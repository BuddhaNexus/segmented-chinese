[
    {
        "source_sentence": "禪法要解卷下",
        "from": "T15n0616_002:0292c06_0",
        "context_with_next_sentence": true
    },
    {
        "source_sentence": "姚秦三藏鳩摩羅什等",
        "from": "T15n0616_002:0292c08_0",
        "context_with_next_sentence": true
    },
    {
        "source_sentence": "於長安逍遙園譯",
        "from": "T15n0616_002:0292c09_0",
        "context_with_next_sentence": true
    },
    {
        "source_sentence": "若行者欲求虛空定，當作是念：「色是種種眾苦具，如鞭杖割截殺害飢寒老病苦等，皆由色故。」",
        "from": "T15n0616_002:0292c10_0",
        "context_with_next_sentence": true
    },
    {
        "source_sentence": "思惟如是則捨離色得虛空處。",
        "from": "T15n0616_002:0292c12_1",
        "context_with_next_sentence": true
    },
    {
        "source_sentence": "問曰：行者今以色為身，云何便得捨離？",
        "from": "T15n0616_002:0292c12_2",
        "context_with_next_sentence": true
    },
    {
        "source_sentence": "答曰：諸煩惱是色因緣，又能繫色，是煩惱滅故則名離色。",
        "from": "T15n0616_002:0292c13_3",
        "context_with_next_sentence": true
    },
    {
        "source_sentence": "復次習行破色虛空觀法則得離色。",
        "from": "T15n0616_002:0292c15_4",
        "context_with_next_sentence": true
    },
    {
        "source_sentence": "復次如佛所說，比丘觀第四禪五陰，如病如癰如瘡如刺，無常苦空無我，如此等觀則離第四禪五陰，以餘陰隨色故但言離色。",
        "from": "T15n0616_002:0292c15_5",
        "context_with_next_sentence": true
    },
    {
        "source_sentence": "所以者何？",
        "from": "T15n0616_002:0292c18_6",
        "context_with_next_sentence": true
    },
    {
        "source_sentence": "色究竟盡故。",
        "from": "T15n0616_002:0292c19_7",
        "context_with_next_sentence": true
    },
    {
        "source_sentence": "復次行者觀色，分分破裂則無有色，如身有分，頭足肩臂等各各異分則無有身；如頭眼耳鼻舌口鬚髮骨肉等分分令異，則無有頭；如眼者四大四塵身根眼根十事和合白黑等，肉團名為眼，各各分別則無有眼，地等諸分各亦如是。",
        "from": "T15n0616_002:0292c19_8",
        "context_with_next_sentence": true
    },
    {
        "source_sentence": "問曰：眼根四大所造，不可定色，云何分別？",
        "from": "T15n0616_002:0292c24_9",
        "context_with_next_sentence": true
    },
    {
        "source_sentence": "答曰：四大及四大造淨色和合故名為眼，若除是色則無有眼。",
        "from": "T15n0616_002:0292c25_10",
        "context_with_next_sentence": true
    },
    {
        "source_sentence": "又此淨色雖不可見，以有對故有分，有分故無眼。",
        "from": "T15n0616_002:0292c27_11",
        "context_with_next_sentence": true
    },
    {
        "source_sentence": "復次能見色者，是名為眼；若除四大及四大造色則無眼。",
        "from": "T15n0616_002:0292c28_12",
        "context_with_next_sentence": true
    },
    {
        "source_sentence": "若無眼能見色者，耳亦應為眼。",
        "from": "T15n0616_002:0292c29_13",
        "context_with_next_sentence": true
    },
    {
        "source_sentence": "若眼是色法，一切色法有處有分故，應可分別，若可分別則為多眼。",
        "from": "T15n0616_002:0293a01_14",
        "context_with_next_sentence": true
    },
    {
        "source_sentence": "若言四大所造眾微塵為眼者，不應一眼；若都非眼亦無一眼。",
        "from": "T15n0616_002:0293a02_15",
        "context_with_next_sentence": true
    },
    {
        "source_sentence": "若言微塵為眼者，是亦不然。",
        "from": "T15n0616_002:0293a04_16",
        "context_with_next_sentence": true
    },
    {
        "source_sentence": "何以故？",
        "from": "T15n0616_002:0293a04_17",
        "context_with_next_sentence": true
    },
    {
        "source_sentence": "若微塵有色則有十方，不名為微塵；若非色者則不名為眼。",
        "from": "T15n0616_002:0293a05_0",
        "context_with_next_sentence": true
    },
    {
        "source_sentence": "復次微塵體定有四分：色、香、味、觸，是眼非四事。",
        "from": "T15n0616_002:0293a06_1",
        "context_with_next_sentence": true
    },
    {
        "source_sentence": "何以故？",
        "from": "T15n0616_002:0293a07_2",
        "context_with_next_sentence": true
    },
    {
        "source_sentence": "眼是內入攝，四為外入攝，以是故不得以諸微塵為眼。",
        "from": "T15n0616_002:0293a07_3",
        "context_with_next_sentence": true
    },
    {
        "source_sentence": "如佛說眾事和合見色假名為眼，無有定實；耳鼻舌皮肉骨等亦如是破。",
        "from": "T15n0616_002:0293a08_4",
        "context_with_next_sentence": true
    },
    {
        "source_sentence": "是為破內身相。",
        "from": "T15n0616_002:0293a10_5",
        "context_with_next_sentence": true
    },
    {
        "source_sentence": "外色宮殿財物妻子等，亦皆如是分別破。",
        "from": "T15n0616_002:0293a10_6",
        "context_with_next_sentence": true
    },
    {
        "source_sentence": "如佛告羅陀：「從今日當破散色、壞裂色，令無有色。」",
        "from": "T15n0616_002:0293a11_7",
        "context_with_next_sentence": true
    },
    {
        "source_sentence": "能如是分別，是名離色。",
        "from": "T15n0616_002:0293a12_8",
        "context_with_next_sentence": true
    },
    {
        "source_sentence": "復次如佛說，若比丘欲離色，度一切色相，滅一切對相，不念一切異相，入無量虛空處。",
        "from": "T15n0616_002:0293a13_9",
        "context_with_next_sentence": true
    },
    {
        "source_sentence": "度一切色相者，是可見色；滅一切對相者，是有對不可見色；不念一切異相者，不可見無對色。",
        "from": "T15n0616_002:0293a15_10",
        "context_with_next_sentence": true
    },
    {
        "source_sentence": "復次度一切色相者，青黃赤白紅紫等種種色相；滅有對者，聲香味觸等；不念一切異相者，大小長短方圓遠近等。",
        "from": "T15n0616_002:0293a17_11",
        "context_with_next_sentence": true
    },
    {
        "source_sentence": "如是離一切色相，得入虛空處。",
        "from": "T15n0616_002:0293a20_12",
        "context_with_next_sentence": true
    },
    {
        "source_sentence": "復次行者繫心身內虛空，所謂口鼻咽喉、眼耳胸腹等，既知色為眾惱，空為無患，是故心樂虛空，若心在色攝令在空，心轉柔軟，令身中虛空漸漸廣大，自見色身如藕根孔，習之轉利，見身盡空無復有色。",
        "from": "T15n0616_002:0293a20_13",
        "context_with_next_sentence": true
    },
    {
        "source_sentence": "外色亦爾。",
        "from": "T15n0616_002:0293a25_14",
        "context_with_next_sentence": true
    },
    {
        "source_sentence": "內外虛空同為一空，是時心緣虛空無量無邊，便離色想安隱快樂，如鳥在瓶瓶破得出，翱翔虛空無所觸礙，是名初無色定。",
        "from": "T15n0616_002:0293a25_15",
        "context_with_next_sentence": true
    },
    {
        "source_sentence": "行者如虛空中受想行識，如病如癰如瘡如刺，無常苦空無我，更求妙定則離空緣。",
        "from": "T15n0616_002:0293a28_16",
        "context_with_next_sentence": true
    },
    {
        "source_sentence": "所以者何？",
        "from": "T15n0616_002:0293b01_17",
        "context_with_next_sentence": true
    },
    {
        "source_sentence": "知是心所想虛空欺誑虛妄，先無今有已有還無。",
        "from": "T15n0616_002:0293b01_18",
        "context_with_next_sentence": true
    },
    {
        "source_sentence": "既知其患，是虛空從識而有，謂識為真。",
        "from": "T15n0616_002:0293b02_19",
        "context_with_next_sentence": true
    },
    {
        "source_sentence": "但觀於識捨於空緣，習於識觀時，漸見識相相續而生，如流水燈焰，未來現在過去識，識相續無邊無量。",
        "from": "T15n0616_002:0293b03_20",
        "context_with_next_sentence": true
    },
    {
        "source_sentence": "問曰：何以故佛說識處無邊無量？",
        "from": "T15n0616_002:0293b06_0",
        "context_with_next_sentence": true
    },
    {
        "source_sentence": "答曰：識能遠緣故無邊，無邊法緣故無邊。",
        "from": "T15n0616_002:0293b06_1",
        "context_with_next_sentence": true
    },
    {
        "source_sentence": "復次先緣虛空無邊，若破無邊虛空，識應無邊，行者心柔軟故能令識大乃至無邊，是名無邊識處。",
        "from": "T15n0616_002:0293b07_2",
        "context_with_next_sentence": true
    },
    {
        "source_sentence": "問曰：是識處具有四陰，何以故但說識處？",
        "from": "T15n0616_002:0293b09_3",
        "context_with_next_sentence": true
    },
    {
        "source_sentence": "答曰：一切內法識為其主，諸心數法皆隨屬識，若說識者則說餘事。",
        "from": "T15n0616_002:0293b10_4",
        "context_with_next_sentence": true
    },
    {
        "source_sentence": "復次欲界中色陰為主，色界中受陰為主，虛空處、識處識陰為主，無所有處想陰為主，非想非非想處行陰為主。",
        "from": "T15n0616_002:0293b12_5",
        "context_with_next_sentence": true
    },
    {
        "source_sentence": "復次三法：身、心、心數法。",
        "from": "T15n0616_002:0293b15_6",
        "context_with_next_sentence": true
    },
    {
        "source_sentence": "欲界、色界以身為主，心隨身故，若無身已心力獨用。",
        "from": "T15n0616_002:0293b15_7",
        "context_with_next_sentence": true
    },
    {
        "source_sentence": "心有二分：一分緣空、一分自緣，是故應有二處：空處、識處。",
        "from": "T15n0616_002:0293b16_8",
        "context_with_next_sentence": true
    },
    {
        "source_sentence": "但初破色故虛空受名，破虛空故獨識為名。",
        "from": "T15n0616_002:0293b18_9",
        "context_with_next_sentence": true
    },
    {
        "source_sentence": "心數法亦有二分：一分想、一分行，是故亦應有二處：想無所有處、行非想非非想處。",
        "from": "T15n0616_002:0293b19_10",
        "context_with_next_sentence": true
    },
    {
        "source_sentence": "復次緣識故得離虛空處，以是故雖有餘陰，但識受名。",
        "from": "T15n0616_002:0293b21_0",
        "context_with_next_sentence": true
    },
    {
        "source_sentence": "行者得識處已，更求妙定，觀識為患，如上說。",
        "from": "T15n0616_002:0293b23_0",
        "context_with_next_sentence": true
    },
    {
        "source_sentence": "復次觀識如幻虛誑屬諸因緣而不自在，有緣則生、無緣則滅，識不住情亦不住緣亦不住中間，非有住處非無住處，識相如是。",
        "from": "T15n0616_002:0293b24_0",
        "context_with_next_sentence": true
    },
    {
        "source_sentence": "世尊說言：「識如幻也。」",
        "from": "T15n0616_002:0293b26_1",
        "context_with_next_sentence": true
    },
    {
        "source_sentence": "行者如是思惟已，得離識處。",
        "from": "T15n0616_002:0293b27_2",
        "context_with_next_sentence": true
    },
    {
        "source_sentence": "復次行者作是念，如五欲虛誑，色亦如是；如色虛誑，虛空亦爾；虛空虛誑，識相亦爾。",
        "from": "T15n0616_002:0293b27_3",
        "context_with_next_sentence": true
    },
    {
        "source_sentence": "是皆虛誑，而眾生惑著即謂諸法，空無所有是安隱處，作是念已即入無所有處。",
        "from": "T15n0616_002:0293b29_4",
        "context_with_next_sentence": true
    },
    {
        "source_sentence": "問曰：虛空處、無所有處，有何差別？",
        "from": "T15n0616_002:0293c02_5",
        "context_with_next_sentence": true
    },
    {
        "source_sentence": "答曰：前者心想虛空為緣，此中心想無所有為緣，是為差別。",
        "from": "T15n0616_002:0293c03_6",
        "context_with_next_sentence": true
    },
    {
        "source_sentence": "行者入無所有處已，利根者覺是中猶有受想行識厭患，如先說；鈍根者則不能覺。",
        "from": "T15n0616_002:0293c04_7",
        "context_with_next_sentence": true
    },
    {
        "source_sentence": "復次離無所有處因緣有三見：有見、無見、非有見非無見。",
        "from": "T15n0616_002:0293c06_8",
        "context_with_next_sentence": true
    },
    {
        "source_sentence": "有見，從欲界乃至識處；無見，即是無所有處；非有非無見，非想非非想處。",
        "from": "T15n0616_002:0293c07_9",
        "context_with_next_sentence": true
    },
    {
        "source_sentence": "是無見應當捨離。",
        "from": "T15n0616_002:0293c09_10",
        "context_with_next_sentence": true
    },
    {
        "source_sentence": "何以故？",
        "from": "T15n0616_002:0293c10_0",
        "context_with_next_sentence": true
    },
    {
        "source_sentence": "非想非非想雖細尚應捨離，何況無所有處，作是念已離無所有處。",
        "from": "T15n0616_002:0293c10_1",
        "context_with_next_sentence": true
    },
    {
        "source_sentence": "問曰：如佛法中亦有空無所有，若是為實，云何言邪見應當捨離？",
        "from": "T15n0616_002:0293c11_2",
        "context_with_next_sentence": true
    },
    {
        "source_sentence": "答曰：佛法中為用破著故，說不以為實；無所有處謂為是實，邪見愛著故。",
        "from": "T15n0616_002:0293c13_3",
        "context_with_next_sentence": true
    },
    {
        "source_sentence": "是中眾生受定果報已，隨業因緣復受諸報，以是故應捨。",
        "from": "T15n0616_002:0293c14_4",
        "context_with_next_sentence": true
    },
    {
        "source_sentence": "名雖相似，其實各異。",
        "from": "T15n0616_002:0293c16_5",
        "context_with_next_sentence": true
    },
    {
        "source_sentence": "復次行者作是念：「一切想地皆麁可患，如病如癰如瘡如箭，無想地則是癡處，今寂滅微妙第一處，所謂非想非無想處。」",
        "from": "T15n0616_002:0293c16_6",
        "context_with_next_sentence": true
    },
    {
        "source_sentence": "如是觀已，則離無所有處想地，即入非有想非無想處。",
        "from": "T15n0616_002:0293c19_7",
        "context_with_next_sentence": true
    },
    {
        "source_sentence": "問曰：是中為有想為無想？",
        "from": "T15n0616_002:0293c20_8",
        "context_with_next_sentence": true
    },
    {
        "source_sentence": "答曰：是中有想。",
        "from": "T15n0616_002:0293c21_9",
        "context_with_next_sentence": true
    },
    {
        "source_sentence": "問曰：若有想者，何以但下七地名為想定耶？",
        "from": "T15n0616_002:0293c21_10",
        "context_with_next_sentence": true
    },
    {
        "source_sentence": "答曰：此地中想微細不利，想用不了故不名為想。",
        "from": "T15n0616_002:0293c22_11",
        "context_with_next_sentence": true
    },
    {
        "source_sentence": "行者心謂是處非有想非無想，是故佛隨其本名，說是名非有想非無想處。",
        "from": "T15n0616_002:0293c23_12",
        "context_with_next_sentence": true
    },
    {
        "source_sentence": "鈍根者不覺是中有四陰，便謂涅槃安隱之處，生增上慢，壽八萬劫已還墮諸趣。",
        "from": "T15n0616_002:0293c25_13",
        "context_with_next_sentence": true
    },
    {
        "source_sentence": "是中四陰雖微深妙，利根者則能覺知，覺知已患厭作是念：「此亦和合作法，因緣生法虛誑不實，如病如癰如瘡如箭，無常苦空無我，亦是後生因緣，應當捨離，以其患故當學四諦。」",
        "from": "T15n0616_002:0293c27_14",
        "context_with_next_sentence": true
    },
    {
        "source_sentence": "問曰：捨餘地時，何以不言學四諦？",
        "from": "T15n0616_002:0294a02_15",
        "context_with_next_sentence": true
    },
    {
        "source_sentence": "答曰：前以說如病如癰如瘡如箭，無常苦空無我，便為略說四諦，但未廣說。",
        "from": "T15n0616_002:0294a03_16",
        "context_with_next_sentence": true
    },
    {
        "source_sentence": "復次餘地無遮無難，凡夫有漏道亦能過故。",
        "from": "T15n0616_002:0294a04_17",
        "context_with_next_sentence": true
    },
    {
        "source_sentence": "而此世間之頂，唯有聖人學無漏道乃能得過。",
        "from": "T15n0616_002:0294a05_18",
        "context_with_next_sentence": true
    },
    {
        "source_sentence": "譬如繩繫鳥脚，初雖得去繩盡攝還。",
        "from": "T15n0616_002:0294a06_19",
        "context_with_next_sentence": true
    },
    {
        "source_sentence": "凡夫人亦如是，雖過餘地，魔王不以為驚；若過有頂之地，魔王大驚如繩斷鳥去。",
        "from": "T15n0616_002:0294a07_20",
        "context_with_next_sentence": true
    },
    {
        "source_sentence": "以是故，離餘地時不說四諦。",
        "from": "T15n0616_002:0294a09_21",
        "context_with_next_sentence": true
    },
    {
        "source_sentence": "有頂地是三界之要門，欲出要門當學四諦。",
        "from": "T15n0616_002:0294a10_22",
        "context_with_next_sentence": true
    },
    {
        "source_sentence": "問曰：云何為四諦？",
        "from": "T15n0616_002:0294a11_23",
        "context_with_next_sentence": true
    },
    {
        "source_sentence": "答曰：苦諦、集諦、滅諦、道諦。",
        "from": "T15n0616_002:0294a11_24",
        "context_with_next_sentence": true
    },
    {
        "source_sentence": "苦有二種：一者身苦，二者心苦。",
        "from": "T15n0616_002:0294a12_25",
        "context_with_next_sentence": true
    },
    {
        "source_sentence": "集亦二種：一者使，二者惱纏。",
        "from": "T15n0616_002:0294a12_26",
        "context_with_next_sentence": true
    },
    {
        "source_sentence": "滅亦二種：一者有餘涅槃，二者無餘涅槃。",
        "from": "T15n0616_002:0294a13_27",
        "context_with_next_sentence": true
    },
    {
        "source_sentence": "道亦二種：一者定，二者慧。",
        "from": "T15n0616_002:0294a14_28",
        "context_with_next_sentence": true
    },
    {
        "source_sentence": "復次苦諦有二種：一者苦諦，二者苦聖諦。",
        "from": "T15n0616_002:0294a15_29",
        "context_with_next_sentence": true
    },
    {
        "source_sentence": "苦諦者惱相故，所謂五受陰名為苦諦。",
        "from": "T15n0616_002:0294a16_30",
        "context_with_next_sentence": true
    },
    {
        "source_sentence": "苦聖諦者，以知見故修道，是名苦聖諦。",
        "from": "T15n0616_002:0294a16_31",
        "context_with_next_sentence": true
    },
    {
        "source_sentence": "集諦有二種。",
        "from": "T15n0616_002:0294a17_32",
        "context_with_next_sentence": true
    },
    {
        "source_sentence": "一者集諦，二者集聖諦。",
        "from": "T15n0616_002:0294a18_33",
        "context_with_next_sentence": true
    },
    {
        "source_sentence": "集諦者出生相，所謂愛等諦煩惱名為集諦。",
        "from": "T15n0616_002:0294a18_34",
        "context_with_next_sentence": true
    },
    {
        "source_sentence": "集聖諦者，以斷故修道，是為集聖諦。",
        "from": "T15n0616_002:0294a19_35",
        "context_with_next_sentence": true
    },
    {
        "source_sentence": "滅諦有二種：一者滅諦，二者滅聖諦。",
        "from": "T15n0616_002:0294a20_36",
        "context_with_next_sentence": true
    },
    {
        "source_sentence": "滅諦者寂滅相，所謂四沙門果，是名滅諦。",
        "from": "T15n0616_002:0294a21_37",
        "context_with_next_sentence": true
    },
    {
        "source_sentence": "滅聖諦者，以證故行道，是為滅聖諦。",
        "from": "T15n0616_002:0294a22_38",
        "context_with_next_sentence": true
    },
    {
        "source_sentence": "道諦有二種：一者道諦，二者道聖諦。",
        "from": "T15n0616_002:0294a23_39",
        "context_with_next_sentence": true
    },
    {
        "source_sentence": "道諦者出到相，所謂八正道，是名為道諦。",
        "from": "T15n0616_002:0294a23_40",
        "context_with_next_sentence": true
    },
    {
        "source_sentence": "道聖諦者，以修故行道，是為道聖諦。",
        "from": "T15n0616_002:0294a24_41",
        "context_with_next_sentence": true
    },
    {
        "source_sentence": "復次諦有二種：總相、別相。",
        "from": "T15n0616_002:0294a25_42",
        "context_with_next_sentence": true
    },
    {
        "source_sentence": "總相苦者，五受陰；別相苦者，廣分別色陰受想行識陰。",
        "from": "T15n0616_002:0294a26_43",
        "context_with_next_sentence": true
    },
    {
        "source_sentence": "總相集者，能生後身受；別相集者，廣分別愛等諸煩惱及有漏業五受陰因緣。",
        "from": "T15n0616_002:0294a27_44",
        "context_with_next_sentence": true
    },
    {
        "source_sentence": "總相滅者，能生後身愛盡；別相滅者，廣分別八十九種盡。",
        "from": "T15n0616_002:0294a29_45",
        "context_with_next_sentence": true
    },
    {
        "source_sentence": "總相道者，八聖道；別相道者，廣分別從苦法忍乃至無學道。",
        "from": "T15n0616_002:0294b01_46",
        "context_with_next_sentence": true
    },
    {
        "source_sentence": "若不通達四諦者，則輪轉五道，往來生死無休息時。",
        "from": "T15n0616_002:0294b03_47",
        "context_with_next_sentence": true
    },
    {
        "source_sentence": "以是因緣故，行者應念老病死等一切苦惱皆由有身，譬如一切草木皆從地出。",
        "from": "T15n0616_002:0294b04_48",
        "context_with_next_sentence": true
    },
    {
        "source_sentence": "如經中說，十方眾生所以有身，皆為受苦故生。",
        "from": "T15n0616_002:0294b06_49",
        "context_with_next_sentence": true
    },
    {
        "source_sentence": "譬如毒食，若好若醜皆為殺人；若無身心者，死苦則無所寄。",
        "from": "T15n0616_002:0294b07_50",
        "context_with_next_sentence": true
    },
    {
        "source_sentence": "如惡風摧折大樹，若無樹者則無所壞。",
        "from": "T15n0616_002:0294b08_51",
        "context_with_next_sentence": true
    },
    {
        "source_sentence": "如是略說身心受苦之本，如虛空風之本，木是火之本，地是水之本，身是苦之本。",
        "from": "T15n0616_002:0294b09_52",
        "context_with_next_sentence": true
    },
    {
        "source_sentence": "復次如地常是堅相，水常為濕相，火常為熱相，風常為動相，身心常為苦相。",
        "from": "T15n0616_002:0294b11_53",
        "context_with_next_sentence": true
    },
    {
        "source_sentence": "所以者何？",
        "from": "T15n0616_002:0294b13_54",
        "context_with_next_sentence": true
    },
    {
        "source_sentence": "以有身故，則老病死飢渴寒熱風雨等苦常隨逐之；以有心故，憂愁怖畏瞋惱嫉妬等苦常隨逐之。",
        "from": "T15n0616_002:0294b13_55",
        "context_with_next_sentence": true
    },
    {
        "source_sentence": "若知現在身苦，過去苦亦爾，如現在過去身苦，未來亦爾。",
        "from": "T15n0616_002:0294b15_56",
        "context_with_next_sentence": true
    },
    {
        "source_sentence": "譬如見今穀種生穀，比知過去未來亦皆如是。",
        "from": "T15n0616_002:0294b17_0",
        "context_with_next_sentence": true
    },
    {
        "source_sentence": "又如現在火熱相，比知過去未來火亦熱。",
        "from": "T15n0616_002:0294b18_1",
        "context_with_next_sentence": true
    },
    {
        "source_sentence": "如是若無身心，前則無苦、今亦無苦、後亦無苦。",
        "from": "T15n0616_002:0294b19_0",
        "context_with_next_sentence": true
    },
    {
        "source_sentence": "當知三世苦痛皆從身心而有，是故應觀苦諦。",
        "from": "T15n0616_002:0294b20_1",
        "context_with_next_sentence": true
    },
    {
        "source_sentence": "如是心生厭患，是苦因緣，唯從愛等諸煩惱生，非天非時非自然亦非無因緣，若離煩惱則不有生。",
        "from": "T15n0616_002:0294b21_2",
        "context_with_next_sentence": true
    },
    {
        "source_sentence": "當知世間皆從愛等煩惱生，如人造事皆欲以為先，以是故諸煩惱是苦因緣。",
        "from": "T15n0616_002:0294b23_3",
        "context_with_next_sentence": true
    },
    {
        "source_sentence": "復次由愛水故受身，若無愛水則不受身，如乾土不能著壁，以水和之則有所著。",
        "from": "T15n0616_002:0294b25_4",
        "context_with_next_sentence": true
    },
    {
        "source_sentence": "復次因諸煩惱是故受身種種不同，如多欲者受多欲形，多瞋恚者受多瞋恚形，多癡者受多癡形，煩惱薄者受薄煩惱形，見今果報異故，知昔因緣各別，來世隨煩惱受身差別亦如是隨業受身。",
        "from": "T15n0616_002:0294b27_0",
        "context_with_next_sentence": true
    },
    {
        "source_sentence": "若不為瞋恚則不受毒蛇形，一切餘形亦如是。",
        "from": "T15n0616_002:0294c02_1",
        "context_with_next_sentence": true
    },
    {
        "source_sentence": "以是故當知愛等諸煩惱一切苦因緣，苦因緣盡故則苦盡涅槃，涅槃名離欲，斷諸煩惱常不變異，是中無生無老無病無死，無愛別離苦怨憎會苦，常樂不退。",
        "from": "T15n0616_002:0294c03_2",
        "context_with_next_sentence": true
    },
    {
        "source_sentence": "行者得涅槃滅度時都無所去，名為寂滅。",
        "from": "T15n0616_002:0294c07_3",
        "context_with_next_sentence": true
    },
    {
        "source_sentence": "譬如然燈，膏盡則滅不至諸方，是名滅諦。",
        "from": "T15n0616_002:0294c08_4",
        "context_with_next_sentence": true
    },
    {
        "source_sentence": "得涅槃方便道，定分有三種，慧分有二種，戒分有三種，住是戒中修行定慧。",
        "from": "T15n0616_002:0294c09_0",
        "context_with_next_sentence": true
    },
    {
        "source_sentence": "所謂於四諦中慧能決了，是名正見；隨正見覺法發起，是為正思惟。",
        "from": "T15n0616_002:0294c10_1",
        "context_with_next_sentence": true
    },
    {
        "source_sentence": "是名慧分二種。",
        "from": "T15n0616_002:0294c12_2",
        "context_with_next_sentence": true
    },
    {
        "source_sentence": "正定、正念、正精進，是名定分三種。",
        "from": "T15n0616_002:0294c12_3",
        "context_with_next_sentence": true
    },
    {
        "source_sentence": "正語、正業、正命，是名戒分三種。",
        "from": "T15n0616_002:0294c13_4",
        "context_with_next_sentence": true
    },
    {
        "source_sentence": "住淨戒故，諸煩惱芽不令增長，勢力衰薄，如非時種芽不增長，諸煩惱力來，定分能遮，如大山堰水，水不能破壞。",
        "from": "T15n0616_002:0294c14_5",
        "context_with_next_sentence": true
    },
    {
        "source_sentence": "譬如呪術能禁毒蛇，雖復有毒不能害人，定分亦如是。",
        "from": "T15n0616_002:0294c16_6",
        "context_with_next_sentence": true
    },
    {
        "source_sentence": "慧能拔諸煩惱根本，如夏水暴漲，岸上諸樹無不漂拔；行此三分八道真直正路，能滅苦因，畢竟安隱常樂無為。",
        "from": "T15n0616_002:0294c18_0",
        "context_with_next_sentence": true
    },
    {
        "source_sentence": "若方便初習其門則有十事：一者心專正，種種外事來壞不能移轉，如四邊風起山不傾動。",
        "from": "T15n0616_002:0294c20_1",
        "context_with_next_sentence": true
    },
    {
        "source_sentence": "二者質直，聞師說法不見長短，心無增減隨教無疑，譬如入稠林採木直者易出曲者難出，如是三界稠林，直者易出、曲者難出，佛法中唯直是用、曲者遺棄。",
        "from": "T15n0616_002:0294c22_2",
        "context_with_next_sentence": true
    },
    {
        "source_sentence": "三者慚媿，是第一上服最妙莊嚴，慚媿為鉤制諸惡心，有慚有媿真為是人，若無慚媿畜生無異。",
        "from": "T15n0616_002:0294c26_3",
        "context_with_next_sentence": true
    },
    {
        "source_sentence": "四者不放逸，一切善法之根本，如世間放逸失諸利事，行者放逸失涅槃利，當知放逸如怨如賊，心常遠離，當知不放逸如君父師長，應遵承不捨。",
        "from": "T15n0616_002:0294c28_4",
        "context_with_next_sentence": true
    },
    {
        "source_sentence": "五者遠離，因此遠離成不放逸，若近五欲諸情開發，先常身離聚落，次心遠離不念世事。",
        "from": "T15n0616_002:0295a02_5",
        "context_with_next_sentence": true
    },
    {
        "source_sentence": "六者少欲，資生之物心不多求，多求故則墮眾惱。",
        "from": "T15n0616_002:0295a04_6",
        "context_with_next_sentence": true
    },
    {
        "source_sentence": "七者知足，有人雖復少欲，樂著好物則敗道心，是故智者趣足而已。",
        "from": "T15n0616_002:0295a05_7",
        "context_with_next_sentence": true
    },
    {
        "source_sentence": "八者心不繫著，若弟子檀越知識親里，若問訊迎送多營多事，如是等者毀敗道故不應繫著。",
        "from": "T15n0616_002:0295a07_8",
        "context_with_next_sentence": true
    },
    {
        "source_sentence": "九者不樂世樂，若歌舞伎樂，良時好日選擇吉凶，一切世事悉不喜樂。",
        "from": "T15n0616_002:0295a09_9",
        "context_with_next_sentence": true
    },
    {
        "source_sentence": "十者忍辱，行者求道時，當忍十事：一蚊虻侵害，二蛇蚖毒螫，三者毒獸，四者罵詈誹謗，五者打擲加害，六者病痛，七飢，八渴，九寒，十熱，如是惱事，行者忍之莫令有勝，常勝此事。",
        "from": "T15n0616_002:0295a11_10",
        "context_with_next_sentence": true
    },
    {
        "source_sentence": "復次如人識知病相，知病因緣，知除病藥，得看病人，隨意所須不久當差。",
        "from": "T15n0616_002:0295a15_11",
        "context_with_next_sentence": true
    },
    {
        "source_sentence": "行者如是，知實苦相，知苦因緣，知苦盡道，知得善師同學，如是不久得安隱寂滅。",
        "from": "T15n0616_002:0295a17_12",
        "context_with_next_sentence": true
    },
    {
        "source_sentence": "問曰：以得非想非非想處入深禪定，唯有上地結使微薄，心已柔軟，不應種種因緣種種譬喻觀是四諦，似若不信？",
        "from": "T15n0616_002:0295a18_13",
        "context_with_next_sentence": true
    },
    {
        "source_sentence": "答曰：非但為有頂者說，總為一切有頂之人，但觀無色界四陰無常苦空無我，如病如瘡如箭入心，無常苦空無我，皆是因緣虛誑作法，觀涅槃上妙安隱快樂，非為作法真實不虛，滅三毒三衰，身心苦滅，常呵四陰及其因緣，則名苦諦集諦，讚歎涅槃及涅槃道，是名盡諦道諦。",
        "from": "T15n0616_002:0295a21_14",
        "context_with_next_sentence": true
    },
    {
        "source_sentence": "行者得四禪、四無色定，心已柔軟，若求五神通，依第四禪則易得，若依初禪二禪三禪雖復可得，求之甚難得亦不固。",
        "from": "T15n0616_002:0295a27_15",
        "context_with_next_sentence": true
    },
    {
        "source_sentence": "所以者何？",
        "from": "T15n0616_002:0295b01_16",
        "context_with_next_sentence": true
    },
    {
        "source_sentence": "初禪覺觀亂定故，二禪喜多故，三禪樂多故，與定相違，四如意分皆是定相，唯第四禪無苦無樂無憂無喜，無出入息，諸聖所住快樂安隱，是故行者當依第四禪修四如意分。",
        "from": "T15n0616_002:0295b01_17",
        "context_with_next_sentence": true
    },
    {
        "source_sentence": "所謂欲定行法成就如意，精進定、心定、思惟定行法成就如意，依是住者無事不得。",
        "from": "T15n0616_002:0295b05_18",
        "context_with_next_sentence": true
    },
    {
        "source_sentence": "問曰：云何欲定行法成就如意？",
        "from": "T15n0616_002:0295b07_19",
        "context_with_next_sentence": true
    },
    {
        "source_sentence": "答曰：欲名欲於所求之事，定名一心無有增減，行法名信念巧慧喜樂等助成欲定，因欲為主，得定故名為欲定；精進定、心定、思惟定亦如是。",
        "from": "T15n0616_002:0295b08_20",
        "context_with_next_sentence": true
    },
    {
        "source_sentence": "行者觀欲莫令有增有減，莫令內多攝、外多散，柔軟平等調和堪用，猶如彈琴調其緩急，隨作何曲。",
        "from": "T15n0616_002:0295b11_21",
        "context_with_next_sentence": true
    },
    {
        "source_sentence": "精進、心、思惟亦爾，如行者學飛，欲飛是名欲；攝諸散心集助行法，是名精進心；能舉身離身心麁重睡掉等，心則輕便，以心輕故能舉其身，是名心；籌量欲精進心多少，能舉身未能壞內外諸色味，是名思惟。",
        "from": "T15n0616_002:0295b13_22",
        "context_with_next_sentence": true
    },
    {
        "source_sentence": "依四如意分，能具足一切功德，何況五通！",
        "from": "T15n0616_002:0295b18_23",
        "context_with_next_sentence": true
    },
    {
        "source_sentence": "問曰：五神通何者先生？",
        "from": "T15n0616_002:0295b19_24",
        "context_with_next_sentence": true
    },
    {
        "source_sentence": "答曰：隨所樂者為先。",
        "from": "T15n0616_002:0295b20_25",
        "context_with_next_sentence": true
    },
    {
        "source_sentence": "問曰：若爾者，何以變化神通在初？",
        "from": "T15n0616_002:0295b20_26",
        "context_with_next_sentence": true
    },
    {
        "source_sentence": "答曰：五神通多為眾生。",
        "from": "T15n0616_002:0295b21_27",
        "context_with_next_sentence": true
    },
    {
        "source_sentence": "所以者何？",
        "from": "T15n0616_002:0295b21_28",
        "context_with_next_sentence": true
    },
    {
        "source_sentence": "如慧解脫阿羅漢，既得阿羅漢作是念言：「有眾生多鈍根者，不信道事輕慢佛法，我得難事漏盡神通，如何不起神通教化眾生而令墮罪？",
        "from": "T15n0616_002:0295b22_29",
        "context_with_next_sentence": true
    },
    {
        "source_sentence": "又佛大悲利益眾生，我為弟子，應以神通助益眾生。",
        "from": "T15n0616_002:0295b25_30",
        "context_with_next_sentence": true
    },
    {
        "source_sentence": "然諸眾生多以現事而得利益，神變感動貴賤大眾無不傾伏，餘通無有是者。」",
        "from": "T15n0616_002:0295b26_31",
        "context_with_next_sentence": true
    },
    {
        "source_sentence": "以是故變化神通在初。",
        "from": "T15n0616_002:0295b28_32",
        "context_with_next_sentence": true
    },
    {
        "source_sentence": "問曰：天身火大多故身有光明，亦能昇虛疾去；鬼神風大多故身則輕疾，無所觸礙；龍身水多故心念生水，亦能變動；人身地大多故輕動相少，云何能飛？",
        "from": "T15n0616_002:0295b28_33",
        "context_with_next_sentence": true
    },
    {
        "source_sentence": "答曰：以人身地種輕動相少故，求學神通，如天如神何用通為？",
        "from": "T15n0616_002:0295c03_34",
        "context_with_next_sentence": true
    },
    {
        "source_sentence": "如地雖重，以水力故地則為動，如是心力故能舉其身。",
        "from": "T15n0616_002:0295c04_35",
        "context_with_next_sentence": true
    },
    {
        "source_sentence": "譬如獼猴從高墜落而不傷身，人墮則傷，以獼猴心力輕疾強故無損；當知身通如是，心力強故。",
        "from": "T15n0616_002:0295c05_36",
        "context_with_next_sentence": true
    },
    {
        "source_sentence": "又如人能浮，雖在深水而不沈沒，心方便力故能持其身；以是故當知，人身雖重，心力強故身飛虛空。",
        "from": "T15n0616_002:0295c08_0",
        "context_with_next_sentence": true
    },
    {
        "source_sentence": "問曰：如是可信云何當學？",
        "from": "T15n0616_002:0295c10_1",
        "context_with_next_sentence": true
    },
    {
        "source_sentence": "答曰：若行者住於第四禪，依四如意分，一心攝念觀身處處虛空如藕根孔，取身輕疾相，習之不已，身與心合，如鐵與火合，滅身麁重相，但有輕疾身；與欲、精進、思惟及助行法合，欲等善行力故，身則隨逐如火在鐵輕軟中用。",
        "from": "T15n0616_002:0295c10_2",
        "context_with_next_sentence": true
    },
    {
        "source_sentence": "又復色界四大造色，在此身中與身和合，令身輕便隨意能去。",
        "from": "T15n0616_002:0295c15_3",
        "context_with_next_sentence": true
    },
    {
        "source_sentence": "如人服藥，令心了了身則輕便。",
        "from": "T15n0616_002:0295c17_4",
        "context_with_next_sentence": true
    },
    {
        "source_sentence": "譬如色界四大造色明淨，在此身故眼則明淨。",
        "from": "T15n0616_002:0295c18_5",
        "context_with_next_sentence": true
    },
    {
        "source_sentence": "如人學跳，習之轉工絕於餘人，如鳥子學飛漸漸轉遠；身通如是，初得之時，或一丈二丈，漸能遠飛。",
        "from": "T15n0616_002:0295c19_6",
        "context_with_next_sentence": true
    },
    {
        "source_sentence": "是變化神通有四種：一者身飛虛空如鳥飛行，二者遠能令近，三者此滅彼出，四者猶如意疾，彈指之頃有六十念，一念中間能越無量阿僧祇恒河沙國土，隨念即至。",
        "from": "T15n0616_002:0295c21_7",
        "context_with_next_sentence": true
    },
    {
        "source_sentence": "用是神通身得自在，一身能為多身，多身能為一身，大能為小、小能為大，重若須彌、輕如鴻毛，如是等所作如意。",
        "from": "T15n0616_002:0295c25_8",
        "context_with_next_sentence": true
    },
    {
        "source_sentence": "復次，菩薩得是身通，一念之頃度恒河沙國土，然眾生見菩薩到彼，而菩薩不動於本處，於彼說法教化，此亦不廢。",
        "from": "T15n0616_002:0295c27_9",
        "context_with_next_sentence": true
    },
    {
        "source_sentence": "或有天人著常顛倒，可以神通度者，現燒三千大千國土，而眾生見三千大千國土焚燒破壞，而國土無損。",
        "from": "T15n0616_002:0296a01_10",
        "context_with_next_sentence": true
    },
    {
        "source_sentence": "有眾生心生憍慢，現作手執金剛杵，從金剛中出火，見者怖畏歸伏禮敬。",
        "from": "T15n0616_002:0296a03_11",
        "context_with_next_sentence": true
    },
    {
        "source_sentence": "有人樂著轉輪聖王身，即現轉輪聖王而為說法，或現釋提桓因、或現魔王、或現聲聞辟支佛、或現佛身，隨所樂身而為說法。",
        "from": "T15n0616_002:0296a05_12",
        "context_with_next_sentence": true
    },
    {
        "source_sentence": "菩薩或復在虛空中結加趺坐，從身四邊悉放種種光明而為說法。",
        "from": "T15n0616_002:0296a08_13",
        "context_with_next_sentence": true
    },
    {
        "source_sentence": "或時眾生樂雜色莊嚴，即為現三千大千國土七寶莊嚴幢幡華蓋百種伎樂，處中說法。",
        "from": "T15n0616_002:0296a09_14",
        "context_with_next_sentence": true
    },
    {
        "source_sentence": "或令三千大千國土為一海水，青蓮紅華覆蓋水上，於上說法。",
        "from": "T15n0616_002:0296a11_15",
        "context_with_next_sentence": true
    },
    {
        "source_sentence": "或坐須彌山上，以梵音聲說法，普聞諸國。",
        "from": "T15n0616_002:0296a13_16",
        "context_with_next_sentence": true
    },
    {
        "source_sentence": "或時眾生不見其形，但聞說法之聲。",
        "from": "T15n0616_002:0296a14_0",
        "context_with_next_sentence": true
    },
    {
        "source_sentence": "或作乾闥婆身，伎樂音聲令其心悅，然後說法。",
        "from": "T15n0616_002:0296a14_1",
        "context_with_next_sentence": true
    },
    {
        "source_sentence": "或現龍王雷電霹靂，而以說法。",
        "from": "T15n0616_002:0296a15_2",
        "context_with_next_sentence": true
    },
    {
        "source_sentence": "如是種種因緣方便，而現神變開引眾生。",
        "from": "T15n0616_002:0296a16_3",
        "context_with_next_sentence": true
    },
    {
        "source_sentence": "問曰：是神通變化諸物，云何而不虛妄？",
        "from": "T15n0616_002:0296a17_4",
        "context_with_next_sentence": true
    },
    {
        "source_sentence": "答曰：行者先知諸法虛誑如幻如化，譬如調泥隨意所作，如福德之人尚能夏有雪、冬生華、河不流，又如仙人瞋怒令虎狼師子變為石身，何況神通定力而不變物？",
        "from": "T15n0616_002:0296a18_5",
        "context_with_next_sentence": true
    },
    {
        "source_sentence": "復次一切物中各有氣分，取其分相神力廣之，餘者隱沒。",
        "from": "T15n0616_002:0296a22_6",
        "context_with_next_sentence": true
    },
    {
        "source_sentence": "如經說，有比丘神力心得自在，見有大木欲令為地即皆是地。",
        "from": "T15n0616_002:0296a23_7",
        "context_with_next_sentence": true
    },
    {
        "source_sentence": "所以者何？",
        "from": "T15n0616_002:0296a24_8",
        "context_with_next_sentence": true
    },
    {
        "source_sentence": "木有地分故。",
        "from": "T15n0616_002:0296a25_9",
        "context_with_next_sentence": true
    },
    {
        "source_sentence": "若水火風亦如是。",
        "from": "T15n0616_002:0296a25_10",
        "context_with_next_sentence": true
    },
    {
        "source_sentence": "若作金銀種種寶物，隨意悉作。",
        "from": "T15n0616_002:0296a25_11",
        "context_with_next_sentence": true
    },
    {
        "source_sentence": "何以故？",
        "from": "T15n0616_002:0296a26_12",
        "context_with_next_sentence": true
    },
    {
        "source_sentence": "木有淨分故。",
        "from": "T15n0616_002:0296a26_13",
        "context_with_next_sentence": true
    },
    {
        "source_sentence": "問曰：物變如是，化無本末，其事云何？",
        "from": "T15n0616_002:0296a26_14",
        "context_with_next_sentence": true
    },
    {
        "source_sentence": "答曰：有言虛空中四大所造微塵，化心力故令諸微塵合成化人。",
        "from": "T15n0616_002:0296a27_15",
        "context_with_next_sentence": true
    },
    {
        "source_sentence": "譬如人死，或生天上或生地獄，罪福因緣故，和合微塵為化亦如是等是物變化神通相。",
        "from": "T15n0616_002:0296a29_16",
        "context_with_next_sentence": true
    },
    {
        "source_sentence": "若行者欲求天耳，亦以第四禪為本，修四如意分，如上所說，調柔其心，屬念大眾音聲，取種種聲相，所聞之聲常當想念，若心餘緣攝之令還，常當一心修念，即於耳中得色界四大所造清淨之色，是名修習天耳。",
        "from": "T15n0616_002:0296b02_17",
        "context_with_next_sentence": true
    },
    {
        "source_sentence": "以是天耳，聞十方無量國土音聲，所謂天聲、人聲、龍聲、阿修羅聲、乾闥婆聲、栴陀羅聲、摩睺勒聲，及畜生、餓鬼之聲，地獄苦痛麁細大小音聲等，皆悉聽聞。",
        "from": "T15n0616_002:0296b07_18",
        "context_with_next_sentence": true
    },
    {
        "source_sentence": "菩薩定心轉深，乃聞十方諸佛音聲，從佛聞法而不取相，以法為真法為最上，而依深義不依於語。",
        "from": "T15n0616_002:0296b10_19",
        "context_with_next_sentence": true
    },
    {
        "source_sentence": "云何深義？",
        "from": "T15n0616_002:0296b12_20",
        "context_with_next_sentence": true
    },
    {
        "source_sentence": "所謂知諸法空、無相、無作，不生邪見。",
        "from": "T15n0616_002:0296b13_21",
        "context_with_next_sentence": true
    },
    {
        "source_sentence": "於義亦不得義，不可得中亦無得相，是依深義不依語言。",
        "from": "T15n0616_002:0296b14_0",
        "context_with_next_sentence": true
    },
    {
        "source_sentence": "復次行者依了義經不依非了義經。",
        "from": "T15n0616_002:0296b15_1",
        "context_with_next_sentence": true
    },
    {
        "source_sentence": "了義經者，若能依義，一切諸經皆是了義，義畢竟空不可說相故。",
        "from": "T15n0616_002:0296b16_2",
        "context_with_next_sentence": true
    },
    {
        "source_sentence": "是以諸經皆是了義。",
        "from": "T15n0616_002:0296b17_3",
        "context_with_next_sentence": true
    },
    {
        "source_sentence": "若不依義，是人於諸經皆不了義。",
        "from": "T15n0616_002:0296b18_4",
        "context_with_next_sentence": true
    },
    {
        "source_sentence": "所以者何？",
        "from": "T15n0616_002:0296b18_5",
        "context_with_next_sentence": true
    },
    {
        "source_sentence": "以無深智，隨逐音聲故。",
        "from": "T15n0616_002:0296b19_6",
        "context_with_next_sentence": true
    },
    {
        "source_sentence": "是音聲實相亦入深義，俱不可說，是名分別了義經不非了義經。",
        "from": "T15n0616_002:0296b19_7",
        "context_with_next_sentence": true
    },
    {
        "source_sentence": "復次行者依智而不依識。",
        "from": "T15n0616_002:0296b21_8",
        "context_with_next_sentence": true
    },
    {
        "source_sentence": "何以故？",
        "from": "T15n0616_002:0296b21_9",
        "context_with_next_sentence": true
    },
    {
        "source_sentence": "行者知是識相，從因緣和合生，無有自性，無色無對不可見，無知無識虛誑如幻。",
        "from": "T15n0616_002:0296b21_10",
        "context_with_next_sentence": true
    },
    {
        "source_sentence": "如是知識相，識即為智，是故依智而不依識。",
        "from": "T15n0616_002:0296b23_11",
        "context_with_next_sentence": true
    },
    {
        "source_sentence": "行者雖復生識，若識若智而不生著，知識如相，識即為智相，以是智相為眾生說。",
        "from": "T15n0616_002:0296b24_12",
        "context_with_next_sentence": true
    },
    {
        "source_sentence": "復次行者依法不依人。",
        "from": "T15n0616_002:0296b26_13",
        "context_with_next_sentence": true
    },
    {
        "source_sentence": "何以故？",
        "from": "T15n0616_002:0296b27_14",
        "context_with_next_sentence": true
    },
    {
        "source_sentence": "若佛法中實有人者，無有清淨得解脫者，而一切法無我無人，但隨俗故說有人有我，以是故行者依法不依人。",
        "from": "T15n0616_002:0296b27_15",
        "context_with_next_sentence": true
    },
    {
        "source_sentence": "所謂法者諸法之性，法性者無生性，是無生性者畢竟空，是畢竟空者不可說者是。",
        "from": "T15n0616_002:0296b29_16",
        "context_with_next_sentence": true
    },
    {
        "source_sentence": "何以故？",
        "from": "T15n0616_002:0296c02_17",
        "context_with_next_sentence": true
    },
    {
        "source_sentence": "以語說法，法中無語、語中無法，語則是無語相，一切語言非語言相，以是故經說，無示無說是名佛法。",
        "from": "T15n0616_002:0296c02_18",
        "context_with_next_sentence": true
    },
    {
        "source_sentence": "行者以天耳聞諸佛法，若人若法不生著見，若分別二相非為佛法，若無二相則是佛法。",
        "from": "T15n0616_002:0296c05_19",
        "context_with_next_sentence": true
    },
    {
        "source_sentence": "行者依止天耳力故，聞甚深之法，以教化眾生，是名天耳神通。",
        "from": "T15n0616_002:0296c07_20",
        "context_with_next_sentence": true
    },
    {
        "source_sentence": "若行者欲得他心智，先自觀心，取心生相、住相、滅相，亦知心垢相淨相、定相亂相等，復觀心所緣垢淨近遠多少等。",
        "from": "T15n0616_002:0296c08_21",
        "context_with_next_sentence": true
    },
    {
        "source_sentence": "自取內外心相已然，緣觀眾生色，取欲相心、瞋相心、慢相心、慳相心、嫉相心、憂相心、畏相心、語言音聲種種所作相心等，作是念：「佛如我心，生時住時滅時，彼亦如是。」",
        "from": "T15n0616_002:0296c11_22",
        "context_with_next_sentence": true
    },
    {
        "source_sentence": "自知心所緣，他亦如是。",
        "from": "T15n0616_002:0296c14_23",
        "context_with_next_sentence": true
    },
    {
        "source_sentence": "我心有如是色相語言所作相，他亦如是。",
        "from": "T15n0616_002:0296c15_24",
        "context_with_next_sentence": true
    },
    {
        "source_sentence": "常修學心相，如是習已得他心通，是時但緣他心、心數法，如明眼者觀淨水中魚，有大小好醜悉皆見之；雖有水覆，以水淨故不以為礙。",
        "from": "T15n0616_002:0296c16_25",
        "context_with_next_sentence": true
    },
    {
        "source_sentence": "行者如是，知他心通力故，眾生雖身覆心而能見之，既得心通，或時在大眾說法，先知其心，知是眾生以何深心、行何法、何因緣、有何相、喜何事，知自心清淨故，知眾生心亦可清淨。",
        "from": "T15n0616_002:0296c19_26",
        "context_with_next_sentence": true
    },
    {
        "source_sentence": "如淨鏡中隨所有色，若長若短方圓麁細等，如本相現不增不減。",
        "from": "T15n0616_002:0296c23_27",
        "context_with_next_sentence": true
    },
    {
        "source_sentence": "所以者何？",
        "from": "T15n0616_002:0296c25_0",
        "context_with_next_sentence": true
    },
    {
        "source_sentence": "鏡清淨故。",
        "from": "T15n0616_002:0296c25_1",
        "context_with_next_sentence": true
    },
    {
        "source_sentence": "鏡雖不分別而顯其相。",
        "from": "T15n0616_002:0296c25_2",
        "context_with_next_sentence": true
    },
    {
        "source_sentence": "行者亦如是，自心清淨故，諸法無一定相，常清淨故。",
        "from": "T15n0616_002:0296c26_0",
        "context_with_next_sentence": true
    },
    {
        "source_sentence": "眾生心心數法皆悉知之，若眾中多婬欲者，即知其心，為說離婬欲法，恚癡亦如是。",
        "from": "T15n0616_002:0296c27_1",
        "context_with_next_sentence": true
    },
    {
        "source_sentence": "何以故？",
        "from": "T15n0616_002:0296c29_2",
        "context_with_next_sentence": true
    },
    {
        "source_sentence": "心實相無染無瞋無癡。",
        "from": "T15n0616_002:0296c29_3",
        "context_with_next_sentence": true
    },
    {
        "source_sentence": "若眾中求聲聞乘者，亦知其心而為說法；雖為說法，知法性亦無有小。",
        "from": "T15n0616_002:0296c29_4",
        "context_with_next_sentence": true
    },
    {
        "source_sentence": "求辟支佛道者，亦知其心而為說法；雖為說法，知法性亦無有中。",
        "from": "T15n0616_002:0297a02_5",
        "context_with_next_sentence": true
    },
    {
        "source_sentence": "若求大乘者，亦知其心而為說法；雖為說法，知法性亦無有大。",
        "from": "T15n0616_002:0297a03_6",
        "context_with_next_sentence": true
    },
    {
        "source_sentence": "行者如是，等隨眾生心而為說法，亦不分別心相；雖分別三乘說法，而不壞法性；不壞法性故悉知一切眾生心所行。",
        "from": "T15n0616_002:0297a05_7",
        "context_with_next_sentence": true
    },
    {
        "source_sentence": "雖自用心知他心，於彼此心無逆無順，亦知一切眾生心心相續如水流。",
        "from": "T15n0616_002:0297a07_8",
        "context_with_next_sentence": true
    },
    {
        "source_sentence": "如知心性，法性亦如是，以他心智知眾生心而為說法，則不害也，是名知他心智神通。",
        "from": "T15n0616_002:0297a09_9",
        "context_with_next_sentence": true
    },
    {
        "source_sentence": "若行者欲知宿命，先自覺知今所經事、向所經事，轉至昨夜、昨日、前日，如是一月，從今歲乃至孩童，譬如行道，到所至處思惟憶念所經遊處。",
        "from": "T15n0616_002:0297a12_0",
        "context_with_next_sentence": true
    },
    {
        "source_sentence": "如是習已，善修定力故，憶念生時、處胎時，知某處死、此胎生，知是一世二世三世乃至百世千萬無量億世。",
        "from": "T15n0616_002:0297a15_1",
        "context_with_next_sentence": true
    },
    {
        "source_sentence": "以宿命智，自知己身及他恒河沙劫所經由事，悉皆念知。",
        "from": "T15n0616_002:0297a17_2",
        "context_with_next_sentence": true
    },
    {
        "source_sentence": "以宿命事教化眾生，作如是言：「我某處，如是姓字、如是生、如是壽命、所經苦樂。」",
        "from": "T15n0616_002:0297a18_3",
        "context_with_next_sentence": true
    },
    {
        "source_sentence": "亦說彼所經之事。",
        "from": "T15n0616_002:0297a20_4",
        "context_with_next_sentence": true
    },
    {
        "source_sentence": "行者以宿命力故，知是眾生先世罪福因緣，所謂種聲聞因緣、辟支佛因緣、佛因緣，隨其因緣而為說法。",
        "from": "T15n0616_002:0297a21_5",
        "context_with_next_sentence": true
    },
    {
        "source_sentence": "復次行者宿命智力故，自知從諸佛種善根不迴向阿耨多羅三藐三菩提，今當迴向阿耨多羅三藐三菩提。",
        "from": "T15n0616_002:0297a23_6",
        "context_with_next_sentence": true
    },
    {
        "source_sentence": "行者亦知過去諸法滅時無所去，知未來世諸法生時無所從來。",
        "from": "T15n0616_002:0297a26_0",
        "context_with_next_sentence": true
    },
    {
        "source_sentence": "雖知過去世無始，不生無始見；雖觀未來世眾生滅入涅槃，亦不生邊見。",
        "from": "T15n0616_002:0297a27_1",
        "context_with_next_sentence": true
    },
    {
        "source_sentence": "行者念宿命時，增益諸善根，及滅無量世罪因緣。",
        "from": "T15n0616_002:0297a29_2",
        "context_with_next_sentence": true
    },
    {
        "source_sentence": "何以故？",
        "from": "T15n0616_002:0297b01_3",
        "context_with_next_sentence": true
    },
    {
        "source_sentence": "知一切法無新相、無故相。",
        "from": "T15n0616_002:0297b01_4",
        "context_with_next_sentence": true
    },
    {
        "source_sentence": "得如是智慧已，觀一切有為法及所經生死苦樂，如夢中所見，以是故於生死中心不生厭，於一切眾生而起悲心，知一切法皆是作相，作是念：「如我千萬億無量劫往來生死，皆為虛妄非實；一切眾生來往生死皆亦如是。",
        "from": "T15n0616_002:0297b02_0",
        "context_with_next_sentence": true
    },
    {
        "source_sentence": "若無四大四陰者，是則為實，四大四陰亦畢竟不生。」",
        "from": "T15n0616_002:0297b06_1",
        "context_with_next_sentence": true
    },
    {
        "source_sentence": "復次行者以宿命智憶念，曾為轉輪聖王，所受之樂無常磨滅，釋提桓因樂亦無常磨滅，有諸國土清淨莊嚴，及諸菩薩諸佛上妙之色，轉於法輪皆悉無常，何況餘事？",
        "from": "T15n0616_002:0297b08_2",
        "context_with_next_sentence": true
    },
    {
        "source_sentence": "念如是已心厭遠離。",
        "from": "T15n0616_002:0297b11_3",
        "context_with_next_sentence": true
    },
    {
        "source_sentence": "行者依宿命智入無常空，觀一切諸法皆空無常，而眾生顛倒故著。",
        "from": "T15n0616_002:0297b12_4",
        "context_with_next_sentence": true
    },
    {
        "source_sentence": "為是眾生故而生悲心，行是悲心，漸漸得成大悲。",
        "from": "T15n0616_002:0297b13_5",
        "context_with_next_sentence": true
    },
    {
        "source_sentence": "得大悲已，十方諸佛念是菩薩、讚歎其德，是名宿命神通。",
        "from": "T15n0616_002:0297b15_6",
        "context_with_next_sentence": true
    },
    {
        "source_sentence": "若行者欲求天眼者，初取明光相，所謂燈火明珠、日月星宿等。",
        "from": "T15n0616_002:0297b17_0",
        "context_with_next_sentence": true
    },
    {
        "source_sentence": "取是明相已，若晝日則閉目，夜則無在念上明相如眼所見。",
        "from": "T15n0616_002:0297b18_1",
        "context_with_next_sentence": true
    },
    {
        "source_sentence": "常修習明念，繫心在明不令他念，若去攝還心得一處。",
        "from": "T15n0616_002:0297b19_2",
        "context_with_next_sentence": true
    },
    {
        "source_sentence": "是時色界四大所造清淨之色在此眼中，是名天眼，以天四大造故，名為天眼，又諸賢聖清淨眼故，名為天眼。",
        "from": "T15n0616_002:0297b21_0",
        "context_with_next_sentence": true
    },
    {
        "source_sentence": "行者得是天眼已，諸山樹木、鐵圍、須彌及諸國土，都無障蔽、以無礙眼，能見十方無量阿僧祇諸佛及莊嚴國土。",
        "from": "T15n0616_002:0297b23_1",
        "context_with_next_sentence": true
    },
    {
        "source_sentence": "爾時行者能知一切佛為一佛，又見一佛為一切佛，以法性不壞故。",
        "from": "T15n0616_002:0297b26_0",
        "context_with_next_sentence": true
    },
    {
        "source_sentence": "如見佛相，自見身相亦如是。",
        "from": "T15n0616_002:0297b27_1",
        "context_with_next_sentence": true
    },
    {
        "source_sentence": "自身相淨故，一切法相亦如是。",
        "from": "T15n0616_002:0297b28_2",
        "context_with_next_sentence": true
    },
    {
        "source_sentence": "如見佛清淨。",
        "from": "T15n0616_002:0297b28_3",
        "context_with_next_sentence": true
    },
    {
        "source_sentence": "弟子亦爾，無有二相。",
        "from": "T15n0616_002:0297b29_4",
        "context_with_next_sentence": true
    },
    {
        "source_sentence": "及十方無量國土眾生，若地獄、畜生、餓鬼、人、天，除無色者，生死好醜皆悉見之，皆知十方六道眾生業因緣及果報：是眾生以善業因緣故生天人中，是眾生以不善業因緣故生三惡道中。",
        "from": "T15n0616_002:0297b29_5",
        "context_with_next_sentence": true
    },
    {
        "source_sentence": "行者於天眼中得智慧力故，雖見眾生不生眾生想，一切法無眾生想故；雖見業及果報相續，亦入一切法無業無果報中。",
        "from": "T15n0616_002:0297c04_6",
        "context_with_next_sentence": true
    },
    {
        "source_sentence": "雖天眼見一切色，以智慧力故亦不取色相，是色悉皆空故。",
        "from": "T15n0616_002:0297c07_7",
        "context_with_next_sentence": true
    },
    {
        "source_sentence": "復次若障若不障、近遠上下，無不悉見。",
        "from": "T15n0616_002:0297c09_8",
        "context_with_next_sentence": true
    },
    {
        "source_sentence": "行者見色界諸天清淨微形者，而彼不見，乃至大天亦復不見，如是等種種神通義，如摩訶衍神通義中廣說。",
        "from": "T15n0616_002:0297c09_9",
        "context_with_next_sentence": true
    },
    {
        "source_sentence": "禪法要解卷下",
        "from": "T15n0616_002:0297c13_0",
        "context_with_next_sentence": false
    }
]