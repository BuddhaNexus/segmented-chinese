[
    {
        "source_sentence": "佛說阿鳩留經",
        "from": "T14n0529_001:0804a25_0",
        "context_with_next_sentence": true
    },
    {
        "source_sentence": "僧祐錄云安公古典經今附漢錄",
        "from": "T14n0529_001:0804a27_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園。",
        "from": "T14n0529_001:0804a28_0",
        "context_with_next_sentence": true
    },
    {
        "source_sentence": "佛告諸比丘言：「昔者有賈客，名阿鳩留，居處甚富，金銀珍寶，奴婢眾多。",
        "from": "T14n0529_001:0804a28_1",
        "context_with_next_sentence": true
    },
    {
        "source_sentence": "阿鳩留不信有後世生，作善不得善，作惡不得惡。",
        "from": "T14n0529_001:0804b01_2",
        "context_with_next_sentence": true
    },
    {
        "source_sentence": "阿鳩留言：『人死後身地外地、身水外水、身火外火、身風外風，身皆共和合，人死後終不復生也。",
        "from": "T14n0529_001:0804b02_3",
        "context_with_next_sentence": true
    },
    {
        "source_sentence": "人所作善惡，心所念、口所言、身所行，皆當棄捐，後不復生。』",
        "from": "T14n0529_001:0804b05_4",
        "context_with_next_sentence": true
    },
    {
        "source_sentence": "「時，阿鳩留持財貨數千萬，與賈客五百人俱行。",
        "from": "T14n0529_001:0804b06_5",
        "context_with_next_sentence": true
    },
    {
        "source_sentence": "阿鳩留最尊豪相隨行賈客，當經劇道無水草處，所持糧食、水草皆已盡，行一日、二日不見水草，行三日、四日不見水草。",
        "from": "T14n0529_001:0804b07_6",
        "context_with_next_sentence": true
    },
    {
        "source_sentence": "賈客皆恐怖言：『今我皆悉當於此荒澤中餓死耶！』",
        "from": "T14n0529_001:0804b10_7",
        "context_with_next_sentence": true
    },
    {
        "source_sentence": "各自啼哭，呼父母妻子。",
        "from": "T14n0529_001:0804b11_8",
        "context_with_next_sentence": true
    },
    {
        "source_sentence": "「阿鳩留遣騎四布，行求水草。",
        "from": "T14n0529_001:0804b11_9",
        "context_with_next_sentence": true
    },
    {
        "source_sentence": "阿鳩留自行遙見一樹，樹葉青青果蓏繁熾，自念此樹下猶當有水，便前趣樹。",
        "from": "T14n0529_001:0804b12_10",
        "context_with_next_sentence": true
    },
    {
        "source_sentence": "見一男子，端正無比，遙見阿鳩留騎馬來前，迎趣之，言：『多賀來到，在所求索。』",
        "from": "T14n0529_001:0804b14_11",
        "context_with_next_sentence": true
    },
    {
        "source_sentence": "阿鳩留見樹下人答之，即大喜，如得更生。",
        "from": "T14n0529_001:0804b16_12",
        "context_with_next_sentence": true
    },
    {
        "source_sentence": "樹下人言：『從何所來？",
        "from": "T14n0529_001:0804b17_13",
        "context_with_next_sentence": true
    },
    {
        "source_sentence": "欲所之到？』",
        "from": "T14n0529_001:0804b17_14",
        "context_with_next_sentence": true
    },
    {
        "source_sentence": "阿鳩留言：『索救我命及五百人畜生命。』",
        "from": "T14n0529_001:0804b18_15",
        "context_with_next_sentence": true
    },
    {
        "source_sentence": "樹下人言：『欲何求索？』",
        "from": "T14n0529_001:0804b19_0",
        "context_with_next_sentence": true
    },
    {
        "source_sentence": "言：『我欲得水。』",
        "from": "T14n0529_001:0804b19_1",
        "context_with_next_sentence": true
    },
    {
        "source_sentence": "樹下人便舉右手，水從五指端出，如流泉，甚香味，語阿鳩留言：『自極飲。』",
        "from": "T14n0529_001:0804b19_2",
        "context_with_next_sentence": true
    },
    {
        "source_sentence": "飲已復從索飯，樹下人便舉右手，美食從指端出。",
        "from": "T14n0529_001:0804b21_3",
        "context_with_next_sentence": true
    },
    {
        "source_sentence": "「阿鳩留得飽食已，便舉聲大啼哭。",
        "from": "T14n0529_001:0804b22_4",
        "context_with_next_sentence": true
    },
    {
        "source_sentence": "樹下人因問：『仁者啼哭為？』",
        "from": "T14n0529_001:0804b23_5",
        "context_with_next_sentence": true
    },
    {
        "source_sentence": "阿鳩留言：『我等伴五百人及畜生，從三四日以來，皆不得飲食，飢餓甚極，命在須臾，是故我啼哭耳。』",
        "from": "T14n0529_001:0804b24_6",
        "context_with_next_sentence": true
    },
    {
        "source_sentence": "樹下人語阿鳩留：『若行將五百人及畜生來，我悉為若飽之。』",
        "from": "T14n0529_001:0804b26_7",
        "context_with_next_sentence": true
    },
    {
        "source_sentence": "「阿鳩留即馳行，呼伴人語之言：『勿復憂也，已得飲食處，隨我去來。』",
        "from": "T14n0529_001:0804b27_8",
        "context_with_next_sentence": true
    },
    {
        "source_sentence": "伴人大喜，便隨去到樹下，皆叉手，為樹下人作禮。",
        "from": "T14n0529_001:0804b29_9",
        "context_with_next_sentence": true
    },
    {
        "source_sentence": "樹下人問言：『欲何得？』",
        "from": "T14n0529_001:0804c01_10",
        "context_with_next_sentence": true
    },
    {
        "source_sentence": "人皆言：『大飢渴。』",
        "from": "T14n0529_001:0804c02_11",
        "context_with_next_sentence": true
    },
    {
        "source_sentence": "樹下人即復舉右手五指端，即復大水出，水如流泉，人馬畜生皆飲；復從索飯，樹下人復舉右手五指端，出名美飲食與之，五百人及畜生皆飽滿。",
        "from": "T14n0529_001:0804c02_12",
        "context_with_next_sentence": true
    },
    {
        "source_sentence": "「樹下人因問：『五百人等，卿皆欲至到，何等求索？』",
        "from": "T14n0529_001:0804c05_13",
        "context_with_next_sentence": true
    },
    {
        "source_sentence": "賈人言：『我皆欲到大海，求索珍寶。』",
        "from": "T14n0529_001:0804c07_0",
        "context_with_next_sentence": true
    },
    {
        "source_sentence": "樹下人因問：『卿皆欲索珍寶者，便可從我手中出。』",
        "from": "T14n0529_001:0804c07_1",
        "context_with_next_sentence": true
    },
    {
        "source_sentence": "樹下人便舉右手，從五指端出金銀、水精、琉璃、珊瑚、虎魄、白珠，人便斂取，取各自重如去。",
        "from": "T14n0529_001:0804c08_2",
        "context_with_next_sentence": true
    },
    {
        "source_sentence": "「樹下人語阿鳩留：『持此金銀歸鄉里，用布施貧窮者，欲得飯者飯之，欲得金銀、錢財、衣被者極與之。",
        "from": "T14n0529_001:0804c11_0",
        "context_with_next_sentence": true
    },
    {
        "source_sentence": "令道人皆呪願我，令我得其福，令我手中出琦物，又多使我早脫此荒澤中。』",
        "from": "T14n0529_001:0804c13_1",
        "context_with_next_sentence": true
    },
    {
        "source_sentence": "「阿鳩留聞此語大驚怖，便以頭面著地，問：『仁者為何等人乎？",
        "from": "T14n0529_001:0804c15_2",
        "context_with_next_sentence": true
    },
    {
        "source_sentence": "是天耶？",
        "from": "T14n0529_001:0804c16_3",
        "context_with_next_sentence": true
    },
    {
        "source_sentence": "龍耶？",
        "from": "T14n0529_001:0804c16_4",
        "context_with_next_sentence": true
    },
    {
        "source_sentence": "鬼神耶？",
        "from": "T14n0529_001:0804c16_5",
        "context_with_next_sentence": true
    },
    {
        "source_sentence": "是人耶？』",
        "from": "T14n0529_001:0804c17_0",
        "context_with_next_sentence": true
    },
    {
        "source_sentence": "「樹下人言：『我亦非天、亦非龍、亦非鬼、亦非人，我是豪薜荔也。",
        "from": "T14n0529_001:0804c17_1",
        "context_with_next_sentence": true
    },
    {
        "source_sentence": "我前世時，於國中大貧窮，常在城門下坐，雖貧窮心淨潔，愛樂沙門道人，我貧窮不能施人，見他人布施，代其喜。",
        "from": "T14n0529_001:0804c18_2",
        "context_with_next_sentence": true
    },
    {
        "source_sentence": "時迦葉佛般泥洹去，諸比丘來從我乞匃食，我應比丘言：「我無所有。」",
        "from": "T14n0529_001:0804c21_3",
        "context_with_next_sentence": true
    },
    {
        "source_sentence": "但遙指示城中，某家善可得飯，某家不善不可得飯。",
        "from": "T14n0529_001:0804c22_4",
        "context_with_next_sentence": true
    },
    {
        "source_sentence": "比丘乞來出，我見有所得，即歡喜。",
        "from": "T14n0529_001:0804c24_5",
        "context_with_next_sentence": true
    },
    {
        "source_sentence": "又迦葉佛般泥洹去，其國王名為基立，為迦葉佛起七寶塔，我輒持手著其上言：「令我得其福。」",
        "from": "T14n0529_001:0804c24_6",
        "context_with_next_sentence": true
    },
    {
        "source_sentence": "王上好物於佛塔，我輒持手著之言：「使我得其福。」",
        "from": "T14n0529_001:0804c27_7",
        "context_with_next_sentence": true
    },
    {
        "source_sentence": "但用貧故未曾齋，飯食無時又飲酒，是故死後，以作豪薜荔耳。",
        "from": "T14n0529_001:0804c28_8",
        "context_with_next_sentence": true
    },
    {
        "source_sentence": "但用我前世見人作善，代其歡喜，手著其物上，是故令我五指端在所出；但用生時未曾齋，故使我作是間薜荔。』",
        "from": "T14n0529_001:0804c29_9",
        "context_with_next_sentence": true
    },
    {
        "source_sentence": "「阿鳩留自念言：『我前不信有後世生、作善不得善，作惡不得惡。",
        "from": "T14n0529_001:0805a03_10",
        "context_with_next_sentence": true
    },
    {
        "source_sentence": "今我眼見，是為審有後世，復生審有作善得善、作惡得惡。",
        "from": "T14n0529_001:0805a04_11",
        "context_with_next_sentence": true
    },
    {
        "source_sentence": "從今日以去，歸鄉里，快當作善，布施與人，恣所求索，人有欲得金銀、珍寶、飲食、衣被者，皆與之，不逆人也。』",
        "from": "T14n0529_001:0805a06_0",
        "context_with_next_sentence": true
    },
    {
        "source_sentence": "「阿鳩留歸到鄉里，語一國中人：『誰有欲得金銀、珍寶、衣被、飲食者，恣所求索，皆來取之。』",
        "from": "T14n0529_001:0805a08_1",
        "context_with_next_sentence": true
    },
    {
        "source_sentence": "如是布施無央數，日日飯八萬四千道人，但瀾汗流出門，人用擿船而行。",
        "from": "T14n0529_001:0805a10_2",
        "context_with_next_sentence": true
    },
    {
        "source_sentence": "阿鳩留作善極意，死後便上第二忉利天上作天人，去離天帝座四百八十里。",
        "from": "T14n0529_001:0805a12_3",
        "context_with_next_sentence": true
    },
    {
        "source_sentence": "「其國中有乞匃女人，名曰[女*參]，以善心持一杅米粥，與沙門摩訶迦葉。",
        "from": "T14n0529_001:0805a13_4",
        "context_with_next_sentence": true
    },
    {
        "source_sentence": "女人死後，亦生忉利天上作天人，在天帝釋邊第三座，復勝餘天五事。",
        "from": "T14n0529_001:0805a15_5",
        "context_with_next_sentence": true
    },
    {
        "source_sentence": "何謂五事？",
        "from": "T14n0529_001:0805a17_6",
        "context_with_next_sentence": true
    },
    {
        "source_sentence": "一者、長壽；二者、端正；三者、安樂；四者、智慧；五者、威神，勝於餘天。",
        "from": "T14n0529_001:0805a17_7",
        "context_with_next_sentence": true
    },
    {
        "source_sentence": "「後佛母忽故，生忉利天。",
        "from": "T14n0529_001:0805a19_0",
        "context_with_next_sentence": true
    },
    {
        "source_sentence": "時佛天上為母說經。",
        "from": "T14n0529_001:0805a19_1",
        "context_with_next_sentence": true
    },
    {
        "source_sentence": "說經已，佛母及諸天無央數，皆得須陀洹道。",
        "from": "T14n0529_001:0805a20_0",
        "context_with_next_sentence": true
    },
    {
        "source_sentence": "佛因見阿鳩留布施與人，遠在天帝釋邊，四百八十里坐；復見乞匃女人，持米粥與沙門摩訶迦葉，在天帝釋邊第三座，又勝餘天五事。",
        "from": "T14n0529_001:0805a21_1",
        "context_with_next_sentence": true
    },
    {
        "source_sentence": "佛見悉皆識知，即遙呼阿鳩留言：『布施善人來相見。』",
        "from": "T14n0529_001:0805a24_2",
        "context_with_next_sentence": true
    },
    {
        "source_sentence": "阿鳩留即來前，持頭面著地，為佛作禮，白佛言：『我布施大眾多，但得凡人耳，不得須陀洹、斯陀含、阿那含、阿羅漢、辟支佛，佛道也。",
        "from": "T14n0529_001:0805a25_3",
        "context_with_next_sentence": true
    },
    {
        "source_sentence": "今見乞匃女人，持米粥與沙門摩訶迦葉，今世在帝釋邊第三坐，又勝餘天五事。』",
        "from": "T14n0529_001:0805a28_4",
        "context_with_next_sentence": true
    },
    {
        "source_sentence": "人持小物與摩訶迦葉，得福乃爾，是故身自致豪貴如此。」",
        "from": "T14n0529_001:0805b01_5",
        "context_with_next_sentence": true
    },
    {
        "source_sentence": "天便為佛，作禮而去。",
        "from": "T14n0529_001:0805b02_6",
        "context_with_next_sentence": true
    },
    {
        "source_sentence": "佛說阿鳩留經",
        "from": "T14n0529_001:0805b04_0",
        "context_with_next_sentence": false
    }
]