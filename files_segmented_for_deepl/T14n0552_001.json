[
    {
        "source_sentence": "佛說摩登女解形中六事經",
        "from": "T14n0552_001:0895c18_0",
        "context_with_next_sentence": true
    },
    {
        "source_sentence": "失譯附東晉錄",
        "from": "T14n0552_001:0895c20_0",
        "context_with_next_sentence": true
    },
    {
        "source_sentence": "佛在舍衛祇阿難邠坻阿藍。",
        "from": "T14n0552_001:0895c21_0",
        "context_with_next_sentence": true
    },
    {
        "source_sentence": "時阿難持鉢行乞食，以隨水行，見一女人在水邊持水去，阿難從乞水，女則與之。",
        "from": "T14n0552_001:0895c21_1",
        "context_with_next_sentence": true
    },
    {
        "source_sentence": "女便隨阿難，至居所處。",
        "from": "T14n0552_001:0895c23_2",
        "context_with_next_sentence": true
    },
    {
        "source_sentence": "女歸告其母，母名摩登。",
        "from": "T14n0552_001:0895c24_3",
        "context_with_next_sentence": true
    },
    {
        "source_sentence": "女於家委臥而啼，母問女何為啼？",
        "from": "T14n0552_001:0895c24_4",
        "context_with_next_sentence": true
    },
    {
        "source_sentence": "女言：「母欲嫁我者，莫與他人。",
        "from": "T14n0552_001:0895c25_5",
        "context_with_next_sentence": true
    },
    {
        "source_sentence": "我於水邊，見一沙門，從我乞水，我隨問，名為阿難；我得阿難者乃嫁，不得阿難不嫁。」",
        "from": "T14n0552_001:0895c26_6",
        "context_with_next_sentence": true
    },
    {
        "source_sentence": "母即行問阿難，阿難者承事佛。",
        "from": "T14n0552_001:0895c28_7",
        "context_with_next_sentence": true
    },
    {
        "source_sentence": "母即知之，還告女言：「阿難事佛道，不肯為汝作夫。」",
        "from": "T14n0552_001:0895c28_8",
        "context_with_next_sentence": true
    },
    {
        "source_sentence": "女即啼不飯食：「母知蠱道，何不導之？」",
        "from": "T14n0552_001:0896a01_9",
        "context_with_next_sentence": true
    },
    {
        "source_sentence": "母出請阿難歸飯，女大喜。",
        "from": "T14n0552_001:0896a01_10",
        "context_with_next_sentence": true
    },
    {
        "source_sentence": "母語阿難：「我女欲為卿作妻。」",
        "from": "T14n0552_001:0896a02_11",
        "context_with_next_sentence": true
    },
    {
        "source_sentence": "阿難言：「我持佛戒，不得畜妻。」",
        "from": "T14n0552_001:0896a03_12",
        "context_with_next_sentence": true
    },
    {
        "source_sentence": "母復言：「我女不得卿作夫者，便自殺。」",
        "from": "T14n0552_001:0896a03_13",
        "context_with_next_sentence": true
    },
    {
        "source_sentence": "阿難言：「我師事佛，不得與女人交通。」",
        "from": "T14n0552_001:0896a04_14",
        "context_with_next_sentence": true
    },
    {
        "source_sentence": "母即入，語女言：「阿難不肯為汝作夫，其有經道者，不得畜婦。」",
        "from": "T14n0552_001:0896a05_15",
        "context_with_next_sentence": true
    },
    {
        "source_sentence": "女對母啼言：「母道所在。」",
        "from": "T14n0552_001:0896a07_0",
        "context_with_next_sentence": true
    },
    {
        "source_sentence": "母言：「天下道，無能過佛道及阿羅漢。」",
        "from": "T14n0552_001:0896a07_1",
        "context_with_next_sentence": true
    },
    {
        "source_sentence": "女復言：「但為我閉門戶，無令出，暮自為我作夫。」",
        "from": "T14n0552_001:0896a08_2",
        "context_with_next_sentence": true
    },
    {
        "source_sentence": "母即閉門，以蠱道縛阿難。",
        "from": "T14n0552_001:0896a09_3",
        "context_with_next_sentence": true
    },
    {
        "source_sentence": "至日晡時，母為布席臥處，女大喜，便莊飾，阿難不肯就臥處，母便然火，前牽阿難衣，語阿難言：「汝不為我女作夫者，我便擲汝火中。」",
        "from": "T14n0552_001:0896a10_4",
        "context_with_next_sentence": true
    },
    {
        "source_sentence": "阿難自鄙作沙門，今日反在中，不能得出，即叉手呼佛。",
        "from": "T14n0552_001:0896a13_5",
        "context_with_next_sentence": true
    },
    {
        "source_sentence": "佛即知之，使神脫阿難。",
        "from": "T14n0552_001:0896a14_6",
        "context_with_next_sentence": true
    },
    {
        "source_sentence": "阿難至佛所言：「昨日行乞食，於水邊見一女人，我從乞水。",
        "from": "T14n0552_001:0896a14_7",
        "context_with_next_sentence": true
    },
    {
        "source_sentence": "明日有人名摩登，請我歸飯，我出便牽我，欲持女與我為婦；我持佛戒，不得畜妻。」",
        "from": "T14n0552_001:0896a16_8",
        "context_with_next_sentence": true
    },
    {
        "source_sentence": "女見阿難得脫去，於家啼哭，母言：「其有事佛者，我道不能勝，我本不語汝耶！」",
        "from": "T14n0552_001:0896a18_9",
        "context_with_next_sentence": true
    },
    {
        "source_sentence": "女啼不止，續念阿難。",
        "from": "T14n0552_001:0896a19_10",
        "context_with_next_sentence": true
    },
    {
        "source_sentence": "女明日自行來索阿難，復見阿難行乞食，隨阿難背後，視阿難足，視阿難面。",
        "from": "T14n0552_001:0896a20_11",
        "context_with_next_sentence": true
    },
    {
        "source_sentence": "阿難羞慚，低頭不視而避之，女復隨不止。",
        "from": "T14n0552_001:0896a22_12",
        "context_with_next_sentence": true
    },
    {
        "source_sentence": "阿難還歸佛所，女復守門，阿難不出，女啼去歸。",
        "from": "T14n0552_001:0896a23_13",
        "context_with_next_sentence": true
    },
    {
        "source_sentence": "阿難前白佛言：「摩登女今日復隨，明日復來。」",
        "from": "T14n0552_001:0896a24_14",
        "context_with_next_sentence": true
    },
    {
        "source_sentence": "佛即呼女見之。",
        "from": "T14n0552_001:0896a25_15",
        "context_with_next_sentence": true
    },
    {
        "source_sentence": "佛言：「汝追阿難，何等索？」",
        "from": "T14n0552_001:0896a25_16",
        "context_with_next_sentence": true
    },
    {
        "source_sentence": "女言：「我聞阿難無婦，我亦無夫，我欲為阿難作妻。」",
        "from": "T14n0552_001:0896a26_17",
        "context_with_next_sentence": true
    },
    {
        "source_sentence": "佛言：「阿難沙門無髮，汝寧剃頭髮？",
        "from": "T14n0552_001:0896a27_18",
        "context_with_next_sentence": true
    },
    {
        "source_sentence": "我使阿難為汝作夫。」",
        "from": "T14n0552_001:0896a28_19",
        "context_with_next_sentence": true
    },
    {
        "source_sentence": "女言：「敢剃頭髮。」",
        "from": "T14n0552_001:0896a28_20",
        "context_with_next_sentence": true
    },
    {
        "source_sentence": "佛言：「汝歸報母剃頭來。」",
        "from": "T14n0552_001:0896a29_21",
        "context_with_next_sentence": true
    },
    {
        "source_sentence": "女歸到母所，言：「母不能致阿難，我自行消息問佛。",
        "from": "T14n0552_001:0896a29_22",
        "context_with_next_sentence": true
    },
    {
        "source_sentence": "佛言：『剃頭髮來，我使阿難為汝作夫。』」",
        "from": "T14n0552_001:0896b01_23",
        "context_with_next_sentence": true
    },
    {
        "source_sentence": "母言：「我生護汝頭髮，汝何為與沙門作婦？",
        "from": "T14n0552_001:0896b02_24",
        "context_with_next_sentence": true
    },
    {
        "source_sentence": "國中有大富豪，我自能嫁汝與之。」",
        "from": "T14n0552_001:0896b03_25",
        "context_with_next_sentence": true
    },
    {
        "source_sentence": "女言：「我死生當與阿難作婦。」",
        "from": "T14n0552_001:0896b04_26",
        "context_with_next_sentence": true
    },
    {
        "source_sentence": "母言：「汝何為辱汝種？」",
        "from": "T14n0552_001:0896b05_27",
        "context_with_next_sentence": true
    },
    {
        "source_sentence": "女言：「母愛我者，當隨我心所喜。」",
        "from": "T14n0552_001:0896b05_28",
        "context_with_next_sentence": true
    },
    {
        "source_sentence": "母即垂淚下刀，剃女頭髮。",
        "from": "T14n0552_001:0896b06_29",
        "context_with_next_sentence": true
    },
    {
        "source_sentence": "女還到佛所言：「我已剃頭髮。」",
        "from": "T14n0552_001:0896b07_30",
        "context_with_next_sentence": true
    },
    {
        "source_sentence": "佛言：「汝愛阿難何等？」",
        "from": "T14n0552_001:0896b07_31",
        "context_with_next_sentence": true
    },
    {
        "source_sentence": "女言：「我愛阿難眼、愛阿難鼻、愛阿難口、愛阿難聲、愛阿難行步。」",
        "from": "T14n0552_001:0896b08_32",
        "context_with_next_sentence": true
    },
    {
        "source_sentence": "佛言：「眼中有淚，鼻中有涕，口中有唾，耳中有垢，身中有屎尿皆臭處。",
        "from": "T14n0552_001:0896b09_33",
        "context_with_next_sentence": true
    },
    {
        "source_sentence": "其作夫妻者，便有惡處中便生子，有子便有死亡，死亡有哭淚，此於身有何等益？」",
        "from": "T14n0552_001:0896b11_34",
        "context_with_next_sentence": true
    },
    {
        "source_sentence": "女即自思惟，惡露形中，所有正心，則得阿羅漢道，以得阿羅漢。",
        "from": "T14n0552_001:0896b13_35",
        "context_with_next_sentence": true
    },
    {
        "source_sentence": "佛語女：「起至阿難所。」",
        "from": "T14n0552_001:0896b14_36",
        "context_with_next_sentence": true
    },
    {
        "source_sentence": "女慚愧低頭，長跪於佛前言：「實愚癡故逐阿難，今我心已開，如冥中有燈火；如乘船船壞得岸；如盲人得扶；老人得持杖行，今佛與我道，我心中開如是。」",
        "from": "T14n0552_001:0896b15_37",
        "context_with_next_sentence": true
    },
    {
        "source_sentence": "諸沙門俱問佛言：「是女母為蠱道，何緣得阿羅漢道？」",
        "from": "T14n0552_001:0896b18_38",
        "context_with_next_sentence": true
    },
    {
        "source_sentence": "佛言：「諸沙門欲聞知是女不？」",
        "from": "T14n0552_001:0896b20_39",
        "context_with_next_sentence": true
    },
    {
        "source_sentence": "諸沙門言：「我曹當受教。」",
        "from": "T14n0552_001:0896b20_40",
        "context_with_next_sentence": true
    },
    {
        "source_sentence": "佛言：「是摩登女，先時已五百世，為阿難作婦。",
        "from": "T14n0552_001:0896b21_41",
        "context_with_next_sentence": true
    },
    {
        "source_sentence": "五百世中，相敬重，相貪愛，於今同於經戒道中得道，於今夫妻相見如兄弟狀，是經令諸沙門知女意如是。」",
        "from": "T14n0552_001:0896b22_42",
        "context_with_next_sentence": true
    },
    {
        "source_sentence": "諸沙門則起前，為佛作禮。",
        "from": "T14n0552_001:0896b24_43",
        "context_with_next_sentence": true
    },
    {
        "source_sentence": "佛說摩登女解形中六事經",
        "from": "T14n0552_001:0896b26_0",
        "context_with_next_sentence": false
    }
]