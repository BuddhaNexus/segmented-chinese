[
    {
        "source_sentence": "犍陀國王經",
        "from": "T14n0506_001:0774a07_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T14n0506_001:0774a09_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，與千二百五十比丘俱。",
        "from": "T14n0506_001:0774a10_0",
        "context_with_next_sentence": true
    },
    {
        "source_sentence": "時有國王，號名犍陀，奉事婆羅門，婆羅門居在山中，多種果樹。",
        "from": "T14n0506_001:0774a11_1",
        "context_with_next_sentence": true
    },
    {
        "source_sentence": "時有採樵人，毀敗其果樹，婆羅門時見之，便將詣王所，言：「是人無狀，殘敗我果樹，王當治殺之。」",
        "from": "T14n0506_001:0774a12_2",
        "context_with_next_sentence": true
    },
    {
        "source_sentence": "王敬事婆羅門，不敢違之，即為殺敗樹者。",
        "from": "T14n0506_001:0774a15_3",
        "context_with_next_sentence": true
    },
    {
        "source_sentence": "自後未久，有牛食人稻，其主逐捶牛，折其一角，血流被面，痛不可忍。",
        "from": "T14n0506_001:0774a16_4",
        "context_with_next_sentence": true
    },
    {
        "source_sentence": "牛徑到王所白言：「我實無狀，食此人少稻，今為其見捶折我角。」",
        "from": "T14n0506_001:0774a17_5",
        "context_with_next_sentence": true
    },
    {
        "source_sentence": "稻主亦追到王所，王曉鳥獸語，告牛言：「我當為汝治殺之。」",
        "from": "T14n0506_001:0774a19_6",
        "context_with_next_sentence": true
    },
    {
        "source_sentence": "牛即報言：「今雖殺此人，亦不能令我不痛，但當約勅，後莫取人如我耳。」",
        "from": "T14n0506_001:0774a20_7",
        "context_with_next_sentence": true
    },
    {
        "source_sentence": "王便感念言：「我事婆羅門，但坐果樹，令我殺人；不如此牛也。」",
        "from": "T14n0506_001:0774a22_8",
        "context_with_next_sentence": true
    },
    {
        "source_sentence": "便呼婆羅門問言：「今事此道，有何福乎？」",
        "from": "T14n0506_001:0774a23_9",
        "context_with_next_sentence": true
    },
    {
        "source_sentence": "婆羅門報言：「可得攘災致福富貴長壽。」",
        "from": "T14n0506_001:0774a24_10",
        "context_with_next_sentence": true
    },
    {
        "source_sentence": "王復問言：「可得免於生死不？」",
        "from": "T14n0506_001:0774a25_11",
        "context_with_next_sentence": true
    },
    {
        "source_sentence": "報言：「不得免於生死也。」",
        "from": "T14n0506_001:0774a26_12",
        "context_with_next_sentence": true
    },
    {
        "source_sentence": "王獨念言：「當用此道為事。」",
        "from": "T14n0506_001:0774a26_13",
        "context_with_next_sentence": true
    },
    {
        "source_sentence": "便勅群臣嚴駕，往到佛所，五體投地，為佛作禮，白言：「我聞佛道至尊，巍巍教化，天下所度無數，願受法言，以自改操。」",
        "from": "T14n0506_001:0774a27_14",
        "context_with_next_sentence": true
    },
    {
        "source_sentence": "佛即授王五戒十善，為說一切天地人物無生不死者。",
        "from": "T14n0506_001:0774b01_15",
        "context_with_next_sentence": true
    },
    {
        "source_sentence": "王以頭面著地為禮，白佛言：「今奉尊法戒，當得何福？」",
        "from": "T14n0506_001:0774b02_16",
        "context_with_next_sentence": true
    },
    {
        "source_sentence": "佛言：「布施持戒，現世得福；忍辱、精進、一心、智慧者，其德無量，後上天上，亦可得作遮迦越王，亦可得無為度世之道。」",
        "from": "T14n0506_001:0774b03_17",
        "context_with_next_sentence": true
    },
    {
        "source_sentence": "佛即為王現相好威神光耀，王即歡喜意解，便得須陀洹道。",
        "from": "T14n0506_001:0774b06_18",
        "context_with_next_sentence": true
    },
    {
        "source_sentence": "阿難正衣服，頭面著地，為佛作禮，白佛言：「此王與牛，本何因緣？",
        "from": "T14n0506_001:0774b07_19",
        "context_with_next_sentence": true
    },
    {
        "source_sentence": "牛語意便解，捨婆羅門，而事佛道，見佛聞法，即得道迹。」",
        "from": "T14n0506_001:0774b09_20",
        "context_with_next_sentence": true
    },
    {
        "source_sentence": "佛言：「乃昔拘那含牟尼佛時，王與牛為兄弟，作優婆塞，俱持齋一日一夜。",
        "from": "T14n0506_001:0774b10_21",
        "context_with_next_sentence": true
    },
    {
        "source_sentence": "王守法精進不懈怠，壽終昇天上，壽盡下為國王；牛時犯齋夜食，後受其罪，罪畢復作牛，百世尚有宿識，故來開悟王意。",
        "from": "T14n0506_001:0774b12_22",
        "context_with_next_sentence": true
    },
    {
        "source_sentence": "牛後七日，壽終上生天上。」",
        "from": "T14n0506_001:0774b15_23",
        "context_with_next_sentence": true
    },
    {
        "source_sentence": "佛言：「四輩弟子！",
        "from": "T14n0506_001:0774b15_24",
        "context_with_next_sentence": true
    },
    {
        "source_sentence": "受持齋戒，不可犯也。」",
        "from": "T14n0506_001:0774b16_25",
        "context_with_next_sentence": true
    },
    {
        "source_sentence": "諸比丘僧、比丘尼、優婆塞、優婆夷、天、龍、鬼神，聞經歡喜，前為佛作禮而去。",
        "from": "T14n0506_001:0774b16_26",
        "context_with_next_sentence": true
    },
    {
        "source_sentence": "犍陀國王經",
        "from": "T14n0506_001:0774b19_0",
        "context_with_next_sentence": false
    }
]