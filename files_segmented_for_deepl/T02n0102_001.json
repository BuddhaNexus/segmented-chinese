[
    {
        "source_sentence": "佛說五蘊皆空經",
        "from": "T02n0102_001:0499c05_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T02n0102_001:0499c07_0",
        "context_with_next_sentence": true
    },
    {
        "source_sentence": "如是我聞：一時薄伽梵，在婆羅痆斯仙人墮處施鹿林中。",
        "from": "T02n0102_001:0499c08_0",
        "context_with_next_sentence": true
    },
    {
        "source_sentence": "爾時世尊，告五苾芻曰：「汝等當知，色不是我，若是我者，色不應病及受苦惱。",
        "from": "T02n0102_001:0499c09_1",
        "context_with_next_sentence": true
    },
    {
        "source_sentence": "『我欲如是色，我不欲如是色。』",
        "from": "T02n0102_001:0499c11_2",
        "context_with_next_sentence": true
    },
    {
        "source_sentence": "既不如是，隨情所欲，是故當知，色不是我；受想行識，亦復如是。",
        "from": "T02n0102_001:0499c11_3",
        "context_with_next_sentence": true
    },
    {
        "source_sentence": "復次苾芻！",
        "from": "T02n0102_001:0499c13_4",
        "context_with_next_sentence": true
    },
    {
        "source_sentence": "於汝意云何？",
        "from": "T02n0102_001:0499c13_5",
        "context_with_next_sentence": true
    },
    {
        "source_sentence": "色為是常？",
        "from": "T02n0102_001:0499c14_0",
        "context_with_next_sentence": true
    },
    {
        "source_sentence": "為是無常？」",
        "from": "T02n0102_001:0499c14_1",
        "context_with_next_sentence": true
    },
    {
        "source_sentence": "白言：「大德！",
        "from": "T02n0102_001:0499c14_2",
        "context_with_next_sentence": true
    },
    {
        "source_sentence": "色是無常。」",
        "from": "T02n0102_001:0499c14_3",
        "context_with_next_sentence": true
    },
    {
        "source_sentence": "佛言：「色既無常，此即是苦，或苦苦、壞苦、行苦。",
        "from": "T02n0102_001:0499c15_0",
        "context_with_next_sentence": true
    },
    {
        "source_sentence": "然我聲聞多聞弟子，執有我不？",
        "from": "T02n0102_001:0499c16_1",
        "context_with_next_sentence": true
    },
    {
        "source_sentence": "色即是我，我有諸色，色屬於我，我在色中不？」",
        "from": "T02n0102_001:0499c16_2",
        "context_with_next_sentence": true
    },
    {
        "source_sentence": "「不爾！",
        "from": "T02n0102_001:0499c17_3",
        "context_with_next_sentence": true
    },
    {
        "source_sentence": "世尊！」",
        "from": "T02n0102_001:0499c17_4",
        "context_with_next_sentence": true
    },
    {
        "source_sentence": "「應知受想行識，常與無常，亦復如是。",
        "from": "T02n0102_001:0499c18_5",
        "context_with_next_sentence": true
    },
    {
        "source_sentence": "凡所有色，若過去未來現在，內外麁細，若勝若劣、若遠若近，悉皆無我。",
        "from": "T02n0102_001:0499c18_6",
        "context_with_next_sentence": true
    },
    {
        "source_sentence": "汝等當知，應以正智而善觀察，如是所有受想行識，過去未來現在，悉應如前正智觀察。",
        "from": "T02n0102_001:0499c20_7",
        "context_with_next_sentence": true
    },
    {
        "source_sentence": "若我聲聞聖弟子眾，觀此五取蘊，知無有我及以我所，如是觀已，即知世間，無能取所取，亦非轉變，但由自悟而證涅槃，我生已盡，梵行已立，所作已辦，不受後有。」",
        "from": "T02n0102_001:0499c22_8",
        "context_with_next_sentence": true
    },
    {
        "source_sentence": "說此法時，五苾芻等，於諸煩惱，心得解脫，信受奉行。",
        "from": "T02n0102_001:0499c26_9",
        "context_with_next_sentence": true
    },
    {
        "source_sentence": "佛說五蘊皆空經",
        "from": "T02n0102_001:0499c28_0",
        "context_with_next_sentence": false
    }
]