[
    {
        "source_sentence": "佛說鞞摩肅經",
        "from": "T01n0090_001:0913c04_0",
        "context_with_next_sentence": true
    },
    {
        "source_sentence": "宋天竺三藏求那跋陀羅譯",
        "from": "T01n0090_001:0913c06_0",
        "context_with_next_sentence": true
    },
    {
        "source_sentence": "聞如是：一時，婆伽婆在舍衛城祇樹給孤獨園。",
        "from": "T01n0090_001:0913c07_0",
        "context_with_next_sentence": true
    },
    {
        "source_sentence": "於是，鞞摩肅(姓也)異學，中食後行，彷徉而行至世尊所。",
        "from": "T01n0090_001:0913c08_1",
        "context_with_next_sentence": true
    },
    {
        "source_sentence": "到已白世尊曰：「唯，瞿曇！",
        "from": "T01n0090_001:0913c09_2",
        "context_with_next_sentence": true
    },
    {
        "source_sentence": "形色極無上妙。」",
        "from": "T01n0090_001:0913c09_3",
        "context_with_next_sentence": true
    },
    {
        "source_sentence": "「此迦旃延！",
        "from": "T01n0090_001:0913c10_4",
        "context_with_next_sentence": true
    },
    {
        "source_sentence": "云何為色妙？」",
        "from": "T01n0090_001:0913c10_5",
        "context_with_next_sentence": true
    },
    {
        "source_sentence": "「此瞿曇！",
        "from": "T01n0090_001:0913c10_6",
        "context_with_next_sentence": true
    },
    {
        "source_sentence": "謂色妙極妙，更無有妙最勝者，最妙最好彼色最妙，彼色最上最好。」",
        "from": "T01n0090_001:0913c10_7",
        "context_with_next_sentence": true
    },
    {
        "source_sentence": "「猶若，迦旃延！",
        "from": "T01n0090_001:0913c12_8",
        "context_with_next_sentence": true
    },
    {
        "source_sentence": "有人作是說：『人中有妙者我欲婬之。』",
        "from": "T01n0090_001:0913c12_9",
        "context_with_next_sentence": true
    },
    {
        "source_sentence": "或有作是言：『汝謂此人中妙者，字是姓是像是？",
        "from": "T01n0090_001:0913c13_10",
        "context_with_next_sentence": true
    },
    {
        "source_sentence": "若長若短若中？",
        "from": "T01n0090_001:0913c14_11",
        "context_with_next_sentence": true
    },
    {
        "source_sentence": "若端正不端正？",
        "from": "T01n0090_001:0913c15_0",
        "context_with_next_sentence": true
    },
    {
        "source_sentence": "若白黑？",
        "from": "T01n0090_001:0913c15_1",
        "context_with_next_sentence": true
    },
    {
        "source_sentence": "若剎利女、婆羅門女、居士女、工師女？",
        "from": "T01n0090_001:0913c15_2",
        "context_with_next_sentence": true
    },
    {
        "source_sentence": "東方南方西方北方？』",
        "from": "T01n0090_001:0913c16_3",
        "context_with_next_sentence": true
    },
    {
        "source_sentence": "問已不能報。」",
        "from": "T01n0090_001:0913c16_4",
        "context_with_next_sentence": true
    },
    {
        "source_sentence": "「汝不知不見，謂此人中妙至北方，而言欲婬。」",
        "from": "T01n0090_001:0913c17_5",
        "context_with_next_sentence": true
    },
    {
        "source_sentence": "「此迦旃延！",
        "from": "T01n0090_001:0913c18_6",
        "context_with_next_sentence": true
    },
    {
        "source_sentence": "汝所言彼色為最妙，彼色為最上，彼色無上，問色已不能知。」",
        "from": "T01n0090_001:0913c18_7",
        "context_with_next_sentence": true
    },
    {
        "source_sentence": "「猶若，瞿曇！",
        "from": "T01n0090_001:0913c19_8",
        "context_with_next_sentence": true
    },
    {
        "source_sentence": "閻浮檀金，巧工師子極磨治淨著白器中，形色極妙，色有所照。",
        "from": "T01n0090_001:0913c19_9",
        "context_with_next_sentence": true
    },
    {
        "source_sentence": "是故，瞿曇！",
        "from": "T01n0090_001:0913c21_10",
        "context_with_next_sentence": true
    },
    {
        "source_sentence": "我作是說，色為最妙，色為最勝，彼色為最勝，彼色無上，彼色最上。」",
        "from": "T01n0090_001:0913c21_11",
        "context_with_next_sentence": true
    },
    {
        "source_sentence": "「是故，迦旃延！",
        "from": "T01n0090_001:0913c23_12",
        "context_with_next_sentence": true
    },
    {
        "source_sentence": "我還問汝，隨所思還報之。",
        "from": "T01n0090_001:0913c23_13",
        "context_with_next_sentence": true
    },
    {
        "source_sentence": "於迦旃延意云何？",
        "from": "T01n0090_001:0913c23_14",
        "context_with_next_sentence": true
    },
    {
        "source_sentence": "此閻浮檀金，巧師子極磨治淨，著白器中形色有照，謂此即照虫於闇冥時，色妙色有所照，誰光最勝最上最妙最好說？」",
        "from": "T01n0090_001:0913c24_15",
        "context_with_next_sentence": true
    },
    {
        "source_sentence": "「此瞿曇！",
        "from": "T01n0090_001:0913c27_16",
        "context_with_next_sentence": true
    },
    {
        "source_sentence": "即照虫於閻浮檀金，光明最勝最上最好最妙說。」",
        "from": "T01n0090_001:0913c27_17",
        "context_with_next_sentence": true
    },
    {
        "source_sentence": "「於迦旃延意云何？",
        "from": "T01n0090_001:0913c28_18",
        "context_with_next_sentence": true
    },
    {
        "source_sentence": "即照虫於闇冥時，光明有所照；謂油燈明於闇冥時，光明有所照；誰光明最勝最妙最好最上？」",
        "from": "T01n0090_001:0913c28_19",
        "context_with_next_sentence": true
    },
    {
        "source_sentence": "「唯瞿曇！",
        "from": "T01n0090_001:0914a01_20",
        "context_with_next_sentence": true
    },
    {
        "source_sentence": "油燈光明於即照虫，光明最勝最上最妙最好。」",
        "from": "T01n0090_001:0914a02_21",
        "context_with_next_sentence": true
    },
    {
        "source_sentence": "「於迦旃延意云何？",
        "from": "T01n0090_001:0914a03_22",
        "context_with_next_sentence": true
    },
    {
        "source_sentence": "謂油燈光明，於夜闇冥有所照；謂此大火積，於夜闇冥光明有所照；誰光明最勝最上妙好？」",
        "from": "T01n0090_001:0914a03_23",
        "context_with_next_sentence": true
    },
    {
        "source_sentence": "「唯瞿曇！",
        "from": "T01n0090_001:0914a05_24",
        "context_with_next_sentence": true
    },
    {
        "source_sentence": "火積光明於油燈，光明最勝上妙好。」",
        "from": "T01n0090_001:0914a05_25",
        "context_with_next_sentence": true
    },
    {
        "source_sentence": "「於迦旃延意云何？",
        "from": "T01n0090_001:0914a06_26",
        "context_with_next_sentence": true
    },
    {
        "source_sentence": "謂火積於闇冥時光明有所照；謂星過夜半天晴無雲曀，光明有所照；誰光明最勝上妙好？」",
        "from": "T01n0090_001:0914a07_0",
        "context_with_next_sentence": true
    },
    {
        "source_sentence": "「唯瞿曇！",
        "from": "T01n0090_001:0914a09_1",
        "context_with_next_sentence": true
    },
    {
        "source_sentence": "星光明於火積，光明最勝上妙好。」",
        "from": "T01n0090_001:0914a09_2",
        "context_with_next_sentence": true
    },
    {
        "source_sentence": "「於迦旃延意云何？",
        "from": "T01n0090_001:0914a10_0",
        "context_with_next_sentence": true
    },
    {
        "source_sentence": "謂星過夜半已，天晴無雲蔽，光明有所照；謂月夜欲半，天無雲蔽，光明有所照；誰光明最勝上妙好？」",
        "from": "T01n0090_001:0914a10_1",
        "context_with_next_sentence": true
    },
    {
        "source_sentence": "「唯瞿曇！",
        "from": "T01n0090_001:0914a12_2",
        "context_with_next_sentence": true
    },
    {
        "source_sentence": "月光明於星，光明最勝上妙好。」",
        "from": "T01n0090_001:0914a12_3",
        "context_with_next_sentence": true
    },
    {
        "source_sentence": "「於迦旃延意云何？",
        "from": "T01n0090_001:0914a13_4",
        "context_with_next_sentence": true
    },
    {
        "source_sentence": "謂月夜欲半，天晴無雲蔽，光明有所照；謂日於夏時，日中光明有所照；誰光明最勝上妙好？」",
        "from": "T01n0090_001:0914a13_5",
        "context_with_next_sentence": true
    },
    {
        "source_sentence": "「唯瞿曇！",
        "from": "T01n0090_001:0914a16_0",
        "context_with_next_sentence": true
    },
    {
        "source_sentence": "日光明於月，光明最勝上妙好。」",
        "from": "T01n0090_001:0914a16_1",
        "context_with_next_sentence": true
    },
    {
        "source_sentence": "「此迦旃延！",
        "from": "T01n0090_001:0914a16_2",
        "context_with_next_sentence": true
    },
    {
        "source_sentence": "彼多有天諸謂如是威神，極有所能，光明所不及，我本在中坐，本在中有所說，我不作是說，光明最勝光明最上光明最妙。",
        "from": "T01n0090_001:0914a17_3",
        "context_with_next_sentence": true
    },
    {
        "source_sentence": "汝迦旃延！",
        "from": "T01n0090_001:0914a19_4",
        "context_with_next_sentence": true
    },
    {
        "source_sentence": "謂即照虫光明最下最不如，而說言是最上最勝最妙耶？",
        "from": "T01n0090_001:0914a20_5",
        "context_with_next_sentence": true
    },
    {
        "source_sentence": "問光明已而不能知。」",
        "from": "T01n0090_001:0914a21_6",
        "context_with_next_sentence": true
    },
    {
        "source_sentence": "於是鞞摩肅異學，被世尊面責，默然住無有言，身面污，迴面無言默然住。",
        "from": "T01n0090_001:0914a21_7",
        "context_with_next_sentence": true
    },
    {
        "source_sentence": "於是世尊面責鞞摩肅已，還欲令言，告鞞摩肅異學曰：「復次迦旃延！",
        "from": "T01n0090_001:0914a23_8",
        "context_with_next_sentence": true
    },
    {
        "source_sentence": "有五姓欲愛念愛色近婬染著，眼知色、耳知聲、鼻知香、舌知味、身知細滑。",
        "from": "T01n0090_001:0914a25_9",
        "context_with_next_sentence": true
    },
    {
        "source_sentence": "此迦旃延！",
        "from": "T01n0090_001:0914a26_10",
        "context_with_next_sentence": true
    },
    {
        "source_sentence": "或有愛色，或有不愛色，謂或有一於色歡喜具滿，喜意所念亦滿，於彼色於餘色，不欲不思，不欲得不願求，是彼色最為妙最為上。",
        "from": "T01n0090_001:0914a26_11",
        "context_with_next_sentence": true
    },
    {
        "source_sentence": "此迦旃延！",
        "from": "T01n0090_001:0914a29_12",
        "context_with_next_sentence": true
    },
    {
        "source_sentence": "或有一愛聲香味細滑，或有一不愛滑，或有一細滑者歡喜具滿，喜意所念亦滿，於彼細滑更餘細滑，不欲不思，不欲得不願求，是彼細滑最上最妙。」",
        "from": "T01n0090_001:0914b01_13",
        "context_with_next_sentence": true
    },
    {
        "source_sentence": "於是鞞摩肅異學叉手向世尊，白世尊曰：「甚奇瞿曇！",
        "from": "T01n0090_001:0914b04_14",
        "context_with_next_sentence": true
    },
    {
        "source_sentence": "而沙門瞿曇無量方便，為我說婬樂求婬樂。",
        "from": "T01n0090_001:0914b05_15",
        "context_with_next_sentence": true
    },
    {
        "source_sentence": "猶若瞿曇！",
        "from": "T01n0090_001:0914b06_16",
        "context_with_next_sentence": true
    },
    {
        "source_sentence": "草木因火然，火因草木然。",
        "from": "T01n0090_001:0914b06_17",
        "context_with_next_sentence": true
    },
    {
        "source_sentence": "如是我，沙門瞿曇！",
        "from": "T01n0090_001:0914b07_18",
        "context_with_next_sentence": true
    },
    {
        "source_sentence": "以無量方便說於婬，說婬樂求婬樂止。」",
        "from": "T01n0090_001:0914b07_19",
        "context_with_next_sentence": true
    },
    {
        "source_sentence": "「迦旃延！",
        "from": "T01n0090_001:0914b08_20",
        "context_with_next_sentence": true
    },
    {
        "source_sentence": "汝為不善於此長夜作異見、作異忍、作異欲、作異求，我此所說等與等知其義。",
        "from": "T01n0090_001:0914b08_21",
        "context_with_next_sentence": true
    },
    {
        "source_sentence": "此迦旃延！",
        "from": "T01n0090_001:0914b10_22",
        "context_with_next_sentence": true
    },
    {
        "source_sentence": "我弟子諸比丘，晨起及暮常不眠臥，常行講論必成等道，具足分別，生得盡、梵行已成、所作已辦、名色已有，知如真。",
        "from": "T01n0090_001:0914b10_23",
        "context_with_next_sentence": true
    },
    {
        "source_sentence": "我此所說，等與等知其義。」",
        "from": "T01n0090_001:0914b13_24",
        "context_with_next_sentence": true
    },
    {
        "source_sentence": "於是鞞摩肅異學，於世尊極瞋恚，極懷恨不歡喜，說世尊、誹世尊、罵世尊：「如此沙門瞿曇！",
        "from": "T01n0090_001:0914b14_25",
        "context_with_next_sentence": true
    },
    {
        "source_sentence": "為非。」",
        "from": "T01n0090_001:0914b16_26",
        "context_with_next_sentence": true
    },
    {
        "source_sentence": "罵說已，白世尊曰：「此瞿曇！",
        "from": "T01n0090_001:0914b16_27",
        "context_with_next_sentence": true
    },
    {
        "source_sentence": "或有一沙門婆羅門，不知過去世，不知當來世，無量生世間，而記說聖，生已盡、梵行已成、所作已辦、名色已有，知如真。",
        "from": "T01n0090_001:0914b16_28",
        "context_with_next_sentence": true
    },
    {
        "source_sentence": "是故，瞿曇！",
        "from": "T01n0090_001:0914b19_29",
        "context_with_next_sentence": true
    },
    {
        "source_sentence": "我作是念：『云何或一沙門婆羅門，不知過去世，不知當來世，無量生世間，而記說聖，生已盡、梵行已成、所作已辦、名色已有，知如真？』」",
        "from": "T01n0090_001:0914b19_30",
        "context_with_next_sentence": true
    },
    {
        "source_sentence": "於是世尊作是念：「念此鞞摩肅異學！",
        "from": "T01n0090_001:0914b22_31",
        "context_with_next_sentence": true
    },
    {
        "source_sentence": "於我極瞋恚、極懷恨、不歡喜，誹謗我、罵詈我：『此沙門瞿曇！",
        "from": "T01n0090_001:0914b23_32",
        "context_with_next_sentence": true
    },
    {
        "source_sentence": "我罵說之。』",
        "from": "T01n0090_001:0914b24_33",
        "context_with_next_sentence": true
    },
    {
        "source_sentence": "而白我曰：『此瞿曇！",
        "from": "T01n0090_001:0914b25_0",
        "context_with_next_sentence": true
    },
    {
        "source_sentence": "或有一沙門婆羅門，不知過去世至知如真。』」",
        "from": "T01n0090_001:0914b25_1",
        "context_with_next_sentence": true
    },
    {
        "source_sentence": "世尊知已，告鞞摩肅異學曰：「此迦旃延！",
        "from": "T01n0090_001:0914b26_2",
        "context_with_next_sentence": true
    },
    {
        "source_sentence": "或一沙門婆羅門，不知過去世，至知如真，彼時應作是言：『置過去世，置當來世，不應念一生。』",
        "from": "T01n0090_001:0914b27_3",
        "context_with_next_sentence": true
    },
    {
        "source_sentence": "復次，迦旃延！",
        "from": "T01n0090_001:0914b29_4",
        "context_with_next_sentence": true
    },
    {
        "source_sentence": "我作是說：『置過去世，置當來世，不應念一生。",
        "from": "T01n0090_001:0914b29_5",
        "context_with_next_sentence": true
    },
    {
        "source_sentence": "我弟子諸比丘，不諛諂亦不幻，質直行，我教授之、我為說法，如所設則能學，近於法知有善。』",
        "from": "T01n0090_001:0914c01_6",
        "context_with_next_sentence": true
    },
    {
        "source_sentence": "猶若，迦旃延！",
        "from": "T01n0090_001:0914c03_7",
        "context_with_next_sentence": true
    },
    {
        "source_sentence": "年少童男，彼父母或繫手足，於彼時有智生，彼父母解手足，彼但憶解不憶縛。",
        "from": "T01n0090_001:0914c04_0",
        "context_with_next_sentence": true
    },
    {
        "source_sentence": "如是，迦旃延！",
        "from": "T01n0090_001:0914c05_1",
        "context_with_next_sentence": true
    },
    {
        "source_sentence": "我作是說：『置過去世，至知有善。』",
        "from": "T01n0090_001:0914c06_2",
        "context_with_next_sentence": true
    },
    {
        "source_sentence": "猶若迦旃延！",
        "from": "T01n0090_001:0914c06_3",
        "context_with_next_sentence": true
    },
    {
        "source_sentence": "因油燈炷則得然，或有人不更著油、不更易炷，前者皆盡後亦不益，不久速滅。",
        "from": "T01n0090_001:0914c07_4",
        "context_with_next_sentence": true
    },
    {
        "source_sentence": "如是，迦旃延！",
        "from": "T01n0090_001:0914c08_5",
        "context_with_next_sentence": true
    },
    {
        "source_sentence": "我作是說：『置過去世，至知有善。』",
        "from": "T01n0090_001:0914c09_6",
        "context_with_next_sentence": true
    },
    {
        "source_sentence": "猶若迦旃延！",
        "from": "T01n0090_001:0914c09_7",
        "context_with_next_sentence": true
    },
    {
        "source_sentence": "有十積木，二十三十四十五十六十積木，火燒然而然，則知有大火積。",
        "from": "T01n0090_001:0914c10_8",
        "context_with_next_sentence": true
    },
    {
        "source_sentence": "或有人更不著薪、不著草、不著牛糞、不著麩、不著掃，不久皆盡亦不更著，不久速滅。",
        "from": "T01n0090_001:0914c11_9",
        "context_with_next_sentence": true
    },
    {
        "source_sentence": "如是，迦旃延！",
        "from": "T01n0090_001:0914c13_10",
        "context_with_next_sentence": true
    },
    {
        "source_sentence": "我作是說：『置過去世，至知有善。』」",
        "from": "T01n0090_001:0914c13_11",
        "context_with_next_sentence": true
    },
    {
        "source_sentence": "說此時，鞞摩肅異學，遠塵離垢諸法眼生。",
        "from": "T01n0090_001:0914c14_12",
        "context_with_next_sentence": true
    },
    {
        "source_sentence": "於是鞞摩肅異學，見法得法，了法清淨法，離邪離疑，更無尊天不復信他，離諸猶豫得立果，於世尊境界得無畏法。",
        "from": "T01n0090_001:0914c15_13",
        "context_with_next_sentence": true
    },
    {
        "source_sentence": "從坐起，頭面禮世尊足：「唯世尊！",
        "from": "T01n0090_001:0914c18_14",
        "context_with_next_sentence": true
    },
    {
        "source_sentence": "我寧可得於世尊學道，受具足為比丘，於世尊所行於梵行，此比丘當行梵行。」",
        "from": "T01n0090_001:0914c18_15",
        "context_with_next_sentence": true
    },
    {
        "source_sentence": "彼鞞摩肅，則於世尊學道，受具足為比丘。",
        "from": "T01n0090_001:0914c20_16",
        "context_with_next_sentence": true
    },
    {
        "source_sentence": "尊者鞞摩肅，學道受具足，知法至成阿羅漢。",
        "from": "T01n0090_001:0914c21_17",
        "context_with_next_sentence": true
    },
    {
        "source_sentence": "佛如是說。",
        "from": "T01n0090_001:0914c22_18",
        "context_with_next_sentence": true
    },
    {
        "source_sentence": "鞞摩肅聞世尊所說，歡喜而樂。",
        "from": "T01n0090_001:0914c22_19",
        "context_with_next_sentence": true
    },
    {
        "source_sentence": "佛說鞞摩肅經",
        "from": "T01n0090_001:0914c24_0",
        "context_with_next_sentence": false
    }
]