[
    {
        "source_sentence": "佛本行集經卷第三十六",
        "from": "T03n0190_036:0819b20_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_036:0819b22_0",
        "context_with_next_sentence": true
    },
    {
        "source_sentence": "耶輸陀宿緣品第三十九",
        "from": "T03n0190_036:0819b23_0",
        "context_with_next_sentence": true
    },
    {
        "source_sentence": "「爾時，天竺波羅[木*奈]城，有四居士大富長者，最為殊勝善男子輩。",
        "from": "T03n0190_036:0819b24_0",
        "context_with_next_sentence": true
    },
    {
        "source_sentence": "何等為四？",
        "from": "T03n0190_036:0819b25_1",
        "context_with_next_sentence": true
    },
    {
        "source_sentence": "所謂第一名毘摩羅(隋言無垢)，其第二者名修婆睺(隋言善臂)，第三名為富蘭那迦(隋言滿足)，第四名為伽婆跋帝(隋言牛主)。",
        "from": "T03n0190_036:0819b25_2",
        "context_with_next_sentence": true
    },
    {
        "source_sentence": "彼等從他聞耶輸陀大善男子往沙門邊修行梵行，聞已即作如是思惟：『希有斯事！",
        "from": "T03n0190_036:0819b27_3",
        "context_with_next_sentence": true
    },
    {
        "source_sentence": "彼大沙門法行之中，梵行應當牢固不動，應當勝他，其法會集，應必第一。",
        "from": "T03n0190_036:0819b29_4",
        "context_with_next_sentence": true
    },
    {
        "source_sentence": "所以者何？",
        "from": "T03n0190_036:0819c02_5",
        "context_with_next_sentence": true
    },
    {
        "source_sentence": "而耶輸陀大善男子，至沙門邊受行梵行，即得出家。",
        "from": "T03n0190_036:0819c02_6",
        "context_with_next_sentence": true
    },
    {
        "source_sentence": "我等今者亦應至彼大沙門邊求修梵行。』",
        "from": "T03n0190_036:0819c03_7",
        "context_with_next_sentence": true
    },
    {
        "source_sentence": "彼等如是共平量已，相將往詣耶輸陀邊，到已即共其耶輸陀，對面美辭，善巧談說，各話心內，意憙語言，敬心問訊。",
        "from": "T03n0190_036:0819c04_8",
        "context_with_next_sentence": true
    },
    {
        "source_sentence": "相慰喻已，各坐一面。",
        "from": "T03n0190_036:0819c07_9",
        "context_with_next_sentence": true
    },
    {
        "source_sentence": "坐一面已，彼四長者，即便共白耶輸陀言：『尊者耶輸陀！",
        "from": "T03n0190_036:0819c07_10",
        "context_with_next_sentence": true
    },
    {
        "source_sentence": "此之梵行必應牢固，決定勝他。",
        "from": "T03n0190_036:0819c09_11",
        "context_with_next_sentence": true
    },
    {
        "source_sentence": "如此法集，可敬可愛。",
        "from": "T03n0190_036:0819c09_12",
        "context_with_next_sentence": true
    },
    {
        "source_sentence": "如尊今於大沙門邊受行梵行，我等今者，亦欲求於大沙門邊修行梵行。』",
        "from": "T03n0190_036:0819c10_13",
        "context_with_next_sentence": true
    },
    {
        "source_sentence": "「爾時長老耶輸陀許，即便共彼波羅[木*奈]城四大長者，往詣佛所。",
        "from": "T03n0190_036:0819c12_0",
        "context_with_next_sentence": true
    },
    {
        "source_sentence": "到佛所已，頂禮佛足，禮佛足已，却坐一面。",
        "from": "T03n0190_036:0819c13_1",
        "context_with_next_sentence": true
    },
    {
        "source_sentence": "時耶輸陀即白佛言：『大覺世尊！",
        "from": "T03n0190_036:0819c14_2",
        "context_with_next_sentence": true
    },
    {
        "source_sentence": "此四長者，在本居家各為朋友，最為殊勝善男子輩！",
        "from": "T03n0190_036:0819c15_3",
        "context_with_next_sentence": true
    },
    {
        "source_sentence": "所謂無垢善臂滿足，并牛主等。",
        "from": "T03n0190_036:0819c16_4",
        "context_with_next_sentence": true
    },
    {
        "source_sentence": "今日故來，歸依世尊。",
        "from": "T03n0190_036:0819c17_0",
        "context_with_next_sentence": true
    },
    {
        "source_sentence": "善哉！",
        "from": "T03n0190_036:0819c17_1",
        "context_with_next_sentence": true
    },
    {
        "source_sentence": "世尊！",
        "from": "T03n0190_036:0819c17_2",
        "context_with_next_sentence": true
    },
    {
        "source_sentence": "唯願為此四大長者，如應說法教誨示導。』",
        "from": "T03n0190_036:0819c17_3",
        "context_with_next_sentence": true
    },
    {
        "source_sentence": "爾時，世尊發大慈悲，起憐愍故，即為彼等四大長者，次第方便說微妙法，所謂布施持戒忍辱，乃至為說種種法要。",
        "from": "T03n0190_036:0819c18_4",
        "context_with_next_sentence": true
    },
    {
        "source_sentence": "彼等長者，聞世尊說如是法相，即於坐中，遠離塵垢，乃至所有一切集法，皆悉得知，及滅相法，亦如實知。",
        "from": "T03n0190_036:0819c21_5",
        "context_with_next_sentence": true
    },
    {
        "source_sentence": "譬如淨衣無有垢膩，入於汁中，正受其色。",
        "from": "T03n0190_036:0819c23_6",
        "context_with_next_sentence": true
    },
    {
        "source_sentence": "如是如是，彼四長者即於坐處，乃至得知一切結惑集滅相法，如實證知。",
        "from": "T03n0190_036:0819c24_7",
        "context_with_next_sentence": true
    },
    {
        "source_sentence": "彼四長者，悉各如是見諸法相，得諸法相，證於法相，入於法相，度煩惱磧，心無障礙，越諸疑網，除滅結使，得無畏處，不隨他知，依佛法行。",
        "from": "T03n0190_036:0819c26_8",
        "context_with_next_sentence": true
    },
    {
        "source_sentence": "從坐而起，頂禮佛足，在於佛前，胡跪合掌，而白佛言：『大覺世尊！",
        "from": "T03n0190_036:0819c29_9",
        "context_with_next_sentence": true
    },
    {
        "source_sentence": "我等今從佛世尊邊，乞求出家，依佛教法，受具足戒。』",
        "from": "T03n0190_036:0820a01_10",
        "context_with_next_sentence": true
    },
    {
        "source_sentence": "爾時，世尊即告彼等四長者言：『汝輩比丘！",
        "from": "T03n0190_036:0820a02_11",
        "context_with_next_sentence": true
    },
    {
        "source_sentence": "清淨善來，入我法中，行於梵行，滅諸苦故。』",
        "from": "T03n0190_036:0820a03_12",
        "context_with_next_sentence": true
    },
    {
        "source_sentence": "是時世尊作此語已，彼波羅[木*奈]四大長者，頭髮自落，髭鬚猶若七日剃來，身體自然披服三衣，手擎鉢器，彼四長者即成出家，受具足戒。",
        "from": "T03n0190_036:0820a04_13",
        "context_with_next_sentence": true
    },
    {
        "source_sentence": "「時四長者，出家未久，受具始爾，在於一處，捨諸緣務謹慎身口，不敢放逸，勤劬精進，在空閑處，行於善行，獨坐獨起，不曾停息，如救頭然，住蘭若內。",
        "from": "T03n0190_036:0820a07_14",
        "context_with_next_sentence": true
    },
    {
        "source_sentence": "爾時，彼等諸善男子，為求道故，正信出家，不久即得無上梵行，自見法相，自證諸通無畏而行，口即唱言：『已斷生死，得梵行報，所作已辦，來生更不受後世有。』",
        "from": "T03n0190_036:0820a11_15",
        "context_with_next_sentence": true
    },
    {
        "source_sentence": "自知自證，彼四長者皆悉一時成阿羅漢，心善解脫。",
        "from": "T03n0190_036:0820a14_16",
        "context_with_next_sentence": true
    },
    {
        "source_sentence": "彼時世間成就一十一阿羅漢：第一世尊，二五比丘，三耶輸陀，及其在家最勝朋友四大長者善男子是。",
        "from": "T03n0190_036:0820a16_17",
        "context_with_next_sentence": true
    },
    {
        "source_sentence": "「爾時，長老耶輸陀身昔在家有五十朋友，諸國來集，或有小來共相長養善男子輩，聞耶輸陀善男子往大沙門邊行於梵行，聞已如是共相謂言：『彼之梵行，必當精勝法集牢強，而耶輸陀善男子，事彼大沙門，行於梵行。",
        "from": "T03n0190_036:0820a19_0",
        "context_with_next_sentence": true
    },
    {
        "source_sentence": "我等今者亦可至彼大沙門邊求行梵行。』",
        "from": "T03n0190_036:0820a23_1",
        "context_with_next_sentence": true
    },
    {
        "source_sentence": "彼等如是共平量已，相將即到耶輸陀所，到已即對耶輸陀面，相共言說，文辭巧麗，種種談論，各相問訊，各相虔恭，如是訖已，却住一面，住一面已。",
        "from": "T03n0190_036:0820a24_2",
        "context_with_next_sentence": true
    },
    {
        "source_sentence": "「爾時，彼等五十友人，各是別國最大長者，往昔在家，親善朋舊，即便共白耶輸陀言：『仁耶輸陀！",
        "from": "T03n0190_036:0820a29_0",
        "context_with_next_sentence": true
    },
    {
        "source_sentence": "今此梵行，必應是好，勝於餘人，而長老在大沙門邊，行於梵行。",
        "from": "T03n0190_036:0820b02_1",
        "context_with_next_sentence": true
    },
    {
        "source_sentence": "我等意樂亦與仁同，欲往詣彼大沙門邊行於梵行。』",
        "from": "T03n0190_036:0820b03_2",
        "context_with_next_sentence": true
    },
    {
        "source_sentence": "「時，耶輸陀即便共彼五十在家往昔善友，詣於佛所，到佛所已，頂禮佛足，禮佛足已，却坐一面。",
        "from": "T03n0190_036:0820b05_0",
        "context_with_next_sentence": true
    },
    {
        "source_sentence": "其耶輸陀即白佛言：『大善世尊！",
        "from": "T03n0190_036:0820b07_1",
        "context_with_next_sentence": true
    },
    {
        "source_sentence": "我昔在家，有此五十友朋知識，或在前後，一切皆悉是善男子，其意並樂歸依如來。",
        "from": "T03n0190_036:0820b07_2",
        "context_with_next_sentence": true
    },
    {
        "source_sentence": "唯願世尊！",
        "from": "T03n0190_036:0820b09_3",
        "context_with_next_sentence": true
    },
    {
        "source_sentence": "大慈憐愍，為說法要，教詔示導。』",
        "from": "T03n0190_036:0820b09_4",
        "context_with_next_sentence": true
    },
    {
        "source_sentence": "「爾時，世尊即為彼等，隨順說法。",
        "from": "T03n0190_036:0820b11_0",
        "context_with_next_sentence": true
    },
    {
        "source_sentence": "而其彼等諸長者輩，聞佛所說，乃至如實一切悉知。",
        "from": "T03n0190_036:0820b11_1",
        "context_with_next_sentence": true
    },
    {
        "source_sentence": "彼等長老悉成漏盡諸阿羅漢，心善解脫。",
        "from": "T03n0190_036:0820b12_2",
        "context_with_next_sentence": true
    },
    {
        "source_sentence": "於時世間合成六十一阿羅漢，謂佛世尊，及五比丘，并耶輸陀，其耶輸陀波羅[木*奈]城有四善友，無垢、善臂、滿足、牛主，其耶輸陀在家朋友，諸大長者有五十人，並是別國相召集來，或前或後，善男子等。",
        "from": "T03n0190_036:0820b13_3",
        "context_with_next_sentence": true
    },
    {
        "source_sentence": "「爾時，世尊於波羅[木*奈]鹿野苑中，度是人已，更欲別向他方而行，即告長老耶輸陀言：『汝耶輸陀！",
        "from": "T03n0190_036:0820b19_0",
        "context_with_next_sentence": true
    },
    {
        "source_sentence": "還住於此，莫隨逐我。",
        "from": "T03n0190_036:0820b21_1",
        "context_with_next_sentence": true
    },
    {
        "source_sentence": "所以者何？",
        "from": "T03n0190_036:0820b21_2",
        "context_with_next_sentence": true
    },
    {
        "source_sentence": "汝耶輸陀！",
        "from": "T03n0190_036:0820b21_3",
        "context_with_next_sentence": true
    },
    {
        "source_sentence": "小來未曾苦於身體，又復汝身皮膚柔軟，不串麤衣及以惡食。",
        "from": "T03n0190_036:0820b22_4",
        "context_with_next_sentence": true
    },
    {
        "source_sentence": "汝在此住，受汝父母所須供養，隨勝衣食自恣而受。",
        "from": "T03n0190_036:0820b23_5",
        "context_with_next_sentence": true
    },
    {
        "source_sentence": "汝之父母，能供養汝。』",
        "from": "T03n0190_036:0820b24_6",
        "context_with_next_sentence": true
    },
    {
        "source_sentence": "「時耶輸陀稟承教誨，恭敬而立，即白佛言：『如世尊勅，我不敢違。』",
        "from": "T03n0190_036:0820b26_0",
        "context_with_next_sentence": true
    },
    {
        "source_sentence": "而耶輸陀聞佛勅已，住波羅[木*奈]，一定不移。",
        "from": "T03n0190_036:0820b27_1",
        "context_with_next_sentence": true
    },
    {
        "source_sentence": "「爾時，天竺波羅[木*奈]城，復有五百商人長者，與耶輸陀昔在家時亦為朋友，入海採寶，一時迴還至家，各各相共借問耶輸陀處。",
        "from": "T03n0190_036:0820b29_0",
        "context_with_next_sentence": true
    },
    {
        "source_sentence": "彼等問已，聞耶輸陀今日在彼大沙門邊行於梵行，彼等聞已，各相謂言：『彼之梵行，定應上妙，教法勝他，若不如是，其耶輸陀善男子，今云何乃能迴心向彼大沙門邊行於梵行？",
        "from": "T03n0190_036:0820c02_1",
        "context_with_next_sentence": true
    },
    {
        "source_sentence": "我等今亦可共往詣大沙門邊求行梵行。』",
        "from": "T03n0190_036:0820c06_2",
        "context_with_next_sentence": true
    },
    {
        "source_sentence": "「爾時，彼等五百商人諸大長者，結集相共詣向長老耶輸陀邊，到已共白耶輸陀言：『仁耶輸陀！",
        "from": "T03n0190_036:0820c08_0",
        "context_with_next_sentence": true
    },
    {
        "source_sentence": "久不相見，我等入海，今始迴還。",
        "from": "T03n0190_036:0820c10_1",
        "context_with_next_sentence": true
    },
    {
        "source_sentence": "聞仁出家故來諮白，安隱無惱快樂以不？』",
        "from": "T03n0190_036:0820c10_2",
        "context_with_next_sentence": true
    },
    {
        "source_sentence": "如是種種善言美語，慰勞相問，彼此訖了，各起恭敬，却住一面。",
        "from": "T03n0190_036:0820c11_3",
        "context_with_next_sentence": true
    },
    {
        "source_sentence": "「爾時，五百商人長者白於長老耶輸陀言：『仁耶輸陀！",
        "from": "T03n0190_036:0820c14_0",
        "context_with_next_sentence": true
    },
    {
        "source_sentence": "今此勝也。』",
        "from": "T03n0190_036:0820c15_1",
        "context_with_next_sentence": true
    },
    {
        "source_sentence": "時耶輸陀即報彼言：『如是如是，今此最勝。』",
        "from": "T03n0190_036:0820c15_2",
        "context_with_next_sentence": true
    },
    {
        "source_sentence": "爾時彼商五百長者，即於長老耶輸陀邊偝捨出家，求受具戒，經多年月，不能得道。」",
        "from": "T03n0190_036:0820c16_3",
        "context_with_next_sentence": true
    },
    {
        "source_sentence": "爾時，世尊遊歷他國，迴還至彼舍婆提城，住祇陀林精舍之內。",
        "from": "T03n0190_036:0820c19_0",
        "context_with_next_sentence": true
    },
    {
        "source_sentence": "時其長老耶輸陀，身經於多時，夏罷訖已，即共五百諸比丘眾相隨而去。",
        "from": "T03n0190_036:0820c20_1",
        "context_with_next_sentence": true
    },
    {
        "source_sentence": "聞佛在於祇陀精舍，欲往詣彼見如來故，彼客比丘至祇陀園。",
        "from": "T03n0190_036:0820c22_2",
        "context_with_next_sentence": true
    },
    {
        "source_sentence": "是時彼處主人比丘，或取鉢者，或衣幞者，內房中時，起大高聲，喧閙雜亂。",
        "from": "T03n0190_036:0820c23_3",
        "context_with_next_sentence": true
    },
    {
        "source_sentence": "爾時，世尊知而故問長老阿難，作如是言：「長老阿難！",
        "from": "T03n0190_036:0820c26_0",
        "context_with_next_sentence": true
    },
    {
        "source_sentence": "此中是何高大音聲，喧亂乃爾？」",
        "from": "T03n0190_036:0820c27_1",
        "context_with_next_sentence": true
    },
    {
        "source_sentence": "是時阿難，即白佛言：「如來世尊！",
        "from": "T03n0190_036:0820c27_2",
        "context_with_next_sentence": true
    },
    {
        "source_sentence": "今者外許別有五百客比丘來，長老耶輸陀最為其首，至於此處。",
        "from": "T03n0190_036:0820c28_3",
        "context_with_next_sentence": true
    },
    {
        "source_sentence": "我等既見客比丘來，而此舊居諸比丘輩，共相慰喻，問訊安和，及受衣鉢，內於房時，起是高聲。」",
        "from": "T03n0190_036:0821a01_4",
        "context_with_next_sentence": true
    },
    {
        "source_sentence": "爾時，世尊告阿難言：「長老阿難！",
        "from": "T03n0190_036:0821a04_0",
        "context_with_next_sentence": true
    },
    {
        "source_sentence": "汝若知時，為我喚彼如是等客諸比丘來。」",
        "from": "T03n0190_036:0821a04_1",
        "context_with_next_sentence": true
    },
    {
        "source_sentence": "爾時阿難聞世尊勅，即便至彼客比丘邊，語諸一切客比丘言：「汝長老輩！",
        "from": "T03n0190_036:0821a05_2",
        "context_with_next_sentence": true
    },
    {
        "source_sentence": "世尊今喚汝等一切諸客比丘。」",
        "from": "T03n0190_036:0821a07_3",
        "context_with_next_sentence": true
    },
    {
        "source_sentence": "時諸比丘既聞阿難如是言已，語阿難言：「如長老意，我不敢違。」",
        "from": "T03n0190_036:0821a08_0",
        "context_with_next_sentence": true
    },
    {
        "source_sentence": "爾時，五百諸客比丘聞受阿難如是教已，往詣佛邊，到佛所已，頂禮佛足，既禮拜已，却住一面。",
        "from": "T03n0190_036:0821a10_0",
        "context_with_next_sentence": true
    },
    {
        "source_sentence": "諸客比丘住一面已，嘿然而立。",
        "from": "T03n0190_036:0821a12_1",
        "context_with_next_sentence": true
    },
    {
        "source_sentence": "爾時，世尊即告彼諸客比丘言：「汝等比丘！",
        "from": "T03n0190_036:0821a13_0",
        "context_with_next_sentence": true
    },
    {
        "source_sentence": "何故如是作大高聲？",
        "from": "T03n0190_036:0821a13_1",
        "context_with_next_sentence": true
    },
    {
        "source_sentence": "猶如世人諸諍鬪起呼呼呵呵，其聲猶如釣魚之師，各各相競趁逐諸魚，各相唱喚。",
        "from": "T03n0190_036:0821a14_2",
        "context_with_next_sentence": true
    },
    {
        "source_sentence": "汝等比丘！",
        "from": "T03n0190_036:0821a16_3",
        "context_with_next_sentence": true
    },
    {
        "source_sentence": "各還本處，不得共我居住此中，我趁汝等。」",
        "from": "T03n0190_036:0821a16_4",
        "context_with_next_sentence": true
    },
    {
        "source_sentence": "是時彼等五百新入客比丘，聞佛如是言，各白佛言：「如世尊勅。」",
        "from": "T03n0190_036:0821a17_5",
        "context_with_next_sentence": true
    },
    {
        "source_sentence": "彼等五百諸客比丘聞佛是言，頂禮佛足，遶佛三匝辭佛而去，執持衣鉢從精舍出。",
        "from": "T03n0190_036:0821a18_6",
        "context_with_next_sentence": true
    },
    {
        "source_sentence": "至一河邊，其河名曰婆羅瞿摩帝(隋言秀媚主)，在彼秀媚河岸邊住，晝夜精勤，無有休息。",
        "from": "T03n0190_036:0821a20_7",
        "context_with_next_sentence": true
    },
    {
        "source_sentence": "初夜後夜，不臥不眠，猛勵修道志願規求，助道法證，是故用心。",
        "from": "T03n0190_036:0821a22_8",
        "context_with_next_sentence": true
    },
    {
        "source_sentence": "彼等用心，不休不息，不久之間，所為事成。",
        "from": "T03n0190_036:0821a24_9",
        "context_with_next_sentence": true
    },
    {
        "source_sentence": "彼善男子，既各正信，捨家出家，而能辦彼無上梵行，而能得辦。",
        "from": "T03n0190_036:0821a25_10",
        "context_with_next_sentence": true
    },
    {
        "source_sentence": "自現見法，證於諸通，即得斷除一切諸結，自口唱言：「生死已盡，得梵行報，所作者辦，更不復受於後世有，自證自知。」",
        "from": "T03n0190_036:0821a26_11",
        "context_with_next_sentence": true
    },
    {
        "source_sentence": "彼諸長老，一切悉皆成阿羅漢，心善解脫，無復怖畏。",
        "from": "T03n0190_036:0821a29_12",
        "context_with_next_sentence": true
    },
    {
        "source_sentence": "爾時，世尊在舍婆提祇陀精舍，少時住已，欲更行歷其餘聚落。",
        "from": "T03n0190_036:0821b02_0",
        "context_with_next_sentence": true
    },
    {
        "source_sentence": "從此聚落，到彼聚落，漸漸而行，到毘耶離。",
        "from": "T03n0190_036:0821b03_1",
        "context_with_next_sentence": true
    },
    {
        "source_sentence": "至彼城已，往獼猴池，其池岸邊，有草精舍，即便停住。",
        "from": "T03n0190_036:0821b04_2",
        "context_with_next_sentence": true
    },
    {
        "source_sentence": "爾時，世尊日下西時，從三昧起，出草精舍，向於露地，鋪座而坐，比丘僧眾，左右周匝，前後圍遶。",
        "from": "T03n0190_036:0821b06_0",
        "context_with_next_sentence": true
    },
    {
        "source_sentence": "爾時，世尊告阿難言：「長老阿難！",
        "from": "T03n0190_036:0821b08_1",
        "context_with_next_sentence": true
    },
    {
        "source_sentence": "我見婆羅瞿摩帝河，諸比丘等所居住處，大有光明，而彼婆羅瞿摩帝岸所，有五百諸比丘住。」",
        "from": "T03n0190_036:0821b08_2",
        "context_with_next_sentence": true
    },
    {
        "source_sentence": "如是三稱。",
        "from": "T03n0190_036:0821b11_0",
        "context_with_next_sentence": true
    },
    {
        "source_sentence": "佛告阿難：「汝今可喚彼諸比丘使來見我。」",
        "from": "T03n0190_036:0821b12_0",
        "context_with_next_sentence": true
    },
    {
        "source_sentence": "是時阿難聞佛世尊如是勅已，向一年少比丘之邊，到已即告彼比丘言：「善哉長老！",
        "from": "T03n0190_036:0821b12_1",
        "context_with_next_sentence": true
    },
    {
        "source_sentence": "汝速至彼婆羅瞿摩帝河岸邊，彼處今有諸比丘等，汝語彼等諸長老言：『世尊今欲見長老等，若知時者，宜應速疾往見世尊。』」",
        "from": "T03n0190_036:0821b14_2",
        "context_with_next_sentence": true
    },
    {
        "source_sentence": "時彼年少長老比丘，聞於阿難如是言已，白阿難言：「如尊者教，我不敢違。」",
        "from": "T03n0190_036:0821b17_3",
        "context_with_next_sentence": true
    },
    {
        "source_sentence": "時彼年少長老比丘，速疾而行，譬如壯士屈舒臂頃，如是如是。",
        "from": "T03n0190_036:0821b20_0",
        "context_with_next_sentence": true
    },
    {
        "source_sentence": "時彼長老年少比丘，從毘耶離，速疾隱身，至於婆羅瞿摩帝岸，出身現往彼所居處諸比丘邊，到已即告彼等一切諸比丘言：「善哉長老！",
        "from": "T03n0190_036:0821b21_1",
        "context_with_next_sentence": true
    },
    {
        "source_sentence": "汝等今者若當知時，世尊欲見汝等長老，汝等今者若當善知，可速往詣至世尊所。」",
        "from": "T03n0190_036:0821b24_2",
        "context_with_next_sentence": true
    },
    {
        "source_sentence": "爾時，彼處諸比丘等，白彼年少使比丘言：「如長老教，我不敢違。」",
        "from": "T03n0190_036:0821b27_0",
        "context_with_next_sentence": true
    },
    {
        "source_sentence": "是時彼等諸比丘眾，聞此語已，譬如壯士屈伸臂頃，從於婆羅瞿摩帝河所居之處，各隱其身，至毘耶離獼猴池岸草精舍下而即現身。",
        "from": "T03n0190_036:0821b28_1",
        "context_with_next_sentence": true
    },
    {
        "source_sentence": "爾時，世尊當此正入不動三昧，其耶輸陀長老亦入不動三昧，彼來五百比丘亦入不動三昧。",
        "from": "T03n0190_036:0821c03_0",
        "context_with_next_sentence": true
    },
    {
        "source_sentence": "經夜初更，爾時，阿難從座而起，偏袒右肩，正理衣服，合掌向佛，而作是言：「願世尊知，夜以一更，世尊今可慰喻於彼客比丘僧。」",
        "from": "T03n0190_036:0821c05_1",
        "context_with_next_sentence": true
    },
    {
        "source_sentence": "是時世尊，默然不言。",
        "from": "T03n0190_036:0821c07_2",
        "context_with_next_sentence": true
    },
    {
        "source_sentence": "如是復已，經夜中分，阿難更請，乃至世尊默然不言。",
        "from": "T03n0190_036:0821c08_3",
        "context_with_next_sentence": true
    },
    {
        "source_sentence": "爾時其夜至第三分，阿難復請，世尊默然。",
        "from": "T03n0190_036:0821c09_4",
        "context_with_next_sentence": true
    },
    {
        "source_sentence": "經夜後分，欲打鼓時，明星將現，長老阿難更從坐起，偏袒右肩，正理衣服，合掌向佛，而作是言：「世尊當知！",
        "from": "T03n0190_036:0821c10_5",
        "context_with_next_sentence": true
    },
    {
        "source_sentence": "夜已後分，不久打鼓，明星欲出。",
        "from": "T03n0190_036:0821c12_6",
        "context_with_next_sentence": true
    },
    {
        "source_sentence": "世尊今可教諸比丘，慰勞於彼諸客比丘，又復比丘坐已經久，身體疲懈。」",
        "from": "T03n0190_036:0821c13_7",
        "context_with_next_sentence": true
    },
    {
        "source_sentence": "爾時，世尊告阿難言：「長老阿難！",
        "from": "T03n0190_036:0821c16_0",
        "context_with_next_sentence": true
    },
    {
        "source_sentence": "汝今不知如此義理。",
        "from": "T03n0190_036:0821c16_1",
        "context_with_next_sentence": true
    },
    {
        "source_sentence": "所以者何？",
        "from": "T03n0190_036:0821c17_2",
        "context_with_next_sentence": true
    },
    {
        "source_sentence": "長老阿難！",
        "from": "T03n0190_036:0821c17_3",
        "context_with_next_sentence": true
    },
    {
        "source_sentence": "汝若知理，應不發問。",
        "from": "T03n0190_036:0821c17_4",
        "context_with_next_sentence": true
    },
    {
        "source_sentence": "今此三昧，非汝境界。",
        "from": "T03n0190_036:0821c18_5",
        "context_with_next_sentence": true
    },
    {
        "source_sentence": "何以故？",
        "from": "T03n0190_036:0821c18_6",
        "context_with_next_sentence": true
    },
    {
        "source_sentence": "阿難！",
        "from": "T03n0190_036:0821c18_7",
        "context_with_next_sentence": true
    },
    {
        "source_sentence": "我向入此不動三昧，此之五百比丘亦入不動三昧，長老耶輸陀最為初首，皆悉入於不動三昧，我今自知如此理已。」",
        "from": "T03n0190_036:0821c18_8",
        "context_with_next_sentence": true
    },
    {
        "source_sentence": "爾時，世尊欲說偈故，即作如是師子吼言：「已渡煩惱諸慾泥，　　復已滅除諸聚刺，　到彼貪癡滅盡處，　　於彼苦樂更不停。",
        "from": "T03n0190_036:0821c21_9",
        "context_with_next_sentence": true
    },
    {
        "source_sentence": "　既已越度彼岸邊，　　是則名為真勇健，　亦稱比丘善破惡，　　又復名善解脫人。」",
        "from": "T03n0190_036:0821c25_0",
        "context_with_next_sentence": true
    },
    {
        "source_sentence": "爾時，世尊說是偈已，而彼五百諸比丘等，心生希有未曾有事，已生希有未曾有故，各相謂言：「諸長老等！",
        "from": "T03n0190_036:0821c27_0",
        "context_with_next_sentence": true
    },
    {
        "source_sentence": "希有此事！",
        "from": "T03n0190_036:0821c29_1",
        "context_with_next_sentence": true
    },
    {
        "source_sentence": "此之長老耶輸陀者，大有神通，乃能使此五百比丘，一切皆亦有大神通，共耶輸陀昔作朋友，各能相似，彼等父母，亦皆有德。」",
        "from": "T03n0190_036:0821c29_2",
        "context_with_next_sentence": true
    },
    {
        "source_sentence": "是時彼等五百比丘，心各生疑，欲問世尊決斷所疑，即便相與白世尊言：「今此長老耶輸陀者，彼於往昔，種何善根？",
        "from": "T03n0190_036:0822a03_3",
        "context_with_next_sentence": true
    },
    {
        "source_sentence": "而今身中，乃能如是居家殷富，如是多財，如是多寶，如是二足四足具足，如是家生，然其初生上覆寶蓋。",
        "from": "T03n0190_036:0822a06_4",
        "context_with_next_sentence": true
    },
    {
        "source_sentence": "又其父母為耶輸陀造三種堂，昔緣何業得此果報？",
        "from": "T03n0190_036:0822a08_5",
        "context_with_next_sentence": true
    },
    {
        "source_sentence": "又復於諸婇女等邊，生塜墓想，何因能爾？",
        "from": "T03n0190_036:0822a09_6",
        "context_with_next_sentence": true
    },
    {
        "source_sentence": "值佛出家，受具足戒，成阿羅漢，父母及妻，皆得聖法，在家朋友，及諸國土，商主朝廷，并婆羅瞿摩帝河邊五百比丘，得羅漢果？」",
        "from": "T03n0190_036:0822a10_7",
        "context_with_next_sentence": true
    },
    {
        "source_sentence": "作是語已，皆各默然。",
        "from": "T03n0190_036:0822a13_8",
        "context_with_next_sentence": true
    },
    {
        "source_sentence": "爾時，世尊即告彼等諸比丘言：「汝諸比丘！",
        "from": "T03n0190_036:0822a14_0",
        "context_with_next_sentence": true
    },
    {
        "source_sentence": "至心諦聽。",
        "from": "T03n0190_036:0822a14_1",
        "context_with_next_sentence": true
    },
    {
        "source_sentence": "我念往昔，波羅[木*奈]城，時有一人，欲營其事，彼如是念：『我若此事得成就已，復作是事，此事辦已，當作此事，我此事辦一切訖了，後別當造美食美飲種種辦具，飡噉嚼齧唼[口*束]吮等，各辦具已，當施沙門及婆羅門，悉令具足充實飽滿。』",
        "from": "T03n0190_036:0822a15_2",
        "context_with_next_sentence": true
    },
    {
        "source_sentence": "「爾時，彼人以心勇猛善業因緣，復以眾多福德所潤，所營事者悉皆成辦。",
        "from": "T03n0190_036:0822a21_0",
        "context_with_next_sentence": true
    },
    {
        "source_sentence": "彼人既見其事已辦，於晨朝起，整頓多種豐饒飲食可飡噉者，具足執持將詣城門。",
        "from": "T03n0190_036:0822a22_1",
        "context_with_next_sentence": true
    },
    {
        "source_sentence": "到已安置，作如是念：『今此城門，最初見者，若有沙門、若婆羅門，我當持此多種飲食，乃至唼[口*束]而用布施。』",
        "from": "T03n0190_036:0822a24_2",
        "context_with_next_sentence": true
    },
    {
        "source_sentence": "「爾時，彼城門外有一辟支佛，名那伽羅尸棄(隋言成髻)，恒常住在波羅[木*奈]城。",
        "from": "T03n0190_036:0822a27_0",
        "context_with_next_sentence": true
    },
    {
        "source_sentence": "而彼尊者大辟支佛，於晨朝時，日在東方，著衣持鉢，徐行欲入波羅[木*奈]城乞求飯食。",
        "from": "T03n0190_036:0822a28_1",
        "context_with_next_sentence": true
    },
    {
        "source_sentence": "是人遙見彼辟支佛，威儀庠序，進止端平，足步安穩，無有差移，左右觀看，徐行直視，舉動審諦，不急不寬，住立仰瞻，人所樂覩，形服相稱，內外嚴儀。",
        "from": "T03n0190_036:0822b01_2",
        "context_with_next_sentence": true
    },
    {
        "source_sentence": "彼人見已，得清淨心，生大歡喜，即將其食，奉辟支佛。",
        "from": "T03n0190_036:0822b04_3",
        "context_with_next_sentence": true
    },
    {
        "source_sentence": "爾時，彼辟支佛作如是念：『我今已得種種美食布施，而食時既未至，我今且可少時攝心坐禪繫念。』",
        "from": "T03n0190_036:0822b06_4",
        "context_with_next_sentence": true
    },
    {
        "source_sentence": "思惟是已，却行一面，到河岸邊，時有一樹，即在其下，加趺而坐，正意定想，身體端然，寂靜一心，不搖不動，如是而住。",
        "from": "T03n0190_036:0822b08_5",
        "context_with_next_sentence": true
    },
    {
        "source_sentence": "「爾時，波羅[木*奈]城有一王，名婆嵐摩達多(隋言梵德)，嚴駕四兵從城門出。",
        "from": "T03n0190_036:0822b11_0",
        "context_with_next_sentence": true
    },
    {
        "source_sentence": "是時城外，忽有一人，從聚落來，手執傘蓋，逆頭值王，彼人遙見梵德國王在前而來，見已內心作如是念：『我今可避於梵德王，勿令見我。』",
        "from": "T03n0190_036:0822b12_1",
        "context_with_next_sentence": true
    },
    {
        "source_sentence": "彼人如是心生念已，即下道行，向一別路，其路乃到波羅那河。",
        "from": "T03n0190_036:0822b15_2",
        "context_with_next_sentence": true
    },
    {
        "source_sentence": "從彼河岸，順流下行，未經多地，忽然而見彼辟支佛，在於河岸一樹之下，加趺而坐，正念正思，身不動搖。",
        "from": "T03n0190_036:0822b17_0",
        "context_with_next_sentence": true
    },
    {
        "source_sentence": "彼辟支佛，為於日光照觸身體，遂便汗流。",
        "from": "T03n0190_036:0822b19_1",
        "context_with_next_sentence": true
    },
    {
        "source_sentence": "彼人見已而作是念：『此仙應是持戒清淨，必定應得證諸正法。",
        "from": "T03n0190_036:0822b20_2",
        "context_with_next_sentence": true
    },
    {
        "source_sentence": "今此日光，既照其體，或患熱惱。』",
        "from": "T03n0190_036:0822b21_3",
        "context_with_next_sentence": true
    },
    {
        "source_sentence": "作是念已，『我今可持此之傘蓋覆其身上，為作蔭涼。』",
        "from": "T03n0190_036:0822b22_4",
        "context_with_next_sentence": true
    },
    {
        "source_sentence": "「爾時，彼辟支佛知食時至，作如是念：『我食時至，宜應從此三昧而起。』",
        "from": "T03n0190_036:0822b24_0",
        "context_with_next_sentence": true
    },
    {
        "source_sentence": "時辟支佛既出三昧，即見彼人持於傘蓋覆己身上，見已為欲愍彼人故，飛騰虛空，作十八變，於虛空中，行動來去，或跪或立，或臥或坐，復出烟炎，或放火光，或時作水，涌沒隱顯，作如是等無量諸種神通示現。",
        "from": "T03n0190_036:0822b25_1",
        "context_with_next_sentence": true
    },
    {
        "source_sentence": "「爾時彼人，即便於此那伽尸棄辟支佛邊生淨信心，合十指掌，至誠頂禮，作如是願：『願我來世，值如是聖，或勝於此；既值遇已，彼所說法，願我即能於彼法中，速疾證知，願我當來不墮惡道。』",
        "from": "T03n0190_036:0822c02_0",
        "context_with_next_sentence": true
    },
    {
        "source_sentence": "復更啟請彼辟支佛乞手奉食，而諮問言：『尊者現今住居何處？』",
        "from": "T03n0190_036:0822c06_1",
        "context_with_next_sentence": true
    },
    {
        "source_sentence": "彼辟支佛即報之言：『我住某處，我行某處。』",
        "from": "T03n0190_036:0822c07_2",
        "context_with_next_sentence": true
    },
    {
        "source_sentence": "爾時彼人，即便往詣彼辟支佛所居住處草庵之邊，至已內外灑掃泥地，除却穢草訖，而奉請彼辟支佛：『欲以四事供養供給，若有所須，我能辦具一切衣食。』",
        "from": "T03n0190_036:0822c08_3",
        "context_with_next_sentence": true
    },
    {
        "source_sentence": "如是奉彼辟支佛已，到自家中，向其父母妻子，眷屬及餘無量無邊人輩，說如前言：『我今得見如是仙人如是戒行，如是清淨，證妙法者，仁若知時，至於彼所，供養尊重。』",
        "from": "T03n0190_036:0822c12_4",
        "context_with_next_sentence": true
    },
    {
        "source_sentence": "是時彼人父母妻子，并及朋友諸知識等，聞已皆詣向那伽羅辟支佛所，以清淨心，恭敬供養。",
        "from": "T03n0190_036:0822c15_5",
        "context_with_next_sentence": true
    },
    {
        "source_sentence": "「爾時，彼人經於少時，作是善念：『在家大患，煩惱纏繞，出家大樂，解脫無為在家難辦，一向無垢亦不可得，一向無染亦不可得，乃至欲令盡一身命清淨無垢行於梵行，終不可得。",
        "from": "T03n0190_036:0822c19_0",
        "context_with_next_sentence": true
    },
    {
        "source_sentence": "我今可至彼仙人邊乞求出家。』",
        "from": "T03n0190_036:0822c23_0",
        "context_with_next_sentence": true
    },
    {
        "source_sentence": "如是念已，而彼人即往詣尸棄辟支佛所而諮白言：『善哉大仙！",
        "from": "T03n0190_036:0822c23_1",
        "context_with_next_sentence": true
    },
    {
        "source_sentence": "聽我出家。』",
        "from": "T03n0190_036:0822c25_2",
        "context_with_next_sentence": true
    },
    {
        "source_sentence": "而辟支佛不許出家。",
        "from": "T03n0190_036:0822c25_3",
        "context_with_next_sentence": true
    },
    {
        "source_sentence": "彼人再白，乃至三白：『善哉大仙！",
        "from": "T03n0190_036:0822c25_4",
        "context_with_next_sentence": true
    },
    {
        "source_sentence": "聽我出家。』",
        "from": "T03n0190_036:0822c26_5",
        "context_with_next_sentence": true
    },
    {
        "source_sentence": "「爾時，尸棄辟支佛心愍念彼人如是三請，即告其人，作如是言：『汝善男子！",
        "from": "T03n0190_036:0822c27_0",
        "context_with_next_sentence": true
    },
    {
        "source_sentence": "汝今若欲求出家者，去此不遠有諸外道，名曰波梨婆羅闍(隋言行行復行)。",
        "from": "T03n0190_036:0822c28_1",
        "context_with_next_sentence": true
    },
    {
        "source_sentence": "汝於彼處，且可熏修調伏身心，而當來世，於正法中，取出家因，復乞求願，未來世有一佛出世，名曰釋迦牟尼如來，願見彼佛，我值遇已勿令失脫，於彼如來法教之中，得出家已，誓願捨離一切諸苦。』",
        "from": "T03n0190_036:0823a01_2",
        "context_with_next_sentence": true
    },
    {
        "source_sentence": "「爾時，彼人取彼伽羅辟支佛語，遵奉不違。",
        "from": "T03n0190_036:0823a06_0",
        "context_with_next_sentence": true
    },
    {
        "source_sentence": "即請彼佛盡一形壽，將諸供具而以供養彼辟支佛。",
        "from": "T03n0190_036:0823a06_1",
        "context_with_next_sentence": true
    },
    {
        "source_sentence": "「爾時，尊者那伽羅尸棄辟支佛，乃至隨緣，住於世已，入般涅槃。",
        "from": "T03n0190_036:0823a09_0",
        "context_with_next_sentence": true
    },
    {
        "source_sentence": "而彼人等所有眷屬，一切聚集，見辟支佛入般涅槃，即便共取辟支佛身，如法供養，殯葬闍維，所謂造諸舍利之塔，塔上造作覆盆相輪，懸諸寶鈴，幡蓋香花末香燒香，燃燈續明，而用供養。",
        "from": "T03n0190_036:0823a10_1",
        "context_with_next_sentence": true
    },
    {
        "source_sentence": "「爾時，彼人如是供養，過歷時已，即於波梨婆羅闍所法中出家。",
        "from": "T03n0190_036:0823a15_0",
        "context_with_next_sentence": true
    },
    {
        "source_sentence": "既出家已，還依彼林坐起而住，於晨朝時，數數入於波羅[木*奈]城，乞食活命。",
        "from": "T03n0190_036:0823a16_1",
        "context_with_next_sentence": true
    },
    {
        "source_sentence": "曾經一日，入波羅[木*奈]乞食之時，於一方面，見婦女屍，為重病死，身欲青色爛壞，蛆蟲穿穴遍唼，見已近立，熟視熟觀，於其內心，生不淨想，捨之而去。",
        "from": "T03n0190_036:0823a18_2",
        "context_with_next_sentence": true
    },
    {
        "source_sentence": "如是繫念身體不淨，憶念不捨，數數復念，成就勤劬，得四禪心，復更重發如是之願：『願未來世，值釋迦佛出現於世。",
        "from": "T03n0190_036:0823a21_3",
        "context_with_next_sentence": true
    },
    {
        "source_sentence": "「『爾時我願令得滿足。",
        "from": "T03n0190_036:0823a25_0",
        "context_with_next_sentence": true
    },
    {
        "source_sentence": "值遇之日，願彼佛邊，童子出家，修行梵行。",
        "from": "T03n0190_036:0823a25_1",
        "context_with_next_sentence": true
    },
    {
        "source_sentence": "彼佛世尊，所說之法，願我聞已，速能證知。』",
        "from": "T03n0190_036:0823a26_2",
        "context_with_next_sentence": true
    },
    {
        "source_sentence": "而其彼人，隨多少時，住於世已，遂便命終。",
        "from": "T03n0190_036:0823a27_3",
        "context_with_next_sentence": true
    },
    {
        "source_sentence": "命終之後，生梵天宮。",
        "from": "T03n0190_036:0823a28_4",
        "context_with_next_sentence": true
    },
    {
        "source_sentence": "然其彼人，從天上下，復生人間，如是次第，經歷劫數，最後有身，還來生此波羅[木*奈]城最大巨富長者之家，而其長者，多有錢財資產服玩，乃至所須無有乏少。」",
        "from": "T03n0190_036:0823a28_5",
        "context_with_next_sentence": true
    },
    {
        "source_sentence": "爾時，世尊復更重告諸比丘言：「更有因緣，我當具說。",
        "from": "T03n0190_036:0823b04_0",
        "context_with_next_sentence": true
    },
    {
        "source_sentence": "憶念往昔，還在此處波羅[木*奈]城，有迦尸國，其王名曰[口*祁](居祁反)[口*梨]尸(隋言損瘦)王。",
        "from": "T03n0190_036:0823b05_1",
        "context_with_next_sentence": true
    },
    {
        "source_sentence": "彼[口*祁][口*梨]尸，於迦葉佛般涅槃後，收取舍利，起七寶塔，所謂金銀頗梨、琉璃馬瑙、珊瑚虎魄等寶，內於塔裏，其外別更以石壘之寶塔，去地高一由旬，廣半由旬。",
        "from": "T03n0190_036:0823b06_2",
        "context_with_next_sentence": true
    },
    {
        "source_sentence": "「爾時彼國[口*祁][口*梨]尸王所起塔，名陀奢婆梨伽(隋言十相)，其塔相輪，第一覆盆[口*祁]梨王作，第二覆盆王大妃作，第三覆盆王長子作，第四覆盆是王女名摩梨尼(隋言小鬘)作，第五覆盆[口*祁]梨尸王第二兒作，第六覆盆[口*祁][口*梨]尸王第三兒作，第七覆盆[口*祁]梨尸王第四兒作。",
        "from": "T03n0190_036:0823b11_0",
        "context_with_next_sentence": true
    },
    {
        "source_sentence": "汝等比丘當知！",
        "from": "T03n0190_036:0823b16_1",
        "context_with_next_sentence": true
    },
    {
        "source_sentence": "爾時，彼[口*祁]梨尸王第三兒，為迦葉佛、阿羅呵、三藐三佛陀舍利塔上其第六層造覆盆者，今耶輸陀比丘是也。」",
        "from": "T03n0190_036:0823b17_2",
        "context_with_next_sentence": true
    },
    {
        "source_sentence": "復告比丘：「又彼過去伽羅尸棄辟支佛邊，手執傘蓋作蔭人者，還是即今此耶輸陀比丘身是。",
        "from": "T03n0190_036:0823b20_0",
        "context_with_next_sentence": true
    },
    {
        "source_sentence": "其耶輸陀，以手執傘，辟支佛上為作蔭涼，迦葉如來舍利塔上覆盆莊嚴相輪光顯，彼等業緣果報熟故，初生之時，頭上自然有寶傘蓋。",
        "from": "T03n0190_036:0823b22_1",
        "context_with_next_sentence": true
    },
    {
        "source_sentence": "「又復，往昔為那伽羅辟支佛身，造於草庵，將雜資財，詣彼尸棄辟支佛所，并及種種衣服飲食，供養因緣。",
        "from": "T03n0190_036:0823b26_0",
        "context_with_next_sentence": true
    },
    {
        "source_sentence": "彼果報故，今得具足長者家生，於盛年中，然其父母，為造三堂，受於種種自在福報。",
        "from": "T03n0190_036:0823b28_1",
        "context_with_next_sentence": true
    },
    {
        "source_sentence": "「又復，往昔曾於林見死婦女屍，生不淨想，念念相續，藉彼繫心善業果報。",
        "from": "T03n0190_036:0823c02_0",
        "context_with_next_sentence": true
    },
    {
        "source_sentence": "今世在家，於諸婇女身體之中，生塜墓想。",
        "from": "T03n0190_036:0823c03_1",
        "context_with_next_sentence": true
    },
    {
        "source_sentence": "「又復，往昔於彼尸棄辟支佛所，發於誓願：『願我來世，生生莫墮諸惡道』者，以是善緣果報力故，在在處處，不經惡趣，從天生人，從人生天，受樂果報。",
        "from": "T03n0190_036:0823c05_0",
        "context_with_next_sentence": true
    },
    {
        "source_sentence": "又復，往昔於彼尸棄辟支佛所發是誓願：『願我來世，值遇如是大仙尊者，或勝此遇，若彼世尊，有所言說，微密法要，願我一切悉能聞持，聞已速疾皆得知證。』",
        "from": "T03n0190_036:0823c08_1",
        "context_with_next_sentence": true
    },
    {
        "source_sentence": "藉彼福力果報因緣，值遇於我最勝世尊。",
        "from": "T03n0190_036:0823c12_0",
        "context_with_next_sentence": true
    },
    {
        "source_sentence": "復得於我說教法中，出家得成漏盡羅漢。",
        "from": "T03n0190_036:0823c12_1",
        "context_with_next_sentence": true
    },
    {
        "source_sentence": "「又復，往昔於彼尸棄辟支佛所，初始聞時，心生歡喜，生歡喜已，即時傳向其家，父母妻子六親并餘眷屬，說那伽羅大仙尸棄辟支佛有種種功德，稱揚讚歎。",
        "from": "T03n0190_036:0823c14_0",
        "context_with_next_sentence": true
    },
    {
        "source_sentence": "彼諸眷屬從其聞已，倍生信敬殷重之心，歡喜踊躍，即共相率，備辦種種供養之具，往彼禮拜，奉設供養，四事充足。",
        "from": "T03n0190_036:0823c17_1",
        "context_with_next_sentence": true
    },
    {
        "source_sentence": "藉彼善業福報因緣，至於今世，其耶輸陀長老比丘，父母妻妾及諸眷屬，於我法中，皆得聖法。",
        "from": "T03n0190_036:0823c20_2",
        "context_with_next_sentence": true
    },
    {
        "source_sentence": "又復長老耶輸陀，有在家知識，及彼婆羅瞿摩河岸久時所住五百比丘，皆悉證成阿羅漢果。",
        "from": "T03n0190_036:0823c22_3",
        "context_with_next_sentence": true
    },
    {
        "source_sentence": "此等彼時遇辟支佛，並各同願，齊心共發如是大誓，仙聖人邊植諸善業，得是果報。」",
        "from": "T03n0190_036:0823c24_4",
        "context_with_next_sentence": true
    },
    {
        "source_sentence": "爾時，世尊而說偈言：「如是供養諸聖真，　　得於無量大果報，　佛及尸棄辟支覺，　　并諸羅漢漏盡人。",
        "from": "T03n0190_036:0823c26_5",
        "context_with_next_sentence": true
    },
    {
        "source_sentence": "　或復供養十力尊，　　無畏具足諸相滿，　大慈大悲諸正智，　　能得果報無有窮。",
        "from": "T03n0190_036:0823c29_0",
        "context_with_next_sentence": true
    },
    {
        "source_sentence": "　供養諸佛緣覺田，　　及諸聲聞解脫眾，　現在人天受果報，　　後得寂滅大涅槃。",
        "from": "T03n0190_036:0824a02_0",
        "context_with_next_sentence": true
    },
    {
        "source_sentence": "佛本行集經卷第三十六",
        "from": "T03n0190_036:0824a04_0",
        "context_with_next_sentence": false
    }
]