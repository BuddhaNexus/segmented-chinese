[
    {
        "source_sentence": "佛說海意菩薩所問淨印法門經",
        "from": "T13n0400_003:0479b23_0",
        "context_with_next_sentence": true
    },
    {
        "source_sentence": "卷第三",
        "from": "T13n0400_003:0479b24_0",
        "context_with_next_sentence": true
    },
    {
        "source_sentence": "譯經三藏朝散大夫試鴻臚卿光梵大師賜紫沙門臣惟淨等奉　詔譯「復次，海意！",
        "from": "T13n0400_003:0479b26_0",
        "context_with_next_sentence": true
    },
    {
        "source_sentence": "云何是為菩薩堪任摧壓於身？",
        "from": "T13n0400_003:0479b28_1",
        "context_with_next_sentence": true
    },
    {
        "source_sentence": "謂若菩薩或遇身分欲斷壞時，菩薩應當依法觀察餘諸眾生。",
        "from": "T13n0400_003:0479b28_2",
        "context_with_next_sentence": true
    },
    {
        "source_sentence": "又若有具善巧方便菩薩，即能修行圓滿六波羅蜜。",
        "from": "T13n0400_003:0479c01_3",
        "context_with_next_sentence": true
    },
    {
        "source_sentence": "何等行相是為善巧方便菩薩圓滿六波羅蜜？",
        "from": "T13n0400_003:0479c02_4",
        "context_with_next_sentence": true
    },
    {
        "source_sentence": "所謂菩薩或遇己身欲斷壞時，若不惜其身，棄捨其身亦不愛樂，此即能修施波羅蜜。",
        "from": "T13n0400_003:0479c03_5",
        "context_with_next_sentence": true
    },
    {
        "source_sentence": "又復若遇身欲壞時，於一切眾生起大慈心而不棄捨，此即能修戒波羅蜜。",
        "from": "T13n0400_003:0479c05_6",
        "context_with_next_sentence": true
    },
    {
        "source_sentence": "又復若遇身欲壞時，菩薩為度一切眾生故，設身斷壞堪任忍受，其心不動忍力發現，此即能修忍波羅蜜。",
        "from": "T13n0400_003:0479c07_7",
        "context_with_next_sentence": true
    },
    {
        "source_sentence": "又復若遇身欲壞時，不捨一切智心，發大精進勇力攝受，於生死中起諸善根，此即能修精進波羅蜜。",
        "from": "T13n0400_003:0479c09_8",
        "context_with_next_sentence": true
    },
    {
        "source_sentence": "又復若遇身欲壞時，於其所發一切智心寶而不棄捨，當善伺察大菩提心，如是伺察內外寂靜，此即能修定波羅蜜。",
        "from": "T13n0400_003:0479c12_9",
        "context_with_next_sentence": true
    },
    {
        "source_sentence": "又復若遇身欲壞時，菩薩應當伺察其身，猶如草、木、土、石等類，悟了己身不實如幻；如實義者，諸行無常，諸行是苦，諸法無我，涅槃寂靜。",
        "from": "T13n0400_003:0479c14_10",
        "context_with_next_sentence": true
    },
    {
        "source_sentence": "若能如是諦察其身，此即能修慧波羅蜜。",
        "from": "T13n0400_003:0479c17_11",
        "context_with_next_sentence": true
    },
    {
        "source_sentence": "如是行相，是為菩薩修行圓滿六波羅蜜，乃得不退轉於大乘之法，此等名為菩薩堪任摧壓於身。",
        "from": "T13n0400_003:0479c18_12",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_003:0479c21_0",
        "context_with_next_sentence": true
    },
    {
        "source_sentence": "云何是為菩薩堪任摧壓於語？",
        "from": "T13n0400_003:0479c21_1",
        "context_with_next_sentence": true
    },
    {
        "source_sentence": "謂若菩薩，或有人來若虛、若實惡言、譏毀、瞋恚、罵辱。",
        "from": "T13n0400_003:0479c21_2",
        "context_with_next_sentence": true
    },
    {
        "source_sentence": "菩薩爾時堪任容受，不起瞋恚斷彼怨縛。",
        "from": "T13n0400_003:0479c23_3",
        "context_with_next_sentence": true
    },
    {
        "source_sentence": "又若有具善巧方便菩薩，或遇他來惡言譏毀罵辱之時，菩薩聞已，應當修行圓滿六波羅蜜。",
        "from": "T13n0400_003:0479c24_0",
        "context_with_next_sentence": true
    },
    {
        "source_sentence": "何等行相是為善巧方便菩薩圓滿六波羅蜜？",
        "from": "T13n0400_003:0479c26_1",
        "context_with_next_sentence": true
    },
    {
        "source_sentence": "所謂菩薩，或遇他來惡言、譏毀、罵辱之時，菩薩聞已即作是念：『此人先世造慳吝因，由如是故慳吝垢染，今所發現亦復不曾親近善友，是故此人不捨於瞋。",
        "from": "T13n0400_003:0479c27_2",
        "context_with_next_sentence": true
    },
    {
        "source_sentence": "我今為說斷瞋之法。",
        "from": "T13n0400_003:0480a01_3",
        "context_with_next_sentence": true
    },
    {
        "source_sentence": "何以故？",
        "from": "T13n0400_003:0480a02_4",
        "context_with_next_sentence": true
    },
    {
        "source_sentence": "我能信解施捨法故，不慳吝故，亦曾親近諸善知識，是故我今護其惡語捨離瞋恚。』",
        "from": "T13n0400_003:0480a02_5",
        "context_with_next_sentence": true
    },
    {
        "source_sentence": "此即能修施波羅蜜。",
        "from": "T13n0400_003:0480a04_6",
        "context_with_next_sentence": true
    },
    {
        "source_sentence": "又復他來譏毀罵辱，菩薩爾時即作是念：『此人破戒惡業發現，故來瞋恚、罵辱於我。",
        "from": "T13n0400_003:0480a04_7",
        "context_with_next_sentence": true
    },
    {
        "source_sentence": "我今修集清淨禁戒，故我於彼不生瞋恚。",
        "from": "T13n0400_003:0480a06_8",
        "context_with_next_sentence": true
    },
    {
        "source_sentence": "我復守護菩提心故，念業報故。』",
        "from": "T13n0400_003:0480a07_9",
        "context_with_next_sentence": true
    },
    {
        "source_sentence": "此即能修戒波羅蜜。",
        "from": "T13n0400_003:0480a08_10",
        "context_with_next_sentence": true
    },
    {
        "source_sentence": "又復他來譏毀罵辱，菩薩爾時即作是念：『此人麁猛過失多所瞋恚，故來譏毀、罵辱於我。",
        "from": "T13n0400_003:0480a08_11",
        "context_with_next_sentence": true
    },
    {
        "source_sentence": "我今具其忍辱之力廣修慈行，故我於彼不生瞋恚。』",
        "from": "T13n0400_003:0480a10_12",
        "context_with_next_sentence": true
    },
    {
        "source_sentence": "此即能修忍波羅蜜。",
        "from": "T13n0400_003:0480a12_0",
        "context_with_next_sentence": true
    },
    {
        "source_sentence": "又復他來譏毀罵辱，菩薩爾時即作是念：『此人懈怠遠離善法，故來於我瞋恚、罵辱。",
        "from": "T13n0400_003:0480a12_1",
        "context_with_next_sentence": true
    },
    {
        "source_sentence": "今我發起廣大精進，勤行修習植諸善本曾無厭足，我願此人先得坐於菩提道場，我乃最後取證阿耨多羅三藐三菩提果。』",
        "from": "T13n0400_003:0480a14_2",
        "context_with_next_sentence": true
    },
    {
        "source_sentence": "若被如是精進鎧者，此即能修精進波羅蜜。",
        "from": "T13n0400_003:0480a17_3",
        "context_with_next_sentence": true
    },
    {
        "source_sentence": "又復他來譏毀罵辱，菩薩爾時即作是念：『此人失念復不正知，而亦不能止息煩惱，故來於我瞋恚、罵辱。",
        "from": "T13n0400_003:0480a18_4",
        "context_with_next_sentence": true
    },
    {
        "source_sentence": "今我止息煩惱，正念正知專注一境，復不忘失大菩提心。",
        "from": "T13n0400_003:0480a20_5",
        "context_with_next_sentence": true
    },
    {
        "source_sentence": "我今應為此等眾生不調伏者、不寂靜者、不護諸根者、不止息者，作利益故被大乘鎧。』",
        "from": "T13n0400_003:0480a21_6",
        "context_with_next_sentence": true
    },
    {
        "source_sentence": "若能如是安定心者，此即能修定波羅蜜。",
        "from": "T13n0400_003:0480a23_7",
        "context_with_next_sentence": true
    },
    {
        "source_sentence": "又復他來譏毀、罵辱，菩薩爾時即作是念：『此人執著我相情見有所得境，故來於我譏毀、罵辱。",
        "from": "T13n0400_003:0480a24_8",
        "context_with_next_sentence": true
    },
    {
        "source_sentence": "今我依法，於已起瞋若未起瞋，二種之中如實伺察，瞋者、瞋法皆不可得。",
        "from": "T13n0400_003:0480a26_9",
        "context_with_next_sentence": true
    },
    {
        "source_sentence": "如理推求，若自若他而悉遠離，有所得見故能堪任。』",
        "from": "T13n0400_003:0480a28_10",
        "context_with_next_sentence": true
    },
    {
        "source_sentence": "此即能修慧波羅蜜。",
        "from": "T13n0400_003:0480a29_11",
        "context_with_next_sentence": true
    },
    {
        "source_sentence": "海意！",
        "from": "T13n0400_003:0480b01_12",
        "context_with_next_sentence": true
    },
    {
        "source_sentence": "如是行相是為善巧方便菩薩修行圓滿六波羅蜜，乃得不退轉於大乘之法，此等名為菩薩堪任摧壓於語。",
        "from": "T13n0400_003:0480b01_13",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_003:0480b04_0",
        "context_with_next_sentence": true
    },
    {
        "source_sentence": "云何是為菩薩堪任摧壓於心？",
        "from": "T13n0400_003:0480b04_1",
        "context_with_next_sentence": true
    },
    {
        "source_sentence": "謂若菩薩，遇諸魔來相嬈壞時，菩薩應當堅固不動大菩提心。",
        "from": "T13n0400_003:0480b04_2",
        "context_with_next_sentence": true
    },
    {
        "source_sentence": "又復一切邪異之語，以有所得、有所著相來相嬈時，亦應如實安住內心，於一切智心勿當忘失。",
        "from": "T13n0400_003:0480b06_3",
        "context_with_next_sentence": true
    },
    {
        "source_sentence": "何以故？",
        "from": "T13n0400_003:0480b08_4",
        "context_with_next_sentence": true
    },
    {
        "source_sentence": "彼魔有大威力，乃至最後變佛形像來現汝前，作如是言：『汝於大乘法中何有力能？",
        "from": "T13n0400_003:0480b08_5",
        "context_with_next_sentence": true
    },
    {
        "source_sentence": "汝宜棄捨如是重擔，止息所行勤苦精進。",
        "from": "T13n0400_003:0480b10_6",
        "context_with_next_sentence": true
    },
    {
        "source_sentence": "菩提難得，佛法難得，於生死中徒歷多苦。",
        "from": "T13n0400_003:0480b11_7",
        "context_with_next_sentence": true
    },
    {
        "source_sentence": "今汝大士，若欲息其苦者，宜速取證聲聞涅槃。』",
        "from": "T13n0400_003:0480b12_8",
        "context_with_next_sentence": true
    },
    {
        "source_sentence": "若諸菩薩，或遇魔來，以如是相固嬈壞時，當被如先堅固之鎧不應棄捨，亦當內心無動無壞。",
        "from": "T13n0400_003:0480b13_9",
        "context_with_next_sentence": true
    },
    {
        "source_sentence": "若如是者，即於無等等心不能減沒。",
        "from": "T13n0400_003:0480b15_10",
        "context_with_next_sentence": true
    },
    {
        "source_sentence": "菩薩爾時乃作是念：『我當決定詣菩提場，我當決定以大智力摧魔軍已，然後取證阿耨多羅三藐三菩提果。",
        "from": "T13n0400_003:0480b16_11",
        "context_with_next_sentence": true
    },
    {
        "source_sentence": "我當決定轉妙法輪，我當決定普於三千大千世界說廣大法，我當邀以一切眾生普與法施悉令滿足。",
        "from": "T13n0400_003:0480b19_12",
        "context_with_next_sentence": true
    },
    {
        "source_sentence": "一切諸佛以他心智照明於我，一切賢聖證知我此大菩提心，實能堪任諸所摧壓。",
        "from": "T13n0400_003:0480b21_13",
        "context_with_next_sentence": true
    },
    {
        "source_sentence": "我不虛誑一切諸佛、一切賢聖、一切眾生，乃至亦不自為虛誑。』",
        "from": "T13n0400_003:0480b23_14",
        "context_with_next_sentence": true
    },
    {
        "source_sentence": "海意！",
        "from": "T13n0400_003:0480b24_15",
        "context_with_next_sentence": true
    },
    {
        "source_sentence": "若諸菩薩如是修者，即能堪任摧壓於心，乃得不退轉於大乘之法。",
        "from": "T13n0400_003:0480b25_0",
        "context_with_next_sentence": true
    },
    {
        "source_sentence": "此等行相，是為菩薩於其所發一切智心寶堪任摧壓。",
        "from": "T13n0400_003:0480b26_1",
        "context_with_next_sentence": true
    },
    {
        "source_sentence": "若於忍辱波羅蜜被堅固鎧，即於精進波羅蜜而不懈退。",
        "from": "T13n0400_003:0480b27_2",
        "context_with_next_sentence": true
    },
    {
        "source_sentence": "若復此二波羅蜜中能圓滿者，是即菩薩摩訶薩於一切智心寶，堪任摧壓。」",
        "from": "T13n0400_003:0480b29_3",
        "context_with_next_sentence": true
    },
    {
        "source_sentence": "爾時，世尊重說頌曰：「大菩提道心不壞，　　亦復不壞大悲心；　於三寶中善護持，　　積集佛法亦無失。",
        "from": "T13n0400_003:0480c02_0",
        "context_with_next_sentence": true
    },
    {
        "source_sentence": "　三十二相、八十好，　　十力莊嚴妙相身；　多種修作福智圓，　　堪任摧壓故無退。",
        "from": "T13n0400_003:0480c05_0",
        "context_with_next_sentence": true
    },
    {
        "source_sentence": "　佛土功德無邊量，　　我願力故悉嚴淨；　法寶無上最勝門，　　我願堅固常守護。",
        "from": "T13n0400_003:0480c07_0",
        "context_with_next_sentence": true
    },
    {
        "source_sentence": "　多百眾生無邊際，　　我願普令得度脫；　內心不壞利樂因，　　是故堪任於摧壓。",
        "from": "T13n0400_003:0480c09_0",
        "context_with_next_sentence": true
    },
    {
        "source_sentence": "　所有十方世界中，　　乃至無邊眾生界；　普盡一切諸眾生，　　各執器仗來逼惱。",
        "from": "T13n0400_003:0480c11_0",
        "context_with_next_sentence": true
    },
    {
        "source_sentence": "　作大恐怖生瞋恚，　　如是期剋而打擲；　菩薩為修功德因，　　起勇勝心能堪忍。",
        "from": "T13n0400_003:0480c13_0",
        "context_with_next_sentence": true
    },
    {
        "source_sentence": "　經歷無邊多百劫，　　從本生死先際來；　眾生惡言罵辱時，　　彼菩薩心無惱害。",
        "from": "T13n0400_003:0480c15_0",
        "context_with_next_sentence": true
    },
    {
        "source_sentence": "　為大智故能堪忍，　　不生忿怒不生瞋；　如是摧壓隨了知，　　故能忍受得清淨。",
        "from": "T13n0400_003:0480c17_0",
        "context_with_next_sentence": true
    },
    {
        "source_sentence": "　又復普盡諸眾生，　　各執器仗來加害；　於我身分悉支離，　　乃至叚叚而破析。",
        "from": "T13n0400_003:0480c19_0",
        "context_with_next_sentence": true
    },
    {
        "source_sentence": "　菩薩爾時心無動，　　不生少分瞋恚心；　大菩提意堅固持，　　堪任摧壓此清淨。",
        "from": "T13n0400_003:0480c21_0",
        "context_with_next_sentence": true
    },
    {
        "source_sentence": "　菩薩若行、若復住，　　坐、臥威儀他所隨；　於中伺求或有人，　　大菩提心不捨者。",
        "from": "T13n0400_003:0480c23_0",
        "context_with_next_sentence": true
    },
    {
        "source_sentence": "　或行布施等諸行，　　或復發起餘善心；　即當斷割彼人身，　　節節支解而離散。",
        "from": "T13n0400_003:0480c25_0",
        "context_with_next_sentence": true
    },
    {
        "source_sentence": "　菩薩設遇此苦時，　　亦於此人心生喜；　思念無邊百劫來，　　遍歷諸趣靡不作。",
        "from": "T13n0400_003:0480c27_0",
        "context_with_next_sentence": true
    },
    {
        "source_sentence": "　地獄、鬼、畜三塗界，　　乃至今得生人中；　身雖破壞果利無，　　為求佛智身棄捨。",
        "from": "T13n0400_003:0480c29_0",
        "context_with_next_sentence": true
    },
    {
        "source_sentence": "　今我雖得於人身，　　無數眾苦常逼迫；　若比阿鼻地獄中，　　此苦百分不及一。",
        "from": "T13n0400_003:0481a02_0",
        "context_with_next_sentence": true
    },
    {
        "source_sentence": "　我寧處彼地獄中，　　忍受其苦經百劫；　佛及正法與眾生，　　此三我終不棄捨。",
        "from": "T13n0400_003:0481a04_0",
        "context_with_next_sentence": true
    },
    {
        "source_sentence": "　我觀此身無常法，　　剎那謝滅猶如幻；　四界虛假共合成，　　佛說此四如蛇毒。",
        "from": "T13n0400_003:0481a06_0",
        "context_with_next_sentence": true
    },
    {
        "source_sentence": "　我若棄捨於此身，　　速離身中諸毒害；　彼煩惱毒欲消除，　　自他成佛自然智。",
        "from": "T13n0400_003:0481a08_0",
        "context_with_next_sentence": true
    },
    {
        "source_sentence": "　今我此身處世間，　　多怖畏事生恐怖；　為求身諸安樂緣，　　因諸所欲飲食等。",
        "from": "T13n0400_003:0481a10_0",
        "context_with_next_sentence": true
    },
    {
        "source_sentence": "　我若棄捨於此身，　　止息諸緣離諸怖；　若能解入此思惟，　　即能堪任諸摧壓。",
        "from": "T13n0400_003:0481a12_0",
        "context_with_next_sentence": true
    },
    {
        "source_sentence": "　世間眾生多百千，　　不善法中常營助；　少人能於善法中，　　隨應勤力而營助。",
        "from": "T13n0400_003:0481a14_0",
        "context_with_next_sentence": true
    },
    {
        "source_sentence": "　故我於諸不善法，　　是中不復助其力；　我當助修忍辱門，　　忍辱之言佛所說。",
        "from": "T13n0400_003:0481a16_0",
        "context_with_next_sentence": true
    },
    {
        "source_sentence": "　所有十方一切佛，　　一一皆為證明我；　如我所起決定心，　　於佛乘中永不壞。",
        "from": "T13n0400_003:0481a18_0",
        "context_with_next_sentence": true
    },
    {
        "source_sentence": "　彼大威力諸賢聖，　　亦悉證我堪忍心；　我所堪任摧壓因，　　是中不作諸過失。",
        "from": "T13n0400_003:0481a20_0",
        "context_with_next_sentence": true
    },
    {
        "source_sentence": "　如佛所說身、語、意，　　此三摧壓有多種；　彼彼勇猛悉堪任，　　如先所說皆不壞。",
        "from": "T13n0400_003:0481a22_0",
        "context_with_next_sentence": true
    },
    {
        "source_sentence": "　是身具有多種苦，　　彼一一苦無邊際；　於如是苦若堪任，　　此身摧壓而清淨。",
        "from": "T13n0400_003:0481a24_0",
        "context_with_next_sentence": true
    },
    {
        "source_sentence": "　若身遭苦而離散，　　節節支解斷壞時；　六波羅蜜若圓成，　　彼善方便大智德。",
        "from": "T13n0400_003:0481a26_0",
        "context_with_next_sentence": true
    },
    {
        "source_sentence": "　所謂布施及持戒，　　忍辱、精進與禪定；　最勝慧等若同修，　　須臾攝受皆圓滿。",
        "from": "T13n0400_003:0481a28_0",
        "context_with_next_sentence": true
    },
    {
        "source_sentence": "　或時若能棄捨身，　　亦復不愛而不惜；　爾時應當如是修，　　圓滿布施波羅蜜。",
        "from": "T13n0400_003:0481b01_0",
        "context_with_next_sentence": true
    },
    {
        "source_sentence": "　若於眾生廣行慈，　　即不破毀淨戒行；　現證菩提攝受因，　　圓滿淨戒波羅蜜。",
        "from": "T13n0400_003:0481b03_0",
        "context_with_next_sentence": true
    },
    {
        "source_sentence": "　其身設欲斷壞時，　　應當堅固忍辱力；　由斯忍力若勤行，　　圓滿忍辱波羅蜜。",
        "from": "T13n0400_003:0481b05_0",
        "context_with_next_sentence": true
    },
    {
        "source_sentence": "　精進重擔荷無倦，　　內心亦復不生厭；　身雖破壞力堅持，　　圓滿精進波羅蜜。",
        "from": "T13n0400_003:0481b07_0",
        "context_with_next_sentence": true
    },
    {
        "source_sentence": "　其身設欲斷壞時，　　不念棄捨菩提心；　於諸煩惱塵暗中，　　勤力為令皆消滅。",
        "from": "T13n0400_003:0481b09_0",
        "context_with_next_sentence": true
    },
    {
        "source_sentence": "　為修禪定解脫力，　　寧當破壞於己身；　普令眾生得離塵，　　圓滿禪定波羅蜜。",
        "from": "T13n0400_003:0481b11_0",
        "context_with_next_sentence": true
    },
    {
        "source_sentence": "　我觀此身實無我，　　是身如幻復如電；　作者受者二俱無，　　是中實無有少法。",
        "from": "T13n0400_003:0481b13_0",
        "context_with_next_sentence": true
    },
    {
        "source_sentence": "　於身艱苦纏縛中，　　善為眾生作度脫；　到勝彼岸自他圓，　　圓滿勝慧波羅蜜。",
        "from": "T13n0400_003:0481b15_0",
        "context_with_next_sentence": true
    },
    {
        "source_sentence": "　若能於此深固法，　　方便思惟常善修；　彼能堪任摧壓身，　　是中不起諸過失。",
        "from": "T13n0400_003:0481b17_0",
        "context_with_next_sentence": true
    },
    {
        "source_sentence": "　菩薩若時聞惡言，　　不善譏毀而輕謗；　聞已不生瞋恚心，　　能起慈心善調伏。",
        "from": "T13n0400_003:0481b19_0",
        "context_with_next_sentence": true
    },
    {
        "source_sentence": "　棄捨瞋恚諸過失，　　清淨布施波羅蜜；　慈心廣大普運行，　　清淨持戒波羅蜜；　忍力發現彼對治，　　清淨忍辱波羅蜜；　數起精進佛智求，　　清淨精進波羅蜜；　於諸境中定其心，　　清淨禪定波羅蜜；　了不可得諸音聲，　　清淨勝慧波羅蜜。",
        "from": "T13n0400_003:0481b21_0",
        "context_with_next_sentence": true
    },
    {
        "source_sentence": "　菩薩聞諸惡言已，　　應當思惟於深法；　堪任摧壓於語言，　　是故不著諸過失。",
        "from": "T13n0400_003:0481b27_0",
        "context_with_next_sentence": true
    },
    {
        "source_sentence": "　假使百千諸魔眾，　　邪異外見悉從來；　勸令棄捨方便修，　　菩提分位言難得。",
        "from": "T13n0400_003:0481b29_0",
        "context_with_next_sentence": true
    },
    {
        "source_sentence": "　菩薩爾時心不動，　　勢力增進轉精修；　是故堪任摧壓心，　　多種摧壓皆無壞。",
        "from": "T13n0400_003:0481c02_0",
        "context_with_next_sentence": true
    },
    {
        "source_sentence": "　忍辱、精進此二行，　　善修安住如山王；　諸所摧壓悉堪任，　　諸眾生同一勇猛。",
        "from": "T13n0400_003:0481c04_0",
        "context_with_next_sentence": true
    },
    {
        "source_sentence": "　磨治心寶摧壓者，　　如來十力悉能知；　得見現證菩提尊，　　亦復得受成佛記。",
        "from": "T13n0400_003:0481c06_0",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_003:0481c08_0",
        "context_with_next_sentence": true
    },
    {
        "source_sentence": "云何是為菩薩於其所發一切智心寶穿亦不壞？",
        "from": "T13n0400_003:0481c08_1",
        "context_with_next_sentence": true
    },
    {
        "source_sentence": "謂若菩薩於彼一切智心，無所領納、無所依著，亦無所住、不出不入，無戲論、無分別，壞諸分別無所安立，當以正智於甚深法如實伺察。",
        "from": "T13n0400_003:0481c09_2",
        "context_with_next_sentence": true
    },
    {
        "source_sentence": "何等是為彼甚深法？",
        "from": "T13n0400_003:0481c12_3",
        "context_with_next_sentence": true
    },
    {
        "source_sentence": "所謂隨順緣生之法。",
        "from": "T13n0400_003:0481c12_4",
        "context_with_next_sentence": true
    },
    {
        "source_sentence": "如實覺了，無因所緣不斷、不常，遠離邊見，自性無我、我無自性，故一切法亦無自性。",
        "from": "T13n0400_003:0481c13_5",
        "context_with_next_sentence": true
    },
    {
        "source_sentence": "諸法本來生無所生，解了於空，信順無相、無願、無求，於真實慧無所造作。",
        "from": "T13n0400_003:0481c15_6",
        "context_with_next_sentence": true
    },
    {
        "source_sentence": "畢竟無常，色如聚沫，受如浮泡，想如陽焰，行如芭蕉，識如幻法，諸界無所動，諸入互相生，心無所住亦無作意，於增上所作非增上所作，於平等法如實覺了，無種種行相等同一味，而悉同住一乘之道。",
        "from": "T13n0400_003:0481c16_7",
        "context_with_next_sentence": true
    },
    {
        "source_sentence": "修道行智依於勝義，以智了知於義無著。",
        "from": "T13n0400_003:0481c21_8",
        "context_with_next_sentence": true
    },
    {
        "source_sentence": "彼一切聲悟入非聲，智知一切聲，前後際斷故。",
        "from": "T13n0400_003:0481c22_9",
        "context_with_next_sentence": true
    },
    {
        "source_sentence": "文義二種智入無二，現證諸法不可說義，無我義是苦智，畢竟義是集智，不和合義是滅智，有為無為平等悟入是道智。",
        "from": "T13n0400_003:0481c23_10",
        "context_with_next_sentence": true
    },
    {
        "source_sentence": "離前後際是身念處，生滅無住是受念處，觀無所緣是心念處，法界非界性平等平等義是法念處。",
        "from": "T13n0400_003:0481c26_11",
        "context_with_next_sentence": true
    },
    {
        "source_sentence": "心自在義是四正斷，離諸障礙是四神足。",
        "from": "T13n0400_003:0481c28_12",
        "context_with_next_sentence": true
    },
    {
        "source_sentence": "出生義是信根，無念是精進根，無作意是念根，超越戲論是定根，無他信是慧根。",
        "from": "T13n0400_003:0481c29_13",
        "context_with_next_sentence": true
    },
    {
        "source_sentence": "所緣無障礙是信力，通達諸力是精進力，心止息住是念力，無所動轉是定力，於念隨念是慧力。",
        "from": "T13n0400_003:0482a02_14",
        "context_with_next_sentence": true
    },
    {
        "source_sentence": "於一切法平等相應是念覺分，不出不入是擇法覺分，無我所是精進覺分，身心善住是喜覺分，平等覺悟是輕安覺分，離二法是定覺分，遠離諸見是捨覺分。",
        "from": "T13n0400_003:0482a04_15",
        "context_with_next_sentence": true
    },
    {
        "source_sentence": "一切分別無分別中離諸遍計是正見，一切音聲平等悟入是正思惟，離身心法是正語，一切所作悉得輕安名為正業，無高無下是正命，若善不善隨施設已平等而住是正勤，於心所緣平等悟入是正念，寂靜安住妙奢摩他是正定。",
        "from": "T13n0400_003:0482a08_16",
        "context_with_next_sentence": true
    },
    {
        "source_sentence": "於見非見而悉清淨無所生義是無常義，本來不生義是苦義，無所行義是無我義，止息義是寂滅義。",
        "from": "T13n0400_003:0482a13_17",
        "context_with_next_sentence": true
    },
    {
        "source_sentence": "善調伏心是布施義，住清涼性是持戒義，隨知盡法是忍辱義，於一切法能善決擇是精進義，止息內心是禪定義，如實了知諸法無相是勝慧義。",
        "from": "T13n0400_003:0482a15_18",
        "context_with_next_sentence": true
    },
    {
        "source_sentence": "一切眾生本來清淨是慈義，與虛空等是悲義，喜無所得是喜義，一切發行皆悉究竟是捨義。",
        "from": "T13n0400_003:0482a18_19",
        "context_with_next_sentence": true
    },
    {
        "source_sentence": "一切諸法先際已來三輪清淨是空義，後際清淨是離義，現在清淨是無我義。",
        "from": "T13n0400_003:0482a21_20",
        "context_with_next_sentence": true
    },
    {
        "source_sentence": "「海意！",
        "from": "T13n0400_003:0482a22_21",
        "context_with_next_sentence": true
    },
    {
        "source_sentence": "若諸菩薩，於如是等諸甚深法，無起、無滅，離諸文字與虛空等，於順於違智入平等。",
        "from": "T13n0400_003:0482a23_0",
        "context_with_next_sentence": true
    },
    {
        "source_sentence": "若能如是思惟觀察如實所行，而彼菩薩即能於其所發一切智心寶穿亦不壞。",
        "from": "T13n0400_003:0482a24_1",
        "context_with_next_sentence": true
    },
    {
        "source_sentence": "雖復如是穿彼一切智心而無發悟，即於諸法自在理中乃能現證。",
        "from": "T13n0400_003:0482a26_2",
        "context_with_next_sentence": true
    },
    {
        "source_sentence": "海意！",
        "from": "T13n0400_003:0482a28_3",
        "context_with_next_sentence": true
    },
    {
        "source_sentence": "譬如日月各處自宮，於四大洲周遍普照，而彼日月天子都無發悟，亦不作是念我能往諸方處，或復不往而為照曜，但由一切眾生福果報力照明如是。",
        "from": "T13n0400_003:0482a28_4",
        "context_with_next_sentence": true
    },
    {
        "source_sentence": "海意！",
        "from": "T13n0400_003:0482b02_5",
        "context_with_next_sentence": true
    },
    {
        "source_sentence": "彼具善決擇智菩薩，亦復如是。",
        "from": "T13n0400_003:0482b03_0",
        "context_with_next_sentence": true
    },
    {
        "source_sentence": "雖於無量諸佛剎中廣為眾生作大利益，而彼菩薩都無發悟，未甞數起諸作意想，然彼所作隨應發現。",
        "from": "T13n0400_003:0482b03_1",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_003:0482b07_0",
        "context_with_next_sentence": true
    },
    {
        "source_sentence": "若具決擇智菩薩，應於定波羅蜜及慧波羅蜜中，如理伺察。",
        "from": "T13n0400_003:0482b07_1",
        "context_with_next_sentence": true
    },
    {
        "source_sentence": "何以故？",
        "from": "T13n0400_003:0482b08_2",
        "context_with_next_sentence": true
    },
    {
        "source_sentence": "住等引心菩薩不修觀法，修觀行菩薩不住等引心。",
        "from": "T13n0400_003:0482b08_3",
        "context_with_next_sentence": true
    },
    {
        "source_sentence": "若復修觀行者彼即有慧，由有慧故能善觀察。",
        "from": "T13n0400_003:0482b10_4",
        "context_with_next_sentence": true
    },
    {
        "source_sentence": "何所觀察？",
        "from": "T13n0400_003:0482b11_5",
        "context_with_next_sentence": true
    },
    {
        "source_sentence": "所謂觀於諸法實相。",
        "from": "T13n0400_003:0482b11_6",
        "context_with_next_sentence": true
    },
    {
        "source_sentence": "云何是為諸法實相？",
        "from": "T13n0400_003:0482b11_7",
        "context_with_next_sentence": true
    },
    {
        "source_sentence": "若於諸相而無所行，此即是為諸法實相。",
        "from": "T13n0400_003:0482b12_8",
        "context_with_next_sentence": true
    },
    {
        "source_sentence": "何等是諸法相？",
        "from": "T13n0400_003:0482b13_9",
        "context_with_next_sentence": true
    },
    {
        "source_sentence": "謂有所表即諸法相。",
        "from": "T13n0400_003:0482b13_10",
        "context_with_next_sentence": true
    },
    {
        "source_sentence": "如是表中如實之相，此亦說名諸法實相。",
        "from": "T13n0400_003:0482b14_11",
        "context_with_next_sentence": true
    },
    {
        "source_sentence": "若復如是一切了知，即能悟達無相無無相。",
        "from": "T13n0400_003:0482b15_12",
        "context_with_next_sentence": true
    },
    {
        "source_sentence": "何者是相？",
        "from": "T13n0400_003:0482b16_13",
        "context_with_next_sentence": true
    },
    {
        "source_sentence": "何者是無相？",
        "from": "T13n0400_003:0482b16_14",
        "context_with_next_sentence": true
    },
    {
        "source_sentence": "相即是生，無相是滅，若無相、無無相，即無生亦無滅。",
        "from": "T13n0400_003:0482b16_15",
        "context_with_next_sentence": true
    },
    {
        "source_sentence": "若法無生亦無滅者，即諸法性本來常住、法界無壞、真如無動、實際不變。",
        "from": "T13n0400_003:0482b17_16",
        "context_with_next_sentence": true
    },
    {
        "source_sentence": "如是法性，此即說名如實解了緣生之法。",
        "from": "T13n0400_003:0482b19_17",
        "context_with_next_sentence": true
    },
    {
        "source_sentence": "覺悟諸法真實之相，現證實際無二真理，如是乃以現量智知。",
        "from": "T13n0400_003:0482b20_18",
        "context_with_next_sentence": true
    },
    {
        "source_sentence": "海意！",
        "from": "T13n0400_003:0482b22_0",
        "context_with_next_sentence": true
    },
    {
        "source_sentence": "此即名為具決擇智菩薩摩訶薩。」",
        "from": "T13n0400_003:0482b22_1",
        "context_with_next_sentence": true
    },
    {
        "source_sentence": "當佛世尊宣說如是容受磨治堪任摧壓穿亦不壞法時，此會中有十那庾多天人，悉發阿耨多羅三藐三菩提心，萬六千菩薩皆得無生法忍。",
        "from": "T13n0400_003:0482b22_2",
        "context_with_next_sentence": true
    },
    {
        "source_sentence": "◎佛說海意菩薩所問淨印法門經卷第三",
        "from": "T13n0400_003:0482b26_3",
        "context_with_next_sentence": false
    }
]