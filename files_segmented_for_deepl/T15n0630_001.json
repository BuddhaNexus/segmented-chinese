[
    {
        "source_sentence": "佛說成具光明定意經",
        "from": "T15n0630_001:0451b03_0",
        "context_with_next_sentence": true
    },
    {
        "source_sentence": "後漢天竺三藏支曜譯",
        "from": "T15n0630_001:0451b05_0",
        "context_with_next_sentence": true
    },
    {
        "source_sentence": "聞如是：一時，佛在迦維羅衛國精舍中止。",
        "from": "T15n0630_001:0451b06_0",
        "context_with_next_sentence": true
    },
    {
        "source_sentence": "晨朝整服，呼語阿難：「汝請諸明士、除惡眾及無著、履跡等來，今日當有上問異要。」",
        "from": "T15n0630_001:0451b06_1",
        "context_with_next_sentence": true
    },
    {
        "source_sentence": "於是阿難受勅，應時遍宣如來教於四輩人。",
        "from": "T15n0630_001:0451b08_2",
        "context_with_next_sentence": true
    },
    {
        "source_sentence": "時，有除惡、無著、履跡眾凡五千萬人，詣如來所，稽首于地，畢而避住。",
        "from": "T15n0630_001:0451b09_3",
        "context_with_next_sentence": true
    },
    {
        "source_sentence": "復有賢女、棄惡眾及國中凡女人隨諸賢女人，十四萬眾，詣如來所，稽首于地，退座而坐。",
        "from": "T15n0630_001:0451b11_4",
        "context_with_next_sentence": true
    },
    {
        "source_sentence": "復有明士八十億萬二千人，詣如來所，稽首于地，儼然恭住。",
        "from": "T15n0630_001:0451b13_5",
        "context_with_next_sentence": true
    },
    {
        "source_sentence": "復有文士、居家修戒者，四萬人，相隨來至，稽首于地，畢各却住。",
        "from": "T15n0630_001:0451b14_6",
        "context_with_next_sentence": true
    },
    {
        "source_sentence": "佛以威神感動十方諸佛國明士及上諸天，應當成者及當發者，凡八百億萬人，皆飛來至佛所，稽首于地，列住空中。",
        "from": "T15n0630_001:0451b16_0",
        "context_with_next_sentence": true
    },
    {
        "source_sentence": "復有十二天神、將軍，將諸官屬四十萬人，來詣佛所，稽首于地，畢，各分部住佛左右立侍。",
        "from": "T15n0630_001:0451b18_1",
        "context_with_next_sentence": true
    },
    {
        "source_sentence": "所當是日，會時，如一食頃，悉至佛所，佛即令坐。",
        "from": "T15n0630_001:0451b20_2",
        "context_with_next_sentence": true
    },
    {
        "source_sentence": "其有肉體未得四神足者，應皆就榻；十方諸來明士及諸天神身輕，或已得神足者，皆踊在空中坐自然座，各各有化花蓋，行列奇好，皆佛威變之所興化也。",
        "from": "T15n0630_001:0451b21_3",
        "context_with_next_sentence": true
    },
    {
        "source_sentence": "諸來明士、在會坐者，率皆妙行、心清口淨、身服眾戒，三穢、六患、五蔽已索，眾煩熱惱、雜垢沃若、疑網閉結、倒見之謬、不知之本、十二牽連，皆已絕棄。",
        "from": "T15n0630_001:0451b25_4",
        "context_with_next_sentence": true
    },
    {
        "source_sentence": "淨如月花，各隨世習俗，依行立字。",
        "from": "T15n0630_001:0451b28_5",
        "context_with_next_sentence": true
    },
    {
        "source_sentence": "有明士名無穢王、次復名光景尊、次復名智如山弘、次復名大花淨、次復名轉根香、次復名月精曜、次復名光之英、次復名整不法、次復名善中善、次復名崑崙光、次復名日光精、次復名師子威、次復名意雜寶、次復名炎熾妙、次復名德普洽、次復名普調敏、次復名敬端行、次復名慈仁署、次復名慧作、次復名散結、次復名嚴儀具足、次復名高遠行、次復名光德王、次復名護世、次復名導世、次復名大力、次復名正淨、次復名天師、次復名善觀、次復名觀音，如是眾名，各各別異。",
        "from": "T15n0630_001:0451c01_0",
        "context_with_next_sentence": true
    },
    {
        "source_sentence": "於時，有貴姓子，名曰善明，從同輩五百，人人各有侍者，執蓋相隨，來詣佛所，稽首如來足下，起住觀眾，四面甚盛，仰視空中，率皆上人，天尊在座，端嚴直立，興心念言：「今日大福，遇此眾會，欲設飲食，以供一日。",
        "from": "T15n0630_001:0451c12_0",
        "context_with_next_sentence": true
    },
    {
        "source_sentence": "計身所有，不能供辦，施不等接，則非施也，我將如何？」",
        "from": "T15n0630_001:0451c16_1",
        "context_with_next_sentence": true
    },
    {
        "source_sentence": "於是佛知善明所念，則勞之曰：「少年善來！",
        "from": "T15n0630_001:0451c17_2",
        "context_with_next_sentence": true
    },
    {
        "source_sentence": "寧聞法勸之說乎？」",
        "from": "T15n0630_001:0451c18_3",
        "context_with_next_sentence": true
    },
    {
        "source_sentence": "曰：「未達也，起時則起，可謂智矣。",
        "from": "T15n0630_001:0451c19_4",
        "context_with_next_sentence": true
    },
    {
        "source_sentence": "不計少多，有所希望，可謂施矣。",
        "from": "T15n0630_001:0451c19_5",
        "context_with_next_sentence": true
    },
    {
        "source_sentence": "向所念者，如來在此，何患不辦？",
        "from": "T15n0630_001:0451c20_6",
        "context_with_next_sentence": true
    },
    {
        "source_sentence": "如來能使不辦者辦，不足者足，一切常足，所作常辦，是謂如來。",
        "from": "T15n0630_001:0451c21_7",
        "context_with_next_sentence": true
    },
    {
        "source_sentence": "如來辦者，不用衣、食、欲樂之物，乃以具戒，不聽六患、五蔽之惑，不惟家樂，不有四食之想，亦無衣容冠幘之飾。",
        "from": "T15n0630_001:0451c22_8",
        "context_with_next_sentence": true
    },
    {
        "source_sentence": "處計常之中，而知無常之諦；居惑樂之地，則覺必苦之對。",
        "from": "T15n0630_001:0451c25_9",
        "context_with_next_sentence": true
    },
    {
        "source_sentence": "貪有之室，照空無之本；於受有之體，明非身之真。",
        "from": "T15n0630_001:0451c26_10",
        "context_with_next_sentence": true
    },
    {
        "source_sentence": "無我、無作、無緣、無著，斯如來之辦也。」",
        "from": "T15n0630_001:0451c27_11",
        "context_with_next_sentence": true
    },
    {
        "source_sentence": "於是，善明聞天尊說，心悅結解，身輕踊躍，曰：「我本無黠，連縛十二，心起就冥，墮俗三流，今日所聞，未曾有法，願身受持，如天尊教，咸樂妙法。」",
        "from": "T15n0630_001:0451c28_12",
        "context_with_next_sentence": true
    },
    {
        "source_sentence": "因而歎曰：「天人之尊，　　如來為上；　　慈哀勸救，　等施三界。",
        "from": "T15n0630_001:0452a02_13",
        "context_with_next_sentence": true
    },
    {
        "source_sentence": "　　劣漏貧行，　　攝以法財；　令一切惑，　　解釋無疑。",
        "from": "T15n0630_001:0452a04_14",
        "context_with_next_sentence": true
    },
    {
        "source_sentence": "　　身尊具貴，　相好無雙；　　出意為人，　　演法無窮。",
        "from": "T15n0630_001:0452a05_15",
        "context_with_next_sentence": true
    },
    {
        "source_sentence": "　叡慧眾流，　　注如山洋；　　法澤三界，　流衍十方。",
        "from": "T15n0630_001:0452a07_0",
        "context_with_next_sentence": true
    },
    {
        "source_sentence": "　　大人相滿，　　寶慧具足；　在在現法，　　將導不逮。",
        "from": "T15n0630_001:0452a08_1",
        "context_with_next_sentence": true
    },
    {
        "source_sentence": "　　慧照愚冥，　牽致淨處；　　願身自歸，　　得到彼岸。」",
        "from": "T15n0630_001:0452a09_2",
        "context_with_next_sentence": true
    },
    {
        "source_sentence": "於是，善明歎畢，更前長跪啟天尊曰：「願卒本意，今日設饌，唯乞加哀，抂屈臨眄。」",
        "from": "T15n0630_001:0452a11_0",
        "context_with_next_sentence": true
    },
    {
        "source_sentence": "天尊默然，自如常法；善明恭立，謂未見聽。",
        "from": "T15n0630_001:0452a12_1",
        "context_with_next_sentence": true
    },
    {
        "source_sentence": "於是阿難開語之曰：「天尊默然，為己相許。」",
        "from": "T15n0630_001:0452a13_2",
        "context_with_next_sentence": true
    },
    {
        "source_sentence": "善明聞之心則逸豫，稽首而出，住於門外，遣人入白言：「今自計所有，可供二千人飯，願啟天尊，令知如此。」",
        "from": "T15n0630_001:0452a14_3",
        "context_with_next_sentence": true
    },
    {
        "source_sentence": "阿難即白佛，具宣善明所言。",
        "from": "T15n0630_001:0452a17_4",
        "context_with_next_sentence": true
    },
    {
        "source_sentence": "佛告阿難：「汝語善明，使還供設，盡汝所有，佛當與大眾一切皆往，勿嫌不辦。」",
        "from": "T15n0630_001:0452a17_5",
        "context_with_next_sentence": true
    },
    {
        "source_sentence": "阿難即出，具語善明，如佛教言。",
        "from": "T15n0630_001:0452a19_6",
        "context_with_next_sentence": true
    },
    {
        "source_sentence": "阿難又曰：「賢者便還，莫起二意，畏有不足；佛神所至，無有不具。」",
        "from": "T15n0630_001:0452a20_7",
        "context_with_next_sentence": true
    },
    {
        "source_sentence": "善明即前禮阿難而還。",
        "from": "T15n0630_001:0452a21_8",
        "context_with_next_sentence": true
    },
    {
        "source_sentence": "還舍，勅其妻子室內大小言：「今所請者號曰天尊。",
        "from": "T15n0630_001:0452a22_9",
        "context_with_next_sentence": true
    },
    {
        "source_sentence": "神妙通達，為一切智。",
        "from": "T15n0630_001:0452a23_10",
        "context_with_next_sentence": true
    },
    {
        "source_sentence": "其以一物，施是人者，世世受福，而無窮極。",
        "from": "T15n0630_001:0452a23_11",
        "context_with_next_sentence": true
    },
    {
        "source_sentence": "又能度人，解於索結。",
        "from": "T15n0630_001:0452a24_12",
        "context_with_next_sentence": true
    },
    {
        "source_sentence": "汝等恭肅，淨施飯食，具設眾味，當令絕美。」",
        "from": "T15n0630_001:0452a25_13",
        "context_with_next_sentence": true
    },
    {
        "source_sentence": "眷屬從使，各盡心極意：「天尊難遇，億劫時有，其所當為，善令清淨。」",
        "from": "T15n0630_001:0452a26_14",
        "context_with_next_sentence": true
    },
    {
        "source_sentence": "於時，座中有明士，名力辦眾有。",
        "from": "T15n0630_001:0452a27_15",
        "context_with_next_sentence": true
    },
    {
        "source_sentence": "佛告令行，共佐善明，供此大眾。",
        "from": "T15n0630_001:0452a28_16",
        "context_with_next_sentence": true
    },
    {
        "source_sentence": "於時，十二天神王，及四天王、大勢龍王，承佛告教，皆從力辦眾有明士，往而佐之。",
        "from": "T15n0630_001:0452a28_17",
        "context_with_next_sentence": true
    },
    {
        "source_sentence": "到則勞倈語善明曰：「賢者勤心，佛使我等，來相營助。」",
        "from": "T15n0630_001:0452b01_18",
        "context_with_next_sentence": true
    },
    {
        "source_sentence": "善明則前禮明士，及諸天王，敬意辭謝言：「勞屈上人，今已辦二千人具，大眾當來，懼是小舍，其將奈何？」",
        "from": "T15n0630_001:0452b02_19",
        "context_with_next_sentence": true
    },
    {
        "source_sentence": "於是，力辦眾有明士及諸天神王答言：「莫憂。」",
        "from": "T15n0630_001:0452b05_20",
        "context_with_next_sentence": true
    },
    {
        "source_sentence": "因各左右顧視，屋室自然長廣高大，像天之殿。",
        "from": "T15n0630_001:0452b06_21",
        "context_with_next_sentence": true
    },
    {
        "source_sentence": "於屋下，便有千億萬座，皆是眾寶變地之形，紺瑠璃色。",
        "from": "T15n0630_001:0452b07_22",
        "context_with_next_sentence": true
    },
    {
        "source_sentence": "室中床座，亦復如是。",
        "from": "T15n0630_001:0452b08_23",
        "context_with_next_sentence": true
    },
    {
        "source_sentence": "如彈指頃，即有百千億萬人飯具，而皆足畢。",
        "from": "T15n0630_001:0452b09_24",
        "context_with_next_sentence": true
    },
    {
        "source_sentence": "燒眾名香，懸諸繒幡，其所行道，即便廣平。",
        "from": "T15n0630_001:0452b10_25",
        "context_with_next_sentence": true
    },
    {
        "source_sentence": "色如水精，樹木行伍，自然音樂，雅聲相和甚悲，說法之音，釋梵八種。",
        "from": "T15n0630_001:0452b11_0",
        "context_with_next_sentence": true
    },
    {
        "source_sentence": "於時，力辦眾有明士、諸天神王，即還佛所。",
        "from": "T15n0630_001:0452b12_1",
        "context_with_next_sentence": true
    },
    {
        "source_sentence": "善明見此大變，驚喜踊躍，來詣天尊，白言：「受佛大慈，所設已具。",
        "from": "T15n0630_001:0452b13_2",
        "context_with_next_sentence": true
    },
    {
        "source_sentence": "唯願舉眾，抂屈尊神。」",
        "from": "T15n0630_001:0452b14_3",
        "context_with_next_sentence": true
    },
    {
        "source_sentence": "佛即令無穢王明士等六百萬人，在於前導，或行虛空。",
        "from": "T15n0630_001:0452b15_4",
        "context_with_next_sentence": true
    },
    {
        "source_sentence": "佛處中央，其餘從後。",
        "from": "T15n0630_001:0452b16_5",
        "context_with_next_sentence": true
    },
    {
        "source_sentence": "如來出門，地則肅震，諸天散花，燒眾名香，乃作上樂，歌頌而從。",
        "from": "T15n0630_001:0452b17_6",
        "context_with_next_sentence": true
    },
    {
        "source_sentence": "到皆就座，諸天神王即助施飯，佛口呪願，食已飽足，飯不消[歹*斯]，眾器飯具，滿則如故。",
        "from": "T15n0630_001:0452b18_7",
        "context_with_next_sentence": true
    },
    {
        "source_sentence": "善明心獨而言：「天尊威變，弘廣乃爾，食訖行盥，當問此意。」",
        "from": "T15n0630_001:0452b20_8",
        "context_with_next_sentence": true
    },
    {
        "source_sentence": "水盥已畢，如伸臂頃，佛與大眾，恍惚而還，在精舍坐。",
        "from": "T15n0630_001:0452b21_9",
        "context_with_next_sentence": true
    },
    {
        "source_sentence": "於是善明，因復歎曰：「天尊實神妙，　　世所希見聞；　變改卓犖異，　　覩者莫不欣。",
        "from": "T15n0630_001:0452b23_10",
        "context_with_next_sentence": true
    },
    {
        "source_sentence": "　諦觀甚奇雅，　　現變難等雙；　不作而自具，　　不勞飽滿眾。",
        "from": "T15n0630_001:0452b26_0",
        "context_with_next_sentence": true
    },
    {
        "source_sentence": "　不語自然使，　　不教令自行；　不為而遇為，　　是德以何將。",
        "from": "T15n0630_001:0452b28_0",
        "context_with_next_sentence": true
    },
    {
        "source_sentence": "　本行何術法，　　生而有此榮？",
        "from": "T15n0630_001:0452c01_0",
        "context_with_next_sentence": true
    },
    {
        "source_sentence": "　積何德之本，　　致斯巍巍尊？",
        "from": "T15n0630_001:0452c02_0",
        "context_with_next_sentence": true
    },
    {
        "source_sentence": "　願哀貧道者，　　開饒以法財；　決心之結網，　　放令無餘疑。」",
        "from": "T15n0630_001:0452c03_0",
        "context_with_next_sentence": true
    },
    {
        "source_sentence": "善明歎已，更避坐叉手啟言：「我所居止，去是不遠，聚名福安。",
        "from": "T15n0630_001:0452c05_0",
        "context_with_next_sentence": true
    },
    {
        "source_sentence": "佛向所哀顧處是也。",
        "from": "T15n0630_001:0452c06_1",
        "context_with_next_sentence": true
    },
    {
        "source_sentence": "我在其聚，常好學問，學世威儀古王之制，及學神仙聖人之法。",
        "from": "T15n0630_001:0452c06_2",
        "context_with_next_sentence": true
    },
    {
        "source_sentence": "始聞天尊，近在此國，興意想像，夢輒髣髴。",
        "from": "T15n0630_001:0452c08_3",
        "context_with_next_sentence": true
    },
    {
        "source_sentence": "天尊弟子名舍利弗，常到我舍，為我說法。",
        "from": "T15n0630_001:0452c09_4",
        "context_with_next_sentence": true
    },
    {
        "source_sentence": "法甚深妙，我所希聞，心雖欣歎，猶懷瞢瞢。",
        "from": "T15n0630_001:0452c10_5",
        "context_with_next_sentence": true
    },
    {
        "source_sentence": "今日輕來，禮佛天尊，并觀道法，所當則行，至見心悅，如冥覩光。",
        "from": "T15n0630_001:0452c11_6",
        "context_with_next_sentence": true
    },
    {
        "source_sentence": "意欲設飯，因獲異問，所有劣少，未敢發言。",
        "from": "T15n0630_001:0452c12_7",
        "context_with_next_sentence": true
    },
    {
        "source_sentence": "天尊神通，迎知我心，道力助我，床座食饌，忽然而辦，食畢器具，滿則如故。",
        "from": "T15n0630_001:0452c13_8",
        "context_with_next_sentence": true
    },
    {
        "source_sentence": "此何變化？",
        "from": "T15n0630_001:0452c15_9",
        "context_with_next_sentence": true
    },
    {
        "source_sentence": "神妙乃爾！",
        "from": "T15n0630_001:0452c15_10",
        "context_with_next_sentence": true
    },
    {
        "source_sentence": "「又觀天尊，三十二相，相相有好，視之無厭。",
        "from": "T15n0630_001:0452c15_11",
        "context_with_next_sentence": true
    },
    {
        "source_sentence": "行則庠序，不遲不疾；坐則中坐，不前不却；語聲八種，不緩不急。",
        "from": "T15n0630_001:0452c16_12",
        "context_with_next_sentence": true
    },
    {
        "source_sentence": "言成法律，明誡如日，令一切眾，咸受恩福。",
        "from": "T15n0630_001:0452c17_13",
        "context_with_next_sentence": true
    },
    {
        "source_sentence": "本作何行，生而有此？",
        "from": "T15n0630_001:0452c18_14",
        "context_with_next_sentence": true
    },
    {
        "source_sentence": "「又見天尊，足不履地，相輪昺列，端嚴如畫，身空體輕，在所變現，此皆何行，於世有是？",
        "from": "T15n0630_001:0452c19_15",
        "context_with_next_sentence": true
    },
    {
        "source_sentence": "願垂解了，令知本末。」",
        "from": "T15n0630_001:0452c21_16",
        "context_with_next_sentence": true
    },
    {
        "source_sentence": "於是佛言：「善哉，善哉！",
        "from": "T15n0630_001:0452c21_17",
        "context_with_next_sentence": true
    },
    {
        "source_sentence": "如爾所問，如來當具演之，整心整意，咸受莫忘。」",
        "from": "T15n0630_001:0452c22_18",
        "context_with_next_sentence": true
    },
    {
        "source_sentence": "善明則曰：「受教。」",
        "from": "T15n0630_001:0452c23_19",
        "context_with_next_sentence": true
    },
    {
        "source_sentence": "佛言：「我本先行六德之行，世世不廢，是以至於得佛，恣意變化，在所作為，為一切智，無物不達也。」",
        "from": "T15n0630_001:0452c23_20",
        "context_with_next_sentence": true
    },
    {
        "source_sentence": "則曰：「何謂六德之行？」",
        "from": "T15n0630_001:0452c25_21",
        "context_with_next_sentence": true
    },
    {
        "source_sentence": "曰：「廣施、廣戒、廣忍、廣精進、廣一心、廣智慧。」",
        "from": "T15n0630_001:0452c26_22",
        "context_with_next_sentence": true
    },
    {
        "source_sentence": "善明白佛：「何謂廣施？」",
        "from": "T15n0630_001:0452c27_23",
        "context_with_next_sentence": true
    },
    {
        "source_sentence": "佛言：「為道者先當知身非常真物，四大所成，骨肉不淨，皆當棄捐，還歸其本，不得常住。",
        "from": "T15n0630_001:0452c27_24",
        "context_with_next_sentence": true
    },
    {
        "source_sentence": "身不我有，財物非我許，心無有形，了無常名。",
        "from": "T15n0630_001:0452c29_25",
        "context_with_next_sentence": true
    },
    {
        "source_sentence": "為緣緣行縛，所以有身行，身無有常，亦當空朽。",
        "from": "T15n0630_001:0453a01_26",
        "context_with_next_sentence": true
    },
    {
        "source_sentence": "以計如此，則立四信。",
        "from": "T15n0630_001:0453a02_27",
        "context_with_next_sentence": true
    },
    {
        "source_sentence": "內身外身，天地萬物，皆無常住，當歸壞敗，棄散消融。",
        "from": "T15n0630_001:0453a03_28",
        "context_with_next_sentence": true
    },
    {
        "source_sentence": "此信已立，則觀體非體，觀物非物，便能恣施，飽滿於人。",
        "from": "T15n0630_001:0453a04_29",
        "context_with_next_sentence": true
    },
    {
        "source_sentence": "又而法施牽化愚曚，故曰廣施。」",
        "from": "T15n0630_001:0453a05_30",
        "context_with_next_sentence": true
    },
    {
        "source_sentence": "「何謂廣戒？」",
        "from": "T15n0630_001:0453a06_31",
        "context_with_next_sentence": true
    },
    {
        "source_sentence": "曰：「廣戒者，謂能攝身之三殃、守口之四過、撿意之三惡。",
        "from": "T15n0630_001:0453a06_32",
        "context_with_next_sentence": true
    },
    {
        "source_sentence": "身行者，若見一切眾生、蚑行蠕動，愍而哀傷，縱而活之，隨其水陸，還而安之。",
        "from": "T15n0630_001:0453a08_0",
        "context_with_next_sentence": true
    },
    {
        "source_sentence": "若見眾寶珍琦，柔軟細滑可意之物，雖身貧苦，內伏其心，不令貪取。",
        "from": "T15n0630_001:0453a09_1",
        "context_with_next_sentence": true
    },
    {
        "source_sentence": "及見細色脂粉之飾，則內觀朽爛膿血之臭，斯身之三戒。",
        "from": "T15n0630_001:0453a11_2",
        "context_with_next_sentence": true
    },
    {
        "source_sentence": "口行者，謂彼若以四過加己，則而覺知口之失也，報以善言和語，至誠不飾，答而化之，使反從己，斯口之四戒矣。",
        "from": "T15n0630_001:0453a12_3",
        "context_with_next_sentence": true
    },
    {
        "source_sentence": "意行者，則心習智慧，思惟生死，常住慧處，不惑流淟。",
        "from": "T15n0630_001:0453a15_0",
        "context_with_next_sentence": true
    },
    {
        "source_sentence": "又深入道品、空無之要，別了真喭而無疑難。",
        "from": "T15n0630_001:0453a16_1",
        "context_with_next_sentence": true
    },
    {
        "source_sentence": "見善則勸，成則代喜，斯意之三戒。",
        "from": "T15n0630_001:0453a17_2",
        "context_with_next_sentence": true
    },
    {
        "source_sentence": "故行道之始，先於十戒，既能自為，又化他人，勤而不懈，行而不休，都無懈惓之想，故曰廣戒也。」",
        "from": "T15n0630_001:0453a18_0",
        "context_with_next_sentence": true
    },
    {
        "source_sentence": "「何謂廣忍？」",
        "from": "T15n0630_001:0453a20_1",
        "context_with_next_sentence": true
    },
    {
        "source_sentence": "曰：「廣忍者，若人罵我，計從聲出音來到此，觀了無形；本音所來，出於心意，觀于心意，亦復無形。",
        "from": "T15n0630_001:0453a20_2",
        "context_with_next_sentence": true
    },
    {
        "source_sentence": "察心所猗，猗於四大，四大還本，則亦無名、亦非彼我、亦非男女、亦非老少，計了無主。",
        "from": "T15n0630_001:0453a22_3",
        "context_with_next_sentence": true
    },
    {
        "source_sentence": "慚辱所在，無形立字。",
        "from": "T15n0630_001:0453a24_4",
        "context_with_next_sentence": true
    },
    {
        "source_sentence": "於兩無之中，又亦無形，計此三者，空無所有。",
        "from": "T15n0630_001:0453a25_0",
        "context_with_next_sentence": true
    },
    {
        "source_sentence": "智者散意觀慮如此，則瞋恚不生，以空忍空，又於眾惡，忍而不為。",
        "from": "T15n0630_001:0453a26_0",
        "context_with_next_sentence": true
    },
    {
        "source_sentence": "對來不起，撿心伏意，身自能爾，又誨他人，此謂廣忍也。」",
        "from": "T15n0630_001:0453a27_1",
        "context_with_next_sentence": true
    },
    {
        "source_sentence": "「何謂廣精進？」",
        "from": "T15n0630_001:0453a28_2",
        "context_with_next_sentence": true
    },
    {
        "source_sentence": "「減於多食，不味於味；除於睡臥，驚意晨夜。",
        "from": "T15n0630_001:0453a29_0",
        "context_with_next_sentence": true
    },
    {
        "source_sentence": "遠俗近道，行於眾戒。",
        "from": "T15n0630_001:0453a29_1",
        "context_with_next_sentence": true
    },
    {
        "source_sentence": "坐起之法，不失其儀，無犯之行，當習於心；道品之要，汲汲樂誦，晝則勤受，夜則經行。",
        "from": "T15n0630_001:0453b01_2",
        "context_with_next_sentence": true
    },
    {
        "source_sentence": "語則應律，身口意并，從猗憶法，不離經文。",
        "from": "T15n0630_001:0453b03_3",
        "context_with_next_sentence": true
    },
    {
        "source_sentence": "坐而廣說，意不以煩，開教愚頑，不以懈勞。",
        "from": "T15n0630_001:0453b04_4",
        "context_with_next_sentence": true
    },
    {
        "source_sentence": "違心反意，自逮專精，身既自能，又誨他人。",
        "from": "T15n0630_001:0453b05_5",
        "context_with_next_sentence": true
    },
    {
        "source_sentence": "斯謂廣精進。」",
        "from": "T15n0630_001:0453b06_6",
        "context_with_next_sentence": true
    },
    {
        "source_sentence": "「何謂廣一心？」",
        "from": "T15n0630_001:0453b06_7",
        "context_with_next_sentence": true
    },
    {
        "source_sentence": "「孝事父母，則一其心；尊敬師友，而一其心；斷愛遠俗，而一其心；入三十七品，而一其心；空閑寂寞，而一其心；在眾煩亂，而一其心；多欲多諍，多作多惱，於是之處，而一其心；褒訕利失，善惡之事，於是不搖，而一其心；數息入禪，捨六就淨，而一其心。",
        "from": "T15n0630_001:0453b06_8",
        "context_with_next_sentence": true
    },
    {
        "source_sentence": "身自能行，復教他人，此謂廣一心也。」",
        "from": "T15n0630_001:0453b12_9",
        "context_with_next_sentence": true
    },
    {
        "source_sentence": "「何謂廣智慧？」",
        "from": "T15n0630_001:0453b13_10",
        "context_with_next_sentence": true
    },
    {
        "source_sentence": "曰：「明士隨於受身，則有三痛、六患、五蔽之垢、六十二沈吟之想、八十八難解之縛、千八百鋒瘡之痛。",
        "from": "T15n0630_001:0453b13_11",
        "context_with_next_sentence": true
    },
    {
        "source_sentence": "若此之事，則以智慧一一開了。",
        "from": "T15n0630_001:0453b15_12",
        "context_with_next_sentence": true
    },
    {
        "source_sentence": "觀其所起，察其所滅；視其所病，選以何藥。",
        "from": "T15n0630_001:0453b16_13",
        "context_with_next_sentence": true
    },
    {
        "source_sentence": "既總其要，令身不毀戒，意不入俗。",
        "from": "T15n0630_001:0453b17_14",
        "context_with_next_sentence": true
    },
    {
        "source_sentence": "處眾愛之中，心在道品之藏；寄六患之舍，心在六淨之堂；住五蔽之室，心在斷滅之戶；猗不固之屋，心思方便之護；坐虵蚖之地，心念捨遠之徑；乘坏船之嶮，心圖自濟之路；近盛火之林，心推灌滅之安。",
        "from": "T15n0630_001:0453b18_15",
        "context_with_next_sentence": true
    },
    {
        "source_sentence": "是以明士，行智慧之便，拔出生死之難；絕三界之想，就滅度之地。",
        "from": "T15n0630_001:0453b22_16",
        "context_with_next_sentence": true
    },
    {
        "source_sentence": "既自身行，又教他人，此謂廣智慧六德之行義也。",
        "from": "T15n0630_001:0453b24_17",
        "context_with_next_sentence": true
    },
    {
        "source_sentence": "「向所問，如來神變相好，無量之德，所以致之？",
        "from": "T15n0630_001:0453b25_18",
        "context_with_next_sentence": true
    },
    {
        "source_sentence": "行此六法及諸慧定三十七品總持無邊底之行，故得佛號、天尊，無所不能為也。」",
        "from": "T15n0630_001:0453b26_19",
        "context_with_next_sentence": true
    },
    {
        "source_sentence": "於是善明及眾會，聞天尊說，則皆舉言，願發無上獨尊平等之意。",
        "from": "T15n0630_001:0453b28_20",
        "context_with_next_sentence": true
    },
    {
        "source_sentence": "皆言：「今日得大福，令一切人疾逮此行。」",
        "from": "T15n0630_001:0453b29_21",
        "context_with_next_sentence": true
    },
    {
        "source_sentence": "善明時則得四淨法，一為眼淨、二為身淨、三為口淨、四為意淨，欣然低頭，默思法義。",
        "from": "T15n0630_001:0453c01_22",
        "context_with_next_sentence": true
    },
    {
        "source_sentence": "於是，善明避坐長跪，啟如來曰：「天尊所說，廣度無極，法禁微妙，撿攝意態，伏心就淨，殃垢消滅，其聞此者功德已大，況乃履行，德難稱量。",
        "from": "T15n0630_001:0453c03_23",
        "context_with_next_sentence": true
    },
    {
        "source_sentence": "天尊又說，前世非但行此六事而已，又行定意之法及總持無底邊三十七品，乃成具佛事、四無所畏、十種力、十八神妙特異之法，變化自在，所說無難，而面見諸佛，飛到十方而授一切諸未度者，率化度之；而壞邪藏，將導曲邪；而生受苦之中不著、不斷，以不著、不斷，作因緣行，教諸惑者。",
        "from": "T15n0630_001:0453c06_24",
        "context_with_next_sentence": true
    },
    {
        "source_sentence": "如此之妙德，無央數事行，何等定意致得之乎？",
        "from": "T15n0630_001:0453c13_25",
        "context_with_next_sentence": true
    },
    {
        "source_sentence": "唯願天尊！",
        "from": "T15n0630_001:0453c14_26",
        "context_with_next_sentence": true
    },
    {
        "source_sentence": "為今現在及未來者，演其深義，令獲解脫。」",
        "from": "T15n0630_001:0453c14_27",
        "context_with_next_sentence": true
    },
    {
        "source_sentence": "佛言：「善哉！",
        "from": "T15n0630_001:0453c15_28",
        "context_with_next_sentence": true
    },
    {
        "source_sentence": "善哉！",
        "from": "T15n0630_001:0453c15_29",
        "context_with_next_sentence": true
    },
    {
        "source_sentence": "所欲問者，今為分別，具敷大要，整意善聽。」",
        "from": "T15n0630_001:0453c15_30",
        "context_with_next_sentence": true
    },
    {
        "source_sentence": "則曰：「受教」佛言：「有定意法，名成具光明。",
        "from": "T15n0630_001:0453c16_31",
        "context_with_next_sentence": true
    },
    {
        "source_sentence": "其有人聞之者，若能履行一日至七日，其功德福不可譬喻。",
        "from": "T15n0630_001:0453c17_32",
        "context_with_next_sentence": true
    },
    {
        "source_sentence": "其聞是法者，先世已供養百千億佛，已於其坐具聞不疑，今生乃復值遇是成具光明定意法。",
        "from": "T15n0630_001:0453c18_33",
        "context_with_next_sentence": true
    },
    {
        "source_sentence": "今得修行行之，如彈指頃，長離三惡道，功德漸滿，疾逮至佛。",
        "from": "T15n0630_001:0453c21_34",
        "context_with_next_sentence": true
    },
    {
        "source_sentence": "向所問諸事，悉能成具。」",
        "from": "T15n0630_001:0453c22_35",
        "context_with_next_sentence": true
    },
    {
        "source_sentence": "善明曰：「當行幾事而得此尊定？」",
        "from": "T15n0630_001:0453c23_0",
        "context_with_next_sentence": true
    },
    {
        "source_sentence": "佛言：「當淨行百三十五事，乃得入此定耳。",
        "from": "T15n0630_001:0453c23_1",
        "context_with_next_sentence": true
    },
    {
        "source_sentence": "「遠身行、離口過、除意念、盡三穢、却六患、遏五蔽，十二因緣已捐盡，解結束，明六十二沈吟行。",
        "from": "T15n0630_001:0453c25_0",
        "context_with_next_sentence": true
    },
    {
        "source_sentence": "愈眾瘡、悅眾惱、捨諸大、棄骨血、避親屬、絕諸習、斷於愛、無諸可無不可、剗貪垢、刈欲根、不惑流、能制疾、不我計、無不我、立四信、住四止、就四斷、插五根、習五力、曉七智、履八正、入八念、八常勤，為已無勤可行，離不可行。",
        "from": "T15n0630_001:0453c27_1",
        "context_with_next_sentence": true
    },
    {
        "source_sentence": "學上智、自尊意、不貢高而濡軟、雨法雨，如一法不兩計、不三想、不為無益想、無有際想、不空想、不想想、想無處、不住無處想。",
        "from": "T15n0630_001:0454a03_2",
        "context_with_next_sentence": true
    },
    {
        "source_sentence": "善惟佛知佛淨、已知淨而善學、心正住、不邪還、等善惡、如明冥、於明冥知俱空、不疑法、不以有淨無、觀有無本為一。",
        "from": "T15n0630_001:0454a06_3",
        "context_with_next_sentence": true
    },
    {
        "source_sentence": "已知一而除一，不於一而起想，勤受教、善習行、因習行入無際、習勝意、不聽心、善防識、不亂轉。",
        "from": "T15n0630_001:0454a09_0",
        "context_with_next_sentence": true
    },
    {
        "source_sentence": "往來三而不著、察諸性了無根、知無根不可滿、以不滿而自整。",
        "from": "T15n0630_001:0454a11_1",
        "context_with_next_sentence": true
    },
    {
        "source_sentence": "縷觀法為同無，常住無絕無想，常無常以過上，不念人、不宥世、不著物、罷捨求，法合離了無見、身生歿皆由化、上中下知法等，於是世往後世。",
        "from": "T15n0630_001:0454a12_2",
        "context_with_next_sentence": true
    },
    {
        "source_sentence": "「觀二因如虛空、心無欲而常仁、行清白善誘人、知人向為反濁、於反濁而清澄、心遠愛筋入火、以淨火燒眾垢、已盡垢寂然淨、不念善不念惡、不惟好不惟醜、不念苦不念樂、於毀譽無歡怒、心調淨所在入、開大藏入大法、以道律護滿法、苦習審勤承行。",
        "from": "T15n0630_001:0454a16_0",
        "context_with_next_sentence": true
    },
    {
        "source_sentence": "以盡道為光曜，視一切性識起，流結冥意思止，勤求止以入道。",
        "from": "T15n0630_001:0454a22_0",
        "context_with_next_sentence": true
    },
    {
        "source_sentence": "剪三愛、除四失、增四城、離五覆、絕六慢、修六敬、具六法證、行七慧、強八力、拔九結、習九滅、十弘淨為已能、十力慧已備足、十直法不復學、慧法種而常存、於三寶已能備，以法施無極盡，於諸專能備行、入無所著、入空無懈、却無吾念、無我想、無人計、無籌算、寂如滅度。",
        "from": "T15n0630_001:0454a23_1",
        "context_with_next_sentence": true
    },
    {
        "source_sentence": "「是為百三十五事成具光明定意戒法之行。」",
        "from": "T15n0630_001:0454b01_0",
        "context_with_next_sentence": true
    },
    {
        "source_sentence": "佛說是成具光明定意戒法品時，三十萬明士得是定意功德成具，立於第十之地。",
        "from": "T15n0630_001:0454b02_0",
        "context_with_next_sentence": true
    },
    {
        "source_sentence": "善明則得無所從生法忍，五百同輩人，心欣意悅，皆發無上獨尊平等覺意。",
        "from": "T15n0630_001:0454b03_1",
        "context_with_next_sentence": true
    },
    {
        "source_sentence": "四十萬明士皆立不迴還行。",
        "from": "T15n0630_001:0454b05_2",
        "context_with_next_sentence": true
    },
    {
        "source_sentence": "除惡眾五萬人，皆得無所著道。",
        "from": "T15n0630_001:0454b06_3",
        "context_with_next_sentence": true
    },
    {
        "source_sentence": "持五戒賢士、賢女二千人，皆得履跡之行。",
        "from": "T15n0630_001:0454b06_4",
        "context_with_next_sentence": true
    },
    {
        "source_sentence": "諸天在虛空中，而作音樂。",
        "from": "T15n0630_001:0454b07_5",
        "context_with_next_sentence": true
    },
    {
        "source_sentence": "歎曰：「快哉！",
        "from": "T15n0630_001:0454b08_6",
        "context_with_next_sentence": true
    },
    {
        "source_sentence": "世人乃獲上聞之要，其在愚曚埃濁者，今日霍然除盡。",
        "from": "T15n0630_001:0454b08_7",
        "context_with_next_sentence": true
    },
    {
        "source_sentence": "如淨水洗浴垢，今聞大法心垢為消。",
        "from": "T15n0630_001:0454b10_0",
        "context_with_next_sentence": true
    },
    {
        "source_sentence": "願令法輪常轉，使一切疾逮妙慧。",
        "from": "T15n0630_001:0454b10_1",
        "context_with_next_sentence": true
    },
    {
        "source_sentence": "我等常遇天尊，所生不離。",
        "from": "T15n0630_001:0454b11_2",
        "context_with_next_sentence": true
    },
    {
        "source_sentence": "疾得是成具光明定意，當廣宣法恩，還照流冥。",
        "from": "T15n0630_001:0454b12_3",
        "context_with_next_sentence": true
    },
    {
        "source_sentence": "如今日大會，興立無數道本。」",
        "from": "T15n0630_001:0454b13_4",
        "context_with_next_sentence": true
    },
    {
        "source_sentence": "善明白佛言：「今聞天尊是定意，淨心自思，觀我無黠慧心，了不知處，於外、於內俱亦如是。」",
        "from": "T15n0630_001:0454b13_5",
        "context_with_next_sentence": true
    },
    {
        "source_sentence": "佛告善明：「譬猶冥室執炬而入，則莫知冥之所在，是定意法其能履行道品成具，則不知無黠十二牽連之所失也。",
        "from": "T15n0630_001:0454b16_0",
        "context_with_next_sentence": true
    },
    {
        "source_sentence": "善明！",
        "from": "T15n0630_001:0454b18_1",
        "context_with_next_sentence": true
    },
    {
        "source_sentence": "非但是而已，則不見十方生死起滅之處也，至履跡無著、因緣覺佛，乃至如來，皆無見有所想見非見也。",
        "from": "T15n0630_001:0454b18_2",
        "context_with_next_sentence": true
    },
    {
        "source_sentence": "無所想、一切清淨想、止清淨想、亦不止清淨想，是為空見無所見。」",
        "from": "T15n0630_001:0454b21_3",
        "context_with_next_sentence": true
    },
    {
        "source_sentence": "善明白天尊：「云何不止清淨想是為空見？",
        "from": "T15n0630_001:0454b23_0",
        "context_with_next_sentence": true
    },
    {
        "source_sentence": "當是時，心在何許？",
        "from": "T15n0630_001:0454b23_1",
        "context_with_next_sentence": true
    },
    {
        "source_sentence": "所見何等？」",
        "from": "T15n0630_001:0454b24_2",
        "context_with_next_sentence": true
    },
    {
        "source_sentence": "佛言：「善明！",
        "from": "T15n0630_001:0454b24_3",
        "context_with_next_sentence": true
    },
    {
        "source_sentence": "於是時，心不在內、不處外，不於道、不於俗，不於有、不於無，不於起、不於滅、不於動搖處也。",
        "from": "T15n0630_001:0454b24_4",
        "context_with_next_sentence": true
    },
    {
        "source_sentence": "是心無根際、無音響，本末了索，當如是見。",
        "from": "T15n0630_001:0454b26_5",
        "context_with_next_sentence": true
    },
    {
        "source_sentence": "是見為見、為空、為滅，為都無所有定意之法。",
        "from": "T15n0630_001:0454b27_6",
        "context_with_next_sentence": true
    },
    {
        "source_sentence": "以此為見，明士當作是計念，除念就淨。",
        "from": "T15n0630_001:0454b28_7",
        "context_with_next_sentence": true
    },
    {
        "source_sentence": "作是計念者，為應成具光明定意之教法也。",
        "from": "T15n0630_001:0454b29_8",
        "context_with_next_sentence": true
    },
    {
        "source_sentence": "是法無所有法故，強為其名。",
        "from": "T15n0630_001:0454c01_9",
        "context_with_next_sentence": true
    },
    {
        "source_sentence": "明士聞是，莫怪莫疑，諦而思惟其法，不退不懈，斯為已得定意威神之護力也。",
        "from": "T15n0630_001:0454c02_10",
        "context_with_next_sentence": true
    },
    {
        "source_sentence": "「善明！",
        "from": "T15n0630_001:0454c04_11",
        "context_with_next_sentence": true
    },
    {
        "source_sentence": "其欲學此者，當行四事，稍入無見處。」",
        "from": "T15n0630_001:0454c04_12",
        "context_with_next_sentence": true
    },
    {
        "source_sentence": "曰：「何謂四也？」",
        "from": "T15n0630_001:0454c05_13",
        "context_with_next_sentence": true
    },
    {
        "source_sentence": "「一、不有身，二、不有居，三、不有世，四、不有物。",
        "from": "T15n0630_001:0454c05_14",
        "context_with_next_sentence": true
    },
    {
        "source_sentence": "以能如此者，則得入四要。」",
        "from": "T15n0630_001:0454c06_15",
        "context_with_next_sentence": true
    },
    {
        "source_sentence": "「曰：何謂四要？」",
        "from": "T15n0630_001:0454c07_16",
        "context_with_next_sentence": true
    },
    {
        "source_sentence": "曰：「一為佛要、二為法要、三為空要、四為滅要。",
        "from": "T15n0630_001:0454c07_17",
        "context_with_next_sentence": true
    },
    {
        "source_sentence": "此謂四要也。」",
        "from": "T15n0630_001:0454c08_18",
        "context_with_next_sentence": true
    },
    {
        "source_sentence": "佛時歎曰：「無彼無我想，　　亦不無黠計；　十二因不著，　　是應成具足。",
        "from": "T15n0630_001:0454c08_19",
        "context_with_next_sentence": true
    },
    {
        "source_sentence": "　是定法本無，　　非有住立處；　哀世現其名，　　空行亦合儀。",
        "from": "T15n0630_001:0454c11_0",
        "context_with_next_sentence": true
    },
    {
        "source_sentence": "　人心并意識，　　此三為起法；　行是成具足，　　無起無所滅。",
        "from": "T15n0630_001:0454c13_0",
        "context_with_next_sentence": true
    },
    {
        "source_sentence": "　空為成具地，　　生死苦斷離；　一切無餘跡，　　是合定意行。",
        "from": "T15n0630_001:0454c15_0",
        "context_with_next_sentence": true
    },
    {
        "source_sentence": "　世人轉相猗，　　邪見著名法；　貪有利常想，　　纏縛無數世。",
        "from": "T15n0630_001:0454c17_0",
        "context_with_next_sentence": true
    },
    {
        "source_sentence": "　積行常綴礙，　　憂惱著意慼；　四變如隨影，　　往來無休息。",
        "from": "T15n0630_001:0454c19_0",
        "context_with_next_sentence": true
    },
    {
        "source_sentence": "　行定無所猗，　　正觀不著名；　貪盡想得滅，　　解縛清淨安。",
        "from": "T15n0630_001:0454c21_0",
        "context_with_next_sentence": true
    },
    {
        "source_sentence": "　淨行不罣惑，　　惑惱意了無；　生老病已絕，　　無復往來憂。",
        "from": "T15n0630_001:0454c23_0",
        "context_with_next_sentence": true
    },
    {
        "source_sentence": "　慧眼明已大，　　智本無邊底；　黠使度無極，　　行定乃致此。",
        "from": "T15n0630_001:0454c25_0",
        "context_with_next_sentence": true
    },
    {
        "source_sentence": "　世火星月明，　　日曜崑崙光；　釋梵殿所照，　　是定明過上。」",
        "from": "T15n0630_001:0454c27_0",
        "context_with_next_sentence": true
    },
    {
        "source_sentence": "佛告善明：「乃往昔無數劫時，有佛名尊伏欲王。",
        "from": "T15n0630_001:0454c29_0",
        "context_with_next_sentence": true
    },
    {
        "source_sentence": "時佛住世壽十萬歲，不在是南天竺止，自於今北方淨燿天歸佛所住處是也，彼國去是三億萬佛土乃得之。",
        "from": "T15n0630_001:0455a01_1",
        "context_with_next_sentence": true
    },
    {
        "source_sentence": "尊伏欲王佛時，人壽二萬歲，常可自從弟子六十萬人，明士眾不可計。",
        "from": "T15n0630_001:0455a03_2",
        "context_with_next_sentence": true
    },
    {
        "source_sentence": "國民熾盛，豐饒寧靜，率皆賢行，戒德相嵯，欲貪三垢薄而[歹*斯]。",
        "from": "T15n0630_001:0455a05_3",
        "context_with_next_sentence": true
    },
    {
        "source_sentence": "時佛大會十方明士，普受持說是成具光明定意，便而成具佛事，在於四署之一數。",
        "from": "T15n0630_001:0455a06_4",
        "context_with_next_sentence": true
    },
    {
        "source_sentence": "「是時，有長者子名敏見，年五百歲，時國人以為少年。",
        "from": "T15n0630_001:0455a08_5",
        "context_with_next_sentence": true
    },
    {
        "source_sentence": "敏見聞佛大會，則啟二親，乞行詣佛，觀其所作。",
        "from": "T15n0630_001:0455a09_6",
        "context_with_next_sentence": true
    },
    {
        "source_sentence": "父母聽行，即往見佛，稽首于地，禮竟正住，喜心興盛，便脫身珍琦雜寶瓔珞，散于佛上；以佛神威，應時所散，化成花蓋，到覆大眾，人人各別。",
        "from": "T15n0630_001:0455a10_7",
        "context_with_next_sentence": true
    },
    {
        "source_sentence": "佛令就坐，為說是成具光明定意法，心又增欣，則時願言：『令我所生常遇是成具光明定意，疾能履行，無虧減於戒德。』",
        "from": "T15n0630_001:0455a13_8",
        "context_with_next_sentence": true
    },
    {
        "source_sentence": "是時少年以一切寶施與，發一言之至願，以是故，所生世輒得受。",
        "from": "T15n0630_001:0455a16_9",
        "context_with_next_sentence": true
    },
    {
        "source_sentence": "善明！",
        "from": "T15n0630_001:0455a18_10",
        "context_with_next_sentence": true
    },
    {
        "source_sentence": "寧知彼時少年不乎？",
        "from": "T15n0630_001:0455a18_11",
        "context_with_next_sentence": true
    },
    {
        "source_sentence": "則爾身是也。",
        "from": "T15n0630_001:0455a18_12",
        "context_with_next_sentence": true
    },
    {
        "source_sentence": "今我出世，汝復遇值定意。",
        "from": "T15n0630_001:0455a18_13",
        "context_with_next_sentence": true
    },
    {
        "source_sentence": "於今以後，必得不久；得慧之後，二百劫當具成佛，號導世王。",
        "from": "T15n0630_001:0455a19_14",
        "context_with_next_sentence": true
    },
    {
        "source_sentence": "天上天下之獨尊，當化導愚冥如我今也。」",
        "from": "T15n0630_001:0455a21_0",
        "context_with_next_sentence": true
    },
    {
        "source_sentence": "善明聞佛授其封拜之名，則心淨體輕，譬如琉璃水精中外潔淨，一切無穢，以所置處處，并後淨其心若斯，則時得十憺然法：一者憺然不以所見為動，二者於諸煩勞之事憺然常足，三者於眾想憺然不想，四者流俗所樂汲汲之事憺然而飽捨，五者於德不德憺然不念求、不念否，六者善法、惡法憺然不著，七者謙者、賢者憺然不望榮，八者敬養捨棄憺然無歡怒，九者一切如法失法憺然同其原，十者以入淨寂若處不淨，能以法化，憺然無著別、無厭捨之念。",
        "from": "T15n0630_001:0455a21_1",
        "context_with_next_sentence": true
    },
    {
        "source_sentence": "心以如此，因白言：「天尊！",
        "from": "T15n0630_001:0455b03_2",
        "context_with_next_sentence": true
    },
    {
        "source_sentence": "今授封拜之要於我，當報恩宣開一切，令未聞者聞，未知者知，未度者度之。",
        "from": "T15n0630_001:0455b04_3",
        "context_with_next_sentence": true
    },
    {
        "source_sentence": "我生死常多，雖多、雖久不以為勞。",
        "from": "T15n0630_001:0455b06_4",
        "context_with_next_sentence": true
    },
    {
        "source_sentence": "已不著、已覺、已能整、已為不惑、已能入其被服，隨因緣而示見之，我不已生死為生死也，我受佛威神已悉俱了。",
        "from": "T15n0630_001:0455b06_5",
        "context_with_next_sentence": true
    },
    {
        "source_sentence": "我有等率五百人，願天尊加四等之大慈，勉引入法，令疾解是成具光明定意。」",
        "from": "T15n0630_001:0455b09_6",
        "context_with_next_sentence": true
    },
    {
        "source_sentence": "於是佛笑，皆見光從口出，五色煒曄，明接十方——其在痛者，一時得安——還從頂入，自如常輝。",
        "from": "T15n0630_001:0455b11_7",
        "context_with_next_sentence": true
    },
    {
        "source_sentence": "侍者阿難整服避坐，叉手啟曰：「佛未嘗虛欣笑，笑必有故。",
        "from": "T15n0630_001:0455b13_8",
        "context_with_next_sentence": true
    },
    {
        "source_sentence": "唯願敷演，散告未聞。」",
        "from": "T15n0630_001:0455b14_9",
        "context_with_next_sentence": true
    },
    {
        "source_sentence": "於是阿難，則而歎曰：「面部人雄顏，　　眼鼻口正端；　金體極軟細，　　今笑何盛欣。",
        "from": "T15n0630_001:0455b15_10",
        "context_with_next_sentence": true
    },
    {
        "source_sentence": "　方口含白齒，　　脣像朱火明；　姿美八十種，　　今笑必有因。",
        "from": "T15n0630_001:0455b18_0",
        "context_with_next_sentence": true
    },
    {
        "source_sentence": "　鏡齒牙四十，　　廣舌頰車方；　語則香氣發，　　今笑為誰成？",
        "from": "T15n0630_001:0455b20_0",
        "context_with_next_sentence": true
    },
    {
        "source_sentence": "　眉髭紺青色，　　眼瞼雙部當；　白毫天中立，　　今笑唯願聞。",
        "from": "T15n0630_001:0455b22_0",
        "context_with_next_sentence": true
    },
    {
        "source_sentence": "　天眼已了朗，　　道眼已備通；　法眼與慧眼，　　此四已具成。",
        "from": "T15n0630_001:0455b24_0",
        "context_with_next_sentence": true
    },
    {
        "source_sentence": "　笑必有感應，　　啟化於未成；　或當受拜決，　　故笑發金顏。」",
        "from": "T15n0630_001:0455b26_0",
        "context_with_next_sentence": true
    },
    {
        "source_sentence": "佛語阿難：「佛真不妄笑也！",
        "from": "T15n0630_001:0455b28_0",
        "context_with_next_sentence": true
    },
    {
        "source_sentence": "今善明所從五百賢士，前世已供養二百億佛，已於其坐，聞是成具光明慧中百三十五行，自從初聞歷世踰多，然常剛猛適在小善之數，未能伏心受持清淨最妙定行。",
        "from": "T15n0630_001:0455b28_1",
        "context_with_next_sentence": true
    },
    {
        "source_sentence": "雖爾，以聞之功德，所生不在三惡處，常遇值是尊定之法。",
        "from": "T15n0630_001:0455c03_2",
        "context_with_next_sentence": true
    },
    {
        "source_sentence": "今日來會，淨心聽受，稍稍解釋開入正諦。",
        "from": "T15n0630_001:0455c04_3",
        "context_with_next_sentence": true
    },
    {
        "source_sentence": "後慈仁佛立，當於彼時，得是成具光明定意。",
        "from": "T15n0630_001:0455c05_4",
        "context_with_next_sentence": true
    },
    {
        "source_sentence": "却後三十六萬億劫，皆成為佛。",
        "from": "T15n0630_001:0455c06_5",
        "context_with_next_sentence": true
    },
    {
        "source_sentence": "當復以是法教化，所領國土各各有號，有名幢節布燿王、次名大光遍顯、次名大勢伏惡、次名猛盛威德、次名流水淨音、次名高德普接、次名景現除結、次名化幻自在，名各各如此。」",
        "from": "T15n0630_001:0455c07_6",
        "context_with_next_sentence": true
    },
    {
        "source_sentence": "於是，五百賢士聞所受決，欣悅踊躍，則得五無轉心：一者祠祀求福心不轉為；二者一切五味可否，皆是眾生之神命，終不轉為害生可口；三者正立於無上獨尊之行，終不轉動捨就小道；四者知是法尊無有與等者，勤心修行，雖有他法，雜異之虛而己，法心觀別終不轉為；五者正使世有佛、無佛、法興、法衰、有終、有絕，心在定意，不以無此三寶故轉為邪業。",
        "from": "T15n0630_001:0455c11_7",
        "context_with_next_sentence": true
    },
    {
        "source_sentence": "是為五無轉心。",
        "from": "T15n0630_001:0455c19_8",
        "context_with_next_sentence": true
    },
    {
        "source_sentence": "已得是心法義，皆前長跪白天尊曰：「佛哀我等！",
        "from": "T15n0630_001:0455c19_9",
        "context_with_next_sentence": true
    },
    {
        "source_sentence": "告其封拜成佛之名，我等當報恩。",
        "from": "T15n0630_001:0455c21_0",
        "context_with_next_sentence": true
    },
    {
        "source_sentence": "後若所生弊惡之世，當勤修正行，奉宣尊法，開化未知，亂者正之、懈者勤之、却者勉之、傾者扶之、缺懼者補完之、冥者照之、結者解之。",
        "from": "T15n0630_001:0455c21_1",
        "context_with_next_sentence": true
    },
    {
        "source_sentence": "殺者為說夭逝之殃、盜者為說貧乞之苦、婬者為說身之禍、讒佞欺者為說滅性之患、醉亂者為說危身之變。",
        "from": "T15n0630_001:0455c24_2",
        "context_with_next_sentence": true
    },
    {
        "source_sentence": "我等今日并於佛前，誓立五願，作明士行乃至成佛，行之無休已。",
        "from": "T15n0630_001:0455c27_3",
        "context_with_next_sentence": true
    },
    {
        "source_sentence": "願佛哀於我等！",
        "from": "T15n0630_001:0455c28_4",
        "context_with_next_sentence": true
    },
    {
        "source_sentence": "聽我等所言。",
        "from": "T15n0630_001:0455c29_5",
        "context_with_next_sentence": true
    },
    {
        "source_sentence": "「第一之願者：我作明士行，疾令身而變化周流十方。",
        "from": "T15n0630_001:0455c29_6",
        "context_with_next_sentence": true
    },
    {
        "source_sentence": "若世無佛，四輩弟子或有知法者，言：『信實有佛，但滅度耳！』",
        "from": "T15n0630_001:0456a01_7",
        "context_with_next_sentence": true
    },
    {
        "source_sentence": "俗人邪見疑網生，不見佛有不知法，便言：『無佛，但虛妄耳！",
        "from": "T15n0630_001:0456a03_8",
        "context_with_next_sentence": true
    },
    {
        "source_sentence": "若審有佛，何不見其威神乎？』",
        "from": "T15n0630_001:0456a04_9",
        "context_with_next_sentence": true
    },
    {
        "source_sentence": "兩諍如此。",
        "from": "T15n0630_001:0456a05_10",
        "context_with_next_sentence": true
    },
    {
        "source_sentence": "當於諍時，我便當往化，現佛身相好照明，又化威神，於是兩諍人前令見，知諦有佛，并謂曰：『汝莫疑也！』",
        "from": "T15n0630_001:0456a05_11",
        "context_with_next_sentence": true
    },
    {
        "source_sentence": "是疑人即當驚喜，因為說法教度脫之，已便化去，如是無極。",
        "from": "T15n0630_001:0456a07_12",
        "context_with_next_sentence": true
    },
    {
        "source_sentence": "「第二之願者：佛有大妙極深無量法門十二部要。",
        "from": "T15n0630_001:0456a09_0",
        "context_with_next_sentence": true
    },
    {
        "source_sentence": "佛滅度後，弟子各學一經、偏見一卷，不能遍洽，未解四說方便之等，便轉相難。",
        "from": "T15n0630_001:0456a10_1",
        "context_with_next_sentence": true
    },
    {
        "source_sentence": "或言虛、或言有，言是義當爾、是不當爾，真知法義者言辭相貌，不曉義者貪於名字，飾相貌狀如解達，便於眾會，兩諍興恚捨善就惡。",
        "from": "T15n0630_001:0456a11_2",
        "context_with_next_sentence": true
    },
    {
        "source_sentence": "當是諍時，我當往現身變化，有踰於眾，令眾肅然，便為斷說，是別正者。",
        "from": "T15n0630_001:0456a14_3",
        "context_with_next_sentence": true
    },
    {
        "source_sentence": "牽經開語，令俱歡喜，已便化去，如是無極。",
        "from": "T15n0630_001:0456a16_4",
        "context_with_next_sentence": true
    },
    {
        "source_sentence": "「第三之願者：佛滅度後，俗人外智之士，入佛弟子大眾中，弟子論說法義，言及眾道，分邪別正，差品高下，便言：『是道九十六種之中，佛為尊耶！",
        "from": "T15n0630_001:0456a17_5",
        "context_with_next_sentence": true
    },
    {
        "source_sentence": "有四神足飛行變化，天上天下無如佛智者。』",
        "from": "T15n0630_001:0456a20_6",
        "context_with_next_sentence": true
    },
    {
        "source_sentence": "俗智之士生不覩佛，習於邪見，信小毀大，便語佛弟子言：『汝莫妄說，云佛神足飛行變化，先古以來，人之品類，無有此也。",
        "from": "T15n0630_001:0456a21_7",
        "context_with_next_sentence": true
    },
    {
        "source_sentence": "誠不實言。』",
        "from": "T15n0630_001:0456a24_8",
        "context_with_next_sentence": true
    },
    {
        "source_sentence": "當此之時，我便化作佛身相，示諸種好，現于神足，經行空中，身出火水，令諸俗人、外智之士肅然而驚，乃知威神之化。",
        "from": "T15n0630_001:0456a24_9",
        "context_with_next_sentence": true
    },
    {
        "source_sentence": "以為說法，授以正戒，畢乃化去，如是無極。",
        "from": "T15n0630_001:0456a27_10",
        "context_with_next_sentence": true
    },
    {
        "source_sentence": "「第四之願者：若人讀誦佛經，獨在野室，若在山間，或於大國。",
        "from": "T15n0630_001:0456a28_11",
        "context_with_next_sentence": true
    },
    {
        "source_sentence": "尊姓長者，及與人民，無有師法，或師不明，頑無所問，心用疑網。",
        "from": "T15n0630_001:0456a29_12",
        "context_with_next_sentence": true
    },
    {
        "source_sentence": "我化作道人，被服往到其所，句句為解，本末分了，疑意權開，令入微妙而無疑難。",
        "from": "T15n0630_001:0456b02_13",
        "context_with_next_sentence": true
    },
    {
        "source_sentence": "已便化去，如是無極。",
        "from": "T15n0630_001:0456b04_14",
        "context_with_next_sentence": true
    },
    {
        "source_sentence": "「第五之願者：所生國處，常遇見佛。",
        "from": "T15n0630_001:0456b04_15",
        "context_with_next_sentence": true
    },
    {
        "source_sentence": "佛滅度後，弟子立廟、圖像、佛形，并設講堂，論議經法。",
        "from": "T15n0630_001:0456b05_16",
        "context_with_next_sentence": true
    },
    {
        "source_sentence": "若俗之人，開學小慧，縛在四倒。",
        "from": "T15n0630_001:0456b06_17",
        "context_with_next_sentence": true
    },
    {
        "source_sentence": "聞佛弟子說度世法生死之要，便往難却，不諒真正，謗訕啤呰，貪名求勝，或加悁恚，欲往壞敗，陵訾毀蔑，卑易弱之，弊於正道，令不得行。",
        "from": "T15n0630_001:0456b07_18",
        "context_with_next_sentence": true
    },
    {
        "source_sentence": "當爾之時，我便當化現佛身，更為說絕妙之法。",
        "from": "T15n0630_001:0456b10_19",
        "context_with_next_sentence": true
    },
    {
        "source_sentence": "現其生死殃福之應，將詣天上，令觀福舍；牽到泥犁，使視罪報。",
        "from": "T15n0630_001:0456b11_20",
        "context_with_next_sentence": true
    },
    {
        "source_sentence": "法威以震之，智力以伏之，令即降伏，信就大道。",
        "from": "T15n0630_001:0456b12_21",
        "context_with_next_sentence": true
    },
    {
        "source_sentence": "已便化去，如是無極。",
        "from": "T15n0630_001:0456b14_0",
        "context_with_next_sentence": true
    },
    {
        "source_sentence": "「我作明士乃至成佛，常當行此五願，無有休息。",
        "from": "T15n0630_001:0456b14_1",
        "context_with_next_sentence": true
    },
    {
        "source_sentence": "願天尊以大恩之福，覆祐我等，令得所志。」",
        "from": "T15n0630_001:0456b15_2",
        "context_with_next_sentence": true
    },
    {
        "source_sentence": "於是佛言：「善哉願也！",
        "from": "T15n0630_001:0456b16_3",
        "context_with_next_sentence": true
    },
    {
        "source_sentence": "斯成明士，所當志念，從今已往，必得不失。",
        "from": "T15n0630_001:0456b16_4",
        "context_with_next_sentence": true
    },
    {
        "source_sentence": "但當常護其行，莫令毀漏。",
        "from": "T15n0630_001:0456b17_5",
        "context_with_next_sentence": true
    },
    {
        "source_sentence": "勤率一切，疾獲爾志。」",
        "from": "T15n0630_001:0456b18_6",
        "context_with_next_sentence": true
    },
    {
        "source_sentence": "佛時歎曰：「意大興願首，　　化惑以此五；　當成無央數，　　疑者得入道。",
        "from": "T15n0630_001:0456b18_7",
        "context_with_next_sentence": true
    },
    {
        "source_sentence": "　此德無有量，　　為眾行之英；　若人聞是願，　　疑網永除亡。",
        "from": "T15n0630_001:0456b22_0",
        "context_with_next_sentence": true
    },
    {
        "source_sentence": "　五願為佛地，　　所伏合道化；　大慧無過是，　　此願人中上。",
        "from": "T15n0630_001:0456b24_0",
        "context_with_next_sentence": true
    },
    {
        "source_sentence": "　五百諸賢士，　　啟願少等雙；　後生得不失，　　一切受福慶。」",
        "from": "T15n0630_001:0456b26_0",
        "context_with_next_sentence": true
    },
    {
        "source_sentence": "佛謂諸賢士一切在坐者：「是法真諦，宜善奉行，當以成具為本，不以虛言、綺語為應法也。",
        "from": "T15n0630_001:0456b28_0",
        "context_with_next_sentence": true
    },
    {
        "source_sentence": "當忍而不為惡，若在空閑及於大眾尊卑之處，內制其心，令如戒法，不以閑讌而犯漏行；不於眾會而自大；不用尊顯而驕貴；不以卑弱而轉隨；不慚善、不慚惡；不種無益之事；心如正法無有搖却；不作增減之念也。",
        "from": "T15n0630_001:0456c01_1",
        "context_with_next_sentence": true
    },
    {
        "source_sentence": "如此明士，善根五願必獲爾志，疾成至佛。」",
        "from": "T15n0630_001:0456c05_2",
        "context_with_next_sentence": true
    },
    {
        "source_sentence": "是時，無穢王明士避坐長跪，啟天尊曰：「願佛今日，現是成具光明定意威神，令此眾會見之悅也喜樂，皆當發意立此德本，未成者成，未度者度。」",
        "from": "T15n0630_001:0456c06_3",
        "context_with_next_sentence": true
    },
    {
        "source_sentence": "於時，坐中有明士名大力普平。",
        "from": "T15n0630_001:0456c10_4",
        "context_with_next_sentence": true
    },
    {
        "source_sentence": "佛讚大力普平：「現是成具光明定意威神。」",
        "from": "T15n0630_001:0456c10_5",
        "context_with_next_sentence": true
    },
    {
        "source_sentence": "即時受教，便於其坐而不起動，因入慧定神靜之意，如彈指頃，三千大千之國，諸小山、大山、大障山、小障山，悉滅不現，一切普平，紺琉璃色。",
        "from": "T15n0630_001:0456c11_6",
        "context_with_next_sentence": true
    },
    {
        "source_sentence": "復令十方他佛國土，皆通相見、相去如一尋所也。",
        "from": "T15n0630_001:0456c15_7",
        "context_with_next_sentence": true
    },
    {
        "source_sentence": "觀十方諸佛坐處，譬如仰觀星宿不可計算。",
        "from": "T15n0630_001:0456c16_8",
        "context_with_next_sentence": true
    },
    {
        "source_sentence": "復以右手舉，十方諸佛三千大千國土，已著一指上之、下之，如舉一塵。",
        "from": "T15n0630_001:0456c17_9",
        "context_with_next_sentence": true
    },
    {
        "source_sentence": "其中人民，蠕動之類，無有知之者，而有驚怖之念也。",
        "from": "T15n0630_001:0456c18_10",
        "context_with_next_sentence": true
    },
    {
        "source_sentence": "於是，復以一切十方諸佛之國，以內方圓一尺之器中，而不逼迮。",
        "from": "T15n0630_001:0456c20_0",
        "context_with_next_sentence": true
    },
    {
        "source_sentence": "現變畢竟，[火*霍]如常故。",
        "from": "T15n0630_001:0456c21_1",
        "context_with_next_sentence": true
    },
    {
        "source_sentence": "其在坐者，皆見如斯，悉而驚欣踊喜，發於大願，其心皆在無上獨尊之地。",
        "from": "T15n0630_001:0456c21_2",
        "context_with_next_sentence": true
    },
    {
        "source_sentence": "八百萬明士及諸尊天，得安樂慧定。",
        "from": "T15n0630_001:0456c23_3",
        "context_with_next_sentence": true
    },
    {
        "source_sentence": "復六十萬人，悉入通解法門。",
        "from": "T15n0630_001:0456c24_4",
        "context_with_next_sentence": true
    },
    {
        "source_sentence": "復六萬八千人，得是成具光明定意。",
        "from": "T15n0630_001:0456c25_5",
        "context_with_next_sentence": true
    },
    {
        "source_sentence": "十方諸來明士莫不歡喜。",
        "from": "T15n0630_001:0456c25_6",
        "context_with_next_sentence": true
    },
    {
        "source_sentence": "佛語善明：「一切人所以不學是成具光明定意者，為住於惑故也。",
        "from": "T15n0630_001:0456c26_7",
        "context_with_next_sentence": true
    },
    {
        "source_sentence": "計有以有便著染黑冥，以在著染，譬猶冥夜復閉目行，便無所見。",
        "from": "T15n0630_001:0456c27_8",
        "context_with_next_sentence": true
    },
    {
        "source_sentence": "無所見者，謂今所受身善、惡，目前之所造也。",
        "from": "T15n0630_001:0456c29_9",
        "context_with_next_sentence": true
    },
    {
        "source_sentence": "「以不覺見故，便吁嗟啼泣，謂今為善反受惡罪，或先為惡反受善福。",
        "from": "T15n0630_001:0457a02_0",
        "context_with_next_sentence": true
    },
    {
        "source_sentence": "不曉思惟此本，便結在疑網，已在疑網，於可學便不欲學，可進不欲進，可入不欲入，是故忘失是定，在於哭悲惶戀，累劫無終，已來往無休息，名曰勞苦行也。",
        "from": "T15n0630_001:0457a03_1",
        "context_with_next_sentence": true
    },
    {
        "source_sentence": "「哀哉！",
        "from": "T15n0630_001:0457a07_2",
        "context_with_next_sentence": true
    },
    {
        "source_sentence": "善明！",
        "from": "T15n0630_001:0457a07_3",
        "context_with_next_sentence": true
    },
    {
        "source_sentence": "此章可像故，佛出世正為愚迷人故，其有人學是正定者，彼所感念，生死之煩皆疾得除；復能訓導一切諸著有者。",
        "from": "T15n0630_001:0457a07_4",
        "context_with_next_sentence": true
    },
    {
        "source_sentence": "善明！",
        "from": "T15n0630_001:0457a09_5",
        "context_with_next_sentence": true
    },
    {
        "source_sentence": "常當思惟空法，莫住惑誤處也。」",
        "from": "T15n0630_001:0457a10_6",
        "context_with_next_sentence": true
    },
    {
        "source_sentence": "善明白佛言：「若有賢士，生於種姓之家，統領縣官位率國政，心多煩亂不得專一，欲學是定，當奈何乎？」",
        "from": "T15n0630_001:0457a10_7",
        "context_with_next_sentence": true
    },
    {
        "source_sentence": "佛言：「賢士生有縣官之因緣，或在不安隱處，欲學是定，不得巡心者，當書是經卷供養。",
        "from": "T15n0630_001:0457a13_8",
        "context_with_next_sentence": true
    },
    {
        "source_sentence": "設坐閣燒香敬禮，朝中人定，不失三時，頭面為禮，懇惻至心。",
        "from": "T15n0630_001:0457a15_9",
        "context_with_next_sentence": true
    },
    {
        "source_sentence": "又當加行十五事：一者不殺；二者活生；三者不妄取；四者而恩施人；五者不婬；六者遠色聲；七者不欺不調；八者而忠言善諫；九者不醉；十者不以酒為惠施；十一者擁護羸劣不令抂撗；十二者其所臨生加以仁心，各使得所；十三者寬弘大受，包化不肖，示以正教；十四者其來歸於己，有所陳訴，必而正平應於法律，令無枉慍；十五者以善勸上，悉施於民，終始無懈。",
        "from": "T15n0630_001:0457a16_10",
        "context_with_next_sentence": true
    },
    {
        "source_sentence": "行是十五戒，莫得休廢，此亦應定意之教法，必得不失，後長解脫也。」",
        "from": "T15n0630_001:0457a24_11",
        "context_with_next_sentence": true
    },
    {
        "source_sentence": "善明白佛言：「若有凡人為宿罪所牽，在不安隱處，拘逼制礙，有志於是成具光明定法，而不得從心意，欲學是尊定，當奈何乎？」",
        "from": "T15n0630_001:0457a27_0",
        "context_with_next_sentence": true
    },
    {
        "source_sentence": "佛言：「善明！",
        "from": "T15n0630_001:0457a29_1",
        "context_with_next_sentence": true
    },
    {
        "source_sentence": "凡人至心欲學者，亦如上說。",
        "from": "T15n0630_001:0457b01_2",
        "context_with_next_sentence": true
    },
    {
        "source_sentence": "善書是經卷，為設坐閣，燒香敬禮，不失三時，當復加行十事：一者修奉五戒，無有缺犯；二者當以閑暇，稍稍誦行定意法文；三者雖執事作，內心誦習，使不忘誤；四者在勤勞屈苦之地，當知是宿行所為，而無慍恚；五者若居地無佛形像，無離惡眾，心常存憶，向四方作禮，如對佛無異；六者謹勅柔軟，調和心意，下於一切；七者所作盡節而無虛飾；八者饒作等侶，不愛筋力；九者若見老、羸、疾病、瘦耄，傷念扶護，至心不飾；十者常歸命三尊而不怠忘；是為十事。",
        "from": "T15n0630_001:0457b01_3",
        "context_with_next_sentence": true
    },
    {
        "source_sentence": "凡人雖在勤苦拘礙之處，當行此十事，莫毀、莫懈，亦應定意教法，世世不失，後長解脫也。」",
        "from": "T15n0630_001:0457b12_4",
        "context_with_next_sentence": true
    },
    {
        "source_sentence": "善明白佛言：「若有賢女人！",
        "from": "T15n0630_001:0457b14_5",
        "context_with_next_sentence": true
    },
    {
        "source_sentence": "姻種姓之家，或有居事之業因緣，不得捨離，欲學是成具光明定意，當奈何乎？」",
        "from": "T15n0630_001:0457b14_6",
        "context_with_next_sentence": true
    },
    {
        "source_sentence": "佛言：「善明！",
        "from": "T15n0630_001:0457b16_7",
        "context_with_next_sentence": true
    },
    {
        "source_sentence": "女人有居事因緣，志欲學是正定者，亦如上說。",
        "from": "T15n0630_001:0457b16_8",
        "context_with_next_sentence": true
    },
    {
        "source_sentence": "善書是經、設立棚閣、供施幡花、燒香敬禮、頭腦著地，鷄鳴、日中、人定三時，為禮不失、至心懇惻、常願離於女人身，心絕愛欲，如是無懈。",
        "from": "T15n0630_001:0457b17_9",
        "context_with_next_sentence": true
    },
    {
        "source_sentence": "又當加行二十事：一者持上賢士十五戒，中士十戒，而不毀缺；二者捐於妬心；三者減於鐶釧之好；四者除於脂粉之飾；五者無有恣態；六者衣服真純而不奢麗；七者育養室內，以慈心相向；八者軟教奴婢，不加楚痛；九者攝護孤獨，衣食平等；十者孝事其上，仁接下小；十一者下聲下意，當自剋責；十二者謙卑誡順，常知慚愧；十三者所作為者，手執其事，清淨香潔，施於公姑、父母，供養三尊，及與師友；十四者親疎善惡，慈而等之，無此四念，差別之相；十五者若在私室，空閑無人，心不念欲；十六者端慇精一，心常在法；十七者所欲施作，報於所尊，然後乃行；十八者無自專之心，常以卑順勅誡其身，令如正法；十九者終不於牆垣闚看，有邪僻之念；二十者坐起言語，終不調戲，常應法律，而無輕失。",
        "from": "T15n0630_001:0457b20_10",
        "context_with_next_sentence": true
    },
    {
        "source_sentence": "是為賢女人居家行正定之法。",
        "from": "T15n0630_001:0457c07_11",
        "context_with_next_sentence": true
    },
    {
        "source_sentence": "如此莫漏，功德漸滿，後長解脫也。」",
        "from": "T15n0630_001:0457c08_12",
        "context_with_next_sentence": true
    },
    {
        "source_sentence": "善明白佛言：「若有小姓凡女人，性樂賢行者，家貧困厄，執事勞苦，憂在衣食，不得自在，內厭殃罪，欲疾解脫，聞是成具光明尊定清淨之法，至心欲行，當云何乎？」",
        "from": "T15n0630_001:0457c09_13",
        "context_with_next_sentence": true
    },
    {
        "source_sentence": "佛言：「善明！",
        "from": "T15n0630_001:0457c12_14",
        "context_with_next_sentence": true
    },
    {
        "source_sentence": "如此凡女人輩，在於貧困，欲學是定，雖不能得具行誡法者，且當修奉十事，莫作違捨。",
        "from": "T15n0630_001:0457c13_0",
        "context_with_next_sentence": true
    },
    {
        "source_sentence": "一者親就賢友，從受五戒，行不毀缺；二者雖饑雖寒，忍不殺盜，以自飽煖；三者雖獨居處，忍不邪婬，數諫心意；四者雖貧，忍不欺怠，以求財賄；五者於酒食倡伎，忍不觀戲；六者尊行定法者，視之如佛；七者常行五善心：一為念施心，二為恭敬心，三為禮節心，四為下於一切心，五為制伏眾態心；八者雖在事作，心誦法文而無懈怠；九者六齋入塔，禮拜三尊；十者雖無錢財以用布施，常身自掃灑塔地，以淨水漿，給與眾僧澡手洗浴，以力為施，勤而不厭。",
        "from": "T15n0630_001:0457c15_0",
        "context_with_next_sentence": true
    },
    {
        "source_sentence": "是為凡女人在於貧困，而行是十事，不有懈怠，此則巍巍，生則值佛，常遇定法，後長解脫。」",
        "from": "T15n0630_001:0457c25_1",
        "context_with_next_sentence": true
    },
    {
        "source_sentence": "佛言：「善明！",
        "from": "T15n0630_001:0457c27_2",
        "context_with_next_sentence": true
    },
    {
        "source_sentence": "我所說賢女、凡人、貴姓賢女、凡姓女人、好賢行者，四品之行，誡法了了，其身履行無毀漏者，是之福祐難譬喻也。",
        "from": "T15n0630_001:0457c27_3",
        "context_with_next_sentence": true
    },
    {
        "source_sentence": "「善明！",
        "from": "T15n0630_001:0457c29_4",
        "context_with_next_sentence": true
    },
    {
        "source_sentence": "譬人以七寶滿是十方，上至二十八天，以用布施，百千劫不休不息。",
        "from": "T15n0630_001:0458a01_5",
        "context_with_next_sentence": true
    },
    {
        "source_sentence": "如彼四輩人，行成具光明定意四品法功德，出於彼布施福上巨億萬倍。",
        "from": "T15n0630_001:0458a02_6",
        "context_with_next_sentence": true
    },
    {
        "source_sentence": "所以者何？",
        "from": "T15n0630_001:0458a04_7",
        "context_with_next_sentence": true
    },
    {
        "source_sentence": "夫福者有盡、有苦、有往來、有煩勞、有食飲；行是成具光明定意，則無此五也，寂然潔淨，一切盡滅，是曰最尊，故喻勝也。",
        "from": "T15n0630_001:0458a04_8",
        "context_with_next_sentence": true
    },
    {
        "source_sentence": "「善明！",
        "from": "T15n0630_001:0458a07_9",
        "context_with_next_sentence": true
    },
    {
        "source_sentence": "當布露是戒，令一切聞受持行之，此明士所當勤勸率也。」",
        "from": "T15n0630_001:0458a07_10",
        "context_with_next_sentence": true
    },
    {
        "source_sentence": "佛告善明：「我滅度後，若有人行是成具光明定意，及書持經卷、供養作禮者，當有十二大天神擁護之，令不抂撗，所在安隱，不為惡所中傷。",
        "from": "T15n0630_001:0458a08_11",
        "context_with_next_sentence": true
    },
    {
        "source_sentence": "今為汝說此諸神名字，其在厄難、水、火、盜賊、兵革，善誦行是經文，不以怨厄故而廢置者，是十二天神，即當往護之，終不使橫殃。",
        "from": "T15n0630_001:0458a11_12",
        "context_with_next_sentence": true
    },
    {
        "source_sentence": "佛無二言也，當廣宣告一切人，令誦習之。",
        "from": "T15n0630_001:0458a14_13",
        "context_with_next_sentence": true
    },
    {
        "source_sentence": "「有神名大護，　　復次神名福救；　復次神名祐眾，　　復次神名不厄。",
        "from": "T15n0630_001:0458a16_0",
        "context_with_next_sentence": true
    },
    {
        "source_sentence": "　復次神名善將，　　復次神名光明；　復次神名道戒，　　復次神名拔苦。",
        "from": "T15n0630_001:0458a18_0",
        "context_with_next_sentence": true
    },
    {
        "source_sentence": "　復次神名大度，　　復次神名度厄；　復次神名安隱，　　復次神名普濟。」",
        "from": "T15n0630_001:0458a20_0",
        "context_with_next_sentence": true
    },
    {
        "source_sentence": "佛告善明：「是十二神又有願於佛，當防護是持法者，行是成具光明定意法誡處，當令有五清淨：一者為經所在高座常令清淨；二者燒香掃地令清淨；三者衣服常清淨；四者心、口、意常清淨；五者讀是經時，先施清淨水，盥手、漱口常令清淨；是為五也。」",
        "from": "T15n0630_001:0458a22_0",
        "context_with_next_sentence": true
    },
    {
        "source_sentence": "於是，佛告阿難：「以成具光明定意法囑汝，善書經文慎莫增減。",
        "from": "T15n0630_001:0458a27_1",
        "context_with_next_sentence": true
    },
    {
        "source_sentence": "勤教一切人，疾令受解。",
        "from": "T15n0630_001:0458a29_2",
        "context_with_next_sentence": true
    },
    {
        "source_sentence": "阿難！",
        "from": "T15n0630_001:0458a29_3",
        "context_with_next_sentence": true
    },
    {
        "source_sentence": "是經難遇。",
        "from": "T15n0630_001:0458a29_4",
        "context_with_next_sentence": true
    },
    {
        "source_sentence": "所以者何？",
        "from": "T15n0630_001:0458b01_0",
        "context_with_next_sentence": true
    },
    {
        "source_sentence": "其要先從六度無極起，乃入正定。",
        "from": "T15n0630_001:0458b01_1",
        "context_with_next_sentence": true
    },
    {
        "source_sentence": "是百三十五行，此中有教誡、有謙誡、有忍誡、有禮節誡、有眾善法誡、有空法誡，乃至滅度處，無不具有也。",
        "from": "T15n0630_001:0458b02_0",
        "context_with_next_sentence": true
    },
    {
        "source_sentence": "佛身所有相好慧力，悉從此法出。",
        "from": "T15n0630_001:0458b04_1",
        "context_with_next_sentence": true
    },
    {
        "source_sentence": "為尊上、為斷生死，所謂無比之法也。",
        "from": "T15n0630_001:0458b05_2",
        "context_with_next_sentence": true
    },
    {
        "source_sentence": "重囑累汝，諦以授之，當以了了。",
        "from": "T15n0630_001:0458b06_3",
        "context_with_next_sentence": true
    },
    {
        "source_sentence": "佛之出世，難可常見，法誡之興，亦難值遇也。",
        "from": "T15n0630_001:0458b06_4",
        "context_with_next_sentence": true
    },
    {
        "source_sentence": "汝莫怠遠。」",
        "from": "T15n0630_001:0458b07_5",
        "context_with_next_sentence": true
    },
    {
        "source_sentence": "阿難言：「受天尊教。」",
        "from": "T15n0630_001:0458b08_6",
        "context_with_next_sentence": true
    },
    {
        "source_sentence": "佛說經竟，十方諸來明士及諸天神，禮佛歡喜，忽各還本所。",
        "from": "T15n0630_001:0458b08_7",
        "context_with_next_sentence": true
    },
    {
        "source_sentence": "忍國諸明士、除惡眾、天龍鬼王及四輩人，聞經欣悅，各以頭面著地，禮佛而去。",
        "from": "T15n0630_001:0458b09_8",
        "context_with_next_sentence": true
    },
    {
        "source_sentence": "佛說成具光明定意經",
        "from": "T15n0630_001:0458b12_0",
        "context_with_next_sentence": false
    }
]