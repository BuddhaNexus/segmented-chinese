[
    {
        "source_sentence": "根本說一切有部目得迦卷第八",
        "from": "T24n1452_008:0444b15_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T24n1452_008:0444b17_0",
        "context_with_next_sentence": true
    },
    {
        "source_sentence": "第四子攝頌室利笈多之餘",
        "from": "T24n1452_008:0444b18_0",
        "context_with_next_sentence": true
    },
    {
        "source_sentence": "爾時世尊便生是念：「此室利笈多，由於我處當見諦理，又彼意亂造諸惡行。",
        "from": "T24n1452_008:0444b19_0",
        "context_with_next_sentence": true
    },
    {
        "source_sentence": "若不受請，與彼聖諦而為障礙，我宜受請。」",
        "from": "T24n1452_008:0444b20_1",
        "context_with_next_sentence": true
    },
    {
        "source_sentence": "爾時世尊默然而受。",
        "from": "T24n1452_008:0444b21_2",
        "context_with_next_sentence": true
    },
    {
        "source_sentence": "室利笈多即生是念：「此喬答摩非一切智，此是怨家我當返報。」",
        "from": "T24n1452_008:0444b22_3",
        "context_with_next_sentence": true
    },
    {
        "source_sentence": "彼即還家，便於夜半在門屋中掘作大坑，於其坑內燒炎炭聚，既絕烟焰將物棧之，覆以青草。",
        "from": "T24n1452_008:0444b23_4",
        "context_with_next_sentence": true
    },
    {
        "source_sentence": "復於其上更布薄土，便於食內置諸毒藥。",
        "from": "T24n1452_008:0444b25_5",
        "context_with_next_sentence": true
    },
    {
        "source_sentence": "時聚底色迦妹是笈多妻，見而問曰：「仁今欲何所作答？」",
        "from": "T24n1452_008:0444b26_6",
        "context_with_next_sentence": true
    },
    {
        "source_sentence": "曰：「擬殺怨家。」",
        "from": "T24n1452_008:0444b27_7",
        "context_with_next_sentence": true
    },
    {
        "source_sentence": "即問彼言：「誰為怨家？」",
        "from": "T24n1452_008:0444b28_8",
        "context_with_next_sentence": true
    },
    {
        "source_sentence": "「沙門喬答摩即其人也。」",
        "from": "T24n1452_008:0444b28_9",
        "context_with_next_sentence": true
    },
    {
        "source_sentence": "妻曰：「若佛大師是怨家者，誰當得作爾親友乎？」",
        "from": "T24n1452_008:0444b29_10",
        "context_with_next_sentence": true
    },
    {
        "source_sentence": "時彼笈多便作是念：「此是彼親生來一處，於沙門喬答摩情深敬重，將無發露我密事耶？」",
        "from": "T24n1452_008:0444c01_11",
        "context_with_next_sentence": true
    },
    {
        "source_sentence": "便令入一小室反鎖其門。",
        "from": "T24n1452_008:0444c03_12",
        "context_with_next_sentence": true
    },
    {
        "source_sentence": "即命脯[口*闌]拏及無衣眾：「仁等可集看害怨家，我欲殺彼喬答摩眾，已設火坑食內安毒。」",
        "from": "T24n1452_008:0444c03_13",
        "context_with_next_sentence": true
    },
    {
        "source_sentence": "時諸外道昇閣而坐，共相告曰：「我於此處觀喬答摩被火燒害，復看食毒悶絕之時顛蹶于地，令我門徒悉皆快意。」",
        "from": "T24n1452_008:0444c05_14",
        "context_with_next_sentence": true
    },
    {
        "source_sentence": "時室利笈多，晨朝起已敷設座席，安置水瓮楊枝澡豆已，命使者曰：「汝可往詣喬答摩處傳我言曰：『喬答摩來，食已辦訖宜可知時。』」",
        "from": "T24n1452_008:0444c08_15",
        "context_with_next_sentence": true
    },
    {
        "source_sentence": "是時使者既承教已，詣世尊所禮雙足已，請世尊曰：「長者室利笈多作如是語：『飲食已辦，具陳白佛。』」",
        "from": "T24n1452_008:0444c11_16",
        "context_with_next_sentence": true
    },
    {
        "source_sentence": "爾時世尊命具壽阿難陀曰：「汝應遍告諸苾芻等，不得一人輒爾在前入室利笈多舍，待佛先入餘隨後行。」",
        "from": "T24n1452_008:0444c14_0",
        "context_with_next_sentence": true
    },
    {
        "source_sentence": "時具壽阿難陀唯然受教，即往諸苾芻所具傳佛教。",
        "from": "T24n1452_008:0444c16_1",
        "context_with_next_sentence": true
    },
    {
        "source_sentence": "爾時世尊於日初分，著衣持鉢，與諸苾芻將欲詣彼長者住宅。",
        "from": "T24n1452_008:0444c17_2",
        "context_with_next_sentence": true
    },
    {
        "source_sentence": "是時竹林園內舊住天神，禮佛足已請世尊曰：「願佛莫入室利笈多舍。",
        "from": "T24n1452_008:0444c19_0",
        "context_with_next_sentence": true
    },
    {
        "source_sentence": "何以故？",
        "from": "T24n1452_008:0444c20_1",
        "context_with_next_sentence": true
    },
    {
        "source_sentence": "彼有惡意欲害如來，造逆害事作諸罪業。」",
        "from": "T24n1452_008:0444c20_2",
        "context_with_next_sentence": true
    },
    {
        "source_sentence": "佛告天神：「諸無利事我已斷除，彼復何能作其逆害？」",
        "from": "T24n1452_008:0444c21_3",
        "context_with_next_sentence": true
    },
    {
        "source_sentence": "天曰：「彼有惡意，門掘大坑滿中積火欲害如來。」",
        "from": "T24n1452_008:0444c22_4",
        "context_with_next_sentence": true
    },
    {
        "source_sentence": "佛告天神：「一切欲火、瞋火、癡火，我以智水今皆沃滅，於世間火何能為害？」",
        "from": "T24n1452_008:0444c23_5",
        "context_with_next_sentence": true
    },
    {
        "source_sentence": "時彼天神復白佛言：「彼以毒藥置在食中欲害如來。」",
        "from": "T24n1452_008:0444c25_6",
        "context_with_next_sentence": true
    },
    {
        "source_sentence": "佛告天神：「於諸欲毒瞋毒癡毒，我以智阿揭陀藥，已變吐棄出，諸餘凡毒何所能為？」",
        "from": "T24n1452_008:0444c26_7",
        "context_with_next_sentence": true
    },
    {
        "source_sentence": "爾時世尊次入王舍城，彼城天神禮世尊足：「伏願如來，莫入室利笈多舍。」",
        "from": "T24n1452_008:0444c28_8",
        "context_with_next_sentence": true
    },
    {
        "source_sentence": "乃至廣說問答如上。",
        "from": "T24n1452_008:0445a01_9",
        "context_with_next_sentence": true
    },
    {
        "source_sentence": "爾時世尊詣室利笈多宅，既至門所時，彼宅中舊住天神，禮佛足已而白佛言：「唯願如來，莫入此宅。」",
        "from": "T24n1452_008:0445a02_0",
        "context_with_next_sentence": true
    },
    {
        "source_sentence": "乃至廣說如上。",
        "from": "T24n1452_008:0445a04_1",
        "context_with_next_sentence": true
    },
    {
        "source_sentence": "時長者妻在幽室中作斯念曰：「准計今時佛到第一門，又計今時至第二門，以其雙足俱蹈火坑。",
        "from": "T24n1452_008:0445a04_2",
        "context_with_next_sentence": true
    },
    {
        "source_sentence": "又計今時世尊大師身陷火坑。",
        "from": "T24n1452_008:0445a06_3",
        "context_with_next_sentence": true
    },
    {
        "source_sentence": "禍哉如來！",
        "from": "T24n1452_008:0445a07_4",
        "context_with_next_sentence": true
    },
    {
        "source_sentence": "今被煙薰咳嗽流淚，猛焰纏身衣隨火化。」",
        "from": "T24n1452_008:0445a07_5",
        "context_with_next_sentence": true
    },
    {
        "source_sentence": "時彼女人多說苦辭迷悶而住。",
        "from": "T24n1452_008:0445a08_6",
        "context_with_next_sentence": true
    },
    {
        "source_sentence": "是時世尊既至中門方欲舉足，鉢頭摩花從坑踊出，時正遍知安庠舉足，蹈彼蓮花入笈多宅內。",
        "from": "T24n1452_008:0445a09_7",
        "context_with_next_sentence": true
    },
    {
        "source_sentence": "是時笈多見是事已生希有心，即便告彼脯[口*闌]拏曰：「請觀世尊神通變現。」",
        "from": "T24n1452_008:0445a11_8",
        "context_with_next_sentence": true
    },
    {
        "source_sentence": "彼告長者曰：「汝今隨順喬答摩所為幻術。」",
        "from": "T24n1452_008:0445a13_9",
        "context_with_next_sentence": true
    },
    {
        "source_sentence": "長者曰：「縱今幻術，仁等若具一切智者，亦可試作如是幻耶？」",
        "from": "T24n1452_008:0445a14_10",
        "context_with_next_sentence": true
    },
    {
        "source_sentence": "時彼露形外道，懷羞帶怖俯面視地曲躬而出。",
        "from": "T24n1452_008:0445a15_11",
        "context_with_next_sentence": true
    },
    {
        "source_sentence": "是時長者深懷愧赧，不能見佛，便詣妻處告言：「賢首！",
        "from": "T24n1452_008:0445a16_12",
        "context_with_next_sentence": true
    },
    {
        "source_sentence": "今可出來禮世尊足。」",
        "from": "T24n1452_008:0445a18_13",
        "context_with_next_sentence": true
    },
    {
        "source_sentence": "彼便答言：「何有世尊？",
        "from": "T24n1452_008:0445a18_14",
        "context_with_next_sentence": true
    },
    {
        "source_sentence": "汝與惡人已殺如來。」",
        "from": "T24n1452_008:0445a19_15",
        "context_with_next_sentence": true
    },
    {
        "source_sentence": "時彼長者答言：「賢首！",
        "from": "T24n1452_008:0445a19_16",
        "context_with_next_sentence": true
    },
    {
        "source_sentence": "誰有能得害如來者？",
        "from": "T24n1452_008:0445a20_0",
        "context_with_next_sentence": true
    },
    {
        "source_sentence": "然我羞愧不能見佛。」",
        "from": "T24n1452_008:0445a20_1",
        "context_with_next_sentence": true
    },
    {
        "source_sentence": "其妻遂出，即將長者詣世尊所，俱禮佛足。",
        "from": "T24n1452_008:0445a20_2",
        "context_with_next_sentence": true
    },
    {
        "source_sentence": "是時長者縱身伏地不能重起云：「我何面敢覩尊顏？」",
        "from": "T24n1452_008:0445a21_3",
        "context_with_next_sentence": true
    },
    {
        "source_sentence": "妻乃合掌低頭白世尊言：「願佛慈悲，容恕長者無間地獄極重之愆。」",
        "from": "T24n1452_008:0445a23_4",
        "context_with_next_sentence": true
    },
    {
        "source_sentence": "世尊告曰：「汝今可起，我已容恕。」",
        "from": "T24n1452_008:0445a24_5",
        "context_with_next_sentence": true
    },
    {
        "source_sentence": "彼便歎言：「如來、應、正等覺實無違順。」",
        "from": "T24n1452_008:0445a25_6",
        "context_with_next_sentence": true
    },
    {
        "source_sentence": "長者即從地起，歡喜踊躍如死重穌，而白佛言：「唯願大悲少為停住，我當辦食。」",
        "from": "T24n1452_008:0445a26_7",
        "context_with_next_sentence": true
    },
    {
        "source_sentence": "佛言：「長者！",
        "from": "T24n1452_008:0445a27_8",
        "context_with_next_sentence": true
    },
    {
        "source_sentence": "豈非遣使已白時至作如是語：『喬答摩來，食已辦訖，宜可知時。』」",
        "from": "T24n1452_008:0445a28_9",
        "context_with_next_sentence": true
    },
    {
        "source_sentence": "答曰：「實有斯語。",
        "from": "T24n1452_008:0445a29_10",
        "context_with_next_sentence": true
    },
    {
        "source_sentence": "大德！",
        "from": "T24n1452_008:0445a29_11",
        "context_with_next_sentence": true
    },
    {
        "source_sentence": "我於世尊作無利事。」",
        "from": "T24n1452_008:0445b01_12",
        "context_with_next_sentence": true
    },
    {
        "source_sentence": "佛言：「我已悉斷諸無利事，汝復何能作無利益？」",
        "from": "T24n1452_008:0445b01_13",
        "context_with_next_sentence": true
    },
    {
        "source_sentence": "白言：「世尊！",
        "from": "T24n1452_008:0445b02_14",
        "context_with_next_sentence": true
    },
    {
        "source_sentence": "我將毒藥已置食中，欲害如來及諸聖眾。」",
        "from": "T24n1452_008:0445b02_15",
        "context_with_next_sentence": true
    },
    {
        "source_sentence": "佛告長者：「貪欲瞋癡諸毒中火我已除棄，餘何在言？",
        "from": "T24n1452_008:0445b03_16",
        "context_with_next_sentence": true
    },
    {
        "source_sentence": "食若熟者應持供養。」",
        "from": "T24n1452_008:0445b05_17",
        "context_with_next_sentence": true
    },
    {
        "source_sentence": "爾時世尊就座而坐，所有供食置上座前，佛告具壽阿難陀曰：「汝可遍語諸苾芻等：『若未唱三鉢羅佉多已來，不應一人輒先受食。』」",
        "from": "T24n1452_008:0445b06_0",
        "context_with_next_sentence": true
    },
    {
        "source_sentence": "時具壽阿難陀如佛所勅，告諸苾芻：「次遣一人於上座前，唱三鉢羅佉多。」",
        "from": "T24n1452_008:0445b08_1",
        "context_with_next_sentence": true
    },
    {
        "source_sentence": "由是力故，於飲食內諸毒皆除。",
        "from": "T24n1452_008:0445b10_2",
        "context_with_next_sentence": true
    },
    {
        "source_sentence": "是時長者便自行食，初從上座終至下行，周遍觀察作如是念：「奈何今日從老至少，被毒所中悶絕于地，唯有世尊少動容色，然此眾中竟無一人為毒害者。」",
        "from": "T24n1452_008:0445b11_3",
        "context_with_next_sentence": true
    },
    {
        "source_sentence": "既見此已深起信心，夫婦二人見食事了澡漱復訖，即取卑座在佛前坐為欲聽法。",
        "from": "T24n1452_008:0445b14_4",
        "context_with_next_sentence": true
    },
    {
        "source_sentence": "爾時世尊觀彼二人，隨其根性為說法要。",
        "from": "T24n1452_008:0445b16_5",
        "context_with_next_sentence": true
    },
    {
        "source_sentence": "既聞法已，以智金剛杵破二十有身見山，證預流果。",
        "from": "T24n1452_008:0445b17_6",
        "context_with_next_sentence": true
    },
    {
        "source_sentence": "既獲果已，白言：「世尊！",
        "from": "T24n1452_008:0445b18_7",
        "context_with_next_sentence": true
    },
    {
        "source_sentence": "今此所證非我父母等之所能作，乃至受三歸生淨信。」",
        "from": "T24n1452_008:0445b19_8",
        "context_with_next_sentence": true
    },
    {
        "source_sentence": "廣說如上。",
        "from": "T24n1452_008:0445b20_9",
        "context_with_next_sentence": true
    },
    {
        "source_sentence": "白言：「世尊！",
        "from": "T24n1452_008:0445b20_10",
        "context_with_next_sentence": true
    },
    {
        "source_sentence": "我從今已往，於諸外道若男若女，永閉其門，於佛僧眾及鄔波索迦鄔波斯迦等，長開其戶。」",
        "from": "T24n1452_008:0445b21_11",
        "context_with_next_sentence": true
    },
    {
        "source_sentence": "世尊令彼得見諦已即便起去，還本住處安庠而坐告諸苾芻：「僧伽上座所有行法，我今制之：凡於眾首為上座者，所有供食置在眾前，先令一人執持飲食，或先行鹽在上座前曲身恭敬，唱三鉢羅佉多，未唱已來不得受食。",
        "from": "T24n1452_008:0445b23_12",
        "context_with_next_sentence": true
    },
    {
        "source_sentence": "當知此言有大威力，輒違受食得惡作罪。",
        "from": "T24n1452_008:0445b28_13",
        "context_with_next_sentence": true
    },
    {
        "source_sentence": "(三鉢羅佉多，譯為正至，或為時至，或是密語神呪，能除毒故。",
        "from": "T24n1452_008:0445b29_14",
        "context_with_next_sentence": true
    },
    {
        "source_sentence": "昔云僧跋者，訛也。",
        "from": "T24n1452_008:0445b29_15",
        "context_with_next_sentence": true
    },
    {
        "source_sentence": "佛教遣唱食前，今乃後稱，食遍非直，失於本意。",
        "from": "T24n1452_008:0445b29_16",
        "context_with_next_sentence": true
    },
    {
        "source_sentence": "上座未免其愆，訛替多時，智者詳用)」佛在室羅伐城。",
        "from": "T24n1452_008:0445c01_17",
        "context_with_next_sentence": true
    },
    {
        "source_sentence": "時有長者，造一住處修營纔半便即命終。",
        "from": "T24n1452_008:0445c02_18",
        "context_with_next_sentence": true
    },
    {
        "source_sentence": "長者之子次紹家業，諸苾芻等就長者宅告其子言：「賢首！",
        "from": "T24n1452_008:0445c03_19",
        "context_with_next_sentence": true
    },
    {
        "source_sentence": "汝父造寺功已將半，不幸命終，所有殘功汝可修造。」",
        "from": "T24n1452_008:0445c04_20",
        "context_with_next_sentence": true
    },
    {
        "source_sentence": "彼便告曰：「阿遮利耶！",
        "from": "T24n1452_008:0445c05_21",
        "context_with_next_sentence": true
    },
    {
        "source_sentence": "寺極宏壯我無力造，若佛見聽減小作者，我當營造。」",
        "from": "T24n1452_008:0445c06_22",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「不能大造聽其小作。」",
        "from": "T24n1452_008:0445c07_23",
        "context_with_next_sentence": true
    },
    {
        "source_sentence": "復有俗人造一住處未了而終，子繼父業，時諸苾芻同前告子，子言：「我愛宏壯，若聽大者我當為作。」",
        "from": "T24n1452_008:0445c08_24",
        "context_with_next_sentence": true
    },
    {
        "source_sentence": "佛言：「隨情大作。」",
        "from": "T24n1452_008:0445c10_25",
        "context_with_next_sentence": true
    },
    {
        "source_sentence": "復有長者，造小窣覩波造半命終，子知家業，時諸苾芻往詣宅所告其子言：「賢首！",
        "from": "T24n1452_008:0445c11_26",
        "context_with_next_sentence": true
    },
    {
        "source_sentence": "汝父先造窣覩波，功已半訖遂便命終，所有殘功汝宜修造。」",
        "from": "T24n1452_008:0445c13_27",
        "context_with_next_sentence": true
    },
    {
        "source_sentence": "彼便告曰：「聖者！",
        "from": "T24n1452_008:0445c14_28",
        "context_with_next_sentence": true
    },
    {
        "source_sentence": "我愛壯麗，此塔形小，若佛見聽增大作者，我當修造。」",
        "from": "T24n1452_008:0445c14_29",
        "context_with_next_sentence": true
    },
    {
        "source_sentence": "以緣白佛，佛言：「如樂大者隨意大作。」",
        "from": "T24n1452_008:0445c16_0",
        "context_with_next_sentence": true
    },
    {
        "source_sentence": "復有長者，造大窣覩波，其功已半忽然命過，同前告子，子言：「我今貧乏不能大作，若聽小者我當作之。」",
        "from": "T24n1452_008:0445c17_0",
        "context_with_next_sentence": true
    },
    {
        "source_sentence": "佛言：「隨情小作。",
        "from": "T24n1452_008:0445c19_1",
        "context_with_next_sentence": true
    },
    {
        "source_sentence": "然造窣覩波，小者得增大，大者不應減小。",
        "from": "T24n1452_008:0445c20_0",
        "context_with_next_sentence": true
    },
    {
        "source_sentence": "若有俗人能大作者善，如不能辦，苾芻應可勸化助造。」",
        "from": "T24n1452_008:0445c21_0",
        "context_with_next_sentence": true
    },
    {
        "source_sentence": "若塔相輪久故破壞，佛言：「應可修營。」",
        "from": "T24n1452_008:0445c22_1",
        "context_with_next_sentence": true
    },
    {
        "source_sentence": "時有先下故輪更造新者，時久不成，佛言：「不應先下，造新者訖，方下故輪。」",
        "from": "T24n1452_008:0445c23_2",
        "context_with_next_sentence": true
    },
    {
        "source_sentence": "若佛形像泥塐虧壞，苾芻生疑不敢營飾，佛言：「或增令大，或可相似隨意而作。」",
        "from": "T24n1452_008:0445c24_3",
        "context_with_next_sentence": true
    },
    {
        "source_sentence": "諸彩畫壁不分明者，苾芻生疑不敢重畫，佛言：「應可拂除更為新畫。」",
        "from": "T24n1452_008:0445c26_4",
        "context_with_next_sentence": true
    },
    {
        "source_sentence": "諸餘葉紙佛經磨滅，苾芻生疑不敢揩拭，佛言：「應拭故者更可新書。」",
        "from": "T24n1452_008:0445c28_5",
        "context_with_next_sentence": true
    },
    {
        "source_sentence": "第五子攝頌曰：　從像入城中，　　受吉祥施物，　旗鼓隨情設，　　苾芻皆不應。",
        "from": "T24n1452_008:0446a01_0",
        "context_with_next_sentence": true
    },
    {
        "source_sentence": "爾時佛在室羅伐城。",
        "from": "T24n1452_008:0446a04_0",
        "context_with_next_sentence": true
    },
    {
        "source_sentence": "是時給孤獨長者請世尊曰：「我欲奉請贍部影像來入城中廣興供養。」",
        "from": "T24n1452_008:0446a04_1",
        "context_with_next_sentence": true
    },
    {
        "source_sentence": "佛言：「長者！",
        "from": "T24n1452_008:0446a06_2",
        "context_with_next_sentence": true
    },
    {
        "source_sentence": "今正是時。」",
        "from": "T24n1452_008:0446a06_3",
        "context_with_next_sentence": true
    },
    {
        "source_sentence": "彼諸苾芻不知誰當從其像入？",
        "from": "T24n1452_008:0446a06_4",
        "context_with_next_sentence": true
    },
    {
        "source_sentence": "佛言：「少年苾芻皆可從入。」",
        "from": "T24n1452_008:0446a07_5",
        "context_with_next_sentence": true
    },
    {
        "source_sentence": "于時眾少不甚嚴麗，佛言：「應令五眾：苾芻、苾芻尼、正學女、求寂男、求寂女侍從圍繞。」",
        "from": "T24n1452_008:0446a07_6",
        "context_with_next_sentence": true
    },
    {
        "source_sentence": "時有淨信婆羅門及諸居士等，以上妙瓶持吉祥水，注苾芻手并授施物，曾無一人輒敢受者，世尊告曰：「長宿耆年諸苾芻輩，應展右手受吉祥水并受施物。」",
        "from": "T24n1452_008:0446a09_7",
        "context_with_next_sentence": true
    },
    {
        "source_sentence": "時諸苾芻無有鼓樂引像入城，佛言：「應鳴鼓樂。」",
        "from": "T24n1452_008:0446a13_8",
        "context_with_next_sentence": true
    },
    {
        "source_sentence": "鄔波離白佛言：「如世尊說：『應鳴鼓樂』者，不知誰當作之？」",
        "from": "T24n1452_008:0446a14_9",
        "context_with_next_sentence": true
    },
    {
        "source_sentence": "佛言：「令俗人作。」",
        "from": "T24n1452_008:0446a15_10",
        "context_with_next_sentence": true
    },
    {
        "source_sentence": "復白佛言：「苾芻頗得鳴鼓樂不？」",
        "from": "T24n1452_008:0446a16_11",
        "context_with_next_sentence": true
    },
    {
        "source_sentence": "佛言：「不合，唯除設會供養。」",
        "from": "T24n1452_008:0446a16_12",
        "context_with_next_sentence": true
    },
    {
        "source_sentence": "佛時告樂人曰：「仁者，汝今應可供養大師，不應無故擊鼓作樂，作者得惡作罪。」",
        "from": "T24n1452_008:0446a17_13",
        "context_with_next_sentence": true
    },
    {
        "source_sentence": "第六子攝頌曰：　豫先為唱令，　　五眾從行城，　應差掌物人，　　尼無別輪法。",
        "from": "T24n1452_008:0446a20_0",
        "context_with_next_sentence": true
    },
    {
        "source_sentence": "爾時薄伽梵在室羅伐城。",
        "from": "T24n1452_008:0446a23_0",
        "context_with_next_sentence": true
    },
    {
        "source_sentence": "世尊既許形像於節會日行入城中，時諸婆羅門居士等共告苾芻曰：「阿遮利耶！",
        "from": "T24n1452_008:0446a23_1",
        "context_with_next_sentence": true
    },
    {
        "source_sentence": "形像雖入，我等不知。",
        "from": "T24n1452_008:0446a25_2",
        "context_with_next_sentence": true
    },
    {
        "source_sentence": "聖者豫先為告，今者我等隨力，各辦上妙香花吉祥供養，修治道路嚴飾城隍，瞻仰尊儀式修景福。」",
        "from": "T24n1452_008:0446a25_3",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「去行城時七八日在，應可唱令普相告知：『至某日某時將設法會，仁等至時各隨己力具辦香花，於某伽藍咸申供養。』」",
        "from": "T24n1452_008:0446a28_4",
        "context_with_next_sentence": true
    },
    {
        "source_sentence": "于時雖在街衢而為告令，時諸人眾尚有不聞，以緣白佛，佛言：「當於紙素白[疊*毛]明書令詞，可於象馬車輿之上街衢要路宣令告知。」",
        "from": "T24n1452_008:0446b02_5",
        "context_with_next_sentence": true
    },
    {
        "source_sentence": "至行城日無多侍從，佛言：「應令五眾圍繞隨從而行。」",
        "from": "T24n1452_008:0446b05_6",
        "context_with_next_sentence": true
    },
    {
        "source_sentence": "時有淨信婆羅門居士等，以諸雜物施與苾芻，苾芻不知此物誰應合受？",
        "from": "T24n1452_008:0446b06_7",
        "context_with_next_sentence": true
    },
    {
        "source_sentence": "如世尊說：「長宿耆年諸苾芻等應可受之。」",
        "from": "T24n1452_008:0446b08_8",
        "context_with_next_sentence": true
    },
    {
        "source_sentence": "彼既受已，復自持行，財物既多遂致疲極。",
        "from": "T24n1452_008:0446b09_9",
        "context_with_next_sentence": true
    },
    {
        "source_sentence": "世尊告曰：「應令少壯苾芻而擎其物。」",
        "from": "T24n1452_008:0446b10_10",
        "context_with_next_sentence": true
    },
    {
        "source_sentence": "既持至寺積成大聚，遂被賊偷，佛言：「應可差人守護其物。",
        "from": "T24n1452_008:0446b11_11",
        "context_with_next_sentence": true
    },
    {
        "source_sentence": "應如是差，大眾集已先問彼苾芻云：『汝某甲能為僧伽作掌衣物人不？』",
        "from": "T24n1452_008:0446b12_12",
        "context_with_next_sentence": true
    },
    {
        "source_sentence": "答言：『我能。』",
        "from": "T24n1452_008:0446b14_0",
        "context_with_next_sentence": true
    },
    {
        "source_sentence": "次令一苾芻應為白二羯磨：『大德僧伽聽！",
        "from": "T24n1452_008:0446b14_1",
        "context_with_next_sentence": true
    },
    {
        "source_sentence": "此某甲苾芻，樂與大眾作掌衣物人。",
        "from": "T24n1452_008:0446b15_2",
        "context_with_next_sentence": true
    },
    {
        "source_sentence": "若僧伽時至聽者，僧伽應許僧伽今差苾芻某甲當與大眾作掌衣物人。",
        "from": "T24n1452_008:0446b16_3",
        "context_with_next_sentence": true
    },
    {
        "source_sentence": "白如是。』",
        "from": "T24n1452_008:0446b17_4",
        "context_with_next_sentence": true
    },
    {
        "source_sentence": "次作羯磨，準白應知。」",
        "from": "T24n1452_008:0446b18_0",
        "context_with_next_sentence": true
    },
    {
        "source_sentence": "是時苾芻多獲施物，苾芻尼眾作如是言：「大德！",
        "from": "T24n1452_008:0446b19_0",
        "context_with_next_sentence": true
    },
    {
        "source_sentence": "今獲施物，應分與我。",
        "from": "T24n1452_008:0446b20_1",
        "context_with_next_sentence": true
    },
    {
        "source_sentence": "若不與者，我等尼眾別作朋行。」",
        "from": "T24n1452_008:0446b20_2",
        "context_with_next_sentence": true
    },
    {
        "source_sentence": "苾芻聞已遮不許作，尼於異時，遂別為朋旅，隨意而行。",
        "from": "T24n1452_008:0446b21_3",
        "context_with_next_sentence": true
    },
    {
        "source_sentence": "時諸俗人問苾芻曰：「阿遮利耶！",
        "from": "T24n1452_008:0446b22_4",
        "context_with_next_sentence": true
    },
    {
        "source_sentence": "今此行道為同？",
        "from": "T24n1452_008:0446b23_5",
        "context_with_next_sentence": true
    },
    {
        "source_sentence": "為異？」",
        "from": "T24n1452_008:0446b23_6",
        "context_with_next_sentence": true
    },
    {
        "source_sentence": "答言：「不同。」",
        "from": "T24n1452_008:0446b23_7",
        "context_with_next_sentence": true
    },
    {
        "source_sentence": "俗人告曰：「大師現在遂破僧輪，不相承稟別為聚會。」",
        "from": "T24n1452_008:0446b23_8",
        "context_with_next_sentence": true
    },
    {
        "source_sentence": "時苾芻尼亦獲財利，苾芻以緣白佛，佛言：「苾芻尼眾不應別作輪行。",
        "from": "T24n1452_008:0446b25_9",
        "context_with_next_sentence": true
    },
    {
        "source_sentence": "若有作者，是破僧方便，得窣吐羅罪。」",
        "from": "T24n1452_008:0446b26_10",
        "context_with_next_sentence": true
    },
    {
        "source_sentence": "佛言：「諸苾芻眾所得利物，亦應分與苾芻尼眾，不與者得越法罪。」",
        "from": "T24n1452_008:0446b27_11",
        "context_with_next_sentence": true
    },
    {
        "source_sentence": "第七子攝頌曰：　應差分物人，　　上座宜准價，　不得輒酬直，　　索價返還衣。",
        "from": "T24n1452_008:0446b29_0",
        "context_with_next_sentence": true
    },
    {
        "source_sentence": "爾時大會事了多獲財物，諸苾芻眾不知云何處分其物？",
        "from": "T24n1452_008:0446c03_0",
        "context_with_next_sentence": true
    },
    {
        "source_sentence": "佛言：「應差分物人，當如是差。",
        "from": "T24n1452_008:0446c04_1",
        "context_with_next_sentence": true
    },
    {
        "source_sentence": "大眾集已先可問言：『汝某甲！",
        "from": "T24n1452_008:0446c04_2",
        "context_with_next_sentence": true
    },
    {
        "source_sentence": "能為僧作分衣人不？』",
        "from": "T24n1452_008:0446c05_3",
        "context_with_next_sentence": true
    },
    {
        "source_sentence": "彼答言：『能。』",
        "from": "T24n1452_008:0446c06_4",
        "context_with_next_sentence": true
    },
    {
        "source_sentence": "次一苾芻應為白二羯磨：『大德僧伽聽！",
        "from": "T24n1452_008:0446c06_5",
        "context_with_next_sentence": true
    },
    {
        "source_sentence": "此苾芻某甲，樂與僧伽作分財物人。",
        "from": "T24n1452_008:0446c07_6",
        "context_with_next_sentence": true
    },
    {
        "source_sentence": "若僧伽時至聽者，僧伽應許僧伽今差苾芻某甲當與眾作分財物人。",
        "from": "T24n1452_008:0446c08_7",
        "context_with_next_sentence": true
    },
    {
        "source_sentence": "白如是。』",
        "from": "T24n1452_008:0446c09_8",
        "context_with_next_sentence": true
    },
    {
        "source_sentence": "羯磨准白應作。」",
        "from": "T24n1452_008:0446c09_9",
        "context_with_next_sentence": true
    },
    {
        "source_sentence": "時分衣人，敷座席鳴揵稚為言白已，後集僧伽賣所得衣。",
        "from": "T24n1452_008:0446c11_0",
        "context_with_next_sentence": true
    },
    {
        "source_sentence": "苾芻不知誰應賣衣？",
        "from": "T24n1452_008:0446c12_1",
        "context_with_next_sentence": true
    },
    {
        "source_sentence": "佛言：「僧伽上座應准衣價。」",
        "from": "T24n1452_008:0446c12_2",
        "context_with_next_sentence": true
    },
    {
        "source_sentence": "是時上座遂貴准衣，更無人買，佛言：「初准衣時應可處中，勿令太貴太賤，初准即與。」",
        "from": "T24n1452_008:0446c13_3",
        "context_with_next_sentence": true
    },
    {
        "source_sentence": "佛言：「不應待其價極方可與之。」",
        "from": "T24n1452_008:0446c15_4",
        "context_with_next_sentence": true
    },
    {
        "source_sentence": "時六眾苾芻，見他准價故增衣價，及至與時，便作是言：「我不須衣，欲為大眾多增衣價。」",
        "from": "T24n1452_008:0446c16_0",
        "context_with_next_sentence": true
    },
    {
        "source_sentence": "佛言：「若眾賣衣，其不買者不應故增其價。",
        "from": "T24n1452_008:0446c17_1",
        "context_with_next_sentence": true
    },
    {
        "source_sentence": "若故增者得惡作罪。」",
        "from": "T24n1452_008:0446c18_2",
        "context_with_next_sentence": true
    },
    {
        "source_sentence": "是時六眾增價得衣，便即披著。",
        "from": "T24n1452_008:0446c19_3",
        "context_with_next_sentence": true
    },
    {
        "source_sentence": "見索價直，即還本衣，佛言：「未還價足不應著衣。",
        "from": "T24n1452_008:0446c20_4",
        "context_with_next_sentence": true
    },
    {
        "source_sentence": "若未還價而著衣者，得惡作罪。」",
        "from": "T24n1452_008:0446c21_5",
        "context_with_next_sentence": true
    },
    {
        "source_sentence": "第八子攝頌曰：　寺大減其層，　　將衣者應用，　恐怖若止息，　　准式用僧祇。",
        "from": "T24n1452_008:0446c22_0",
        "context_with_next_sentence": true
    },
    {
        "source_sentence": "如世尊說：「苾芻造寺應為五層，香臺應可七層，門樓亦作七層。",
        "from": "T24n1452_008:0446c25_0",
        "context_with_next_sentence": true
    },
    {
        "source_sentence": "苾芻尼造寺應為三層，香臺、門屋並各五層。」",
        "from": "T24n1452_008:0446c26_1",
        "context_with_next_sentence": true
    },
    {
        "source_sentence": "者，由其重大遂便頹毀。",
        "from": "T24n1452_008:0446c27_2",
        "context_with_next_sentence": true
    },
    {
        "source_sentence": "苾芻以緣白佛，佛言：「應除上層。」",
        "from": "T24n1452_008:0446c27_3",
        "context_with_next_sentence": true
    },
    {
        "source_sentence": "由尚頹毀，如是漸次應留以堪為限。",
        "from": "T24n1452_008:0446c28_4",
        "context_with_next_sentence": true
    },
    {
        "source_sentence": "從佛世尊現大神通已後，敬信之人乃至邊方亦皆造寺，苾芻住已遂被驚怖。",
        "from": "T24n1452_008:0446c29_5",
        "context_with_next_sentence": true
    },
    {
        "source_sentence": "時諸苾芻並皆逃竄，時有賊來盡收衣鉢，令諸苾芻並闕衣服。",
        "from": "T24n1452_008:0447a02_6",
        "context_with_next_sentence": true
    },
    {
        "source_sentence": "以緣白佛，佛言：「僧伽臥具不應令失，如要須去應可持行。」",
        "from": "T24n1452_008:0447a03_7",
        "context_with_next_sentence": true
    },
    {
        "source_sentence": "時一苾芻見怖緣至，持僧祇帔與諸苾芻相隨而去。",
        "from": "T24n1452_008:0447a05_0",
        "context_with_next_sentence": true
    },
    {
        "source_sentence": "既至日暮，有耆宿苾芻告言：「具壽有僧祇帔，我既年大准次合得，汝應與我。」",
        "from": "T24n1452_008:0447a06_1",
        "context_with_next_sentence": true
    },
    {
        "source_sentence": "即便持與，彼取而臥。",
        "from": "T24n1452_008:0447a07_2",
        "context_with_next_sentence": true
    },
    {
        "source_sentence": "至天明已告言：「具壽！",
        "from": "T24n1452_008:0447a08_3",
        "context_with_next_sentence": true
    },
    {
        "source_sentence": "可取帔去。」",
        "from": "T24n1452_008:0447a08_4",
        "context_with_next_sentence": true
    },
    {
        "source_sentence": "下座答言：「若須披著即准耆年。」",
        "from": "T24n1452_008:0447a09_5",
        "context_with_next_sentence": true
    },
    {
        "source_sentence": "「有怖持行不論年幾，此僧祇帔可自持去。」",
        "from": "T24n1452_008:0447a09_6",
        "context_with_next_sentence": true
    },
    {
        "source_sentence": "以緣白佛，佛言：「將去者應用。」",
        "from": "T24n1452_008:0447a10_7",
        "context_with_next_sentence": true
    },
    {
        "source_sentence": "後時怖息，苾芻告曰：「此是僧物因何獨用？」",
        "from": "T24n1452_008:0447a11_8",
        "context_with_next_sentence": true
    },
    {
        "source_sentence": "答言：「佛教令我受用。」",
        "from": "T24n1452_008:0447a12_9",
        "context_with_next_sentence": true
    },
    {
        "source_sentence": "佛言：「我據怖時，暫聽受用僧祇臥具；恐怖既除，應如常式。」",
        "from": "T24n1452_008:0447a13_0",
        "context_with_next_sentence": true
    },
    {
        "source_sentence": "第九子攝頌曰：　若有大聚會，　　鳴鼓集眾僧，　眾大別為行，　　撿挍人先食。",
        "from": "T24n1452_008:0447a15_0",
        "context_with_next_sentence": true
    },
    {
        "source_sentence": "爾時佛在室羅伐城，給孤獨長者請世尊曰：「我欲於逝多林設大法會，願見聽許。」",
        "from": "T24n1452_008:0447a18_0",
        "context_with_next_sentence": true
    },
    {
        "source_sentence": "佛言：「今正是時。」",
        "from": "T24n1452_008:0447a19_1",
        "context_with_next_sentence": true
    },
    {
        "source_sentence": "於設會日，六大都城諸苾芻等咸悉來集，人眾既多遂失時候，佛言：「應打揵稚。」",
        "from": "T24n1452_008:0447a20_2",
        "context_with_next_sentence": true
    },
    {
        "source_sentence": "雖打揵稚眾鬧不聞，佛言：「應擊大鼓。」",
        "from": "T24n1452_008:0447a22_0",
        "context_with_next_sentence": true
    },
    {
        "source_sentence": "聞鼓聲時，應集食處，時諸苾芻可隨大小依次而坐。",
        "from": "T24n1452_008:0447a22_1",
        "context_with_next_sentence": true
    },
    {
        "source_sentence": "行飲食時未至行末，日遂過午，時諸苾芻多有絕食。",
        "from": "T24n1452_008:0447a24_2",
        "context_with_next_sentence": true
    },
    {
        "source_sentence": "佛言：「人眾若多，應須量准別作行頭，各於上座安置飲食，可一時行。」",
        "from": "T24n1452_008:0447a25_3",
        "context_with_next_sentence": true
    },
    {
        "source_sentence": "然諸俗人行餅果時，不能平等，佛言：「應差苾芻看行餅果。」",
        "from": "T24n1452_008:0447a26_4",
        "context_with_next_sentence": true
    },
    {
        "source_sentence": "彼既差已受取而行，存意觀察令其周遍，然此苾芻待眾食已，時過絕食，佛言：「若撿挍人，應於齋食先取其分，食之無過。」",
        "from": "T24n1452_008:0447a28_5",
        "context_with_next_sentence": true
    },
    {
        "source_sentence": "第十子攝頌曰：　凡於尼眾首，　　應安一空座，　為待餘苾芻，　　孤苦勿增價。",
        "from": "T24n1452_008:0447b02_0",
        "context_with_next_sentence": true
    },
    {
        "source_sentence": "爾時佛在室羅伐城。",
        "from": "T24n1452_008:0447b05_0",
        "context_with_next_sentence": true
    },
    {
        "source_sentence": "時有眾多苾芻尼，人間遊行遇至一村。",
        "from": "T24n1452_008:0447b05_1",
        "context_with_next_sentence": true
    },
    {
        "source_sentence": "時彼村中有一長者，情懷敬信，請諸尼眾就舍而食。",
        "from": "T24n1452_008:0447b06_2",
        "context_with_next_sentence": true
    },
    {
        "source_sentence": "時窣吐羅難陀苾芻尼，親為上座。",
        "from": "T24n1452_008:0447b07_3",
        "context_with_next_sentence": true
    },
    {
        "source_sentence": "是時有一乞食苾芻，共諸商旅遊歷人間，至斯聚落巡門乞食。",
        "from": "T24n1452_008:0447b08_4",
        "context_with_next_sentence": true
    },
    {
        "source_sentence": "時有村人告言：「聖者！",
        "from": "T24n1452_008:0447b09_5",
        "context_with_next_sentence": true
    },
    {
        "source_sentence": "有諸尼眾，在長者家受其供養，仁今可往就彼受食。」",
        "from": "T24n1452_008:0447b10_6",
        "context_with_next_sentence": true
    },
    {
        "source_sentence": "聞已詣彼，時苾芻尼白言：「尊者！",
        "from": "T24n1452_008:0447b11_7",
        "context_with_next_sentence": true
    },
    {
        "source_sentence": "大眾食竟，能為呪願及以說法，應居上座。",
        "from": "T24n1452_008:0447b12_8",
        "context_with_next_sentence": true
    },
    {
        "source_sentence": "若不能者，可在一邊食罷而去。」",
        "from": "T24n1452_008:0447b13_9",
        "context_with_next_sentence": true
    },
    {
        "source_sentence": "時彼苾芻赧然思曰：「我待食了說法方行者，時既延遲恐失商旅。」",
        "from": "T24n1452_008:0447b13_10",
        "context_with_next_sentence": true
    },
    {
        "source_sentence": "遂於一邊食了而去，漸至室羅伐城。",
        "from": "T24n1452_008:0447b15_11",
        "context_with_next_sentence": true
    },
    {
        "source_sentence": "時諸苾芻見而告曰：「善來！",
        "from": "T24n1452_008:0447b16_12",
        "context_with_next_sentence": true
    },
    {
        "source_sentence": "善來！",
        "from": "T24n1452_008:0447b16_13",
        "context_with_next_sentence": true
    },
    {
        "source_sentence": "具壽！",
        "from": "T24n1452_008:0447b17_14",
        "context_with_next_sentence": true
    },
    {
        "source_sentence": "所有遊歷安樂行不？」",
        "from": "T24n1452_008:0447b17_15",
        "context_with_next_sentence": true
    },
    {
        "source_sentence": "答曰：「寧有安樂，被苾芻尼深見倰辱。」",
        "from": "T24n1452_008:0447b17_16",
        "context_with_next_sentence": true
    },
    {
        "source_sentence": "問言：「何意？」",
        "from": "T24n1452_008:0447b18_17",
        "context_with_next_sentence": true
    },
    {
        "source_sentence": "即便具告。",
        "from": "T24n1452_008:0447b18_18",
        "context_with_next_sentence": true
    },
    {
        "source_sentence": "諸苾芻以緣白佛，佛言：「若一苾芻、一苾芻尼，然此苾芻宜居上首，應先受水及受其食，或二、或三乃至眾多苾芻尼處，若一苾芻亦為眾首，應先受水及以受食。",
        "from": "T24n1452_008:0447b19_19",
        "context_with_next_sentence": true
    },
    {
        "source_sentence": "凡苾芻尼所食之處，於上座首留一座處，假令求寂在後來至，就座而食，是上眾故。",
        "from": "T24n1452_008:0447b22_20",
        "context_with_next_sentence": true
    },
    {
        "source_sentence": "若不爾者，諸苾芻尼得越法罪。」",
        "from": "T24n1452_008:0447b24_21",
        "context_with_next_sentence": true
    },
    {
        "source_sentence": "時給孤獨長者，於逝多林設大會已，妻妾男女悉捨與僧，時諸苾芻不知云何？",
        "from": "T24n1452_008:0447b25_22",
        "context_with_next_sentence": true
    },
    {
        "source_sentence": "以緣白佛，佛言：「應問長者。」",
        "from": "T24n1452_008:0447b27_23",
        "context_with_next_sentence": true
    },
    {
        "source_sentence": "彼既問已，長者答言：「應可准價賣之。」",
        "from": "T24n1452_008:0447b27_24",
        "context_with_next_sentence": true
    },
    {
        "source_sentence": "苾芻共准。",
        "from": "T24n1452_008:0447b28_25",
        "context_with_next_sentence": true
    },
    {
        "source_sentence": "是時六眾爭共上價，有一孤苦女人，見增其價遂生愁怖，白長者言：「我是孤苦勿見遺棄。」",
        "from": "T24n1452_008:0447b28_26",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「孤苦女人性多愁怖，汝諸苾芻！",
        "from": "T24n1452_008:0447c01_27",
        "context_with_next_sentence": true
    },
    {
        "source_sentence": "不應增價而買。",
        "from": "T24n1452_008:0447c03_28",
        "context_with_next_sentence": true
    },
    {
        "source_sentence": "若增價者得惡作罪。",
        "from": "T24n1452_008:0447c03_29",
        "context_with_next_sentence": true
    },
    {
        "source_sentence": "應隨施主敬信淨心，所論酬直當為受取。」",
        "from": "T24n1452_008:0447c03_30",
        "context_with_next_sentence": true
    },
    {
        "source_sentence": "目得迦第三別門總攝頌曰：　資具衣愚癡，　　若差不用俗；　正作長者施，　　剃刀窣覩波。",
        "from": "T24n1452_008:0447c05_0",
        "context_with_next_sentence": true
    },
    {
        "source_sentence": "　餅酪葉承水，　　及洗鉢等事；　此之千二頌，　　總攝要應知。",
        "from": "T24n1452_008:0447c08_0",
        "context_with_next_sentence": true
    },
    {
        "source_sentence": "第一子攝頌曰：　十三資具物，　　牒名而守持，　自餘諸長衣，　　委寄應分別。",
        "from": "T24n1452_008:0447c10_0",
        "context_with_next_sentence": true
    },
    {
        "source_sentence": "爾時佛在室羅伐城。",
        "from": "T24n1452_008:0447c13_0",
        "context_with_next_sentence": true
    },
    {
        "source_sentence": "時諸苾芻人間遊行，時有苾芻忽然遇病既乏醫藥，遂即命終。",
        "from": "T24n1452_008:0447c13_1",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「從今已往制諸苾芻畜藥直衣。",
        "from": "T24n1452_008:0447c14_2",
        "context_with_next_sentence": true
    },
    {
        "source_sentence": "若遇病時賣以充藥。」",
        "from": "T24n1452_008:0447c16_3",
        "context_with_next_sentence": true
    },
    {
        "source_sentence": "如世尊說：「制諸苾芻畜藥直衣。」",
        "from": "T24n1452_008:0447c16_4",
        "context_with_next_sentence": true
    },
    {
        "source_sentence": "者，時諸苾芻得已浣染守持而畜，後時買藥全不得價。",
        "from": "T24n1452_008:0447c17_5",
        "context_with_next_sentence": true
    },
    {
        "source_sentence": "以緣白佛，佛言：「其藥直衣不應浣染。",
        "from": "T24n1452_008:0447c18_6",
        "context_with_next_sentence": true
    },
    {
        "source_sentence": "應持新[疊*毛]并留其繢。",
        "from": "T24n1452_008:0447c19_7",
        "context_with_next_sentence": true
    },
    {
        "source_sentence": "(西國畜白[疊*毛]一雙，此方當絹一匹也)」時具壽鄔波離白佛言：「如世尊說：『諸苾芻等守持三衣，世尊復開畜藥直衣。』",
        "from": "T24n1452_008:0447c20_0",
        "context_with_next_sentence": true
    },
    {
        "source_sentence": "者，不知云何？」",
        "from": "T24n1452_008:0447c22_1",
        "context_with_next_sentence": true
    },
    {
        "source_sentence": "佛言：「我今開許諸苾芻等得畜十三資具衣。」",
        "from": "T24n1452_008:0447c23_0",
        "context_with_next_sentence": true
    },
    {
        "source_sentence": "苾芻不知何者是十三資具衣？",
        "from": "T24n1452_008:0447c24_0",
        "context_with_next_sentence": true
    },
    {
        "source_sentence": "佛言：「一、僧伽胝，二、嗢呾羅僧伽，三、安呾婆，娑，四、尼師但那，五、裙，六、副裙，七、僧脚敧，八、副僧脚敧九、拭面巾，十、拭身巾，十一、覆瘡衣，十二、剃髮衣，十三、藥直衣。",
        "from": "T24n1452_008:0447c24_1",
        "context_with_next_sentence": true
    },
    {
        "source_sentence": "是名十三資具衣。」",
        "from": "T24n1452_008:0447c28_2",
        "context_with_next_sentence": true
    },
    {
        "source_sentence": "時具壽鄔波離白佛言：「如世尊說：『苾芻應畜十三資具衣。』",
        "from": "T24n1452_008:0447c28_3",
        "context_with_next_sentence": true
    },
    {
        "source_sentence": "者，云何守持？」",
        "from": "T24n1452_008:0448a01_4",
        "context_with_next_sentence": true
    },
    {
        "source_sentence": "佛言：「隨一一衣各別牒名而為守持，應如是說。",
        "from": "T24n1452_008:0448a01_5",
        "context_with_next_sentence": true
    },
    {
        "source_sentence": "對一苾芻，『具壽存念！",
        "from": "T24n1452_008:0448a02_6",
        "context_with_next_sentence": true
    },
    {
        "source_sentence": "此僧伽胝衣我今守持，已作成衣是所受用。』",
        "from": "T24n1452_008:0448a02_7",
        "context_with_next_sentence": true
    },
    {
        "source_sentence": "三說。",
        "from": "T24n1452_008:0448a03_8",
        "context_with_next_sentence": true
    },
    {
        "source_sentence": "餘衣守持准此應作，其藥直衣應加為病因緣是所受用。」",
        "from": "T24n1452_008:0448a04_9",
        "context_with_next_sentence": true
    },
    {
        "source_sentence": "復白佛言：「此十三衣外更有餘衣，不知云何？」",
        "from": "T24n1452_008:0448a05_10",
        "context_with_next_sentence": true
    },
    {
        "source_sentence": "佛言：「應於軌範師及親教師而作委寄分別持之，應如是分別。",
        "from": "T24n1452_008:0448a06_11",
        "context_with_next_sentence": true
    },
    {
        "source_sentence": "對一苾芻作如是說：『具壽存念！",
        "from": "T24n1452_008:0448a07_12",
        "context_with_next_sentence": true
    },
    {
        "source_sentence": "我苾芻某甲，有此長衣未為分別，是合分別。",
        "from": "T24n1452_008:0448a08_13",
        "context_with_next_sentence": true
    },
    {
        "source_sentence": "我今於具壽前而為分別，以鄔波馱耶作委寄者，我今持之。』」",
        "from": "T24n1452_008:0448a09_14",
        "context_with_next_sentence": true
    },
    {
        "source_sentence": "(三說)第二子攝頌曰：　癡不了三藏，　　此等十二人；　失性復本時，　　訶言應採錄。",
        "from": "T24n1452_008:0448a10_15",
        "context_with_next_sentence": true
    },
    {
        "source_sentence": "具壽鄔波離請世尊曰：「有幾種人不應訶言不採錄？」",
        "from": "T24n1452_008:0448a14_0",
        "context_with_next_sentence": true
    },
    {
        "source_sentence": "佛言：「有十二種人。",
        "from": "T24n1452_008:0448a15_1",
        "context_with_next_sentence": true
    },
    {
        "source_sentence": "云何十二？",
        "from": "T24n1452_008:0448a15_2",
        "context_with_next_sentence": true
    },
    {
        "source_sentence": "一者愚，二者癡，三不分明，四不善巧，五者無慚，六有瑕隙，七界外住，八被捨棄，九言無次緒，十捨威儀，十一失本性，十二授學人。」",
        "from": "T24n1452_008:0448a15_3",
        "context_with_next_sentence": true
    },
    {
        "source_sentence": "復問：「世尊！",
        "from": "T24n1452_008:0448a18_4",
        "context_with_next_sentence": true
    },
    {
        "source_sentence": "有幾種人應訶？」",
        "from": "T24n1452_008:0448a19_5",
        "context_with_next_sentence": true
    },
    {
        "source_sentence": "佛言：「有其三種：一者住本性，二言有次緒，三不捨威儀。」",
        "from": "T24n1452_008:0448a19_6",
        "context_with_next_sentence": true
    },
    {
        "source_sentence": "「云何是愚？」",
        "from": "T24n1452_008:0448a20_7",
        "context_with_next_sentence": true
    },
    {
        "source_sentence": "佛言：「愚者，謂思其惡思、說其惡說、作其惡作、說難捨事。」",
        "from": "T24n1452_008:0448a21_8",
        "context_with_next_sentence": true
    },
    {
        "source_sentence": "「云何為癡？」",
        "from": "T24n1452_008:0448a22_9",
        "context_with_next_sentence": true
    },
    {
        "source_sentence": "佛言：「謂不持蘇怛羅、不持毘奈耶、不持摩室里迦。",
        "from": "T24n1452_008:0448a22_10",
        "context_with_next_sentence": true
    },
    {
        "source_sentence": "不分明者，謂不明三藏教文。",
        "from": "T24n1452_008:0448a23_11",
        "context_with_next_sentence": true
    },
    {
        "source_sentence": "言不善巧者，不善三藏教理。",
        "from": "T24n1452_008:0448a24_12",
        "context_with_next_sentence": true
    },
    {
        "source_sentence": "言無慚者，謂於四他勝中隨犯一。",
        "from": "T24n1452_008:0448a24_13",
        "context_with_next_sentence": true
    },
    {
        "source_sentence": "戒言有瑕隙者，謂新作鬪諍或舊有怨。",
        "from": "T24n1452_008:0448a25_14",
        "context_with_next_sentence": true
    },
    {
        "source_sentence": "嫌言界外者，謂界外住人。",
        "from": "T24n1452_008:0448a26_15",
        "context_with_next_sentence": true
    },
    {
        "source_sentence": "言捨棄者，謂是僧伽以白四法而為捨棄。",
        "from": "T24n1452_008:0448a27_16",
        "context_with_next_sentence": true
    },
    {
        "source_sentence": "言無次緒者，謂作妄語離間麁獷雜亂語。",
        "from": "T24n1452_008:0448a28_17",
        "context_with_next_sentence": true
    },
    {
        "source_sentence": "言捨威儀者，謂捨本座。",
        "from": "T24n1452_008:0448a29_18",
        "context_with_next_sentence": true
    },
    {
        "source_sentence": "言失本性者，謂作不應行事於諸學處不知修習。",
        "from": "T24n1452_008:0448a29_19",
        "context_with_next_sentence": true
    },
    {
        "source_sentence": "言受學者，謂是犯重不覆藏人，眾作白四授與令學。」",
        "from": "T24n1452_008:0448b01_20",
        "context_with_next_sentence": true
    },
    {
        "source_sentence": "復白佛言：「失本性人訶羯磨時不須採錄訶不成訶者；如其此人還住本性，得成訶不？」",
        "from": "T24n1452_008:0448b02_21",
        "context_with_next_sentence": true
    },
    {
        "source_sentence": "佛言：「成訶。」",
        "from": "T24n1452_008:0448b04_22",
        "context_with_next_sentence": true
    },
    {
        "source_sentence": "第三子攝頌曰：　若差十二人，　　斯語成訶法；　受時言我俗，　　此不成近圓。",
        "from": "T24n1452_008:0448b06_0",
        "context_with_next_sentence": true
    },
    {
        "source_sentence": "具壽鄔波離白佛言：「如世尊說：『若為其人正羯磨時，此人許成訶。』",
        "from": "T24n1452_008:0448b09_0",
        "context_with_next_sentence": true
    },
    {
        "source_sentence": "者，大眾差遣十二種人作如是語：『諸大德不應差我。』",
        "from": "T24n1452_008:0448b10_1",
        "context_with_next_sentence": true
    },
    {
        "source_sentence": "此所出言應採錄不？」",
        "from": "T24n1452_008:0448b11_2",
        "context_with_next_sentence": true
    },
    {
        "source_sentence": "佛言：「並須採錄。",
        "from": "T24n1452_008:0448b12_3",
        "context_with_next_sentence": true
    },
    {
        "source_sentence": "言不成訶者，我據行治罰時作如是說。」",
        "from": "T24n1452_008:0448b12_4",
        "context_with_next_sentence": true
    },
    {
        "source_sentence": "「世尊！",
        "from": "T24n1452_008:0448b13_5",
        "context_with_next_sentence": true
    },
    {
        "source_sentence": "如正近圓時，其人自言：『我是俗人。』",
        "from": "T24n1452_008:0448b13_6",
        "context_with_next_sentence": true
    },
    {
        "source_sentence": "此人得成受近圓不？」",
        "from": "T24n1452_008:0448b14_7",
        "context_with_next_sentence": true
    },
    {
        "source_sentence": "佛言：「設近圓已，自言是俗，尚失近圓，何況受時！",
        "from": "T24n1452_008:0448b14_8",
        "context_with_next_sentence": true
    },
    {
        "source_sentence": "此等皆據有心捨戒。」",
        "from": "T24n1452_008:0448b15_9",
        "context_with_next_sentence": true
    },
    {
        "source_sentence": "根本說一切有部目得迦卷第八",
        "from": "T24n1452_008:0448b17_0",
        "context_with_next_sentence": false
    }
]