[
    {
        "source_sentence": "佛說佛母出生三法藏般若",
        "from": "T08n0228_001:0587a03_0",
        "context_with_next_sentence": true
    },
    {
        "source_sentence": "波羅蜜多經卷第一",
        "from": "T08n0228_001:0587a04_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T08n0228_001:0587a06_0",
        "context_with_next_sentence": true
    },
    {
        "source_sentence": "傳法大師賜紫臣施護奉　詔譯",
        "from": "T08n0228_001:0587a07_0",
        "context_with_next_sentence": true
    },
    {
        "source_sentence": "了知諸行相品第一之一",
        "from": "T08n0228_001:0587a08_0",
        "context_with_next_sentence": true
    },
    {
        "source_sentence": "如是我聞：一時，佛在王舍城鷲峯山中，與大苾芻眾千二百五十人俱，皆是阿羅漢——一切漏盡無餘煩惱，心善解脫、慧善解脫，如大龍王，諸有所作皆悉具足；捨彼重擔得大善利，盡諸有結正智無礙，心住寂靜已得自在——唯一尊者住補特伽羅，所謂阿難。",
        "from": "T08n0228_001:0587a09_0",
        "context_with_next_sentence": true
    },
    {
        "source_sentence": "爾時，世尊告尊者須菩提言：「隨汝樂欲，為諸菩薩摩訶薩如其所應，宣說般若波羅蜜多法門。」",
        "from": "T08n0228_001:0587a15_0",
        "context_with_next_sentence": true
    },
    {
        "source_sentence": "是時，尊者舍利子即起是念：「今尊者須菩提，為以自智慧辯才而為宣說菩薩摩訶薩般若波羅蜜多耶？",
        "from": "T08n0228_001:0587a17_1",
        "context_with_next_sentence": true
    },
    {
        "source_sentence": "為以佛威神及加持力而為說耶？」",
        "from": "T08n0228_001:0587a19_2",
        "context_with_next_sentence": true
    },
    {
        "source_sentence": "爾時，尊者須菩提承佛威神，知舍利子於如是色、如是心有所思念。",
        "from": "T08n0228_001:0587a21_0",
        "context_with_next_sentence": true
    },
    {
        "source_sentence": "既知是已，即告舍利子言：「汝今當知，世尊所有聲聞弟子，於諸法中若自宣說、或為他說，一切皆是佛威神力。",
        "from": "T08n0228_001:0587a22_1",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0587a24_2",
        "context_with_next_sentence": true
    },
    {
        "source_sentence": "佛所說法，若於是中能修學者，彼能證得諸法自性。",
        "from": "T08n0228_001:0587a25_3",
        "context_with_next_sentence": true
    },
    {
        "source_sentence": "以證法故，有所言說皆與諸法無所違背。",
        "from": "T08n0228_001:0587a26_4",
        "context_with_next_sentence": true
    },
    {
        "source_sentence": "是故，舍利子！",
        "from": "T08n0228_001:0587a27_5",
        "context_with_next_sentence": true
    },
    {
        "source_sentence": "佛所說法順諸法性，諸善男子當如是知。」",
        "from": "T08n0228_001:0587a27_6",
        "context_with_next_sentence": true
    },
    {
        "source_sentence": "爾時，尊者須菩提白佛言：「世尊！",
        "from": "T08n0228_001:0587a29_0",
        "context_with_next_sentence": true
    },
    {
        "source_sentence": "佛作是言，令我隨所樂欲，如其所應宣說菩薩摩訶薩般若波羅蜜多。",
        "from": "T08n0228_001:0587a29_1",
        "context_with_next_sentence": true
    },
    {
        "source_sentence": "世尊！",
        "from": "T08n0228_001:0587b02_2",
        "context_with_next_sentence": true
    },
    {
        "source_sentence": "以何等義名為菩薩？",
        "from": "T08n0228_001:0587b02_3",
        "context_with_next_sentence": true
    },
    {
        "source_sentence": "當說何法為菩薩法？",
        "from": "T08n0228_001:0587b02_4",
        "context_with_next_sentence": true
    },
    {
        "source_sentence": "世尊！",
        "from": "T08n0228_001:0587b03_5",
        "context_with_next_sentence": true
    },
    {
        "source_sentence": "我不見有法名為菩薩，亦不見有法名為般若波羅蜜多。",
        "from": "T08n0228_001:0587b03_6",
        "context_with_next_sentence": true
    },
    {
        "source_sentence": "以是義故，若菩薩及菩薩法，皆無所有，不可見、不可得；般若波羅蜜多亦無所有，不可見、不可得。",
        "from": "T08n0228_001:0587b04_7",
        "context_with_next_sentence": true
    },
    {
        "source_sentence": "我當為何等菩薩教何等般若波羅蜜多？",
        "from": "T08n0228_001:0587b06_8",
        "context_with_next_sentence": true
    },
    {
        "source_sentence": "世尊！",
        "from": "T08n0228_001:0587b07_9",
        "context_with_next_sentence": true
    },
    {
        "source_sentence": "若菩薩摩訶薩聞作是說，心無所動，不驚不怖亦不退沒，是即名為教菩薩摩訶薩般若波羅蜜多，是即了知般若波羅蜜多，是即安住般若波羅蜜多。",
        "from": "T08n0228_001:0587b08_0",
        "context_with_next_sentence": true
    },
    {
        "source_sentence": "「復次，世尊！",
        "from": "T08n0228_001:0587b12_0",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜多時，觀想般若波羅蜜多時，應如是學。",
        "from": "T08n0228_001:0587b12_1",
        "context_with_next_sentence": true
    },
    {
        "source_sentence": "而彼菩薩雖如是學，不應生心：『我如是學。』",
        "from": "T08n0228_001:0587b13_2",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0587b14_3",
        "context_with_next_sentence": true
    },
    {
        "source_sentence": "彼心非心，心性淨故。」",
        "from": "T08n0228_001:0587b14_4",
        "context_with_next_sentence": true
    },
    {
        "source_sentence": "爾時，尊者舍利子白須菩提言：「云何，須菩提！",
        "from": "T08n0228_001:0587b16_0",
        "context_with_next_sentence": true
    },
    {
        "source_sentence": "有彼心非心不？」",
        "from": "T08n0228_001:0587b17_0",
        "context_with_next_sentence": true
    },
    {
        "source_sentence": "須菩提言：「舍利子！",
        "from": "T08n0228_001:0587b17_1",
        "context_with_next_sentence": true
    },
    {
        "source_sentence": "於汝意云何，若心非心於有於無為可得耶？」",
        "from": "T08n0228_001:0587b17_2",
        "context_with_next_sentence": true
    },
    {
        "source_sentence": "舍利子言：「不也，須菩提！」",
        "from": "T08n0228_001:0587b18_3",
        "context_with_next_sentence": true
    },
    {
        "source_sentence": "是時，須菩提告舍利子言：「若心非心於有於無不可得者，汝今何故作如是言：『有心非心耶？』」",
        "from": "T08n0228_001:0587b19_4",
        "context_with_next_sentence": true
    },
    {
        "source_sentence": "舍利子言：「何名非心性？」",
        "from": "T08n0228_001:0587b21_5",
        "context_with_next_sentence": true
    },
    {
        "source_sentence": "須菩提言：「一切無所壞，遠離諸分別，是為非心性。」",
        "from": "T08n0228_001:0587b21_6",
        "context_with_next_sentence": true
    },
    {
        "source_sentence": "爾時，尊者舍利子讚須菩提言：「善哉，善哉！",
        "from": "T08n0228_001:0587b23_0",
        "context_with_next_sentence": true
    },
    {
        "source_sentence": "須菩提！",
        "from": "T08n0228_001:0587b23_1",
        "context_with_next_sentence": true
    },
    {
        "source_sentence": "誠如佛說，汝於無諍三昧行中最勝第一。",
        "from": "T08n0228_001:0587b24_2",
        "context_with_next_sentence": true
    },
    {
        "source_sentence": "若菩薩摩訶薩如是學者，即得不退轉於阿耨多羅三藐三菩提，當知是菩薩摩訶薩不離般若波羅蜜多。",
        "from": "T08n0228_001:0587b25_3",
        "context_with_next_sentence": true
    },
    {
        "source_sentence": "若有人欲學聲聞法者，當於此般若波羅蜜多聽受、讀誦、記念、思惟、如說修行，是即於此般若波羅蜜多修學相應。",
        "from": "T08n0228_001:0587b27_4",
        "context_with_next_sentence": true
    },
    {
        "source_sentence": "若欲學緣覺法者，當於此般若波羅蜜多聽受、讀誦、記念、思惟、如說修行，是即於此般若波羅蜜多修學相應。",
        "from": "T08n0228_001:0587c01_0",
        "context_with_next_sentence": true
    },
    {
        "source_sentence": "若欲學菩薩法者，當於此般若波羅蜜多聽受、讀誦、記念、思惟、如說修行，是即於此般若波羅蜜多善巧方便，而得具足諸菩薩法聚集相應。",
        "from": "T08n0228_001:0587c03_1",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0587c06_2",
        "context_with_next_sentence": true
    },
    {
        "source_sentence": "此般若波羅蜜多廣說一切菩薩藏法，若菩薩摩訶薩如是學者，於菩薩法是即相應。",
        "from": "T08n0228_001:0587c06_3",
        "context_with_next_sentence": true
    },
    {
        "source_sentence": "若欲修學阿耨多羅三藐三菩提法者，當於此般若波羅蜜多聽受、讀誦、記念、思惟、如說修行，是即於此般若波羅蜜多，方便具足集諸佛法。",
        "from": "T08n0228_001:0587c08_4",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0587c11_5",
        "context_with_next_sentence": true
    },
    {
        "source_sentence": "此般若波羅蜜多廣說一切阿耨多羅三藐三菩提法，若菩薩摩訶薩如是學者，於無上法而得相應。」",
        "from": "T08n0228_001:0587c12_6",
        "context_with_next_sentence": true
    },
    {
        "source_sentence": "爾時，尊者須菩提白佛言：「世尊！",
        "from": "T08n0228_001:0587c15_0",
        "context_with_next_sentence": true
    },
    {
        "source_sentence": "所言菩薩摩訶薩者，我不可見亦不可得，而菩薩但有名字。",
        "from": "T08n0228_001:0587c15_1",
        "context_with_next_sentence": true
    },
    {
        "source_sentence": "世尊！",
        "from": "T08n0228_001:0587c17_2",
        "context_with_next_sentence": true
    },
    {
        "source_sentence": "即此名字亦不可見、不可得。",
        "from": "T08n0228_001:0587c17_3",
        "context_with_next_sentence": true
    },
    {
        "source_sentence": "般若波羅蜜多亦但有名字，不可見、不可得。",
        "from": "T08n0228_001:0587c17_4",
        "context_with_next_sentence": true
    },
    {
        "source_sentence": "當為何等菩薩教何等般若波羅蜜多？",
        "from": "T08n0228_001:0587c18_5",
        "context_with_next_sentence": true
    },
    {
        "source_sentence": "以是義故，我即生疑。",
        "from": "T08n0228_001:0587c19_6",
        "context_with_next_sentence": true
    },
    {
        "source_sentence": "世尊！",
        "from": "T08n0228_001:0587c20_7",
        "context_with_next_sentence": true
    },
    {
        "source_sentence": "我於名字中求菩薩摩訶薩畢竟不可得，而彼名字無住處非無住處，無決定無不決定。",
        "from": "T08n0228_001:0587c20_8",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0587c22_9",
        "context_with_next_sentence": true
    },
    {
        "source_sentence": "彼名字性無所有故。",
        "from": "T08n0228_001:0587c22_10",
        "context_with_next_sentence": true
    },
    {
        "source_sentence": "是故無住處非無住處，無決定無不決定。",
        "from": "T08n0228_001:0587c22_11",
        "context_with_next_sentence": true
    },
    {
        "source_sentence": "若菩薩摩訶薩聞此甚深般若波羅蜜多，心無所動，不驚不怖亦不退沒，當知是菩薩摩訶薩不離般若波羅蜜多，住菩薩地而不退轉，善住無住相應。",
        "from": "T08n0228_001:0587c23_12",
        "context_with_next_sentence": true
    },
    {
        "source_sentence": "「復次，世尊！",
        "from": "T08n0228_001:0587c28_0",
        "context_with_next_sentence": true
    },
    {
        "source_sentence": "若菩薩摩訶薩行般若波羅蜜多時，觀想般若波羅蜜多時，不住於色，不住受、想、行、識。",
        "from": "T08n0228_001:0587c28_1",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0588a01_2",
        "context_with_next_sentence": true
    },
    {
        "source_sentence": "若住於色，即行色行，非行般若波羅蜜多。",
        "from": "T08n0228_001:0588a01_3",
        "context_with_next_sentence": true
    },
    {
        "source_sentence": "若住受、想、行、識，即行受、想、行、識，非行般若波羅蜜多。",
        "from": "T08n0228_001:0588a02_4",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0588a03_5",
        "context_with_next_sentence": true
    },
    {
        "source_sentence": "住於諸法即不能受般若波羅蜜多，與般若波羅蜜多而不相應，不能圓滿般若波羅蜜多，不能成就一切智。",
        "from": "T08n0228_001:0588a03_6",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0588a06_7",
        "context_with_next_sentence": true
    },
    {
        "source_sentence": "般若波羅蜜多不受於色，不受受、想、行、識。",
        "from": "T08n0228_001:0588a06_8",
        "context_with_next_sentence": true
    },
    {
        "source_sentence": "若不受色即非色，不受受、想、行、識即非受、想、行、識，是故般若波羅蜜多亦無所受。",
        "from": "T08n0228_001:0588a07_9",
        "context_with_next_sentence": true
    },
    {
        "source_sentence": "菩薩摩訶薩於無受法中當如是行，此即名為菩薩摩訶薩一切法無受三摩地。",
        "from": "T08n0228_001:0588a09_10",
        "context_with_next_sentence": true
    },
    {
        "source_sentence": "廣大圓滿無量決定，不為一切聲聞緣覺所壞。",
        "from": "T08n0228_001:0588a10_11",
        "context_with_next_sentence": true
    },
    {
        "source_sentence": "世尊！",
        "from": "T08n0228_001:0588a11_12",
        "context_with_next_sentence": true
    },
    {
        "source_sentence": "彼一切智，無有相、無所取，若有相可取者，彼室哩尼迦、波哩沒囉惹迦如是等人，於一切智不應生信。",
        "from": "T08n0228_001:0588a12_13",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0588a14_14",
        "context_with_next_sentence": true
    },
    {
        "source_sentence": "此人於一切智而生信解，以有量智入如是法，不受於色，不受受、想、行、識，不以喜樂法為智所觀，不以內色為智所觀，不以外色為智所觀，不以內外色為智所觀，亦不離內外色為智所觀。",
        "from": "T08n0228_001:0588a14_15",
        "context_with_next_sentence": true
    },
    {
        "source_sentence": "如是不以內受、想、行、識為智所觀，不以外受、想、行、識為智所觀，不以內外受、想、行、識為智所觀，亦不離內外受、想、行、識為智所觀。",
        "from": "T08n0228_001:0588a18_16",
        "context_with_next_sentence": true
    },
    {
        "source_sentence": "而彼室哩尼迦等於如是法及一切智智深生信解，於諸法性而得解脫，又於一切法無取無非取，乃至涅盤亦無取無非取。",
        "from": "T08n0228_001:0588a21_17",
        "context_with_next_sentence": true
    },
    {
        "source_sentence": "世尊！",
        "from": "T08n0228_001:0588a24_18",
        "context_with_next_sentence": true
    },
    {
        "source_sentence": "修菩薩法者，雖於色、受、想、行、識而無所受，彼未圓滿如來十力、四無所畏、十八不共法，亦不中道取證涅盤。",
        "from": "T08n0228_001:0588a24_19",
        "context_with_next_sentence": true
    },
    {
        "source_sentence": "是故，世尊！",
        "from": "T08n0228_001:0588a27_20",
        "context_with_next_sentence": true
    },
    {
        "source_sentence": "菩薩摩訶薩應如是了知般若波羅蜜多。",
        "from": "T08n0228_001:0588a27_21",
        "context_with_next_sentence": true
    },
    {
        "source_sentence": "「復次，世尊！",
        "from": "T08n0228_001:0588a29_0",
        "context_with_next_sentence": true
    },
    {
        "source_sentence": "若菩薩摩訶薩行般若波羅蜜多時，觀想般若波羅蜜多時，應作是觀：何法是般若波羅蜜多？",
        "from": "T08n0228_001:0588a29_1",
        "context_with_next_sentence": true
    },
    {
        "source_sentence": "般若波羅蜜多為何等相？",
        "from": "T08n0228_001:0588b02_2",
        "context_with_next_sentence": true
    },
    {
        "source_sentence": "諸法無所生亦復無所得，般若波羅蜜多其云何有？",
        "from": "T08n0228_001:0588b02_3",
        "context_with_next_sentence": true
    },
    {
        "source_sentence": "若菩薩作是觀時，心無所動，不驚不怖亦不退沒，當知是菩薩摩訶薩不離般若波羅蜜多。」",
        "from": "T08n0228_001:0588b04_4",
        "context_with_next_sentence": true
    },
    {
        "source_sentence": "爾時，尊者舍利子白須菩提言：「若諸色法離色自性，受、想、行、識離受、想、行、識自性，般若波羅蜜多離般若波羅蜜多自性，一切智復離般若波羅蜜多自性，般若波羅蜜多復離一切智自性，一切智離一切智自性者。",
        "from": "T08n0228_001:0588b07_0",
        "context_with_next_sentence": true
    },
    {
        "source_sentence": "云何說菩薩摩訶薩不離般若波羅蜜多？」",
        "from": "T08n0228_001:0588b11_1",
        "context_with_next_sentence": true
    },
    {
        "source_sentence": "須菩提言：「舍利子！",
        "from": "T08n0228_001:0588b12_2",
        "context_with_next_sentence": true
    },
    {
        "source_sentence": "如是，如是！",
        "from": "T08n0228_001:0588b13_3",
        "context_with_next_sentence": true
    },
    {
        "source_sentence": "一切色法離色自性，受、想、行、識離受、想、行、識自性，乃至一切智離一切智自性，般若波羅蜜多相離般若波羅蜜多相自性，諸相離諸相自性，無性亦離自性。」",
        "from": "T08n0228_001:0588b13_4",
        "context_with_next_sentence": true
    },
    {
        "source_sentence": "爾時，尊者舍利子復白須菩提言：「云何，須菩提！",
        "from": "T08n0228_001:0588b17_0",
        "context_with_next_sentence": true
    },
    {
        "source_sentence": "若菩薩摩訶薩是中學者，彼能成就一切智不？」",
        "from": "T08n0228_001:0588b18_1",
        "context_with_next_sentence": true
    },
    {
        "source_sentence": "須菩提言：「如是，如是！",
        "from": "T08n0228_001:0588b19_2",
        "context_with_next_sentence": true
    },
    {
        "source_sentence": "舍利子！",
        "from": "T08n0228_001:0588b19_3",
        "context_with_next_sentence": true
    },
    {
        "source_sentence": "若菩薩摩訶薩如是學者，彼能成就一切智。",
        "from": "T08n0228_001:0588b19_4",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0588b20_5",
        "context_with_next_sentence": true
    },
    {
        "source_sentence": "諸法無生亦非無生。",
        "from": "T08n0228_001:0588b20_6",
        "context_with_next_sentence": true
    },
    {
        "source_sentence": "菩薩摩訶薩能如是了知、如是行者，即能隨順親近彼一切智，身心清淨、諸相清淨，在在處處嚴淨佛土，成熟有情具諸佛法，是為菩薩摩訶薩修行般若波羅蜜多近一切智。」",
        "from": "T08n0228_001:0588b21_7",
        "context_with_next_sentence": true
    },
    {
        "source_sentence": "復次，尊者須菩提言：「若有菩薩摩訶薩行於色法，此為行相；若行色相，此為行相；若生色行，此為行相；若滅色行，此為行相；若壞色行，此為行相；若空色行，此為行相；我行諸行，亦是行相；我行菩薩行，亦是行相；於菩薩法我有所得，亦是行相。",
        "from": "T08n0228_001:0588b26_0",
        "context_with_next_sentence": true
    },
    {
        "source_sentence": "如是，若行受、想、行、識，此為行相；若行受、想、行、識相，此為行相；若生受、想、行、識，此為行相；若滅受、想、行、識，此為行相；若壞受、想、行、識，此為行相；若空受、想、行、識，此為行相；我行諸行，亦是行相；我行菩薩行，亦是行相；於菩薩法我有所得，亦是行相；若作是念：『能如是行，乃名行般若波羅蜜多。』",
        "from": "T08n0228_001:0588c02_1",
        "context_with_next_sentence": true
    },
    {
        "source_sentence": "亦是行相。",
        "from": "T08n0228_001:0588c08_2",
        "context_with_next_sentence": true
    },
    {
        "source_sentence": "若如是行者，當知此菩薩未能具足善巧方便。」",
        "from": "T08n0228_001:0588c09_0",
        "context_with_next_sentence": true
    },
    {
        "source_sentence": "爾時，尊者舍利子白須菩提言：「當云何行，是為菩薩摩訶薩行般若波羅蜜多？」",
        "from": "T08n0228_001:0588c10_0",
        "context_with_next_sentence": true
    },
    {
        "source_sentence": "須菩提言：「舍利子！",
        "from": "T08n0228_001:0588c11_1",
        "context_with_next_sentence": true
    },
    {
        "source_sentence": "若菩薩摩訶薩不行於色，不行色相，不行色生，不行色滅，不行色壞，不行色空，不行我行，不起我行菩薩行，如是不行受、想、行、識，不行受、想、行、識相，不行受、想、行、識生，不行受、想、行、識滅，不行受、想、行、識壞，不行受、想、行、識空，不行我行，不起我行菩薩行，不作是念：『若如是行，乃名行般若波羅蜜多。』",
        "from": "T08n0228_001:0588c12_2",
        "context_with_next_sentence": true
    },
    {
        "source_sentence": "若如是者，是名菩薩摩訶薩行般若波羅蜜多。",
        "from": "T08n0228_001:0588c18_3",
        "context_with_next_sentence": true
    },
    {
        "source_sentence": "而彼菩薩摩訶薩雖如是行，即不念我行，不念我不行，不念我亦行亦不行，不念我非行非不行。",
        "from": "T08n0228_001:0588c19_4",
        "context_with_next_sentence": true
    },
    {
        "source_sentence": "又復不念有所行，不念無所行，不念亦有所行亦無所行，不念非有所行非無所行。",
        "from": "T08n0228_001:0588c22_0",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0588c23_1",
        "context_with_next_sentence": true
    },
    {
        "source_sentence": "一切法無念、無取無非取，此名菩薩摩訶薩一切法無受三摩地。",
        "from": "T08n0228_001:0588c24_2",
        "context_with_next_sentence": true
    },
    {
        "source_sentence": "廣大圓滿無量決定，不為一切聲聞緣覺所壞。",
        "from": "T08n0228_001:0588c25_3",
        "context_with_next_sentence": true
    },
    {
        "source_sentence": "此三摩地遍入一切三摩地行，若菩薩摩訶薩能如是行者，速得成就阿耨多羅三藐三菩提。」",
        "from": "T08n0228_001:0588c26_4",
        "context_with_next_sentence": true
    },
    {
        "source_sentence": "是時，尊者須菩提承佛威神作如是言：「若菩薩摩訶薩雖行無數三摩地而無行相，雖見無數三摩地而無所見，彼菩薩不作是念：『此三摩地我已入，此三摩地我當入，此三摩地我今入。』",
        "from": "T08n0228_001:0588c29_0",
        "context_with_next_sentence": true
    },
    {
        "source_sentence": "如是一切時、一切處、一切種，離一切相而無所生。",
        "from": "T08n0228_001:0589a04_1",
        "context_with_next_sentence": true
    },
    {
        "source_sentence": "若如是者，當知是菩薩已從先佛得授阿耨多羅三藐三菩提記。」",
        "from": "T08n0228_001:0589a05_2",
        "context_with_next_sentence": true
    },
    {
        "source_sentence": "爾時，尊者舍利子白須菩提言：「若菩薩摩訶薩於三摩地無所行相，彼得如來、應供、正等正覺與授阿耨多羅三藐三菩提記者，而此三摩地為有所觀不？」",
        "from": "T08n0228_001:0589a07_0",
        "context_with_next_sentence": true
    },
    {
        "source_sentence": "須菩提言：「不也，舍利子！",
        "from": "T08n0228_001:0589a10_1",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0589a11_0",
        "context_with_next_sentence": true
    },
    {
        "source_sentence": "彼三摩地性無所有，離諸分別及所了知。」",
        "from": "T08n0228_001:0589a11_1",
        "context_with_next_sentence": true
    },
    {
        "source_sentence": "爾時，世尊讚言：「善哉，善哉！",
        "from": "T08n0228_001:0589a13_0",
        "context_with_next_sentence": true
    },
    {
        "source_sentence": "須菩提！",
        "from": "T08n0228_001:0589a13_1",
        "context_with_next_sentence": true
    },
    {
        "source_sentence": "如是，如是！",
        "from": "T08n0228_001:0589a13_2",
        "context_with_next_sentence": true
    },
    {
        "source_sentence": "須菩提！",
        "from": "T08n0228_001:0589a14_0",
        "context_with_next_sentence": true
    },
    {
        "source_sentence": "如佛世尊威神辯才及加持力，如是宣說，諸菩薩摩訶薩當如是行，如是修學。",
        "from": "T08n0228_001:0589a14_1",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0589a15_2",
        "context_with_next_sentence": true
    },
    {
        "source_sentence": "若菩薩摩訶薩如是學者，是為修學般若波羅蜜多。」",
        "from": "T08n0228_001:0589a16_3",
        "context_with_next_sentence": true
    },
    {
        "source_sentence": "是時，尊者舍利子白佛言：「世尊！",
        "from": "T08n0228_001:0589a18_0",
        "context_with_next_sentence": true
    },
    {
        "source_sentence": "若菩薩摩訶薩如是修學，是即修學般若波羅蜜多耶？」",
        "from": "T08n0228_001:0589a18_1",
        "context_with_next_sentence": true
    },
    {
        "source_sentence": "佛言：「舍利子！",
        "from": "T08n0228_001:0589a19_2",
        "context_with_next_sentence": true
    },
    {
        "source_sentence": "如是，如是！",
        "from": "T08n0228_001:0589a20_3",
        "context_with_next_sentence": true
    },
    {
        "source_sentence": "若菩薩摩訶薩如是學者，是為修學般若波羅蜜多。」",
        "from": "T08n0228_001:0589a20_4",
        "context_with_next_sentence": true
    },
    {
        "source_sentence": "舍利子白佛言：「世尊！",
        "from": "T08n0228_001:0589a21_5",
        "context_with_next_sentence": true
    },
    {
        "source_sentence": "若菩薩摩訶薩如是修學，當學何法？」",
        "from": "T08n0228_001:0589a22_6",
        "context_with_next_sentence": true
    },
    {
        "source_sentence": "佛言：「舍利子！",
        "from": "T08n0228_001:0589a22_7",
        "context_with_next_sentence": true
    },
    {
        "source_sentence": "若菩薩摩訶薩了法無所有亦復無所學，是為修學。",
        "from": "T08n0228_001:0589a23_8",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0589a24_9",
        "context_with_next_sentence": true
    },
    {
        "source_sentence": "彼一切法皆無所有，而諸愚異生於無法中分別執著。」",
        "from": "T08n0228_001:0589a24_10",
        "context_with_next_sentence": true
    },
    {
        "source_sentence": "舍利子白佛言：「世尊！",
        "from": "T08n0228_001:0589a25_11",
        "context_with_next_sentence": true
    },
    {
        "source_sentence": "若法無所有今云何有？」",
        "from": "T08n0228_001:0589a26_12",
        "context_with_next_sentence": true
    },
    {
        "source_sentence": "佛言：「舍利子！",
        "from": "T08n0228_001:0589a26_13",
        "context_with_next_sentence": true
    },
    {
        "source_sentence": "諸法無所有今如是有，彼諸愚異生於無法中，以不了故說為無明，是故執著無明。",
        "from": "T08n0228_001:0589a27_14",
        "context_with_next_sentence": true
    },
    {
        "source_sentence": "以執著故起分別心，由分別故墮於二邊，如是展轉於一切法，種種分別起所得相。",
        "from": "T08n0228_001:0589a29_15",
        "context_with_next_sentence": true
    },
    {
        "source_sentence": "彼分別已，依於二邊而生執著，是故分別過去諸法，分別未來諸法，分別現在諸法。",
        "from": "T08n0228_001:0589b01_16",
        "context_with_next_sentence": true
    },
    {
        "source_sentence": "以諸分別故執著名色。",
        "from": "T08n0228_001:0589b03_17",
        "context_with_next_sentence": true
    },
    {
        "source_sentence": "舍利子！",
        "from": "T08n0228_001:0589b04_18",
        "context_with_next_sentence": true
    },
    {
        "source_sentence": "彼諸異生不了諸法無所有性起分別者，於如實道不能了知亦不能見。",
        "from": "T08n0228_001:0589b04_19",
        "context_with_next_sentence": true
    },
    {
        "source_sentence": "由不知見故不出三界，於實際法不能安住亦不生信，是故墮彼愚異生數。」",
        "from": "T08n0228_001:0589b06_20",
        "context_with_next_sentence": true
    },
    {
        "source_sentence": "爾時，尊者舍利子復白佛言：「世尊！",
        "from": "T08n0228_001:0589b08_0",
        "context_with_next_sentence": true
    },
    {
        "source_sentence": "若菩薩摩訶薩如是學者，是學一切智不？」",
        "from": "T08n0228_001:0589b08_1",
        "context_with_next_sentence": true
    },
    {
        "source_sentence": "佛言：「舍利子！",
        "from": "T08n0228_001:0589b09_2",
        "context_with_next_sentence": true
    },
    {
        "source_sentence": "菩薩摩訶薩如是學者非學一切智，菩薩摩訶薩如是學者亦學一切智，如是學者亦學一切法，得近一切智成就一切智。」",
        "from": "T08n0228_001:0589b10_0",
        "context_with_next_sentence": true
    },
    {
        "source_sentence": "是時，尊者須菩提白佛言：「世尊！",
        "from": "T08n0228_001:0589b13_0",
        "context_with_next_sentence": true
    },
    {
        "source_sentence": "若有幻人作是問言：『云何修學一切智？",
        "from": "T08n0228_001:0589b13_1",
        "context_with_next_sentence": true
    },
    {
        "source_sentence": "云何親近一切智？",
        "from": "T08n0228_001:0589b14_2",
        "context_with_next_sentence": true
    },
    {
        "source_sentence": "云何成就一切智？』",
        "from": "T08n0228_001:0589b15_0",
        "context_with_next_sentence": true
    },
    {
        "source_sentence": "彼若作是問，我當云何答？」",
        "from": "T08n0228_001:0589b15_1",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_001:0589b16_0",
        "context_with_next_sentence": true
    },
    {
        "source_sentence": "我今問汝，隨汝意答。」",
        "from": "T08n0228_001:0589b16_1",
        "context_with_next_sentence": true
    },
    {
        "source_sentence": "須菩提言：「善哉，世尊！",
        "from": "T08n0228_001:0589b16_2",
        "context_with_next_sentence": true
    },
    {
        "source_sentence": "願樂欲聞。」",
        "from": "T08n0228_001:0589b17_3",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_001:0589b17_4",
        "context_with_next_sentence": true
    },
    {
        "source_sentence": "於汝意云何，幻異於色，色異幻不？",
        "from": "T08n0228_001:0589b17_5",
        "context_with_next_sentence": true
    },
    {
        "source_sentence": "如是幻異受、想、行、識，受、想、行、識異於幻不？」",
        "from": "T08n0228_001:0589b18_6",
        "context_with_next_sentence": true
    },
    {
        "source_sentence": "須菩提言：「不也，世尊！",
        "from": "T08n0228_001:0589b19_7",
        "context_with_next_sentence": true
    },
    {
        "source_sentence": "異幻非色，異色非幻，彼幻即色，彼色即幻，受、想、行、識亦復如是。」",
        "from": "T08n0228_001:0589b19_8",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_001:0589b21_9",
        "context_with_next_sentence": true
    },
    {
        "source_sentence": "於意云何，所有五取蘊是菩薩不？」",
        "from": "T08n0228_001:0589b21_10",
        "context_with_next_sentence": true
    },
    {
        "source_sentence": "須菩提言：「如是，世尊！",
        "from": "T08n0228_001:0589b22_11",
        "context_with_next_sentence": true
    },
    {
        "source_sentence": "如是，善逝！」",
        "from": "T08n0228_001:0589b22_12",
        "context_with_next_sentence": true
    },
    {
        "source_sentence": "佛告須菩提：「當知五取蘊即是幻人。",
        "from": "T08n0228_001:0589b23_13",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0589b23_14",
        "context_with_next_sentence": true
    },
    {
        "source_sentence": "說色如幻，受、想、行、識亦如幻。",
        "from": "T08n0228_001:0589b24_15",
        "context_with_next_sentence": true
    },
    {
        "source_sentence": "彼色、受、想、行、識即是六根五蘊，是故菩薩摩訶薩亦如幻。",
        "from": "T08n0228_001:0589b24_16",
        "context_with_next_sentence": true
    },
    {
        "source_sentence": "若欲修學般若波羅蜜多者，當如幻學，即得阿耨多羅三藐三菩提。」",
        "from": "T08n0228_001:0589b26_17",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_001:0589b28_0",
        "context_with_next_sentence": true
    },
    {
        "source_sentence": "若有初住大乘菩薩，聞作是說得無驚怖耶？」",
        "from": "T08n0228_001:0589b28_1",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_001:0589b29_2",
        "context_with_next_sentence": true
    },
    {
        "source_sentence": "彼初住大乘菩薩若隨惡知識，即於是法聞已驚怖；而彼菩薩若隨善知識，即聞是法不生驚怖。」",
        "from": "T08n0228_001:0589b29_3",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_001:0589c02_4",
        "context_with_next_sentence": true
    },
    {
        "source_sentence": "云何名為菩薩摩訶薩惡知識？」",
        "from": "T08n0228_001:0589c03_5",
        "context_with_next_sentence": true
    },
    {
        "source_sentence": "佛言：「若有教令遠離般若波羅蜜多者，是為菩薩惡知識。」",
        "from": "T08n0228_001:0589c04_6",
        "context_with_next_sentence": true
    },
    {
        "source_sentence": "「何名菩薩善知識？」",
        "from": "T08n0228_001:0589c05_7",
        "context_with_next_sentence": true
    },
    {
        "source_sentence": "佛言：「若於般若波羅蜜多，自所宣說、轉教他人，復為他人廣示魔業及魔過失，勸令覺了，覺已復令遠離，又復勸令不離諸佛。",
        "from": "T08n0228_001:0589c05_8",
        "context_with_next_sentence": true
    },
    {
        "source_sentence": "須菩提！",
        "from": "T08n0228_001:0589c08_9",
        "context_with_next_sentence": true
    },
    {
        "source_sentence": "當知是人被大乘鎧，大乘莊嚴，安住大乘，是為菩薩摩訶薩善知識。」",
        "from": "T08n0228_001:0589c08_10",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_001:0589c10_11",
        "context_with_next_sentence": true
    },
    {
        "source_sentence": "如佛所說：『菩薩摩訶薩被大乘鎧，大乘莊嚴，安住大乘。』",
        "from": "T08n0228_001:0589c10_12",
        "context_with_next_sentence": true
    },
    {
        "source_sentence": "世尊！",
        "from": "T08n0228_001:0589c12_13",
        "context_with_next_sentence": true
    },
    {
        "source_sentence": "當說何句義是菩薩義？」",
        "from": "T08n0228_001:0589c12_14",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_001:0589c12_15",
        "context_with_next_sentence": true
    },
    {
        "source_sentence": "當知非句義是菩薩義。",
        "from": "T08n0228_001:0589c13_16",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0589c13_17",
        "context_with_next_sentence": true
    },
    {
        "source_sentence": "菩薩於一切法無所障礙，於一切法如實了知，乃至阿耨多羅三藐三菩提亦無障礙，亦如實知。",
        "from": "T08n0228_001:0589c13_18",
        "context_with_next_sentence": true
    },
    {
        "source_sentence": "此說為菩薩義。」",
        "from": "T08n0228_001:0589c15_19",
        "context_with_next_sentence": true
    },
    {
        "source_sentence": "「又復，世尊！",
        "from": "T08n0228_001:0589c16_20",
        "context_with_next_sentence": true
    },
    {
        "source_sentence": "云何得名摩訶薩？」",
        "from": "T08n0228_001:0589c16_21",
        "context_with_next_sentence": true
    },
    {
        "source_sentence": "佛言：「於有情聚中而為最上，以是義故，名為摩訶薩。」",
        "from": "T08n0228_001:0589c16_22",
        "context_with_next_sentence": true
    },
    {
        "source_sentence": "爾時，尊者舍利子白佛言：「世尊！",
        "from": "T08n0228_001:0589c19_0",
        "context_with_next_sentence": true
    },
    {
        "source_sentence": "我亦樂說摩訶薩義。」",
        "from": "T08n0228_001:0589c19_1",
        "context_with_next_sentence": true
    },
    {
        "source_sentence": "佛言：「隨所樂說，今正是時。」",
        "from": "T08n0228_001:0589c20_2",
        "context_with_next_sentence": true
    },
    {
        "source_sentence": "舍利子言：「所有我見、眾生見、命者見、補特伽羅見、諸有趣見、斷見、常見及有身見，若離如是等見為眾生說法者，是為摩訶薩。」",
        "from": "T08n0228_001:0589c20_3",
        "context_with_next_sentence": true
    },
    {
        "source_sentence": "爾時，尊者須菩提白佛言：「世尊！",
        "from": "T08n0228_001:0589c24_0",
        "context_with_next_sentence": true
    },
    {
        "source_sentence": "我亦樂說摩訶薩義。」",
        "from": "T08n0228_001:0589c24_1",
        "context_with_next_sentence": true
    },
    {
        "source_sentence": "佛言：「隨所樂說，今正是時。」",
        "from": "T08n0228_001:0589c25_2",
        "context_with_next_sentence": true
    },
    {
        "source_sentence": "須菩提言：「若菩提心、一切智心、無漏心、無等心、無等等心，於如是心無礙無著，不為一切聲聞、緣覺所壞，以是義故名為摩訶薩，由此入於菩薩摩訶薩數。」",
        "from": "T08n0228_001:0589c25_3",
        "context_with_next_sentence": true
    },
    {
        "source_sentence": "時，尊者舍利子白須菩提言：「云何彼心無礙無著？」",
        "from": "T08n0228_001:0589c29_4",
        "context_with_next_sentence": true
    },
    {
        "source_sentence": "須菩提言：「以無心故，心無障礙亦無所著。」",
        "from": "T08n0228_001:0590a01_5",
        "context_with_next_sentence": true
    },
    {
        "source_sentence": "舍利子言：「心義云何？」",
        "from": "T08n0228_001:0590a02_6",
        "context_with_next_sentence": true
    },
    {
        "source_sentence": "須菩提言：「舍利子！",
        "from": "T08n0228_001:0590a02_7",
        "context_with_next_sentence": true
    },
    {
        "source_sentence": "心於有無為可生耶？",
        "from": "T08n0228_001:0590a03_8",
        "context_with_next_sentence": true
    },
    {
        "source_sentence": "為可得耶？」",
        "from": "T08n0228_001:0590a03_9",
        "context_with_next_sentence": true
    },
    {
        "source_sentence": "舍利子言：「不也，須菩提！」",
        "from": "T08n0228_001:0590a03_10",
        "context_with_next_sentence": true
    },
    {
        "source_sentence": "是時，須菩提告舍利子言：「心於有無若不可得者，何故於心有所說耶？」",
        "from": "T08n0228_001:0590a04_11",
        "context_with_next_sentence": true
    },
    {
        "source_sentence": "尊者舍利子讚須菩提言：「善哉，善哉！",
        "from": "T08n0228_001:0590a06_0",
        "context_with_next_sentence": true
    },
    {
        "source_sentence": "須菩提！",
        "from": "T08n0228_001:0590a06_1",
        "context_with_next_sentence": true
    },
    {
        "source_sentence": "誠如佛說，汝於無諍三昧行中最勝第一。」",
        "from": "T08n0228_001:0590a07_0",
        "context_with_next_sentence": true
    },
    {
        "source_sentence": "爾時，尊者滿慈子白佛言：「世尊！",
        "from": "T08n0228_001:0590a08_0",
        "context_with_next_sentence": true
    },
    {
        "source_sentence": "我亦樂說摩訶薩義。」",
        "from": "T08n0228_001:0590a08_1",
        "context_with_next_sentence": true
    },
    {
        "source_sentence": "佛言：「隨所樂說，今正是時。」",
        "from": "T08n0228_001:0590a09_2",
        "context_with_next_sentence": true
    },
    {
        "source_sentence": "滿慈子言：「摩訶薩者，所謂被大乘鎧，以大乘法而自莊嚴，安住大乘，是故說為摩訶薩義。」",
        "from": "T08n0228_001:0590a09_3",
        "context_with_next_sentence": true
    },
    {
        "source_sentence": "是時，須菩提白佛言：「世尊！",
        "from": "T08n0228_001:0590a11_4",
        "context_with_next_sentence": true
    },
    {
        "source_sentence": "所言菩薩摩訶薩被大乘鎧者，以何義故名大乘鎧？」",
        "from": "T08n0228_001:0590a12_5",
        "context_with_next_sentence": true
    },
    {
        "source_sentence": "佛言：「若菩薩摩訶薩作如是念：『我應度無量無數眾生令至涅盤。』",
        "from": "T08n0228_001:0590a13_6",
        "context_with_next_sentence": true
    },
    {
        "source_sentence": "雖度如是眾生已，於諸眾生無所度想，而無一眾生得涅盤者。",
        "from": "T08n0228_001:0590a15_0",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0590a16_1",
        "context_with_next_sentence": true
    },
    {
        "source_sentence": "一切法性本如是故，離諸起作。",
        "from": "T08n0228_001:0590a16_2",
        "context_with_next_sentence": true
    },
    {
        "source_sentence": "須菩提！",
        "from": "T08n0228_001:0590a17_3",
        "context_with_next_sentence": true
    },
    {
        "source_sentence": "譬如幻師於四衢道，以其幻法出多人聚，出已即隱。",
        "from": "T08n0228_001:0590a17_4",
        "context_with_next_sentence": true
    },
    {
        "source_sentence": "須菩提！",
        "from": "T08n0228_001:0590a18_5",
        "context_with_next_sentence": true
    },
    {
        "source_sentence": "於汝意云何？",
        "from": "T08n0228_001:0590a18_6",
        "context_with_next_sentence": true
    },
    {
        "source_sentence": "是諸幻人有所從來、有其實不？",
        "from": "T08n0228_001:0590a19_7",
        "context_with_next_sentence": true
    },
    {
        "source_sentence": "有所滅去、有所壞不？」",
        "from": "T08n0228_001:0590a19_8",
        "context_with_next_sentence": true
    },
    {
        "source_sentence": "須菩提言：「不也，世尊！」",
        "from": "T08n0228_001:0590a20_9",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_001:0590a20_10",
        "context_with_next_sentence": true
    },
    {
        "source_sentence": "菩薩摩訶薩亦復如是，雖度無量無數眾生令至涅盤，而實無眾生有所度者。",
        "from": "T08n0228_001:0590a21_11",
        "context_with_next_sentence": true
    },
    {
        "source_sentence": "若菩薩摩訶薩聞作是說，不生驚怖，當知是菩薩摩訶薩被大乘鎧而自莊嚴。」",
        "from": "T08n0228_001:0590a22_12",
        "context_with_next_sentence": true
    },
    {
        "source_sentence": "爾時，尊者須菩提白佛言：「世尊！",
        "from": "T08n0228_001:0590a25_0",
        "context_with_next_sentence": true
    },
    {
        "source_sentence": "如我解佛所說義，菩薩摩訶薩若如是了知者，是為被大乘鎧，勇猛堅固而善莊嚴。」",
        "from": "T08n0228_001:0590a25_1",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_001:0590a27_2",
        "context_with_next_sentence": true
    },
    {
        "source_sentence": "如是，如是！",
        "from": "T08n0228_001:0590a27_3",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0590a28_4",
        "context_with_next_sentence": true
    },
    {
        "source_sentence": "彼一切智是無為無作法，為利眾生故起諸方便。",
        "from": "T08n0228_001:0590a28_5",
        "context_with_next_sentence": true
    },
    {
        "source_sentence": "而彼眾生亦是無為無作法。」",
        "from": "T08n0228_001:0590a29_6",
        "context_with_next_sentence": true
    },
    {
        "source_sentence": "須菩提言：「誠如佛說。",
        "from": "T08n0228_001:0590b01_7",
        "context_with_next_sentence": true
    },
    {
        "source_sentence": "所以者何？",
        "from": "T08n0228_001:0590b01_8",
        "context_with_next_sentence": true
    },
    {
        "source_sentence": "色無縛無解，受、想、行、識亦無縛無解。",
        "from": "T08n0228_001:0590b01_9",
        "context_with_next_sentence": true
    },
    {
        "source_sentence": "世尊！",
        "from": "T08n0228_001:0590b02_10",
        "context_with_next_sentence": true
    },
    {
        "source_sentence": "色真如無縛無解，受、想、行、識真如亦無縛無解。」",
        "from": "T08n0228_001:0590b02_11",
        "context_with_next_sentence": true
    },
    {
        "source_sentence": "爾時，尊者滿慈子白須菩提言：「如尊者所說：『色無縛無解，受、想、行、識無縛無解，色真如無縛無解，受、想、行、識真如無縛無解。』",
        "from": "T08n0228_001:0590b04_0",
        "context_with_next_sentence": true
    },
    {
        "source_sentence": "者，此中何等是色無縛無解？",
        "from": "T08n0228_001:0590b06_1",
        "context_with_next_sentence": true
    },
    {
        "source_sentence": "何等是受、想、行、識無縛無解？",
        "from": "T08n0228_001:0590b07_2",
        "context_with_next_sentence": true
    },
    {
        "source_sentence": "何等是色真如無縛無解？",
        "from": "T08n0228_001:0590b08_3",
        "context_with_next_sentence": true
    },
    {
        "source_sentence": "何等是受、想、行、識真如無縛無解？」",
        "from": "T08n0228_001:0590b08_4",
        "context_with_next_sentence": true
    },
    {
        "source_sentence": "須菩提答言：「滿慈子！",
        "from": "T08n0228_001:0590b09_5",
        "context_with_next_sentence": true
    },
    {
        "source_sentence": "汝今當知，幻人色無縛無解，幻人受、想、行、識無縛無解，幻人色真如無縛無解，幻人受、想、行、識真如無縛無解。",
        "from": "T08n0228_001:0590b09_6",
        "context_with_next_sentence": true
    },
    {
        "source_sentence": "何以故？",
        "from": "T08n0228_001:0590b12_7",
        "context_with_next_sentence": true
    },
    {
        "source_sentence": "無所有故無縛無解，離故無縛無解，不生故無縛無解。",
        "from": "T08n0228_001:0590b12_8",
        "context_with_next_sentence": true
    },
    {
        "source_sentence": "若菩薩摩訶薩如是了知者，是即安住大乘，被大乘鎧，大乘莊嚴。",
        "from": "T08n0228_001:0590b13_9",
        "context_with_next_sentence": true
    },
    {
        "source_sentence": "即時，尊者滿慈子聞是說已，默然而住。」",
        "from": "T08n0228_001:0590b15_10",
        "context_with_next_sentence": true
    },
    {
        "source_sentence": "爾時，尊者須菩提白佛言：「世尊！",
        "from": "T08n0228_001:0590b17_0",
        "context_with_next_sentence": true
    },
    {
        "source_sentence": "如佛所言：『菩薩摩訶薩安住大乘，被大乘鎧，大乘莊嚴。』",
        "from": "T08n0228_001:0590b17_1",
        "context_with_next_sentence": true
    },
    {
        "source_sentence": "世尊以何義故為名大乘？",
        "from": "T08n0228_001:0590b18_2",
        "context_with_next_sentence": true
    },
    {
        "source_sentence": "菩薩云何了知？",
        "from": "T08n0228_001:0590b19_3",
        "context_with_next_sentence": true
    },
    {
        "source_sentence": "是乘從何所出？",
        "from": "T08n0228_001:0590b19_4",
        "context_with_next_sentence": true
    },
    {
        "source_sentence": "出已於何所住？」",
        "from": "T08n0228_001:0590b20_5",
        "context_with_next_sentence": true
    },
    {
        "source_sentence": "佛告須菩提：「大乘者無限量、無分數、無邊際，以是義故名為大乘。",
        "from": "T08n0228_001:0590b20_6",
        "context_with_next_sentence": true
    },
    {
        "source_sentence": "菩薩摩訶薩即如是了知。",
        "from": "T08n0228_001:0590b22_7",
        "context_with_next_sentence": true
    },
    {
        "source_sentence": "又言大乘從何所出、住何處者？",
        "from": "T08n0228_001:0590b22_8",
        "context_with_next_sentence": true
    },
    {
        "source_sentence": "是乘從三界出，住波羅蜜多，彼無所著故即住一切智，從是出生菩薩摩訶薩。",
        "from": "T08n0228_001:0590b23_9",
        "context_with_next_sentence": true
    },
    {
        "source_sentence": "「復次須菩提！",
        "from": "T08n0228_001:0590b26_0",
        "context_with_next_sentence": true
    },
    {
        "source_sentence": "若法無所出亦復無所住，以無住故，即一切智無住相應。",
        "from": "T08n0228_001:0590b26_1",
        "context_with_next_sentence": true
    },
    {
        "source_sentence": "又此大乘亦無所有，即無所出，無出故如是出。",
        "from": "T08n0228_001:0590b27_2",
        "context_with_next_sentence": true
    },
    {
        "source_sentence": "所以者何？",
        "from": "T08n0228_001:0590b28_3",
        "context_with_next_sentence": true
    },
    {
        "source_sentence": "若有所出、若無所出，如是二法俱不可得而無所生，乃至一切法中，無法可出亦無非法可出。",
        "from": "T08n0228_001:0590b28_4",
        "context_with_next_sentence": true
    },
    {
        "source_sentence": "須菩提！",
        "from": "T08n0228_001:0590c02_0",
        "context_with_next_sentence": true
    },
    {
        "source_sentence": "菩薩摩訶薩般若波羅蜜多如是出生。」",
        "from": "T08n0228_001:0590c02_1",
        "context_with_next_sentence": true
    },
    {
        "source_sentence": "爾時，尊者須菩提白佛言：「世尊！",
        "from": "T08n0228_001:0590c04_0",
        "context_with_next_sentence": true
    },
    {
        "source_sentence": "如佛所說：『彼大乘法於一切世間天、人、阿修羅中，而為最勝，與虛空等。",
        "from": "T08n0228_001:0590c04_1",
        "context_with_next_sentence": true
    },
    {
        "source_sentence": "如彼虛空能受無量無數眾生，彼大乘法亦復如是，能受無量無數眾生。』",
        "from": "T08n0228_001:0590c06_2",
        "context_with_next_sentence": true
    },
    {
        "source_sentence": "世尊！",
        "from": "T08n0228_001:0590c07_3",
        "context_with_next_sentence": true
    },
    {
        "source_sentence": "菩薩摩訶薩於大乘法，不見有來，不見有去，亦無住處。",
        "from": "T08n0228_001:0590c08_4",
        "context_with_next_sentence": true
    },
    {
        "source_sentence": "前際不可得，後際不可得，中際不可得，三世平等，無所生故，是故大乘義如是說。」",
        "from": "T08n0228_001:0590c09_5",
        "context_with_next_sentence": true
    },
    {
        "source_sentence": "爾時世尊讚言：「善哉，善哉！",
        "from": "T08n0228_001:0590c12_0",
        "context_with_next_sentence": true
    },
    {
        "source_sentence": "須菩提！",
        "from": "T08n0228_001:0590c12_1",
        "context_with_next_sentence": true
    },
    {
        "source_sentence": "如是，如是！",
        "from": "T08n0228_001:0590c12_2",
        "context_with_next_sentence": true
    },
    {
        "source_sentence": "須菩提！",
        "from": "T08n0228_001:0590c13_0",
        "context_with_next_sentence": true
    },
    {
        "source_sentence": "菩薩摩訶薩於大乘法如是修學，彼菩薩摩訶薩即得成就一切智。」",
        "from": "T08n0228_001:0590c13_1",
        "context_with_next_sentence": true
    },
    {
        "source_sentence": "佛說佛母出生三法藏般若波羅蜜多經卷第一",
        "from": "T08n0228_001:0590c15_0",
        "context_with_next_sentence": false
    }
]