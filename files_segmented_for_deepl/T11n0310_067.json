[
    {
        "source_sentence": "大寶積經卷第六十七",
        "from": "T11n0310_067:0379c09_0",
        "context_with_next_sentence": true
    },
    {
        "source_sentence": "北齊三藏那連提耶舍譯",
        "from": "T11n0310_067:0379c11_0",
        "context_with_next_sentence": true
    },
    {
        "source_sentence": "菩薩見實會第十六之七◎兜率陀天",
        "from": "T11n0310_067:0379c12_0",
        "context_with_next_sentence": true
    },
    {
        "source_sentence": "授記品第十六",
        "from": "T11n0310_067:0379c13_0",
        "context_with_next_sentence": true
    },
    {
        "source_sentence": "爾時八億兜率陀天，見諸阿修羅伽樓羅，乃至夜摩天等供養如來，聞授記已，欣喜踊躍作如是念：「於何等法，世尊與授阿耨多羅三藐三菩提記？",
        "from": "T11n0310_067:0379c14_0",
        "context_with_next_sentence": true
    },
    {
        "source_sentence": "為色受記受想行識得授阿耨多羅三藐三菩提記耶？」",
        "from": "T11n0310_067:0379c17_1",
        "context_with_next_sentence": true
    },
    {
        "source_sentence": "彼等諸天復作是念：「非與色記，亦復非與受想行識阿耨多羅三藐三菩提記。",
        "from": "T11n0310_067:0379c18_2",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0379c20_3",
        "context_with_next_sentence": true
    },
    {
        "source_sentence": "色既不生，菩提亦不生。",
        "from": "T11n0310_067:0379c20_4",
        "context_with_next_sentence": true
    },
    {
        "source_sentence": "云何無生色能寤無生菩提？",
        "from": "T11n0310_067:0379c21_0",
        "context_with_next_sentence": true
    },
    {
        "source_sentence": "如是乃至識亦不生，云何無生識能寤無生菩提？",
        "from": "T11n0310_067:0379c21_1",
        "context_with_next_sentence": true
    },
    {
        "source_sentence": "色既不滅，菩提亦不滅，云何不滅色能寤不滅菩提？",
        "from": "T11n0310_067:0379c22_2",
        "context_with_next_sentence": true
    },
    {
        "source_sentence": "如是乃至識亦不滅，云何不滅識能寤不滅菩提？",
        "from": "T11n0310_067:0379c23_3",
        "context_with_next_sentence": true
    },
    {
        "source_sentence": "色無分別，菩提亦無分別，云何無分別色能寤無分別菩提？",
        "from": "T11n0310_067:0379c25_4",
        "context_with_next_sentence": true
    },
    {
        "source_sentence": "如是乃至識亦無分別，云何無分別識能寤無分別菩提？",
        "from": "T11n0310_067:0379c26_5",
        "context_with_next_sentence": true
    },
    {
        "source_sentence": "色既無二，菩提亦無二，云何無二色能寤無二菩提？",
        "from": "T11n0310_067:0379c27_6",
        "context_with_next_sentence": true
    },
    {
        "source_sentence": "如是乃至識亦無二，云何無二識能寤無二菩提？",
        "from": "T11n0310_067:0379c28_7",
        "context_with_next_sentence": true
    },
    {
        "source_sentence": "色既無作，菩提亦無作，云何無作色能覺無作菩提？",
        "from": "T11n0310_067:0379c29_8",
        "context_with_next_sentence": true
    },
    {
        "source_sentence": "如是乃至識亦無作，云何無作識能覺無作菩提？",
        "from": "T11n0310_067:0380a02_9",
        "context_with_next_sentence": true
    },
    {
        "source_sentence": "色既不可得？",
        "from": "T11n0310_067:0380a03_10",
        "context_with_next_sentence": true
    },
    {
        "source_sentence": "菩提亦不可得？",
        "from": "T11n0310_067:0380a03_11",
        "context_with_next_sentence": true
    },
    {
        "source_sentence": "云何不可得色能覺不可得菩提？",
        "from": "T11n0310_067:0380a03_12",
        "context_with_next_sentence": true
    },
    {
        "source_sentence": "如是乃至識陰不可得，菩提亦不可得，云何不可得識能覺不可得菩提？",
        "from": "T11n0310_067:0380a04_13",
        "context_with_next_sentence": true
    },
    {
        "source_sentence": "如是於彼不可得諸法中，何者是佛？",
        "from": "T11n0310_067:0380a06_14",
        "context_with_next_sentence": true
    },
    {
        "source_sentence": "何者是菩提？",
        "from": "T11n0310_067:0380a07_15",
        "context_with_next_sentence": true
    },
    {
        "source_sentence": "何者是菩薩？",
        "from": "T11n0310_067:0380a07_16",
        "context_with_next_sentence": true
    },
    {
        "source_sentence": "何者是授記？",
        "from": "T11n0310_067:0380a07_17",
        "context_with_next_sentence": true
    },
    {
        "source_sentence": "色陰空受想行識亦復皆空。",
        "from": "T11n0310_067:0380a08_18",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0380a08_19",
        "context_with_next_sentence": true
    },
    {
        "source_sentence": "性自空故。",
        "from": "T11n0310_067:0380a08_20",
        "context_with_next_sentence": true
    },
    {
        "source_sentence": "如是佛空、菩提空、菩薩空、授記空。",
        "from": "T11n0310_067:0380a09_21",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0380a09_22",
        "context_with_next_sentence": true
    },
    {
        "source_sentence": "自體空故。",
        "from": "T11n0310_067:0380a10_23",
        "context_with_next_sentence": true
    },
    {
        "source_sentence": "如是性空一切法中，所言佛者但名但用，但是世諦但是言說，但是施設所言；色陰受想行識亦但名用，世俗言說及以施設，智者於此不應取著。",
        "from": "T11n0310_067:0380a10_24",
        "context_with_next_sentence": true
    },
    {
        "source_sentence": "譬如有人於其夢中受五欲樂，彼人寤已不見彼樂，憶念不得五欲樂故便生苦惱。",
        "from": "T11n0310_067:0380a13_25",
        "context_with_next_sentence": true
    },
    {
        "source_sentence": "如是住於菩薩乘者，若有取著不會菩提，不證菩提故不得其味，以不得味故心生苦惱。",
        "from": "T11n0310_067:0380a15_26",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0380a17_27",
        "context_with_next_sentence": true
    },
    {
        "source_sentence": "如是諸法如夢不實。",
        "from": "T11n0310_067:0380a17_28",
        "context_with_next_sentence": true
    },
    {
        "source_sentence": "彼法義別，愚癡凡夫取解各異，一切諸法當如是知。",
        "from": "T11n0310_067:0380a18_29",
        "context_with_next_sentence": true
    },
    {
        "source_sentence": "何法是佛？",
        "from": "T11n0310_067:0380a19_30",
        "context_with_next_sentence": true
    },
    {
        "source_sentence": "何法是菩薩？",
        "from": "T11n0310_067:0380a19_31",
        "context_with_next_sentence": true
    },
    {
        "source_sentence": "何法是菩提？",
        "from": "T11n0310_067:0380a19_32",
        "context_with_next_sentence": true
    },
    {
        "source_sentence": "彼諸佛法皆不可得。",
        "from": "T11n0310_067:0380a20_33",
        "context_with_next_sentence": true
    },
    {
        "source_sentence": "凡夫不可得，凡夫法亦不可得。",
        "from": "T11n0310_067:0380a20_34",
        "context_with_next_sentence": true
    },
    {
        "source_sentence": "聲聞不可得，聲聞法亦不可得。",
        "from": "T11n0310_067:0380a21_35",
        "context_with_next_sentence": true
    },
    {
        "source_sentence": "辟支佛不可得，辟支佛法亦不可得。",
        "from": "T11n0310_067:0380a22_36",
        "context_with_next_sentence": true
    },
    {
        "source_sentence": "菩薩不可得，菩薩法亦不可得。",
        "from": "T11n0310_067:0380a22_37",
        "context_with_next_sentence": true
    },
    {
        "source_sentence": "佛不可得，佛法亦不可得。",
        "from": "T11n0310_067:0380a23_38",
        "context_with_next_sentence": true
    },
    {
        "source_sentence": "菩提不可得，涅槃亦不可得。",
        "from": "T11n0310_067:0380a24_39",
        "context_with_next_sentence": true
    },
    {
        "source_sentence": "我等於此諸法之中解了無疑。」",
        "from": "T11n0310_067:0380a24_40",
        "context_with_next_sentence": true
    },
    {
        "source_sentence": "爾時兜率陀天於斯法中既無疑慮，於世尊所樂修供養，所作供養勝夜摩天。",
        "from": "T11n0310_067:0380a25_41",
        "context_with_next_sentence": true
    },
    {
        "source_sentence": "頂禮佛足，右繞三匝却住一面，即以偈頌讚世尊曰：「所有住佛功德者，　　如來為其說行法，　彼得三種解脫門，　　無等境界中修行。",
        "from": "T11n0310_067:0380a27_42",
        "context_with_next_sentence": true
    },
    {
        "source_sentence": "　無色亦無受想行，　　無其受者亦無心，　斯則無礙智境界，　　樂離欲陰人師子。",
        "from": "T11n0310_067:0380b02_0",
        "context_with_next_sentence": true
    },
    {
        "source_sentence": "　彼諸智慧妙丈夫，　　不取發於菩提想，　離陰已獲勝善根，　　於佛功德無疑慮。",
        "from": "T11n0310_067:0380b04_0",
        "context_with_next_sentence": true
    },
    {
        "source_sentence": "　志願無上大菩提，　　然於菩提離取著，　是故內心無憂喜，　　名為佛子修聖行。",
        "from": "T11n0310_067:0380b06_0",
        "context_with_next_sentence": true
    },
    {
        "source_sentence": "　同佛見法悉平等，　　是故於法無所畏，　智者於此世間處，　　求佛功德起修行。",
        "from": "T11n0310_067:0380b08_0",
        "context_with_next_sentence": true
    },
    {
        "source_sentence": "　簡擇色相無所著，　　棄捨一切有相心，　於彼三有不起願，　　觀察諸有悉皆空。",
        "from": "T11n0310_067:0380b10_0",
        "context_with_next_sentence": true
    },
    {
        "source_sentence": "　能知五陰各不生，　　如來授記及菩提，　菩提心等亦無生，　　作是說者非愚惑。",
        "from": "T11n0310_067:0380b12_0",
        "context_with_next_sentence": true
    },
    {
        "source_sentence": "　如來功德及生死，　　此諸佛法悉無生，　如是知者人中勝，　　是為真實如來子。",
        "from": "T11n0310_067:0380b14_0",
        "context_with_next_sentence": true
    },
    {
        "source_sentence": "　若能知是陰不滅，　　界入及以如來法，　佛與菩提及授記，　　斯等諸法皆不滅。",
        "from": "T11n0310_067:0380b16_0",
        "context_with_next_sentence": true
    },
    {
        "source_sentence": "　若為菩提修行者，　　當知彼亦是不滅，　知諸世間不滅故，　　彼求菩提不為難。",
        "from": "T11n0310_067:0380b18_0",
        "context_with_next_sentence": true
    },
    {
        "source_sentence": "　五陰界入與菩提，　　佛及菩薩皆無作，　如是了知為佛子，　　彼人能持佛正法。",
        "from": "T11n0310_067:0380b20_0",
        "context_with_next_sentence": true
    },
    {
        "source_sentence": "　陰界諸入皆無覺，　　菩提與佛并菩薩，　及以授記悉無覺，　　如是知者為佛子。",
        "from": "T11n0310_067:0380b22_0",
        "context_with_next_sentence": true
    },
    {
        "source_sentence": "　五陰界入性空寂，　　佛與菩提及授記，　如來真子修行者，　　斯等亦皆自性空。",
        "from": "T11n0310_067:0380b24_0",
        "context_with_next_sentence": true
    },
    {
        "source_sentence": "　陰界諸入悉虛妄，　　兩足世尊及菩提，　行者授記亦虛妄，　　如是了知為佛子。",
        "from": "T11n0310_067:0380b26_0",
        "context_with_next_sentence": true
    },
    {
        "source_sentence": "　非是依止非不依，　　亦非有法非無法，　非是有為非無為，　　如是了知為佛子。",
        "from": "T11n0310_067:0380b28_0",
        "context_with_next_sentence": true
    },
    {
        "source_sentence": "　世尊如是見世間，　　我等如是知佛心，　即為勝妙供養佛，　　及以一切賢聖眾。",
        "from": "T11n0310_067:0380c01_0",
        "context_with_next_sentence": true
    },
    {
        "source_sentence": "　我等讚佛所得福，　　唯佛世尊能了知，　以斯功德施群生，　　願皆成佛具眾相。」",
        "from": "T11n0310_067:0380c03_0",
        "context_with_next_sentence": true
    },
    {
        "source_sentence": "爾時世尊聞彼兜率諸天讚已，及知深信，即為天眾而現微笑。",
        "from": "T11n0310_067:0380c05_0",
        "context_with_next_sentence": true
    },
    {
        "source_sentence": "爾時慧命馬勝以偈問曰：「得大勢力無上士，　　以其因力現笑光。",
        "from": "T11n0310_067:0380c06_1",
        "context_with_next_sentence": true
    },
    {
        "source_sentence": "　願佛說是微笑因，　　令眾得聞皆欣喜。",
        "from": "T11n0310_067:0380c08_0",
        "context_with_next_sentence": true
    },
    {
        "source_sentence": "　以見如來微笑故，　　此諸大眾悉懷疑，　眾會慇懃普瞻仰，　　咸皆一心欲聽聞。",
        "from": "T11n0310_067:0380c09_0",
        "context_with_next_sentence": true
    },
    {
        "source_sentence": "　猶如世間有病人，　　唯思醫師及良藥，　如是大眾於佛所，　　願樂欲聞說授記。",
        "from": "T11n0310_067:0380c11_0",
        "context_with_next_sentence": true
    },
    {
        "source_sentence": "　斯等皆有深智慧，　　志求菩提無所著，　一切恭敬悉瞻仰，　　唯希如來為記莂。",
        "from": "T11n0310_067:0380c13_0",
        "context_with_next_sentence": true
    },
    {
        "source_sentence": "　世尊於此起大悲，　　以佛智力斷疑網，　是故大眾得欣喜，　　咸皆願求佛功德。",
        "from": "T11n0310_067:0380c15_0",
        "context_with_next_sentence": true
    },
    {
        "source_sentence": "　世尊今正授記時，　　唯願除滅諸疑惑，　如來久已離怨敵，　　願斷眾邪外道論。」",
        "from": "T11n0310_067:0380c17_0",
        "context_with_next_sentence": true
    },
    {
        "source_sentence": "爾時世尊即以偈答慧命馬勝言：「汝今啟請如來義，　　問其微笑正是時，　為利世間故致問，　　必當饒益諸眾生。",
        "from": "T11n0310_067:0380c19_0",
        "context_with_next_sentence": true
    },
    {
        "source_sentence": "　知諸天眾心樂欲，　　故我現是微笑光，　以知佛法勝妙故，　　於我便作上供養。",
        "from": "T11n0310_067:0380c22_0",
        "context_with_next_sentence": true
    },
    {
        "source_sentence": "　彼皆如實見世間，　　隨順聖教得證法，　已到三種解脫門，　　非諸世間所能知。",
        "from": "T11n0310_067:0380c24_0",
        "context_with_next_sentence": true
    },
    {
        "source_sentence": "　過去已供無量佛，　　亦曾問是深義趣，　於彼佛所久修空，　　今故於斯顯空義。",
        "from": "T11n0310_067:0380c26_0",
        "context_with_next_sentence": true
    },
    {
        "source_sentence": "　是故今者於此處，　　便得值遇佛世尊，　以空讚歎無上士，　　利益一切諸世間。",
        "from": "T11n0310_067:0380c28_0",
        "context_with_next_sentence": true
    },
    {
        "source_sentence": "　如斯世間悉無生，　　諸佛菩提及授記，　所有修行菩提者，　　彼等一切亦無生。",
        "from": "T11n0310_067:0381a01_0",
        "context_with_next_sentence": true
    },
    {
        "source_sentence": "　眾生悉同有此法，　　如是知已得菩提，　過去曾學菩提心，　　彼於此義能解了。",
        "from": "T11n0310_067:0381a03_0",
        "context_with_next_sentence": true
    },
    {
        "source_sentence": "　如是世間亦不滅，　　斯諸天眾善通達，　明智照了悉無疑，　　是故彼天皆作佛。",
        "from": "T11n0310_067:0381a05_0",
        "context_with_next_sentence": true
    },
    {
        "source_sentence": "　決定必得無依處，　　於法不取離分別，　一切世間皆無作，　　彼於斯義能了知。",
        "from": "T11n0310_067:0381a07_0",
        "context_with_next_sentence": true
    },
    {
        "source_sentence": "　一切法體離自性，　　天眾心淨無疑惑，　菩提及與菩提心，　　一切皆空無自性。",
        "from": "T11n0310_067:0381a09_0",
        "context_with_next_sentence": true
    },
    {
        "source_sentence": "　兜率諸天堅固慧，　　皆悉安住無所依，　故得菩提不為難，　　必當速成無上智。",
        "from": "T11n0310_067:0381a11_0",
        "context_with_next_sentence": true
    },
    {
        "source_sentence": "　於其未來星宿劫，　　當得度脫無邊眾，　彼天一切皆成佛，　　同號名曰擇法王。」",
        "from": "T11n0310_067:0381a13_0",
        "context_with_next_sentence": true
    },
    {
        "source_sentence": "　如來於此諸天眾，　　知其心樂為記說，　一切天人聞說已，　　咸皆踊躍稱心意。",
        "from": "T11n0310_067:0381a15_0",
        "context_with_next_sentence": true
    },
    {
        "source_sentence": "◎◎化樂天授記品第十七爾時化樂天王為首，與其眷屬七億化樂諸天眾等，見諸阿修羅伽樓羅，乃至見諸兜率天等供養如來，聞授記已欣喜踊躍，咸皆稱心得住實際，於真如中無有疑惑。",
        "from": "T11n0310_067:0381a16_1",
        "context_with_next_sentence": true
    },
    {
        "source_sentence": "從坐而起，偏袒右肩右膝著地，頭面作禮向佛合掌，異口同音而白佛言：「世尊！",
        "from": "T11n0310_067:0381a21_2",
        "context_with_next_sentence": true
    },
    {
        "source_sentence": "如我解佛所說義，一切諸法是真實際、無邊際、無礙際、無住際、無盡際、不二際、非際實際。",
        "from": "T11n0310_067:0381a23_3",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0381a25_4",
        "context_with_next_sentence": true
    },
    {
        "source_sentence": "所言實際者，不顛倒故。",
        "from": "T11n0310_067:0381a25_5",
        "context_with_next_sentence": true
    },
    {
        "source_sentence": "無邊際者，無限量故。",
        "from": "T11n0310_067:0381a26_6",
        "context_with_next_sentence": true
    },
    {
        "source_sentence": "無礙際者，離對治故。",
        "from": "T11n0310_067:0381a26_7",
        "context_with_next_sentence": true
    },
    {
        "source_sentence": "無住際者，離自性故。",
        "from": "T11n0310_067:0381a27_8",
        "context_with_next_sentence": true
    },
    {
        "source_sentence": "無盡際者，無有生故。",
        "from": "T11n0310_067:0381a27_9",
        "context_with_next_sentence": true
    },
    {
        "source_sentence": "不二際者，謂一味故。",
        "from": "T11n0310_067:0381a28_0",
        "context_with_next_sentence": true
    },
    {
        "source_sentence": "言非際者，是非有故。",
        "from": "T11n0310_067:0381a28_1",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0381a28_2",
        "context_with_next_sentence": true
    },
    {
        "source_sentence": "彼實際者遍一切處，無有一法而非實際。",
        "from": "T11n0310_067:0381a29_3",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0381b01_0",
        "context_with_next_sentence": true
    },
    {
        "source_sentence": "謂菩提者亦是實際。",
        "from": "T11n0310_067:0381b01_1",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0381b01_2",
        "context_with_next_sentence": true
    },
    {
        "source_sentence": "何者是菩提？",
        "from": "T11n0310_067:0381b01_3",
        "context_with_next_sentence": true
    },
    {
        "source_sentence": "一切法是菩提，離自性故。",
        "from": "T11n0310_067:0381b02_0",
        "context_with_next_sentence": true
    },
    {
        "source_sentence": "乃至五無間業亦是菩提。",
        "from": "T11n0310_067:0381b02_1",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0381b03_2",
        "context_with_next_sentence": true
    },
    {
        "source_sentence": "菩提無自性，五無間業亦無自性，是故無間業亦是菩提。",
        "from": "T11n0310_067:0381b03_3",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0381b04_4",
        "context_with_next_sentence": true
    },
    {
        "source_sentence": "言菩提者，如無餘涅槃性，亦如無間業性。",
        "from": "T11n0310_067:0381b04_5",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0381b05_6",
        "context_with_next_sentence": true
    },
    {
        "source_sentence": "一切法即是無餘涅槃性亦是無間業性，是故無餘涅槃界即是菩提。",
        "from": "T11n0310_067:0381b05_7",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0381b07_8",
        "context_with_next_sentence": true
    },
    {
        "source_sentence": "若有眾生住生死者可求涅槃，於實際中無住生死求涅槃者。",
        "from": "T11n0310_067:0381b07_9",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0381b09_0",
        "context_with_next_sentence": true
    },
    {
        "source_sentence": "實際無二故。",
        "from": "T11n0310_067:0381b09_1",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0381b09_2",
        "context_with_next_sentence": true
    },
    {
        "source_sentence": "我等於此解了無疑。",
        "from": "T11n0310_067:0381b09_3",
        "context_with_next_sentence": true
    },
    {
        "source_sentence": "若於此法無疑慮者，當知是人已曾過去於諸佛所得授阿耨多羅三藐三菩提記。」",
        "from": "T11n0310_067:0381b10_4",
        "context_with_next_sentence": true
    },
    {
        "source_sentence": "爾時世尊聞化樂天王及諸七億化樂天等說授記已，欲令大眾心喜悅故而現微笑。",
        "from": "T11n0310_067:0381b12_0",
        "context_with_next_sentence": true
    },
    {
        "source_sentence": "爾時慧命馬勝以偈問曰：「憐愍世者現微笑，　　而不說其笑因緣，　天人導師非無因，　　現此奇特微笑相。",
        "from": "T11n0310_067:0381b13_1",
        "context_with_next_sentence": true
    },
    {
        "source_sentence": "　既見世尊笑光已，　　今諸大眾悉懷疑，　唯願說其微笑因，　　斷除一切諸疑網。",
        "from": "T11n0310_067:0381b17_0",
        "context_with_next_sentence": true
    },
    {
        "source_sentence": "　斯等若蒙如來說，　　聞已咸生希有心，　為彼眾會淨真路，　　趣向菩提作因緣。",
        "from": "T11n0310_067:0381b19_0",
        "context_with_next_sentence": true
    },
    {
        "source_sentence": "　若有眾生疑慮者，　　是人難得妙菩提，　唯願大智斷疑惑，　　精勤速證無上道。",
        "from": "T11n0310_067:0381b21_0",
        "context_with_next_sentence": true
    },
    {
        "source_sentence": "　世尊此諸大眾等，　　志求菩提離諸惡，　得聞諸天授記已，　　決定當成大法王。",
        "from": "T11n0310_067:0381b23_0",
        "context_with_next_sentence": true
    },
    {
        "source_sentence": "　是故世尊願憐愍，　　除斷一切疑惑心，　授此諸天菩提記，　　令諸大眾皆欣喜。」",
        "from": "T11n0310_067:0381b25_0",
        "context_with_next_sentence": true
    },
    {
        "source_sentence": "爾時世尊以偈答慧命馬勝曰：「哀愍世間故現笑，　　馬勝汝今問我義，　我悉與彼天授記，　　汝等咸各淨心聽。",
        "from": "T11n0310_067:0381b27_0",
        "context_with_next_sentence": true
    },
    {
        "source_sentence": "　此諸化樂天眾等，　　自說授記得菩提，　眾中既作師子吼，　　能壞外道諸邪見。",
        "from": "T11n0310_067:0381c01_0",
        "context_with_next_sentence": true
    },
    {
        "source_sentence": "　譬如空中雨眾石，　　必墮大地無有疑，　如是佛子離疑惑，　　自知定當成佛道。",
        "from": "T11n0310_067:0381c03_0",
        "context_with_next_sentence": true
    },
    {
        "source_sentence": "　猶如日沒至夜時，　　當知日出必不久，　如是佛子備眾行，　　定知必當具十力。",
        "from": "T11n0310_067:0381c05_0",
        "context_with_next_sentence": true
    },
    {
        "source_sentence": "　又如日在正中時，　　觀諸色像皆明了，　如是佛子具眾行，　　自知必得薩婆若。",
        "from": "T11n0310_067:0381c07_0",
        "context_with_next_sentence": true
    },
    {
        "source_sentence": "　喻若日光至沒時，　　眾人咸知日不見，　如是佛子皆自知，　　決定當得最勝智。",
        "from": "T11n0310_067:0381c09_0",
        "context_with_next_sentence": true
    },
    {
        "source_sentence": "　譬如眾流趣其下，　　智者當知歸大海，　如是佛子具明慧，　　定知必得上菩提。",
        "from": "T11n0310_067:0381c11_0",
        "context_with_next_sentence": true
    },
    {
        "source_sentence": "　如人以石擲虛空，　　決定墮地無疑慮，　如是佛子悉自知，　　不久當得世間解。",
        "from": "T11n0310_067:0381c13_0",
        "context_with_next_sentence": true
    },
    {
        "source_sentence": "　智者法爾有此見，　　以知法故不致疑，　自知分有佛功德，　　必定近於自然智。",
        "from": "T11n0310_067:0381c15_0",
        "context_with_next_sentence": true
    },
    {
        "source_sentence": "　假使諸魔那由眾，　　現佛言汝不作佛，　不能沮壞其心意，　　已自善解真法故。",
        "from": "T11n0310_067:0381c17_0",
        "context_with_next_sentence": true
    },
    {
        "source_sentence": "　決定於彼佛功德，　　咸各自說得授記，　於斯諸天授記事，　　如來悉生隨喜心。",
        "from": "T11n0310_067:0381c19_0",
        "context_with_next_sentence": true
    },
    {
        "source_sentence": "　此天所修菩薩行，　　悉自了知不由他，　彼等自說成善逝，　　世尊於此皆隨喜。",
        "from": "T11n0310_067:0381c21_0",
        "context_with_next_sentence": true
    },
    {
        "source_sentence": "　是故馬勝若有人，　　欲得無上菩提者，　可於此法應勤求，　　必獲最勝安隱處。",
        "from": "T11n0310_067:0381c23_0",
        "context_with_next_sentence": true
    },
    {
        "source_sentence": "　自成正覺寤斯理，　　隨義如實能了知，　親近供養善知識，　　彼證菩提不為難。",
        "from": "T11n0310_067:0381c25_0",
        "context_with_next_sentence": true
    },
    {
        "source_sentence": "　若有千劫修苦行，　　皮膏血肉無戀惜，　若能解了斯義趣，　　此福廣大勝於彼。",
        "from": "T11n0310_067:0381c27_0",
        "context_with_next_sentence": true
    },
    {
        "source_sentence": "　過去所有一切佛，　　未來憐愍眾生者，　及以現在諸世尊，　　悉依此法成佛道。",
        "from": "T11n0310_067:0381c29_0",
        "context_with_next_sentence": true
    },
    {
        "source_sentence": "　化天於我供養已，　　咸皆善知第一義，　曾供過去諸如來，　　寤斯義理當成佛。",
        "from": "T11n0310_067:0382a02_0",
        "context_with_next_sentence": true
    },
    {
        "source_sentence": "　諸佛所有勝三昧，　　及以現在所住定，　彼天深得佛境界，　　由本先世久修習。",
        "from": "T11n0310_067:0382a04_0",
        "context_with_next_sentence": true
    },
    {
        "source_sentence": "　馬勝！",
        "from": "T11n0310_067:0382a06_0",
        "context_with_next_sentence": true
    },
    {
        "source_sentence": "化樂天子等，　　於彼三昧無有疑，　清淨佛法既善學，　　今於佛道現修行。",
        "from": "T11n0310_067:0382a06_1",
        "context_with_next_sentence": true
    },
    {
        "source_sentence": "　是故於理生信解，　　當正勤求離苦邊，　常應親近多聞者，　　必得無上大菩提。」",
        "from": "T11n0310_067:0382a08_0",
        "context_with_next_sentence": true
    },
    {
        "source_sentence": "　聞佛所說妙法已，　　化樂諸天眾會等，　皆悉欣喜除疑網，　　流注趣向大涅槃。",
        "from": "T11n0310_067:0382a10_0",
        "context_with_next_sentence": true
    },
    {
        "source_sentence": "他化自在天授記品第十八",
        "from": "T11n0310_067:0382a12_0",
        "context_with_next_sentence": true
    },
    {
        "source_sentence": "爾時他化自在天王為首，與其眷屬八十那由他諸天眾等，見諸阿修羅、伽樓羅、龍女、龍王、鳩槃茶、乾闥婆、夜叉、緊那羅、訶羅伽闍天、四天王、忉利天、夜摩天、兜率陀天、化樂天等供養如來，聞授記已，欣喜踊悅皆得稱心，異口同聲而白佛言：「世尊！",
        "from": "T11n0310_067:0382a13_0",
        "context_with_next_sentence": true
    },
    {
        "source_sentence": "化樂諸天所說實際者，我等尚不見實況復見際。",
        "from": "T11n0310_067:0382a18_1",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0382a19_2",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0382a19_3",
        "context_with_next_sentence": true
    },
    {
        "source_sentence": "若見實者，可言見際。",
        "from": "T11n0310_067:0382a20_0",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0382a20_1",
        "context_with_next_sentence": true
    },
    {
        "source_sentence": "是人行於二處。",
        "from": "T11n0310_067:0382a20_2",
        "context_with_next_sentence": true
    },
    {
        "source_sentence": "住如是乘者，若善男子善女人，應為彼說此二種法。",
        "from": "T11n0310_067:0382a21_0",
        "context_with_next_sentence": true
    },
    {
        "source_sentence": "此二法者非真境界。",
        "from": "T11n0310_067:0382a22_1",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0382a22_2",
        "context_with_next_sentence": true
    },
    {
        "source_sentence": "若善男子善女人於不二法不信不入，雖復如是，此人發心望得菩提，當知是人行於非徑。",
        "from": "T11n0310_067:0382a22_3",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0382a24_4",
        "context_with_next_sentence": true
    },
    {
        "source_sentence": "此於菩提非道行故。",
        "from": "T11n0310_067:0382a25_0",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0382a25_1",
        "context_with_next_sentence": true
    },
    {
        "source_sentence": "若有眾生求菩提者，是人不見一法可覺。",
        "from": "T11n0310_067:0382a25_2",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0382a26_3",
        "context_with_next_sentence": true
    },
    {
        "source_sentence": "無有少法可得覺寤阿耨多羅三藐三菩提故。",
        "from": "T11n0310_067:0382a26_4",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0382a27_5",
        "context_with_next_sentence": true
    },
    {
        "source_sentence": "彼法非過去非未來非現在、非有為非無為、非有非無、非可識非可知非可捨非可修非可證。",
        "from": "T11n0310_067:0382a27_6",
        "context_with_next_sentence": true
    },
    {
        "source_sentence": "謂菩提者，彼法非與餘法作對治，餘法亦不與彼法作對治。",
        "from": "T11n0310_067:0382b01_0",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0382b02_1",
        "context_with_next_sentence": true
    },
    {
        "source_sentence": "彼法非雜煩惱非離煩惱，法體不可得，性自離故。",
        "from": "T11n0310_067:0382b02_2",
        "context_with_next_sentence": true
    },
    {
        "source_sentence": "此法不與彼法作對治，彼法亦不與此法作對治。",
        "from": "T11n0310_067:0382b03_3",
        "context_with_next_sentence": true
    },
    {
        "source_sentence": "何以故？",
        "from": "T11n0310_067:0382b04_4",
        "context_with_next_sentence": true
    },
    {
        "source_sentence": "一切諸法離諸相故。",
        "from": "T11n0310_067:0382b05_5",
        "context_with_next_sentence": true
    },
    {
        "source_sentence": "是故彼法非可知非可識非可捨非可修非可證。",
        "from": "T11n0310_067:0382b05_6",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0382b06_7",
        "context_with_next_sentence": true
    },
    {
        "source_sentence": "色生者離生相故，彼亦非可知乃至非可證，受想行識亦復如是。",
        "from": "T11n0310_067:0382b06_8",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0382b08_9",
        "context_with_next_sentence": true
    },
    {
        "source_sentence": "色滅者離色相故，彼亦非可知乃至非可證，受想行識亦復如是。",
        "from": "T11n0310_067:0382b08_10",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0382b10_11",
        "context_with_next_sentence": true
    },
    {
        "source_sentence": "過去者離過去相故，彼亦非可知乃至非可證；未來者離未來相故，彼亦非可知乃至非可證；現在者離現在相故，彼亦非可知乃至非可證。",
        "from": "T11n0310_067:0382b10_12",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0382b13_13",
        "context_with_next_sentence": true
    },
    {
        "source_sentence": "有為者離有為相故，彼亦非可知乃至非可證；無為者離無為相故，彼亦非可知非可識非可捨非可修非可證。",
        "from": "T11n0310_067:0382b13_14",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0382b16_15",
        "context_with_next_sentence": true
    },
    {
        "source_sentence": "如是等乃至為陰所攝，或過去所攝、現在所攝、未來所攝，或有為所攝、無為所攝，此等諸法皆不可得。",
        "from": "T11n0310_067:0382b16_16",
        "context_with_next_sentence": true
    },
    {
        "source_sentence": "以不得故，是故彼法非可知非可識非可捨非可修非可證。",
        "from": "T11n0310_067:0382b18_17",
        "context_with_next_sentence": true
    },
    {
        "source_sentence": "世尊！",
        "from": "T11n0310_067:0382b20_18",
        "context_with_next_sentence": true
    },
    {
        "source_sentence": "若有如是為求菩提發心修行善男子善女人，彼皆名為住菩薩乘。」",
        "from": "T11n0310_067:0382b20_19",
        "context_with_next_sentence": true
    },
    {
        "source_sentence": "爾時他化自在諸天咸各說已所知法已，以偈讚曰：「世尊善說盡有邊，　　永不暫受六趣身，　世間無智畏生死，　　發心欲度生死岸。",
        "from": "T11n0310_067:0382b21_20",
        "context_with_next_sentence": true
    },
    {
        "source_sentence": "　彼諸陰體不可得，　　以陰性相本自空，　一切法空皆無相，　　是故諸法離對治。",
        "from": "T11n0310_067:0382b25_0",
        "context_with_next_sentence": true
    },
    {
        "source_sentence": "　自體即空無有物，　　無有可知及修捨，　亦復非是可證法，　　如來說有即非有。",
        "from": "T11n0310_067:0382b27_0",
        "context_with_next_sentence": true
    },
    {
        "source_sentence": "　相求菩提不可得，　　助道諸法亦如是，　取心求佛不可得，　　菩薩相求亦不得。",
        "from": "T11n0310_067:0382b29_0",
        "context_with_next_sentence": true
    },
    {
        "source_sentence": "　堅著諸相愚癡輩，　　彼等望得寤菩提，　顛倒境界取相行，　　無智非行菩提道。",
        "from": "T11n0310_067:0382c02_0",
        "context_with_next_sentence": true
    },
    {
        "source_sentence": "　入佛境界離眾相，　　名為智者如法行，　遠離諸相及無相，　　亦離於空及不空。",
        "from": "T11n0310_067:0382c04_0",
        "context_with_next_sentence": true
    },
    {
        "source_sentence": "　彼能寤解無上道，　　於諸外道非境界，　亦非聲聞所能知，　　又非緣覺之所趣。",
        "from": "T11n0310_067:0382c06_0",
        "context_with_next_sentence": true
    },
    {
        "source_sentence": "　心得解脫淨無垢，　　羅漢於法相應者，　及諸一切辟支佛，　　非彼智慧之境界。",
        "from": "T11n0310_067:0382c08_0",
        "context_with_next_sentence": true
    },
    {
        "source_sentence": "　彼句非為相心知，　　及修少空亦不解，　若有解空說空者，　　亦說諸法無自性。",
        "from": "T11n0310_067:0382c10_0",
        "context_with_next_sentence": true
    },
    {
        "source_sentence": "　彼受佛教無毀訾，　　是名善修空寂靜，　能寤難寤菩提道，　　世尊於彼真導師。",
        "from": "T11n0310_067:0382c12_0",
        "context_with_next_sentence": true
    },
    {
        "source_sentence": "　讚佛二足最尊已，　　所獲無量諸功德，　迴施一切諸群生，　　成佛覺寤未覺者。」",
        "from": "T11n0310_067:0382c14_0",
        "context_with_next_sentence": true
    },
    {
        "source_sentence": "爾時世尊知彼八十那由他他化自在天及以天王等得深信已，欲令大眾增益善根，故現微笑。",
        "from": "T11n0310_067:0382c16_0",
        "context_with_next_sentence": true
    },
    {
        "source_sentence": "爾時慧命馬勝以偈問曰：「二足世尊現微笑，　　以知他化深信故，　未曾演說笑因緣，　　唯願如來為解釋。",
        "from": "T11n0310_067:0382c18_1",
        "context_with_next_sentence": true
    },
    {
        "source_sentence": "　大聖今者非無因，　　現是希有微笑相，　願佛開顯因緣義，　　滅除大眾諸疑惑。",
        "from": "T11n0310_067:0382c21_0",
        "context_with_next_sentence": true
    },
    {
        "source_sentence": "　由見世尊微笑故，　　今此眾會悉懷疑，　憐愍一切世間者，　　唯願敷演分別說。",
        "from": "T11n0310_067:0382c23_0",
        "context_with_next_sentence": true
    },
    {
        "source_sentence": "　此眾咸皆背生死，　　合掌恭敬求涅槃，　斯等靡不懷猶豫，　　無礙說者願斷除。",
        "from": "T11n0310_067:0382c25_0",
        "context_with_next_sentence": true
    },
    {
        "source_sentence": "　悉皆正信善逝法，　　心得開解離取著，　咸有淨信尊重心，　　善哉牟尼願解說。",
        "from": "T11n0310_067:0382c27_0",
        "context_with_next_sentence": true
    },
    {
        "source_sentence": "　勇猛精進於佛法，　　遠離疑網登聖路，　一切諸佛遊此道，　　是故願除大眾疑。」",
        "from": "T11n0310_067:0382c29_0",
        "context_with_next_sentence": true
    },
    {
        "source_sentence": "爾時世尊以偈答慧命馬勝曰：「汝為憐愍大眾故，　　以偈問我正是時，　具足辯才有巧便，　　乃能問此微笑義。",
        "from": "T11n0310_067:0383a02_0",
        "context_with_next_sentence": true
    },
    {
        "source_sentence": "　以問如來現笑故，　　必當利益無量眾，　是故一切眾會等，　　皆得住於勝菩提。",
        "from": "T11n0310_067:0383a05_0",
        "context_with_next_sentence": true
    },
    {
        "source_sentence": "　知彼他化深信已，　　故我現是微笑光，　一切隨順如來教，　　為求菩提修妙行。",
        "from": "T11n0310_067:0383a07_0",
        "context_with_next_sentence": true
    },
    {
        "source_sentence": "　觀察世法離諸相，　　如見陽焰非真實，　愚者見焰謂是水，　　欲求菩提勿同彼。",
        "from": "T11n0310_067:0383a09_0",
        "context_with_next_sentence": true
    },
    {
        "source_sentence": "　取相貪樂凡夫境，　　無智常怖於無相，　愚癡執相捨正路，　　離相能獲妙菩提。",
        "from": "T11n0310_067:0383a11_0",
        "context_with_next_sentence": true
    },
    {
        "source_sentence": "　妄想思量虛偽法，　　隨所分別即被縛，　智者觀相悉皆空，　　得上寂滅陀羅尼。",
        "from": "T11n0310_067:0383a13_0",
        "context_with_next_sentence": true
    },
    {
        "source_sentence": "　執相凡愚住惡心，　　彼皆無智歸六趣，　輪迴逼迫受眾苦，　　都由愚癡住相故。",
        "from": "T11n0310_067:0383a15_0",
        "context_with_next_sentence": true
    },
    {
        "source_sentence": "　著相眾生見諸陰，　　佛與菩提及菩薩，　智者離相見空已，　　能得無上大菩提。",
        "from": "T11n0310_067:0383a17_0",
        "context_with_next_sentence": true
    },
    {
        "source_sentence": "　住相之類增煩惱，　　能觀無相得除結，　所謂結者即是相，　　觀結無相即斷除。",
        "from": "T11n0310_067:0383a19_0",
        "context_with_next_sentence": true
    },
    {
        "source_sentence": "　若有分別求道者，　　分別於道為障礙，　智者雖復行於欲，　　彼欲即為無相行。",
        "from": "T11n0310_067:0383a21_0",
        "context_with_next_sentence": true
    },
    {
        "source_sentence": "　諸法無體不可得，　　分別諸法說言空，　若離分別得無相，　　彼即菩提更無餘。",
        "from": "T11n0310_067:0383a23_0",
        "context_with_next_sentence": true
    },
    {
        "source_sentence": "　聞於善逝說是語，　　大眾除疑得無畏，　頂受牟尼所說法，　　如智頂戴瞻蔔花。",
        "from": "T11n0310_067:0383a25_0",
        "context_with_next_sentence": true
    },
    {
        "source_sentence": "　斯諸天眾獲無畏，　　於我設供最無上，　亦知諸法佛境界，　　當作世間大導師。」",
        "from": "T11n0310_067:0383a27_0",
        "context_with_next_sentence": true
    },
    {
        "source_sentence": "諸梵天等授記品第十九",
        "from": "T11n0310_067:0383a29_0",
        "context_with_next_sentence": true
    },
    {
        "source_sentence": "爾時六千萬諸梵眾天，見諸阿修羅、伽樓羅乃至他化自在天等供養如來，聞授記已，欣喜踊躍皆得稱心。",
        "from": "T11n0310_067:0383b01_0",
        "context_with_next_sentence": true
    },
    {
        "source_sentence": "彼於世諦禪以喜悅為食，亦於佛法中得智慧明，宿殖善根故，已曾親承供養諸佛故，及深信清淨故，於甚深法獲得法忍。",
        "from": "T11n0310_067:0383b03_1",
        "context_with_next_sentence": true
    },
    {
        "source_sentence": "彼諸天等知諸法無作非無作、非生非不生、非有非不有、非起非不起、非滅非不滅、非依非不依、非清非濁、非憎非愛、非賢非愚、非知非不知、非見非不見、非受非不受、非惻非不惻、非無非非無、非物非非物、非可得非不可得、非去非來、非趣非不趣、非空非不空、非相非不相、非願非不願。",
        "from": "T11n0310_067:0383b06_2",
        "context_with_next_sentence": true
    },
    {
        "source_sentence": "彼諸梵天於一切法心無所著亦無所住，於非用中不作非用想，於非不用中亦不作非不用想。",
        "from": "T11n0310_067:0383b12_3",
        "context_with_next_sentence": true
    },
    {
        "source_sentence": "於語言中無語言想，於非語言亦無非語言想。",
        "from": "T11n0310_067:0383b14_4",
        "context_with_next_sentence": true
    },
    {
        "source_sentence": "於有作中無其作想，於無作中亦無無作想。",
        "from": "T11n0310_067:0383b16_0",
        "context_with_next_sentence": true
    },
    {
        "source_sentence": "於凡夫不作凡夫想，於非凡夫亦不作非凡夫想。",
        "from": "T11n0310_067:0383b17_0",
        "context_with_next_sentence": true
    },
    {
        "source_sentence": "於凡夫法不作凡夫法想，於非凡夫法亦不作非凡夫法想。",
        "from": "T11n0310_067:0383b18_1",
        "context_with_next_sentence": true
    },
    {
        "source_sentence": "於聲聞不作聲聞想，於非聲聞亦不作非聲聞想。",
        "from": "T11n0310_067:0383b19_2",
        "context_with_next_sentence": true
    },
    {
        "source_sentence": "於聲聞法不作聲聞法想，於非聲聞法亦不作非聲聞法想。",
        "from": "T11n0310_067:0383b20_3",
        "context_with_next_sentence": true
    },
    {
        "source_sentence": "於緣覺不作緣覺想，於非緣覺亦不作非緣覺想。",
        "from": "T11n0310_067:0383b21_4",
        "context_with_next_sentence": true
    },
    {
        "source_sentence": "於緣覺法不作緣覺法想，於非緣覺法亦不作非緣覺法想。",
        "from": "T11n0310_067:0383b23_5",
        "context_with_next_sentence": true
    },
    {
        "source_sentence": "於菩薩不作菩薩想，於非菩薩亦不作非菩薩想。",
        "from": "T11n0310_067:0383b24_6",
        "context_with_next_sentence": true
    },
    {
        "source_sentence": "於菩薩法不作菩薩法想，於非菩薩法亦不作非菩薩法想。",
        "from": "T11n0310_067:0383b25_7",
        "context_with_next_sentence": true
    },
    {
        "source_sentence": "於佛不作佛想，於非佛亦不作非佛想。",
        "from": "T11n0310_067:0383b26_8",
        "context_with_next_sentence": true
    },
    {
        "source_sentence": "於佛法不作佛法想，於非佛法亦不作非佛法想。",
        "from": "T11n0310_067:0383b27_9",
        "context_with_next_sentence": true
    },
    {
        "source_sentence": "於涅槃不作涅槃想，於非涅槃亦不作非涅槃想。",
        "from": "T11n0310_067:0383b28_10",
        "context_with_next_sentence": true
    },
    {
        "source_sentence": "於生死不作生死想，於非生死亦不作非生死想。",
        "from": "T11n0310_067:0383c01_0",
        "context_with_next_sentence": true
    },
    {
        "source_sentence": "如是彼天一切皆悉離諸分別，定心清淨。",
        "from": "T11n0310_067:0383c02_1",
        "context_with_next_sentence": true
    },
    {
        "source_sentence": "彼等既得清淨心故，以寂滅法說偈讚佛：「大聖甚深寂滅智，　　修行寂滅到彼岸，　演說寂滅度眾生，　　亦自常行寂滅法。",
        "from": "T11n0310_067:0383c03_2",
        "context_with_next_sentence": true
    },
    {
        "source_sentence": "　菩提寂滅善清淨，　　斯法牟尼之境界，　速得寂滅勝甘露，　　以是今得盡諸有。",
        "from": "T11n0310_067:0383c07_0",
        "context_with_next_sentence": true
    },
    {
        "source_sentence": "　恒說寂滅微妙道，　　是彼智者所行處，　八正之路滅惱濁，　　拔濟一切諸群生。",
        "from": "T11n0310_067:0383c09_0",
        "context_with_next_sentence": true
    },
    {
        "source_sentence": "　善修寂滅證菩提，　　乃是先佛之所行，　修彼能到安隱城，　　過去諸佛所證知。",
        "from": "T11n0310_067:0383c11_0",
        "context_with_next_sentence": true
    },
    {
        "source_sentence": "　是諸如來修學法，　　導師如是化世間，　若人能行有學法，　　獲得無學勝菩提。",
        "from": "T11n0310_067:0383c13_0",
        "context_with_next_sentence": true
    },
    {
        "source_sentence": "　一心趣向寂滅道，　　諸根寂靜久修習，　當得為佛世間解，　　那羅延力度群生。",
        "from": "T11n0310_067:0383c15_0",
        "context_with_next_sentence": true
    },
    {
        "source_sentence": "　若知寂滅甘露者，　　能盡一切諸有相，　是為真實如來子，　　寂滅能除世間畏。",
        "from": "T11n0310_067:0383c17_0",
        "context_with_next_sentence": true
    },
    {
        "source_sentence": "　彼等所設供養佛，　　勝上希有最殊特，　所說寂滅盡煩惱，　　於諸無相最第一。",
        "from": "T11n0310_067:0383c19_0",
        "context_with_next_sentence": true
    },
    {
        "source_sentence": "　世間寂滅離諸相，　　所謂寂滅即涅槃，　眾生輪轉受諸苦，　　遠離寂滅取相故。",
        "from": "T11n0310_067:0383c21_0",
        "context_with_next_sentence": true
    },
    {
        "source_sentence": "　牟尼諸法不思議，　　即是菩提一切智，　已度淤泥到彼岸，　　故佛於此無疑慮。",
        "from": "T11n0310_067:0383c23_0",
        "context_with_next_sentence": true
    },
    {
        "source_sentence": "　若有離陰得解脫，　　於佛大乘不願樂，　欲求菩提思滅度，　　於其五陰生怖畏。",
        "from": "T11n0310_067:0383c25_0",
        "context_with_next_sentence": true
    },
    {
        "source_sentence": "　離欲淨心求涅槃，　　彼等如是簡擇智，　於法取相凡夫境，　　是謂如來之所說。",
        "from": "T11n0310_067:0383c27_0",
        "context_with_next_sentence": true
    },
    {
        "source_sentence": "　若取寂滅即是縛，　　以是不得一切智，　若有於其五陰相，　　不生存執取著心。",
        "from": "T11n0310_067:0383c29_0",
        "context_with_next_sentence": true
    },
    {
        "source_sentence": "　彼能利益釋迦法，　　是名喜樂無相行，　能獲無名安隱處，　　逮得菩提佛境界，　降魔諍論滅煩惱，　　速得成就一切智。",
        "from": "T11n0310_067:0384a02_0",
        "context_with_next_sentence": true
    },
    {
        "source_sentence": "　我等讚歎無上士，　　所獲寂滅諸功德，　唯佛大智能了知，　　迴施眾生願成佛。」",
        "from": "T11n0310_067:0384a05_0",
        "context_with_next_sentence": true
    },
    {
        "source_sentence": "爾時娑婆世界主大梵天王知諸梵天讚歎佛已，對佛正立，以實功德而讚頌言：「法王已知一切法，　　不實虛誑如空拳，　亦如秋雲及電光，　　是故大聖離取心。",
        "from": "T11n0310_067:0384a07_0",
        "context_with_next_sentence": true
    },
    {
        "source_sentence": "　猶如夢中飢餓人，　　飡食百味甘美膳，　夢人飢食皆不實，　　如來見法亦如是。",
        "from": "T11n0310_067:0384a11_0",
        "context_with_next_sentence": true
    },
    {
        "source_sentence": "　又如夢中焦渴人，　　得飲清淨涼冷水，　夢渴飲水皆虛妄，　　佛見諸法亦如是。",
        "from": "T11n0310_067:0384a13_0",
        "context_with_next_sentence": true
    },
    {
        "source_sentence": "　無作無受無眾生，　　無其作業及得報，　亦無得受果報者，　　世尊於此無疑慮。",
        "from": "T11n0310_067:0384a15_0",
        "context_with_next_sentence": true
    },
    {
        "source_sentence": "　譬如美言得人愛，　　然彼語言無可取，　亦無言說及聽者，　　大聖了知皆不實。",
        "from": "T11n0310_067:0384a17_0",
        "context_with_next_sentence": true
    },
    {
        "source_sentence": "　如聞箜篌美妙音，　　其聲亦無真實性，　世尊如是見諸陰，　　知陰無體不可得。",
        "from": "T11n0310_067:0384a19_0",
        "context_with_next_sentence": true
    },
    {
        "source_sentence": "　猶如摩尼性自淨，　　繫之衣上隨色變，　諸法自體本清淨，　　虛妄分別增倒染。",
        "from": "T11n0310_067:0384a21_0",
        "context_with_next_sentence": true
    },
    {
        "source_sentence": "　譬如無垢鮮白衣，　　隨受染色種種變，　諸法如是性自淨，　　隨所分別而染污。",
        "from": "T11n0310_067:0384a23_0",
        "context_with_next_sentence": true
    },
    {
        "source_sentence": "　猶如有人聞貝聲，　　尋其貝聲從何來，　其聲非自非他性，　　大仙見法亦如是。",
        "from": "T11n0310_067:0384a25_0",
        "context_with_next_sentence": true
    },
    {
        "source_sentence": "　如人思美餚饍食，　　其食眾緣所合成，　觀食各各無自性，　　如來見法皆如是。",
        "from": "T11n0310_067:0384a27_0",
        "context_with_next_sentence": true
    },
    {
        "source_sentence": "　譬如眾緣號為城，　　推其城體無自性，　如是眾緣皆悉空，　　法王見法亦如斯。",
        "from": "T11n0310_067:0384a29_0",
        "context_with_next_sentence": true
    },
    {
        "source_sentence": "　喻若有人擊鼓聲，　　雖能令人心欣喜，　聲及眾緣皆悉空，　　大聖見法亦如是。",
        "from": "T11n0310_067:0384b02_0",
        "context_with_next_sentence": true
    },
    {
        "source_sentence": "　譬如有人打鼓時，　　其聲不從十方來，　聲滅亦不向諸方，　　世尊見法皆如是。",
        "from": "T11n0310_067:0384b04_0",
        "context_with_next_sentence": true
    },
    {
        "source_sentence": "　如是彼人擊鼓已，　　其鼓不生憎愛心，　亦不分別眾緣性，　　佛見諸法皆若斯。",
        "from": "T11n0310_067:0384b06_0",
        "context_with_next_sentence": true
    },
    {
        "source_sentence": "　又如彼人打妙鼓，　　聲不作心生他喜，　及以眾緣皆亦然，　　導師見法皆如是。",
        "from": "T11n0310_067:0384b08_0",
        "context_with_next_sentence": true
    },
    {
        "source_sentence": "　如人擊彼妙鼓時，　　鼓亦不生苦樂想，　亦不觀察眾緣性，　　如來見法皆如是。",
        "from": "T11n0310_067:0384b10_0",
        "context_with_next_sentence": true
    },
    {
        "source_sentence": "　猶如有人擊妙鼓，　　聲不即緣亦不離，　及彼伎緣亦復然，　　牟尼見法皆如是。」",
        "from": "T11n0310_067:0384b12_0",
        "context_with_next_sentence": true
    },
    {
        "source_sentence": "爾時世尊知諸梵天、大梵王等深心敬信，及以寂滅讚頌佛已，又見大眾欲生善根，即便微笑。",
        "from": "T11n0310_067:0384b14_0",
        "context_with_next_sentence": true
    },
    {
        "source_sentence": "爾時慧命馬勝以偈問曰：「既見如來口中出，　　離垢清淨微笑光，　世間天人大眾等，　　一切咸生希有心。",
        "from": "T11n0310_067:0384b16_1",
        "context_with_next_sentence": true
    },
    {
        "source_sentence": "　以見世尊微笑故，　　諸來大眾普懷疑，　皆悉瞻仰如來面，　　慇懃願樂欲聽聞。",
        "from": "T11n0310_067:0384b19_0",
        "context_with_next_sentence": true
    },
    {
        "source_sentence": "　願佛開示笑因緣，　　蕩除大眾疑惑心，　最勝牟尼非無因，　　而現希有微笑相。",
        "from": "T11n0310_067:0384b21_0",
        "context_with_next_sentence": true
    },
    {
        "source_sentence": "　諸佛所現微笑光，　　必為利益諸世間，　今者為誰現此笑？",
        "from": "T11n0310_067:0384b23_0",
        "context_with_next_sentence": true
    },
    {
        "source_sentence": "　　唯願敷演分別說。",
        "from": "T11n0310_067:0384b24_1",
        "context_with_next_sentence": true
    },
    {
        "source_sentence": "　大眾得聞必欣喜，　　由知微笑因緣故，　斯諸大眾皆合掌，　　一心瞻仰樂欲聞。",
        "from": "T11n0310_067:0384b25_0",
        "context_with_next_sentence": true
    },
    {
        "source_sentence": "　是故願佛為解釋，　　必當斷滅諸疑惑，　導師為彼諸來眾，　　願垂演說微笑因。",
        "from": "T11n0310_067:0384b27_0",
        "context_with_next_sentence": true
    },
    {
        "source_sentence": "　眾會若聞必喜悅，　　以得洗除疑網故，　眾心堅固皆清淨，　　專念希仰如來德。",
        "from": "T11n0310_067:0384b29_0",
        "context_with_next_sentence": true
    },
    {
        "source_sentence": "　大眾瞻仰世尊顏，　　猶如覩見初生月，　具八妙聲如梵天，　　一心渴仰願速聞。",
        "from": "T11n0310_067:0384c02_0",
        "context_with_next_sentence": true
    },
    {
        "source_sentence": "　天人眾等聞佛說，　　必得除疑住正法，　梵音演說義相應，　　得聞甚深出世法。",
        "from": "T11n0310_067:0384c04_0",
        "context_with_next_sentence": true
    },
    {
        "source_sentence": "　佛智善巧能悅豫，　　故令大眾增踊躍，　此眾心淨離疑結，　　能樂如來一切智。",
        "from": "T11n0310_067:0384c06_0",
        "context_with_next_sentence": true
    },
    {
        "source_sentence": "　精進勇猛有力人，　　乃能志求無上道，　是故導師愍世間，　　唯願解說令眾喜。",
        "from": "T11n0310_067:0384c08_0",
        "context_with_next_sentence": true
    },
    {
        "source_sentence": "　善哉世尊平等心，　　憐愍一切諸眾生，　令諸大眾增善根，　　安心不動求佛智。」",
        "from": "T11n0310_067:0384c10_0",
        "context_with_next_sentence": true
    },
    {
        "source_sentence": "爾時世尊即以偈答慧命馬勝曰：「憐愍一切諸世間，　　故我現是微笑光。",
        "from": "T11n0310_067:0384c12_0",
        "context_with_next_sentence": true
    },
    {
        "source_sentence": "　汝當諦聽說彼因，　　其義甚深微妙句。",
        "from": "T11n0310_067:0384c14_0",
        "context_with_next_sentence": true
    },
    {
        "source_sentence": "　此諸眾會若得聞，　　發勤精進修善業，　當得利益諸眾生，　　於佛妙法起勝行。",
        "from": "T11n0310_067:0384c15_0",
        "context_with_next_sentence": true
    },
    {
        "source_sentence": "　斯諸梵眾皆欣喜，　　如來法中悉無疑，　那由他劫久修行，　　猶如恒河沙劫數。",
        "from": "T11n0310_067:0384c17_0",
        "context_with_next_sentence": true
    },
    {
        "source_sentence": "　於諸境界悉不著，　　心如虛空無障礙，　雖樂常修菩薩行，　　而不速取菩提證。",
        "from": "T11n0310_067:0384c19_0",
        "context_with_next_sentence": true
    },
    {
        "source_sentence": "　此等復於未來世，　　無量億劫恒沙數，　天眾清淨無垢穢，　　得大勢力住世間。",
        "from": "T11n0310_067:0384c21_0",
        "context_with_next_sentence": true
    },
    {
        "source_sentence": "　然後當成一切智，　　為大法王有威力，　具足功德盡諸有，　　觀諸世間悉空寂。",
        "from": "T11n0310_067:0384c23_0",
        "context_with_next_sentence": true
    },
    {
        "source_sentence": "　彼佛如本久修行，　　壽命限量亦如是，　斯諸善逝住世時，　　能於苦惱度眾生。",
        "from": "T11n0310_067:0384c25_0",
        "context_with_next_sentence": true
    },
    {
        "source_sentence": "　彼佛國土無倫匹，　　世界嚴淨甚滋茂，　無量那由劫數中，　　如來演說不可盡。",
        "from": "T11n0310_067:0384c27_0",
        "context_with_next_sentence": true
    },
    {
        "source_sentence": "　彼佛剎土嚴淨事，　　無量佛說亦不盡，　彼佛同號大智力，　　國土皆悉名最勝。",
        "from": "T11n0310_067:0384c29_0",
        "context_with_next_sentence": true
    },
    {
        "source_sentence": "　為眾演說不動法，　　不可思議無所依，　彼佛世界眾生等，　　咸皆修治諸善根。",
        "from": "T11n0310_067:0385a02_0",
        "context_with_next_sentence": true
    },
    {
        "source_sentence": "　無一眾生受後有，　　生死之中重生者，　彼等當時有一苦，　　於其世間便顯現。",
        "from": "T11n0310_067:0385a04_0",
        "context_with_next_sentence": true
    },
    {
        "source_sentence": "　唯畏諸行皆無常，　　令諸眾生起厭離，　爾時彼國眾生輩，　　離老病死諸苦相。",
        "from": "T11n0310_067:0385a06_0",
        "context_with_next_sentence": true
    },
    {
        "source_sentence": "　一切依於一教法，　　同厭無常修勝行，　彼諸眾生當爾時，　　耳更不聞餘音聲，　唯聞不淨無常苦，　　無我寂滅空無相，　甘露涅槃及菩提，　　安隱清涼無上樂。",
        "from": "T11n0310_067:0385a08_0",
        "context_with_next_sentence": true
    },
    {
        "source_sentence": "　斯等如是勝妙音，　　恒常數數而得聞，　爾時更無餘聲響，　　若樹若壁及露地，　或復空中及寺廟，　　但聞如是微妙句。",
        "from": "T11n0310_067:0385a12_0",
        "context_with_next_sentence": true
    },
    {
        "source_sentence": "　聞已一切皆得道，　　便於生死得解脫，　皆是如來神力故，　　具八功德妙音聲。",
        "from": "T11n0310_067:0385a15_0",
        "context_with_next_sentence": true
    },
    {
        "source_sentence": "　爾時無有雜毒心，　　所謂離欲及瞋恚，　亦無愚癡出惡聲，　　麁言逼惱來經耳。",
        "from": "T11n0310_067:0385a17_0",
        "context_with_next_sentence": true
    },
    {
        "source_sentence": "　一切厭背於生死，　　趣向涅槃大正路，　彼土一切悉當空，　　佛及眾生皆滅度。",
        "from": "T11n0310_067:0385a19_0",
        "context_with_next_sentence": true
    },
    {
        "source_sentence": "　斯是彼佛大神力，　　發弘志願不思議，　曾於過去那由劫，　　為求菩提修道行。",
        "from": "T11n0310_067:0385a21_0",
        "context_with_next_sentence": true
    },
    {
        "source_sentence": "　彼國所有諸眾生，　　一切悉皆當作佛，　此諸梵天發廣願，　　皆由觀察寂滅句。",
        "from": "T11n0310_067:0385a23_0",
        "context_with_next_sentence": true
    },
    {
        "source_sentence": "　悉得證知甚深義，　　解了如來吉祥路，　其所修學皆通達，　　於諸世間為導師。",
        "from": "T11n0310_067:0385a25_0",
        "context_with_next_sentence": true
    },
    {
        "source_sentence": "　彼能觀察眾生空，　　不生疲倦懈怠心，　是故巧入諸法性，　　修集菩薩勝妙行。」",
        "from": "T11n0310_067:0385a27_0",
        "context_with_next_sentence": true
    },
    {
        "source_sentence": "大寶積經卷第六十七",
        "from": "T11n0310_067:0385a29_0",
        "context_with_next_sentence": false
    }
]