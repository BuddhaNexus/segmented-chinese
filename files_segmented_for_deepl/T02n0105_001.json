[
    {
        "source_sentence": "五陰譬喻經",
        "from": "T02n0105_001:0501a04_0",
        "context_with_next_sentence": true
    },
    {
        "source_sentence": "後漢安息三藏安世高譯",
        "from": "T02n0105_001:0501a06_0",
        "context_with_next_sentence": true
    },
    {
        "source_sentence": "聞如是：一時，佛遊於靡勝國，度河津見中大沫聚隨水流，即告比丘言：「諸比丘！",
        "from": "T02n0105_001:0501a07_0",
        "context_with_next_sentence": true
    },
    {
        "source_sentence": "譬如此大沫聚隨水流，目士見之觀視省察，即知非有、虛無、不實、速消、歸盡。",
        "from": "T02n0105_001:0501a08_1",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501a10_2",
        "context_with_next_sentence": true
    },
    {
        "source_sentence": "沫無強故。",
        "from": "T02n0105_001:0501a10_3",
        "context_with_next_sentence": true
    },
    {
        "source_sentence": "如是，比丘！",
        "from": "T02n0105_001:0501a11_0",
        "context_with_next_sentence": true
    },
    {
        "source_sentence": "一切所色去來現在，內外麁細好醜遠近，比丘見此當熟省視觀，其不有虛無不實，但病但結但瘡但偽，非真非常，為苦為空為非身為消盡。",
        "from": "T02n0105_001:0501a11_1",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501a14_2",
        "context_with_next_sentence": true
    },
    {
        "source_sentence": "色之性無有強。",
        "from": "T02n0105_001:0501a14_3",
        "context_with_next_sentence": true
    },
    {
        "source_sentence": "譬如，比丘！",
        "from": "T02n0105_001:0501a15_4",
        "context_with_next_sentence": true
    },
    {
        "source_sentence": "天雨渧水，一泡適起一泡即滅，目士見之觀視省察，即知非有、虛無、不實、速消、歸盡。",
        "from": "T02n0105_001:0501a15_5",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501a17_6",
        "context_with_next_sentence": true
    },
    {
        "source_sentence": "泡無強故。",
        "from": "T02n0105_001:0501a17_7",
        "context_with_next_sentence": true
    },
    {
        "source_sentence": "如是，比丘！",
        "from": "T02n0105_001:0501a17_8",
        "context_with_next_sentence": true
    },
    {
        "source_sentence": "一切所痛去來現在，內外麁細好醜遠近，比丘見知，當熟省視，觀其不有虛無不實，但病但結但偽但瘡，非真非常，為苦為空為非身為消盡。",
        "from": "T02n0105_001:0501a17_9",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501a21_10",
        "context_with_next_sentence": true
    },
    {
        "source_sentence": "痛之性無有強故。",
        "from": "T02n0105_001:0501a21_11",
        "context_with_next_sentence": true
    },
    {
        "source_sentence": "「譬如，比丘！",
        "from": "T02n0105_001:0501a22_0",
        "context_with_next_sentence": true
    },
    {
        "source_sentence": "季夏盛熱日中之炎，目士見之觀視省察，即知非有、虛無、不實、速消、歸盡。",
        "from": "T02n0105_001:0501a22_1",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501a23_2",
        "context_with_next_sentence": true
    },
    {
        "source_sentence": "炎無強故。",
        "from": "T02n0105_001:0501a24_3",
        "context_with_next_sentence": true
    },
    {
        "source_sentence": "如是，比丘！",
        "from": "T02n0105_001:0501a24_4",
        "context_with_next_sentence": true
    },
    {
        "source_sentence": "一切所想去來現在，內外麁細好醜遠近，比丘見是當熟省視觀，其不有虛無不實，但婬但結但瘡但偽，非真非常，為苦為空為非身為消盡。",
        "from": "T02n0105_001:0501a24_5",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501a27_6",
        "context_with_next_sentence": true
    },
    {
        "source_sentence": "想之性無有強。",
        "from": "T02n0105_001:0501a28_7",
        "context_with_next_sentence": true
    },
    {
        "source_sentence": "「譬如，比丘！",
        "from": "T02n0105_001:0501a29_0",
        "context_with_next_sentence": true
    },
    {
        "source_sentence": "人求良材擔斧入林，見大芭蕉鴻直不曲，因斷其本、斬其末、劈其葉，理分分[利禾+皮]而解之，中了無心何有牢固？",
        "from": "T02n0105_001:0501a29_1",
        "context_with_next_sentence": true
    },
    {
        "source_sentence": "目士見之觀視省察，即知非有、虛無、不實、速消、歸盡。",
        "from": "T02n0105_001:0501b02_2",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501b03_3",
        "context_with_next_sentence": true
    },
    {
        "source_sentence": "彼芭蕉無強故。",
        "from": "T02n0105_001:0501b04_4",
        "context_with_next_sentence": true
    },
    {
        "source_sentence": "如是，比丘！",
        "from": "T02n0105_001:0501b04_5",
        "context_with_next_sentence": true
    },
    {
        "source_sentence": "一切所行去來現在，內外麁細好醜遠近，比丘見此當熟省視知，其不有虛無不實，但婬但結但瘡但偽，非真非常，為苦為空為非身為消盡。",
        "from": "T02n0105_001:0501b04_6",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501b07_7",
        "context_with_next_sentence": true
    },
    {
        "source_sentence": "行之性無有強。",
        "from": "T02n0105_001:0501b08_8",
        "context_with_next_sentence": true
    },
    {
        "source_sentence": "「譬如，比丘！",
        "from": "T02n0105_001:0501b09_0",
        "context_with_next_sentence": true
    },
    {
        "source_sentence": "幻師與幻弟子於四衢道大人眾中，現若干幻，化作群象群馬車乘步從。",
        "from": "T02n0105_001:0501b09_1",
        "context_with_next_sentence": true
    },
    {
        "source_sentence": "目士見之觀視省察，即知不有、虛無、不實、無形、化、盡。",
        "from": "T02n0105_001:0501b10_2",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501b12_3",
        "context_with_next_sentence": true
    },
    {
        "source_sentence": "幻無強故。",
        "from": "T02n0105_001:0501b12_4",
        "context_with_next_sentence": true
    },
    {
        "source_sentence": "如是，比丘！",
        "from": "T02n0105_001:0501b12_5",
        "context_with_next_sentence": true
    },
    {
        "source_sentence": "一切所識去來現在，內外麁細好醜遠近，比丘見此當熟省視觀，其不有虛無不實，但婬但結但瘡但偽，非真非常，為苦為空為非身為消盡。",
        "from": "T02n0105_001:0501b12_6",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501b16_7",
        "context_with_next_sentence": true
    },
    {
        "source_sentence": "識之性無有強。」",
        "from": "T02n0105_001:0501b16_8",
        "context_with_next_sentence": true
    },
    {
        "source_sentence": "於是佛說偈言：「沫聚喻於色，　　痛如水中泡，　想譬熱時炎，　　行為若芭蕉，　夫幻喻如識，　　諸佛說若此，　當為觀是要，　　熟省而思惟。",
        "from": "T02n0105_001:0501b16_9",
        "context_with_next_sentence": true
    },
    {
        "source_sentence": "　空虛之為審，　　不覩其有常，　欲見陰當爾，　　真智說皆然。",
        "from": "T02n0105_001:0501b22_0",
        "context_with_next_sentence": true
    },
    {
        "source_sentence": "　三事斷絕時，　　知身無所直，　命氣溫燸識，　　捨身而轉逝。",
        "from": "T02n0105_001:0501b24_0",
        "context_with_next_sentence": true
    },
    {
        "source_sentence": "　當其死臥地，　　猶草無所知，　觀其狀如是，　　但幻而愚貪。",
        "from": "T02n0105_001:0501b26_0",
        "context_with_next_sentence": true
    },
    {
        "source_sentence": "　心心為無安，　　亦無有牢強，　知五陰如此，　　比丘宜精勤。",
        "from": "T02n0105_001:0501b28_0",
        "context_with_next_sentence": true
    },
    {
        "source_sentence": "　是以當晝夜，　　自覺念正智，　受行寂滅道，　　行除最安樂。」",
        "from": "T02n0105_001:0501c01_0",
        "context_with_next_sentence": true
    },
    {
        "source_sentence": "佛說如是。",
        "from": "T02n0105_001:0501c03_0",
        "context_with_next_sentence": true
    },
    {
        "source_sentence": "比丘聞，皆歡喜。",
        "from": "T02n0105_001:0501c03_1",
        "context_with_next_sentence": true
    },
    {
        "source_sentence": "五陰譬喻經",
        "from": "T02n0105_001:0501c04_0",
        "context_with_next_sentence": false
    }
]