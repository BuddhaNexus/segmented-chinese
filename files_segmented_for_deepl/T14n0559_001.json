[
    {
        "source_sentence": "佛說老女人經",
        "from": "T14n0559_001:0911c22_0",
        "context_with_next_sentence": true
    },
    {
        "source_sentence": "吳月氏優婆塞支謙譯",
        "from": "T14n0559_001:0911c24_0",
        "context_with_next_sentence": true
    },
    {
        "source_sentence": "聞如是：一時，佛在墮舍羅，所止處名樂音。",
        "from": "T14n0559_001:0911c25_0",
        "context_with_next_sentence": true
    },
    {
        "source_sentence": "時有八百比丘、菩薩萬人俱。",
        "from": "T14n0559_001:0911c26_0",
        "context_with_next_sentence": true
    },
    {
        "source_sentence": "時有貧窮老女人來到佛所，以頭面著地，為佛作禮，白佛言：「願欲有所問。」",
        "from": "T14n0559_001:0911c26_1",
        "context_with_next_sentence": true
    },
    {
        "source_sentence": "佛言：「善哉！",
        "from": "T14n0559_001:0911c28_2",
        "context_with_next_sentence": true
    },
    {
        "source_sentence": "當問。」",
        "from": "T14n0559_001:0911c28_3",
        "context_with_next_sentence": true
    },
    {
        "source_sentence": "老女人言：「生從何所來，去至何所？",
        "from": "T14n0559_001:0911c28_4",
        "context_with_next_sentence": true
    },
    {
        "source_sentence": "老從何所來，去至何所？",
        "from": "T14n0559_001:0911c29_5",
        "context_with_next_sentence": true
    },
    {
        "source_sentence": "病從何所來，去至何所？",
        "from": "T14n0559_001:0912a01_6",
        "context_with_next_sentence": true
    },
    {
        "source_sentence": "死從何所來，去至何所？",
        "from": "T14n0559_001:0912a01_7",
        "context_with_next_sentence": true
    },
    {
        "source_sentence": "色、痛痒、思想、生死、識從何所來，去至何所？",
        "from": "T14n0559_001:0912a02_8",
        "context_with_next_sentence": true
    },
    {
        "source_sentence": "眼、耳、鼻、口、身、心從何所來，去至何所？",
        "from": "T14n0559_001:0912a03_9",
        "context_with_next_sentence": true
    },
    {
        "source_sentence": "地、水、火、風、空從何所來，去至何所？」",
        "from": "T14n0559_001:0912a03_10",
        "context_with_next_sentence": true
    },
    {
        "source_sentence": "佛言：「善哉！",
        "from": "T14n0559_001:0912a04_11",
        "context_with_next_sentence": true
    },
    {
        "source_sentence": "問是大快。",
        "from": "T14n0559_001:0912a05_0",
        "context_with_next_sentence": true
    },
    {
        "source_sentence": "生無所從來，去亦無所至；老無所從來，去亦無所至；病無所從來，去亦無所至；死無所從來；去亦無所至；色、痛痒、思想、生死、識無所從來，去亦無所至；眼、耳、鼻、口、身、心無所從來，去亦無所至；地、水、火、風、空無所從來，去亦無所至。",
        "from": "T14n0559_001:0912a05_1",
        "context_with_next_sentence": true
    },
    {
        "source_sentence": "諸法皆如是。",
        "from": "T14n0559_001:0912a10_2",
        "context_with_next_sentence": true
    },
    {
        "source_sentence": "「譬如兩木相揩，火出還燒木；木盡火便滅。」",
        "from": "T14n0559_001:0912a11_0",
        "context_with_next_sentence": true
    },
    {
        "source_sentence": "佛問老女人：「是火從何所來，去至何所？」",
        "from": "T14n0559_001:0912a11_1",
        "context_with_next_sentence": true
    },
    {
        "source_sentence": "老女人言：「因緣合便得火，因緣離散火便滅。」",
        "from": "T14n0559_001:0912a12_2",
        "context_with_next_sentence": true
    },
    {
        "source_sentence": "佛言：「諸法亦如是，因緣合乃成，因緣離散即滅。",
        "from": "T14n0559_001:0912a13_3",
        "context_with_next_sentence": true
    },
    {
        "source_sentence": "法亦無所從來，去亦無所至。",
        "from": "T14n0559_001:0912a15_0",
        "context_with_next_sentence": true
    },
    {
        "source_sentence": "目見色即是意，意即是色。",
        "from": "T14n0559_001:0912a15_1",
        "context_with_next_sentence": true
    },
    {
        "source_sentence": "二者俱空，無所有成，滅亦如是。",
        "from": "T14n0559_001:0912a16_2",
        "context_with_next_sentence": true
    },
    {
        "source_sentence": "譬如鼓，不用一事成。",
        "from": "T14n0559_001:0912a17_0",
        "context_with_next_sentence": true
    },
    {
        "source_sentence": "有皮，有[壴*桑]，有人持桴打鼓，鼓便有聲。",
        "from": "T14n0559_001:0912a17_1",
        "context_with_next_sentence": true
    },
    {
        "source_sentence": "是聲亦空，當來聲亦空，過去聲亦空。",
        "from": "T14n0559_001:0912a18_2",
        "context_with_next_sentence": true
    },
    {
        "source_sentence": "是聲亦不從皮，亦不從[壴*桑]，亦不從桴、從人手出，合會諸物乃成鼓聲，聲從空盡空。",
        "from": "T14n0559_001:0912a19_3",
        "context_with_next_sentence": true
    },
    {
        "source_sentence": "萬物亦爾，本淨無所有因作法，法亦無所有。",
        "from": "T14n0559_001:0912a21_4",
        "context_with_next_sentence": true
    },
    {
        "source_sentence": "譬如雲起陰霧便雨，不從龍身出，亦不從龍心出，皆龍因緣所作乃致此雨。",
        "from": "T14n0559_001:0912a22_5",
        "context_with_next_sentence": true
    },
    {
        "source_sentence": "諸法亦無所從來，去亦無所至。",
        "from": "T14n0559_001:0912a23_6",
        "context_with_next_sentence": true
    },
    {
        "source_sentence": "譬如畫師先治壁板素，便和調諸彩，自在所作。",
        "from": "T14n0559_001:0912a24_7",
        "context_with_next_sentence": true
    },
    {
        "source_sentence": "是畫不從壁板素出，亦不從人手出。",
        "from": "T14n0559_001:0912a25_8",
        "context_with_next_sentence": true
    },
    {
        "source_sentence": "隨意所作，各各悉成。",
        "from": "T14n0559_001:0912a26_9",
        "context_with_next_sentence": true
    },
    {
        "source_sentence": "生死亦如是，各自隨所作行。",
        "from": "T14n0559_001:0912a27_0",
        "context_with_next_sentence": true
    },
    {
        "source_sentence": "譬禍生、泥犁、天上、人間亦爾。",
        "from": "T14n0559_001:0912a27_1",
        "context_with_next_sentence": true
    },
    {
        "source_sentence": "有餘是者不著，著便有。」",
        "from": "T14n0559_001:0912a28_2",
        "context_with_next_sentence": true
    },
    {
        "source_sentence": "老女人聞之，大歡喜言：「蒙佛恩，得法眼。",
        "from": "T14n0559_001:0912a28_3",
        "context_with_next_sentence": true
    },
    {
        "source_sentence": "雖身羸老，今得開解。」",
        "from": "T14n0559_001:0912a29_4",
        "context_with_next_sentence": true
    },
    {
        "source_sentence": "阿難政衣服，長跪，白佛言：「是老女人何以智慧乃爾？",
        "from": "T14n0559_001:0912b01_5",
        "context_with_next_sentence": true
    },
    {
        "source_sentence": "聞佛言即開解。」",
        "from": "T14n0559_001:0912b02_6",
        "context_with_next_sentence": true
    },
    {
        "source_sentence": "佛告阿難：「是老女人者，是我前世發意學道時母也。」",
        "from": "T14n0559_001:0912b02_7",
        "context_with_next_sentence": true
    },
    {
        "source_sentence": "阿難問佛言：「是母何以貧窮困苦乃爾？」",
        "from": "T14n0559_001:0912b04_8",
        "context_with_next_sentence": true
    },
    {
        "source_sentence": "佛言：「往昔拘留秦佛時，我欲作沙門。",
        "from": "T14n0559_001:0912b05_0",
        "context_with_next_sentence": true
    },
    {
        "source_sentence": "是母慈愛，不肯聽我去。",
        "from": "T14n0559_001:0912b05_1",
        "context_with_next_sentence": true
    },
    {
        "source_sentence": "我憂愁，不食一日。",
        "from": "T14n0559_001:0912b06_2",
        "context_with_next_sentence": true
    },
    {
        "source_sentence": "因是故五百世來生世間輒貧窮。",
        "from": "T14n0559_001:0912b06_3",
        "context_with_next_sentence": true
    },
    {
        "source_sentence": "今壽盡當生阿彌陀佛國，供養諸佛。",
        "from": "T14n0559_001:0912b07_4",
        "context_with_next_sentence": true
    },
    {
        "source_sentence": "却後六十八億劫當作佛，號波犍，其國名化華。",
        "from": "T14n0559_001:0912b08_5",
        "context_with_next_sentence": true
    },
    {
        "source_sentence": "作佛時，人所有被服、飲食如忉利天上。",
        "from": "T14n0559_001:0912b09_6",
        "context_with_next_sentence": true
    },
    {
        "source_sentence": "其國中人民皆壽一劫。」",
        "from": "T14n0559_001:0912b10_7",
        "context_with_next_sentence": true
    },
    {
        "source_sentence": "佛說經已，老女人及阿難，諸菩薩、比丘僧，諸鬼神、龍、天、人、阿須倫，皆大歡喜，前為佛作禮而去。",
        "from": "T14n0559_001:0912b11_0",
        "context_with_next_sentence": true
    },
    {
        "source_sentence": "佛說老女人經",
        "from": "T14n0559_001:0912b14_0",
        "context_with_next_sentence": false
    }
]