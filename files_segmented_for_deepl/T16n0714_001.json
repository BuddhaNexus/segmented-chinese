[
    {
        "source_sentence": "緣起聖道經",
        "from": "T16n0714_001:0827b24_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T16n0714_001:0827b26_0",
        "context_with_next_sentence": true
    },
    {
        "source_sentence": "如是我聞：一時薄伽梵在室羅筏國，住誓多林給孤獨園，與大苾芻眾千二百五十人俱，及諸菩薩摩訶薩等無量大眾。",
        "from": "T16n0714_001:0827b27_0",
        "context_with_next_sentence": true
    },
    {
        "source_sentence": "爾時世尊告諸大眾：「吾未證得三菩提時，獨處空閑，寂然宴坐，發意思惟：『甚奇！",
        "from": "T16n0714_001:0827c01_0",
        "context_with_next_sentence": true
    },
    {
        "source_sentence": "世間沈淪苦海，都不覺知出離之法，深可哀愍。",
        "from": "T16n0714_001:0827c02_1",
        "context_with_next_sentence": true
    },
    {
        "source_sentence": "謂雖有生、有老、有死，此沒、彼生，而諸有情不能如實知生、老死出離之法。』",
        "from": "T16n0714_001:0827c03_2",
        "context_with_next_sentence": true
    },
    {
        "source_sentence": "「我復思惟：『由誰有故而有老死？",
        "from": "T16n0714_001:0827c06_0",
        "context_with_next_sentence": true
    },
    {
        "source_sentence": "如是老死復由何緣？』",
        "from": "T16n0714_001:0827c06_1",
        "context_with_next_sentence": true
    },
    {
        "source_sentence": "我於此事如理思時，便生如是如實現觀：『由有生故便有老死。",
        "from": "T16n0714_001:0827c07_2",
        "context_with_next_sentence": true
    },
    {
        "source_sentence": "如是老死由生為緣。』",
        "from": "T16n0714_001:0827c08_3",
        "context_with_next_sentence": true
    },
    {
        "source_sentence": "「我復思惟：『由誰有故而得有生？",
        "from": "T16n0714_001:0827c09_4",
        "context_with_next_sentence": true
    },
    {
        "source_sentence": "如是生者復由何緣？』",
        "from": "T16n0714_001:0827c09_5",
        "context_with_next_sentence": true
    },
    {
        "source_sentence": "我於此事如理思時，便生如是如實現觀：『由有有故便得有生。",
        "from": "T16n0714_001:0827c10_6",
        "context_with_next_sentence": true
    },
    {
        "source_sentence": "如是生者由有為緣。』",
        "from": "T16n0714_001:0827c11_7",
        "context_with_next_sentence": true
    },
    {
        "source_sentence": "「我復思惟：『由誰有故而得有有？",
        "from": "T16n0714_001:0827c12_8",
        "context_with_next_sentence": true
    },
    {
        "source_sentence": "如是有者復由何緣？』",
        "from": "T16n0714_001:0827c12_9",
        "context_with_next_sentence": true
    },
    {
        "source_sentence": "我於此事如理思時，便生如是如實現觀：『由有取故便得有有。",
        "from": "T16n0714_001:0827c13_10",
        "context_with_next_sentence": true
    },
    {
        "source_sentence": "如是有者由取為緣。』",
        "from": "T16n0714_001:0827c14_11",
        "context_with_next_sentence": true
    },
    {
        "source_sentence": "「我復思惟：『由誰有故而得有取？",
        "from": "T16n0714_001:0827c15_12",
        "context_with_next_sentence": true
    },
    {
        "source_sentence": "如是取者復由何緣？』",
        "from": "T16n0714_001:0827c16_0",
        "context_with_next_sentence": true
    },
    {
        "source_sentence": "我於此事如理思時，便生如是如實現觀：『由有愛故便得有取。",
        "from": "T16n0714_001:0827c16_1",
        "context_with_next_sentence": true
    },
    {
        "source_sentence": "如是取者由愛為緣。』",
        "from": "T16n0714_001:0827c17_2",
        "context_with_next_sentence": true
    },
    {
        "source_sentence": "「我復思惟：『由誰有故而得有愛？",
        "from": "T16n0714_001:0827c18_3",
        "context_with_next_sentence": true
    },
    {
        "source_sentence": "如是愛者復由何緣？』",
        "from": "T16n0714_001:0827c19_4",
        "context_with_next_sentence": true
    },
    {
        "source_sentence": "我於此事如理思時，便生如是如實現觀：『由有受故便得有愛。",
        "from": "T16n0714_001:0827c19_5",
        "context_with_next_sentence": true
    },
    {
        "source_sentence": "如是愛者由受為緣。』",
        "from": "T16n0714_001:0827c20_6",
        "context_with_next_sentence": true
    },
    {
        "source_sentence": "「我復思惟：『由誰有故而得有受？",
        "from": "T16n0714_001:0827c21_7",
        "context_with_next_sentence": true
    },
    {
        "source_sentence": "如是受者復由何緣？』",
        "from": "T16n0714_001:0827c22_8",
        "context_with_next_sentence": true
    },
    {
        "source_sentence": "我於此事如理思時，便生如是如實現觀：『由有觸故便得有受。",
        "from": "T16n0714_001:0827c22_9",
        "context_with_next_sentence": true
    },
    {
        "source_sentence": "如是受者由觸為緣。』",
        "from": "T16n0714_001:0827c24_0",
        "context_with_next_sentence": true
    },
    {
        "source_sentence": "「我復思惟：『由誰有故而得有觸？",
        "from": "T16n0714_001:0827c24_1",
        "context_with_next_sentence": true
    },
    {
        "source_sentence": "如是觸者復由何緣？』",
        "from": "T16n0714_001:0827c25_2",
        "context_with_next_sentence": true
    },
    {
        "source_sentence": "我於此事如理思時，便生如是如實現觀：『由有六處便得有觸。",
        "from": "T16n0714_001:0827c25_3",
        "context_with_next_sentence": true
    },
    {
        "source_sentence": "如是觸者六處為緣。』",
        "from": "T16n0714_001:0827c27_4",
        "context_with_next_sentence": true
    },
    {
        "source_sentence": "「我復思惟：『由誰有故而有六處？",
        "from": "T16n0714_001:0827c27_5",
        "context_with_next_sentence": true
    },
    {
        "source_sentence": "如是六處復由何緣？』",
        "from": "T16n0714_001:0827c28_6",
        "context_with_next_sentence": true
    },
    {
        "source_sentence": "我於此事如理思時，便生如是如實現觀：『由有名色便有六處。",
        "from": "T16n0714_001:0827c28_7",
        "context_with_next_sentence": true
    },
    {
        "source_sentence": "如是六處名色為緣。』",
        "from": "T16n0714_001:0828a01_8",
        "context_with_next_sentence": true
    },
    {
        "source_sentence": "「我復思惟：『由誰有故而有名色？",
        "from": "T16n0714_001:0828a01_9",
        "context_with_next_sentence": true
    },
    {
        "source_sentence": "如是名色復由何緣？』",
        "from": "T16n0714_001:0828a02_10",
        "context_with_next_sentence": true
    },
    {
        "source_sentence": "我於此事如理思時，便生如是如實現觀：『由有識故便有名色。",
        "from": "T16n0714_001:0828a02_11",
        "context_with_next_sentence": true
    },
    {
        "source_sentence": "如是名色由識為緣。』",
        "from": "T16n0714_001:0828a04_12",
        "context_with_next_sentence": true
    },
    {
        "source_sentence": "「我齊此識，意便退還，不越度轉，謂：『識為緣而有名色；名色為緣而有六處；六處為緣而有其觸；觸為緣受；受為緣愛；愛為緣取；取為緣有；有為緣生；生為緣故便有老死、愁、歎、憂、苦、擾、惱生起。",
        "from": "T16n0714_001:0828a04_13",
        "context_with_next_sentence": true
    },
    {
        "source_sentence": "如是積集純大苦聚。』",
        "from": "T16n0714_001:0828a09_14",
        "context_with_next_sentence": true
    },
    {
        "source_sentence": "「我復思惟：『無有誰故而無老死？",
        "from": "T16n0714_001:0828a10_0",
        "context_with_next_sentence": true
    },
    {
        "source_sentence": "由誰滅故老死隨滅？』",
        "from": "T16n0714_001:0828a10_1",
        "context_with_next_sentence": true
    },
    {
        "source_sentence": "我即於此如理思時，便生如是如實現觀：『無有生故便無老死。",
        "from": "T16n0714_001:0828a11_2",
        "context_with_next_sentence": true
    },
    {
        "source_sentence": "由生滅故老死隨滅。』",
        "from": "T16n0714_001:0828a12_3",
        "context_with_next_sentence": true
    },
    {
        "source_sentence": "「我復思惟：『無有誰故而無有生？",
        "from": "T16n0714_001:0828a13_4",
        "context_with_next_sentence": true
    },
    {
        "source_sentence": "由誰滅故此生隨滅？』",
        "from": "T16n0714_001:0828a13_5",
        "context_with_next_sentence": true
    },
    {
        "source_sentence": "我即於此如理思時，便生如是如實現觀：『無有有故便無有生。",
        "from": "T16n0714_001:0828a14_6",
        "context_with_next_sentence": true
    },
    {
        "source_sentence": "由有滅故生即隨滅。』",
        "from": "T16n0714_001:0828a15_7",
        "context_with_next_sentence": true
    },
    {
        "source_sentence": "「我復思惟：『無有誰故而無有有？",
        "from": "T16n0714_001:0828a16_8",
        "context_with_next_sentence": true
    },
    {
        "source_sentence": "由誰滅故此有隨滅？』",
        "from": "T16n0714_001:0828a16_9",
        "context_with_next_sentence": true
    },
    {
        "source_sentence": "我即於此如理思時，便生如是如實現觀：『無有取故便無有有？",
        "from": "T16n0714_001:0828a17_10",
        "context_with_next_sentence": true
    },
    {
        "source_sentence": "由取滅故有即隨滅？』",
        "from": "T16n0714_001:0828a18_11",
        "context_with_next_sentence": true
    },
    {
        "source_sentence": "「我復思惟：『無有誰故而無有取？",
        "from": "T16n0714_001:0828a19_12",
        "context_with_next_sentence": true
    },
    {
        "source_sentence": "由誰滅故此取隨滅？』",
        "from": "T16n0714_001:0828a20_0",
        "context_with_next_sentence": true
    },
    {
        "source_sentence": "我即於此如理思時，便生如是如實現觀：『無有愛故便無有取。",
        "from": "T16n0714_001:0828a20_1",
        "context_with_next_sentence": true
    },
    {
        "source_sentence": "由愛滅故取即隨滅。』",
        "from": "T16n0714_001:0828a21_2",
        "context_with_next_sentence": true
    },
    {
        "source_sentence": "「我復思惟：『無有誰故而無有愛？",
        "from": "T16n0714_001:0828a22_3",
        "context_with_next_sentence": true
    },
    {
        "source_sentence": "由誰滅故此愛隨滅？』",
        "from": "T16n0714_001:0828a23_4",
        "context_with_next_sentence": true
    },
    {
        "source_sentence": "我即於此如理思時，便生如是如實現觀：『無有受故便無有愛。",
        "from": "T16n0714_001:0828a23_5",
        "context_with_next_sentence": true
    },
    {
        "source_sentence": "由受滅故愛即隨滅。』",
        "from": "T16n0714_001:0828a24_6",
        "context_with_next_sentence": true
    },
    {
        "source_sentence": "「我復思惟：『無有誰故而無有受？",
        "from": "T16n0714_001:0828a25_7",
        "context_with_next_sentence": true
    },
    {
        "source_sentence": "由誰滅故此受隨滅？』",
        "from": "T16n0714_001:0828a26_8",
        "context_with_next_sentence": true
    },
    {
        "source_sentence": "我即於此如理思時，便生如是如實現觀：『無有觸故便無有受。",
        "from": "T16n0714_001:0828a26_9",
        "context_with_next_sentence": true
    },
    {
        "source_sentence": "由觸滅故受即隨滅。』",
        "from": "T16n0714_001:0828a28_0",
        "context_with_next_sentence": true
    },
    {
        "source_sentence": "「我復思惟：『無有誰故而無有觸？",
        "from": "T16n0714_001:0828a28_1",
        "context_with_next_sentence": true
    },
    {
        "source_sentence": "由誰滅故此觸隨滅？』",
        "from": "T16n0714_001:0828a29_2",
        "context_with_next_sentence": true
    },
    {
        "source_sentence": "我即於此如理思時，便生如是如實現觀：『無六處故便無有觸。",
        "from": "T16n0714_001:0828a29_3",
        "context_with_next_sentence": true
    },
    {
        "source_sentence": "六處滅故觸即隨滅。』",
        "from": "T16n0714_001:0828b02_4",
        "context_with_next_sentence": true
    },
    {
        "source_sentence": "「我復思惟：『無有誰故而無六處？",
        "from": "T16n0714_001:0828b02_5",
        "context_with_next_sentence": true
    },
    {
        "source_sentence": "由誰滅故六處隨滅？』",
        "from": "T16n0714_001:0828b03_6",
        "context_with_next_sentence": true
    },
    {
        "source_sentence": "我即於此如理思時，便生如是如實現觀：『無名色故便無六處。",
        "from": "T16n0714_001:0828b03_7",
        "context_with_next_sentence": true
    },
    {
        "source_sentence": "名色滅故六處隨滅。』",
        "from": "T16n0714_001:0828b05_8",
        "context_with_next_sentence": true
    },
    {
        "source_sentence": "「我復思惟：『無有誰故而無名色？",
        "from": "T16n0714_001:0828b05_9",
        "context_with_next_sentence": true
    },
    {
        "source_sentence": "由誰滅故名色隨滅？』",
        "from": "T16n0714_001:0828b06_10",
        "context_with_next_sentence": true
    },
    {
        "source_sentence": "我即於此如理思時，便生如是如實現觀：『無有識故便無名色。",
        "from": "T16n0714_001:0828b06_11",
        "context_with_next_sentence": true
    },
    {
        "source_sentence": "由識滅故名色隨滅。』",
        "from": "T16n0714_001:0828b08_12",
        "context_with_next_sentence": true
    },
    {
        "source_sentence": "「我復思惟：『無有誰故而無有識？",
        "from": "T16n0714_001:0828b08_13",
        "context_with_next_sentence": true
    },
    {
        "source_sentence": "由誰滅故此識隨滅？』",
        "from": "T16n0714_001:0828b09_14",
        "context_with_next_sentence": true
    },
    {
        "source_sentence": "我即於此如理思時，便生如是如實現觀：『無有行故便無有識。",
        "from": "T16n0714_001:0828b09_15",
        "context_with_next_sentence": true
    },
    {
        "source_sentence": "由行滅故識即隨滅。』",
        "from": "T16n0714_001:0828b11_16",
        "context_with_next_sentence": true
    },
    {
        "source_sentence": "「我復思惟：『無有誰故而無有行？",
        "from": "T16n0714_001:0828b11_17",
        "context_with_next_sentence": true
    },
    {
        "source_sentence": "由誰滅故此行隨滅？』",
        "from": "T16n0714_001:0828b12_18",
        "context_with_next_sentence": true
    },
    {
        "source_sentence": "我即於此如理思時，便生如是如實現觀：『無無明故便無有行。",
        "from": "T16n0714_001:0828b12_19",
        "context_with_next_sentence": true
    },
    {
        "source_sentence": "無明滅故行即隨滅；由行滅故識亦隨滅；由識滅故名色隨滅；名色滅故六處隨滅；六處滅故觸亦隨滅；由觸滅故受亦隨滅；由受滅故愛亦隨滅；由愛滅故取亦隨滅；由取滅故有亦隨滅；由有滅故生亦隨滅；由生滅故老死、愁、歎、憂、苦、擾、惱皆亦隨滅。",
        "from": "T16n0714_001:0828b14_20",
        "context_with_next_sentence": true
    },
    {
        "source_sentence": "如是永滅純大苦聚。』",
        "from": "T16n0714_001:0828b20_0",
        "context_with_next_sentence": true
    },
    {
        "source_sentence": "「我復思惟：『我今證得舊道、舊徑、舊所行跡、古昔諸仙之所遊履。』",
        "from": "T16n0714_001:0828b21_0",
        "context_with_next_sentence": true
    },
    {
        "source_sentence": "「譬如有人遊行曠野、嶮穢、稠林，歘然值遇舊道、舊徑、舊所行跡、古昔諸人甞所遊履。",
        "from": "T16n0714_001:0828b23_0",
        "context_with_next_sentence": true
    },
    {
        "source_sentence": "彼即尋行。",
        "from": "T16n0714_001:0828b24_1",
        "context_with_next_sentence": true
    },
    {
        "source_sentence": "既尋行已，見舊城郭、古昔王都，園林、池沼無不具足，淨妙街衢甚可愛樂。",
        "from": "T16n0714_001:0828b25_2",
        "context_with_next_sentence": true
    },
    {
        "source_sentence": "其人見已，如是思惟：『我今宜應速詣王所，啟白斯事。』",
        "from": "T16n0714_001:0828b26_3",
        "context_with_next_sentence": true
    },
    {
        "source_sentence": "爾時彼人便到王所，啟白王言：『大王當知！",
        "from": "T16n0714_001:0828b27_4",
        "context_with_next_sentence": true
    },
    {
        "source_sentence": "我有因緣遊行曠野、嶮穢、稠林，歘然值遇舊道、舊徑、舊所行跡、古昔諸人甞所遊履。",
        "from": "T16n0714_001:0828b28_5",
        "context_with_next_sentence": true
    },
    {
        "source_sentence": "我即尋行。",
        "from": "T16n0714_001:0828c01_6",
        "context_with_next_sentence": true
    },
    {
        "source_sentence": "既尋行已，見舊城郭、古昔王都，園林池沼無不具足，淨妙街衢甚可愛樂。",
        "from": "T16n0714_001:0828c02_0",
        "context_with_next_sentence": true
    },
    {
        "source_sentence": "大王！",
        "from": "T16n0714_001:0828c03_1",
        "context_with_next_sentence": true
    },
    {
        "source_sentence": "今者若都彼城，定使大王昌隆廣大，安隱，豐樂，人民熾盛。』",
        "from": "T16n0714_001:0828c03_2",
        "context_with_next_sentence": true
    },
    {
        "source_sentence": "爾時其王便都彼城。",
        "from": "T16n0714_001:0828c05_3",
        "context_with_next_sentence": true
    },
    {
        "source_sentence": "後時王都昌隆廣大，安隱，豐樂，人民熾盛。",
        "from": "T16n0714_001:0828c05_4",
        "context_with_next_sentence": true
    },
    {
        "source_sentence": "「我亦如是。",
        "from": "T16n0714_001:0828c07_0",
        "context_with_next_sentence": true
    },
    {
        "source_sentence": "今已證得舊道、舊徑、舊所行跡、古昔諸仙甞所遊履。",
        "from": "T16n0714_001:0828c07_1",
        "context_with_next_sentence": true
    },
    {
        "source_sentence": "何等名為舊道、舊徑、舊所行跡、古昔諸仙甞所遊履？",
        "from": "T16n0714_001:0828c08_2",
        "context_with_next_sentence": true
    },
    {
        "source_sentence": "當知即是八支聖道，謂初正見，次正思惟、正語、正業、正命、正勤、正念、正定，惟至第八。",
        "from": "T16n0714_001:0828c09_3",
        "context_with_next_sentence": true
    },
    {
        "source_sentence": "如是名為舊道、舊徑、舊所行跡、古昔諸仙甞所遊履。",
        "from": "T16n0714_001:0828c11_4",
        "context_with_next_sentence": true
    },
    {
        "source_sentence": "我昔尋行。",
        "from": "T16n0714_001:0828c12_5",
        "context_with_next_sentence": true
    },
    {
        "source_sentence": "既尋行已，曾見老死，見老死集，見老死滅，見於老死趣滅行跡。",
        "from": "T16n0714_001:0828c13_0",
        "context_with_next_sentence": true
    },
    {
        "source_sentence": "如是曾見生、有、取、愛、受、觸、六處、名色、識、行，曾見行集，曾見行滅，曾見於行趣滅行跡。",
        "from": "T16n0714_001:0828c14_1",
        "context_with_next_sentence": true
    },
    {
        "source_sentence": "我於此法自然通達。",
        "from": "T16n0714_001:0828c16_2",
        "context_with_next_sentence": true
    },
    {
        "source_sentence": "現等覺已，告諸苾芻、諸苾芻尼、鄔波索迦、鄔波斯迦，及告種種外道、沙門、諸婆羅門、雜出家類無量大眾。",
        "from": "T16n0714_001:0828c16_3",
        "context_with_next_sentence": true
    },
    {
        "source_sentence": "是諸苾芻若於此中能正修行成能證者，便能證得正理法善。",
        "from": "T16n0714_001:0828c19_4",
        "context_with_next_sentence": true
    },
    {
        "source_sentence": "諸苾芻、苾芻尼、鄔波索迦、鄔波斯迦無量大眾，若於此中能正修行成能證者，便能證得正理法善。",
        "from": "T16n0714_001:0828c20_5",
        "context_with_next_sentence": true
    },
    {
        "source_sentence": "如是乃能增廣梵行，亦當饒益無量眾生，為諸天人正善開示。」",
        "from": "T16n0714_001:0828c22_6",
        "context_with_next_sentence": true
    },
    {
        "source_sentence": "時諸苾芻及諸菩薩摩訶薩等無量大眾，聞佛所說，歎未曾有，皆大歡喜，信受奉行。",
        "from": "T16n0714_001:0828c24_7",
        "context_with_next_sentence": true
    },
    {
        "source_sentence": "緣起聖道經",
        "from": "T16n0714_001:0828c27_0",
        "context_with_next_sentence": false
    }
]