[
    {
        "source_sentence": "佛說雜藏經",
        "from": "T17n0745_001:0557b12_0",
        "context_with_next_sentence": true
    },
    {
        "source_sentence": "東晉平陽沙門法顯譯",
        "from": "T17n0745_001:0557b14_0",
        "context_with_next_sentence": true
    },
    {
        "source_sentence": "佛弟子諸阿羅漢，諸行各為第一：如舍利弗智慧第一，樂說微妙法；目連神足第一，常乘神通至六道，見眾生受善惡果報，還來為人說之。",
        "from": "T17n0745_001:0557b15_0",
        "context_with_next_sentence": true
    },
    {
        "source_sentence": "目連又一時至恒河邊，見五百餓鬼，群來趣水，有守水鬼，執鐵杖驅馳，令不得近。",
        "from": "T17n0745_001:0557b18_1",
        "context_with_next_sentence": true
    },
    {
        "source_sentence": "於是諸鬼逕詣目連所，禮目連足，各問其罪因緣。",
        "from": "T17n0745_001:0557b20_0",
        "context_with_next_sentence": true
    },
    {
        "source_sentence": "有一鬼白目連言：「大德！",
        "from": "T17n0745_001:0557b21_1",
        "context_with_next_sentence": true
    },
    {
        "source_sentence": "我受此身，常患熱渴，先聞此恒水清涼且美，歡喜趣之，入中洗浴，而便沸熱，舉身爛壞。",
        "from": "T17n0745_001:0557b21_2",
        "context_with_next_sentence": true
    },
    {
        "source_sentence": "若飲一口，五藏焦爛，臭不可當。",
        "from": "T17n0745_001:0557b23_3",
        "context_with_next_sentence": true
    },
    {
        "source_sentence": "何因緣故，受如此罪？」",
        "from": "T17n0745_001:0557b24_4",
        "context_with_next_sentence": true
    },
    {
        "source_sentence": "目連報言：「汝先世時作相師，相人吉凶，少實多虛，或毀或譽；自稱審諦，以動人心；詐惑欺誑，以求利養；迷惑眾生，失如意事。",
        "from": "T17n0745_001:0557b24_5",
        "context_with_next_sentence": true
    },
    {
        "source_sentence": "是故今日雖聞此水清涼且美，到不如意。",
        "from": "T17n0745_001:0557b27_6",
        "context_with_next_sentence": true
    },
    {
        "source_sentence": "此是惡行花報，後方受地獄苦報。」",
        "from": "T17n0745_001:0557b28_7",
        "context_with_next_sentence": true
    },
    {
        "source_sentence": "復有一鬼，白目連言：「我常為大狗，利牙赤目，來噉我肉，遺有骨在，風還吹起，肉續復生，狗復來噉。",
        "from": "T17n0745_001:0557c01_0",
        "context_with_next_sentence": true
    },
    {
        "source_sentence": "我常受此苦，何因緣故爾？」",
        "from": "T17n0745_001:0557c03_1",
        "context_with_next_sentence": true
    },
    {
        "source_sentence": "目連答言：「汝前世時作天祠主，常教眾生，殺羊以血祠天，汝自食肉，是故今日以肉償之。",
        "from": "T17n0745_001:0557c03_2",
        "context_with_next_sentence": true
    },
    {
        "source_sentence": "此是惡行華報，後方受地獄苦果，億百千倍也。」",
        "from": "T17n0745_001:0557c06_3",
        "context_with_next_sentence": true
    },
    {
        "source_sentence": "復有一鬼，白目連言：「大德！",
        "from": "T17n0745_001:0557c08_0",
        "context_with_next_sentence": true
    },
    {
        "source_sentence": "我常身上，有糞遍塗漫，亦復噉之。",
        "from": "T17n0745_001:0557c08_1",
        "context_with_next_sentence": true
    },
    {
        "source_sentence": "何因緣故，受如是罪？」",
        "from": "T17n0745_001:0557c09_2",
        "context_with_next_sentence": true
    },
    {
        "source_sentence": "目連語言：「汝前世時，作婆羅門，惡邪不信罪福。",
        "from": "T17n0745_001:0557c09_3",
        "context_with_next_sentence": true
    },
    {
        "source_sentence": "有乞食道人，意不欲使更來。",
        "from": "T17n0745_001:0557c10_4",
        "context_with_next_sentence": true
    },
    {
        "source_sentence": "即取其鉢，盛滿中糞，以飯著上，持與道人。",
        "from": "T17n0745_001:0557c11_5",
        "context_with_next_sentence": true
    },
    {
        "source_sentence": "道人得已，持還本處；以手食飯，糞污其手，是故今日受如此罪。",
        "from": "T17n0745_001:0557c12_6",
        "context_with_next_sentence": true
    },
    {
        "source_sentence": "此惡行華報，後方受地獄苦果。」",
        "from": "T17n0745_001:0557c14_0",
        "context_with_next_sentence": true
    },
    {
        "source_sentence": "復有一鬼，白目連言：「大德！",
        "from": "T17n0745_001:0557c15_0",
        "context_with_next_sentence": true
    },
    {
        "source_sentence": "我腹極大如甕，咽喉、手脚甚細如針，不得飲食。",
        "from": "T17n0745_001:0557c15_1",
        "context_with_next_sentence": true
    },
    {
        "source_sentence": "何因緣故，受如此苦？」",
        "from": "T17n0745_001:0557c16_2",
        "context_with_next_sentence": true
    },
    {
        "source_sentence": "目連答言：「汝前世時，作聚落主，自恃豪貴，飲酒縱橫；輕欺餘人，奪其飲食，飢困眾生，由是因緣受如此罪。",
        "from": "T17n0745_001:0557c17_3",
        "context_with_next_sentence": true
    },
    {
        "source_sentence": "此是華報，地獄苦果方在後也。」",
        "from": "T17n0745_001:0557c19_4",
        "context_with_next_sentence": true
    },
    {
        "source_sentence": "復有一鬼，白目連言：「我常趣溷欲食糞。",
        "from": "T17n0745_001:0557c21_0",
        "context_with_next_sentence": true
    },
    {
        "source_sentence": "有大群鬼，捉杖驅我，不得近廁。",
        "from": "T17n0745_001:0557c21_1",
        "context_with_next_sentence": true
    },
    {
        "source_sentence": "口中爛臭，飢困無賴。",
        "from": "T17n0745_001:0557c22_2",
        "context_with_next_sentence": true
    },
    {
        "source_sentence": "何因緣故，受如此罪？」",
        "from": "T17n0745_001:0557c23_3",
        "context_with_next_sentence": true
    },
    {
        "source_sentence": "目連答言：「汝前世時，作佛圖主。",
        "from": "T17n0745_001:0557c23_4",
        "context_with_next_sentence": true
    },
    {
        "source_sentence": "有諸白衣賢者，供養眾僧，供設食具。",
        "from": "T17n0745_001:0557c24_5",
        "context_with_next_sentence": true
    },
    {
        "source_sentence": "若有客僧來，汝便粗設麁供；客僧去已，自食細者。",
        "from": "T17n0745_001:0557c25_6",
        "context_with_next_sentence": true
    },
    {
        "source_sentence": "以是因緣故，糞尚叵得，何況好食！",
        "from": "T17n0745_001:0557c26_7",
        "context_with_next_sentence": true
    },
    {
        "source_sentence": "此是華報耳，後當受地獄果。」",
        "from": "T17n0745_001:0557c27_8",
        "context_with_next_sentence": true
    },
    {
        "source_sentence": "復有一鬼，白目連言：「我身上遍滿生舌，斧來斫舌，斷續復生，如此不已。",
        "from": "T17n0745_001:0557c28_0",
        "context_with_next_sentence": true
    },
    {
        "source_sentence": "何因緣故爾？」",
        "from": "T17n0745_001:0557c29_1",
        "context_with_next_sentence": true
    },
    {
        "source_sentence": "目連答言：「汝前世時，作道人。",
        "from": "T17n0745_001:0557c29_2",
        "context_with_next_sentence": true
    },
    {
        "source_sentence": "眾僧差作蜜漿，石蜜塊大難消，以斧斫之，盜心噉一口。",
        "from": "T17n0745_001:0558a01_3",
        "context_with_next_sentence": true
    },
    {
        "source_sentence": "以是因緣故，斧還斫舌。」",
        "from": "T17n0745_001:0558a02_4",
        "context_with_next_sentence": true
    },
    {
        "source_sentence": "復有一鬼，白目連言：「我常有七枚熱鐵丸，直入我口。",
        "from": "T17n0745_001:0558a04_0",
        "context_with_next_sentence": true
    },
    {
        "source_sentence": "入腹五藏焦爛，出還復入。",
        "from": "T17n0745_001:0558a05_1",
        "context_with_next_sentence": true
    },
    {
        "source_sentence": "何因緣故，受如此罪？」",
        "from": "T17n0745_001:0558a05_2",
        "context_with_next_sentence": true
    },
    {
        "source_sentence": "目連答言：「汝前世時作沙彌，行果蓏子到師所，敬其師故，偏心多與，實長七枚，是故受如此罪。",
        "from": "T17n0745_001:0558a06_3",
        "context_with_next_sentence": true
    },
    {
        "source_sentence": "此是華報，後受地獄果。」",
        "from": "T17n0745_001:0558a08_4",
        "context_with_next_sentence": true
    },
    {
        "source_sentence": "復有一鬼，白目連言：「常有二熱鐵輪，在我兩腋下轉，身體焦爛。",
        "from": "T17n0745_001:0558a09_0",
        "context_with_next_sentence": true
    },
    {
        "source_sentence": "何因故爾？」",
        "from": "T17n0745_001:0558a10_1",
        "context_with_next_sentence": true
    },
    {
        "source_sentence": "目連答言：「汝前世時，與眾僧作餅，盜心取二番，挾兩腋底，是故受如此罪。",
        "from": "T17n0745_001:0558a10_2",
        "context_with_next_sentence": true
    },
    {
        "source_sentence": "此是花報，後方受地獄果。」",
        "from": "T17n0745_001:0558a12_3",
        "context_with_next_sentence": true
    },
    {
        "source_sentence": "復有一餓鬼，白目連言：「我丸極大如甕，行時擔著肩上，住則坐上，進止患苦。",
        "from": "T17n0745_001:0558a14_0",
        "context_with_next_sentence": true
    },
    {
        "source_sentence": "何因緣故爾？」",
        "from": "T17n0745_001:0558a15_1",
        "context_with_next_sentence": true
    },
    {
        "source_sentence": "目連答言：「汝前世時作市令，常以輕稱小斗而與，重稱大斗而取，常自欲得大利於己，侵剋餘人，是故受如此罪。",
        "from": "T17n0745_001:0558a16_2",
        "context_with_next_sentence": true
    },
    {
        "source_sentence": "此是華報，地獄苦果，方在後也。」",
        "from": "T17n0745_001:0558a18_3",
        "context_with_next_sentence": true
    },
    {
        "source_sentence": "復有一鬼，白目連言：「我常兩肩有眼，胸有口鼻，常無有頭。",
        "from": "T17n0745_001:0558a20_0",
        "context_with_next_sentence": true
    },
    {
        "source_sentence": "何因緣故爾？」",
        "from": "T17n0745_001:0558a21_1",
        "context_with_next_sentence": true
    },
    {
        "source_sentence": "目連答言：「汝前世時，恒作魁膾弟子。",
        "from": "T17n0745_001:0558a21_2",
        "context_with_next_sentence": true
    },
    {
        "source_sentence": "若殺罪人時，汝常有歡喜心，以繩著髻挽之，以是因緣故，受如此罪。",
        "from": "T17n0745_001:0558a22_3",
        "context_with_next_sentence": true
    },
    {
        "source_sentence": "此是惡行華報，地獄苦果方在後也。」",
        "from": "T17n0745_001:0558a24_4",
        "context_with_next_sentence": true
    },
    {
        "source_sentence": "復有一鬼，白目連言：「我常有熱鐵針，入出我身，受苦無賴。",
        "from": "T17n0745_001:0558a25_0",
        "context_with_next_sentence": true
    },
    {
        "source_sentence": "何因緣故爾？」",
        "from": "T17n0745_001:0558a26_1",
        "context_with_next_sentence": true
    },
    {
        "source_sentence": "目連答言：「汝前世時，作調馬師，或作調象師。",
        "from": "T17n0745_001:0558a26_2",
        "context_with_next_sentence": true
    },
    {
        "source_sentence": "象馬難制，汝以鐵針刺脚；又時牛遲，亦以針刺，是故受罪如是。",
        "from": "T17n0745_001:0558a27_3",
        "context_with_next_sentence": true
    },
    {
        "source_sentence": "此惡行華報，地獄苦果方在後耳。」",
        "from": "T17n0745_001:0558a29_4",
        "context_with_next_sentence": true
    },
    {
        "source_sentence": "復有一鬼，白目連言：「我身常有火出，焦熱懊惱。",
        "from": "T17n0745_001:0558b01_0",
        "context_with_next_sentence": true
    },
    {
        "source_sentence": "何因緣故爾？」",
        "from": "T17n0745_001:0558b02_1",
        "context_with_next_sentence": true
    },
    {
        "source_sentence": "目連答言：「汝前世時，作國王夫人。",
        "from": "T17n0745_001:0558b02_2",
        "context_with_next_sentence": true
    },
    {
        "source_sentence": "更一夫人，王甚幸愛，常生妬心，伺欲危害。",
        "from": "T17n0745_001:0558b03_3",
        "context_with_next_sentence": true
    },
    {
        "source_sentence": "值王臥起去，時所愛夫人眠，猶未起著衣。",
        "from": "T17n0745_001:0558b04_4",
        "context_with_next_sentence": true
    },
    {
        "source_sentence": "即生惡心，正值作餅，有熱麻油，即以灌其腹，腹爛即死。",
        "from": "T17n0745_001:0558b05_5",
        "context_with_next_sentence": true
    },
    {
        "source_sentence": "以是因緣，受罪如是。」",
        "from": "T17n0745_001:0558b06_6",
        "context_with_next_sentence": true
    },
    {
        "source_sentence": "復有一鬼，白目連言：「常有旋風，迴轉我身，不得自在，隨意東西，心常惱悶。",
        "from": "T17n0745_001:0558b07_0",
        "context_with_next_sentence": true
    },
    {
        "source_sentence": "何因緣故爾？」",
        "from": "T17n0745_001:0558b08_1",
        "context_with_next_sentence": true
    },
    {
        "source_sentence": "目連答言：「汝前世時，常作卜師，或時實語，或時妄語，迷惑人心，不得隨意，是故受如此罪。",
        "from": "T17n0745_001:0558b08_2",
        "context_with_next_sentence": true
    },
    {
        "source_sentence": "此是華報，地獄苦果在後。」",
        "from": "T17n0745_001:0558b10_3",
        "context_with_next_sentence": true
    },
    {
        "source_sentence": "復有一鬼，白目連言：「我身常如塊肉，無有手脚、眼、耳、鼻等，恒為虫、鳥所食，罪苦難堪。",
        "from": "T17n0745_001:0558b12_0",
        "context_with_next_sentence": true
    },
    {
        "source_sentence": "何因緣故爾？」",
        "from": "T17n0745_001:0558b13_1",
        "context_with_next_sentence": true
    },
    {
        "source_sentence": "目連答言：「汝前世時，常與他藥，墮他兒胎，是故受如此罪。",
        "from": "T17n0745_001:0558b14_2",
        "context_with_next_sentence": true
    },
    {
        "source_sentence": "此是華報，地獄苦果方在後耳。」",
        "from": "T17n0745_001:0558b15_3",
        "context_with_next_sentence": true
    },
    {
        "source_sentence": "復有一鬼，白目連言：「常有熱鐵籠，籠落我身，焦熱懊惱。",
        "from": "T17n0745_001:0558b17_0",
        "context_with_next_sentence": true
    },
    {
        "source_sentence": "何因緣故，受如此罪？」",
        "from": "T17n0745_001:0558b18_1",
        "context_with_next_sentence": true
    },
    {
        "source_sentence": "目連答言：「汝前世時，常以羅網掩捕魚鳥，是故受如此罪。",
        "from": "T17n0745_001:0558b18_2",
        "context_with_next_sentence": true
    },
    {
        "source_sentence": "此是惡行華報，苦果在後。」",
        "from": "T17n0745_001:0558b20_3",
        "context_with_next_sentence": true
    },
    {
        "source_sentence": "復有一鬼，白目連言：「我以物自蒙籠頭，亦常畏人來殺我，心常怖懼，不可堪忍。",
        "from": "T17n0745_001:0558b21_0",
        "context_with_next_sentence": true
    },
    {
        "source_sentence": "何因故爾？」",
        "from": "T17n0745_001:0558b22_1",
        "context_with_next_sentence": true
    },
    {
        "source_sentence": "目連答言：「汝前世時，婬犯外色，常畏人見，或畏其夫主捉縛打殺，或畏官法戮之都市，常懷恐怖相續，是故受此罪。",
        "from": "T17n0745_001:0558b23_2",
        "context_with_next_sentence": true
    },
    {
        "source_sentence": "此是惡行華報，後方受地獄果耳。」",
        "from": "T17n0745_001:0558b25_3",
        "context_with_next_sentence": true
    },
    {
        "source_sentence": "復有一鬼，問曰：「我受此身，肩上常有銅瓶。",
        "from": "T17n0745_001:0558b27_0",
        "context_with_next_sentence": true
    },
    {
        "source_sentence": "滿中洋銅，手捉一杓，取自灌頭，舉體焦爛，如是受苦，無數無量。",
        "from": "T17n0745_001:0558b27_1",
        "context_with_next_sentence": true
    },
    {
        "source_sentence": "有何因緣，罪咎如此？」",
        "from": "T17n0745_001:0558b29_2",
        "context_with_next_sentence": true
    },
    {
        "source_sentence": "目連答言：「汝前身時，出家為道，典僧飲食，以一酥瓶，私著餘處。",
        "from": "T17n0745_001:0558b29_3",
        "context_with_next_sentence": true
    },
    {
        "source_sentence": "有客道人來者，不與之。",
        "from": "T17n0745_001:0558c02_4",
        "context_with_next_sentence": true
    },
    {
        "source_sentence": "去已，出酥，行與舊僧。",
        "from": "T17n0745_001:0558c02_5",
        "context_with_next_sentence": true
    },
    {
        "source_sentence": "此酥是招提僧物，一切有分。",
        "from": "T17n0745_001:0558c03_6",
        "context_with_next_sentence": true
    },
    {
        "source_sentence": "此人藏隱，雖與不等。",
        "from": "T17n0745_001:0558c04_0",
        "context_with_next_sentence": true
    },
    {
        "source_sentence": "由是緣故，受此罪也。」",
        "from": "T17n0745_001:0558c04_1",
        "context_with_next_sentence": true
    },
    {
        "source_sentence": "目連復見一天女，坐一蓮華上，縱廣百由旬。",
        "from": "T17n0745_001:0558c05_0",
        "context_with_next_sentence": true
    },
    {
        "source_sentence": "此華獨妙，殊於餘者，所欲資生之具堂殿、飲食隨念欲得，盡從華出，進止隨身。",
        "from": "T17n0745_001:0558c06_0",
        "context_with_next_sentence": true
    },
    {
        "source_sentence": "目連問言：「作何善行，受報如此？」",
        "from": "T17n0745_001:0558c07_1",
        "context_with_next_sentence": true
    },
    {
        "source_sentence": "天女答言：「迦葉佛滅度後，遺全舍利。",
        "from": "T17n0745_001:0558c08_2",
        "context_with_next_sentence": true
    },
    {
        "source_sentence": "諸弟子輩，建七寶塔，高廣四十里。",
        "from": "T17n0745_001:0558c09_3",
        "context_with_next_sentence": true
    },
    {
        "source_sentence": "時我作女人，出見寶塔中佛像相好，信敬情發，念佛功德，脫頭上華，奉獻於像。",
        "from": "T17n0745_001:0558c10_4",
        "context_with_next_sentence": true
    },
    {
        "source_sentence": "以是因緣故，受報獨妙如此。」",
        "from": "T17n0745_001:0558c11_5",
        "context_with_next_sentence": true
    },
    {
        "source_sentence": "舍利弗夏盛熱時，遊行至菴羅園中。",
        "from": "T17n0745_001:0558c13_0",
        "context_with_next_sentence": true
    },
    {
        "source_sentence": "有一客作人，汲井水溉灌於樹。",
        "from": "T17n0745_001:0558c13_1",
        "context_with_next_sentence": true
    },
    {
        "source_sentence": "此人於佛無有大信，見舍利弗發小信心。",
        "from": "T17n0745_001:0558c14_2",
        "context_with_next_sentence": true
    },
    {
        "source_sentence": "喚舍利弗言：「大德！",
        "from": "T17n0745_001:0558c15_3",
        "context_with_next_sentence": true
    },
    {
        "source_sentence": "來脫衣樹下坐，我當以水澆之，不失溉灌，兼相利益。」",
        "from": "T17n0745_001:0558c15_4",
        "context_with_next_sentence": true
    },
    {
        "source_sentence": "於是舍利弗，脫衣受洗，身得涼樂，隨意遊行。",
        "from": "T17n0745_001:0558c17_5",
        "context_with_next_sentence": true
    },
    {
        "source_sentence": "此客作人，其夜命終，即生忉利天上，有大威力，次釋提桓因。",
        "from": "T17n0745_001:0558c18_6",
        "context_with_next_sentence": true
    },
    {
        "source_sentence": "便自念言：「我何因生此？」",
        "from": "T17n0745_001:0558c19_7",
        "context_with_next_sentence": true
    },
    {
        "source_sentence": "自觀宿命，信心微薄，因客作溉灌計，水洗浴舍利弗。",
        "from": "T17n0745_001:0558c20_8",
        "context_with_next_sentence": true
    },
    {
        "source_sentence": "「我若信心純厚，知必有報，故設浴具，以為供養。",
        "from": "T17n0745_001:0558c21_9",
        "context_with_next_sentence": true
    },
    {
        "source_sentence": "自惟為功雖少，以遇良田，獲報甚多！」",
        "from": "T17n0745_001:0558c22_10",
        "context_with_next_sentence": true
    },
    {
        "source_sentence": "即詣舍利弗所，散花供養。",
        "from": "T17n0745_001:0558c23_11",
        "context_with_next_sentence": true
    },
    {
        "source_sentence": "舍利弗因其淨信之心，即為說法，得須陀洹道。",
        "from": "T17n0745_001:0558c23_12",
        "context_with_next_sentence": true
    },
    {
        "source_sentence": "目連復見一神，身體極大，有金色手，五指常流甘露。",
        "from": "T17n0745_001:0558c26_0",
        "context_with_next_sentence": true
    },
    {
        "source_sentence": "若有行人，所須飲食、資生之具，盡從指出，恣而與之。",
        "from": "T17n0745_001:0558c27_1",
        "context_with_next_sentence": true
    },
    {
        "source_sentence": "目連問言：「汝是何天？",
        "from": "T17n0745_001:0558c28_2",
        "context_with_next_sentence": true
    },
    {
        "source_sentence": "福報、功德奇特乃爾？」",
        "from": "T17n0745_001:0558c28_3",
        "context_with_next_sentence": true
    },
    {
        "source_sentence": "天王答言：「我非忉利天王，乃至非第六天王，亦非梵天王！",
        "from": "T17n0745_001:0558c29_4",
        "context_with_next_sentence": true
    },
    {
        "source_sentence": "我是大鬼神，乃依其國大城住，為遊行觀看故來至此。」",
        "from": "T17n0745_001:0559a01_5",
        "context_with_next_sentence": true
    },
    {
        "source_sentence": "目連問言：「汝作何善行，得如此報？」",
        "from": "T17n0745_001:0559a02_6",
        "context_with_next_sentence": true
    },
    {
        "source_sentence": "答言：「彼國大城，名曰羅樓。",
        "from": "T17n0745_001:0559a03_7",
        "context_with_next_sentence": true
    },
    {
        "source_sentence": "我昔在中，作貧女人，又織毛縷囊，賣以自活。",
        "from": "T17n0745_001:0559a04_8",
        "context_with_next_sentence": true
    },
    {
        "source_sentence": "居計轉貧，屋舍壞盡，遂至陌頭，近一大富好施長者家，織囊自活。",
        "from": "T17n0745_001:0559a05_9",
        "context_with_next_sentence": true
    },
    {
        "source_sentence": "日欲中時，若有沙門、婆羅門，持鉢乞食，問我言：『某長者家，為在何處？』",
        "from": "T17n0745_001:0559a06_10",
        "context_with_next_sentence": true
    },
    {
        "source_sentence": "我心真實，無有虛妄，歡喜舉手，指示其家言：『彼處去，彼處去！",
        "from": "T17n0745_001:0559a08_11",
        "context_with_next_sentence": true
    },
    {
        "source_sentence": "日時欲過，勿復餘求。』",
        "from": "T17n0745_001:0559a09_12",
        "context_with_next_sentence": true
    },
    {
        "source_sentence": "以是因緣故，得報如是。」",
        "from": "T17n0745_001:0559a10_13",
        "context_with_next_sentence": true
    },
    {
        "source_sentence": "貧女人以隨喜心，助行施者，得報如此，何況實行布施者也！",
        "from": "T17n0745_001:0559a10_14",
        "context_with_next_sentence": true
    },
    {
        "source_sentence": "佛在世時，有五大國王。",
        "from": "T17n0745_001:0559a13_0",
        "context_with_next_sentence": true
    },
    {
        "source_sentence": "迦葉佛時，為善知識，出家為道。",
        "from": "T17n0745_001:0559a13_1",
        "context_with_next_sentence": true
    },
    {
        "source_sentence": "釋迦文佛出世，皆得道迹。",
        "from": "T17n0745_001:0559a14_2",
        "context_with_next_sentence": true
    },
    {
        "source_sentence": "今說一王得道因緣。",
        "from": "T17n0745_001:0559a14_3",
        "context_with_next_sentence": true
    },
    {
        "source_sentence": "國名槃提，王名憂達那，其國殷富，人民熾盛。",
        "from": "T17n0745_001:0559a15_4",
        "context_with_next_sentence": true
    },
    {
        "source_sentence": "王有二萬夫人，第一夫人，字月明，容儀端正，王甚愛敬。",
        "from": "T17n0745_001:0559a16_5",
        "context_with_next_sentence": true
    },
    {
        "source_sentence": "王時大會作眾伎樂，命月明舞。",
        "from": "T17n0745_001:0559a17_6",
        "context_with_next_sentence": true
    },
    {
        "source_sentence": "月明夫人衣以上服，金銀名寶，纓絡其身，舞甚奇雅，悅眾歡情。",
        "from": "T17n0745_001:0559a18_7",
        "context_with_next_sentence": true
    },
    {
        "source_sentence": "王善能相，見其夫人將終相現，不過半歲，奄然殞逝，恩愛離苦，憂慼不視。",
        "from": "T17n0745_001:0559a19_8",
        "context_with_next_sentence": true
    },
    {
        "source_sentence": "月明怪而問之，王以死事大故，恐其憂惱，隱而不說。",
        "from": "T17n0745_001:0559a21_9",
        "context_with_next_sentence": true
    },
    {
        "source_sentence": "慇懃重問，王便答言：「汝壽命短，將終不久，愛離之情，是故愁耳！」",
        "from": "T17n0745_001:0559a22_10",
        "context_with_next_sentence": true
    },
    {
        "source_sentence": "月明白言：「夫生有死，自世之常，何獨憂耶？",
        "from": "T17n0745_001:0559a24_11",
        "context_with_next_sentence": true
    },
    {
        "source_sentence": "若顧隆念，但相告示，見放出家。」",
        "from": "T17n0745_001:0559a25_12",
        "context_with_next_sentence": true
    },
    {
        "source_sentence": "王善其言，聽其入道。",
        "from": "T17n0745_001:0559a25_13",
        "context_with_next_sentence": true
    },
    {
        "source_sentence": "王欲證明果報增益信心，與之結誓語言：「汝若出家，持戒思惟，設未成道，必生天上。",
        "from": "T17n0745_001:0559a26_14",
        "context_with_next_sentence": true
    },
    {
        "source_sentence": "生天上已，還至我所，聽汝出家。」",
        "from": "T17n0745_001:0559a28_15",
        "context_with_next_sentence": true
    },
    {
        "source_sentence": "月明即許其誓。",
        "from": "T17n0745_001:0559a28_16",
        "context_with_next_sentence": true
    },
    {
        "source_sentence": "於是喚諸比丘尼，即度將去。",
        "from": "T17n0745_001:0559a29_17",
        "context_with_next_sentence": true
    },
    {
        "source_sentence": "以貴重能捨五欲，多來問訊，恭敬供養，妨其道業，是故遊行諸國。",
        "from": "T17n0745_001:0559a29_18",
        "context_with_next_sentence": true
    },
    {
        "source_sentence": "從出家日，數滿六月，持戒清淨，懃思惟道，厭惡世間，得阿那含道。",
        "from": "T17n0745_001:0559b02_19",
        "context_with_next_sentence": true
    },
    {
        "source_sentence": "於一聚落命終，即生色天上。",
        "from": "T17n0745_001:0559b03_20",
        "context_with_next_sentence": true
    },
    {
        "source_sentence": "觀昔因緣，於王有要，要赴本誓。",
        "from": "T17n0745_001:0559b04_21",
        "context_with_next_sentence": true
    },
    {
        "source_sentence": "觀王沒於五欲，[怡-台+龍]戾難化，直爾而往，無以感發，宜以恐逼，爾乃降伏。",
        "from": "T17n0745_001:0559b05_22",
        "context_with_next_sentence": true
    },
    {
        "source_sentence": "便自變身，作大羅剎，衣毛振竪，執五尺刀，因王夜靜臥，去之不遠，在虛空中。",
        "from": "T17n0745_001:0559b06_23",
        "context_with_next_sentence": true
    },
    {
        "source_sentence": "王覺已，甚大怖畏。",
        "from": "T17n0745_001:0559b08_24",
        "context_with_next_sentence": true
    },
    {
        "source_sentence": "語言：「汝雖有士眾千萬，今唯屬我，不得自在，死時已至，何緣得濟？」",
        "from": "T17n0745_001:0559b08_25",
        "context_with_next_sentence": true
    },
    {
        "source_sentence": "王即報言：「我無因緣，惟恃本所作善，修心清淨，死生善處。」",
        "from": "T17n0745_001:0559b10_26",
        "context_with_next_sentence": true
    },
    {
        "source_sentence": "天可之言：「如此因緣，最為可恃，更無餘理！」",
        "from": "T17n0745_001:0559b11_27",
        "context_with_next_sentence": true
    },
    {
        "source_sentence": "王便問言：「汝是何神，使我大生怖畏退縮？」",
        "from": "T17n0745_001:0559b12_28",
        "context_with_next_sentence": true
    },
    {
        "source_sentence": "天答言：「我是月明夫人，王放出家，思惟離欲，生色天上；今來赴要。」",
        "from": "T17n0745_001:0559b13_29",
        "context_with_next_sentence": true
    },
    {
        "source_sentence": "王言：「汝雖說此，我猶不信，復汝本形，爾乃可信。」",
        "from": "T17n0745_001:0559b15_30",
        "context_with_next_sentence": true
    },
    {
        "source_sentence": "天即變形，如本月明，衣裳服飾如本，在王邊立。",
        "from": "T17n0745_001:0559b16_31",
        "context_with_next_sentence": true
    },
    {
        "source_sentence": "王欲心發，即趣欲捉。",
        "from": "T17n0745_001:0559b17_32",
        "context_with_next_sentence": true
    },
    {
        "source_sentence": "月明念言：「此人欲態不淨，何可近之！」",
        "from": "T17n0745_001:0559b17_33",
        "context_with_next_sentence": true
    },
    {
        "source_sentence": "於是即還上昇虛空，為王說法。",
        "from": "T17n0745_001:0559b18_34",
        "context_with_next_sentence": true
    },
    {
        "source_sentence": "語王：「此身無常，彈指叵保，譬如朝露，日出則滅，不惟無常，貪著於身。",
        "from": "T17n0745_001:0559b19_35",
        "context_with_next_sentence": true
    },
    {
        "source_sentence": "王不見，盛年華色，老所吞滅，諸根朽邁，目視不明，耳聽不聰，形敗腐朽，無所復直。",
        "from": "T17n0745_001:0559b20_36",
        "context_with_next_sentence": true
    },
    {
        "source_sentence": "譬如釀酒，綟取淳味，糟無所直。",
        "from": "T17n0745_001:0559b22_37",
        "context_with_next_sentence": true
    },
    {
        "source_sentence": "是身既老，無可貪樂，唯有死在。",
        "from": "T17n0745_001:0559b23_38",
        "context_with_next_sentence": true
    },
    {
        "source_sentence": "是身既生，死常與俱。",
        "from": "T17n0745_001:0559b24_39",
        "context_with_next_sentence": true
    },
    {
        "source_sentence": "王不見，胎中死者，出胎死者，壯時死者，老時死者，是身危脆，死賊常隨，須臾叵信，身心火然，但是眾苦，心有三毒憂惱，身有寒熱、飢渴眾患，而不生厭，貪著我身。",
        "from": "T17n0745_001:0559b24_40",
        "context_with_next_sentence": true
    },
    {
        "source_sentence": "宮人妓女，華色五欲，國財妻子，悉非我有。",
        "from": "T17n0745_001:0559b28_41",
        "context_with_next_sentence": true
    },
    {
        "source_sentence": "死至之時，無一隨去，身自尚棄，何況餘物！",
        "from": "T17n0745_001:0559b29_42",
        "context_with_next_sentence": true
    },
    {
        "source_sentence": "生死憂喜，無一可奇，凡細愚闇，迷沒五欲，迴流生死，莫知出路。",
        "from": "T17n0745_001:0559c01_43",
        "context_with_next_sentence": true
    },
    {
        "source_sentence": "王是智人，何不厭離，出家求道！」",
        "from": "T17n0745_001:0559c02_44",
        "context_with_next_sentence": true
    },
    {
        "source_sentence": "王時善心生，許其出家。",
        "from": "T17n0745_001:0559c03_45",
        "context_with_next_sentence": true
    },
    {
        "source_sentence": "月明重化之曰：「若當出家，當求好師，當聞妙法，聞妙法已，受而修行，日夕精進，翹懃勿懈！」",
        "from": "T17n0745_001:0559c04_46",
        "context_with_next_sentence": true
    },
    {
        "source_sentence": "說此語已，忽然不現。",
        "from": "T17n0745_001:0559c06_47",
        "context_with_next_sentence": true
    },
    {
        "source_sentence": "王至天明，禪位太子，捨離五欲，投迦旃延，出家為道。",
        "from": "T17n0745_001:0559c06_48",
        "context_with_next_sentence": true
    },
    {
        "source_sentence": "時人以其國王捨重榮利求正真道，臣吏、人民多來供養，恭敬問訊，妨修道業。",
        "from": "T17n0745_001:0559c07_49",
        "context_with_next_sentence": true
    },
    {
        "source_sentence": "於是遊行至摩竭國，佛為說法，得阿羅漢道。",
        "from": "T17n0745_001:0559c09_50",
        "context_with_next_sentence": true
    },
    {
        "source_sentence": "諸根靜默，無所求欲，執持瓦鉢，入王舍城。",
        "from": "T17n0745_001:0559c10_51",
        "context_with_next_sentence": true
    },
    {
        "source_sentence": "乞得宿飯，齋還林中，坐草而食。",
        "from": "T17n0745_001:0559c11_52",
        "context_with_next_sentence": true
    },
    {
        "source_sentence": "洴沙王出遊遇見，詣林問訊：「汝本為王，出入營從，椎鐘鳴鼓，人民聚落、貲輸庫藏、珍奇資生自然。",
        "from": "T17n0745_001:0559c12_53",
        "context_with_next_sentence": true
    },
    {
        "source_sentence": "今作乞兒，獨行乞食，豈可樂耶？",
        "from": "T17n0745_001:0559c14_54",
        "context_with_next_sentence": true
    },
    {
        "source_sentence": "汝還罷道，相與分半國治！」",
        "from": "T17n0745_001:0559c15_55",
        "context_with_next_sentence": true
    },
    {
        "source_sentence": "道人答言：「我大國王，聚落甚多。",
        "from": "T17n0745_001:0559c15_56",
        "context_with_next_sentence": true
    },
    {
        "source_sentence": "今復何緣捨大就小？",
        "from": "T17n0745_001:0559c16_57",
        "context_with_next_sentence": true
    },
    {
        "source_sentence": "非我所宜！」",
        "from": "T17n0745_001:0559c17_58",
        "context_with_next_sentence": true
    },
    {
        "source_sentence": "洴沙王復問：「汝本食以上味，盛以寶器，今執瓦鉢，乞殘宿食，不亦難乎？",
        "from": "T17n0745_001:0559c17_59",
        "context_with_next_sentence": true
    },
    {
        "source_sentence": "汝本為王，勇夫將士侍衛，今日單獨，豈不恐怖？",
        "from": "T17n0745_001:0559c18_60",
        "context_with_next_sentence": true
    },
    {
        "source_sentence": "汝本在深宮，夫人、后妃、妓女娛樂，好聲妙色，盈悅耳目，坐以寶床，敷以綩綖細褥。",
        "from": "T17n0745_001:0559c20_0",
        "context_with_next_sentence": true
    },
    {
        "source_sentence": "今日飄然，獨宿林野，臥敷草蓐，豈不苦哉？」",
        "from": "T17n0745_001:0559c21_1",
        "context_with_next_sentence": true
    },
    {
        "source_sentence": "道人報言：「我以此知足，無所貪樂。」",
        "from": "T17n0745_001:0559c22_2",
        "context_with_next_sentence": true
    },
    {
        "source_sentence": "洴沙王言：「汝是可憐之人！」",
        "from": "T17n0745_001:0559c23_3",
        "context_with_next_sentence": true
    },
    {
        "source_sentence": "道人答言：「汝是可憐人，非我也！",
        "from": "T17n0745_001:0559c24_4",
        "context_with_next_sentence": true
    },
    {
        "source_sentence": "所以者何？",
        "from": "T17n0745_001:0559c24_5",
        "context_with_next_sentence": true
    },
    {
        "source_sentence": "汝為五欲所纏，恩愛所驅使，不得自在。",
        "from": "T17n0745_001:0559c25_6",
        "context_with_next_sentence": true
    },
    {
        "source_sentence": "我今心意靜悅，無欲自在，快樂種種。」",
        "from": "T17n0745_001:0559c26_0",
        "context_with_next_sentence": true
    },
    {
        "source_sentence": "為洴沙王說法已，王即還去。",
        "from": "T17n0745_001:0559c26_1",
        "context_with_next_sentence": true
    },
    {
        "source_sentence": "問曰：「此四眾皆好佛道，欲行菩薩三事，有欲一日一夜行者，有欲七日行者，乃有終身行者，為得幾許福耶？」",
        "from": "T17n0745_001:0559c27_2",
        "context_with_next_sentence": true
    },
    {
        "source_sentence": "答曰：「此問甚深，吾不能答！",
        "from": "T17n0745_001:0559c29_3",
        "context_with_next_sentence": true
    },
    {
        "source_sentence": "唯佛能知此福多少。",
        "from": "T17n0745_001:0560a01_4",
        "context_with_next_sentence": true
    },
    {
        "source_sentence": "自捨如來，不能了也！",
        "from": "T17n0745_001:0560a02_5",
        "context_with_next_sentence": true
    },
    {
        "source_sentence": "如月氏國王欲求佛道故，作三十二塔，供養佛相，一一作之。",
        "from": "T17n0745_001:0560a02_6",
        "context_with_next_sentence": true
    },
    {
        "source_sentence": "至三十一時，有惡人觸王，王心退轉：『如此惡人云何可度？』",
        "from": "T17n0745_001:0560a03_7",
        "context_with_next_sentence": true
    },
    {
        "source_sentence": "即時迴心，捨生死向涅槃，作第三十二浮圖，以求解脫。",
        "from": "T17n0745_001:0560a05_8",
        "context_with_next_sentence": true
    },
    {
        "source_sentence": "由是因緣成羅漢道，是故此寺名波羅提木叉(秦言解脫生死)。",
        "from": "T17n0745_001:0560a06_9",
        "context_with_next_sentence": true
    },
    {
        "source_sentence": "自爾以來，未滿二百年，此寺今在，吾亦見之，寺寺皆有好形像。」",
        "from": "T17n0745_001:0560a07_10",
        "context_with_next_sentence": true
    },
    {
        "source_sentence": "王去世後，一人得菴羅樹花，其色如金。",
        "from": "T17n0745_001:0560a09_11",
        "context_with_next_sentence": true
    },
    {
        "source_sentence": "是人得好花，欲為首飾，即自惟念：「此頭無常，壞時狐狗食噉，糞土同流，何用嚴飾！」",
        "from": "T17n0745_001:0560a10_12",
        "context_with_next_sentence": true
    },
    {
        "source_sentence": "即持入佛塔，見佛像相好，心生念言：「此是釋迦牟尼佛像相好。」",
        "from": "T17n0745_001:0560a12_13",
        "context_with_next_sentence": true
    },
    {
        "source_sentence": "續念佛功德：「佛是一切智人，大慈大悲，十力、四無所畏等功德。」",
        "from": "T17n0745_001:0560a13_14",
        "context_with_next_sentence": true
    },
    {
        "source_sentence": "念已，心熱毛竪，即以華上佛。",
        "from": "T17n0745_001:0560a14_15",
        "context_with_next_sentence": true
    },
    {
        "source_sentence": "上佛已，念言：「雖聞佛說一華供養必得大報，不知齊限多少？」",
        "from": "T17n0745_001:0560a15_16",
        "context_with_next_sentence": true
    },
    {
        "source_sentence": "即出，見勸化道人，問言：「以一花散佛，得幾許福德？」",
        "from": "T17n0745_001:0560a16_17",
        "context_with_next_sentence": true
    },
    {
        "source_sentence": "答言：「我厭世苦，捨五欲，出家受戒而已，不讀經書。",
        "from": "T17n0745_001:0560a18_18",
        "context_with_next_sentence": true
    },
    {
        "source_sentence": "如此深事，我不能知，當問讀經聰明者！」",
        "from": "T17n0745_001:0560a19_19",
        "context_with_next_sentence": true
    },
    {
        "source_sentence": "即往問讀經道人，答言：「我如畫師，隨所聞見，無有天眼神通，不能知見善惡果報。」",
        "from": "T17n0745_001:0560a20_20",
        "context_with_next_sentence": true
    },
    {
        "source_sentence": "即示坐禪道人可往問：「坐禪道人上座，是六通羅漢，必知此事！」",
        "from": "T17n0745_001:0560a21_21",
        "context_with_next_sentence": true
    },
    {
        "source_sentence": "即便往問念佛功德：「心熱毛竪，以一花散佛，得幾許福德？」",
        "from": "T17n0745_001:0560a23_22",
        "context_with_next_sentence": true
    },
    {
        "source_sentence": "阿羅漢即為觀之，捨此身已，次第受天上、人中福德，一世至千萬億世，從一大劫，乃至八萬大劫，福猶不盡，過是以往，不能復知。",
        "from": "T17n0745_001:0560a24_23",
        "context_with_next_sentence": true
    },
    {
        "source_sentence": "阿羅漢自以眾所推舉，一花果報，云何不知？",
        "from": "T17n0745_001:0560a27_24",
        "context_with_next_sentence": true
    },
    {
        "source_sentence": "即語此人：「小住。」",
        "from": "T17n0745_001:0560a28_25",
        "context_with_next_sentence": true
    },
    {
        "source_sentence": "語已，遣化身至兜率天上，詣彌勒所，具稱賢者所說，表之彌勒，得幾許果報？",
        "from": "T17n0745_001:0560a28_26",
        "context_with_next_sentence": true
    },
    {
        "source_sentence": "彌勒答言：「不能知！",
        "from": "T17n0745_001:0560b01_27",
        "context_with_next_sentence": true
    },
    {
        "source_sentence": "正使恒河沙等一生補處菩薩尚不能知，況我一身！",
        "from": "T17n0745_001:0560b02_28",
        "context_with_next_sentence": true
    },
    {
        "source_sentence": "所以者何？",
        "from": "T17n0745_001:0560b03_29",
        "context_with_next_sentence": true
    },
    {
        "source_sentence": "佛有無量功德，福田甚良，於中種種果報無盡。",
        "from": "T17n0745_001:0560b03_30",
        "context_with_next_sentence": true
    },
    {
        "source_sentence": "待我將來成佛，乃能知之！」",
        "from": "T17n0745_001:0560b04_31",
        "context_with_next_sentence": true
    },
    {
        "source_sentence": "佛說雜藏經",
        "from": "T17n0745_001:0560b06_0",
        "context_with_next_sentence": false
    }
]