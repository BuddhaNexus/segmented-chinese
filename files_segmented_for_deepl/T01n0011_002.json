[
    {
        "source_sentence": "佛說尼拘陀梵志經卷下",
        "from": "T01n0011_002:0224b26_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T01n0011_002:0224b28_0",
        "context_with_next_sentence": true
    },
    {
        "source_sentence": "傳法大師賜紫沙門臣施護等奉　詔譯「復次，尼拘陀！",
        "from": "T01n0011_002:0224b29_0",
        "context_with_next_sentence": true
    },
    {
        "source_sentence": "汝等修行，若於如來、或於如來弟子之所，方伸請問，嫌恚旋生。",
        "from": "T01n0011_002:0224c01_1",
        "context_with_next_sentence": true
    },
    {
        "source_sentence": "瞋惱既興，障礙斯作，以障礙故，起諸過失。",
        "from": "T01n0011_002:0224c02_2",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0224c03_3",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0224c04_0",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0224c05_0",
        "context_with_next_sentence": true
    },
    {
        "source_sentence": "汝等修行，若於如來、或於如來弟子之所，詢問正法。",
        "from": "T01n0011_002:0224c05_1",
        "context_with_next_sentence": true
    },
    {
        "source_sentence": "時，佛如來，正以一心，善為開說，決定如應，除遣所疑。",
        "from": "T01n0011_002:0224c06_2",
        "context_with_next_sentence": true
    },
    {
        "source_sentence": "而汝等輩，乃以外論而來指說，互相違背，欲奪其理，返謂所問不正分別。",
        "from": "T01n0011_002:0224c07_3",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0224c09_4",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0224c09_5",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0224c11_0",
        "context_with_next_sentence": true
    },
    {
        "source_sentence": "汝等修行，知佛如來、或如來弟子，實有最上增勝功德，所應敬仰而不敬仰。",
        "from": "T01n0011_002:0224c11_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0224c13_2",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0224c13_3",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0224c14_0",
        "context_with_next_sentence": true
    },
    {
        "source_sentence": "有修行者，於饒益事，或生厭離；或損害事，不起厭離。",
        "from": "T01n0011_002:0224c14_1",
        "context_with_next_sentence": true
    },
    {
        "source_sentence": "汝等以是二事中，若於損害事，不生厭離者。",
        "from": "T01n0011_002:0224c15_2",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0224c16_3",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0224c16_4",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0224c18_0",
        "context_with_next_sentence": true
    },
    {
        "source_sentence": "汝等修行，謂起慢相，有所表示，我能修行。",
        "from": "T01n0011_002:0224c18_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0224c19_2",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0224c19_3",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0224c21_0",
        "context_with_next_sentence": true
    },
    {
        "source_sentence": "汝等修行，或得珍妙飲食，耽著其味，而生簡別：『我此所樂，我此不樂。",
        "from": "T01n0011_002:0224c21_1",
        "context_with_next_sentence": true
    },
    {
        "source_sentence": "若所樂者，我即可受。』",
        "from": "T01n0011_002:0224c22_2",
        "context_with_next_sentence": true
    },
    {
        "source_sentence": "由是取著，隨生耽染，以耽染故，隱覆過失，是故勝慧，不得出離。",
        "from": "T01n0011_002:0224c23_3",
        "context_with_next_sentence": true
    },
    {
        "source_sentence": "所餘飲食，若不樂者，猶故貪惜，俛仰而捨。",
        "from": "T01n0011_002:0224c24_4",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0224c25_5",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0224c26_6",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0224c27_0",
        "context_with_next_sentence": true
    },
    {
        "source_sentence": "汝等修行，於深隱處，以如善相，寂然而坐，有來問言：『汝於何法，而能解了？",
        "from": "T01n0011_002:0224c27_1",
        "context_with_next_sentence": true
    },
    {
        "source_sentence": "復於何法，而不解了？』",
        "from": "T01n0011_002:0224c29_2",
        "context_with_next_sentence": true
    },
    {
        "source_sentence": "而汝等輩，於所了處，言我不解；於不了處，而言我解。",
        "from": "T01n0011_002:0224c29_3",
        "context_with_next_sentence": true
    },
    {
        "source_sentence": "如是多種，皆謂正知，起諸妄語。",
        "from": "T01n0011_002:0225a01_4",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225a02_5",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225a02_6",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225a04_0",
        "context_with_next_sentence": true
    },
    {
        "source_sentence": "汝等修行，常時發起忿恚尤蛆。",
        "from": "T01n0011_002:0225a04_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225a05_0",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225a05_1",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225a06_0",
        "context_with_next_sentence": true
    },
    {
        "source_sentence": "汝等修行，於一切處，無慚無愧。",
        "from": "T01n0011_002:0225a06_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225a07_2",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225a07_3",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225a08_0",
        "context_with_next_sentence": true
    },
    {
        "source_sentence": "汝等修行，常起懈怠及劣精進。",
        "from": "T01n0011_002:0225a08_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225a09_0",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225a09_1",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225a10_0",
        "context_with_next_sentence": true
    },
    {
        "source_sentence": "汝等修行，而常失念，及不正知。",
        "from": "T01n0011_002:0225a10_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225a11_2",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225a11_3",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225a12_0",
        "context_with_next_sentence": true
    },
    {
        "source_sentence": "汝等修行，其心散亂，諸根減劣。",
        "from": "T01n0011_002:0225a12_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225a13_2",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225a13_3",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225a14_0",
        "context_with_next_sentence": true
    },
    {
        "source_sentence": "汝等修行，起於損害，堅固前心，不求出離，一向自見，於此等法，實生取著。",
        "from": "T01n0011_002:0225a14_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225a15_2",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225a16_3",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225a17_0",
        "context_with_next_sentence": true
    },
    {
        "source_sentence": "汝等修行，邪見深厚，行顛倒法。",
        "from": "T01n0011_002:0225a17_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225a18_2",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225a18_3",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225a20_0",
        "context_with_next_sentence": true
    },
    {
        "source_sentence": "汝等修行，於無邊際，計為有邊，起見亦然。",
        "from": "T01n0011_002:0225a20_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225a21_2",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225a21_3",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225a23_0",
        "context_with_next_sentence": true
    },
    {
        "source_sentence": "汝等修行，常起貪愛及瞋恚心。",
        "from": "T01n0011_002:0225a23_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225a24_0",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225a24_1",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225a25_0",
        "context_with_next_sentence": true
    },
    {
        "source_sentence": "汝等修行，於諸所行，愚癡暗鈍。",
        "from": "T01n0011_002:0225a25_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225a26_2",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225a26_3",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225a27_0",
        "context_with_next_sentence": true
    },
    {
        "source_sentence": "汝等修行，不能聽受，既如聾者，無所說示，又類啞羊。",
        "from": "T01n0011_002:0225a27_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225a28_2",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225a28_3",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225b01_0",
        "context_with_next_sentence": true
    },
    {
        "source_sentence": "汝等修行，樂作罪業，又樂親近作罪業者，為他惡友之所繫屬，及為攝伏。",
        "from": "T01n0011_002:0225b01_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225b03_0",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225b03_1",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0225b04_0",
        "context_with_next_sentence": true
    },
    {
        "source_sentence": "汝等修行，起增上慢，計有得想，未見謂見，未作謂作，未得謂得，未知謂知，未證謂證。",
        "from": "T01n0011_002:0225b04_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225b06_2",
        "context_with_next_sentence": true
    },
    {
        "source_sentence": "此即是為汝所修行煩惱隨增。",
        "from": "T01n0011_002:0225b06_3",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225b07_4",
        "context_with_next_sentence": true
    },
    {
        "source_sentence": "於汝意云何？",
        "from": "T01n0011_002:0225b07_5",
        "context_with_next_sentence": true
    },
    {
        "source_sentence": "如上所說，諸煩惱法，彼有一類修行之者，具是事邪？」",
        "from": "T01n0011_002:0225b07_6",
        "context_with_next_sentence": true
    },
    {
        "source_sentence": "尼拘陀梵志白佛言：「沙門瞿曇！",
        "from": "T01n0011_002:0225b09_0",
        "context_with_next_sentence": true
    },
    {
        "source_sentence": "豈獨一類修行之者，具是煩惱？",
        "from": "T01n0011_002:0225b09_1",
        "context_with_next_sentence": true
    },
    {
        "source_sentence": "如我意者，其數甚多。」",
        "from": "T01n0011_002:0225b10_2",
        "context_with_next_sentence": true
    },
    {
        "source_sentence": "佛告尼拘陀梵志言：「如我上說，汝等修行，為欲彰其修行功業。",
        "from": "T01n0011_002:0225b11_0",
        "context_with_next_sentence": true
    },
    {
        "source_sentence": "以我修成如是行故，令彼國王、大臣、剎帝利、婆羅門等，尊重恭敬，供養於我。",
        "from": "T01n0011_002:0225b12_1",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225b14_2",
        "context_with_next_sentence": true
    },
    {
        "source_sentence": "汝等若或如是為欲彰其修行功業，令彼國王、大臣等，恭敬供養，乃至起增上慢。",
        "from": "T01n0011_002:0225b14_3",
        "context_with_next_sentence": true
    },
    {
        "source_sentence": "計有得想，未見謂見，未作謂作，未知謂知，未得謂得，未證謂證。",
        "from": "T01n0011_002:0225b16_4",
        "context_with_next_sentence": true
    },
    {
        "source_sentence": "此如是等，皆不清淨，一切悉為煩惱隨增，當知皆是染分所攝。",
        "from": "T01n0011_002:0225b17_5",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225b19_6",
        "context_with_next_sentence": true
    },
    {
        "source_sentence": "於汝意云何？",
        "from": "T01n0011_002:0225b19_7",
        "context_with_next_sentence": true
    },
    {
        "source_sentence": "如我上說，如是等事，如是修行，謂得出離清淨邪？",
        "from": "T01n0011_002:0225b19_8",
        "context_with_next_sentence": true
    },
    {
        "source_sentence": "得最上潔白邪？",
        "from": "T01n0011_002:0225b21_0",
        "context_with_next_sentence": true
    },
    {
        "source_sentence": "得真實邪？",
        "from": "T01n0011_002:0225b21_1",
        "context_with_next_sentence": true
    },
    {
        "source_sentence": "得清淨真實中住邪？」",
        "from": "T01n0011_002:0225b21_2",
        "context_with_next_sentence": true
    },
    {
        "source_sentence": "尼拘陀梵志白佛言：「如是，如是。",
        "from": "T01n0011_002:0225b22_3",
        "context_with_next_sentence": true
    },
    {
        "source_sentence": "沙門瞿曇！",
        "from": "T01n0011_002:0225b22_4",
        "context_with_next_sentence": true
    },
    {
        "source_sentence": "如我等輩，如是修行，是得出離清淨，是得最上潔白，是得真實，是得清淨真實中住。」",
        "from": "T01n0011_002:0225b23_5",
        "context_with_next_sentence": true
    },
    {
        "source_sentence": "佛告尼拘陀梵志言：「我今為汝，如實而說。",
        "from": "T01n0011_002:0225b26_0",
        "context_with_next_sentence": true
    },
    {
        "source_sentence": "如汝向者問於我言：『沙門瞿曇！",
        "from": "T01n0011_002:0225b27_0",
        "context_with_next_sentence": true
    },
    {
        "source_sentence": "法律之中，以何法行，能令修聲聞行者到安隱地，止息內心，清淨梵行？』",
        "from": "T01n0011_002:0225b27_1",
        "context_with_next_sentence": true
    },
    {
        "source_sentence": "如是所問，乃為真實。",
        "from": "T01n0011_002:0225b29_2",
        "context_with_next_sentence": true
    },
    {
        "source_sentence": "當知聲聞止息處者，上中最上，極為高勝，是諸聖者止息之所。」",
        "from": "T01n0011_002:0225b29_3",
        "context_with_next_sentence": true
    },
    {
        "source_sentence": "爾時，諸梵志眾，咸共讚言：「奇哉！",
        "from": "T01n0011_002:0225c03_0",
        "context_with_next_sentence": true
    },
    {
        "source_sentence": "奇哉！",
        "from": "T01n0011_002:0225c03_1",
        "context_with_next_sentence": true
    },
    {
        "source_sentence": "沙門瞿曇！",
        "from": "T01n0011_002:0225c03_2",
        "context_with_next_sentence": true
    },
    {
        "source_sentence": "法律之中，所作清涼。」",
        "from": "T01n0011_002:0225c04_3",
        "context_with_next_sentence": true
    },
    {
        "source_sentence": "爾時，和合長者，聞是言已，知彼在會諸梵志眾，於佛世尊，少生向慕，即告尼拘陀梵志言：「尼拘陀！",
        "from": "T01n0011_002:0225c05_0",
        "context_with_next_sentence": true
    },
    {
        "source_sentence": "汝向所言，與佛世尊，互相議論，建立勝義。",
        "from": "T01n0011_002:0225c07_1",
        "context_with_next_sentence": true
    },
    {
        "source_sentence": "發一問端，而為叩擊，我應得勝，彼必墮負，如擊空瓶，易為破壞。",
        "from": "T01n0011_002:0225c08_2",
        "context_with_next_sentence": true
    },
    {
        "source_sentence": "汝今何故，不發問邪？」",
        "from": "T01n0011_002:0225c09_3",
        "context_with_next_sentence": true
    },
    {
        "source_sentence": "佛告尼拘陀梵志言：「於汝意云何？",
        "from": "T01n0011_002:0225c10_4",
        "context_with_next_sentence": true
    },
    {
        "source_sentence": "汝實曾發斯語言邪？」",
        "from": "T01n0011_002:0225c11_5",
        "context_with_next_sentence": true
    },
    {
        "source_sentence": "尼拘陀梵志白佛言：「沙門瞿曇！",
        "from": "T01n0011_002:0225c11_6",
        "context_with_next_sentence": true
    },
    {
        "source_sentence": "我實曾說如是語言。」",
        "from": "T01n0011_002:0225c12_7",
        "context_with_next_sentence": true
    },
    {
        "source_sentence": "佛告尼拘陀梵志言：「尼拘陀！",
        "from": "T01n0011_002:0225c12_8",
        "context_with_next_sentence": true
    },
    {
        "source_sentence": "汝豈不聞古師先德耆年宿舊智者所說，諸佛、如來、應供、正等正覺，亦如汝等，今時集會，高舉其聲，發諸言論，所謂王論戰論盜賊之論、衣論食論婦女之論、酒論邪論繁雜之論，如是乃至海等相論邪？",
        "from": "T01n0011_002:0225c13_9",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0225c18_10",
        "context_with_next_sentence": true
    },
    {
        "source_sentence": "或復曾聞古師所說，諸佛、如來、應供、正等正覺，如我今時，於曠野中，坐臥居止，遠離憒鬧，絕於人跡，寂守是相。",
        "from": "T01n0011_002:0225c18_11",
        "context_with_next_sentence": true
    },
    {
        "source_sentence": "身住一處，心不散亂，專注一境，如應所行邪？」",
        "from": "T01n0011_002:0225c21_0",
        "context_with_next_sentence": true
    },
    {
        "source_sentence": "尼拘陀梵志白佛言：「如是，瞿曇！",
        "from": "T01n0011_002:0225c22_1",
        "context_with_next_sentence": true
    },
    {
        "source_sentence": "我亦曾聞古師先德耆年宿舊智者所說，諸佛、如來、應供、正等正覺，非如我等，今時集會，高舉其聲，發諸言論。",
        "from": "T01n0011_002:0225c22_2",
        "context_with_next_sentence": true
    },
    {
        "source_sentence": "所謂王論戰論盜賊之論、衣論食論婦女之論、酒論邪論繁雜之論，如是乃至海等相論。",
        "from": "T01n0011_002:0225c25_3",
        "context_with_next_sentence": true
    },
    {
        "source_sentence": "我復曾聞古師所說，諸佛、如來、應供、正等正覺，如汝今時，於曠野中，坐臥居止，遠離憒鬧，絕於人跡，寂守是相。",
        "from": "T01n0011_002:0225c27_4",
        "context_with_next_sentence": true
    },
    {
        "source_sentence": "身住一處，心不散亂，專注一境，如應所行。」",
        "from": "T01n0011_002:0226a01_0",
        "context_with_next_sentence": true
    },
    {
        "source_sentence": "佛告尼拘陀梵志言：「尼拘陀！",
        "from": "T01n0011_002:0226a02_0",
        "context_with_next_sentence": true
    },
    {
        "source_sentence": "汝等昔聞古師說時，豈不作是思惟：『彼諸佛世尊，能隨宜說法，自覺悟已，復為他說覺悟之法；自解脫已，復為他說解脫之法；自安隱已，復為他說安隱之法。",
        "from": "T01n0011_002:0226a02_1",
        "context_with_next_sentence": true
    },
    {
        "source_sentence": "自得涅槃已，復為他說涅槃之法。』",
        "from": "T01n0011_002:0226a06_2",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0226a07_3",
        "context_with_next_sentence": true
    },
    {
        "source_sentence": "汝等爾時而返謂言：『沙門瞿曇作如是說，於師法事業，有所分別。』",
        "from": "T01n0011_002:0226a07_4",
        "context_with_next_sentence": true
    },
    {
        "source_sentence": "又復說言：『沙門瞿曇作如是說，於寂靜住事業有所分別。』",
        "from": "T01n0011_002:0226a08_5",
        "context_with_next_sentence": true
    },
    {
        "source_sentence": "又復說言：『沙門瞿曇作如是說，彼尼拘陀師法之中，罪不善法，有所合集。』",
        "from": "T01n0011_002:0226a10_6",
        "context_with_next_sentence": true
    },
    {
        "source_sentence": "又復說言：『沙門瞿曇作如是說，彼尼拘陀師法之中，多種善法，有所離散。』",
        "from": "T01n0011_002:0226a11_7",
        "context_with_next_sentence": true
    },
    {
        "source_sentence": "又復說言：『沙門瞿曇作如是說，為欲宣示彼因緣事。』",
        "from": "T01n0011_002:0226a13_8",
        "context_with_next_sentence": true
    },
    {
        "source_sentence": "此如是等多種言說，不應如是見。",
        "from": "T01n0011_002:0226a14_9",
        "context_with_next_sentence": true
    },
    {
        "source_sentence": "「尼拘陀！",
        "from": "T01n0011_002:0226a15_10",
        "context_with_next_sentence": true
    },
    {
        "source_sentence": "何故不應如是見邪？",
        "from": "T01n0011_002:0226a15_11",
        "context_with_next_sentence": true
    },
    {
        "source_sentence": "謂以彼諸師法、彼諸所行，乃至彼諸因緣事等，皆悉有異。",
        "from": "T01n0011_002:0226a16_12",
        "context_with_next_sentence": true
    },
    {
        "source_sentence": "尼拘陀！",
        "from": "T01n0011_002:0226a17_13",
        "context_with_next_sentence": true
    },
    {
        "source_sentence": "是故，我不說彼師法事業，亦不說彼寂靜住事業，亦不說彼師法之中罪不善法有所合集，亦不說彼師法之中多種善法有所離散，亦不欲說彼因緣事。",
        "from": "T01n0011_002:0226a17_14",
        "context_with_next_sentence": true
    },
    {
        "source_sentence": "「尼拘陀！",
        "from": "T01n0011_002:0226a21_15",
        "context_with_next_sentence": true
    },
    {
        "source_sentence": "我常作是說：『或有正士，不諂不曲，及不虛誑，正修行者，我即為彼說法教示，如應開導。",
        "from": "T01n0011_002:0226a21_16",
        "context_with_next_sentence": true
    },
    {
        "source_sentence": "令彼正士，如我正說及正教示，於七年中，或復六年，五四三二一年之中，一向不亂，離諸熱惱，清淨身心，專注趣求。",
        "from": "T01n0011_002:0226a23_17",
        "context_with_next_sentence": true
    },
    {
        "source_sentence": "我說是人，見法知法，超初二果，直進第三有餘依位阿那含果。』",
        "from": "T01n0011_002:0226a26_18",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0226a28_0",
        "context_with_next_sentence": true
    },
    {
        "source_sentence": "我常作是說：『或有正士，不諂不曲，及不虛誑，正修行者，我即為彼，說法教示，如應開導。",
        "from": "T01n0011_002:0226a28_1",
        "context_with_next_sentence": true
    },
    {
        "source_sentence": "令彼正士，如我正說及正教示，於七月中，或復六月，五四三二一月半月，一向不亂，離諸熱惱，清淨身心，專注趣求。",
        "from": "T01n0011_002:0226b01_2",
        "context_with_next_sentence": true
    },
    {
        "source_sentence": "我說是人，見法知法，超初二果，直進第三有餘依位阿那含果。』",
        "from": "T01n0011_002:0226b04_3",
        "context_with_next_sentence": true
    },
    {
        "source_sentence": "「復次，尼拘陀！",
        "from": "T01n0011_002:0226b06_0",
        "context_with_next_sentence": true
    },
    {
        "source_sentence": "我常作是說：『或有正士，不諂不曲，及不虛誑，正修行者，我即為彼，說法教示，如應開導。",
        "from": "T01n0011_002:0226b06_1",
        "context_with_next_sentence": true
    },
    {
        "source_sentence": "令彼正士，如我正說及正教示，於七日中，或復六日，五四三二一日半日，乃至食前食後，一向不亂，離諸熱惱，清淨身心，專注趣求。",
        "from": "T01n0011_002:0226b08_2",
        "context_with_next_sentence": true
    },
    {
        "source_sentence": "我說是人，見法知法，超初二果，直進第三有餘依位阿那含果。』」",
        "from": "T01n0011_002:0226b11_3",
        "context_with_next_sentence": true
    },
    {
        "source_sentence": "爾時，世尊作是說時，會中所有諸梵志眾，障累深重，無所曉悟，身心惑亂，沈迷昏懵。",
        "from": "T01n0011_002:0226b13_0",
        "context_with_next_sentence": true
    },
    {
        "source_sentence": "彼諸辯才，不能施設，俛首寂然，憂思而住。",
        "from": "T01n0011_002:0226b15_0",
        "context_with_next_sentence": true
    },
    {
        "source_sentence": "爾時，世尊知是事已，顧謂和合長者言：「長者！",
        "from": "T01n0011_002:0226b16_0",
        "context_with_next_sentence": true
    },
    {
        "source_sentence": "今此等輩，誠為癡者。",
        "from": "T01n0011_002:0226b17_1",
        "context_with_next_sentence": true
    },
    {
        "source_sentence": "既昧見聞，復絕言說，如人以物自杜其口。",
        "from": "T01n0011_002:0226b17_2",
        "context_with_next_sentence": true
    },
    {
        "source_sentence": "罪垢斯深，是大魔事。",
        "from": "T01n0011_002:0226b18_3",
        "context_with_next_sentence": true
    },
    {
        "source_sentence": "彼等不能於佛如來發是問言：『而汝沙門，法律之中，以何法行，能令修聲聞行者，到安隱地，止息內心，清淨梵行？』」",
        "from": "T01n0011_002:0226b19_4",
        "context_with_next_sentence": true
    },
    {
        "source_sentence": "爾時，世尊乃為和合長者，隨應說法示教利喜已，身放光明，廣大熾盛，普徧照耀。",
        "from": "T01n0011_002:0226b22_0",
        "context_with_next_sentence": true
    },
    {
        "source_sentence": "即於會中，踴身虛空，還迦蘭陀竹林精舍。",
        "from": "T01n0011_002:0226b23_1",
        "context_with_next_sentence": true
    },
    {
        "source_sentence": "佛說尼拘陀梵志經卷下",
        "from": "T01n0011_002:0226b25_0",
        "context_with_next_sentence": false
    }
]