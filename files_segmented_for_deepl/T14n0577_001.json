[
    {
        "source_sentence": "佛說大乘流轉諸有經",
        "from": "T14n0577_001:0949c20_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T14n0577_001:0949c22_0",
        "context_with_next_sentence": true
    },
    {
        "source_sentence": "如是我聞：一時，薄伽梵在王舍城羯闌鐸迦池竹林園中，與大苾芻眾千二百五十人俱，并大菩薩摩訶薩，無量百千人天大眾，一心恭敬圍遶而住。",
        "from": "T14n0577_001:0949c23_0",
        "context_with_next_sentence": true
    },
    {
        "source_sentence": "爾時，世尊為說自證微妙之法，所謂初中後善，文義巧妙，純一圓滿，清淨鮮白梵行之相。",
        "from": "T14n0577_001:0949c26_1",
        "context_with_next_sentence": true
    },
    {
        "source_sentence": "爾時摩揭陀主影勝大王，往竹林中禮世尊足，右遶三匝，在一面坐。",
        "from": "T14n0577_001:0949c28_2",
        "context_with_next_sentence": true
    },
    {
        "source_sentence": "時影勝王白佛言：「世尊！",
        "from": "T14n0577_001:0949c29_3",
        "context_with_next_sentence": true
    },
    {
        "source_sentence": "云何有情先所造業久已滅壞，臨命終時皆悉現前？",
        "from": "T14n0577_001:0950a01_4",
        "context_with_next_sentence": true
    },
    {
        "source_sentence": "又復諸法體悉空無，所造業報而不散失？",
        "from": "T14n0577_001:0950a02_5",
        "context_with_next_sentence": true
    },
    {
        "source_sentence": "唯願，世尊！",
        "from": "T14n0577_001:0950a03_6",
        "context_with_next_sentence": true
    },
    {
        "source_sentence": "哀愍為我分別解說。」",
        "from": "T14n0577_001:0950a03_7",
        "context_with_next_sentence": true
    },
    {
        "source_sentence": "爾時，世尊告影勝王曰：「大王當知，譬如男子於眠夢中，見與人間端正美女，共為稠密。",
        "from": "T14n0577_001:0950a05_0",
        "context_with_next_sentence": true
    },
    {
        "source_sentence": "既睡覺已，憶彼夢中所見美女，大王於意云何？",
        "from": "T14n0577_001:0950a07_1",
        "context_with_next_sentence": true
    },
    {
        "source_sentence": "於眠夢中人間美女，是實有不？」",
        "from": "T14n0577_001:0950a08_2",
        "context_with_next_sentence": true
    },
    {
        "source_sentence": "王言：「非有！」",
        "from": "T14n0577_001:0950a08_3",
        "context_with_next_sentence": true
    },
    {
        "source_sentence": "世尊告曰：「大王於意云何？",
        "from": "T14n0577_001:0950a09_4",
        "context_with_next_sentence": true
    },
    {
        "source_sentence": "此之男子，於彼夢中所見美女，心生憶念戀慕不捨，可說此人是大博識明智者不？」",
        "from": "T14n0577_001:0950a09_5",
        "context_with_next_sentence": true
    },
    {
        "source_sentence": "王言：「不爾！",
        "from": "T14n0577_001:0950a11_6",
        "context_with_next_sentence": true
    },
    {
        "source_sentence": "此是愚人，非明智者。",
        "from": "T14n0577_001:0950a12_0",
        "context_with_next_sentence": true
    },
    {
        "source_sentence": "何以故？",
        "from": "T14n0577_001:0950a12_1",
        "context_with_next_sentence": true
    },
    {
        "source_sentence": "由彼夢中人間美女，畢竟體空，不可得故，豈能與彼而行稠密，令此男子情懷愛戀生憶念耶？」",
        "from": "T14n0577_001:0950a12_2",
        "context_with_next_sentence": true
    },
    {
        "source_sentence": "佛言：「大王！",
        "from": "T14n0577_001:0950a15_0",
        "context_with_next_sentence": true
    },
    {
        "source_sentence": "如是，愚癡無識凡人，眼見色時心生憙樂，便起執著；起執著已隨生顧戀，生顧戀已情懷染愛；起染愛故隨貪瞋癡，發身語意造作諸業。",
        "from": "T14n0577_001:0950a15_1",
        "context_with_next_sentence": true
    },
    {
        "source_sentence": "然此諸業作已滅壞，此滅壞時曾不依止東方而住，亦不依止南西北方四維上下，至命終時意識將滅，所作之業皆悉現前。",
        "from": "T14n0577_001:0950a18_2",
        "context_with_next_sentence": true
    },
    {
        "source_sentence": "譬如男子從睡覺已，憶彼夢中所見美女影像皆現如是。",
        "from": "T14n0577_001:0950a21_3",
        "context_with_next_sentence": true
    },
    {
        "source_sentence": "「大王！",
        "from": "T14n0577_001:0950a22_4",
        "context_with_next_sentence": true
    },
    {
        "source_sentence": "前識滅已後識生時，或生人中，或生天上，或墮傍生、餓鬼、地獄。",
        "from": "T14n0577_001:0950a22_5",
        "context_with_next_sentence": true
    },
    {
        "source_sentence": "大王！",
        "from": "T14n0577_001:0950a24_6",
        "context_with_next_sentence": true
    },
    {
        "source_sentence": "後識生時，無間生起彼同類心相續流轉，分明領受所感異熟。",
        "from": "T14n0577_001:0950a24_7",
        "context_with_next_sentence": true
    },
    {
        "source_sentence": "大王！",
        "from": "T14n0577_001:0950a25_8",
        "context_with_next_sentence": true
    },
    {
        "source_sentence": "曾無有法能從此世轉至後世，然有死生業果可得。",
        "from": "T14n0577_001:0950a25_9",
        "context_with_next_sentence": true
    },
    {
        "source_sentence": "大王當知，前識滅時名之為死，後識支起號之為生。",
        "from": "T14n0577_001:0950a27_10",
        "context_with_next_sentence": true
    },
    {
        "source_sentence": "大王！",
        "from": "T14n0577_001:0950a28_11",
        "context_with_next_sentence": true
    },
    {
        "source_sentence": "前識滅時無有去處，後識支起無所從來。",
        "from": "T14n0577_001:0950a28_12",
        "context_with_next_sentence": true
    },
    {
        "source_sentence": "所以者何？",
        "from": "T14n0577_001:0950a29_13",
        "context_with_next_sentence": true
    },
    {
        "source_sentence": "本性空故。",
        "from": "T14n0577_001:0950a29_14",
        "context_with_next_sentence": true
    },
    {
        "source_sentence": "大王！",
        "from": "T14n0577_001:0950a29_15",
        "context_with_next_sentence": true
    },
    {
        "source_sentence": "前識前識性空，死死性空，業業性空，後識後識性空，生生性空，而彼業果曾不散失。",
        "from": "T14n0577_001:0950b01_0",
        "context_with_next_sentence": true
    },
    {
        "source_sentence": "大王！",
        "from": "T14n0577_001:0950b03_0",
        "context_with_next_sentence": true
    },
    {
        "source_sentence": "如是應知，一切有情皆由愚惑不知非有，妄起顧戀輪迴生死。」",
        "from": "T14n0577_001:0950b03_1",
        "context_with_next_sentence": true
    },
    {
        "source_sentence": "爾時，世尊欲重宣此義，說伽他曰：「諸法唯假名，　　但依名字立，　離於能詮語，　　所詮不可得，　皆以別別名，　　詮彼種種法，　於名法非有，　　是諸法自性。",
        "from": "T14n0577_001:0950b04_2",
        "context_with_next_sentence": true
    },
    {
        "source_sentence": "　由名名性空，　　於名名不有，　諸法名本無，　　妄以名詮名，　諸法皆虛妄，　　但從分別生，　此分別亦空，　　於空妄分別。",
        "from": "T14n0577_001:0950b10_0",
        "context_with_next_sentence": true
    },
    {
        "source_sentence": "　我說諸世間，　　以眼見於色，　皆由邪計想，　　是名為俗諦；　我說一切法，　　皆是藉緣生，　是名近勝義，　　智者當觀察。",
        "from": "T14n0577_001:0950b14_0",
        "context_with_next_sentence": true
    },
    {
        "source_sentence": "　眼不見於色，　　意亦不知法，　是名勝義諦，　　愚者不能知。」",
        "from": "T14n0577_001:0950b18_0",
        "context_with_next_sentence": true
    },
    {
        "source_sentence": "爾時，世尊說此法已，摩揭陀主影勝大王深心頂受。",
        "from": "T14n0577_001:0950b20_0",
        "context_with_next_sentence": true
    },
    {
        "source_sentence": "時諸苾芻，及大菩薩、人天等眾，皆大歡喜，信受奉行。",
        "from": "T14n0577_001:0950b21_1",
        "context_with_next_sentence": true
    },
    {
        "source_sentence": "佛說大乘流轉諸有經",
        "from": "T14n0577_001:0950b23_0",
        "context_with_next_sentence": false
    }
]