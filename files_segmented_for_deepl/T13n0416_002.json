[
    {
        "source_sentence": "大方等大集經賢護分卷第二",
        "from": "T13n0416_002:0876c02_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T13n0416_002:0876c04_0",
        "context_with_next_sentence": true
    },
    {
        "source_sentence": "思惟品第一之二",
        "from": "T13n0416_002:0876c05_0",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0876c06_0",
        "context_with_next_sentence": true
    },
    {
        "source_sentence": "我時則亦授彼佛記：是人當來必得成佛，號曰德光明如來、應供、等正覺乃至佛、世尊。",
        "from": "T13n0416_002:0876c06_1",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0876c08_2",
        "context_with_next_sentence": true
    },
    {
        "source_sentence": "是中三昧誰當證知？",
        "from": "T13n0416_002:0876c08_3",
        "context_with_next_sentence": true
    },
    {
        "source_sentence": "今我弟子摩訶迦葉、帝釋德菩薩、善德天子及餘無量諸菩薩輩，咸已修得此三昧者是為證。",
        "from": "T13n0416_002:0876c08_4",
        "context_with_next_sentence": true
    },
    {
        "source_sentence": "云何證？",
        "from": "T13n0416_002:0876c10_5",
        "context_with_next_sentence": true
    },
    {
        "source_sentence": "所謂空三昧也。",
        "from": "T13n0416_002:0876c11_6",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0876c11_7",
        "context_with_next_sentence": true
    },
    {
        "source_sentence": "我念往昔有佛、世尊號須波日。",
        "from": "T13n0416_002:0876c11_8",
        "context_with_next_sentence": true
    },
    {
        "source_sentence": "時有一人行值曠野，飢渴困苦，遂即睡眠，夢中具得諸種上妙美食，食之既飽，無復飢虛；從是寤已，還復飢渴。",
        "from": "T13n0416_002:0876c12_9",
        "context_with_next_sentence": true
    },
    {
        "source_sentence": "是人因此即自思惟：『如是，諸法皆空、無實，猶夢所見，本自非真。』",
        "from": "T13n0416_002:0876c14_10",
        "context_with_next_sentence": true
    },
    {
        "source_sentence": "如是觀時悟無生忍，得不退轉於阿耨多羅三藐三菩提。",
        "from": "T13n0416_002:0876c16_11",
        "context_with_next_sentence": true
    },
    {
        "source_sentence": "「如是，賢護！",
        "from": "T13n0416_002:0876c17_12",
        "context_with_next_sentence": true
    },
    {
        "source_sentence": "有諸菩薩——若在家、若出家——聞有諸佛，隨何方所，即向彼方至心頂禮，心中渴仰欲見彼佛，故作如是專精思惟；復應當觀如是色相，亦即作彼虛空之想；而彼成就虛空想已，得住如是正思惟中；住思惟已，得見彼佛光明清徹如淨琉璃、其形端正如真金柱。",
        "from": "T13n0416_002:0876c17_13",
        "context_with_next_sentence": true
    },
    {
        "source_sentence": "如是念者，彼見如來亦復如是。",
        "from": "T13n0416_002:0876c23_14",
        "context_with_next_sentence": true
    },
    {
        "source_sentence": "「復次，賢護！",
        "from": "T13n0416_002:0876c24_15",
        "context_with_next_sentence": true
    },
    {
        "source_sentence": "譬如有人忽從本國至於他方，雖在他方而常追憶本所生處，曾如是見、亦如是聞、如是憶念、如是了知。",
        "from": "T13n0416_002:0876c24_16",
        "context_with_next_sentence": true
    },
    {
        "source_sentence": "久追憶故，於睡夢中明見自身在本生處，遊從見聞如前所更。",
        "from": "T13n0416_002:0876c26_17",
        "context_with_next_sentence": true
    },
    {
        "source_sentence": "是人後時向諸眷屬具論夢中所見之事：我如是見、我如是聞、我如是營、為如是獲得。",
        "from": "T13n0416_002:0876c28_18",
        "context_with_next_sentence": true
    },
    {
        "source_sentence": "「如是，賢護！",
        "from": "T13n0416_002:0877a01_19",
        "context_with_next_sentence": true
    },
    {
        "source_sentence": "有諸菩薩——若在家、若出家——若從他聞有佛、世尊，隨何方所，即向彼方至心頂禮，欲見彼佛正念不亂，應念即見彼佛形像——或如瑠璃、或純金色——亦復如是。",
        "from": "T13n0416_002:0877a01_20",
        "context_with_next_sentence": true
    },
    {
        "source_sentence": "「復次，賢護！",
        "from": "T13n0416_002:0877a04_21",
        "context_with_next_sentence": true
    },
    {
        "source_sentence": "譬如比丘修不淨觀，見新死屍形色始變——或青、或黃、或黑、或赤——或時膖脹、或已爛壞，膿、血俱流、蟲獸食噉、肉盡骨白其色如珂，如是乃至觀骨離散。",
        "from": "T13n0416_002:0877a04_22",
        "context_with_next_sentence": true
    },
    {
        "source_sentence": "而彼骨散無所從來、亦無所去，唯心所作，還見自心。",
        "from": "T13n0416_002:0877a08_23",
        "context_with_next_sentence": true
    },
    {
        "source_sentence": "「如是，賢護！",
        "from": "T13n0416_002:0877a09_24",
        "context_with_next_sentence": true
    },
    {
        "source_sentence": "若諸菩薩欲得成就彼念諸佛現前三昧，隨何方所，先念欲見彼佛、世尊，隨所念處即見如來。",
        "from": "T13n0416_002:0877a09_25",
        "context_with_next_sentence": true
    },
    {
        "source_sentence": "何以故？",
        "from": "T13n0416_002:0877a11_26",
        "context_with_next_sentence": true
    },
    {
        "source_sentence": "因緣三昧得見如來。",
        "from": "T13n0416_002:0877a11_27",
        "context_with_next_sentence": true
    },
    {
        "source_sentence": "得見彼佛有三因緣。",
        "from": "T13n0416_002:0877a12_28",
        "context_with_next_sentence": true
    },
    {
        "source_sentence": "何者為三？",
        "from": "T13n0416_002:0877a12_29",
        "context_with_next_sentence": true
    },
    {
        "source_sentence": "一者、緣此三昧，二者、彼佛加持，三者、自善根熟。",
        "from": "T13n0416_002:0877a13_30",
        "context_with_next_sentence": true
    },
    {
        "source_sentence": "具足如是三因緣故，即得明見彼諸如來、應供、等正覺，亦復如是。",
        "from": "T13n0416_002:0877a14_31",
        "context_with_next_sentence": true
    },
    {
        "source_sentence": "「復次，賢護！",
        "from": "T13n0416_002:0877a15_32",
        "context_with_next_sentence": true
    },
    {
        "source_sentence": "如人盛壯，容貌端嚴，欲觀己形美、惡、好、醜，即便取器，盛彼清油、或持淨水、或取水精、或執明鏡，用是四物觀己面像，善、惡、好、醜顯現分明。",
        "from": "T13n0416_002:0877a15_33",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0877a19_0",
        "context_with_next_sentence": true
    },
    {
        "source_sentence": "於意云何？",
        "from": "T13n0416_002:0877a19_1",
        "context_with_next_sentence": true
    },
    {
        "source_sentence": "彼所見像，於此油、水、水精、明鏡四處現時，是為先有耶？」",
        "from": "T13n0416_002:0877a19_2",
        "context_with_next_sentence": true
    },
    {
        "source_sentence": "賢護答言：「不也。」",
        "from": "T13n0416_002:0877a20_3",
        "context_with_next_sentence": true
    },
    {
        "source_sentence": "曰：「是豈本無耶？」",
        "from": "T13n0416_002:0877a20_4",
        "context_with_next_sentence": true
    },
    {
        "source_sentence": "答言：「不也。」",
        "from": "T13n0416_002:0877a21_5",
        "context_with_next_sentence": true
    },
    {
        "source_sentence": "曰：「是為在內耶？」",
        "from": "T13n0416_002:0877a21_6",
        "context_with_next_sentence": true
    },
    {
        "source_sentence": "答言：「不也。」",
        "from": "T13n0416_002:0877a21_7",
        "context_with_next_sentence": true
    },
    {
        "source_sentence": "曰：「是豈在外耶？」",
        "from": "T13n0416_002:0877a22_8",
        "context_with_next_sentence": true
    },
    {
        "source_sentence": "答言：「不也。",
        "from": "T13n0416_002:0877a22_9",
        "context_with_next_sentence": true
    },
    {
        "source_sentence": "世尊！",
        "from": "T13n0416_002:0877a22_10",
        "context_with_next_sentence": true
    },
    {
        "source_sentence": "唯彼油、水、精、鏡諸物清明，無濁、無滓，其形在前彼像隨現，而彼現像不從四物出、亦非餘處來，非自然有、非人造作。",
        "from": "T13n0416_002:0877a22_11",
        "context_with_next_sentence": true
    },
    {
        "source_sentence": "當知彼像無所從來、亦無所去，無生、無滅、無有住所。」",
        "from": "T13n0416_002:0877a25_12",
        "context_with_next_sentence": true
    },
    {
        "source_sentence": "時彼賢護如是答已，佛言：「賢護！",
        "from": "T13n0416_002:0877a26_13",
        "context_with_next_sentence": true
    },
    {
        "source_sentence": "如是如是。",
        "from": "T13n0416_002:0877a27_14",
        "context_with_next_sentence": true
    },
    {
        "source_sentence": "如汝所說，諸物清淨，彼色明朗，影像自現，不用多功。",
        "from": "T13n0416_002:0877a27_15",
        "context_with_next_sentence": true
    },
    {
        "source_sentence": "菩薩亦爾，一心善思見諸如來，見已即住，住已問義，解釋歡喜。",
        "from": "T13n0416_002:0877a28_16",
        "context_with_next_sentence": true
    },
    {
        "source_sentence": "即復思惟：『今此佛者從何所來？",
        "from": "T13n0416_002:0877b01_17",
        "context_with_next_sentence": true
    },
    {
        "source_sentence": "而我是身復從何出？",
        "from": "T13n0416_002:0877b01_18",
        "context_with_next_sentence": true
    },
    {
        "source_sentence": "觀彼如來竟無來處及以去處；我身亦爾，本無出趣，豈有轉還？』",
        "from": "T13n0416_002:0877b02_19",
        "context_with_next_sentence": true
    },
    {
        "source_sentence": "彼復應作如是思惟：『今此三界唯是心有。",
        "from": "T13n0416_002:0877b03_20",
        "context_with_next_sentence": true
    },
    {
        "source_sentence": "何以故？",
        "from": "T13n0416_002:0877b04_21",
        "context_with_next_sentence": true
    },
    {
        "source_sentence": "隨彼心念還自見心。",
        "from": "T13n0416_002:0877b04_22",
        "context_with_next_sentence": true
    },
    {
        "source_sentence": "今我從心見佛，我心作佛、我心是佛，我心是如來、我心是我身、我心見佛，心不知心、心不見心，心有想念則成生死、心無想念即是涅槃。",
        "from": "T13n0416_002:0877b05_23",
        "context_with_next_sentence": true
    },
    {
        "source_sentence": "諸法不真，思想緣起，所思既滅，能想亦空。』",
        "from": "T13n0416_002:0877b08_24",
        "context_with_next_sentence": true
    },
    {
        "source_sentence": "賢護當知：諸菩薩等因此三昧證大菩提。」",
        "from": "T13n0416_002:0877b09_25",
        "context_with_next_sentence": true
    },
    {
        "source_sentence": "大集經賢護分三昧行品第二",
        "from": "T13n0416_002:0877b11_0",
        "context_with_next_sentence": true
    },
    {
        "source_sentence": "爾時，世尊復告賢護菩薩摩訶薩言：「賢護！",
        "from": "T13n0416_002:0877b12_0",
        "context_with_next_sentence": true
    },
    {
        "source_sentence": "若諸菩薩摩訶薩具行四法，則能得是現前三昧。",
        "from": "T13n0416_002:0877b12_1",
        "context_with_next_sentence": true
    },
    {
        "source_sentence": "何等為四？",
        "from": "T13n0416_002:0877b14_2",
        "context_with_next_sentence": true
    },
    {
        "source_sentence": "一者、不壞信心，二者、不破精進，三者、智慧殊勝，四者、近善知識。",
        "from": "T13n0416_002:0877b14_3",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0877b15_4",
        "context_with_next_sentence": true
    },
    {
        "source_sentence": "是為菩薩具足四法則得成就現前三昧也。",
        "from": "T13n0416_002:0877b15_5",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0877b16_6",
        "context_with_next_sentence": true
    },
    {
        "source_sentence": "菩薩摩訶薩復有四法，能具足行則能成就現前三昧。",
        "from": "T13n0416_002:0877b16_7",
        "context_with_next_sentence": true
    },
    {
        "source_sentence": "何等為四？",
        "from": "T13n0416_002:0877b18_8",
        "context_with_next_sentence": true
    },
    {
        "source_sentence": "一者、乃至於剎那時無眾生想；二者、於三月內不暫睡眠；三者、三月經行，唯除便利；四者、若於食時，布施以法，不求名利、無望報心。",
        "from": "T13n0416_002:0877b18_9",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0877b21_10",
        "context_with_next_sentence": true
    },
    {
        "source_sentence": "是為菩薩具足四法則得成就現前三昧也。",
        "from": "T13n0416_002:0877b21_11",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0877b22_12",
        "context_with_next_sentence": true
    },
    {
        "source_sentence": "菩薩摩訶薩復有四法，能具足行則得成就現前三昧。",
        "from": "T13n0416_002:0877b22_13",
        "context_with_next_sentence": true
    },
    {
        "source_sentence": "何等為四？",
        "from": "T13n0416_002:0877b23_14",
        "context_with_next_sentence": true
    },
    {
        "source_sentence": "一者、勸他見佛，二者、教人聽法，三者、心無嫉妬，四者、勸他發菩提心。",
        "from": "T13n0416_002:0877b24_15",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0877b25_16",
        "context_with_next_sentence": true
    },
    {
        "source_sentence": "是為菩薩具足四法則得成就現前三昧也。",
        "from": "T13n0416_002:0877b25_17",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0877b26_18",
        "context_with_next_sentence": true
    },
    {
        "source_sentence": "菩薩摩訶薩復有四法成就三昧。",
        "from": "T13n0416_002:0877b26_19",
        "context_with_next_sentence": true
    },
    {
        "source_sentence": "何等為四？",
        "from": "T13n0416_002:0877b27_20",
        "context_with_next_sentence": true
    },
    {
        "source_sentence": "一者、造佛形像，勸行供養；二者、書寫是經，令他讀誦；三者、慢法眾生教令發心；四者、護持正法，令得久住。",
        "from": "T13n0416_002:0877b27_21",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0877c01_22",
        "context_with_next_sentence": true
    },
    {
        "source_sentence": "是為菩薩具足四法則得成就現前三昧也。」",
        "from": "T13n0416_002:0877c01_23",
        "context_with_next_sentence": true
    },
    {
        "source_sentence": "爾時，世尊為重明此義而說偈言：「汝等當住佛法中，　　勿藏正言及我法，　念勤精進除睡蓋，　　三月不坐唯經行。",
        "from": "T13n0416_002:0877c02_24",
        "context_with_next_sentence": true
    },
    {
        "source_sentence": "　食時廣說而施他，　　宣揚諸佛無比法，　不求名聞及利養，　　無所著故得此禪。",
        "from": "T13n0416_002:0877c06_0",
        "context_with_next_sentence": true
    },
    {
        "source_sentence": "　莫生嫉妬及瞋恚，　　當思解脫諸欲心，　樂此三昧求住者，　　勤念無懈爾乃得。",
        "from": "T13n0416_002:0877c08_0",
        "context_with_next_sentence": true
    },
    {
        "source_sentence": "　金色百福莊嚴相，　　端正圓滿若花榮，　世間樂見光明體，　　常覩諸佛在現前。",
        "from": "T13n0416_002:0877c10_0",
        "context_with_next_sentence": true
    },
    {
        "source_sentence": "　往古諸佛及將來、　　現在一切人中勝，　汝等一心恭敬禮，　　亦常專念修供養。",
        "from": "T13n0416_002:0877c12_0",
        "context_with_next_sentence": true
    },
    {
        "source_sentence": "　汝若供養彼諸佛，　　應以華香及塗香、　慧施美食起淨心，　　證此三昧殊非難。",
        "from": "T13n0416_002:0877c14_0",
        "context_with_next_sentence": true
    },
    {
        "source_sentence": "　諸佛塔前作眾樂，　　蠃鼓、鉦鐸諸妙音，　歡喜踊躍難稱量，　　必當成就此三昧。",
        "from": "T13n0416_002:0877c16_0",
        "context_with_next_sentence": true
    },
    {
        "source_sentence": "　勸造尊像無比身，　　綵畫莊嚴具足相，　金色光大無瑕垢，　　證此三昧良非難。",
        "from": "T13n0416_002:0877c18_0",
        "context_with_next_sentence": true
    },
    {
        "source_sentence": "　各各常念修法施，　　清持禁戒及多聞，　精勤勇猛除懈怠，　　得此三昧終不久。",
        "from": "T13n0416_002:0877c20_0",
        "context_with_next_sentence": true
    },
    {
        "source_sentence": "　不應他所懷毒心，　　亦捨世間諸欲事，　常以慈悲念一切，　　三昧豈遠在現前？",
        "from": "T13n0416_002:0877c22_0",
        "context_with_next_sentence": true
    },
    {
        "source_sentence": "　於法師所常隨喜，　　尊重恭敬等如來，　莫生輕慢與慳貪，　　喜心供養除嫉妬。",
        "from": "T13n0416_002:0877c24_0",
        "context_with_next_sentence": true
    },
    {
        "source_sentence": "　無量諸佛共稱揚，　　汝但懃求自當得，　世尊鄭重演說斯，　　為修如是妙法故。」",
        "from": "T13n0416_002:0877c26_0",
        "context_with_next_sentence": true
    },
    {
        "source_sentence": "大集經賢護分見佛品第三",
        "from": "T13n0416_002:0877c28_0",
        "context_with_next_sentence": true
    },
    {
        "source_sentence": "爾時，世尊復告賢護菩薩言：「賢護！",
        "from": "T13n0416_002:0877c29_0",
        "context_with_next_sentence": true
    },
    {
        "source_sentence": "若諸菩薩摩訶薩欲得成就此三昧者，當應於彼說法師所生諸佛想、起尊重心，勿生憍慢，乃至無有諍競、違逆、不順心故，然後於此勝三昧中精懃修學，方能剋證。",
        "from": "T13n0416_002:0877c29_1",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0878a04_2",
        "context_with_next_sentence": true
    },
    {
        "source_sentence": "若人於彼說法法師或比丘所起不善心、苟違異心、諍競之心、故陵辱心、諸不淨心，乃至不生如諸佛想，如是菩薩假令修行，終不能證如是妙定，若得證者無有是處。",
        "from": "T13n0416_002:0878a04_3",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0878a08_4",
        "context_with_next_sentence": true
    },
    {
        "source_sentence": "譬如清淨虛空無諸雲翳，有明目人於靜夜時仰觀空中無量星宿，區別方所、形色各異，了了分明。",
        "from": "T13n0416_002:0878a08_5",
        "context_with_next_sentence": true
    },
    {
        "source_sentence": "如是，賢護！",
        "from": "T13n0416_002:0878a10_6",
        "context_with_next_sentence": true
    },
    {
        "source_sentence": "菩薩摩訶薩思惟觀彼法性虛空，以想成故見諸如來，其事若此。",
        "from": "T13n0416_002:0878a10_7",
        "context_with_next_sentence": true
    },
    {
        "source_sentence": "「然彼菩薩觀東方時多見諸佛——多見百佛、多見千佛、多見百千佛、多見億佛、多見億百千佛、多見億百千那由他佛——不假作意自然現前；而彼菩薩既作如是觀東方已，次觀南方、及西、北方、四維、上、下十方世界，各多見佛——所謂多見百佛、多見千佛、多見百千佛、多見億佛、多見億百千佛、多見億百千那由他佛——不假功用皆現在前。",
        "from": "T13n0416_002:0878a12_8",
        "context_with_next_sentence": true
    },
    {
        "source_sentence": "「復次，賢護！",
        "from": "T13n0416_002:0878a19_9",
        "context_with_next_sentence": true
    },
    {
        "source_sentence": "如彼阿彌陀如來、應供、等正覺其世界中諸菩薩等生彼國者，於初一日觀察東方多見諸佛，多見百佛，乃至多見百千億那由他佛已，然後於第二日觀察南方，如是乃至十方，事皆若此。",
        "from": "T13n0416_002:0878a20_0",
        "context_with_next_sentence": true
    },
    {
        "source_sentence": "如是，賢護！",
        "from": "T13n0416_002:0878a24_1",
        "context_with_next_sentence": true
    },
    {
        "source_sentence": "若菩薩摩訶薩成就菩薩思惟諸佛現前三昧，如是菩薩於自土中觀察十方多見諸佛，多見百佛乃至多見百千億那由他諸佛也。",
        "from": "T13n0416_002:0878a24_2",
        "context_with_next_sentence": true
    },
    {
        "source_sentence": "「復次，賢護！",
        "from": "T13n0416_002:0878a27_3",
        "context_with_next_sentence": true
    },
    {
        "source_sentence": "如諸如來成就佛眼，如是具已，於一切處悉如是知、悉如是見。",
        "from": "T13n0416_002:0878a27_4",
        "context_with_next_sentence": true
    },
    {
        "source_sentence": "如是，賢護！",
        "from": "T13n0416_002:0878a29_5",
        "context_with_next_sentence": true
    },
    {
        "source_sentence": "若菩薩摩訶薩亦既成就菩薩思惟一切諸佛現前三昧已，自然滿彼檀波羅蜜、尸波羅蜜、羼提波羅蜜、毘梨耶波羅蜜、禪波羅蜜、般若波羅蜜，乃至滿彼一切菩薩諸功德等。」",
        "from": "T13n0416_002:0878a29_6",
        "context_with_next_sentence": true
    },
    {
        "source_sentence": "爾時，世尊為重明此義，以偈頌曰：「猶如靜夜除雲霧，　　有明眼者仰觀空，　見彼眾星過百千，　　晝念明了亦無失；　菩薩如是得定已，　　多見無量億千佛，　復於起斯三昧後，　　還為大眾演最尊。",
        "from": "T13n0416_002:0878b04_7",
        "context_with_next_sentence": true
    },
    {
        "source_sentence": "　如我佛眼清淨故，　　無有障閡見世間，　是諸佛子菩薩眼，　　出此三昧最勝觀。",
        "from": "T13n0416_002:0878b10_0",
        "context_with_next_sentence": true
    },
    {
        "source_sentence": "　以無相想思如來，　　而見十方諸等覺，　破除惱毒及諸想，　　汝聽菩薩妙功德。",
        "from": "T13n0416_002:0878b12_0",
        "context_with_next_sentence": true
    },
    {
        "source_sentence": "　若聽彼法清涼心，　　能入空寂無畏處；　如我當今說斯法，　　為令眾生證菩提。",
        "from": "T13n0416_002:0878b14_0",
        "context_with_next_sentence": true
    },
    {
        "source_sentence": "　如彼安樂諸菩薩，　　多見無量佛、世尊；　菩薩如是入思惟，　　亦見百千多調御。",
        "from": "T13n0416_002:0878b16_0",
        "context_with_next_sentence": true
    },
    {
        "source_sentence": "　如此比丘唯阿難，　　一聞我說悉能受；　菩薩如是得三昧，　　聽一切法能總持。",
        "from": "T13n0416_002:0878b18_0",
        "context_with_next_sentence": true
    },
    {
        "source_sentence": "　成就信慚具三昧，　　悉捨一切世語言，　常以慈心慧他說，　　要當到斯寂靜地。」",
        "from": "T13n0416_002:0878b20_0",
        "context_with_next_sentence": true
    },
    {
        "source_sentence": "大集經賢護分正信品第四",
        "from": "T13n0416_002:0878b22_0",
        "context_with_next_sentence": true
    },
    {
        "source_sentence": "爾時，世尊復告賢護菩薩言：「賢護！",
        "from": "T13n0416_002:0878b23_0",
        "context_with_next_sentence": true
    },
    {
        "source_sentence": "若諸菩薩摩訶薩為求如是三昧寶故，當應勇猛發勤精進，自然速能入此三昧也。",
        "from": "T13n0416_002:0878b23_1",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0878b25_2",
        "context_with_next_sentence": true
    },
    {
        "source_sentence": "譬如有人乘御大船入於大海，恣意載滿眾妙珍寶，已過一切諸大難處，垂至此岸。",
        "from": "T13n0416_002:0878b25_3",
        "context_with_next_sentence": true
    },
    {
        "source_sentence": "未幾之間，船忽破壞、眾寶沈沒。",
        "from": "T13n0416_002:0878b27_4",
        "context_with_next_sentence": true
    },
    {
        "source_sentence": "當爾之時，閻浮提人發大叫聲、生大悲苦，以失如是無價寶故。",
        "from": "T13n0416_002:0878b28_5",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0878b29_6",
        "context_with_next_sentence": true
    },
    {
        "source_sentence": "有善男子、善女人亦復如是，耳聞如斯勝三昧寶，不能書寫、讀誦、受持，復不能思惟、如法而住。",
        "from": "T13n0416_002:0878b29_7",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0878c03_0",
        "context_with_next_sentence": true
    },
    {
        "source_sentence": "當知爾時一切世間諸天神等，亦應如是發大叫呼、生大悲惱，作如是言：『是諸眾生深可憐愍。",
        "from": "T13n0416_002:0878c03_1",
        "context_with_next_sentence": true
    },
    {
        "source_sentence": "云何於此諸佛、世尊勝三昧寶——一切諸佛之所稱揚、一切諸佛之所印可、一切諸佛之所教誡、一切諸佛最上功德、具足成就、圓滿無缺——菩薩聞已當應懃求，反更遠離，不肯書寫、不樂讀誦、不能受持、解釋義理、不能思惟、如法而住？",
        "from": "T13n0416_002:0878c05_2",
        "context_with_next_sentence": true
    },
    {
        "source_sentence": "如是放逸懈怠眾生，未來必當受大損減。』",
        "from": "T13n0416_002:0878c10_3",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0878c11_4",
        "context_with_next_sentence": true
    },
    {
        "source_sentence": "何等名為眾生損減？",
        "from": "T13n0416_002:0878c11_5",
        "context_with_next_sentence": true
    },
    {
        "source_sentence": "所謂於如是三昧寶中聞已遠離，不能書寫、讀誦、受持、不能解說、思惟義理、不如法住、專念修行，喪滅功德是為損減。",
        "from": "T13n0416_002:0878c11_6",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0878c14_7",
        "context_with_next_sentence": true
    },
    {
        "source_sentence": "是懈怠人、惡眾生輩於斯法中得利益者，無有是處。",
        "from": "T13n0416_002:0878c14_8",
        "context_with_next_sentence": true
    },
    {
        "source_sentence": "「復次，賢護！",
        "from": "T13n0416_002:0878c15_9",
        "context_with_next_sentence": true
    },
    {
        "source_sentence": "譬如有人持赤栴檀示愚癡人，而彼癡人以愚癡故，於赤檀香起臭穢想。",
        "from": "T13n0416_002:0878c16_10",
        "context_with_next_sentence": true
    },
    {
        "source_sentence": "時主智人賣檀香者告愚人曰：『汝今不應於妙栴檀生臭惡想。",
        "from": "T13n0416_002:0878c17_11",
        "context_with_next_sentence": true
    },
    {
        "source_sentence": "何以故？",
        "from": "T13n0416_002:0878c19_12",
        "context_with_next_sentence": true
    },
    {
        "source_sentence": "是檀最精，香氣第一。",
        "from": "T13n0416_002:0878c19_13",
        "context_with_next_sentence": true
    },
    {
        "source_sentence": "汝今何故反為臭惡？",
        "from": "T13n0416_002:0878c19_14",
        "context_with_next_sentence": true
    },
    {
        "source_sentence": "若不信者，應先嗅甞為臭、為香。",
        "from": "T13n0416_002:0878c20_15",
        "context_with_next_sentence": true
    },
    {
        "source_sentence": "又，汝眼明，亦應以目觀察是檀光色文彩為瘦、為肥、為善、為惡？』",
        "from": "T13n0416_002:0878c21_0",
        "context_with_next_sentence": true
    },
    {
        "source_sentence": "然彼愚者雖聞智人如是語言種種稱讚，以愚癡故轉生憎惡，以手捻鼻不用嗅聞、掩閉其目不肯觀視。",
        "from": "T13n0416_002:0878c22_1",
        "context_with_next_sentence": true
    },
    {
        "source_sentence": "「如是，賢護！",
        "from": "T13n0416_002:0878c24_2",
        "context_with_next_sentence": true
    },
    {
        "source_sentence": "當來之世有惡比丘憎惡是經，其事亦爾。",
        "from": "T13n0416_002:0878c25_0",
        "context_with_next_sentence": true
    },
    {
        "source_sentence": "彼惡人輩不知修習身戒、心慧，愚癡無智猶如白羊頑騃佷弊。",
        "from": "T13n0416_002:0878c25_1",
        "context_with_next_sentence": true
    },
    {
        "source_sentence": "彼諸惡人又薄福故，雖復得聞如是妙典正念諸佛現前三昧，不用書寫、不能讀誦、不能受持、不能思惟、不能為人宣揚廣說、又亦不能廣生隨喜，云何能得如說修行？",
        "from": "T13n0416_002:0878c27_2",
        "context_with_next_sentence": true
    },
    {
        "source_sentence": "若彼惡人能說行者，無有是處。",
        "from": "T13n0416_002:0879a02_3",
        "context_with_next_sentence": true
    },
    {
        "source_sentence": "又復聞已，更興誹謗，都無信心謂為真實，雖聞多說終無開解。",
        "from": "T13n0416_002:0879a02_4",
        "context_with_next_sentence": true
    },
    {
        "source_sentence": "復作是言：『若斯法者，但為戲論故神異其事，又為熾盛言教故過飾其詞，誘誑世間造斯經典，豈得方比聖者阿難、諸比丘輩現在世時宣說如是諸修多羅也？』",
        "from": "T13n0416_002:0879a04_5",
        "context_with_next_sentence": true
    },
    {
        "source_sentence": "又於異時發如是言：『此修多羅非佛所說，乃是惡人自造文章、妄言經耳。』",
        "from": "T13n0416_002:0879a07_6",
        "context_with_next_sentence": true
    },
    {
        "source_sentence": "「賢護當知：如斯惡人長夜遠離如是微妙無上大寶；如彼癡人見妙香已，掩眼、塞鼻，不用見聞。",
        "from": "T13n0416_002:0879a09_7",
        "context_with_next_sentence": true
    },
    {
        "source_sentence": "如是，賢護！",
        "from": "T13n0416_002:0879a11_8",
        "context_with_next_sentence": true
    },
    {
        "source_sentence": "彼愚惡輩聞此妙經三昧寶已，不欲書寫、不樂讀誦、不念受持、不能宣說——所謂無心親近、不願聞故。",
        "from": "T13n0416_002:0879a11_9",
        "context_with_next_sentence": true
    },
    {
        "source_sentence": "「復次，賢護！",
        "from": "T13n0416_002:0879a14_10",
        "context_with_next_sentence": true
    },
    {
        "source_sentence": "譬如有人賣摩尼寶，有愚癡人見彼寶已，即便問言：『仁者！",
        "from": "T13n0416_002:0879a14_11",
        "context_with_next_sentence": true
    },
    {
        "source_sentence": "斯寶其價云何？』",
        "from": "T13n0416_002:0879a15_12",
        "context_with_next_sentence": true
    },
    {
        "source_sentence": "寶主答言：『汝今當知，是寶精勝，世間所無，非可造次以世價論也。",
        "from": "T13n0416_002:0879a16_0",
        "context_with_next_sentence": true
    },
    {
        "source_sentence": "吾今且說此寶功能、威德、力用，粗為約耳。",
        "from": "T13n0416_002:0879a17_1",
        "context_with_next_sentence": true
    },
    {
        "source_sentence": "卿若欲知此摩尼寶光明所照近遠若干，卿今若須當以真金布滿斯地，爾乃相與。』",
        "from": "T13n0416_002:0879a18_2",
        "context_with_next_sentence": true
    },
    {
        "source_sentence": "彼愚癡人聞是語已，便大嗤笑、種種呰毀：『是摩尼寶竟不酬價。』",
        "from": "T13n0416_002:0879a20_3",
        "context_with_next_sentence": true
    },
    {
        "source_sentence": "如是，賢護！",
        "from": "T13n0416_002:0879a21_4",
        "context_with_next_sentence": true
    },
    {
        "source_sentence": "彼未來世諸惡比丘，聞此經中勝三昧寶，無有信心、多生嗤笑、更興誹謗，其事亦爾。",
        "from": "T13n0416_002:0879a21_5",
        "context_with_next_sentence": true
    },
    {
        "source_sentence": "「或有比丘信根深厚、慧根明利，已於過去諸如來所親近承事、聽聞正法、如教修行、種諸善根。",
        "from": "T13n0416_002:0879a23_6",
        "context_with_next_sentence": true
    },
    {
        "source_sentence": "彼等聞此菩薩念佛現前三昧，即能讀誦、思惟義理、為人廣說、能多利益一切世間——所謂廣宣流布——生大信心、發大智慧，成就純直、具足威儀，常行慚愧、怖畏眾罪，修持禁戒、不受諸欲，信甚深法、能多受聞，得深智忍、常行慈悲，然而斯等信根深固得是三昧。",
        "from": "T13n0416_002:0879a25_7",
        "context_with_next_sentence": true
    },
    {
        "source_sentence": "得三昧已，遊諸方國，為他廣說、解釋義理，常作是願：『令此菩薩念佛三昧甚深經典廣行流布、常住於世。』",
        "from": "T13n0416_002:0879b02_8",
        "context_with_next_sentence": true
    },
    {
        "source_sentence": "「或有眾生善根微薄、福德尠少，過去未曾親近諸佛、供養承事、聽聞正法，但為我慢所降、嫉妬所導、利養所覆、名聞所牽，廣行放逸、不持戒善、常樂亂心、不修禪定，遠離經教、不求多聞，未遇善師、唯逢惡友。",
        "from": "T13n0416_002:0879b05_9",
        "context_with_next_sentence": true
    },
    {
        "source_sentence": "斯人如是，聞此三昧誹謗輕毀、無一信心、謂為不實、志性頑愚、意無開解。",
        "from": "T13n0416_002:0879b09_10",
        "context_with_next_sentence": true
    },
    {
        "source_sentence": "復作是言：『如斯經典非佛所說，乃是世間鈍根比丘愚癡邪見、自作文章、嚴飾詞句。",
        "from": "T13n0416_002:0879b11_11",
        "context_with_next_sentence": true
    },
    {
        "source_sentence": "若處眾中應如是說、亦如是教：「汝諸眾生當知，今此修多羅典非佛所說。」』",
        "from": "T13n0416_002:0879b13_12",
        "context_with_next_sentence": true
    },
    {
        "source_sentence": "如是癡人不知親近諸佛、世尊，不種善根、不修供養，習近惡友、多作眾惡，當知是人遠離無上深妙法寶，永失無上最勝法利也。」",
        "from": "T13n0416_002:0879b14_13",
        "context_with_next_sentence": true
    },
    {
        "source_sentence": "佛告賢護：「吾復語汝：我今現在一切世間梵、魔、沙門、婆羅門及諸天人、阿脩羅等諸大眾前宣說如是妙三昧時，若彼善男子、善女人聞已隨喜讀誦、受持念佛三昧，思惟信解、最以為真，發如是言：『是為真實諸佛說者。』",
        "from": "T13n0416_002:0879b17_14",
        "context_with_next_sentence": true
    },
    {
        "source_sentence": "當知彼人所獲福聚不可思議。",
        "from": "T13n0416_002:0879b22_15",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0879b23_16",
        "context_with_next_sentence": true
    },
    {
        "source_sentence": "若復有諸善男子、善女人持滿三千大千世界種種珍寶以用供養一切諸佛、如來、應供、等正覺，所得功德雖為廣大，然望持經所獲福聚，百千萬分不及其一，乃至更以無量無邊阿僧祇諸福德聚亦不及一。」",
        "from": "T13n0416_002:0879b23_17",
        "context_with_next_sentence": true
    },
    {
        "source_sentence": "爾時，世尊為重明此義而說偈言：「邪曲愚惑人，　　放逸根不熟，　惡友之所壞，　　無有正信心，　破戒造眾罪，　　深著於我慢，　彼各言：『此經，　　非是諸佛說；　此諸修多羅，　　非是法王教。』",
        "from": "T13n0416_002:0879b28_18",
        "context_with_next_sentence": true
    },
    {
        "source_sentence": "　彼輩自意言：　　『我何能說此？』",
        "from": "T13n0416_002:0879c05_0",
        "context_with_next_sentence": true
    },
    {
        "source_sentence": "　若見大調御，　　世尊放光明，　我為彼廣宣，　　彼亦能傳說。",
        "from": "T13n0416_002:0879c06_0",
        "context_with_next_sentence": true
    },
    {
        "source_sentence": "　其或於此經，　　聞已生歡喜，　斯人無疑網，　　不言：『非佛說。』",
        "from": "T13n0416_002:0879c08_0",
        "context_with_next_sentence": true
    },
    {
        "source_sentence": "　如有戒清淨，　　所見能了知，　敬法起重心，　　我為此陳說。",
        "from": "T13n0416_002:0879c10_0",
        "context_with_next_sentence": true
    },
    {
        "source_sentence": "　若以三千寶，　　持奉諸如來，　為求大菩提，　　其福不可說；　若有諸比丘，　　說佛所歎定，　聞者生信心，　　此福過於彼。」",
        "from": "T13n0416_002:0879c12_0",
        "context_with_next_sentence": true
    },
    {
        "source_sentence": "大集經賢護分受持品第五",
        "from": "T13n0416_002:0879c16_0",
        "context_with_next_sentence": true
    },
    {
        "source_sentence": "爾時，世尊復告賢護菩薩言：「賢護！",
        "from": "T13n0416_002:0879c17_0",
        "context_with_next_sentence": true
    },
    {
        "source_sentence": "此眾有人今在我前親聞我說如是三昧，於我滅後其所生處還復得聞是三昧寶，雖聞不信、誹謗毀呰、遠離善友、隨逐惡人。",
        "from": "T13n0416_002:0879c17_1",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0879c20_2",
        "context_with_next_sentence": true
    },
    {
        "source_sentence": "復有一人於善人所聞是三昧深妙經典尚不生信、不以為實、不能開解，況惡人處聞是經典寧能生信而復開解？",
        "from": "T13n0416_002:0879c20_3",
        "context_with_next_sentence": true
    },
    {
        "source_sentence": "何以故？",
        "from": "T13n0416_002:0879c23_4",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0879c23_5",
        "context_with_next_sentence": true
    },
    {
        "source_sentence": "諸佛、如來所言難信、諸佛、世尊智慧難知故。",
        "from": "T13n0416_002:0879c23_6",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0879c24_7",
        "context_with_next_sentence": true
    },
    {
        "source_sentence": "若當成就如是三昧，然後乃能於當來世與諸眾生增長佛法。",
        "from": "T13n0416_002:0879c24_8",
        "context_with_next_sentence": true
    },
    {
        "source_sentence": "「復次，賢護！",
        "from": "T13n0416_002:0879c26_9",
        "context_with_next_sentence": true
    },
    {
        "source_sentence": "有諸菩薩摩訶薩——若在家、若出家——聞此三昧不怖、不驚、不悔、不退、不謗、不毀，聞已隨喜生信敬心、決定真實無復疑網，讀誦、受持、思惟義趣。",
        "from": "T13n0416_002:0879c26_10",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0879c29_11",
        "context_with_next_sentence": true
    },
    {
        "source_sentence": "如是等人，世尊悉見、悉知、悉識也。",
        "from": "T13n0416_002:0879c29_12",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0880a01_13",
        "context_with_next_sentence": true
    },
    {
        "source_sentence": "諸佛、世尊云何見斯諸善男子及善女人？",
        "from": "T13n0416_002:0880a01_14",
        "context_with_next_sentence": true
    },
    {
        "source_sentence": "復云何知？",
        "from": "T13n0416_002:0880a02_15",
        "context_with_next_sentence": true
    },
    {
        "source_sentence": "又云何識？",
        "from": "T13n0416_002:0880a02_16",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0880a02_17",
        "context_with_next_sentence": true
    },
    {
        "source_sentence": "若能讀誦、受持、思念此三昧門，如是之人終不為惡、不破淨戒、不壞正信、不入邪聚。",
        "from": "T13n0416_002:0880a03_18",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0880a04_19",
        "context_with_next_sentence": true
    },
    {
        "source_sentence": "是諸善男子、善女人等，必定深信成就思惟、能分別成就思惟，於是法中具足信心，常能讀誦、攝持是法。",
        "from": "T13n0416_002:0880a05_20",
        "context_with_next_sentence": true
    },
    {
        "source_sentence": "賢護當知，是人決不求少功德、亦不種少善根。",
        "from": "T13n0416_002:0880a07_21",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0880a08_22",
        "context_with_next_sentence": true
    },
    {
        "source_sentence": "是善男子、善女人凡所生處或乏資須，然諸善根廣大不少。",
        "from": "T13n0416_002:0880a08_23",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0880a09_24",
        "context_with_next_sentence": true
    },
    {
        "source_sentence": "是故斯諸善男子、善女人已於過去諸如來所修行、供養、種諸善根。",
        "from": "T13n0416_002:0880a10_25",
        "context_with_next_sentence": true
    },
    {
        "source_sentence": "賢護當知，此輩非於一如來所修行供養種諸善根也、亦非於二、三、四、五乃至十如來所種諸善根也，亦非於百、千、億數諸如來所種諸善根也。",
        "from": "T13n0416_002:0880a11_26",
        "context_with_next_sentence": true
    },
    {
        "source_sentence": "賢護當知，此諸善男子、善女人已於過百千數無量無邊諸如來所修行、供養、種諸善根，方得聞此念佛現前三昧；聞已生信，心開意解，即以為實，無復疑網；既獲聞已，樂欲書寫、讀誦、受持、乃至為他廣宣是義。",
        "from": "T13n0416_002:0880a14_27",
        "context_with_next_sentence": true
    },
    {
        "source_sentence": "何以故？",
        "from": "T13n0416_002:0880a19_28",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0880a19_29",
        "context_with_next_sentence": true
    },
    {
        "source_sentence": "斯諸善男子、善女人往昔已於諸如來前聞是三昧，讀誦、受持。",
        "from": "T13n0416_002:0880a19_30",
        "context_with_next_sentence": true
    },
    {
        "source_sentence": "以是義故，如來滅後於最末世五百年終——法欲滅時、法將壞時——還當得聞如是三昧，聞即生信，無有驚疑、不退、不沒，生大歡喜遍滿身心，讀誦、受持、思惟其義、為他解說、乃至一日一夜行是三昧。",
        "from": "T13n0416_002:0880a21_31",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0880a25_32",
        "context_with_next_sentence": true
    },
    {
        "source_sentence": "若復有人聞此三昧無有驚怖、亦不退沒、不生謗毀，聞已隨喜即以為實，思惟分別、心開意解，但能為他暫時稱善，所獲福聚尚不可量，況能讀誦、受持、勤思而行、為他廣說至一日夜？",
        "from": "T13n0416_002:0880a25_33",
        "context_with_next_sentence": true
    },
    {
        "source_sentence": "賢護當知，是善男子、善女人因是事故，即便獲得過於無量阿僧祇大功德聚，遂得住於不退轉地，隨所願欲如意即成。",
        "from": "T13n0416_002:0880a29_34",
        "context_with_next_sentence": true
    },
    {
        "source_sentence": "「賢護！",
        "from": "T13n0416_002:0880b03_35",
        "context_with_next_sentence": true
    },
    {
        "source_sentence": "其事雖爾，我今為汝更宣譬喻明顯此義。",
        "from": "T13n0416_002:0880b03_36",
        "context_with_next_sentence": true
    },
    {
        "source_sentence": "復次，賢護！",
        "from": "T13n0416_002:0880b04_37",
        "context_with_next_sentence": true
    },
    {
        "source_sentence": "譬如有人取此三千大千世界一切大地盡末為塵，復取一切草、木、枝葉，不問大、小皆為微塵；彼人爾時於彼塵聚取一微塵破壞分析，還令得作爾許微塵，然後復取彼一切塵次第分析皆令等彼初微塵數。",
        "from": "T13n0416_002:0880b04_38",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0880b09_39",
        "context_with_next_sentence": true
    },
    {
        "source_sentence": "於意云何？",
        "from": "T13n0416_002:0880b09_40",
        "context_with_next_sentence": true
    },
    {
        "source_sentence": "是微塵數可謂多不？」",
        "from": "T13n0416_002:0880b09_41",
        "context_with_next_sentence": true
    },
    {
        "source_sentence": "賢護答曰：「甚多。",
        "from": "T13n0416_002:0880b10_42",
        "context_with_next_sentence": true
    },
    {
        "source_sentence": "世尊！」",
        "from": "T13n0416_002:0880b10_43",
        "context_with_next_sentence": true
    },
    {
        "source_sentence": "佛言：「賢護！",
        "from": "T13n0416_002:0880b10_44",
        "context_with_next_sentence": true
    },
    {
        "source_sentence": "若有善男子、善女人取前爾許微塵數佛剎，盛滿眾寶，持用布施。",
        "from": "T13n0416_002:0880b11_45",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0880b12_46",
        "context_with_next_sentence": true
    },
    {
        "source_sentence": "於意云何？",
        "from": "T13n0416_002:0880b12_47",
        "context_with_next_sentence": true
    },
    {
        "source_sentence": "彼善男子、善女人所獲福聚復為多不？」",
        "from": "T13n0416_002:0880b12_48",
        "context_with_next_sentence": true
    },
    {
        "source_sentence": "賢護報曰：「甚多。",
        "from": "T13n0416_002:0880b13_49",
        "context_with_next_sentence": true
    },
    {
        "source_sentence": "世尊！",
        "from": "T13n0416_002:0880b14_50",
        "context_with_next_sentence": true
    },
    {
        "source_sentence": "然彼善男子、善女人因是事故，獲得過彼無量無邊阿僧祇福聚。」",
        "from": "T13n0416_002:0880b14_51",
        "context_with_next_sentence": true
    },
    {
        "source_sentence": "佛復告言：「賢護！",
        "from": "T13n0416_002:0880b15_52",
        "context_with_next_sentence": true
    },
    {
        "source_sentence": "吾更語汝，如彼善男子、善女人以爾許塵數佛剎，盛滿七寶持用布施，獲如斯福；復有善男子、善女人聞此念佛現前三昧，暫生隨喜、信心分別以為真實、心開意解、讀誦、受持、乃至暫時為他解說，是善男子、善女人所獲福聚，勝前施福，無量無邊、非可稱算、非可校計、非可思量。",
        "from": "T13n0416_002:0880b16_53",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0880b22_54",
        "context_with_next_sentence": true
    },
    {
        "source_sentence": "如是，善男子、善女人聞此三昧生隨喜心，乃至暫時為他解說，尚獲無量無邊福聚，何況是善男子、善女人於此三昧修多羅中如聞而信、如信而受、如受而說、如說而行也？」",
        "from": "T13n0416_002:0880b22_55",
        "context_with_next_sentence": true
    },
    {
        "source_sentence": "爾時，世尊為重明斯義，以偈頌曰：「若以三千大千界，　　盛滿七寶用行檀，　我說彼福雖為多，　　不如聞經少功德；　菩薩為求多福聚，　　信解、讀誦、復思惟、　解說、修行念三昧，　　斯所獲福過於彼。",
        "from": "T13n0416_002:0880b26_56",
        "context_with_next_sentence": true
    },
    {
        "source_sentence": "　末三千界盡為塵，　　復分一塵等前數，　盡取如是諸塵剎，　　盛滿珍寶以行檀；　諸佛所讚三昧經，　　單以一偈為他說，　我言斯人獲功德，　　超彼檀福不可量。",
        "from": "T13n0416_002:0880c03_0",
        "context_with_next_sentence": true
    },
    {
        "source_sentence": "　若復為他具足說，　　下至一搆牛乳間，　思惟增廣諸善根，　　何況長遠無量福？",
        "from": "T13n0416_002:0880c07_0",
        "context_with_next_sentence": true
    },
    {
        "source_sentence": "　一切眾生盡作佛，　　淨慧終竟證彼如，　假於億數多劫中，　　說斯偈福不可盡；　其間彼佛皆滅已，　　多億數劫常廣宣，　終亦不盡彼福邊，　　緣此深經四句偈。",
        "from": "T13n0416_002:0880c09_0",
        "context_with_next_sentence": true
    },
    {
        "source_sentence": "　一切所有諸世界，　　四方、上、下、及四維，　滿中眾寶持與他，　　為求勝福奉諸佛；　彼諸功德難可量，　　稱計與諸世界等，　其有聞受是三昧，　　善能宣說福過前。",
        "from": "T13n0416_002:0880c13_0",
        "context_with_next_sentence": true
    },
    {
        "source_sentence": "　若人於此無遲疑，　　其於諸法亦明了，　彼則永絕諸惡趣，　　能入勝寂三昧禪。",
        "from": "T13n0416_002:0880c17_0",
        "context_with_next_sentence": true
    },
    {
        "source_sentence": "　彼若常能供養我，　　必受多福不思議，　增長多聞證菩提，　　由思諸佛所讚定。",
        "from": "T13n0416_002:0880c19_0",
        "context_with_next_sentence": true
    },
    {
        "source_sentence": "　今我語汝誠實言，　　當念精進莫放逸，　一心歡欣發勇猛，　　自然速證彼菩提。",
        "from": "T13n0416_002:0880c21_0",
        "context_with_next_sentence": true
    },
    {
        "source_sentence": "　彼為供養百數佛，　　乃能受是三摩提，　假於後世恐怖時，　　自當速證微妙定。",
        "from": "T13n0416_002:0880c23_0",
        "context_with_next_sentence": true
    },
    {
        "source_sentence": "　若有見我與比丘，　　及汝大士賢護等，　如是菩薩樂多聞，　　決定當得此三昧。",
        "from": "T13n0416_002:0880c25_0",
        "context_with_next_sentence": true
    },
    {
        "source_sentence": "　若得聞此聖三昧，　　為他解釋或書寫，　是陀羅尼世尊歎，　　能證一切佛菩提。",
        "from": "T13n0416_002:0880c27_0",
        "context_with_next_sentence": true
    },
    {
        "source_sentence": "　若人善思此三昧，　　一切諸佛咸共稱，　當得種姓及多聞，　　諸佛次第而演說。」",
        "from": "T13n0416_002:0880c29_0",
        "context_with_next_sentence": true
    },
    {
        "source_sentence": "大集經賢護分觀察品第六之一",
        "from": "T13n0416_002:0881a02_0",
        "context_with_next_sentence": true
    },
    {
        "source_sentence": "爾時，世尊復告賢護菩薩言：「賢護！",
        "from": "T13n0416_002:0881a03_0",
        "context_with_next_sentence": true
    },
    {
        "source_sentence": "若諸菩薩摩訶薩即欲思惟此三昧者，當云何思？",
        "from": "T13n0416_002:0881a03_1",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0881a04_2",
        "context_with_next_sentence": true
    },
    {
        "source_sentence": "彼諸菩薩欲思惟者，即應當作如是思惟：『如我世尊今者現在天人眾中宣說法要。』",
        "from": "T13n0416_002:0881a05_0",
        "context_with_next_sentence": true
    },
    {
        "source_sentence": "賢護！",
        "from": "T13n0416_002:0881a06_1",
        "context_with_next_sentence": true
    },
    {
        "source_sentence": "菩薩如是一心思惟諸佛、如來坐師子座宣說正法，具足成就一切相好，最妙、最極，殊特端嚴，樂觀無厭。",
        "from": "T13n0416_002:0881a07_0",
        "context_with_next_sentence": true
    },
    {
        "source_sentence": "「如是，觀察諸大人相，於一一相應當至心，即得明了見諸如來、應、等正覺；既得見已，當先諮問不見頂相；既得問已，然後次第遍觀諸相，皆令明了。",
        "from": "T13n0416_002:0881a09_1",
        "context_with_next_sentence": true
    },
    {
        "source_sentence": "「如是觀已更復思惟：『諸佛、如來眾相微妙是為希有，願我未來還得如是具足成就諸妙相身、願我未來亦得如是清淨禁戒具足威儀、願我未來亦得如是具足三昧、願我未來亦得如是具足智慧、願我未來亦得如是具足解脫、願我未來亦得如是解脫知見，願我未來成滿如是諸相身已，即得成就阿耨多羅三藐三菩提；既成佛已，亦當如是處彼天人大眾之中具足宣說如斯妙法。』",
        "from": "T13n0416_002:0881a12_2",
        "context_with_next_sentence": true
    },
    {
        "source_sentence": "「菩薩如是具足觀察諸佛、如來乃至成就一切種已，復應更作如是思惟：『是中何者是我？",
        "from": "T13n0416_002:0881a21_3",
        "context_with_next_sentence": true
    },
    {
        "source_sentence": "誰為我所法？",
        "from": "T13n0416_002:0881a23_4",
        "context_with_next_sentence": true
    },
    {
        "source_sentence": "誰能得成諸佛菩提？",
        "from": "T13n0416_002:0881a23_5",
        "context_with_next_sentence": true
    },
    {
        "source_sentence": "為身得耶？",
        "from": "T13n0416_002:0881a24_6",
        "context_with_next_sentence": true
    },
    {
        "source_sentence": "為心得耶？",
        "from": "T13n0416_002:0881a24_7",
        "context_with_next_sentence": true
    },
    {
        "source_sentence": "若身得者，是身頑騃，無覺、無知，猶如草木、石壁、鏡像，然彼菩提無色、無形，非像、非相，不可見知、不可觸證，云何更以頑騃、無知、無見、無識、無所分別、無作之身得彼菩提？",
        "from": "T13n0416_002:0881a24_8",
        "context_with_next_sentence": true
    },
    {
        "source_sentence": "菩提如是，既無形色、非相、非像，不可見知、不可觸證，誰復於中而行證者？",
        "from": "T13n0416_002:0881a28_9",
        "context_with_next_sentence": true
    },
    {
        "source_sentence": "若心得者，是心無色，不可得見；是心無相，不可得知。",
        "from": "T13n0416_002:0881b01_0",
        "context_with_next_sentence": true
    },
    {
        "source_sentence": "此心如是，同於幻化；然彼菩提亦爾，無色不可見、無相不可知，無漏、無為，亦同幻化。",
        "from": "T13n0416_002:0881b02_1",
        "context_with_next_sentence": true
    },
    {
        "source_sentence": "云何可證？",
        "from": "T13n0416_002:0881b04_2",
        "context_with_next_sentence": true
    },
    {
        "source_sentence": "云何覺知而言身心得菩提耶？』",
        "from": "T13n0416_002:0881b04_3",
        "context_with_next_sentence": true
    },
    {
        "source_sentence": "「彼菩薩摩訶薩如是觀時，分明了了見是身相不得菩提、亦知是心不得菩提。",
        "from": "T13n0416_002:0881b05_0",
        "context_with_next_sentence": true
    },
    {
        "source_sentence": "何以故？",
        "from": "T13n0416_002:0881b06_1",
        "context_with_next_sentence": true
    },
    {
        "source_sentence": "諸法無有以色證色、心證心故。",
        "from": "T13n0416_002:0881b06_2",
        "context_with_next_sentence": true
    },
    {
        "source_sentence": "然彼於言說中知一切法，雖無色、無形，無相、無漏，無可覩見、無有證知、亦非無證。",
        "from": "T13n0416_002:0881b07_3",
        "context_with_next_sentence": true
    },
    {
        "source_sentence": "何以故？",
        "from": "T13n0416_002:0881b09_4",
        "context_with_next_sentence": true
    },
    {
        "source_sentence": "以一切諸如來身無有漏故。",
        "from": "T13n0416_002:0881b09_5",
        "context_with_next_sentence": true
    },
    {
        "source_sentence": "又，諸如來身無漏故，心亦無漏；又，諸如來心無漏故，色亦無漏。",
        "from": "T13n0416_002:0881b10_6",
        "context_with_next_sentence": true
    },
    {
        "source_sentence": "賢護菩薩所問經卷第二",
        "from": "T13n0416_002:0881b12_0",
        "context_with_next_sentence": false
    }
]