[
    {
        "source_sentence": "菩薩行五十緣身經",
        "from": "T17n0812_001:0773a13_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T17n0812_001:0773a15_0",
        "context_with_next_sentence": true
    },
    {
        "source_sentence": "佛在羅閱祇耆闍崛山中，時與比丘僧千二百五十人、比丘尼、優婆塞、優婆夷、諸天龍鬼神無央數，十方諸來菩薩十萬人，皆自然師子七寶蓮華上坐。",
        "from": "T17n0812_001:0773a16_0",
        "context_with_next_sentence": true
    },
    {
        "source_sentence": "十方諸菩薩見佛端正無比，身有三十二相、八十種好。",
        "from": "T17n0812_001:0773a19_1",
        "context_with_next_sentence": true
    },
    {
        "source_sentence": "座中有一菩薩，名若那尸利，語文殊師利菩薩言：「仁者！",
        "from": "T17n0812_001:0773a20_2",
        "context_with_next_sentence": true
    },
    {
        "source_sentence": "知深經，能自知佛何因緣莊嚴其身，得功德如是乎？」",
        "from": "T17n0812_001:0773a21_3",
        "context_with_next_sentence": true
    },
    {
        "source_sentence": "十方諸菩薩聞是言，莫不歡喜。",
        "from": "T17n0812_001:0773a23_4",
        "context_with_next_sentence": true
    },
    {
        "source_sentence": "文殊師利即起前長跪，白佛言：「座中諸菩薩中，有已得阿惟越致者，中有未得阿惟越致者，皆見佛身有三十二相、八十種好，莊嚴其身端正無比。",
        "from": "T17n0812_001:0773a24_0",
        "context_with_next_sentence": true
    },
    {
        "source_sentence": "何因緣得是乎？",
        "from": "T17n0812_001:0773a27_1",
        "context_with_next_sentence": true
    },
    {
        "source_sentence": "願佛為諸菩薩說前世所作功德，諸菩薩聞之當益增功德。」",
        "from": "T17n0812_001:0773a27_2",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T17n0812_001:0773a29_0",
        "context_with_next_sentence": true
    },
    {
        "source_sentence": "文殊師利！",
        "from": "T17n0812_001:0773a29_1",
        "context_with_next_sentence": true
    },
    {
        "source_sentence": "發意問乃爾乎？」",
        "from": "T17n0812_001:0773a29_2",
        "context_with_next_sentence": true
    },
    {
        "source_sentence": "佛言：「聽我說前世作功德。",
        "from": "T17n0812_001:0773a29_3",
        "context_with_next_sentence": true
    },
    {
        "source_sentence": "「菩薩世世所重愛珍奇好物持施與人，常持好眼善意施與。",
        "from": "T17n0812_001:0773b02_0",
        "context_with_next_sentence": true
    },
    {
        "source_sentence": "用是故，佛悉得智慧知諸經法。",
        "from": "T17n0812_001:0773b03_1",
        "context_with_next_sentence": true
    },
    {
        "source_sentence": "「菩薩世世持婇女珍寶莊飾，持善意以施與人。",
        "from": "T17n0812_001:0773b05_0",
        "context_with_next_sentence": true
    },
    {
        "source_sentence": "用是故，得佛聲萬種聲出。",
        "from": "T17n0812_001:0773b06_1",
        "context_with_next_sentence": true
    },
    {
        "source_sentence": "「菩薩世世常以好願善意視世間人。",
        "from": "T17n0812_001:0773b07_0",
        "context_with_next_sentence": true
    },
    {
        "source_sentence": "用是故，人民見佛視無厭極，譬如月十五日盛滿姝好，視之無有厭。",
        "from": "T17n0812_001:0773b07_1",
        "context_with_next_sentence": true
    },
    {
        "source_sentence": "「菩薩世世為人說經法，不從有所希望，趣使得安隱而已。",
        "from": "T17n0812_001:0773b10_0",
        "context_with_next_sentence": true
    },
    {
        "source_sentence": "用是故，佛說經時人聞無有厭飽者。",
        "from": "T17n0812_001:0773b11_1",
        "context_with_next_sentence": true
    },
    {
        "source_sentence": "「菩薩世世不說人惡，有惡者亦不為他人說。",
        "from": "T17n0812_001:0773b13_0",
        "context_with_next_sentence": true
    },
    {
        "source_sentence": "用是故，塵垢不著佛身。",
        "from": "T17n0812_001:0773b14_0",
        "context_with_next_sentence": true
    },
    {
        "source_sentence": "「菩薩世世常受毀辱，雖有筋力皆悉忍之。",
        "from": "T17n0812_001:0773b15_0",
        "context_with_next_sentence": true
    },
    {
        "source_sentence": "用是故，佛行，地高者為下、卑者為高。",
        "from": "T17n0812_001:0773b15_1",
        "context_with_next_sentence": true
    },
    {
        "source_sentence": "「菩薩世世見人窮厄給足與之，見人破壞安隱令在職。",
        "from": "T17n0812_001:0773b17_0",
        "context_with_next_sentence": true
    },
    {
        "source_sentence": "用是故，佛行道時，地為現威神如喜狀。",
        "from": "T17n0812_001:0773b18_1",
        "context_with_next_sentence": true
    },
    {
        "source_sentence": "「菩薩世世不作弓弩刀兵使人相害。",
        "from": "T17n0812_001:0773b20_0",
        "context_with_next_sentence": true
    },
    {
        "source_sentence": "用是故，佛行時，荊棘瓦石丘墟皆自辟除。",
        "from": "T17n0812_001:0773b20_1",
        "context_with_next_sentence": true
    },
    {
        "source_sentence": "「菩薩世世從師所聞法不敢犯缺。",
        "from": "T17n0812_001:0773b22_0",
        "context_with_next_sentence": true
    },
    {
        "source_sentence": "用是故，佛所行事悉具足如是。",
        "from": "T17n0812_001:0773b22_1",
        "context_with_next_sentence": true
    },
    {
        "source_sentence": "「菩薩世世憙然燈於佛寺及師、父母前，人有狐疑輒用解之。",
        "from": "T17n0812_001:0773b24_0",
        "context_with_next_sentence": true
    },
    {
        "source_sentence": "用是故，佛身光明焰出，殊好無有比，威神巍巍迺如是。",
        "from": "T17n0812_001:0773b25_1",
        "context_with_next_sentence": true
    },
    {
        "source_sentence": "「菩薩世世若見奴婢說經，不呵止令斷，身復聽之。",
        "from": "T17n0812_001:0773b27_0",
        "context_with_next_sentence": true
    },
    {
        "source_sentence": "用是故，佛說經無有躓誤。",
        "from": "T17n0812_001:0773b28_1",
        "context_with_next_sentence": true
    },
    {
        "source_sentence": "「菩薩世世不持惡目視人，設有瞋恚稍稍忍之。",
        "from": "T17n0812_001:0773b28_2",
        "context_with_next_sentence": true
    },
    {
        "source_sentence": "用是故，佛眼不大不小引長好，人有見佛無不歡喜者。",
        "from": "T17n0812_001:0773b29_3",
        "context_with_next_sentence": true
    },
    {
        "source_sentence": "「菩薩世世見他人端正婦女，不持婬意向之。",
        "from": "T17n0812_001:0773c02_0",
        "context_with_next_sentence": true
    },
    {
        "source_sentence": "用是故，佛身顏色姝好無比，人有見者莫不歡喜。",
        "from": "T17n0812_001:0773c03_0",
        "context_with_next_sentence": true
    },
    {
        "source_sentence": "「菩薩世世隨時熟果及好香華，持上佛、比丘僧、師、父母。",
        "from": "T17n0812_001:0773c05_0",
        "context_with_next_sentence": true
    },
    {
        "source_sentence": "用是故。",
        "from": "T17n0812_001:0773c06_1",
        "context_with_next_sentence": true
    },
    {
        "source_sentence": "果樹華見佛無不曲傾向佛。",
        "from": "T17n0812_001:0773c06_2",
        "context_with_next_sentence": true
    },
    {
        "source_sentence": "「菩薩世世見丘墟惡道正令平正，見無橋梁為作橋梁，不以錢財故恐迫人。",
        "from": "T17n0812_001:0773c08_0",
        "context_with_next_sentence": true
    },
    {
        "source_sentence": "用是故。",
        "from": "T17n0812_001:0773c09_1",
        "context_with_next_sentence": true
    },
    {
        "source_sentence": "佛所入卑門為大。",
        "from": "T17n0812_001:0773c09_2",
        "context_with_next_sentence": true
    },
    {
        "source_sentence": "「菩薩世世見閑空無井樹之處，為種樹作井，及諸飲食令人得食。",
        "from": "T17n0812_001:0773c11_0",
        "context_with_next_sentence": true
    },
    {
        "source_sentence": "用是故，佛所行處地為出泉水出於八味。",
        "from": "T17n0812_001:0773c12_1",
        "context_with_next_sentence": true
    },
    {
        "source_sentence": "「菩薩世世見人行步出入不說其惡。",
        "from": "T17n0812_001:0773c14_0",
        "context_with_next_sentence": true
    },
    {
        "source_sentence": "用是故，佛身悉姝好無瑕穢。",
        "from": "T17n0812_001:0773c14_1",
        "context_with_next_sentence": true
    },
    {
        "source_sentence": "「菩薩世世持雜香塗佛身，持善意施佛及上塔。",
        "from": "T17n0812_001:0773c16_0",
        "context_with_next_sentence": true
    },
    {
        "source_sentence": "用是故，諸天人作香風之香持供養佛。",
        "from": "T17n0812_001:0773c17_1",
        "context_with_next_sentence": true
    },
    {
        "source_sentence": "「菩薩世世持雜香水與佛及諸菩薩澡面，及楊枝梳齒。",
        "from": "T17n0812_001:0773c18_0",
        "context_with_next_sentence": true
    },
    {
        "source_sentence": "用是故，佛面口中皆香，譬若發藏之緘。",
        "from": "T17n0812_001:0773c19_1",
        "context_with_next_sentence": true
    },
    {
        "source_sentence": "「菩薩世世見人有瞋恚意向菩薩，常以善意待之。",
        "from": "T17n0812_001:0773c21_0",
        "context_with_next_sentence": true
    },
    {
        "source_sentence": "用是故，佛行道時足下有蟲蟻，無不得安隱者，佛威神巍巍迺如是。",
        "from": "T17n0812_001:0773c22_1",
        "context_with_next_sentence": true
    },
    {
        "source_sentence": "「菩薩世世所有國土及好香花衣被持施與佛。",
        "from": "T17n0812_001:0773c24_0",
        "context_with_next_sentence": true
    },
    {
        "source_sentence": "用是故，有人散花著佛上便成花蓋。",
        "from": "T17n0812_001:0773c25_1",
        "context_with_next_sentence": true
    },
    {
        "source_sentence": "「菩薩世世不壞人宅舍、常喜作舍。",
        "from": "T17n0812_001:0773c26_0",
        "context_with_next_sentence": true
    },
    {
        "source_sentence": "用是故，佛鞈金剛之力四方如山，無能害佛身者。",
        "from": "T17n0812_001:0773c26_1",
        "context_with_next_sentence": true
    },
    {
        "source_sentence": "「菩薩世世見人有飢渴者。",
        "from": "T17n0812_001:0773c28_0",
        "context_with_next_sentence": true
    },
    {
        "source_sentence": "先飯食之却為說經。",
        "from": "T17n0812_001:0773c28_1",
        "context_with_next_sentence": true
    },
    {
        "source_sentence": "用是故，佛所止前皆有香花流水。",
        "from": "T17n0812_001:0773c29_2",
        "context_with_next_sentence": true
    },
    {
        "source_sentence": "「菩薩世世人從有所求索，有者即與無所愛惜，用是故，佛說經時人聞之無有唐苦者；皆有所益，用是故，佛降伏諸魔。",
        "from": "T17n0812_001:0774a01_0",
        "context_with_next_sentence": true
    },
    {
        "source_sentence": "「菩薩世世持好音樂樂於佛及塔。",
        "from": "T17n0812_001:0774a04_0",
        "context_with_next_sentence": true
    },
    {
        "source_sentence": "用是故，佛為諸弟子說經，滿一佛界中人悉遍聞之。",
        "from": "T17n0812_001:0774a04_1",
        "context_with_next_sentence": true
    },
    {
        "source_sentence": "「菩薩世世作金銀雜寶樹上佛。",
        "from": "T17n0812_001:0774a06_0",
        "context_with_next_sentence": true
    },
    {
        "source_sentence": "用是故，諸天龍鬼神無有能見佛頂上者。",
        "from": "T17n0812_001:0774a06_1",
        "context_with_next_sentence": true
    },
    {
        "source_sentence": "「菩薩世世作佛塔持雜香塗之。",
        "from": "T17n0812_001:0774a08_0",
        "context_with_next_sentence": true
    },
    {
        "source_sentence": "用是故，佛所行處珍寶香華為散佛上。",
        "from": "T17n0812_001:0774a08_1",
        "context_with_next_sentence": true
    },
    {
        "source_sentence": "「菩薩世世見人有中毒，輒持慈心往愈。",
        "from": "T17n0812_001:0774a10_0",
        "context_with_next_sentence": true
    },
    {
        "source_sentence": "用是故，佛所行處若人若樹中毒悉為治之。",
        "from": "T17n0812_001:0774a10_1",
        "context_with_next_sentence": true
    },
    {
        "source_sentence": "「菩薩世世常隨經法不犯，心常柔軟忍辱於人。",
        "from": "T17n0812_001:0774a12_0",
        "context_with_next_sentence": true
    },
    {
        "source_sentence": "用是故，有人狂亂來至佛所，莫不得安隱者。",
        "from": "T17n0812_001:0774a13_1",
        "context_with_next_sentence": true
    },
    {
        "source_sentence": "「菩薩世世常持若干種香供養佛舍利及塗塔。",
        "from": "T17n0812_001:0774a15_0",
        "context_with_next_sentence": true
    },
    {
        "source_sentence": "用是故，佛身無有臭處瑕穢之惡，殃禍不能及佛身，佛威神巍巍乃如是。",
        "from": "T17n0812_001:0774a16_1",
        "context_with_next_sentence": true
    },
    {
        "source_sentence": "「菩薩世世人有疑亂若為鬼神所持，輒往救之使得度脫。",
        "from": "T17n0812_001:0774a18_0",
        "context_with_next_sentence": true
    },
    {
        "source_sentence": "用是故，佛所向處若地有蟲蟻悉為除去。",
        "from": "T17n0812_001:0774a19_1",
        "context_with_next_sentence": true
    },
    {
        "source_sentence": "「菩薩世世事師父母，若見臥睡不數驚覺，若欲使覺當持音樂，若持好語誦經往覺之。",
        "from": "T17n0812_001:0774a21_0",
        "context_with_next_sentence": true
    },
    {
        "source_sentence": "用是故，佛在內默聲，諸天梵釋持音樂香往覺之。",
        "from": "T17n0812_001:0774a22_1",
        "context_with_next_sentence": true
    },
    {
        "source_sentence": "「菩薩世世為佛作精舍，好治床臥具什物。",
        "from": "T17n0812_001:0774a25_0",
        "context_with_next_sentence": true
    },
    {
        "source_sentence": "用是故，蚊虻、蜂蛇、蚤虱之屬不敢近佛身。",
        "from": "T17n0812_001:0774a25_1",
        "context_with_next_sentence": true
    },
    {
        "source_sentence": "「菩薩世世寒冬之時，為佛諸菩薩作細美之衣。",
        "from": "T17n0812_001:0774a27_0",
        "context_with_next_sentence": true
    },
    {
        "source_sentence": "用是故，隨嵐風起在佛前，不寒不熱亦不動衣毛。",
        "from": "T17n0812_001:0774a28_1",
        "context_with_next_sentence": true
    },
    {
        "source_sentence": "「菩薩世世有奇異美飯食，終不獨食，若師父母有飯食，不減損而食之。",
        "from": "T17n0812_001:0774b01_0",
        "context_with_next_sentence": true
    },
    {
        "source_sentence": "用是故，佛捨置威神力，雖無所食，佛亦不飢渴身亦不羸。",
        "from": "T17n0812_001:0774b02_1",
        "context_with_next_sentence": true
    },
    {
        "source_sentence": "「菩薩世世不放火於山野，并除他人三毒。",
        "from": "T17n0812_001:0774b05_0",
        "context_with_next_sentence": true
    },
    {
        "source_sentence": "用是故，佛般泥洹後，火雖盛熾，不能令佛變色。",
        "from": "T17n0812_001:0774b05_1",
        "context_with_next_sentence": true
    },
    {
        "source_sentence": "「菩薩世世常上師父母及有道德人，上貴舍宅衣被飲食，有從乞者給與之。",
        "from": "T17n0812_001:0774b07_0",
        "context_with_next_sentence": true
    },
    {
        "source_sentence": "用是故，諸天及鬼神、諸長者，持世間所有珍寶什物以上佛。",
        "from": "T17n0812_001:0774b08_1",
        "context_with_next_sentence": true
    },
    {
        "source_sentence": "「菩薩世世為佛治道徑，持澤香塗地。",
        "from": "T17n0812_001:0774b11_0",
        "context_with_next_sentence": true
    },
    {
        "source_sentence": "用是故，佛行道時，諸好雜華行列散地上。",
        "from": "T17n0812_001:0774b11_1",
        "context_with_next_sentence": true
    },
    {
        "source_sentence": "「菩薩世世持戒未曾有犯時，亦不教他人犯。",
        "from": "T17n0812_001:0774b13_0",
        "context_with_next_sentence": true
    },
    {
        "source_sentence": "用是故，隨嵐風四面起，不能動佛一毛。",
        "from": "T17n0812_001:0774b14_0",
        "context_with_next_sentence": true
    },
    {
        "source_sentence": "「菩薩世世為佛於佛道中施五色幔，於下請飯佛及比丘僧。",
        "from": "T17n0812_001:0774b15_0",
        "context_with_next_sentence": true
    },
    {
        "source_sentence": "用是故，佛所行處，諸天張五色幔隨佛而行，佛威神巍巍乃如是。",
        "from": "T17n0812_001:0774b16_1",
        "context_with_next_sentence": true
    },
    {
        "source_sentence": "「菩薩世世持珍寶履屣以善意與佛。",
        "from": "T17n0812_001:0774b18_0",
        "context_with_next_sentence": true
    },
    {
        "source_sentence": "用是故，佛經行時足去地四寸不蹈地，其相文為現。",
        "from": "T17n0812_001:0774b18_1",
        "context_with_next_sentence": true
    },
    {
        "source_sentence": "「菩薩世世持幢幡華蓋雜種五色，持用上佛塔。",
        "from": "T17n0812_001:0774b20_0",
        "context_with_next_sentence": true
    },
    {
        "source_sentence": "用是故，自然生雜色幢幡蓋隨佛而行。",
        "from": "T17n0812_001:0774b21_1",
        "context_with_next_sentence": true
    },
    {
        "source_sentence": "「菩薩世世為佛治道，以雜香汁用灑地。",
        "from": "T17n0812_001:0774b22_0",
        "context_with_next_sentence": true
    },
    {
        "source_sentence": "是故，佛所行處諸龍持雜香汁灑地。",
        "from": "T17n0812_001:0774b22_1",
        "context_with_next_sentence": true
    },
    {
        "source_sentence": "「菩薩世世不曾說不淨、人所諱語，設有是語當意制不作。",
        "from": "T17n0812_001:0774b24_0",
        "context_with_next_sentence": true
    },
    {
        "source_sentence": "用是故，諸天、龍、神、飛鳥不過佛上。",
        "from": "T17n0812_001:0774b25_1",
        "context_with_next_sentence": true
    },
    {
        "source_sentence": "「菩薩世世見佛、若比丘僧來至，扶迎為佛作禮。",
        "from": "T17n0812_001:0774b27_0",
        "context_with_next_sentence": true
    },
    {
        "source_sentence": "用是故，佛所行處，諸天、梵，釋、阿須倫、鬼神、世間人民，莫不迎佛持頭面著佛足者。",
        "from": "T17n0812_001:0774b28_1",
        "context_with_next_sentence": true
    },
    {
        "source_sentence": "「菩薩世世常護身口意不犯眾惡，不但用身，故為十方天下人施。",
        "from": "T17n0812_001:0774c01_0",
        "context_with_next_sentence": true
    },
    {
        "source_sentence": "用是故，菩薩在母腹中時，臭處污露不著身，常安隱不恐怖，亦無有嬈者。",
        "from": "T17n0812_001:0774c02_1",
        "context_with_next_sentence": true
    },
    {
        "source_sentence": "「菩薩世世持善意視佛，見怨家、見父母，心正等無有異相。",
        "from": "T17n0812_001:0774c05_0",
        "context_with_next_sentence": true
    },
    {
        "source_sentence": "用是故，佛智慧悉具足，但為眾善無有惡人，有疑難問佛無不解者。",
        "from": "T17n0812_001:0774c06_1",
        "context_with_next_sentence": true
    },
    {
        "source_sentence": "「菩薩世世持諸音樂雜香華，供養佛及塔。",
        "from": "T17n0812_001:0774c08_0",
        "context_with_next_sentence": true
    },
    {
        "source_sentence": "用是故，佛入城時城中，諸音樂不鼓而自鳴。",
        "from": "T17n0812_001:0774c08_1",
        "context_with_next_sentence": true
    },
    {
        "source_sentence": "「菩薩世世持無梨弊結金銀珍寶附憚，持用上佛及塔，諸菩薩、比丘僧及世間人，悉布施與之，常持和顏悅意與共語。",
        "from": "T17n0812_001:0774c10_0",
        "context_with_next_sentence": true
    },
    {
        "source_sentence": "用是故，佛行分越時卑戶為高。",
        "from": "T17n0812_001:0774c12_1",
        "context_with_next_sentence": true
    },
    {
        "source_sentence": "「菩薩世世為佛施軒交露，令佛住行其下，持善意視佛，復讚歎佛之功德。",
        "from": "T17n0812_001:0774c14_0",
        "context_with_next_sentence": true
    },
    {
        "source_sentence": "用是故，佛放光焰日月星辰皆冥，無能當佛光明者，佛威神巍巍乃如是。」",
        "from": "T17n0812_001:0774c15_1",
        "context_with_next_sentence": true
    },
    {
        "source_sentence": "佛言：「我前世為菩薩時，世世所行如是無數世，用人故粗說少少功德耳。",
        "from": "T17n0812_001:0774c18_0",
        "context_with_next_sentence": true
    },
    {
        "source_sentence": "我從無數世以來所有財產知非常，是故持施與人。",
        "from": "T17n0812_001:0774c19_1",
        "context_with_next_sentence": true
    },
    {
        "source_sentence": "我世世所作功德如是，釋梵天人所不能作，是皆前世所行功德所致。",
        "from": "T17n0812_001:0774c20_2",
        "context_with_next_sentence": true
    },
    {
        "source_sentence": "虛空尚可度，須彌山尚可稱，海水尚可量，佛所作功德行、累功德世，說之不可稱不可量。",
        "from": "T17n0812_001:0774c22_3",
        "context_with_next_sentence": true
    },
    {
        "source_sentence": "若有人至意念佛功德者，其福無量，況為作禮嗟歎者哉！",
        "from": "T17n0812_001:0774c24_4",
        "context_with_next_sentence": true
    },
    {
        "source_sentence": "人有欲求佛者，作功德行亦當如是。」",
        "from": "T17n0812_001:0774c25_5",
        "context_with_next_sentence": true
    },
    {
        "source_sentence": "佛說經已，諸菩薩及諸天皆歡喜，前以頭面禮佛而去。",
        "from": "T17n0812_001:0774c27_0",
        "context_with_next_sentence": true
    },
    {
        "source_sentence": "菩薩行五十緣身經",
        "from": "T17n0812_001:0774c29_0",
        "context_with_next_sentence": false
    }
]