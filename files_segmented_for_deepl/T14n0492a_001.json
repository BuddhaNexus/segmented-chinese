[
    {
        "source_sentence": "佛說阿難問事佛吉凶經",
        "from": "T14n0492a_001:0753a03_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T14n0492a_001:0753a05_0",
        "context_with_next_sentence": true
    },
    {
        "source_sentence": "阿難說：「聞如是。」",
        "from": "T14n0492a_001:0753a06_0",
        "context_with_next_sentence": true
    },
    {
        "source_sentence": "阿難白佛言：「有人事佛得富貴諧偶者，有衰耗不得諧偶者，云何不等耶？",
        "from": "T14n0492a_001:0753a06_1",
        "context_with_next_sentence": true
    },
    {
        "source_sentence": "願佛天中天，普為說之。」",
        "from": "T14n0492a_001:0753a08_2",
        "context_with_next_sentence": true
    },
    {
        "source_sentence": "佛告阿難：「有人奉佛，從明師受戒，不失精進奉行所受，朝暮禮拜，恭敬燃燈，齋戒不厭，心常歡欣，善神擁護，所向諧偶，百事增倍，為天龍、鬼神、眾人所敬，後必得道；是善男子、善女人，真佛弟子也。",
        "from": "T14n0492a_001:0753a08_3",
        "context_with_next_sentence": true
    },
    {
        "source_sentence": "「有人事佛，不值善師，不見經教，信意不堅，亦有戒名違犯正律；既無形像，亦不燒香然明作禮，恒懷瞋恚，惡口罵詈，六齋不持，殺生趣手；不敬佛經，持著雜物弊篋之中，或著妻子床上不淨之處，或持掛壁無有床坐棚閣，與世書無異。",
        "from": "T14n0492a_001:0753a13_0",
        "context_with_next_sentence": true
    },
    {
        "source_sentence": "若有疾病了不念佛，便呼巫師卜問祠祀，請乞邪神，天神離遠不得善護，妖魅日進，惡鬼屯門，令之衰耗所向不諧。",
        "from": "T14n0492a_001:0753a18_1",
        "context_with_next_sentence": true
    },
    {
        "source_sentence": "現世罪人非佛弟子，死入泥犁百毒掠治，魂神痛酷不可得言。",
        "from": "T14n0492a_001:0753a20_2",
        "context_with_next_sentence": true
    },
    {
        "source_sentence": "愚人[夢-夕+登]瞢不能自思，先行無功還怨天地，責聖咎天迷謬乃爾，甚為愚癡，遂為三塗所見綴縛。",
        "from": "T14n0492a_001:0753a22_3",
        "context_with_next_sentence": true
    },
    {
        "source_sentence": "「夫人得道皆從善生，經戒自御心身口，善為大鎧不畏刀兵，善為大船得渡河淵，有能守信室內和安。",
        "from": "T14n0492a_001:0753a24_4",
        "context_with_next_sentence": true
    },
    {
        "source_sentence": "現世有慶福追自然，行之得報非神授與。",
        "from": "T14n0492a_001:0753a26_5",
        "context_with_next_sentence": true
    },
    {
        "source_sentence": "若人不信不持經戒，後生轉劇，善惡逐人如影追形，勿作狐疑，自墮惡道，求脫良難。",
        "from": "T14n0492a_001:0753a27_6",
        "context_with_next_sentence": true
    },
    {
        "source_sentence": "諦信不犯，所在常安；佛語至誠終不欺人。",
        "from": "T14n0492a_001:0753a29_7",
        "context_with_next_sentence": true
    },
    {
        "source_sentence": "佛世難值人身難獲，汝今侍佛宿福之大，當念報恩班宣法教，廣為福田行之得度，所適無憂。」",
        "from": "T14n0492a_001:0753b01_8",
        "context_with_next_sentence": true
    },
    {
        "source_sentence": "阿難復白佛言：「人不自手殺，教人殺者，其罪云何？",
        "from": "T14n0492a_001:0753b03_9",
        "context_with_next_sentence": true
    },
    {
        "source_sentence": "為無罪耶？」",
        "from": "T14n0492a_001:0753b04_10",
        "context_with_next_sentence": true
    },
    {
        "source_sentence": "佛言：「阿難！",
        "from": "T14n0492a_001:0753b05_0",
        "context_with_next_sentence": true
    },
    {
        "source_sentence": "教人殺者，重於自殺。",
        "from": "T14n0492a_001:0753b05_1",
        "context_with_next_sentence": true
    },
    {
        "source_sentence": "何以故？",
        "from": "T14n0492a_001:0753b05_2",
        "context_with_next_sentence": true
    },
    {
        "source_sentence": "或是奴婢下賤之人，作無殺意；或為王者縣官所見逼促，不自意出為之所使。",
        "from": "T14n0492a_001:0753b05_3",
        "context_with_next_sentence": true
    },
    {
        "source_sentence": "教人殺者，而知故犯，陰謀殘害復罪他人，欺罔三尊還負自然，其罪莫大；怨對相報，世世受殃，未有斷絕。",
        "from": "T14n0492a_001:0753b07_4",
        "context_with_next_sentence": true
    },
    {
        "source_sentence": "現世不安，死入地獄，受毒痛裂，從地獄出為畜生，屠割皮骨以肉償人，皆由前世殘殺暴逆，剋賊眾生陰謀懷害，無有慈心。",
        "from": "T14n0492a_001:0753b10_5",
        "context_with_next_sentence": true
    },
    {
        "source_sentence": "見人殺者代其歡喜，以用快意過於自殺，罪深如是。」",
        "from": "T14n0492a_001:0753b12_6",
        "context_with_next_sentence": true
    },
    {
        "source_sentence": "阿難復白佛言：「世間人及佛弟子，輕易其師、惡意向師并道德人者，其罪云何？」",
        "from": "T14n0492a_001:0753b14_0",
        "context_with_next_sentence": true
    },
    {
        "source_sentence": "佛言：「阿難！",
        "from": "T14n0492a_001:0753b15_1",
        "context_with_next_sentence": true
    },
    {
        "source_sentence": "夫為人者，當愛樂人德、欣樂人善，不可嫉之。",
        "from": "T14n0492a_001:0753b16_0",
        "context_with_next_sentence": true
    },
    {
        "source_sentence": "惡意向師、道德人者，是惡意向佛無異也。",
        "from": "T14n0492a_001:0753b17_0",
        "context_with_next_sentence": true
    },
    {
        "source_sentence": "寧持萬石弩還自射身，為痛不？」",
        "from": "T14n0492a_001:0753b17_1",
        "context_with_next_sentence": true
    },
    {
        "source_sentence": "阿難言：「甚痛，甚痛！",
        "from": "T14n0492a_001:0753b18_2",
        "context_with_next_sentence": true
    },
    {
        "source_sentence": "世尊！」",
        "from": "T14n0492a_001:0753b19_3",
        "context_with_next_sentence": true
    },
    {
        "source_sentence": "佛言：「人持惡意向道德人與其師者，痛劇弩射身也。",
        "from": "T14n0492a_001:0753b19_4",
        "context_with_next_sentence": true
    },
    {
        "source_sentence": "為人弟子，不可輕慢其師、惡意向道德之人；道德之人當視之如佛，不可嫉謗。",
        "from": "T14n0492a_001:0753b20_5",
        "context_with_next_sentence": true
    },
    {
        "source_sentence": "人有戒德者，感動諸天龍、鬼神，莫不敬尊。",
        "from": "T14n0492a_001:0753b22_6",
        "context_with_next_sentence": true
    },
    {
        "source_sentence": "寧身投火中、利刀割肉，慎勿得嫉謗是善之人，其罪不小。",
        "from": "T14n0492a_001:0753b23_7",
        "context_with_next_sentence": true
    },
    {
        "source_sentence": "慎之！",
        "from": "T14n0492a_001:0753b24_8",
        "context_with_next_sentence": true
    },
    {
        "source_sentence": "慎之！」",
        "from": "T14n0492a_001:0753b24_9",
        "context_with_next_sentence": true
    },
    {
        "source_sentence": "阿難復白佛言：「師者，為可得呵喝弟子，以小罪成大，得無罪耶？」",
        "from": "T14n0492a_001:0753b25_0",
        "context_with_next_sentence": true
    },
    {
        "source_sentence": "佛言：「不可！",
        "from": "T14n0492a_001:0753b26_1",
        "context_with_next_sentence": true
    },
    {
        "source_sentence": "不可！",
        "from": "T14n0492a_001:0753b26_2",
        "context_with_next_sentence": true
    },
    {
        "source_sentence": "師、弟之義，義感自然，當相信厚，視彼若己；己所不行，勿施於人，弘崇禮律訓之以道，和順忠節不相怨訟。",
        "from": "T14n0492a_001:0753b26_3",
        "context_with_next_sentence": true
    },
    {
        "source_sentence": "弟子與師二義真誠，師當如師，弟子當如弟子，勿相誹謗慎莫含毒，小怨成大還自燒身。",
        "from": "T14n0492a_001:0753b29_4",
        "context_with_next_sentence": true
    },
    {
        "source_sentence": "觀世惡人魔比丘輩，師不如師、弟子非如弟子，但共為惡不念行道。",
        "from": "T14n0492a_001:0753c02_5",
        "context_with_next_sentence": true
    },
    {
        "source_sentence": "沮壞善者貪慕俗業，不計無常積財自喪，死墮惡趣餓鬼畜生，未甞有是相視若牛，於世何求念報佛恩？",
        "from": "T14n0492a_001:0753c03_6",
        "context_with_next_sentence": true
    },
    {
        "source_sentence": "當持經戒相率以道。",
        "from": "T14n0492a_001:0753c06_7",
        "context_with_next_sentence": true
    },
    {
        "source_sentence": "道不可不學，經不可不讀，善不可不行，行善布德濟神離苦，超出生死，見賢勿慢見善勿謗，不以小過證人大罪，違法失理其罪莫大，罪福有證。",
        "from": "T14n0492a_001:0753c06_8",
        "context_with_next_sentence": true
    },
    {
        "source_sentence": "可畏！",
        "from": "T14n0492a_001:0753c09_9",
        "context_with_next_sentence": true
    },
    {
        "source_sentence": "可畏！」",
        "from": "T14n0492a_001:0753c10_0",
        "context_with_next_sentence": true
    },
    {
        "source_sentence": "阿難復白佛言：「末世弟子生是魔界，多有因緣，有居家之求、身口之累，云何行之？」",
        "from": "T14n0492a_001:0753c10_1",
        "context_with_next_sentence": true
    },
    {
        "source_sentence": "佛言：「為佛弟子，雖有因緣持戒勿犯，誠信畏慎敬歸三尊，孝事二親內外謹善，不念誑佞心口相應，善權方便進退知時，可得作世間事，不得為世間意。」",
        "from": "T14n0492a_001:0753c11_2",
        "context_with_next_sentence": true
    },
    {
        "source_sentence": "阿難白佛：「何謂世間事？",
        "from": "T14n0492a_001:0753c15_3",
        "context_with_next_sentence": true
    },
    {
        "source_sentence": "何謂世間意？」",
        "from": "T14n0492a_001:0753c16_4",
        "context_with_next_sentence": true
    },
    {
        "source_sentence": "佛言：「為佛弟子，可得估販利業，平斗秤尺施行以理，不得阿枉巧欺以侵於人，葬送、移徙、婚姻、嫁娶是為世間事也。",
        "from": "T14n0492a_001:0753c16_5",
        "context_with_next_sentence": true
    },
    {
        "source_sentence": "世間意者，為佛弟子不得卜問、請符呪魘怪、祠祀、解奏、畏忌不吉。",
        "from": "T14n0492a_001:0753c19_0",
        "context_with_next_sentence": true
    },
    {
        "source_sentence": "受佛五戒者，是福德之人，無所畏避，有所施行當啟三尊，無往不吉。",
        "from": "T14n0492a_001:0753c20_1",
        "context_with_next_sentence": true
    },
    {
        "source_sentence": "戒德之人，道護為強，諸天龍鬼神無不敬伏；戒貴則尊，所往常安。",
        "from": "T14n0492a_001:0753c22_2",
        "context_with_next_sentence": true
    },
    {
        "source_sentence": "不達之者，自作鄣礙。",
        "from": "T14n0492a_001:0753c23_3",
        "context_with_next_sentence": true
    },
    {
        "source_sentence": "善惡由心禍福由人，如影追形如響隨聲，天無不覆地無不載；戒行之德福應自然，天神擁護感動十方，與天參德功勳巍巍，眾聖嗟歎難可稱量，智士達命沒身不邪，善知佛教可得度世之道。」",
        "from": "T14n0492a_001:0753c24_0",
        "context_with_next_sentence": true
    },
    {
        "source_sentence": "阿難聞佛所說，便整袈裟頭腦著地：「唯然，世尊！",
        "from": "T14n0492a_001:0753c28_1",
        "context_with_next_sentence": true
    },
    {
        "source_sentence": "我等有福，得近如來耳飡法味，普恩慈大，愍念一切，為興福田，令得脫苦。",
        "from": "T14n0492a_001:0753c29_2",
        "context_with_next_sentence": true
    },
    {
        "source_sentence": "佛語至誠而信者少，是世多惡，眾生相詛，多信鬼神背正向邪，天堂皆空地獄塞滿，甚可痛哉！",
        "from": "T14n0492a_001:0754a02_3",
        "context_with_next_sentence": true
    },
    {
        "source_sentence": "若有信者，或一若兩，奈何世凋，乃當如此。",
        "from": "T14n0492a_001:0754a04_4",
        "context_with_next_sentence": true
    },
    {
        "source_sentence": "佛滅度後，經法獨存，少有行者；人民轉偽，漸銷淪替將衰滅矣。",
        "from": "T14n0492a_001:0754a05_5",
        "context_with_next_sentence": true
    },
    {
        "source_sentence": "嗚呼！",
        "from": "T14n0492a_001:0754a06_6",
        "context_with_next_sentence": true
    },
    {
        "source_sentence": "痛哉！",
        "from": "T14n0492a_001:0754a06_7",
        "context_with_next_sentence": true
    },
    {
        "source_sentence": "復何恃怙？",
        "from": "T14n0492a_001:0754a06_8",
        "context_with_next_sentence": true
    },
    {
        "source_sentence": "唯願世尊，為諸晚學留神顯化，未可般泥洹。」",
        "from": "T14n0492a_001:0754a07_9",
        "context_with_next_sentence": true
    },
    {
        "source_sentence": "阿難因進頌曰：「佛為三界護，　　恩廣普慈大，　願為晚學類，　　未可取泥洹。",
        "from": "T14n0492a_001:0754a08_10",
        "context_with_next_sentence": true
    },
    {
        "source_sentence": "　痛矣未達者，　　瞢瞢不別真，　法鼓震三千，　　云何不得聞？",
        "from": "T14n0492a_001:0754a11_0",
        "context_with_next_sentence": true
    },
    {
        "source_sentence": "　世濁諸惡人，　　自還墮顛倒，　不信世有佛，　　自作眾罪本。",
        "from": "T14n0492a_001:0754a13_0",
        "context_with_next_sentence": true
    },
    {
        "source_sentence": "　命盡往地獄，　　刀劍解其身，　祠祀好殺生，　　鑊湯涌其中；　婬泆抱銅柱，　　大火相燒然，　誹謗清高士，　　鐵鉤拔其舌；　亂酒無禮節，　　洋銅沃其口，　若生還作人，　　癡騃無義方。",
        "from": "T14n0492a_001:0754a15_0",
        "context_with_next_sentence": true
    },
    {
        "source_sentence": "　不殺得長壽，　　無病常康強；　不盜後大富，　　錢財恒自饒；　不婬香淨潔，　　身體鮮苾芬；　至誠不欺詐，　　為人所信承；　不醉得聰明，　　眾人所尊敬。",
        "from": "T14n0492a_001:0754a21_0",
        "context_with_next_sentence": true
    },
    {
        "source_sentence": "　五福超法出，　　天人同儔類，　所生億萬倍，　　真諦甚分明。",
        "from": "T14n0492a_001:0754a26_0",
        "context_with_next_sentence": true
    },
    {
        "source_sentence": "　癡愚不別道，　　蔽聖毀正覺，　死入無擇獄，　　頭上戴鐵輪。",
        "from": "T14n0492a_001:0754a28_0",
        "context_with_next_sentence": true
    },
    {
        "source_sentence": "　求死不得死，　　須臾已變形，　矛戟相貫刺，　　軀體相殘截。",
        "from": "T14n0492a_001:0754b01_0",
        "context_with_next_sentence": true
    },
    {
        "source_sentence": "　曚曚不達事，　　惡惡相牽拘，　展轉眾徒趣，　　禽獸六畜形，　為人所屠割，　　以肉償宿怨，　無道墮惡道，　　求脫甚為難。",
        "from": "T14n0492a_001:0754b03_0",
        "context_with_next_sentence": true
    },
    {
        "source_sentence": "　人身既難得，　　佛法難得聞，　世尊為眾祐，　　安住之特尊。",
        "from": "T14n0492a_001:0754b07_0",
        "context_with_next_sentence": true
    },
    {
        "source_sentence": "　敷遺甘露法，　　晚學普奉行，　哀我現深慧，　　愍念群生故。",
        "from": "T14n0492a_001:0754b09_0",
        "context_with_next_sentence": true
    },
    {
        "source_sentence": "　開悟示道地，　　行者得度脫，　福人在向向，　　見諦樂不生。",
        "from": "T14n0492a_001:0754b11_0",
        "context_with_next_sentence": true
    },
    {
        "source_sentence": "　自歸安仁聖，　　殖種不死路，　恩慈無過佛，　　神妙現威光。",
        "from": "T14n0492a_001:0754b13_0",
        "context_with_next_sentence": true
    },
    {
        "source_sentence": "　願使一切人，　　得服甘露漿，　慧船到彼岸，　　法磬倡三千。",
        "from": "T14n0492a_001:0754b15_0",
        "context_with_next_sentence": true
    },
    {
        "source_sentence": "　彼我無我想，　　眾祐轉法輪，　我等蒙嘉慶，　　得捨十二緣，　歡喜稽首拜，　　自歸最無上。」",
        "from": "T14n0492a_001:0754b17_0",
        "context_with_next_sentence": true
    },
    {
        "source_sentence": "阿難稽首頌已，諸會大眾得不迴還，心意開解，僧那大鎧志無上道，甘露之音，香熏十方。",
        "from": "T14n0492a_001:0754b20_0",
        "context_with_next_sentence": true
    },
    {
        "source_sentence": "示現道地為作橋梁，國王、臣民、天龍、鬼神，聞佛所說，阿難所頌，且悲、且感、且歎、且喜，稽首佛足，及禮阿難，受教而去。",
        "from": "T14n0492a_001:0754b22_0",
        "context_with_next_sentence": true
    },
    {
        "source_sentence": "佛說阿難問事佛吉凶經",
        "from": "T14n0492a_001:0754b25_0",
        "context_with_next_sentence": false
    }
]