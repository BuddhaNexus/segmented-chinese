[
    {
        "source_sentence": "佛說海意菩薩所問淨印法門經",
        "from": "T13n0400_006:0487b07_0",
        "context_with_next_sentence": true
    },
    {
        "source_sentence": "卷第六",
        "from": "T13n0400_006:0487b08_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿傳",
        "from": "T13n0400_006:0487b10_0",
        "context_with_next_sentence": true
    },
    {
        "source_sentence": "梵大師賜紫沙門臣法護等奉　詔譯",
        "from": "T13n0400_006:0487b11_0",
        "context_with_next_sentence": true
    },
    {
        "source_sentence": "「◎復次，海意！",
        "from": "T13n0400_006:0487b12_0",
        "context_with_next_sentence": true
    },
    {
        "source_sentence": "若菩薩雖生諸趣，無所希望，善護戒行，即能降蘊魔；若我見無依止善護戒行，能降煩惱魔；若以淨戒，令諸眾生出離老死，自護戒行能降死魔；若起是念，我令一切毀禁眾生皆悉安住聖淨戒中，自護戒行能降天魔。",
        "from": "T13n0400_006:0487b12_1",
        "context_with_next_sentence": true
    },
    {
        "source_sentence": "又復，菩薩於我無所得修行忍辱能降蘊魔；於眾生無所得修行忍辱能降煩惱魔；於生死無所得修行忍辱能降死魔；於涅槃無所得修行忍辱能降天魔。",
        "from": "T13n0400_006:0487b17_2",
        "context_with_next_sentence": true
    },
    {
        "source_sentence": "又復，菩薩身寂靜故發起精進，能越蘊魔；心寂靜故發起精進，能越煩惱魔；了達無生、無起故發起精進，能越死魔；於生死中未甞懈倦，成熟眾生攝受正法發起精進，能越天魔。",
        "from": "T13n0400_006:0487b20_3",
        "context_with_next_sentence": true
    },
    {
        "source_sentence": "又復，菩薩蘊無依止而修於定，能越蘊魔；界無依止而修於定，能越煩惱魔；處無依止而修於定，能越死魔；於餘禪支，亦悉一一迴向菩提，能越天魔。",
        "from": "T13n0400_006:0487b24_4",
        "context_with_next_sentence": true
    },
    {
        "source_sentence": "又復，菩薩能以正慧善知諸蘊，能降蘊魔；善知諸界能降煩惱魔；善知諸入能降死魔；雖善知緣生，而於實際亦不取證，能降天魔。",
        "from": "T13n0400_006:0487b28_5",
        "context_with_next_sentence": true
    },
    {
        "source_sentence": "又復，菩薩解諸法空，即彼蘊魔伺不得便；意能信順諸法無相，即煩惱魔伺不得便；知一切法無求無願，即彼死魔伺不得便；知一切法無所造作，亦無疑惑，然於善行心不厭足，即彼天魔伺不得便。",
        "from": "T13n0400_006:0487c02_6",
        "context_with_next_sentence": true
    },
    {
        "source_sentence": "又復，菩薩隨觀身中身念處而修，亦不與身俱起於尋求，能破蘊魔；隨觀受中受念處而修，亦不與受俱起於尋求，能破煩惱魔；隨觀心中心念處而修，亦不與心俱起於尋求，能破死魔；隨觀法中法念處而修，亦不與法俱起於尋求，於菩提意亦無所動，能破天魔。",
        "from": "T13n0400_006:0487c06_7",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_006:0487c13_0",
        "context_with_next_sentence": true
    },
    {
        "source_sentence": "汝今當知！",
        "from": "T13n0400_006:0487c13_1",
        "context_with_next_sentence": true
    },
    {
        "source_sentence": "此如是等諸有魔業，皆由我為根本。",
        "from": "T13n0400_006:0487c13_2",
        "context_with_next_sentence": true
    },
    {
        "source_sentence": "若或菩薩，於根本我而不起者，即於我無我。",
        "from": "T13n0400_006:0487c14_3",
        "context_with_next_sentence": true
    },
    {
        "source_sentence": "是中亦無少法可起，如是即以現量智知。",
        "from": "T13n0400_006:0487c15_4",
        "context_with_next_sentence": true
    },
    {
        "source_sentence": "又若菩薩，為彼無智諸眾生故，被大乘鎧者，菩薩應當不與自他俱時依止故被其鎧。",
        "from": "T13n0400_006:0487c16_5",
        "context_with_next_sentence": true
    },
    {
        "source_sentence": "菩薩乃自思惟：『我當云何而得此鎧堅固不壞？』",
        "from": "T13n0400_006:0487c18_6",
        "context_with_next_sentence": true
    },
    {
        "source_sentence": "又復惟忖：『我所被鎧不為壞我，亦不壞眾生，不壞壽者、士夫、養者、補特伽羅、意生等類；若或依止我、人、眾生、壽者、補特伽羅等見，即有所著，是故我今諸所依止而悉棄捨。』",
        "from": "T13n0400_006:0487c19_7",
        "context_with_next_sentence": true
    },
    {
        "source_sentence": "何依止邪？",
        "from": "T13n0400_006:0487c23_8",
        "context_with_next_sentence": true
    },
    {
        "source_sentence": "謂於蘊、處、界中顛倒依止。",
        "from": "T13n0400_006:0487c23_9",
        "context_with_next_sentence": true
    },
    {
        "source_sentence": "何所顛倒？",
        "from": "T13n0400_006:0487c24_0",
        "context_with_next_sentence": true
    },
    {
        "source_sentence": "以諸眾生於無常中而生常想；苦生樂想；無我我想；不淨淨想。",
        "from": "T13n0400_006:0487c24_1",
        "context_with_next_sentence": true
    },
    {
        "source_sentence": "菩薩若能正知彼想，即為如應說其法要。",
        "from": "T13n0400_006:0487c25_2",
        "context_with_next_sentence": true
    },
    {
        "source_sentence": "云何正知想邪？",
        "from": "T13n0400_006:0487c26_3",
        "context_with_next_sentence": true
    },
    {
        "source_sentence": "謂若無受、無取，即能正知。",
        "from": "T13n0400_006:0487c27_0",
        "context_with_next_sentence": true
    },
    {
        "source_sentence": "何以故？",
        "from": "T13n0400_006:0487c27_1",
        "context_with_next_sentence": true
    },
    {
        "source_sentence": "此若不受彼即不取，此若不取彼亦不受。",
        "from": "T13n0400_006:0487c27_2",
        "context_with_next_sentence": true
    },
    {
        "source_sentence": "若如是者，即無癡昧，能正知想。」",
        "from": "T13n0400_006:0487c28_3",
        "context_with_next_sentence": true
    },
    {
        "source_sentence": "海意菩薩白佛言：「世尊！",
        "from": "T13n0400_006:0487c29_4",
        "context_with_next_sentence": true
    },
    {
        "source_sentence": "想云何知？",
        "from": "T13n0400_006:0488a01_5",
        "context_with_next_sentence": true
    },
    {
        "source_sentence": "或過去耶？",
        "from": "T13n0400_006:0488a01_6",
        "context_with_next_sentence": true
    },
    {
        "source_sentence": "未來邪？",
        "from": "T13n0400_006:0488a01_7",
        "context_with_next_sentence": true
    },
    {
        "source_sentence": "現在耶？」",
        "from": "T13n0400_006:0488a01_8",
        "context_with_next_sentence": true
    },
    {
        "source_sentence": "佛言：「非過去、未來、現在。",
        "from": "T13n0400_006:0488a02_0",
        "context_with_next_sentence": true
    },
    {
        "source_sentence": "所以者何？",
        "from": "T13n0400_006:0488a02_1",
        "context_with_next_sentence": true
    },
    {
        "source_sentence": "過去想已盡，未來想未至，現在想無住。",
        "from": "T13n0400_006:0488a02_2",
        "context_with_next_sentence": true
    },
    {
        "source_sentence": "是故當知，於三世中想無所得。",
        "from": "T13n0400_006:0488a03_3",
        "context_with_next_sentence": true
    },
    {
        "source_sentence": "如是乃能正知於想，由正知想故，即能清淨菩薩一切所行之行；復能了知一切眾生種種之行。",
        "from": "T13n0400_006:0488a04_4",
        "context_with_next_sentence": true
    },
    {
        "source_sentence": "海意！",
        "from": "T13n0400_006:0488a06_5",
        "context_with_next_sentence": true
    },
    {
        "source_sentence": "若菩薩不能清淨菩薩之行，即不能知眾生之行。",
        "from": "T13n0400_006:0488a06_6",
        "context_with_next_sentence": true
    },
    {
        "source_sentence": "若復能知眾生諸行，乃能清淨菩薩之行。",
        "from": "T13n0400_006:0488a07_7",
        "context_with_next_sentence": true
    },
    {
        "source_sentence": "如是了知眾生行故，即為眾生如應說法，乃能隨諸眾生心轉，所應示現而悉能知。",
        "from": "T13n0400_006:0488a08_8",
        "context_with_next_sentence": true
    },
    {
        "source_sentence": "「海意當知！",
        "from": "T13n0400_006:0488a10_9",
        "context_with_next_sentence": true
    },
    {
        "source_sentence": "或有眾生貪意中行瞋，有瞋意中行貪；有癡意中行瞋，有癡意中行貪；有貪意中行癡，有瞋意中行癡；有瞋、癡意中行貪；有癡、貪意中行瞋。",
        "from": "T13n0400_006:0488a11_0",
        "context_with_next_sentence": true
    },
    {
        "source_sentence": "又有眾生，假現於貪而取於瞋，假現於瞋而取於貪；假現於瞋而取於癡，假現於癡而取於瞋；假現於癡而取於貪，假現於貪而取於癡；假現貪、瞋而取於癡，假現瞋、癡而取於貪；假現癡、貪而取於瞋。",
        "from": "T13n0400_006:0488a14_1",
        "context_with_next_sentence": true
    },
    {
        "source_sentence": "又有眾生先貪後瞋，先瞋後貪；先瞋後癡，先癡後瞋；先癡後貪，先貪後癡；先貪、瞋後癡，先瞋、癡後貪；先癡、貪後瞋，先癡、瞋後貪。",
        "from": "T13n0400_006:0488a18_2",
        "context_with_next_sentence": true
    },
    {
        "source_sentence": "又有眾生，於色起貪，於聲起瞋；於聲起貪，於色起瞋；於香起貪，於味起瞋；於味起貪，於香起瞋；於觸起貪，於法起瞋；於法起貪，於觸起瞋。",
        "from": "T13n0400_006:0488a21_3",
        "context_with_next_sentence": true
    },
    {
        "source_sentence": "又有眾生，因離色故而得調伏，不因離聲；有離聲故而得調伏，不因離色；有離香故而得調伏，不因離味；有離味故而得調伏，不因離香；有離觸故而得調伏；不因離法；有離法故而得調伏，不因離觸。",
        "from": "T13n0400_006:0488a24_4",
        "context_with_next_sentence": true
    },
    {
        "source_sentence": "又有眾生，因身離故而得調伏，不因心離；因心離故而得調伏，不因身離；有亦因身離、亦因心離而得調伏；有不因身離、不因心離而得調伏。",
        "from": "T13n0400_006:0488a29_5",
        "context_with_next_sentence": true
    },
    {
        "source_sentence": "又有眾生，因無常聲而得調伏，不因苦、無我、寂靜等聲。",
        "from": "T13n0400_006:0488b03_6",
        "context_with_next_sentence": true
    },
    {
        "source_sentence": "有因苦聲，不因無常、無我、寂靜之聲；有因無我聲，不因無常、苦、寂靜聲；有因寂靜聲，不因無常、苦、無我之聲。",
        "from": "T13n0400_006:0488b04_7",
        "context_with_next_sentence": true
    },
    {
        "source_sentence": "又有眾生，有因說法神變而得調伏，不因教誡神變；有因教誡神變而得調伏，不因說法神變；有因神境神變而得調伏，不因說法、教誡神變。",
        "from": "T13n0400_006:0488b07_8",
        "context_with_next_sentence": true
    },
    {
        "source_sentence": "又有眾生，因說法神變故而生信解；有因教誡神變故而得遠塵；有因神境神變故而得解脫。",
        "from": "T13n0400_006:0488b10_9",
        "context_with_next_sentence": true
    },
    {
        "source_sentence": "又有眾生，利根勤行鈍根解脫；有鈍根勤行利根解脫；有鈍根勤行鈍根解脫；有利根勤行利根解脫。",
        "from": "T13n0400_006:0488b12_10",
        "context_with_next_sentence": true
    },
    {
        "source_sentence": "又有眾生，由因得解脫而不由緣；有由緣得解脫而不由因；有亦由因、亦由緣故而得解脫；有不由因、不由緣故而得解脫。",
        "from": "T13n0400_006:0488b15_11",
        "context_with_next_sentence": true
    },
    {
        "source_sentence": "又有眾生，因內觀過失故而得解脫，不因外觀；有因外觀過失而得解脫，不因內觀；有亦因內觀、亦因外觀諸過失故而得解脫；有不因內觀、不因外觀諸過失故而得解脫。",
        "from": "T13n0400_006:0488b17_12",
        "context_with_next_sentence": true
    },
    {
        "source_sentence": "又有眾生，修行於樂成證解脫，不因於苦；有因於苦不因於樂；有亦因苦、亦因於樂；有不因樂亦不因苦。",
        "from": "T13n0400_006:0488b21_13",
        "context_with_next_sentence": true
    },
    {
        "source_sentence": "又有眾生，因警發相而得調伏；因安止相而得調伏；因降伏相而得調伏；因善攝相而得調伏；有因善相而得調伏；有因不善相而得調伏；有因瞋相而得調伏；有因三相而得調伏；有因容緩相而得調伏；有因緣生法而得調伏；有因隨順行而得調伏；有因默然行而得解脫；有因差別行而得解脫；有因念處法聲，有因正斷聲，有因神足聲，有因根聲，有因力聲，有因覺支聲，有因正道聲，有因奢摩他聲，有因毘鉢舍那聲，有因四聖諦聲而得解脫。",
        "from": "T13n0400_006:0488b24_14",
        "context_with_next_sentence": true
    },
    {
        "source_sentence": "「海意！",
        "from": "T13n0400_006:0488c05_15",
        "context_with_next_sentence": true
    },
    {
        "source_sentence": "此如是等，不可思議眾生所行，不可思議眾生心意，不可思議眾生境界。",
        "from": "T13n0400_006:0488c05_16",
        "context_with_next_sentence": true
    },
    {
        "source_sentence": "若菩薩入不思議智，入已即能遍入一切眾生不可思議境界。",
        "from": "T13n0400_006:0488c07_17",
        "context_with_next_sentence": true
    },
    {
        "source_sentence": "海意！",
        "from": "T13n0400_006:0488c08_18",
        "context_with_next_sentence": true
    },
    {
        "source_sentence": "譬如有人周遍四方以繩為網，是人忽以因緣入其網中，此人普欲解除其網。",
        "from": "T13n0400_006:0488c08_19",
        "context_with_next_sentence": true
    },
    {
        "source_sentence": "而以此人善呪力故，其網後時為呪力所加而悉斷壞，是人隨意得出無礙。",
        "from": "T13n0400_006:0488c10_20",
        "context_with_next_sentence": true
    },
    {
        "source_sentence": "菩薩亦復如是，由具善巧方便故，遍入一切眾生心意；入已即能以般若波羅蜜多明呪之力，普斷一切眾生煩惱纏縛。",
        "from": "T13n0400_006:0488c12_21",
        "context_with_next_sentence": true
    },
    {
        "source_sentence": "菩薩然亦不證佛智，普為一切眾生現起施作一切佛事。」",
        "from": "T13n0400_006:0488c14_22",
        "context_with_next_sentence": true
    },
    {
        "source_sentence": "爾時，尊者舍利子前白佛言：「希有世尊！",
        "from": "T13n0400_006:0488c17_0",
        "context_with_next_sentence": true
    },
    {
        "source_sentence": "所有無量眾生心行，乃至不思議佛智，又復甚奇。",
        "from": "T13n0400_006:0488c17_1",
        "context_with_next_sentence": true
    },
    {
        "source_sentence": "世尊！",
        "from": "T13n0400_006:0488c19_2",
        "context_with_next_sentence": true
    },
    {
        "source_sentence": "若新發意菩薩，或聞說此無量眾生心行、無量佛智，聞已豈非生驚怖邪？」",
        "from": "T13n0400_006:0488c19_3",
        "context_with_next_sentence": true
    },
    {
        "source_sentence": "佛言：「舍利子！",
        "from": "T13n0400_006:0488c20_4",
        "context_with_next_sentence": true
    },
    {
        "source_sentence": "於汝意云何？",
        "from": "T13n0400_006:0488c21_5",
        "context_with_next_sentence": true
    },
    {
        "source_sentence": "譬如新生師子之子，聞師子吼可驚怖不？」",
        "from": "T13n0400_006:0488c21_6",
        "context_with_next_sentence": true
    },
    {
        "source_sentence": "舍利子言：「不也。",
        "from": "T13n0400_006:0488c22_7",
        "context_with_next_sentence": true
    },
    {
        "source_sentence": "世尊！」",
        "from": "T13n0400_006:0488c22_8",
        "context_with_next_sentence": true
    },
    {
        "source_sentence": "佛言：「舍利子！",
        "from": "T13n0400_006:0488c23_0",
        "context_with_next_sentence": true
    },
    {
        "source_sentence": "新發意菩薩亦復如是，聞佛如來師子吼已，不生驚怖；聞說無量眾生心行，亦無恐畏。",
        "from": "T13n0400_006:0488c23_1",
        "context_with_next_sentence": true
    },
    {
        "source_sentence": "舍利子！",
        "from": "T13n0400_006:0488c25_2",
        "context_with_next_sentence": true
    },
    {
        "source_sentence": "又如小火光明，於彼一切草木不生驚怖。",
        "from": "T13n0400_006:0488c25_3",
        "context_with_next_sentence": true
    },
    {
        "source_sentence": "火亦不作是念：『我無力能燒諸草木。』",
        "from": "T13n0400_006:0488c26_4",
        "context_with_next_sentence": true
    },
    {
        "source_sentence": "新發意菩薩亦復如是，智慧光明雖復甚少，而於一切眾生所有煩惱，不生驚怖。",
        "from": "T13n0400_006:0488c27_5",
        "context_with_next_sentence": true
    },
    {
        "source_sentence": "菩薩亦不作是念：『我不能息眾生煩惱。』",
        "from": "T13n0400_006:0488c29_6",
        "context_with_next_sentence": true
    },
    {
        "source_sentence": "何以故？",
        "from": "T13n0400_006:0489a01_7",
        "context_with_next_sentence": true
    },
    {
        "source_sentence": "菩薩若起深固作意，以所成慧如實觀察，即能息諸眾生煩惱。",
        "from": "T13n0400_006:0489a01_8",
        "context_with_next_sentence": true
    },
    {
        "source_sentence": "舍利子！",
        "from": "T13n0400_006:0489a02_9",
        "context_with_next_sentence": true
    },
    {
        "source_sentence": "又如有火，與彼大地一切草木、樹林、花果，要期盡劫而共鬪戰，至第七日當起戰事。",
        "from": "T13n0400_006:0489a02_10",
        "context_with_next_sentence": true
    },
    {
        "source_sentence": "時彼大地草木，并餘一切草木等眾而共集會，乃相謂言：『汝有力能，與我援助。』",
        "from": "T13n0400_006:0489a04_11",
        "context_with_next_sentence": true
    },
    {
        "source_sentence": "時諸草木積聚既廣量等須彌，時或有人來謂火言：『草木眾多，汝唯單己。",
        "from": "T13n0400_006:0489a06_12",
        "context_with_next_sentence": true
    },
    {
        "source_sentence": "汝今何不多求援助？",
        "from": "T13n0400_006:0489a08_13",
        "context_with_next_sentence": true
    },
    {
        "source_sentence": "汝力何能敵草木眾？』",
        "from": "T13n0400_006:0489a08_14",
        "context_with_next_sentence": true
    },
    {
        "source_sentence": "彼火答言：『我今不須求其助力。",
        "from": "T13n0400_006:0489a09_15",
        "context_with_next_sentence": true
    },
    {
        "source_sentence": "何以故？",
        "from": "T13n0400_006:0489a09_16",
        "context_with_next_sentence": true
    },
    {
        "source_sentence": "而諸草木雖復眾多，隨彼一切我力能敵，令彼草木悉滅無餘。』",
        "from": "T13n0400_006:0489a10_17",
        "context_with_next_sentence": true
    },
    {
        "source_sentence": "菩薩亦復如是，隨彼無量眾生一切煩惱，菩薩即放無量慧火，其力敵勝。",
        "from": "T13n0400_006:0489a11_18",
        "context_with_next_sentence": true
    },
    {
        "source_sentence": "又復菩薩起深固意，於一切眾生煩惱聚中，以所成慧如實觀察，即能息諸眾生煩惱。",
        "from": "T13n0400_006:0489a13_19",
        "context_with_next_sentence": true
    },
    {
        "source_sentence": "若或菩薩取證離煩惱法，捨煩惱者，彼即速墮聲聞、緣覺之地。",
        "from": "T13n0400_006:0489a15_20",
        "context_with_next_sentence": true
    },
    {
        "source_sentence": "舍利子！",
        "from": "T13n0400_006:0489a16_21",
        "context_with_next_sentence": true
    },
    {
        "source_sentence": "以是緣故，汝應當知！",
        "from": "T13n0400_006:0489a16_22",
        "context_with_next_sentence": true
    },
    {
        "source_sentence": "若菩薩隨於一切煩惱聚中，能深固作意如實伺察者，即於彼彼一切煩惱力能勝伏。",
        "from": "T13n0400_006:0489a17_23",
        "context_with_next_sentence": true
    },
    {
        "source_sentence": "舍利子！",
        "from": "T13n0400_006:0489a19_24",
        "context_with_next_sentence": true
    },
    {
        "source_sentence": "若有得聞如是說已不驚怖者，當知是為善巧方便菩薩。",
        "from": "T13n0400_006:0489a19_25",
        "context_with_next_sentence": true
    },
    {
        "source_sentence": "「舍利子！",
        "from": "T13n0400_006:0489a20_26",
        "context_with_next_sentence": true
    },
    {
        "source_sentence": "又如蛇毒，凡所傷[口*赦]而無助伴。",
        "from": "T13n0400_006:0489a21_27",
        "context_with_next_sentence": true
    },
    {
        "source_sentence": "新發意菩薩亦復如是，修集菩提分法時，亦復單己而無助伴，但自修集菩提分法。",
        "from": "T13n0400_006:0489a21_28",
        "context_with_next_sentence": true
    },
    {
        "source_sentence": "又如螢火，不能勝彼百千日輪廣大光明。",
        "from": "T13n0400_006:0489a23_29",
        "context_with_next_sentence": true
    },
    {
        "source_sentence": "一切煩惱亦復如是，不能勝敵菩薩慧光。",
        "from": "T13n0400_006:0489a24_30",
        "context_with_next_sentence": true
    },
    {
        "source_sentence": "又如除毒之藥，狀雖至小，而能解除廣大之毒。",
        "from": "T13n0400_006:0489a25_31",
        "context_with_next_sentence": true
    },
    {
        "source_sentence": "菩薩亦復如是，智慧之藥雖復至小，而能息除諸煩惱毒。",
        "from": "T13n0400_006:0489a26_32",
        "context_with_next_sentence": true
    },
    {
        "source_sentence": "又如天降一味之雨，隨所墮處，器有差別成種種味。",
        "from": "T13n0400_006:0489a28_33",
        "context_with_next_sentence": true
    },
    {
        "source_sentence": "菩薩亦復如是，修集一味解脫之智，隨諸眾生種種根性，種種說法而各有異。",
        "from": "T13n0400_006:0489a29_34",
        "context_with_next_sentence": true
    },
    {
        "source_sentence": "又如閻浮檀金出現世間，映蔽一切餘諸珍寶。",
        "from": "T13n0400_006:0489b02_35",
        "context_with_next_sentence": true
    },
    {
        "source_sentence": "菩薩大寶出現世間亦復如是，映蔽一切聲聞、緣覺。",
        "from": "T13n0400_006:0489b03_36",
        "context_with_next_sentence": true
    },
    {
        "source_sentence": "又如轉輪聖王出現世間，一切小王皆悉歸向。",
        "from": "T13n0400_006:0489b04_37",
        "context_with_next_sentence": true
    },
    {
        "source_sentence": "菩薩法王之子亦復如是，若發大菩提心，一切世間天、人、阿修羅等，各各頂奉而悉歸向。",
        "from": "T13n0400_006:0489b05_38",
        "context_with_next_sentence": true
    },
    {
        "source_sentence": "又如薄福眾生，雖遇寶雨而無所獲；不種善根諸眾生等亦復如是，雖發菩提心而無所成。",
        "from": "T13n0400_006:0489b07_39",
        "context_with_next_sentence": true
    },
    {
        "source_sentence": "又如世間若無甘蔗種子，即不能生於甜味。",
        "from": "T13n0400_006:0489b09_40",
        "context_with_next_sentence": true
    },
    {
        "source_sentence": "菩薩亦復如是，若無大菩提心種子，即不能成就阿耨多羅三藐三菩提果。」",
        "from": "T13n0400_006:0489b10_41",
        "context_with_next_sentence": true
    },
    {
        "source_sentence": "佛說海意菩薩所問淨印法門經卷第六",
        "from": "T13n0400_006:0489b13_0",
        "context_with_next_sentence": false
    }
]