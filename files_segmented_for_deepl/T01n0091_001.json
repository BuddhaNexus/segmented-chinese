[
    {
        "source_sentence": "佛說婆羅門子命終愛念不離經",
        "from": "T01n0091_001:0915a04_0",
        "context_with_next_sentence": true
    },
    {
        "source_sentence": "後漢安息沙門安世高譯",
        "from": "T01n0091_001:0915a06_0",
        "context_with_next_sentence": true
    },
    {
        "source_sentence": "聞如是：一時，婆伽婆在舍衛城祇樹給孤獨園。",
        "from": "T01n0091_001:0915a07_0",
        "context_with_next_sentence": true
    },
    {
        "source_sentence": "彼時有異婆羅門，有一子命終愛念不離。",
        "from": "T01n0091_001:0915a08_1",
        "context_with_next_sentence": true
    },
    {
        "source_sentence": "彼命終亦不能食，亦不能飲，亦不著衣亦不塗香，但至塚間而啼泣，彼啼泣憶念在抱上。",
        "from": "T01n0091_001:0915a09_0",
        "context_with_next_sentence": true
    },
    {
        "source_sentence": "於是彼婆羅門彷徉而行至世尊所，到已共世尊面相慰勞。",
        "from": "T01n0091_001:0915a11_0",
        "context_with_next_sentence": true
    },
    {
        "source_sentence": "面相慰勞已，彼婆羅門却坐一面已。",
        "from": "T01n0091_001:0915a12_1",
        "context_with_next_sentence": true
    },
    {
        "source_sentence": "世尊告曰：「何以故？",
        "from": "T01n0091_001:0915a13_2",
        "context_with_next_sentence": true
    },
    {
        "source_sentence": "汝婆羅門諸根不常定？」",
        "from": "T01n0091_001:0915a13_3",
        "context_with_next_sentence": true
    },
    {
        "source_sentence": "「此瞿曇！",
        "from": "T01n0091_001:0915a14_4",
        "context_with_next_sentence": true
    },
    {
        "source_sentence": "我意根云何意根當定？",
        "from": "T01n0091_001:0915a14_5",
        "context_with_next_sentence": true
    },
    {
        "source_sentence": "我有一子而命終，愛念不離。",
        "from": "T01n0091_001:0915a14_6",
        "context_with_next_sentence": true
    },
    {
        "source_sentence": "彼命終，我不能食、不能飲、不著衣、不塗香，我但在家啼泣，啼泣時憶念在抱上。」",
        "from": "T01n0091_001:0915a15_7",
        "context_with_next_sentence": true
    },
    {
        "source_sentence": "「如是如是。",
        "from": "T01n0091_001:0915a17_8",
        "context_with_next_sentence": true
    },
    {
        "source_sentence": "婆羅門！",
        "from": "T01n0091_001:0915a17_9",
        "context_with_next_sentence": true
    },
    {
        "source_sentence": "此婆羅門！",
        "from": "T01n0091_001:0915a17_10",
        "context_with_next_sentence": true
    },
    {
        "source_sentence": "愛生已則有憂慼苦不樂。」",
        "from": "T01n0091_001:0915a17_11",
        "context_with_next_sentence": true
    },
    {
        "source_sentence": "「云何，瞿曇！",
        "from": "T01n0091_001:0915a18_12",
        "context_with_next_sentence": true
    },
    {
        "source_sentence": "豈當爾？",
        "from": "T01n0091_001:0915a18_13",
        "context_with_next_sentence": true
    },
    {
        "source_sentence": "愛生已，當有憂慼苦不樂耶？",
        "from": "T01n0091_001:0915a18_14",
        "context_with_next_sentence": true
    },
    {
        "source_sentence": "此瞿曇！",
        "from": "T01n0091_001:0915a19_15",
        "context_with_next_sentence": true
    },
    {
        "source_sentence": "愛生已，當有歡喜愛念。」",
        "from": "T01n0091_001:0915a19_16",
        "context_with_next_sentence": true
    },
    {
        "source_sentence": "再三，世尊告彼婆羅門曰：「如是如是。",
        "from": "T01n0091_001:0915a20_17",
        "context_with_next_sentence": true
    },
    {
        "source_sentence": "婆羅門！",
        "from": "T01n0091_001:0915a21_18",
        "context_with_next_sentence": true
    },
    {
        "source_sentence": "此婆羅門！",
        "from": "T01n0091_001:0915a21_19",
        "context_with_next_sentence": true
    },
    {
        "source_sentence": "愛生已，則有憂慼啼泣不樂。」",
        "from": "T01n0091_001:0915a21_20",
        "context_with_next_sentence": true
    },
    {
        "source_sentence": "再三，彼婆羅門白世尊曰：「云何，瞿曇！",
        "from": "T01n0091_001:0915a22_21",
        "context_with_next_sentence": true
    },
    {
        "source_sentence": "豈當爾？",
        "from": "T01n0091_001:0915a22_22",
        "context_with_next_sentence": true
    },
    {
        "source_sentence": "愛生已，有憂慼不樂耶？",
        "from": "T01n0091_001:0915a23_23",
        "context_with_next_sentence": true
    },
    {
        "source_sentence": "此瞿曇！",
        "from": "T01n0091_001:0915a23_24",
        "context_with_next_sentence": true
    },
    {
        "source_sentence": "愛生已，但有歡喜愛念。」",
        "from": "T01n0091_001:0915a23_25",
        "context_with_next_sentence": true
    },
    {
        "source_sentence": "於是彼婆羅門聞世尊所說，亦不樂、不說非。",
        "from": "T01n0091_001:0915a24_26",
        "context_with_next_sentence": true
    },
    {
        "source_sentence": "不樂、不然可已，從坐起便還。",
        "from": "T01n0091_001:0915a25_27",
        "context_with_next_sentence": true
    },
    {
        "source_sentence": "彼時祇桓門外有諸戲人共戲，彼婆羅門遙見祇桓門外有諸戲人共戲，見已作是念：「世間聰明者此是最勝，我寧可所可共沙門瞿曇論者，盡當向彼戲人說之。」",
        "from": "T01n0091_001:0915a26_0",
        "context_with_next_sentence": true
    },
    {
        "source_sentence": "於是彼婆羅門便至彼諸戲人所，到已所可共世尊論者，盡向彼戲人說之。",
        "from": "T01n0091_001:0915a29_1",
        "context_with_next_sentence": true
    },
    {
        "source_sentence": "如是說已，彼諸戲人報彼婆羅門曰：「此婆羅門！",
        "from": "T01n0091_001:0915b02_2",
        "context_with_next_sentence": true
    },
    {
        "source_sentence": "豈當爾？",
        "from": "T01n0091_001:0915b03_3",
        "context_with_next_sentence": true
    },
    {
        "source_sentence": "愛生已，則有憂慼苦不樂耶？",
        "from": "T01n0091_001:0915b03_4",
        "context_with_next_sentence": true
    },
    {
        "source_sentence": "此婆羅門！",
        "from": "T01n0091_001:0915b04_5",
        "context_with_next_sentence": true
    },
    {
        "source_sentence": "愛生已，當有歡喜愛念。」",
        "from": "T01n0091_001:0915b04_6",
        "context_with_next_sentence": true
    },
    {
        "source_sentence": "於是彼婆羅門作是念：「此諸戲人語與我等。」",
        "from": "T01n0091_001:0915b04_7",
        "context_with_next_sentence": true
    },
    {
        "source_sentence": "迴頭已即便去。",
        "from": "T01n0091_001:0915b05_8",
        "context_with_next_sentence": true
    },
    {
        "source_sentence": "彼所論則廣聞，次第徹王宮。",
        "from": "T01n0091_001:0915b06_9",
        "context_with_next_sentence": true
    },
    {
        "source_sentence": "王波斯匿聞之，沙門瞿曇作是言：「愛生已則有憂慼苦不樂。」",
        "from": "T01n0091_001:0915b06_10",
        "context_with_next_sentence": true
    },
    {
        "source_sentence": "王波斯匿聞已，告末利夫人曰：「此末利！",
        "from": "T01n0091_001:0915b08_11",
        "context_with_next_sentence": true
    },
    {
        "source_sentence": "我聞沙門瞿曇作是言：『愛生已，則有憂慼苦不樂。』」",
        "from": "T01n0091_001:0915b09_12",
        "context_with_next_sentence": true
    },
    {
        "source_sentence": "「如是如是。",
        "from": "T01n0091_001:0915b10_13",
        "context_with_next_sentence": true
    },
    {
        "source_sentence": "大王！",
        "from": "T01n0091_001:0915b10_14",
        "context_with_next_sentence": true
    },
    {
        "source_sentence": "愛生已，則有苦憂慼不樂。」",
        "from": "T01n0091_001:0915b10_15",
        "context_with_next_sentence": true
    },
    {
        "source_sentence": "「此末利！",
        "from": "T01n0091_001:0915b11_16",
        "context_with_next_sentence": true
    },
    {
        "source_sentence": "我聞汝師言，弟子亦爾。",
        "from": "T01n0091_001:0915b11_17",
        "context_with_next_sentence": true
    },
    {
        "source_sentence": "汝末利！",
        "from": "T01n0091_001:0915b11_18",
        "context_with_next_sentence": true
    },
    {
        "source_sentence": "彼沙門瞿曇是汝師，而今汝作是言：『愛生已，則有憂慼苦不樂。』」",
        "from": "T01n0091_001:0915b12_19",
        "context_with_next_sentence": true
    },
    {
        "source_sentence": "「此大王！",
        "from": "T01n0091_001:0915b13_20",
        "context_with_next_sentence": true
    },
    {
        "source_sentence": "聞我所說不信者，便可自往、若遣使。」",
        "from": "T01n0091_001:0915b13_21",
        "context_with_next_sentence": true
    },
    {
        "source_sentence": "於是王波斯匿告那梨鴦伽婆羅門曰：「汝那梨鴦伽！",
        "from": "T01n0091_001:0915b14_22",
        "context_with_next_sentence": true
    },
    {
        "source_sentence": "往彼沙門瞿曇所。",
        "from": "T01n0091_001:0915b15_23",
        "context_with_next_sentence": true
    },
    {
        "source_sentence": "到已以我言問訊沙門瞿曇，無量問訊，安隱輕舉有力不？",
        "from": "T01n0091_001:0915b16_24",
        "context_with_next_sentence": true
    },
    {
        "source_sentence": "作如是言：『此瞿曇！",
        "from": "T01n0091_001:0915b17_25",
        "context_with_next_sentence": true
    },
    {
        "source_sentence": "王波斯匿無量問訊，安隱輕舉有力不？",
        "from": "T01n0091_001:0915b17_26",
        "context_with_next_sentence": true
    },
    {
        "source_sentence": "實沙門瞿曇！",
        "from": "T01n0091_001:0915b18_27",
        "context_with_next_sentence": true
    },
    {
        "source_sentence": "作是言：「愛生已，則有憂慼苦不樂耶？」』",
        "from": "T01n0091_001:0915b19_28",
        "context_with_next_sentence": true
    },
    {
        "source_sentence": "此那梨鴦伽！",
        "from": "T01n0091_001:0915b19_29",
        "context_with_next_sentence": true
    },
    {
        "source_sentence": "若彼沙門瞿曇作是說，汝當善受持誦習之。",
        "from": "T01n0091_001:0915b20_30",
        "context_with_next_sentence": true
    },
    {
        "source_sentence": "何以故？",
        "from": "T01n0091_001:0915b21_31",
        "context_with_next_sentence": true
    },
    {
        "source_sentence": "彼不虛說。」",
        "from": "T01n0091_001:0915b21_32",
        "context_with_next_sentence": true
    },
    {
        "source_sentence": "彼那梨鴦伽婆羅門速受王波斯匿教已，至世尊所，到已共世尊面相慰勞，面相慰勞已，却坐一面。",
        "from": "T01n0091_001:0915b21_33",
        "context_with_next_sentence": true
    },
    {
        "source_sentence": "彼那梨鴦伽婆羅門却坐一面已，白世尊曰：「此瞿曇！",
        "from": "T01n0091_001:0915b23_34",
        "context_with_next_sentence": true
    },
    {
        "source_sentence": "波斯匿王無量問訊，安隱輕舉有力不？",
        "from": "T01n0091_001:0915b25_0",
        "context_with_next_sentence": true
    },
    {
        "source_sentence": "實沙門瞿曇作是言：『愛生已，則有憂慼苦不樂耶？』」",
        "from": "T01n0091_001:0915b25_1",
        "context_with_next_sentence": true
    },
    {
        "source_sentence": "「此那梨鴦伽！",
        "from": "T01n0091_001:0915b27_0",
        "context_with_next_sentence": true
    },
    {
        "source_sentence": "我還問汝，隨所有力當還報之。",
        "from": "T01n0091_001:0915b27_1",
        "context_with_next_sentence": true
    },
    {
        "source_sentence": "於那梨鴦伽意云何？",
        "from": "T01n0091_001:0915b28_0",
        "context_with_next_sentence": true
    },
    {
        "source_sentence": "或有人母命終，彼母命終意狂亂，躶形不著衣隨彼遊行，作如是言：『我不見母、我不見母。』",
        "from": "T01n0091_001:0915b28_1",
        "context_with_next_sentence": true
    },
    {
        "source_sentence": "此婆羅門當知之，愛生已則有憂慼苦不樂。",
        "from": "T01n0091_001:0915c01_2",
        "context_with_next_sentence": true
    },
    {
        "source_sentence": "如是父兄姊妹若婦命終，彼婦命終已則意狂亂，躶形不著衣隨彼遊行，作是言：『我不見父及婦。』",
        "from": "T01n0091_001:0915c02_3",
        "context_with_next_sentence": true
    },
    {
        "source_sentence": "此婆羅門！",
        "from": "T01n0091_001:0915c04_4",
        "context_with_next_sentence": true
    },
    {
        "source_sentence": "當知此愛生已則有憂慼苦不樂。",
        "from": "T01n0091_001:0915c04_5",
        "context_with_next_sentence": true
    },
    {
        "source_sentence": "此婆羅門！",
        "from": "T01n0091_001:0915c05_6",
        "context_with_next_sentence": true
    },
    {
        "source_sentence": "昔有一人婦還歸家，彼親屬欲奪與他人，彼婦人聞之，親屬欲持我與他人。",
        "from": "T01n0091_001:0915c05_7",
        "context_with_next_sentence": true
    },
    {
        "source_sentence": "彼婦人聞已速便走還。",
        "from": "T01n0091_001:0915c07_8",
        "context_with_next_sentence": true
    },
    {
        "source_sentence": "還至己夫所，到已語彼夫曰：『君當知，我親屬欲持我與他人。",
        "from": "T01n0091_001:0915c08_9",
        "context_with_next_sentence": true
    },
    {
        "source_sentence": "君所應為者今當為之。』",
        "from": "T01n0091_001:0915c09_10",
        "context_with_next_sentence": true
    },
    {
        "source_sentence": "於是彼人作極利刀，持彼婦人手還入屋中，作如是言：『當共同去，當共同去。』",
        "from": "T01n0091_001:0915c10_0",
        "context_with_next_sentence": true
    },
    {
        "source_sentence": "斷彼女人命亦自斷命。",
        "from": "T01n0091_001:0915c11_1",
        "context_with_next_sentence": true
    },
    {
        "source_sentence": "此婆羅門！",
        "from": "T01n0091_001:0915c12_2",
        "context_with_next_sentence": true
    },
    {
        "source_sentence": "當知此愛生已，則有憂慼苦不樂。」",
        "from": "T01n0091_001:0915c12_3",
        "context_with_next_sentence": true
    },
    {
        "source_sentence": "於是那梨鴦伽婆羅門聞世尊所說，善受持誦習已，從坐起，繞世尊已離世尊，還至王波斯匿所。",
        "from": "T01n0091_001:0915c13_4",
        "context_with_next_sentence": true
    },
    {
        "source_sentence": "到已白王波斯匿曰：「實爾，大王！",
        "from": "T01n0091_001:0915c15_5",
        "context_with_next_sentence": true
    },
    {
        "source_sentence": "彼沙門瞿曇作是說：『愛生已，則有憂慼苦不樂。』」",
        "from": "T01n0091_001:0915c16_6",
        "context_with_next_sentence": true
    },
    {
        "source_sentence": "於是王波斯匿告末利夫人曰：「實爾，末利！",
        "from": "T01n0091_001:0915c17_7",
        "context_with_next_sentence": true
    },
    {
        "source_sentence": "彼沙門瞿曇作是說：『愛生已，則有憂慼苦不樂。』」",
        "from": "T01n0091_001:0915c18_8",
        "context_with_next_sentence": true
    },
    {
        "source_sentence": "「是故，大王！",
        "from": "T01n0091_001:0915c19_9",
        "context_with_next_sentence": true
    },
    {
        "source_sentence": "我還問王，隨所有力當報之。",
        "from": "T01n0091_001:0915c19_10",
        "context_with_next_sentence": true
    },
    {
        "source_sentence": "於大王意云何？",
        "from": "T01n0091_001:0915c20_11",
        "context_with_next_sentence": true
    },
    {
        "source_sentence": "愛鞞留羅大將不？」",
        "from": "T01n0091_001:0915c20_12",
        "context_with_next_sentence": true
    },
    {
        "source_sentence": "「此末利！",
        "from": "T01n0091_001:0915c20_13",
        "context_with_next_sentence": true
    },
    {
        "source_sentence": "我愛彼鞞留羅大將。」",
        "from": "T01n0091_001:0915c21_0",
        "context_with_next_sentence": true
    },
    {
        "source_sentence": "「此大王！",
        "from": "T01n0091_001:0915c21_1",
        "context_with_next_sentence": true
    },
    {
        "source_sentence": "彼鞞留羅大將，是敗壞、是變異，生苦憂慼不樂不？」",
        "from": "T01n0091_001:0915c21_2",
        "context_with_next_sentence": true
    },
    {
        "source_sentence": "「此末利！",
        "from": "T01n0091_001:0915c22_3",
        "context_with_next_sentence": true
    },
    {
        "source_sentence": "鞞留羅大將，有敗壞變異，則有憂慼苦不樂。」",
        "from": "T01n0091_001:0915c22_4",
        "context_with_next_sentence": true
    },
    {
        "source_sentence": "「此大王！",
        "from": "T01n0091_001:0915c23_5",
        "context_with_next_sentence": true
    },
    {
        "source_sentence": "當以此知之，愛生已則有憂慼苦不樂。",
        "from": "T01n0091_001:0915c24_6",
        "context_with_next_sentence": true
    },
    {
        "source_sentence": "於大王意云何？",
        "from": "T01n0091_001:0915c25_0",
        "context_with_next_sentence": true
    },
    {
        "source_sentence": "愛賢首大將，愛一奔陀利大象，愛婆夷提女，愛婆沙剎諦隷(夫人)，愛迦尸人民不？」",
        "from": "T01n0091_001:0915c25_1",
        "context_with_next_sentence": true
    },
    {
        "source_sentence": "「此末利！",
        "from": "T01n0091_001:0915c27_2",
        "context_with_next_sentence": true
    },
    {
        "source_sentence": "愛迦尸拘薩羅人民。」",
        "from": "T01n0091_001:0915c27_3",
        "context_with_next_sentence": true
    },
    {
        "source_sentence": "「此大王！",
        "from": "T01n0091_001:0915c27_4",
        "context_with_next_sentence": true
    },
    {
        "source_sentence": "迦尸拘薩羅人民，亦是敗壞有變異，生苦憂慼不樂不？」",
        "from": "T01n0091_001:0915c27_5",
        "context_with_next_sentence": true
    },
    {
        "source_sentence": "「此末利！",
        "from": "T01n0091_001:0915c29_6",
        "context_with_next_sentence": true
    },
    {
        "source_sentence": "諸五婬欲自娛樂者，皆因迦尸拘薩羅人民。",
        "from": "T01n0091_001:0915c29_7",
        "context_with_next_sentence": true
    },
    {
        "source_sentence": "此末利！",
        "from": "T01n0091_001:0916a01_8",
        "context_with_next_sentence": true
    },
    {
        "source_sentence": "迦尸人民敗壞變異者，我命不全，況當不生苦憂慼不樂？」",
        "from": "T01n0091_001:0916a01_9",
        "context_with_next_sentence": true
    },
    {
        "source_sentence": "「此大王！",
        "from": "T01n0091_001:0916a02_10",
        "context_with_next_sentence": true
    },
    {
        "source_sentence": "當知此愛生已，則有苦憂慼不樂。",
        "from": "T01n0091_001:0916a03_11",
        "context_with_next_sentence": true
    },
    {
        "source_sentence": "於大王意云何？",
        "from": "T01n0091_001:0916a03_12",
        "context_with_next_sentence": true
    },
    {
        "source_sentence": "今寧愍妾不？」",
        "from": "T01n0091_001:0916a04_13",
        "context_with_next_sentence": true
    },
    {
        "source_sentence": "「此末利！",
        "from": "T01n0091_001:0916a04_14",
        "context_with_next_sentence": true
    },
    {
        "source_sentence": "我亦愍汝。」",
        "from": "T01n0091_001:0916a04_15",
        "context_with_next_sentence": true
    },
    {
        "source_sentence": "「此大王！",
        "from": "T01n0091_001:0916a04_16",
        "context_with_next_sentence": true
    },
    {
        "source_sentence": "妾亦有敗壞、有變異，寧可不生苦憂慼不樂耶？」",
        "from": "T01n0091_001:0916a05_17",
        "context_with_next_sentence": true
    },
    {
        "source_sentence": "「汝末利！",
        "from": "T01n0091_001:0916a06_18",
        "context_with_next_sentence": true
    },
    {
        "source_sentence": "敗壞有變異，我亦當生憂慼苦不樂。」",
        "from": "T01n0091_001:0916a06_19",
        "context_with_next_sentence": true
    },
    {
        "source_sentence": "「此大王！",
        "from": "T01n0091_001:0916a07_20",
        "context_with_next_sentence": true
    },
    {
        "source_sentence": "以此當知之，愛生已則有憂慼苦不樂。」",
        "from": "T01n0091_001:0916a07_21",
        "context_with_next_sentence": true
    },
    {
        "source_sentence": "「此末利！",
        "from": "T01n0091_001:0916a08_22",
        "context_with_next_sentence": true
    },
    {
        "source_sentence": "從今日始，彼沙門瞿曇！",
        "from": "T01n0091_001:0916a08_23",
        "context_with_next_sentence": true
    },
    {
        "source_sentence": "因此事當為我師，我為弟子。",
        "from": "T01n0091_001:0916a08_24",
        "context_with_next_sentence": true
    },
    {
        "source_sentence": "此末利！",
        "from": "T01n0091_001:0916a09_25",
        "context_with_next_sentence": true
    },
    {
        "source_sentence": "我今歸彼世尊、法及比丘僧，我於彼世尊持優婆塞，從今日始離於殺，今自歸佛。」",
        "from": "T01n0091_001:0916a09_26",
        "context_with_next_sentence": true
    },
    {
        "source_sentence": "如是說，王波斯匿遙聞世尊所說，歡喜而樂。",
        "from": "T01n0091_001:0916a11_27",
        "context_with_next_sentence": true
    },
    {
        "source_sentence": "佛說婆羅門子命終愛念不離經",
        "from": "T01n0091_001:0916a13_0",
        "context_with_next_sentence": false
    }
]