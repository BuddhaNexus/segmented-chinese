[
    {
        "source_sentence": "根本說一切有部毘奈耶藥事",
        "from": "T24n1448_002:0005b17_0",
        "context_with_next_sentence": true
    },
    {
        "source_sentence": "卷第二",
        "from": "T24n1448_002:0005b18_0",
        "context_with_next_sentence": true
    },
    {
        "source_sentence": "大唐三藏義淨奉　制譯",
        "from": "T24n1448_002:0005b20_0",
        "context_with_next_sentence": true
    },
    {
        "source_sentence": "佛在摩揭陀國，人間遊行至王舍城，住羯闌鐸迦竹林園中。",
        "from": "T24n1448_002:0005b21_0",
        "context_with_next_sentence": true
    },
    {
        "source_sentence": "時影勝王聞佛遊行來到國界，聞已作是思惟：「我願先時頻供養佛，猶未曾請三月夏安居，以所有家資總為供養。」",
        "from": "T24n1448_002:0005b22_1",
        "context_with_next_sentence": true
    },
    {
        "source_sentence": "作是念已，盡其所有，請佛及僧三月安居供養，并遣侍縛迦醫王供給所須病瘦醫藥。",
        "from": "T24n1448_002:0005b25_0",
        "context_with_next_sentence": true
    },
    {
        "source_sentence": "時影勝王作是念已，將諸臣佐前後圍遶從宮而出，往詣佛所。",
        "from": "T24n1448_002:0005b27_0",
        "context_with_next_sentence": true
    },
    {
        "source_sentence": "到已，稽首作禮，退坐一面。",
        "from": "T24n1448_002:0005b28_1",
        "context_with_next_sentence": true
    },
    {
        "source_sentence": "爾時世尊為王種種方便說微妙法，示教利喜，默然而住。",
        "from": "T24n1448_002:0005c01_0",
        "context_with_next_sentence": true
    },
    {
        "source_sentence": "是時大王從座而起，偏袒右肩，右膝著地，合掌向佛，白佛言：「唯願世尊受我三月夏安居請，於我宮內，所有資財、供身之物，悉持供養，并遣醫王侍縛迦療諸病苦。」",
        "from": "T24n1448_002:0005c02_1",
        "context_with_next_sentence": true
    },
    {
        "source_sentence": "爾時世尊默然而許。",
        "from": "T24n1448_002:0005c07_0",
        "context_with_next_sentence": true
    },
    {
        "source_sentence": "時王慇重請世尊已，禮佛而去。",
        "from": "T24n1448_002:0005c07_1",
        "context_with_next_sentence": true
    },
    {
        "source_sentence": "還至宮中，辦諸供具，於夏三月而為供養。",
        "from": "T24n1448_002:0005c08_2",
        "context_with_next_sentence": true
    },
    {
        "source_sentence": "爾時憍薩羅國勝光大王聞影勝王請佛及僧三月安居，種種供養并大醫王侍縛迦供給湯藥。",
        "from": "T24n1448_002:0005c09_3",
        "context_with_next_sentence": true
    },
    {
        "source_sentence": "聞已作是思惟：「彼是大國王，能以家資及侍縛迦等，而為供養。",
        "from": "T24n1448_002:0005c11_4",
        "context_with_next_sentence": true
    },
    {
        "source_sentence": "我今亦是大國之主，世尊若來此國，我亦當以一切家資及醫人阿帝耶而為供養。」",
        "from": "T24n1448_002:0005c12_5",
        "context_with_next_sentence": true
    },
    {
        "source_sentence": "乃至世尊住王舍城三月安居，作衣已竟，執持衣鉢，大眾圍遶，欲往室羅伐城，漸漸遊行，遂到彼國給孤獨園。",
        "from": "T24n1448_002:0005c14_6",
        "context_with_next_sentence": true
    },
    {
        "source_sentence": "時勝光王聞佛來至，住給孤獨園。",
        "from": "T24n1448_002:0005c17_7",
        "context_with_next_sentence": true
    },
    {
        "source_sentence": "聞已往詣，到給孤獨園，見世尊已，稽首作禮，退坐一面。",
        "from": "T24n1448_002:0005c18_0",
        "context_with_next_sentence": true
    },
    {
        "source_sentence": "爾時世尊為王種種方便說微妙法，示教利喜已，默然而住。",
        "from": "T24n1448_002:0005c20_0",
        "context_with_next_sentence": true
    },
    {
        "source_sentence": "時勝光王從座而起，偏袒右肩，雙膝著地，合掌向佛，白言世尊：「唯願世尊及苾芻僧伽，受我三月安居請，總以一切資具并醫人阿帝耶而為供養。」",
        "from": "T24n1448_002:0005c21_1",
        "context_with_next_sentence": true
    },
    {
        "source_sentence": "爾時世尊默然受請。",
        "from": "T24n1448_002:0005c25_0",
        "context_with_next_sentence": true
    },
    {
        "source_sentence": "時憍薩羅主勝光大王見佛許已，頂禮佛足，奉辭而去。",
        "from": "T24n1448_002:0005c25_1",
        "context_with_next_sentence": true
    },
    {
        "source_sentence": "還至宮中，辦諸供具，并遣醫人，於三月中供給所須，供養於佛及苾芻僧伽。",
        "from": "T24n1448_002:0005c26_2",
        "context_with_next_sentence": true
    },
    {
        "source_sentence": "時勝光王為性慈慜，每於晨朝至毘訶羅，親禮佛足，問訊起居，遍觀大眾，知其安不？",
        "from": "T24n1448_002:0005c28_3",
        "context_with_next_sentence": true
    },
    {
        "source_sentence": "見一苾芻痔病嬰身羸瘦無力，王既見已遂便問曰：「聖者！",
        "from": "T24n1448_002:0006a01_4",
        "context_with_next_sentence": true
    },
    {
        "source_sentence": "何故羸瘦無力？」",
        "from": "T24n1448_002:0006a02_5",
        "context_with_next_sentence": true
    },
    {
        "source_sentence": "苾芻答曰：「大王！",
        "from": "T24n1448_002:0006a03_6",
        "context_with_next_sentence": true
    },
    {
        "source_sentence": "為患痔病，是故羸瘦。」",
        "from": "T24n1448_002:0006a03_7",
        "context_with_next_sentence": true
    },
    {
        "source_sentence": "時王還勅醫人阿帝耶為之療疾。",
        "from": "T24n1448_002:0006a04_8",
        "context_with_next_sentence": true
    },
    {
        "source_sentence": "時彼醫人奉教而往，然此醫人不信三寶，於其病者不肯療治。",
        "from": "T24n1448_002:0006a04_9",
        "context_with_next_sentence": true
    },
    {
        "source_sentence": "王於後時還見病者，怪而問曰：「聖者！",
        "from": "T24n1448_002:0006a06_10",
        "context_with_next_sentence": true
    },
    {
        "source_sentence": "醫人不為治耶？",
        "from": "T24n1448_002:0006a07_11",
        "context_with_next_sentence": true
    },
    {
        "source_sentence": "身尚羸損。」",
        "from": "T24n1448_002:0006a07_12",
        "context_with_next_sentence": true
    },
    {
        "source_sentence": "病者對曰：「大王雖遣醫人，彼竟不來相為救療。」",
        "from": "T24n1448_002:0006a07_13",
        "context_with_next_sentence": true
    },
    {
        "source_sentence": "時王聞已，即便瞋責，遂遣使者追捉將來。",
        "from": "T24n1448_002:0006a08_14",
        "context_with_next_sentence": true
    },
    {
        "source_sentence": "王曰：「我先令汝看病苾芻，何為至今竟不救療？",
        "from": "T24n1448_002:0006a09_15",
        "context_with_next_sentence": true
    },
    {
        "source_sentence": "若不治者，我當奪汝官位。」",
        "from": "T24n1448_002:0006a10_16",
        "context_with_next_sentence": true
    },
    {
        "source_sentence": "然此醫人素無信意，因被王責更加瞋忿，惡言毀罵：「豈為汝輩，奪我官耶？」",
        "from": "T24n1448_002:0006a11_17",
        "context_with_next_sentence": true
    },
    {
        "source_sentence": "捉病苾芻，至寺門外，遂縛手足，為割痔病。",
        "from": "T24n1448_002:0006a12_18",
        "context_with_next_sentence": true
    },
    {
        "source_sentence": "時彼苾芻既遭逼迫，苦痛纏心，即便大叫，復作是念：「我遭極苦，世尊大慈寧不哀愍？」",
        "from": "T24n1448_002:0006a13_19",
        "context_with_next_sentence": true
    },
    {
        "source_sentence": "如來常法，於一切時無不知見，由大悲力之所警覺，至苾芻所。",
        "from": "T24n1448_002:0006a15_20",
        "context_with_next_sentence": true
    },
    {
        "source_sentence": "時彼醫人遙見佛來，嗔猶未息作如是語：「汝來！",
        "from": "T24n1448_002:0006a17_21",
        "context_with_next_sentence": true
    },
    {
        "source_sentence": "婢兒！",
        "from": "T24n1448_002:0006a18_22",
        "context_with_next_sentence": true
    },
    {
        "source_sentence": "看汝弟子下部如何？」",
        "from": "T24n1448_002:0006a18_23",
        "context_with_next_sentence": true
    },
    {
        "source_sentence": "爾時世尊聞此語已，默然而去，還至本處，敷座而坐，熙怡微笑，口中出五色光，或時下照、或復上昇。",
        "from": "T24n1448_002:0006a19_0",
        "context_with_next_sentence": true
    },
    {
        "source_sentence": "其光下者至無間獄，并處炎熱皆得清涼，若處寒氷便獲溫暖。",
        "from": "T24n1448_002:0006a21_1",
        "context_with_next_sentence": true
    },
    {
        "source_sentence": "彼諸有情各得安樂，皆作是念：「我與汝等，為從地獄死，生餘處耶？」",
        "from": "T24n1448_002:0006a22_2",
        "context_with_next_sentence": true
    },
    {
        "source_sentence": "爾時世尊令彼有情，生信心故，復現餘相。",
        "from": "T24n1448_002:0006a25_0",
        "context_with_next_sentence": true
    },
    {
        "source_sentence": "彼見相已，皆作是念：「我等不於此死而生餘處。",
        "from": "T24n1448_002:0006a25_1",
        "context_with_next_sentence": true
    },
    {
        "source_sentence": "然我必由無上大聖威德力故，令我身心現受安樂。」",
        "from": "T24n1448_002:0006a27_0",
        "context_with_next_sentence": true
    },
    {
        "source_sentence": "既生敬信，能滅諸苦，於人天趣受勝妙身，當為法器，見真諦理。",
        "from": "T24n1448_002:0006a28_1",
        "context_with_next_sentence": true
    },
    {
        "source_sentence": "其上昇者，至色究竟天光中，演說苦空無常無我等法，并說二伽他曰：「汝等求出離，　　於佛教勤修；　降伏生死軍，　　如象摧草舍。",
        "from": "T24n1448_002:0006a29_2",
        "context_with_next_sentence": true
    },
    {
        "source_sentence": "　於此法律中，　　勤求不放逸；　能竭煩惱海，　　當盡苦邊際。」",
        "from": "T24n1448_002:0006b05_0",
        "context_with_next_sentence": true
    },
    {
        "source_sentence": "時彼光明遍照三千大千世界，還至佛所。",
        "from": "T24n1448_002:0006b07_0",
        "context_with_next_sentence": true
    },
    {
        "source_sentence": "若佛世尊說過去事，光從背入；若說未來事，光從胸入；若說地獄事，光從足下入；若說謗生事，光從足跟入；若說餓鬼事，光從足指入；若說人事，光從膝入；若說力輪王事，光從左手掌入；若說轉輪王事，光從右手掌入；若說天事，光從臍入；若說聲聞事，光從口入；若說獨覺事，光從肩入；若說阿耨多羅三藐三菩提事，光從頂入。",
        "from": "T24n1448_002:0006b07_1",
        "context_with_next_sentence": true
    },
    {
        "source_sentence": "是時光明遶佛三匝，從口而入。",
        "from": "T24n1448_002:0006b15_2",
        "context_with_next_sentence": true
    },
    {
        "source_sentence": "時具壽阿難陀合掌恭敬，而白佛言：「世尊！",
        "from": "T24n1448_002:0006b16_3",
        "context_with_next_sentence": true
    },
    {
        "source_sentence": "如來、應、正等覺熙怡微笑，非無因緣。」",
        "from": "T24n1448_002:0006b17_0",
        "context_with_next_sentence": true
    },
    {
        "source_sentence": "即說伽他而請佛曰：「口出種種妙光明，　　流滿大千非一相；　周遍十方諸剎土，　　如日光照盡虛空。",
        "from": "T24n1448_002:0006b17_1",
        "context_with_next_sentence": true
    },
    {
        "source_sentence": "　佛是眾生最勝因，　　能除憍慢及憂慼；　無緣不啟於金口，　　微笑當必演希奇。",
        "from": "T24n1448_002:0006b21_0",
        "context_with_next_sentence": true
    },
    {
        "source_sentence": "　安詳審諦牟尼尊，　　樂欲聞者能為說；　如師子王發妙吼，　　願為我等決疑心。",
        "from": "T24n1448_002:0006b23_0",
        "context_with_next_sentence": true
    },
    {
        "source_sentence": "　如大海內妙山王，　　若無因緣不搖動；　自在慈悲現微笑，　　為渴仰者說因緣。」",
        "from": "T24n1448_002:0006b25_0",
        "context_with_next_sentence": true
    },
    {
        "source_sentence": "爾時世尊告阿難陀曰：「如是阿難陀，非無因緣如來、應、正等覺輒現微笑。",
        "from": "T24n1448_002:0006b27_0",
        "context_with_next_sentence": true
    },
    {
        "source_sentence": "阿難陀！",
        "from": "T24n1448_002:0006b28_1",
        "context_with_next_sentence": true
    },
    {
        "source_sentence": "阿帝耶醫王，是自殘害，由於佛所作惡罵言，云是『婢子』。",
        "from": "T24n1448_002:0006b28_2",
        "context_with_next_sentence": true
    },
    {
        "source_sentence": "我念從昔大三末多王以來，乃至我身無有訶罵為下賤人。",
        "from": "T24n1448_002:0006c01_3",
        "context_with_next_sentence": true
    },
    {
        "source_sentence": "此阿帝耶惡口罵詈，乘斯惡業，却後七日必當吐血而致命終，墮地獄中多時受苦。",
        "from": "T24n1448_002:0006c02_4",
        "context_with_next_sentence": true
    },
    {
        "source_sentence": "是故苾芻，如阿帝耶無信醫人，不應令遣看病苾芻。",
        "from": "T24n1448_002:0006c04_5",
        "context_with_next_sentence": true
    },
    {
        "source_sentence": "痔病有二種療法：一者以呪、二者以藥。",
        "from": "T24n1448_002:0006c05_6",
        "context_with_next_sentence": true
    },
    {
        "source_sentence": "若苾芻有病，不應於阿帝耶等不信之類而遣療治。",
        "from": "T24n1448_002:0006c06_7",
        "context_with_next_sentence": true
    },
    {
        "source_sentence": "若令治者，得越法罪。」",
        "from": "T24n1448_002:0006c07_8",
        "context_with_next_sentence": true
    },
    {
        "source_sentence": "是時患痔苾芻，因遣阿帝耶療治，彼作方便，遂令命終。",
        "from": "T24n1448_002:0006c08_9",
        "context_with_next_sentence": true
    },
    {
        "source_sentence": "時有大臣以事白王云：「阿帝耶毀罵世尊為下賤婢子，所療患痔苾芻故令命終。」",
        "from": "T24n1448_002:0006c09_10",
        "context_with_next_sentence": true
    },
    {
        "source_sentence": "時王大瞋，乃遣大臣斬惡人首。",
        "from": "T24n1448_002:0006c11_11",
        "context_with_next_sentence": true
    },
    {
        "source_sentence": "大臣答曰：「大王！",
        "from": "T24n1448_002:0006c11_12",
        "context_with_next_sentence": true
    },
    {
        "source_sentence": "阿帝耶先是死人，何須更殺？",
        "from": "T24n1448_002:0006c12_13",
        "context_with_next_sentence": true
    },
    {
        "source_sentence": "世尊已記：『却後七日當吐熱血便即命終。",
        "from": "T24n1448_002:0006c12_14",
        "context_with_next_sentence": true
    },
    {
        "source_sentence": "命終之後當墮地獄。』」",
        "from": "T24n1448_002:0006c13_15",
        "context_with_next_sentence": true
    },
    {
        "source_sentence": "王曰：「若如是者，驅出我國。」",
        "from": "T24n1448_002:0006c14_16",
        "context_with_next_sentence": true
    },
    {
        "source_sentence": "是時大臣即便奉教，驅出國界，至娑雞多城。",
        "from": "T24n1448_002:0006c14_17",
        "context_with_next_sentence": true
    },
    {
        "source_sentence": "既到彼城，善神呵罵，極苦罵已，還驅出界，告曰：「愚癡之人！",
        "from": "T24n1448_002:0006c15_18",
        "context_with_next_sentence": true
    },
    {
        "source_sentence": "汝已罵三界大尊作下賤婢子，豈容此住。」",
        "from": "T24n1448_002:0006c17_19",
        "context_with_next_sentence": true
    },
    {
        "source_sentence": "從此而去，到波羅痆斯城，從彼又被善神驅出；從彼到薜舍離城，還被驅出；又到王舍城，亦被驅出；又到瞻波城，更被驅出。",
        "from": "T24n1448_002:0006c18_20",
        "context_with_next_sentence": true
    },
    {
        "source_sentence": "到一樹下，暫時憩息，樹神驅出。",
        "from": "T24n1448_002:0006c21_21",
        "context_with_next_sentence": true
    },
    {
        "source_sentence": "從此至流泉池處，皆被驅擯不容止息。",
        "from": "T24n1448_002:0006c21_22",
        "context_with_next_sentence": true
    },
    {
        "source_sentence": "既被驅已，作是思惟：「野干之類，於贍部洲尚得停止。",
        "from": "T24n1448_002:0006c22_23",
        "context_with_next_sentence": true
    },
    {
        "source_sentence": "我是人流，至於樹下乃至亦不容受。」",
        "from": "T24n1448_002:0006c23_24",
        "context_with_next_sentence": true
    },
    {
        "source_sentence": "彼思念已，內心焦惱，吐血而死，死已墮阿毘大地獄。",
        "from": "T24n1448_002:0006c24_25",
        "context_with_next_sentence": true
    },
    {
        "source_sentence": "爾時世尊以此緣故，即說伽他曰：「若人生世間，　　從口出惡語；　常以利刀斧，　　斬截於己身。",
        "from": "T24n1448_002:0006c25_26",
        "context_with_next_sentence": true
    },
    {
        "source_sentence": "　於惡人興讚，　　於善人嫌毀；　口生諸過失，　　終不招樂果。",
        "from": "T24n1448_002:0006c29_0",
        "context_with_next_sentence": true
    },
    {
        "source_sentence": "　樗蒲雖失利，　　其過尚為輕；　毀辱佛世尊，　　其罪極深重。",
        "from": "T24n1448_002:0007a02_0",
        "context_with_next_sentence": true
    },
    {
        "source_sentence": "　若人惡心語，　　毀謗於諸聖；　於頞部獄中，　　動經百千歲。",
        "from": "T24n1448_002:0007a04_0",
        "context_with_next_sentence": true
    },
    {
        "source_sentence": "　又緣此惡罵，　　謗毀諸聖故；　墮在青疱獄，　　經四萬二千。」",
        "from": "T24n1448_002:0007a06_0",
        "context_with_next_sentence": true
    },
    {
        "source_sentence": "爾時世尊在荻苗國，人間遊行至一村間。",
        "from": "T24n1448_002:0007a08_0",
        "context_with_next_sentence": true
    },
    {
        "source_sentence": "有舊住處先不結界，於中止宿。",
        "from": "T24n1448_002:0007a08_1",
        "context_with_next_sentence": true
    },
    {
        "source_sentence": "爾時世尊以此因緣，風病發動。",
        "from": "T24n1448_002:0007a09_2",
        "context_with_next_sentence": true
    },
    {
        "source_sentence": "時具壽阿難陀作如是念：「我常供養世尊，未曾問於醫人。",
        "from": "T24n1448_002:0007a10_3",
        "context_with_next_sentence": true
    },
    {
        "source_sentence": "今患風疾，往問醫人。」",
        "from": "T24n1448_002:0007a11_4",
        "context_with_next_sentence": true
    },
    {
        "source_sentence": "至已問曰：「賢首！",
        "from": "T24n1448_002:0007a12_5",
        "context_with_next_sentence": true
    },
    {
        "source_sentence": "世尊今患風疾，為我處方。」",
        "from": "T24n1448_002:0007a12_6",
        "context_with_next_sentence": true
    },
    {
        "source_sentence": "醫人報曰：「聖者！",
        "from": "T24n1448_002:0007a13_7",
        "context_with_next_sentence": true
    },
    {
        "source_sentence": "宜用酥煎三種澁藥，服即除愈。」",
        "from": "T24n1448_002:0007a13_8",
        "context_with_next_sentence": true
    },
    {
        "source_sentence": "時具壽阿難陀和合煎已，將往世尊。",
        "from": "T24n1448_002:0007a14_9",
        "context_with_next_sentence": true
    },
    {
        "source_sentence": "世尊知而故問阿難陀：「此是何物？」",
        "from": "T24n1448_002:0007a14_10",
        "context_with_next_sentence": true
    },
    {
        "source_sentence": "阿難陀答曰：「我作是念：『此常供養世尊，不問醫人，今我宜應往問醫人。』",
        "from": "T24n1448_002:0007a15_11",
        "context_with_next_sentence": true
    },
    {
        "source_sentence": "問已醫人報曰：『宜用酥煎三種澁藥，當得除差。』",
        "from": "T24n1448_002:0007a17_12",
        "context_with_next_sentence": true
    },
    {
        "source_sentence": "故我和合，以奉世尊。」",
        "from": "T24n1448_002:0007a18_13",
        "context_with_next_sentence": true
    },
    {
        "source_sentence": "佛言：「阿難陀！",
        "from": "T24n1448_002:0007a18_14",
        "context_with_next_sentence": true
    },
    {
        "source_sentence": "何處煮？」",
        "from": "T24n1448_002:0007a19_15",
        "context_with_next_sentence": true
    },
    {
        "source_sentence": "答曰：「界內。」",
        "from": "T24n1448_002:0007a19_16",
        "context_with_next_sentence": true
    },
    {
        "source_sentence": "佛言：「是誰煮？」",
        "from": "T24n1448_002:0007a19_17",
        "context_with_next_sentence": true
    },
    {
        "source_sentence": "阿難陀曰：「是我自煮。」",
        "from": "T24n1448_002:0007a20_0",
        "context_with_next_sentence": true
    },
    {
        "source_sentence": "佛言：「阿難陀！",
        "from": "T24n1448_002:0007a20_1",
        "context_with_next_sentence": true
    },
    {
        "source_sentence": "若界內煮、界內貯宿，此不應服。",
        "from": "T24n1448_002:0007a20_2",
        "context_with_next_sentence": true
    },
    {
        "source_sentence": "若界內煮、界外宿，不應服。",
        "from": "T24n1448_002:0007a21_3",
        "context_with_next_sentence": true
    },
    {
        "source_sentence": "若界外煮、界內宿，不應服。",
        "from": "T24n1448_002:0007a22_4",
        "context_with_next_sentence": true
    },
    {
        "source_sentence": "若界外煮、界外宿，不應服。」",
        "from": "T24n1448_002:0007a22_5",
        "context_with_next_sentence": true
    },
    {
        "source_sentence": "佛言：「阿難陀！",
        "from": "T24n1448_002:0007a23_6",
        "context_with_next_sentence": true
    },
    {
        "source_sentence": "苾芻自捉藥一切物，及自煮，並不應服。",
        "from": "T24n1448_002:0007a23_7",
        "context_with_next_sentence": true
    },
    {
        "source_sentence": "若苾芻自捉藥一切物，及自煮，並不應服。",
        "from": "T24n1448_002:0007a24_8",
        "context_with_next_sentence": true
    },
    {
        "source_sentence": "若界外求寂、俗人煮者，苾芻應服。」",
        "from": "T24n1448_002:0007a25_9",
        "context_with_next_sentence": true
    },
    {
        "source_sentence": "緣在室羅伐城。",
        "from": "T24n1448_002:0007a27_0",
        "context_with_next_sentence": true
    },
    {
        "source_sentence": "有長者往詣佛所，稽首佛足，退坐一面。",
        "from": "T24n1448_002:0007a27_1",
        "context_with_next_sentence": true
    },
    {
        "source_sentence": "是時世尊為彼長者說微妙法，示教利喜，以種種方便為說法已，默然而住。",
        "from": "T24n1448_002:0007a28_2",
        "context_with_next_sentence": true
    },
    {
        "source_sentence": "時彼長者從座而起，偏露右肩，右膝著地，低頭合掌，而白佛言：「世尊及苾芻眾，明日至家受我微請。」",
        "from": "T24n1448_002:0007b01_3",
        "context_with_next_sentence": true
    },
    {
        "source_sentence": "爾時世尊默然而受。",
        "from": "T24n1448_002:0007b05_0",
        "context_with_next_sentence": true
    },
    {
        "source_sentence": "是時長者至明日清旦，即於家中敷設床座，以大瓮器盛置淨水安在庭中，遣使白佛：「今既時至，供養已辦，願聖知時。」",
        "from": "T24n1448_002:0007b05_1",
        "context_with_next_sentence": true
    },
    {
        "source_sentence": "爾時諸苾芻眾受佛教已，著衣持鉢，往長者家，依次而坐，如應受食，唯佛不去。",
        "from": "T24n1448_002:0007b08_2",
        "context_with_next_sentence": true
    },
    {
        "source_sentence": "佛有五緣而不赴請，遣人請食。",
        "from": "T24n1448_002:0007b10_3",
        "context_with_next_sentence": true
    },
    {
        "source_sentence": "何者為五？",
        "from": "T24n1448_002:0007b10_4",
        "context_with_next_sentence": true
    },
    {
        "source_sentence": "一者為看病故、二者為觀臥具故、三者為入靜慮故、四者為諸天說法故、五者為制戒故。",
        "from": "T24n1448_002:0007b11_5",
        "context_with_next_sentence": true
    },
    {
        "source_sentence": "世尊爾時為欲制戒而不赴請，遣人請食。",
        "from": "T24n1448_002:0007b13_6",
        "context_with_next_sentence": true
    },
    {
        "source_sentence": "如來常法，若不赴請，即命阿難陀請食。",
        "from": "T24n1448_002:0007b14_0",
        "context_with_next_sentence": true
    },
    {
        "source_sentence": "時彼長者至家，嚴設飲食，施諸苾芻。",
        "from": "T24n1448_002:0007b14_1",
        "context_with_next_sentence": true
    },
    {
        "source_sentence": "其飯稍生，具壽阿難陀既受飯已念：「此飯稍生，豈可堪食？",
        "from": "T24n1448_002:0007b15_2",
        "context_with_next_sentence": true
    },
    {
        "source_sentence": "世尊先有風氣，若食此飯恐更增動。」",
        "from": "T24n1448_002:0007b17_0",
        "context_with_next_sentence": true
    },
    {
        "source_sentence": "復作是念：「若我不受，世尊未聽，我今寧可具為受取。",
        "from": "T24n1448_002:0007b17_1",
        "context_with_next_sentence": true
    },
    {
        "source_sentence": "到本處已重煮令熟，以奉世尊。",
        "from": "T24n1448_002:0007b19_2",
        "context_with_next_sentence": true
    },
    {
        "source_sentence": "世尊因此必應制戒。」",
        "from": "T24n1448_002:0007b19_3",
        "context_with_next_sentence": true
    },
    {
        "source_sentence": "遂還本處煮飯令熟，即以鉢盛，持奉世尊。",
        "from": "T24n1448_002:0007b20_4",
        "context_with_next_sentence": true
    },
    {
        "source_sentence": "爾時世尊知而故問具壽阿難陀曰：「此飯與諸苾芻食者，為有異耶？",
        "from": "T24n1448_002:0007b21_5",
        "context_with_next_sentence": true
    },
    {
        "source_sentence": "為不異耶？」",
        "from": "T24n1448_002:0007b22_6",
        "context_with_next_sentence": true
    },
    {
        "source_sentence": "阿難陀答曰：「有異。",
        "from": "T24n1448_002:0007b23_7",
        "context_with_next_sentence": true
    },
    {
        "source_sentence": "彼諸苾芻所食之飯，其飯稍生。」",
        "from": "T24n1448_002:0007b23_8",
        "context_with_next_sentence": true
    },
    {
        "source_sentence": "佛又問曰：「此飯何處得耶？」",
        "from": "T24n1448_002:0007b24_9",
        "context_with_next_sentence": true
    },
    {
        "source_sentence": "時阿難陀具以事白，佛言：「善哉，善哉！",
        "from": "T24n1448_002:0007b24_10",
        "context_with_next_sentence": true
    },
    {
        "source_sentence": "阿難陀！",
        "from": "T24n1448_002:0007b25_11",
        "context_with_next_sentence": true
    },
    {
        "source_sentence": "我雖未說，汝善知時。",
        "from": "T24n1448_002:0007b25_12",
        "context_with_next_sentence": true
    },
    {
        "source_sentence": "自今已後聽諸苾芻，若受得生飯，應煮令熟而食。」",
        "from": "T24n1448_002:0007b26_13",
        "context_with_next_sentence": true
    },
    {
        "source_sentence": "爾時六眾苾芻因此緣故，自乞生米，受已煮食。",
        "from": "T24n1448_002:0007b27_14",
        "context_with_next_sentence": true
    },
    {
        "source_sentence": "時諸苾芻以緣白佛。",
        "from": "T24n1448_002:0007b28_15",
        "context_with_next_sentence": true
    },
    {
        "source_sentence": "佛言：「若於飯粒中，二分熟、一分生，聽自煮食。",
        "from": "T24n1448_002:0007b28_16",
        "context_with_next_sentence": true
    },
    {
        "source_sentence": "若菜花果魚肉，先煮色令變。",
        "from": "T24n1448_002:0007c02_0",
        "context_with_next_sentence": true
    },
    {
        "source_sentence": "受已，聽自煮而食。",
        "from": "T24n1448_002:0007c02_1",
        "context_with_next_sentence": true
    },
    {
        "source_sentence": "若乳等汁物應煮三沸，然可受取自煮而食，並皆無犯。",
        "from": "T24n1448_002:0007c03_2",
        "context_with_next_sentence": true
    },
    {
        "source_sentence": "若飯米生菜花果魚肉等，色未變、乳等未經三沸，自煮而食者，得越法罪。」",
        "from": "T24n1448_002:0007c04_3",
        "context_with_next_sentence": true
    },
    {
        "source_sentence": "爾時佛在室羅伐城給孤獨園。",
        "from": "T24n1448_002:0007c07_0",
        "context_with_next_sentence": true
    },
    {
        "source_sentence": "是時輸波羅迦城，有一長者名曰自在，豪族富貴，多饒財寶，貨財豐足，多諸眷屬，多所攝受，如薜室羅末挐天王。",
        "from": "T24n1448_002:0007c07_1",
        "context_with_next_sentence": true
    },
    {
        "source_sentence": "於彼城中，更有同類豪族長者，唯有一女，端正姝好。",
        "from": "T24n1448_002:0007c10_2",
        "context_with_next_sentence": true
    },
    {
        "source_sentence": "時自在長者遂娉為婦，以為歡樂。",
        "from": "T24n1448_002:0007c11_3",
        "context_with_next_sentence": true
    },
    {
        "source_sentence": "其後不久，婦便有娠。",
        "from": "T24n1448_002:0007c12_4",
        "context_with_next_sentence": true
    },
    {
        "source_sentence": "由此有情於胎而住，九月滿足而誕一男。",
        "from": "T24n1448_002:0007c12_5",
        "context_with_next_sentence": true
    },
    {
        "source_sentence": "既生子已，於三七日歡娛受樂。",
        "from": "T24n1448_002:0007c13_6",
        "context_with_next_sentence": true
    },
    {
        "source_sentence": "過三七日，即集親族為子立名。",
        "from": "T24n1448_002:0007c14_7",
        "context_with_next_sentence": true
    },
    {
        "source_sentence": "時彼長者問諸親族：「當與此子立何等名？」",
        "from": "T24n1448_002:0007c15_8",
        "context_with_next_sentence": true
    },
    {
        "source_sentence": "而諸親族告長者曰：「既是自在之子，應名安樂。」",
        "from": "T24n1448_002:0007c16_0",
        "context_with_next_sentence": true
    },
    {
        "source_sentence": "後時長者於其家內與婦交歡，又生一子，名曰守護；於後更生一子，與名歡喜。",
        "from": "T24n1448_002:0007c17_1",
        "context_with_next_sentence": true
    },
    {
        "source_sentence": "乃至如自在長者有病，寢臥床席，由其患苦，性多暴急，惡罵親眷。",
        "from": "T24n1448_002:0007c18_2",
        "context_with_next_sentence": true
    },
    {
        "source_sentence": "是以妻子並棄而去，竟不供給。",
        "from": "T24n1448_002:0007c20_3",
        "context_with_next_sentence": true
    },
    {
        "source_sentence": "時彼長者先有一婢，心甚慈悲念：「此長者是我曹主，常以資財養活於我。",
        "from": "T24n1448_002:0007c21_4",
        "context_with_next_sentence": true
    },
    {
        "source_sentence": "今既患重，豈可不看？",
        "from": "T24n1448_002:0007c22_5",
        "context_with_next_sentence": true
    },
    {
        "source_sentence": "妻兒雖不供給，我當畢命而供養之。」",
        "from": "T24n1448_002:0007c23_6",
        "context_with_next_sentence": true
    },
    {
        "source_sentence": "作是念已，往醫人處，而問之曰：「賢首！",
        "from": "T24n1448_002:0007c24_7",
        "context_with_next_sentence": true
    },
    {
        "source_sentence": "識彼自在長者不？」",
        "from": "T24n1448_002:0007c25_8",
        "context_with_next_sentence": true
    },
    {
        "source_sentence": "醫人報曰：「我先相識，何事須問？」",
        "from": "T24n1448_002:0007c25_9",
        "context_with_next_sentence": true
    },
    {
        "source_sentence": "其婢報曰：「現患困篤，妻子棄之，願為處方。」",
        "from": "T24n1448_002:0007c26_10",
        "context_with_next_sentence": true
    },
    {
        "source_sentence": "醫人報曰：「女子！",
        "from": "T24n1448_002:0007c27_11",
        "context_with_next_sentence": true
    },
    {
        "source_sentence": "妻子既棄，何人看侍？」",
        "from": "T24n1448_002:0007c27_12",
        "context_with_next_sentence": true
    },
    {
        "source_sentence": "婢便報曰：「賢首！",
        "from": "T24n1448_002:0007c28_0",
        "context_with_next_sentence": true
    },
    {
        "source_sentence": "我獨看之。",
        "from": "T24n1448_002:0007c28_1",
        "context_with_next_sentence": true
    },
    {
        "source_sentence": "既無親屬，資財乏少，易得之藥願為求覓。」",
        "from": "T24n1448_002:0007c28_2",
        "context_with_next_sentence": true
    },
    {
        "source_sentence": "時彼醫人即為處方。",
        "from": "T24n1448_002:0008a01_3",
        "context_with_next_sentence": true
    },
    {
        "source_sentence": "於妻子所竊取少物，并減自料，將去買藥，為之看養。",
        "from": "T24n1448_002:0008a02_0",
        "context_with_next_sentence": true
    },
    {
        "source_sentence": "於後不久，病便得差。",
        "from": "T24n1448_002:0008a03_1",
        "context_with_next_sentence": true
    },
    {
        "source_sentence": "然此長者既得差已，而作是念：「我之妻子棄我不看，唯此婢子存活我命，今得除差。",
        "from": "T24n1448_002:0008a03_2",
        "context_with_next_sentence": true
    },
    {
        "source_sentence": "此之恩德，我當報之。」",
        "from": "T24n1448_002:0008a05_3",
        "context_with_next_sentence": true
    },
    {
        "source_sentence": "作是念已，告彼婢曰：「我之妻子咸棄我去，唯汝獨看。",
        "from": "T24n1448_002:0008a06_4",
        "context_with_next_sentence": true
    },
    {
        "source_sentence": "因汝恩惠，我命得全。",
        "from": "T24n1448_002:0008a07_5",
        "context_with_next_sentence": true
    },
    {
        "source_sentence": "汝於今者，欲求何願？」",
        "from": "T24n1448_002:0008a07_6",
        "context_with_next_sentence": true
    },
    {
        "source_sentence": "時婢白言：「大家當知！",
        "from": "T24n1448_002:0008a08_7",
        "context_with_next_sentence": true
    },
    {
        "source_sentence": "我無所願，若許我者，幸請為妻。」",
        "from": "T24n1448_002:0008a08_8",
        "context_with_next_sentence": true
    },
    {
        "source_sentence": "長者告曰：「何用為妻？",
        "from": "T24n1448_002:0008a09_9",
        "context_with_next_sentence": true
    },
    {
        "source_sentence": "今可與汝五億之錢，賜姓而去。」",
        "from": "T24n1448_002:0008a10_10",
        "context_with_next_sentence": true
    },
    {
        "source_sentence": "彼婢報曰：「聖子！",
        "from": "T24n1448_002:0008a10_11",
        "context_with_next_sentence": true
    },
    {
        "source_sentence": "雖與我錢，賜姓而去，設於餘處，不免婢名；若我為妻，絕斯賤稱。」",
        "from": "T24n1448_002:0008a11_12",
        "context_with_next_sentence": true
    },
    {
        "source_sentence": "爾時長者知婢決意，遂便許之，復告婢曰：「汝月期將至，當自沐浴，可來見我。」",
        "from": "T24n1448_002:0008a12_13",
        "context_with_next_sentence": true
    },
    {
        "source_sentence": "婢知期至，沐浴而往。",
        "from": "T24n1448_002:0008a14_14",
        "context_with_next_sentence": true
    },
    {
        "source_sentence": "長者見已，遂共交歡，便即有娠。",
        "from": "T24n1448_002:0008a14_15",
        "context_with_next_sentence": true
    },
    {
        "source_sentence": "既懷胎已，所有庫藏，悉皆充溢，月滿生男，容貌端正，諸根具足。",
        "from": "T24n1448_002:0008a15_16",
        "context_with_next_sentence": true
    },
    {
        "source_sentence": "適生子已，所有財物自然增長，集諸親族，共為立號。",
        "from": "T24n1448_002:0008a16_17",
        "context_with_next_sentence": true
    },
    {
        "source_sentence": "諸親共議，可名圓滿。",
        "from": "T24n1448_002:0008a18_0",
        "context_with_next_sentence": true
    },
    {
        "source_sentence": "遣八乳母，以為供侍：二人抱持、二人飲乳、二人洗濯、二人遊戲。",
        "from": "T24n1448_002:0008a18_1",
        "context_with_next_sentence": true
    },
    {
        "source_sentence": "此八乳母，日夜供給，并以乳、酪、生酥、熟酥及以醍醐以為所食。",
        "from": "T24n1448_002:0008a19_2",
        "context_with_next_sentence": true
    },
    {
        "source_sentence": "嚴身資具、飲食湯藥，日倍勝前。",
        "from": "T24n1448_002:0008a21_3",
        "context_with_next_sentence": true
    },
    {
        "source_sentence": "由此因緣，速便長大，如清淨池蓮花開敷。",
        "from": "T24n1448_002:0008a22_4",
        "context_with_next_sentence": true
    },
    {
        "source_sentence": "既長大已，教令習學書算印法，及以券記，分別財物、相諸衣服、珍寶好醜，并令分別木之善惡、象馬優劣、童男童女貴賤等相。",
        "from": "T24n1448_002:0008a23_5",
        "context_with_next_sentence": true
    },
    {
        "source_sentence": "此之八種，並令誦習而得通利。",
        "from": "T24n1448_002:0008a25_6",
        "context_with_next_sentence": true
    },
    {
        "source_sentence": "既了達已，復能轉教餘人。",
        "from": "T24n1448_002:0008a26_7",
        "context_with_next_sentence": true
    },
    {
        "source_sentence": "時彼長者先有三子，並皆娉婦，共為遊戲深著欲樂，所有家業咸悉廢失。",
        "from": "T24n1448_002:0008a27_8",
        "context_with_next_sentence": true
    },
    {
        "source_sentence": "時彼長者以手支頰，憂懷而住。",
        "from": "T24n1448_002:0008a28_9",
        "context_with_next_sentence": true
    },
    {
        "source_sentence": "三子見已，問其父曰：「何故懷愁支頰而住？」",
        "from": "T24n1448_002:0008a29_10",
        "context_with_next_sentence": true
    },
    {
        "source_sentence": "長者告曰：「汝今知不？",
        "from": "T24n1448_002:0008b01_11",
        "context_with_next_sentence": true
    },
    {
        "source_sentence": "我於往昔，盈金十萬，爾乃取妻，至於今日，以自存活。",
        "from": "T24n1448_002:0008b01_12",
        "context_with_next_sentence": true
    },
    {
        "source_sentence": "汝今各已娶妻，耽著欲樂，所有家業悉皆破散。",
        "from": "T24n1448_002:0008b03_13",
        "context_with_next_sentence": true
    },
    {
        "source_sentence": "我身死後，何由存濟？",
        "from": "T24n1448_002:0008b04_14",
        "context_with_next_sentence": true
    },
    {
        "source_sentence": "如斯之事，曾不籌量。」",
        "from": "T24n1448_002:0008b04_15",
        "context_with_next_sentence": true
    },
    {
        "source_sentence": "時彼長者第一之子，於其耳上，先有寶珠以為耳璫，即便脫下，便取其木飾之為璫，自立誓言：「若我不能治生得利十萬兩金，終不著斯寶珠璫也。」",
        "from": "T24n1448_002:0008b05_16",
        "context_with_next_sentence": true
    },
    {
        "source_sentence": "其第二子，亦復脫其耳璫寶珠，即取赤銅飾以為璫。",
        "from": "T24n1448_002:0008b08_17",
        "context_with_next_sentence": true
    },
    {
        "source_sentence": "其第三子，復脫耳璫，取於鉛錫飾以為璫。",
        "from": "T24n1448_002:0008b09_18",
        "context_with_next_sentence": true
    },
    {
        "source_sentence": "如是三子捨耳璫已，然第一子先名安樂，由此因緣世號木璫；其第二子先名守護，世號銅璫；其第三子先名歡喜，世號鉛璫。",
        "from": "T24n1448_002:0008b10_19",
        "context_with_next_sentence": true
    },
    {
        "source_sentence": "各取貨物，涉海貨易。",
        "from": "T24n1448_002:0008b13_20",
        "context_with_next_sentence": true
    },
    {
        "source_sentence": "是時長者第四小子，名為圓滿，而白父言：「我今亦欲度海貨易。」",
        "from": "T24n1448_002:0008b14_21",
        "context_with_next_sentence": true
    },
    {
        "source_sentence": "長者告曰：「汝今幼小，不堪涉海，可於市肆之中專且撿挍。」",
        "from": "T24n1448_002:0008b15_22",
        "context_with_next_sentence": true
    },
    {
        "source_sentence": "小子爾時即依父命在鋪而住。",
        "from": "T24n1448_002:0008b16_23",
        "context_with_next_sentence": true
    },
    {
        "source_sentence": "後諸子等從海而還，多獲財寶，安隱而至。",
        "from": "T24n1448_002:0008b17_24",
        "context_with_next_sentence": true
    },
    {
        "source_sentence": "既至疲息，而白父曰：「我之財賄，願父觀察。」",
        "from": "T24n1448_002:0008b18_25",
        "context_with_next_sentence": true
    },
    {
        "source_sentence": "爾時其父取彼三子所得之物，一一各有十萬金直。",
        "from": "T24n1448_002:0008b20_0",
        "context_with_next_sentence": true
    },
    {
        "source_sentence": "其最小子來至父所，頂禮父足，白父言曰：「我於市肆之中所得財物。",
        "from": "T24n1448_002:0008b21_1",
        "context_with_next_sentence": true
    },
    {
        "source_sentence": "亦願觀察。」",
        "from": "T24n1448_002:0008b22_2",
        "context_with_next_sentence": true
    },
    {
        "source_sentence": "父告子曰：「汝不遠涉廣為求覓，所得之物何足觀察？」",
        "from": "T24n1448_002:0008b22_3",
        "context_with_next_sentence": true
    },
    {
        "source_sentence": "子又白言：「我雖在近，願父哀憐，賜為撿閱。」",
        "from": "T24n1448_002:0008b24_4",
        "context_with_next_sentence": true
    },
    {
        "source_sentence": "父隨子意，遂觀小子所有財貨，凡有經營曾無欺誑，算其本利遂倍諸子。",
        "from": "T24n1448_002:0008b25_5",
        "context_with_next_sentence": true
    },
    {
        "source_sentence": "自在長者既見是已，甚大歡喜，稱其本心，不勝欣慶，作是念曰：「今我小子有大福德，曾不遠行，而能獲此如許財寶。」",
        "from": "T24n1448_002:0008b26_6",
        "context_with_next_sentence": true
    },
    {
        "source_sentence": "後於異時，自在長者忽然染疾，因斯念言：「我若亡後，然諸子等必當分析，我今應當預畫方便。」",
        "from": "T24n1448_002:0008b29_7",
        "context_with_next_sentence": true
    },
    {
        "source_sentence": "告諸子曰：「汝等兄弟，可將柴來。」",
        "from": "T24n1448_002:0008c02_8",
        "context_with_next_sentence": true
    },
    {
        "source_sentence": "子聞父命，各執取柴，遂成大積。",
        "from": "T24n1448_002:0008c03_9",
        "context_with_next_sentence": true
    },
    {
        "source_sentence": "父便告曰：「可共燒之。」",
        "from": "T24n1448_002:0008c03_10",
        "context_with_next_sentence": true
    },
    {
        "source_sentence": "其火既盛，父告子曰：「汝等可共分此火柴，咸令相去。」",
        "from": "T24n1448_002:0008c04_11",
        "context_with_next_sentence": true
    },
    {
        "source_sentence": "彼諸子等即依父命，競分柴火，於是彼火被分還滅。",
        "from": "T24n1448_002:0008c05_12",
        "context_with_next_sentence": true
    },
    {
        "source_sentence": "父告子曰：「汝見此不？」",
        "from": "T24n1448_002:0008c06_13",
        "context_with_next_sentence": true
    },
    {
        "source_sentence": "咸言：「已見。」",
        "from": "T24n1448_002:0008c07_14",
        "context_with_next_sentence": true
    },
    {
        "source_sentence": "長者於是說伽他曰：「眾火相因成光焰，　　若其分散光便滅；　兄弟同居亦如此，　　若輒分析還當滅。」",
        "from": "T24n1448_002:0008c07_15",
        "context_with_next_sentence": true
    },
    {
        "source_sentence": "爾時長者說是頌已，復告子曰：「汝等當知，我沒之後，不應取汝妻子之語。」",
        "from": "T24n1448_002:0008c10_0",
        "context_with_next_sentence": true
    },
    {
        "source_sentence": "說伽他曰：「若用妻語家便破，　　醒人聞叫必心摧；　破國皆猶於惡臣，　　由多貪故斷恩愛。」",
        "from": "T24n1448_002:0008c11_1",
        "context_with_next_sentence": true
    },
    {
        "source_sentence": "爾時長者說是語已，令餘三子並出門外，留太子住，而告之曰：「我之死後，最小之子常當共居，莫有離別。",
        "from": "T24n1448_002:0008c14_0",
        "context_with_next_sentence": true
    },
    {
        "source_sentence": "所有財物，容可棄之；此之小子，不得遺棄。",
        "from": "T24n1448_002:0008c16_1",
        "context_with_next_sentence": true
    },
    {
        "source_sentence": "所以然者，此之小子是大福德之人。」",
        "from": "T24n1448_002:0008c17_2",
        "context_with_next_sentence": true
    },
    {
        "source_sentence": "說此語已，說伽他曰：「積聚皆消散，　　崇高必墮落；　合會終別離，　　有命咸歸死。」",
        "from": "T24n1448_002:0008c18_3",
        "context_with_next_sentence": true
    },
    {
        "source_sentence": "說此頌已，遂便命終。",
        "from": "T24n1448_002:0008c21_0",
        "context_with_next_sentence": true
    },
    {
        "source_sentence": "長者諸子嚴飾葬具，以五色繒綵間錯其輿，及以種種香花而為供養，送至尸林。",
        "from": "T24n1448_002:0008c21_1",
        "context_with_next_sentence": true
    },
    {
        "source_sentence": "既到林已，以火焚之。",
        "from": "T24n1448_002:0008c23_2",
        "context_with_next_sentence": true
    },
    {
        "source_sentence": "還至家中，修其孝行，共相謂曰：「父之在日所有衣食，皆由父力得自存活。",
        "from": "T24n1448_002:0008c23_3",
        "context_with_next_sentence": true
    },
    {
        "source_sentence": "父今已死，應當勠力各求財物，以家資貨並將出息。」",
        "from": "T24n1448_002:0008c25_4",
        "context_with_next_sentence": true
    },
    {
        "source_sentence": "其小弟曰：「兄若出外馳求，我亦須去。」",
        "from": "T24n1448_002:0008c26_5",
        "context_with_next_sentence": true
    },
    {
        "source_sentence": "其大兄曰：「汝既欲行，不須遠去，可於當處貨賣而住，我等諸人遠方貨易。」",
        "from": "T24n1448_002:0008c27_6",
        "context_with_next_sentence": true
    },
    {
        "source_sentence": "作此語已分散而去，各將財物遠方興易。",
        "from": "T24n1448_002:0008c29_7",
        "context_with_next_sentence": true
    },
    {
        "source_sentence": "其最小弟於家而住，所有家業一切皆知。",
        "from": "T24n1448_002:0009a01_8",
        "context_with_next_sentence": true
    },
    {
        "source_sentence": "兄既出行，妻子並在，遂令婢使於小郎處求索所須飲食之具。",
        "from": "T24n1448_002:0009a02_9",
        "context_with_next_sentence": true
    },
    {
        "source_sentence": "是時有多商客於小郎處圍遶而住，遂不能進；眾散之後，方乃得見。",
        "from": "T24n1448_002:0009a03_10",
        "context_with_next_sentence": true
    },
    {
        "source_sentence": "緣此淹時，其嫂甚怪訶責其婢。",
        "from": "T24n1448_002:0009a05_11",
        "context_with_next_sentence": true
    },
    {
        "source_sentence": "其婢報曰：「為多商客圍遶叔住，為此淹時，不能早見。」",
        "from": "T24n1448_002:0009a05_12",
        "context_with_next_sentence": true
    },
    {
        "source_sentence": "于時長嫂怒其叔曰：「此之婢子，乃作家主，我等諸人豈得安穩？」",
        "from": "T24n1448_002:0009a07_13",
        "context_with_next_sentence": true
    },
    {
        "source_sentence": "告婢曰：「汝令當看商客散後，復從彼索物。」",
        "from": "T24n1448_002:0009a08_14",
        "context_with_next_sentence": true
    },
    {
        "source_sentence": "其婢即去，應時往彼索物。",
        "from": "T24n1448_002:0009a09_15",
        "context_with_next_sentence": true
    },
    {
        "source_sentence": "尋便速得，即來其所，便生歡喜。",
        "from": "T24n1448_002:0009a10_0",
        "context_with_next_sentence": true
    },
    {
        "source_sentence": "餘婢亦往索物，並逢眾集，物不時得，為此來遲。",
        "from": "T24n1448_002:0009a10_1",
        "context_with_next_sentence": true
    },
    {
        "source_sentence": "大家怪責是諸婢等，問前婢曰：「汝往取物，何為速來？",
        "from": "T24n1448_002:0009a11_2",
        "context_with_next_sentence": true
    },
    {
        "source_sentence": "我之取物，致此淹滯？」",
        "from": "T24n1448_002:0009a12_3",
        "context_with_next_sentence": true
    },
    {
        "source_sentence": "彼婢答曰：「我之取物皆及其時，為此早來。",
        "from": "T24n1448_002:0009a13_4",
        "context_with_next_sentence": true
    },
    {
        "source_sentence": "汝之往彼，皆不及時，緣此遲晚。」",
        "from": "T24n1448_002:0009a14_5",
        "context_with_next_sentence": true
    },
    {
        "source_sentence": "是諸婢等，遂共前婢同往取物，應時即得。",
        "from": "T24n1448_002:0009a15_6",
        "context_with_next_sentence": true
    },
    {
        "source_sentence": "其二嫂等，共問婢曰：「汝先取物皆極淹遲，何故此時而便來疾？」",
        "from": "T24n1448_002:0009a16_7",
        "context_with_next_sentence": true
    },
    {
        "source_sentence": "其嫂答曰：「今我當願大嫂長壽無病，由隨大嫂之婦往彼取物，應時即得。」",
        "from": "T24n1448_002:0009a17_8",
        "context_with_next_sentence": true
    },
    {
        "source_sentence": "其二嫂等聞此語已，復生嫌恨，便作是念：「今此婢子而知家業，豈得好耶？」",
        "from": "T24n1448_002:0009a19_9",
        "context_with_next_sentence": true
    },
    {
        "source_sentence": "後於異時，兄弟三人並還到舍，遠涉諸國，從海而歸，多得財寶。",
        "from": "T24n1448_002:0009a20_10",
        "context_with_next_sentence": true
    },
    {
        "source_sentence": "既到家已，是時大兄問其婦曰：「小弟於後撿挍家業，供給所須並可意不？」",
        "from": "T24n1448_002:0009a22_11",
        "context_with_next_sentence": true
    },
    {
        "source_sentence": "其婦答曰：「小叔於我，至極存意，猶如親兄及己之子。」",
        "from": "T24n1448_002:0009a23_12",
        "context_with_next_sentence": true
    },
    {
        "source_sentence": "其二、三弟各問婦曰：「我之小弟，如何供給於汝？」",
        "from": "T24n1448_002:0009a25_13",
        "context_with_next_sentence": true
    },
    {
        "source_sentence": "彼婦各報夫曰：「下賤婢子而知家長，豈得樂耶？」",
        "from": "T24n1448_002:0009a26_14",
        "context_with_next_sentence": true
    },
    {
        "source_sentence": "彼夫便作是念：「凡是婦人，皆有鬪亂，能令兄弟有愛別離。」",
        "from": "T24n1448_002:0009a27_15",
        "context_with_next_sentence": true
    },
    {
        "source_sentence": "後於異時，彼之小弟開於迦尸繒婇之庫。",
        "from": "T24n1448_002:0009a28_16",
        "context_with_next_sentence": true
    },
    {
        "source_sentence": "開訖，即有大兄之子來至庫所，其叔遂以上服而以與之。",
        "from": "T24n1448_002:0009a29_17",
        "context_with_next_sentence": true
    },
    {
        "source_sentence": "其二、三嫂見之得物，各遣其子而往索之。",
        "from": "T24n1448_002:0009b01_18",
        "context_with_next_sentence": true
    },
    {
        "source_sentence": "其後到，其庫已閉，更於餘庫別出麁衣。",
        "from": "T24n1448_002:0009b02_19",
        "context_with_next_sentence": true
    },
    {
        "source_sentence": "叔見子來，即以此衣而以與之。",
        "from": "T24n1448_002:0009b03_20",
        "context_with_next_sentence": true
    },
    {
        "source_sentence": "此諸子等各著而去，還至本房。",
        "from": "T24n1448_002:0009b04_21",
        "context_with_next_sentence": true
    },
    {
        "source_sentence": "其母見已，告其夫曰：「汝今見不？",
        "from": "T24n1448_002:0009b05_22",
        "context_with_next_sentence": true
    },
    {
        "source_sentence": "大伯之子便得好衣，我子從索乃得麁服。」",
        "from": "T24n1448_002:0009b05_23",
        "context_with_next_sentence": true
    },
    {
        "source_sentence": "是時其夫便作是念：「大兄之子，必應及開迦尸衣庫。",
        "from": "T24n1448_002:0009b06_24",
        "context_with_next_sentence": true
    },
    {
        "source_sentence": "我之子等，應及餘庫。」",
        "from": "T24n1448_002:0009b07_25",
        "context_with_next_sentence": true
    },
    {
        "source_sentence": "復於異時，彼之小弟開石蜜庫。",
        "from": "T24n1448_002:0009b08_26",
        "context_with_next_sentence": true
    },
    {
        "source_sentence": "其大兄子來至庫所，其叔見已，以一裹石蜜持以與。",
        "from": "T24n1448_002:0009b09_27",
        "context_with_next_sentence": true
    },
    {
        "source_sentence": "之二、三嫂等見已，即遣其子往取石蜜。",
        "from": "T24n1448_002:0009b10_28",
        "context_with_next_sentence": true
    },
    {
        "source_sentence": "其子到已，其庫已閉，由業力故而不得食。",
        "from": "T24n1448_002:0009b11_29",
        "context_with_next_sentence": true
    },
    {
        "source_sentence": "遇開沙糖之庫，其叔見已，遂與沙糖而去。",
        "from": "T24n1448_002:0009b12_30",
        "context_with_next_sentence": true
    },
    {
        "source_sentence": "是諸嫂等見此事已，告其夫曰：「汝今見不？",
        "from": "T24n1448_002:0009b13_31",
        "context_with_next_sentence": true
    },
    {
        "source_sentence": "他子乃得石蜜，我之愛子遂得沙糖。」",
        "from": "T24n1448_002:0009b14_32",
        "context_with_next_sentence": true
    },
    {
        "source_sentence": "其婦如是再三讒刺不已，其二、三弟便欲分離，遂共平論，有一言曰：「我等若不即分取物者，所有財物必當散失，宜即分之。」",
        "from": "T24n1448_002:0009b14_33",
        "context_with_next_sentence": true
    },
    {
        "source_sentence": "有一復言：「此亦未可，應喚大兄。」",
        "from": "T24n1448_002:0009b17_34",
        "context_with_next_sentence": true
    },
    {
        "source_sentence": "復有說言：「此亦未可即分，應共平章。",
        "from": "T24n1448_002:0009b18_35",
        "context_with_next_sentence": true
    },
    {
        "source_sentence": "若為分之，其在家物及外莊田以為一分，其庫藏物及興易之物以為一分，圓滿以為一分。",
        "from": "T24n1448_002:0009b19_36",
        "context_with_next_sentence": true
    },
    {
        "source_sentence": "若大兄取其莊田在家之物，我等當取庫藏并興易之物，足得存活。",
        "from": "T24n1448_002:0009b21_37",
        "context_with_next_sentence": true
    },
    {
        "source_sentence": "若兄取庫藏物及興易物，我等當取莊田并在家物，亦得養活妻子。",
        "from": "T24n1448_002:0009b22_38",
        "context_with_next_sentence": true
    },
    {
        "source_sentence": "其圓滿一人，我分取後，苦自治罰。」",
        "from": "T24n1448_002:0009b24_39",
        "context_with_next_sentence": true
    },
    {
        "source_sentence": "共籌量訖，往至兄處而告兄曰：「我等今者若不分析，皆不存活。」",
        "from": "T24n1448_002:0009b25_40",
        "context_with_next_sentence": true
    },
    {
        "source_sentence": "兄報之曰：「家業破散皆由於婦，汝今應可極善思之。」",
        "from": "T24n1448_002:0009b26_41",
        "context_with_next_sentence": true
    },
    {
        "source_sentence": "其弟答言：「我等二人已深觀察委悉，極知應當分析。」",
        "from": "T24n1448_002:0009b27_42",
        "context_with_next_sentence": true
    },
    {
        "source_sentence": "兄報之曰：「若如此者，應當集取善斷事人。」",
        "from": "T24n1448_002:0009b28_43",
        "context_with_next_sentence": true
    },
    {
        "source_sentence": "其弟答曰：「我已籌量，分數已定，何須更喚善斷事人？",
        "from": "T24n1448_002:0009b29_44",
        "context_with_next_sentence": true
    },
    {
        "source_sentence": "以其所有，分為三分：在家之物及以莊田為一分，庫藏之物并興易物分為第二分，圓滿以為第三分。」",
        "from": "T24n1448_002:0009c02_45",
        "context_with_next_sentence": true
    },
    {
        "source_sentence": "其兄報曰：「何故但為三分，其圓滿弟豈無分耶？」",
        "from": "T24n1448_002:0009c04_46",
        "context_with_next_sentence": true
    },
    {
        "source_sentence": "二弟答曰：「圓滿既是婢子，如何有分？",
        "from": "T24n1448_002:0009c05_47",
        "context_with_next_sentence": true
    },
    {
        "source_sentence": "然我已於家資之數以為一分。",
        "from": "T24n1448_002:0009c06_48",
        "context_with_next_sentence": true
    },
    {
        "source_sentence": "兄若愛之，任兄分取。」",
        "from": "T24n1448_002:0009c07_49",
        "context_with_next_sentence": true
    },
    {
        "source_sentence": "時兄思念：「我父臨終，有如是語：『應當守護，勿遺棄之。",
        "from": "T24n1448_002:0009c07_50",
        "context_with_next_sentence": true
    },
    {
        "source_sentence": "資財之物，尚容棄捨。",
        "from": "T24n1448_002:0009c08_51",
        "context_with_next_sentence": true
    },
    {
        "source_sentence": "此之小弟，汝應當收。』」",
        "from": "T24n1448_002:0009c09_52",
        "context_with_next_sentence": true
    },
    {
        "source_sentence": "作是念已，即便報曰：「如汝所言，我今應當收取圓滿。」",
        "from": "T24n1448_002:0009c09_53",
        "context_with_next_sentence": true
    },
    {
        "source_sentence": "既分物已，其分得宅者即住家中，驅出其嫂：「汝今速去，勿入我家。」",
        "from": "T24n1448_002:0009c11_0",
        "context_with_next_sentence": true
    },
    {
        "source_sentence": "其嫂問曰：「何因如此？」",
        "from": "T24n1448_002:0009c12_1",
        "context_with_next_sentence": true
    },
    {
        "source_sentence": "其叔報曰：「我今分得。」",
        "from": "T24n1448_002:0009c12_2",
        "context_with_next_sentence": true
    },
    {
        "source_sentence": "庫藏及興易者，速至其庫而作是言：「圓滿汝出，勿復更來。」",
        "from": "T24n1448_002:0009c13_3",
        "context_with_next_sentence": true
    },
    {
        "source_sentence": "圓滿問曰：「何故得然？」",
        "from": "T24n1448_002:0009c14_4",
        "context_with_next_sentence": true
    },
    {
        "source_sentence": "其兄答言：「我已分得。」",
        "from": "T24n1448_002:0009c15_5",
        "context_with_next_sentence": true
    },
    {
        "source_sentence": "時彼大嫂與其圓滿，相隨而出，往親里家。",
        "from": "T24n1448_002:0009c15_6",
        "context_with_next_sentence": true
    },
    {
        "source_sentence": "時諸兒子，患飢啼泣，其嫂告圓滿曰：「兒飢啼泣，可與小食。」",
        "from": "T24n1448_002:0009c16_7",
        "context_with_next_sentence": true
    },
    {
        "source_sentence": "圓滿報曰：「可與我錢。」",
        "from": "T24n1448_002:0009c18_0",
        "context_with_next_sentence": true
    },
    {
        "source_sentence": "嫂曰：「仁以億金，隨時興易，豈容兒子無小食錢。」",
        "from": "T24n1448_002:0009c18_1",
        "context_with_next_sentence": true
    },
    {
        "source_sentence": "圓滿答曰：「我豈先知遭此分散，家業破耶？",
        "from": "T24n1448_002:0009c19_2",
        "context_with_next_sentence": true
    },
    {
        "source_sentence": "若我預知者，無量億金，藏舉餘處。」",
        "from": "T24n1448_002:0009c20_3",
        "context_with_next_sentence": true
    },
    {
        "source_sentence": "女人之性，多於衣角結以惡錢。",
        "from": "T24n1448_002:0009c21_4",
        "context_with_next_sentence": true
    },
    {
        "source_sentence": "是時大嫂即以衣裹惡錢解付其叔，令買飲食。",
        "from": "T24n1448_002:0009c21_5",
        "context_with_next_sentence": true
    },
    {
        "source_sentence": "叔得錢已，即往街巷以求飲食，遂逢一人負薪將賣。",
        "from": "T24n1448_002:0009c23_0",
        "context_with_next_sentence": true
    },
    {
        "source_sentence": "其所賣薪，乃是海中浮木牛頭栴檀。",
        "from": "T24n1448_002:0009c24_1",
        "context_with_next_sentence": true
    },
    {
        "source_sentence": "其賣木者時屬嚴寒，飢戰而住。",
        "from": "T24n1448_002:0009c25_0",
        "context_with_next_sentence": true
    },
    {
        "source_sentence": "圓滿見已，遂問之曰：「汝今何故如斯戰掉？」",
        "from": "T24n1448_002:0009c25_1",
        "context_with_next_sentence": true
    },
    {
        "source_sentence": "其人答曰：「我今不知所以然也，學負此薪，所以寒戰。」",
        "from": "T24n1448_002:0009c26_2",
        "context_with_next_sentence": true
    },
    {
        "source_sentence": "圓滿善識諸木，遂即看之，乃見束中有牛頭栴檀，即便問曰：「汝今賣木，須得幾錢？」",
        "from": "T24n1448_002:0009c27_3",
        "context_with_next_sentence": true
    },
    {
        "source_sentence": "彼人答曰：「須得五百。」",
        "from": "T24n1448_002:0009c29_4",
        "context_with_next_sentence": true
    },
    {
        "source_sentence": "圓滿報曰：「我當與汝五百之錢。」",
        "from": "T24n1448_002:0010a01_5",
        "context_with_next_sentence": true
    },
    {
        "source_sentence": "作是語已，遂於柴束抽取栴檀，往至市里截為四分。",
        "from": "T24n1448_002:0010a02_0",
        "context_with_next_sentence": true
    },
    {
        "source_sentence": "鋸木之末，賣得千錢，將其五百，以付薪主。",
        "from": "T24n1448_002:0010a03_1",
        "context_with_next_sentence": true
    },
    {
        "source_sentence": "令其送薪至嫂之處，乃遣報言：「圓滿令送。」",
        "from": "T24n1448_002:0010a04_2",
        "context_with_next_sentence": true
    },
    {
        "source_sentence": "其人將薪，至其嫂所，而告之曰：「圓滿使我送此薪來。」",
        "from": "T24n1448_002:0010a05_3",
        "context_with_next_sentence": true
    },
    {
        "source_sentence": "其嫂見已，便即搥胸，作如是語：「彼之圓滿，一何恍惚，財物既被分散，智慧因何亦無？",
        "from": "T24n1448_002:0010a06_4",
        "context_with_next_sentence": true
    },
    {
        "source_sentence": "遣求熟食，乃送生薪，亦復無物可煮。」",
        "from": "T24n1448_002:0010a08_5",
        "context_with_next_sentence": true
    },
    {
        "source_sentence": "根本說一切有部毘奈耶藥事卷第二",
        "from": "T24n1448_002:0010a10_0",
        "context_with_next_sentence": false
    }
]