[
    {
        "source_sentence": "大般若經第十四會勤波羅蜜",
        "from": "T07n0220_590:1049c20_0",
        "context_with_next_sentence": true
    },
    {
        "source_sentence": "多分序",
        "from": "T07n0220_590:1049c21_0",
        "context_with_next_sentence": true
    },
    {
        "source_sentence": "西明寺沙門玄則撰",
        "from": "T07n0220_590:1049c23_0",
        "context_with_next_sentence": true
    },
    {
        "source_sentence": "觀夫至運無動，妙警伊寂，梵輪冥退轉之規、慈航虛下濟之影，斯進德所以為貴、勤音所由而作也。",
        "from": "T07n0220_590:1049c24_0",
        "context_with_next_sentence": true
    },
    {
        "source_sentence": "其有揭情區而遠荷、指覺地以高驤，比擐甲之精堅、同策駟之遄夙，則必任善以為軛，引之無窮之路；委身而作隸，驅之罔極之期。",
        "from": "T07n0220_590:1049c26_1",
        "context_with_next_sentence": true
    },
    {
        "source_sentence": "微五欲之宴安，乃三塗之酖毒；從四修之勞悴，寔萬德之光敷。",
        "from": "T07n0220_590:1049c29_2",
        "context_with_next_sentence": true
    },
    {
        "source_sentence": "惟夫淺溜穿石、小滴盈器，鑽燧之勤、斷幹之漸，皆積微不已，故在著可觀。",
        "from": "T07n0220_590:1050a01_3",
        "context_with_next_sentence": true
    },
    {
        "source_sentence": "蚓弱質而飲泉，蟹壯容而寄穴，驊鑣怠矣，駑駕先之。",
        "from": "T07n0220_590:1050a03_4",
        "context_with_next_sentence": true
    },
    {
        "source_sentence": "矧乎摩訶衍心、波羅蜜行，其於勉刻，豈忘動靜。",
        "from": "T07n0220_590:1050a04_5",
        "context_with_next_sentence": true
    },
    {
        "source_sentence": "故能千界如燬，詢一句以投之；萬流方割，拯一命而游之。",
        "from": "T07n0220_590:1050a05_6",
        "context_with_next_sentence": true
    },
    {
        "source_sentence": "假使駐補處以三祇，終競勇於初發；雖復澹即空於萬行，乃均熾於昔耽。",
        "from": "T07n0220_590:1050a06_7",
        "context_with_next_sentence": true
    },
    {
        "source_sentence": "不端倪其所欲行，不翹佇其所當證，撫塵劫之修如瞬，仍加渴日；視砂界之赴若鄰，猶殷夙夜。",
        "from": "T07n0220_590:1050a08_8",
        "context_with_next_sentence": true
    },
    {
        "source_sentence": "故精進之於諸度也，若銜捶之在群馭焉；正勤之於道品也，若鹽梅之資列鼎焉。",
        "from": "T07n0220_590:1050a10_9",
        "context_with_next_sentence": true
    },
    {
        "source_sentence": "正法源底由之而至，聖人能事於茲而畢。",
        "from": "T07n0220_590:1050a12_10",
        "context_with_next_sentence": true
    },
    {
        "source_sentence": "然後聞舍利之談覺支則輟賞無地，憶底沙之流讚頌則勃興斯在，三練之業允該、六意之修奚極，緬惟景躅，豈遑寧處；載詠玄章，益荷昭趣。",
        "from": "T07n0220_590:1050a13_11",
        "context_with_next_sentence": true
    },
    {
        "source_sentence": "文乃單卷，事非重譯。",
        "from": "T07n0220_590:1050a16_12",
        "context_with_next_sentence": true
    },
    {
        "source_sentence": "庶將貿寸陰以尺璧，甘夕死於朝聞矣。",
        "from": "T07n0220_590:1050a17_13",
        "context_with_next_sentence": true
    },
    {
        "source_sentence": "大般若波羅蜜多經卷第五百九",
        "from": "T07n0220_590:1050a21_0",
        "context_with_next_sentence": true
    },
    {
        "source_sentence": "十",
        "from": "T07n0220_590:1050a22_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T07n0220_590:1050a24_0",
        "context_with_next_sentence": true
    },
    {
        "source_sentence": "第十四精進波羅蜜多分",
        "from": "T07n0220_590:1050a25_0",
        "context_with_next_sentence": true
    },
    {
        "source_sentence": "如是我聞：一時薄伽梵在室羅筏住誓多林給孤獨園，與大苾芻眾千二百五十人俱。",
        "from": "T07n0220_590:1050a26_0",
        "context_with_next_sentence": true
    },
    {
        "source_sentence": "爾時，具壽滿慈子白佛言：「世尊！",
        "from": "T07n0220_590:1050a27_1",
        "context_with_next_sentence": true
    },
    {
        "source_sentence": "若菩薩摩訶薩欲證無上正等菩提，云何方便安住精進波羅蜜多？」",
        "from": "T07n0220_590:1050a28_2",
        "context_with_next_sentence": true
    },
    {
        "source_sentence": "爾時，世尊告滿慈子：「若菩薩摩訶薩欲證無上正等菩提，初發心時應作是念：『我諸所有若身若心，先應為他作饒益事，當令一切所願滿足。』",
        "from": "T07n0220_590:1050b01_3",
        "context_with_next_sentence": true
    },
    {
        "source_sentence": "譬如僮僕應作是念：『行住坐臥皆當任主，不應自在而有所作；欲從其舍往市鄽等，先諮問主然後方出；所須飲食許乃受用，諸有所為皆隨主欲。』",
        "from": "T07n0220_590:1050b04_4",
        "context_with_next_sentence": true
    },
    {
        "source_sentence": "如是菩薩摩訶薩眾欲證無上正等菩提，最初發心應作是念：『我之所有若身若心，皆不應令自在而轉，隨他所有饒益事業，一切皆當為其成辦。』",
        "from": "T07n0220_590:1050b07_5",
        "context_with_next_sentence": true
    },
    {
        "source_sentence": "如是菩薩摩訶薩眾依止精進波羅蜜多，不離精進波羅蜜多，誓為有情作所應作，諸菩薩摩訶薩皆於精進波羅蜜多應如是住。",
        "from": "T07n0220_590:1050b10_6",
        "context_with_next_sentence": true
    },
    {
        "source_sentence": "譬如馬寶若人乘御便作是念：『我今不應令乘御人身支搖動、疲倦勞苦、或損嚴具，盤迴去住遲速任人，將護其人，不令緣我起瞋忿等種種過失。』",
        "from": "T07n0220_590:1050b13_7",
        "context_with_next_sentence": true
    },
    {
        "source_sentence": "如是菩薩摩訶薩眾，欲行精進波羅蜜多，不隨己心而有所作，隨他意樂為作饒益，仍將護彼，令於我身不起一切煩惱惡業。",
        "from": "T07n0220_590:1050b17_8",
        "context_with_next_sentence": true
    },
    {
        "source_sentence": "彼於菩薩摩訶薩眾雖先無恩，而諸菩薩摩訶薩眾作報恩想，為彼成辦種種事業。",
        "from": "T07n0220_590:1050b19_9",
        "context_with_next_sentence": true
    },
    {
        "source_sentence": "如是菩薩摩訶薩眾為成精進波羅蜜多，將護他心隨他意轉，為作種種利益安樂。",
        "from": "T07n0220_590:1050b21_10",
        "context_with_next_sentence": true
    },
    {
        "source_sentence": "如是菩薩摩訶薩眾攝受精進波羅蜜多，作諸有情利益安樂，如己事業常無厭倦，是為菩薩摩訶薩眾安住精進波羅蜜多。",
        "from": "T07n0220_590:1050b23_11",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_590:1050b26_12",
        "context_with_next_sentence": true
    },
    {
        "source_sentence": "若菩薩摩訶薩為疾證得一切智智，與諸有情作大饒益，常勤修學布施、淨戒、安忍、精進、靜慮、般若波羅蜜多，心無退轉，是菩薩摩訶薩安住精進波羅蜜多。",
        "from": "T07n0220_590:1050b26_13",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空觀，心無退轉，是菩薩摩訶薩安住精進波羅蜜多。",
        "from": "T07n0220_590:1050c01_14",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學諸法真如、法界、法性、不虛妄性、不變異性、平等性、離生性、法定、法住、實際、虛空界、不思議界觀，心無退轉，是菩薩摩訶薩安住精進波羅蜜多。",
        "from": "T07n0220_590:1050c07_15",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學無明緣行，行緣識，識緣名色，名色緣六處，六處緣觸，觸緣受，受緣愛，愛緣取，取緣有，有緣生，生緣老死愁歎苦憂惱觀，心無退轉，是菩薩摩訶薩安住精進波羅蜜多。",
        "from": "T07n0220_590:1050c12_0",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學無明滅故行滅，行滅故識滅，識滅故名色滅，名色滅故六處滅，六處滅故觸滅，觸滅故受滅，受滅故愛滅，愛滅故取滅，取滅故有滅，有滅故生滅，生滅故老死愁歎苦憂惱滅觀，心無退轉，是菩薩摩訶薩安住精進波羅蜜多。",
        "from": "T07n0220_590:1050c17_1",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學若苦、若無常、若空、若無我，苦聖諦觀，若因、若集、若生、若緣，集聖諦觀，若滅、若靜、若妙、若離，滅聖諦觀，若道、若如、若行、若出，道聖諦觀，心無退轉，是菩薩摩訶薩安住精進波羅蜜多。",
        "from": "T07n0220_590:1050c23_2",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學四靜慮、四無量、四無色定，心無退轉，是菩薩摩訶薩安住精進波羅蜜多。",
        "from": "T07n0220_590:1050c29_3",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學四念住、四正斷、四神足、五根、五力、七等覺支、八聖道支，心無退轉，是菩薩摩訶薩安住精進波羅蜜多。",
        "from": "T07n0220_590:1051a03_4",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學空、無相、無願解脫門，心無退轉，是菩薩摩訶薩安住精進波羅蜜多。",
        "from": "T07n0220_590:1051a07_5",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學八解脫、八勝處、九次第定、十遍處心無退轉，是菩薩摩訶薩安住精進波羅蜜多。",
        "from": "T07n0220_590:1051a10_6",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學一切陀羅尼門、一切三摩地門，心無退轉，是菩薩摩訶薩安住精進波羅蜜多。",
        "from": "T07n0220_590:1051a13_7",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學淨觀地、種姓地、第八地、具見地、薄地、離欲地、已辦地、獨覺地、菩薩地、如來地智，心無退轉，是菩薩摩訶薩安住精進波羅蜜多。",
        "from": "T07n0220_590:1051a17_8",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學若勝解行地、若極喜地、若離垢地、若發光地、若焰慧地、若極難勝地、若現前地、若遠行地、若不動地、若善慧地、若法雲地、若等覺地，心無退轉，是菩薩摩訶薩安住精進波羅蜜多。",
        "from": "T07n0220_590:1051a21_9",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學清淨五眼、六勝神通，心無退轉，是菩薩摩訶薩安住精進波羅蜜多。",
        "from": "T07n0220_590:1051a26_10",
        "context_with_next_sentence": true
    },
    {
        "source_sentence": "「若菩薩摩訶薩為疾證得一切智智，與諸有情作大饒益，常勤修學如來十力、四無所畏、四無礙解、大慈、大悲、大喜、大捨及十八佛不共法等無邊佛法，心無退轉，是菩薩摩訶薩安住精進波羅蜜多。",
        "from": "T07n0220_590:1051a30_0",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_590:1051b05_0",
        "context_with_next_sentence": true
    },
    {
        "source_sentence": "若菩薩摩訶薩為令佛土最極嚴淨，久處生死修諸功德，心無退轉，是菩薩摩訶薩安住精進波羅蜜多。",
        "from": "T07n0220_590:1051b05_1",
        "context_with_next_sentence": true
    },
    {
        "source_sentence": "「若菩薩摩訶薩為多成熟諸有情類，久處生死修諸功德，心無退轉，是菩薩摩訶薩安住精進波羅蜜多。",
        "from": "T07n0220_590:1051b07_2",
        "context_with_next_sentence": true
    },
    {
        "source_sentence": "「若菩薩摩訶薩初發無上正等覺心，假使三千大千世界諸有情類，皆成菩薩或一生所繫，或二生所繫，或三生所繫，或四生所繫當得成佛，作如是言：『汝應精勤修菩薩行，先證無上正等菩提，然後我當證無上覺。』",
        "from": "T07n0220_590:1051b09_3",
        "context_with_next_sentence": true
    },
    {
        "source_sentence": "爾時，菩薩隨彼所言，精勤勇猛心無怯懼，是菩薩摩訶薩安住精進波羅蜜多。",
        "from": "T07n0220_590:1051b14_4",
        "context_with_next_sentence": true
    },
    {
        "source_sentence": "「若菩薩摩訶薩或一生所繫，或二生所繫，或三生所繫，或四生所繫當得成佛，假使三千大千世界諸有情類，初發無上正等覺心，作如是言：『汝當待我先證無上正等菩提，然後乃應證無上覺。』",
        "from": "T07n0220_590:1051b16_5",
        "context_with_next_sentence": true
    },
    {
        "source_sentence": "爾時，菩薩隨彼所言，久住生死心無退屈，是菩薩摩訶薩安住精進波羅蜜多。",
        "from": "T07n0220_590:1051b20_6",
        "context_with_next_sentence": true
    },
    {
        "source_sentence": "「若菩薩摩訶薩見乞者來有所求索，面不頻蹙、眼無瞋相，但作是念：『如是有情順我所求一切智智，速作方便勤求施與。』",
        "from": "T07n0220_590:1051b22_7",
        "context_with_next_sentence": true
    },
    {
        "source_sentence": "是菩薩摩訶薩安住精進波羅蜜多。",
        "from": "T07n0220_590:1051b25_8",
        "context_with_next_sentence": true
    },
    {
        "source_sentence": "「若菩薩摩訶薩為一有情得安樂故，或經一劫或一劫餘，大地獄中受諸劇苦，身無動轉心不退屈，是菩薩摩訶薩安住精進波羅蜜多。",
        "from": "T07n0220_590:1051b26_9",
        "context_with_next_sentence": true
    },
    {
        "source_sentence": "「若菩薩摩訶薩假使晝夜量同大劫，積此晝夜復成大劫，設經如是殑伽沙數大劫時分，處大地獄受諸劇苦，由受斯苦令一有情得出地獄生於善趣，菩薩爾時歡喜為受，是菩薩摩訶薩安住精進波羅蜜多。",
        "from": "T07n0220_590:1051b29_10",
        "context_with_next_sentence": true
    },
    {
        "source_sentence": "「若菩薩摩訶薩聞說是事踊躍歡喜，誓能為受心無退屈，當知名為精進菩薩安住精進波羅蜜多。",
        "from": "T07n0220_590:1051c04_0",
        "context_with_next_sentence": true
    },
    {
        "source_sentence": "「若菩薩摩訶薩聞如是事其心怯弱，不生歡喜欲受行心，當知名為懈怠菩薩。",
        "from": "T07n0220_590:1051c06_1",
        "context_with_next_sentence": true
    },
    {
        "source_sentence": "「若菩薩摩訶薩聞諸善事，心心相續愛樂受行，當知名為精進菩薩安住精進波羅蜜多。",
        "from": "T07n0220_590:1051c08_2",
        "context_with_next_sentence": true
    },
    {
        "source_sentence": "「若菩薩摩訶薩聞諸善事，不能繫念相續受行，當知名為懈怠菩薩。",
        "from": "T07n0220_590:1051c10_3",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_590:1051c12_0",
        "context_with_next_sentence": true
    },
    {
        "source_sentence": "若菩薩摩訶薩假使於此贍部洲地，從一處掃漸至餘方，周匝掃已還至本處，若生是念：『我久離此。』",
        "from": "T07n0220_590:1051c12_1",
        "context_with_next_sentence": true
    },
    {
        "source_sentence": "當知名為懈怠菩薩。",
        "from": "T07n0220_590:1051c14_2",
        "context_with_next_sentence": true
    },
    {
        "source_sentence": "若菩薩摩訶薩為此事已，作是念言：『我極速疾還來至此。』",
        "from": "T07n0220_590:1051c15_0",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多。",
        "from": "T07n0220_590:1051c16_1",
        "context_with_next_sentence": true
    },
    {
        "source_sentence": "「若菩薩摩訶薩於窣堵波營搆修理經一日已，作是念言：『云何此日時極長久？』",
        "from": "T07n0220_590:1051c17_2",
        "context_with_next_sentence": true
    },
    {
        "source_sentence": "當知名為懈怠菩薩。",
        "from": "T07n0220_590:1051c19_0",
        "context_with_next_sentence": true
    },
    {
        "source_sentence": "若菩薩摩訶薩為此事已，作是念言：『云何此日如彈指頃？』",
        "from": "T07n0220_590:1051c19_1",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多。",
        "from": "T07n0220_590:1051c20_2",
        "context_with_next_sentence": true
    },
    {
        "source_sentence": "「若菩薩摩訶薩於僧伽藍營搆修理經一日已，作是念言：『云何此日時極長久？』",
        "from": "T07n0220_590:1051c21_3",
        "context_with_next_sentence": true
    },
    {
        "source_sentence": "當知名為懈怠菩薩。",
        "from": "T07n0220_590:1051c23_4",
        "context_with_next_sentence": true
    },
    {
        "source_sentence": "若菩薩摩訶薩為此事已，作是念言：『云何此日如彈指頃？』",
        "from": "T07n0220_590:1051c23_5",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多。",
        "from": "T07n0220_590:1051c25_6",
        "context_with_next_sentence": true
    },
    {
        "source_sentence": "「若菩薩摩訶薩觀經半年所作事業生長久想，當知名為懈怠菩薩。",
        "from": "T07n0220_590:1051c26_7",
        "context_with_next_sentence": true
    },
    {
        "source_sentence": "若菩薩摩訶薩觀經半年所作事業，謂如一日所作事業，當知名為精進菩薩安住精進波羅蜜多。",
        "from": "T07n0220_590:1051c27_8",
        "context_with_next_sentence": true
    },
    {
        "source_sentence": "「若菩薩摩訶薩觀經一年所作事業生長久想，當知名為懈怠菩薩。",
        "from": "T07n0220_590:1051c30_0",
        "context_with_next_sentence": true
    },
    {
        "source_sentence": "若菩薩摩訶薩觀經一年所作事業，謂如一日所作事業，當知名為精進菩薩安住精進波羅蜜多。",
        "from": "T07n0220_590:1052a01_1",
        "context_with_next_sentence": true
    },
    {
        "source_sentence": "「若菩薩摩訶薩觀經半劫所作事業生長久想，當知名為懈怠菩薩。",
        "from": "T07n0220_590:1052a03_2",
        "context_with_next_sentence": true
    },
    {
        "source_sentence": "若菩薩摩訶薩觀經半劫所作事業，謂如一日所作事業，當知名為精進菩薩安住精進波羅蜜多。",
        "from": "T07n0220_590:1052a05_3",
        "context_with_next_sentence": true
    },
    {
        "source_sentence": "「若菩薩摩訶薩觀經一劫所作事業生長久想，當知名為懈怠菩薩。",
        "from": "T07n0220_590:1052a07_4",
        "context_with_next_sentence": true
    },
    {
        "source_sentence": "若菩薩摩訶薩觀經一劫所作事業，謂如一日所作事業，當知名為精進菩薩安住精進波羅蜜多。",
        "from": "T07n0220_590:1052a09_5",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_590:1052a12_0",
        "context_with_next_sentence": true
    },
    {
        "source_sentence": "諸菩薩摩訶薩修菩提行，不應思惟劫數多少，謂我經於爾所劫數，當證無上正等菩提。",
        "from": "T07n0220_590:1052a12_1",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，精勤勇猛修菩提行，求證無上正等菩提，當知名為懈怠菩薩。",
        "from": "T07n0220_590:1052a14_2",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，精進勇猛修菩提行，方證無上正等菩提，我定不應心生退屈，勤求無上正等菩提。』",
        "from": "T07n0220_590:1052a16_3",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，修行精進波羅蜜多，令速圓滿遠離生死，疾能證得一切智智，與諸有情作大饒益。",
        "from": "T07n0220_590:1052a19_4",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學布施、淨戒、安忍、精進、靜慮、般若波羅蜜多，而亦名為懈怠菩薩。",
        "from": "T07n0220_590:1052a22_5",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學布施、淨戒、安忍、精進、靜慮、般若波羅蜜多乃得圓滿，方證無上正等菩提，我定不應心生退屈。』",
        "from": "T07n0220_590:1052a25_6",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1052a28_7",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空智，而亦名為懈怠菩薩。",
        "from": "T07n0220_590:1052a30_8",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學內空乃至無性自性空智乃得圓滿，方證無上正等菩提，我定不應心生退屈。』",
        "from": "T07n0220_590:1052b05_9",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1052b08_10",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學諸法真如、法界、法性、不虛妄性、不變異性、平等性、離生性、法定、法住、實際、虛空界、不思議界智，而亦名為懈怠菩薩。",
        "from": "T07n0220_590:1052b10_11",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學諸法真如乃至不思議界智乃得圓滿，方證無上正等菩提，我定不應心生退屈。』",
        "from": "T07n0220_590:1052b13_12",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1052b17_13",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學無明緣行，行緣識，識緣名色，名色緣六處，六處緣觸，觸緣受，受緣愛，愛緣取，取緣有，有緣生，生緣老死智，而亦名為懈怠菩薩。",
        "from": "T07n0220_590:1052b18_14",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學無明緣行乃至生緣老死智乃得圓滿，方證無上正等菩提，我定不應心生退屈。』",
        "from": "T07n0220_590:1052b23_15",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1052b26_16",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學無明滅故行滅，行滅故識滅，識滅故名色滅，名色滅故六處滅，六處滅故觸滅，觸滅故受滅，受滅故愛滅，愛滅故取滅，取滅故有滅，有滅故生滅，生滅故老死滅智，而亦名為懈怠菩薩。",
        "from": "T07n0220_590:1052b28_17",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學無明滅故行滅乃至生滅故老死滅智乃得圓滿，方證無上正等菩提，我定不應心生退屈。』",
        "from": "T07n0220_590:1052c04_18",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1052c08_19",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學若苦、若無常、若空、若無我苦聖諦智，若因、若集、若生、若緣集聖諦智，若滅、若靜、若妙、若離滅聖諦智，若道、若如、若行、若出道聖諦智，而亦名為懈怠菩薩。",
        "from": "T07n0220_590:1052c09_20",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學若苦、若無常、若空、若無我苦聖諦智，乃至若道、若如、若行、若出道聖諦智乃得圓滿，方證無上正等菩提，我定不應心生退屈。』",
        "from": "T07n0220_590:1052c14_21",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1052c18_22",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學四靜慮、四無量、四無色定，而亦名為懈怠菩薩。",
        "from": "T07n0220_590:1052c20_23",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學四靜慮、四無量、四無色定乃得圓滿，方證無上正等菩提，我定不應心生退屈。』",
        "from": "T07n0220_590:1052c22_24",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1052c25_25",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學四念住、四正斷、四神足、五根、五力、七等覺支、八聖道支，而亦名為懈怠菩薩。",
        "from": "T07n0220_590:1052c27_26",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學四念住乃至八聖道支乃得圓滿，方證無上正等菩提，我定不應心生退屈。』",
        "from": "T07n0220_590:1053a01_27",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1053a04_28",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學三解脫門，而亦名為懈怠菩薩。",
        "from": "T07n0220_590:1053a06_0",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學三解脫門乃得圓滿，方證無上正等菩提，我定不應心生退屈。』",
        "from": "T07n0220_590:1053a08_0",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1053a11_0",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學八解脫、八勝處、九次第定、十遍處，而亦名為懈怠菩薩。",
        "from": "T07n0220_590:1053a12_1",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學八解脫乃至十遍處乃得圓滿，方證無上正等菩提，我定不應心生退屈。』",
        "from": "T07n0220_590:1053a14_2",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1053a18_3",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學陀羅尼門、三摩地門，而亦名為懈怠菩薩。",
        "from": "T07n0220_590:1053a19_4",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學陀羅尼門、三摩地門乃得圓滿，方證無上正等菩提，我定不應心生退屈。』",
        "from": "T07n0220_590:1053a21_5",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1053a25_0",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學諸菩薩地及諸地智，而亦名為懈怠菩薩。",
        "from": "T07n0220_590:1053a26_1",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學諸菩薩地及諸地智乃得圓滿，方證無上正等菩提，我定不應心生退屈。』",
        "from": "T07n0220_590:1053a28_2",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1053b02_3",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學清淨五眼、六勝神通，而亦名為懈怠菩薩。",
        "from": "T07n0220_590:1053b04_4",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極精進，常勤修學清淨五眼、六勝神通乃得圓滿，方證無上正等菩提，我定不應心生退屈。』",
        "from": "T07n0220_590:1053b06_5",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1053b09_6",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學如來十力、四無所畏、四無礙解，而亦名為懈怠菩薩。",
        "from": "T07n0220_590:1053b11_7",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學如來十力、四無所畏、四無礙解乃得圓滿，方證無上正等菩提，我定不應心生退屈。』",
        "from": "T07n0220_590:1053b13_8",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1053b17_0",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學大慈、大悲、大喜、大捨、十八佛不共法，而亦名為懈怠菩薩。",
        "from": "T07n0220_590:1053b18_1",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學大慈、大悲、大喜、大捨、十八佛不共法乃得圓滿，方證無上正等菩提，我定不應心生退屈。』",
        "from": "T07n0220_590:1053b21_0",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1053b24_1",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學無忘失法、恒住捨性，而亦名為懈怠菩薩。",
        "from": "T07n0220_590:1053b26_0",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學無忘失法、恒住捨性乃得圓滿，方證無上正等菩提，我定不應心生退屈。』",
        "from": "T07n0220_590:1053b28_1",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1053c02_2",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學一切智、道相智、一切相智，而亦名為懈怠菩薩。",
        "from": "T07n0220_590:1053c03_3",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學一切智、道相智、一切相智乃得圓滿，方證無上正等菩提，我定不應心生退屈。』",
        "from": "T07n0220_590:1053c06_4",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1053c09_5",
        "context_with_next_sentence": true
    },
    {
        "source_sentence": "「若菩薩摩訶薩思惟劫數而作分限，雖極勇猛，常勤修學一切菩薩摩訶薩行，而亦名為懈怠菩薩。",
        "from": "T07n0220_590:1053c11_0",
        "context_with_next_sentence": true
    },
    {
        "source_sentence": "若菩薩摩訶薩作是思惟：『設經無量無邊大劫，最極勇猛，常勤修學一切菩薩摩訶薩行乃得圓滿，方證無上正等菩提，我亦不應心生退屈。』",
        "from": "T07n0220_590:1053c13_1",
        "context_with_next_sentence": true
    },
    {
        "source_sentence": "當知名為精進菩薩安住精進波羅蜜多，疾能證得一切智智。",
        "from": "T07n0220_590:1053c16_2",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_590:1053c17_3",
        "context_with_next_sentence": true
    },
    {
        "source_sentence": "若菩薩摩訶薩有勸請言：『汝當為我一日析破妙高山王。』",
        "from": "T07n0220_590:1053c18_4",
        "context_with_next_sentence": true
    },
    {
        "source_sentence": "若反問言：『山王何量？",
        "from": "T07n0220_590:1053c19_5",
        "context_with_next_sentence": true
    },
    {
        "source_sentence": "汝遣我析為幾分耶？』",
        "from": "T07n0220_590:1053c19_6",
        "context_with_next_sentence": true
    },
    {
        "source_sentence": "當知名為懈怠菩薩。",
        "from": "T07n0220_590:1053c20_7",
        "context_with_next_sentence": true
    },
    {
        "source_sentence": "若作是念：『妙高山王隨量大小，我能一日為汝析破，量同芥子或如極微。』",
        "from": "T07n0220_590:1053c20_8",
        "context_with_next_sentence": true
    },
    {
        "source_sentence": "雖經多時乃能析破，而彼意謂如彈指頃，當知名為精進菩薩。",
        "from": "T07n0220_590:1053c22_9",
        "context_with_next_sentence": true
    },
    {
        "source_sentence": "「若菩薩摩訶薩作是思惟：『假使殑伽沙數大劫為一晝夜，積此晝夜復成大劫，設經如是無量大劫修菩薩行，乃證無上正等菩提。",
        "from": "T07n0220_590:1053c23_10",
        "context_with_next_sentence": true
    },
    {
        "source_sentence": "我於此中心尚無退，況無是事而不勤求！』",
        "from": "T07n0220_590:1053c26_11",
        "context_with_next_sentence": true
    },
    {
        "source_sentence": "當知名為精進菩薩。",
        "from": "T07n0220_590:1053c27_12",
        "context_with_next_sentence": true
    },
    {
        "source_sentence": "「若菩薩摩訶薩聞說如是精進相時，歡喜踊躍心無怯懼，當知名為精進菩薩。",
        "from": "T07n0220_590:1053c28_13",
        "context_with_next_sentence": true
    },
    {
        "source_sentence": "若菩薩摩訶薩聞說如是精進相時，其心退沒深生恐怖，當知名為懈怠菩薩，不能疾得一切智智。",
        "from": "T07n0220_590:1054a01_14",
        "context_with_next_sentence": true
    },
    {
        "source_sentence": "「若菩薩摩訶薩聞說精進波羅蜜多，作是思惟：『何時成就如是難證殊勝功德？』",
        "from": "T07n0220_590:1054a03_15",
        "context_with_next_sentence": true
    },
    {
        "source_sentence": "當知名為懈怠菩薩。",
        "from": "T07n0220_590:1054a05_16",
        "context_with_next_sentence": true
    },
    {
        "source_sentence": "若菩薩摩訶薩聞說精進波羅蜜多，作是思惟：『如是功德我皆具有，我定應修令至彼岸。』",
        "from": "T07n0220_590:1054a05_17",
        "context_with_next_sentence": true
    },
    {
        "source_sentence": "當知名為精進菩薩。",
        "from": "T07n0220_590:1054a07_18",
        "context_with_next_sentence": true
    },
    {
        "source_sentence": "「若菩薩摩訶薩有來乞手、或足、或頭，便作是念：『我若施彼，便為無手、無足、無頭。』",
        "from": "T07n0220_590:1054a08_19",
        "context_with_next_sentence": true
    },
    {
        "source_sentence": "當知名為懈怠菩薩。",
        "from": "T07n0220_590:1054a09_20",
        "context_with_next_sentence": true
    },
    {
        "source_sentence": "若菩薩摩訶薩有來乞手、或足、或頭，便作是念：『我捨與彼，當得天、人、阿素洛等無上微妙手、足及頭。』",
        "from": "T07n0220_590:1054a10_21",
        "context_with_next_sentence": true
    },
    {
        "source_sentence": "當知名為精進菩薩。",
        "from": "T07n0220_590:1054a12_22",
        "context_with_next_sentence": true
    },
    {
        "source_sentence": "「若菩薩摩訶薩有乞眼、耳，便作是念：『我施與之便無眼、耳。』",
        "from": "T07n0220_590:1054a13_23",
        "context_with_next_sentence": true
    },
    {
        "source_sentence": "當知名為懈怠菩薩。",
        "from": "T07n0220_590:1054a14_24",
        "context_with_next_sentence": true
    },
    {
        "source_sentence": "若菩薩摩訶薩有乞眼、耳，便作是念：『我施與彼，當得天、人、阿素洛等無上眼、耳猶如勝智。』",
        "from": "T07n0220_590:1054a15_0",
        "context_with_next_sentence": true
    },
    {
        "source_sentence": "當知名為精進菩薩，遠離二乘近一切智。",
        "from": "T07n0220_590:1054a17_1",
        "context_with_next_sentence": true
    },
    {
        "source_sentence": "「若菩薩摩訶薩有乞身分種種支節，便作是念：『我若施彼，便闕身分種種支節。』",
        "from": "T07n0220_590:1054a18_0",
        "context_with_next_sentence": true
    },
    {
        "source_sentence": "當知名為懈怠菩薩。",
        "from": "T07n0220_590:1054a19_1",
        "context_with_next_sentence": true
    },
    {
        "source_sentence": "若菩薩摩訶薩有乞身分種種支節，便作是念：『我若施彼，當得天、人、阿素洛等無上佛法、一切智法身分支節。』",
        "from": "T07n0220_590:1054a20_2",
        "context_with_next_sentence": true
    },
    {
        "source_sentence": "當知名為精進菩薩。",
        "from": "T07n0220_590:1054a22_3",
        "context_with_next_sentence": true
    },
    {
        "source_sentence": "「若菩薩摩訶薩諸乞者來種種求索，便作是念：『乞者甚多，如何皆令意願滿足。』",
        "from": "T07n0220_590:1054a23_4",
        "context_with_next_sentence": true
    },
    {
        "source_sentence": "當知名為懈怠菩薩。",
        "from": "T07n0220_590:1054a25_5",
        "context_with_next_sentence": true
    },
    {
        "source_sentence": "若菩薩摩訶薩諸乞者來種種求索，便作是念：『此未為多，假使殑伽沙數世界諸有情類，於一日中俱至我所種種求索，我當方便求覔珍財，普施與之皆令滿足，況今爾許而不能施！』",
        "from": "T07n0220_590:1054a25_6",
        "context_with_next_sentence": true
    },
    {
        "source_sentence": "當知名為精進菩薩。",
        "from": "T07n0220_590:1054a29_7",
        "context_with_next_sentence": true
    },
    {
        "source_sentence": "「所以者何？",
        "from": "T07n0220_590:1054b01_8",
        "context_with_next_sentence": true
    },
    {
        "source_sentence": "諸菩薩摩訶薩為欲引顯無量佛法、一切智法，非以有量精進布施可能引顯無量佛法、一切智法，要被無量精進布施廣大甲冑，乃能引顯無量佛法、一切智法。",
        "from": "T07n0220_590:1054b01_9",
        "context_with_next_sentence": true
    },
    {
        "source_sentence": "譬如有人欲度大海，要先備辦多踰繕那、多百踰繕那、多千踰繕那、多百千踰繕那種種資糧，然後能度。",
        "from": "T07n0220_590:1054b05_10",
        "context_with_next_sentence": true
    },
    {
        "source_sentence": "如是菩薩摩訶薩眾，欲證無上正等菩提，要經無量百千俱胝那庾多劫修集資糧，然後乃證。",
        "from": "T07n0220_590:1054b07_11",
        "context_with_next_sentence": true
    },
    {
        "source_sentence": "若菩薩摩訶薩作是思惟：『我當有量有邊大劫求證無上正等菩提。』",
        "from": "T07n0220_590:1054b09_12",
        "context_with_next_sentence": true
    },
    {
        "source_sentence": "當知名為懈怠菩薩。",
        "from": "T07n0220_590:1054b11_13",
        "context_with_next_sentence": true
    },
    {
        "source_sentence": "若菩薩摩訶薩作是思惟：『我當無量無邊大劫求證無上正等菩提。』",
        "from": "T07n0220_590:1054b11_14",
        "context_with_next_sentence": true
    },
    {
        "source_sentence": "當知名為精進菩薩。」",
        "from": "T07n0220_590:1054b13_15",
        "context_with_next_sentence": true
    },
    {
        "source_sentence": "爾時，滿慈子白佛言：「世尊！",
        "from": "T07n0220_590:1054b14_0",
        "context_with_next_sentence": true
    },
    {
        "source_sentence": "諸菩薩摩訶薩如是精進豈名為難？」",
        "from": "T07n0220_590:1054b14_1",
        "context_with_next_sentence": true
    },
    {
        "source_sentence": "世尊告言：「汝謂菩薩摩訶薩眾如是精進非為難耶？」",
        "from": "T07n0220_590:1054b15_2",
        "context_with_next_sentence": true
    },
    {
        "source_sentence": "滿慈子言：「諸菩薩摩訶薩如是精進我謂非難。",
        "from": "T07n0220_590:1054b16_3",
        "context_with_next_sentence": true
    },
    {
        "source_sentence": "所以者何？",
        "from": "T07n0220_590:1054b17_4",
        "context_with_next_sentence": true
    },
    {
        "source_sentence": "佛說諸法皆如幻事，樂受、苦受及助受法既如幻事，菩薩已能通達如是諸法實性，精進何難？」",
        "from": "T07n0220_590:1054b18_0",
        "context_with_next_sentence": true
    },
    {
        "source_sentence": "爾時，世尊告滿慈子：「當知菩薩摩訶薩眾雖知諸法皆如幻事，而能發起身心精進，安住精進波羅蜜多，求大菩提常無萎歇，由此菩薩摩訶薩眾如是精進最極為難。」",
        "from": "T07n0220_590:1054b20_1",
        "context_with_next_sentence": true
    },
    {
        "source_sentence": "時，滿慈子便白佛言：「甚奇！",
        "from": "T07n0220_590:1054b24_2",
        "context_with_next_sentence": true
    },
    {
        "source_sentence": "世尊！",
        "from": "T07n0220_590:1054b24_3",
        "context_with_next_sentence": true
    },
    {
        "source_sentence": "希有！",
        "from": "T07n0220_590:1054b24_4",
        "context_with_next_sentence": true
    },
    {
        "source_sentence": "善逝！",
        "from": "T07n0220_590:1054b24_5",
        "context_with_next_sentence": true
    },
    {
        "source_sentence": "善說菩薩摩訶薩眾精進甚難。",
        "from": "T07n0220_590:1054b25_0",
        "context_with_next_sentence": true
    },
    {
        "source_sentence": "當知菩薩摩訶薩眾能為難事，雖知諸法都無所有，而求無上正等菩提，欲為無邊諸有情類說能永斷無智正法。",
        "from": "T07n0220_590:1054b25_1",
        "context_with_next_sentence": true
    },
    {
        "source_sentence": "然諸無智實無所有，亦無實法能令無智取之為我及為我所，亦無有情能作是念：『此是真實我及我所。』",
        "from": "T07n0220_590:1054b28_2",
        "context_with_next_sentence": true
    },
    {
        "source_sentence": "如是無智緣合故生而實無生，緣離故滅而實無滅。",
        "from": "T07n0220_590:1054c01_3",
        "context_with_next_sentence": true
    },
    {
        "source_sentence": "「若菩薩摩訶薩雖如是知而心無退，是菩薩摩訶薩安住精進波羅蜜多，當知名為精進菩薩。",
        "from": "T07n0220_590:1054c02_4",
        "context_with_next_sentence": true
    },
    {
        "source_sentence": "若菩薩摩訶薩作如是念：『諸法皆空，我今何為發起精進波羅蜜多？』",
        "from": "T07n0220_590:1054c05_0",
        "context_with_next_sentence": true
    },
    {
        "source_sentence": "當知名為懈怠菩薩。",
        "from": "T07n0220_590:1054c06_1",
        "context_with_next_sentence": true
    },
    {
        "source_sentence": "若菩薩摩訶薩作如是念：『以一切法畢竟空故，我求無上正等菩提，覺諸法空為有情說，令脫五趣生死眾苦。』",
        "from": "T07n0220_590:1054c07_0",
        "context_with_next_sentence": true
    },
    {
        "source_sentence": "當知名為精進菩薩。",
        "from": "T07n0220_590:1054c09_1",
        "context_with_next_sentence": true
    },
    {
        "source_sentence": "「若菩薩摩訶薩作如是念：『生死無際，我豈能令皆得滅度？』",
        "from": "T07n0220_590:1054c10_0",
        "context_with_next_sentence": true
    },
    {
        "source_sentence": "當知名為懈怠菩薩。",
        "from": "T07n0220_590:1054c11_1",
        "context_with_next_sentence": true
    },
    {
        "source_sentence": "若菩薩摩訶薩作如是念：『生死無始而容有終，我寧不能皆令滅度。",
        "from": "T07n0220_590:1054c11_2",
        "context_with_next_sentence": true
    },
    {
        "source_sentence": "假使精進求大菩提，如無始來所經劫數，然後乃證，我尚應求，況當不經爾所劫數！』",
        "from": "T07n0220_590:1054c13_3",
        "context_with_next_sentence": true
    },
    {
        "source_sentence": "復作是念：『若諸菩薩愛樂修習一切智智相應作意，如發心頃，已度晝夜、半月、一月、時、年、雙等不覺不知；若諸菩薩愛樂修習布施、淨戒、安忍、精進、靜慮、般若波羅蜜多，令心清淨都不作意，覺爾所時已度晝夜、半月、一月、時、年、雙等，是故菩提求甚易得，不應怖畏精進長時。』",
        "from": "T07n0220_590:1054c15_4",
        "context_with_next_sentence": true
    },
    {
        "source_sentence": "當知名為精進菩薩。",
        "from": "T07n0220_590:1054c21_5",
        "context_with_next_sentence": true
    },
    {
        "source_sentence": "「譬如長者求多珍財，晝夜精勤思惟方便，常作是念：『我於何時多獲珍財遂本所願。』",
        "from": "T07n0220_590:1054c21_6",
        "context_with_next_sentence": true
    },
    {
        "source_sentence": "由斯無暇求諸飲食。",
        "from": "T07n0220_590:1054c23_7",
        "context_with_next_sentence": true
    },
    {
        "source_sentence": "如是菩薩摩訶薩眾，欲令六種波羅蜜多心得清淨，精勤修習一切智智相應作意，如發心頃，已度晝夜、半月、一月、時、年、雙等，常作是念：『何時當得一切智寶饒益有情？』」",
        "from": "T07n0220_590:1054c24_8",
        "context_with_next_sentence": true
    },
    {
        "source_sentence": "時，滿慈子便白佛言：「諸菩薩眾能被如是大精進甲，勤求無上佛功德寶饒益有情，實如世尊常所宣說，一切菩薩能為難事。」",
        "from": "T07n0220_590:1054c29_0",
        "context_with_next_sentence": true
    },
    {
        "source_sentence": "爾時，佛告滿慈子言：「我觀世間天、人等眾，無有成就希有功德如諸菩薩摩訶薩眾，唯除如來、應、正等覺。」",
        "from": "T07n0220_590:1055a02_1",
        "context_with_next_sentence": true
    },
    {
        "source_sentence": "時，滿慈子便從座起，偏覆左肩，右膝著地，合掌恭敬作如是言：「東南西北四維上下無邊世界，住菩薩乘諸有情類，未發無上菩提心者，願速發心；已發無上菩提心者，願永不退；若於無上正等菩提已不退者，願速圓滿一切智智。」",
        "from": "T07n0220_590:1055a05_2",
        "context_with_next_sentence": true
    },
    {
        "source_sentence": "爾時，佛告滿慈子言：「汝觀何義，願諸菩薩速當圓滿一切智智？」",
        "from": "T07n0220_590:1055a10_3",
        "context_with_next_sentence": true
    },
    {
        "source_sentence": "滿慈子言：「若無菩薩則無諸佛出現世間，若無諸佛出現世間則無菩薩及聲聞眾。",
        "from": "T07n0220_590:1055a11_4",
        "context_with_next_sentence": true
    },
    {
        "source_sentence": "要有菩薩修菩薩行，乃有諸佛出現世間；以有諸佛出現世間，便有菩薩及聲聞眾。",
        "from": "T07n0220_590:1055a13_5",
        "context_with_next_sentence": true
    },
    {
        "source_sentence": "譬如大樹由有根莖便有枝葉，由有枝葉便有花果，由有花果復生大樹。",
        "from": "T07n0220_590:1055a15_6",
        "context_with_next_sentence": true
    },
    {
        "source_sentence": "如是世間由有菩薩，便有諸佛出現世間；由有諸佛出現世間，便有菩薩及聲聞眾；由有菩薩修菩薩行，復有如來、應、正等覺出現世間作大饒益。」",
        "from": "T07n0220_590:1055a17_7",
        "context_with_next_sentence": true
    },
    {
        "source_sentence": "爾時，佛讚滿慈子言：「善哉！",
        "from": "T07n0220_590:1055a20_8",
        "context_with_next_sentence": true
    },
    {
        "source_sentence": "善哉！",
        "from": "T07n0220_590:1055a21_9",
        "context_with_next_sentence": true
    },
    {
        "source_sentence": "如汝所說。」",
        "from": "T07n0220_590:1055a21_10",
        "context_with_next_sentence": true
    },
    {
        "source_sentence": "爾時，佛告阿難陀言：「汝應受持諸菩薩眾被精進甲所修精進波羅蜜多，勿令忘失！」",
        "from": "T07n0220_590:1055a21_11",
        "context_with_next_sentence": true
    },
    {
        "source_sentence": "阿難陀曰：「唯然！",
        "from": "T07n0220_590:1055a23_12",
        "context_with_next_sentence": true
    },
    {
        "source_sentence": "世尊！",
        "from": "T07n0220_590:1055a23_13",
        "context_with_next_sentence": true
    },
    {
        "source_sentence": "我已受持諸菩薩眾被精進甲所修精進波羅蜜多，必不忘失！」",
        "from": "T07n0220_590:1055a24_0",
        "context_with_next_sentence": true
    },
    {
        "source_sentence": "時，薄伽梵說是經已，具壽滿慈子、具壽舍利子、具壽阿難陀，及餘聲聞、諸菩薩眾，并餘一切天、龍、藥叉、阿素洛等，聞佛所說皆大歡喜、信受奉行。",
        "from": "T07n0220_590:1055a25_1",
        "context_with_next_sentence": true
    },
    {
        "source_sentence": "大般若波羅蜜多經卷第五百九十",
        "from": "T07n0220_590:1055a29_0",
        "context_with_next_sentence": false
    }
]