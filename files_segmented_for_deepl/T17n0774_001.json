[
    {
        "source_sentence": "大乘四法經",
        "from": "T17n0774_001:0709a11_0",
        "context_with_next_sentence": true
    },
    {
        "source_sentence": "于闐國三藏法師實叉難陀",
        "from": "T17n0774_001:0709a13_0",
        "context_with_next_sentence": true
    },
    {
        "source_sentence": "奉　制譯",
        "from": "T17n0774_001:0709a14_0",
        "context_with_next_sentence": true
    },
    {
        "source_sentence": "　歸命大智海，　　毘盧遮那佛。",
        "from": "T17n0774_001:0709a15_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園，與大比丘眾五百人、菩薩摩訶薩八千人俱，皆被堅固大弘誓甲，并欲、色界諸天子等無量百千，恭敬如來，聽受法要。",
        "from": "T17n0774_001:0709a16_0",
        "context_with_next_sentence": true
    },
    {
        "source_sentence": "爾時文殊師利童子持一寶蓋，廣十由旬，覆如來上。",
        "from": "T17n0774_001:0709a20_0",
        "context_with_next_sentence": true
    },
    {
        "source_sentence": "時有兜率陀天，名曰善勝，已於阿耨多羅三藐三菩提得不退轉，與其眷屬在此會中，白文殊師利言：「尊者！",
        "from": "T17n0774_001:0709a21_1",
        "context_with_next_sentence": true
    },
    {
        "source_sentence": "供養如來猶未足耶？」",
        "from": "T17n0774_001:0709a23_2",
        "context_with_next_sentence": true
    },
    {
        "source_sentence": "文殊師利言：「於意云何，海納眾流有厭足不？」",
        "from": "T17n0774_001:0709a24_0",
        "context_with_next_sentence": true
    },
    {
        "source_sentence": "天言：「不也！」",
        "from": "T17n0774_001:0709a25_0",
        "context_with_next_sentence": true
    },
    {
        "source_sentence": "文殊師利言：「天子！",
        "from": "T17n0774_001:0709a25_1",
        "context_with_next_sentence": true
    },
    {
        "source_sentence": "大海深廣，無有涯際；萬流朝宗，嘗無盈息。",
        "from": "T17n0774_001:0709a25_2",
        "context_with_next_sentence": true
    },
    {
        "source_sentence": "菩薩摩訶薩求薩婆若，供養如來，亦復如是，未曾厭足。」",
        "from": "T17n0774_001:0709a26_3",
        "context_with_next_sentence": true
    },
    {
        "source_sentence": "天復請言：「供養佛時應何所為？」",
        "from": "T17n0774_001:0709a27_4",
        "context_with_next_sentence": true
    },
    {
        "source_sentence": "文殊答言：「應以四事：一、為薩婆若；二、為度一切眾生；三、為不斷三寶種；四、為攝諸佛剎功德莊嚴。",
        "from": "T17n0774_001:0709a28_5",
        "context_with_next_sentence": true
    },
    {
        "source_sentence": "是為菩薩以四事故，供養如來。」",
        "from": "T17n0774_001:0709b01_6",
        "context_with_next_sentence": true
    },
    {
        "source_sentence": "天復請言：「善哉，尊者！",
        "from": "T17n0774_001:0709b02_7",
        "context_with_next_sentence": true
    },
    {
        "source_sentence": "菩薩於法常應不悋。",
        "from": "T17n0774_001:0709b03_0",
        "context_with_next_sentence": true
    },
    {
        "source_sentence": "如昔所為尸棄梵王及其眷屬演四法門菩薩之道，願為我等一切眾會，重宣此義。」",
        "from": "T17n0774_001:0709b03_1",
        "context_with_next_sentence": true
    },
    {
        "source_sentence": "文殊師利言：「諦聽，諦聽！",
        "from": "T17n0774_001:0709b05_2",
        "context_with_next_sentence": true
    },
    {
        "source_sentence": "善思念之！",
        "from": "T17n0774_001:0709b05_3",
        "context_with_next_sentence": true
    },
    {
        "source_sentence": "當為汝說。",
        "from": "T17n0774_001:0709b06_4",
        "context_with_next_sentence": true
    },
    {
        "source_sentence": "「天子！",
        "from": "T17n0774_001:0709b06_5",
        "context_with_next_sentence": true
    },
    {
        "source_sentence": "菩薩摩訶薩應發四種增上意樂心。",
        "from": "T17n0774_001:0709b06_6",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709b07_7",
        "context_with_next_sentence": true
    },
    {
        "source_sentence": "謂：攝一切眾生心；成熟一切眾生心；集一切善根心；覺悟一切佛法心。",
        "from": "T17n0774_001:0709b07_8",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709b09_9",
        "context_with_next_sentence": true
    },
    {
        "source_sentence": "「復次，菩薩應發四種如山心。",
        "from": "T17n0774_001:0709b09_10",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709b10_0",
        "context_with_next_sentence": true
    },
    {
        "source_sentence": "謂：於乞者無瞋嫌心；向惡道者生慈愍心；般若波羅蜜常不捨心；所修眾行皆究竟心。",
        "from": "T17n0774_001:0709b10_1",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709b12_2",
        "context_with_next_sentence": true
    },
    {
        "source_sentence": "「復次，菩薩應發四種轉勝心。",
        "from": "T17n0774_001:0709b12_3",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709b13_4",
        "context_with_next_sentence": true
    },
    {
        "source_sentence": "謂：持戒轉勝；多聞轉勝；大慈轉勝；大悲轉勝。",
        "from": "T17n0774_001:0709b13_5",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709b14_6",
        "context_with_next_sentence": true
    },
    {
        "source_sentence": "「復次，菩薩應發四種如金剛不可壞心。",
        "from": "T17n0774_001:0709b14_7",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709b15_8",
        "context_with_next_sentence": true
    },
    {
        "source_sentence": "謂：信樂不壞；依善知識不壞；修行不壞；求大乘不壞。",
        "from": "T17n0774_001:0709b15_9",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709b17_0",
        "context_with_next_sentence": true
    },
    {
        "source_sentence": "「復次，菩薩應發四種無能染心。",
        "from": "T17n0774_001:0709b17_1",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709b17_2",
        "context_with_next_sentence": true
    },
    {
        "source_sentence": "謂：煩惱不能染；名利不能染；下乘不能染；諸惡眾生不能染。",
        "from": "T17n0774_001:0709b18_3",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709b19_4",
        "context_with_next_sentence": true
    },
    {
        "source_sentence": "「復次，菩薩應發四種無上心。",
        "from": "T17n0774_001:0709b19_5",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709b20_6",
        "context_with_next_sentence": true
    },
    {
        "source_sentence": "謂：所愛皆捨心；施已無悔心；不望果報心；迴向菩提心。",
        "from": "T17n0774_001:0709b20_7",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709b21_8",
        "context_with_next_sentence": true
    },
    {
        "source_sentence": "「復次，菩薩有四種能至頂法。",
        "from": "T17n0774_001:0709b22_9",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709b22_10",
        "context_with_next_sentence": true
    },
    {
        "source_sentence": "謂：智慧；方便；持正法；化眾生。",
        "from": "T17n0774_001:0709b23_0",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709b23_1",
        "context_with_next_sentence": true
    },
    {
        "source_sentence": "「復次，菩薩有四種助菩提道。",
        "from": "T17n0774_001:0709b23_2",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709b24_3",
        "context_with_next_sentence": true
    },
    {
        "source_sentence": "謂：勤修諸度；順四攝事；住四梵住；遊戲神通。",
        "from": "T17n0774_001:0709b24_4",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709b25_5",
        "context_with_next_sentence": true
    },
    {
        "source_sentence": "「復次，菩薩有四種第一勝法。",
        "from": "T17n0774_001:0709b26_6",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709b26_7",
        "context_with_next_sentence": true
    },
    {
        "source_sentence": "謂：於諸眾生無損惱心；惱害己者，心無繫念；在五欲境而不放逸；貧窮苦厄不捨法行。",
        "from": "T17n0774_001:0709b27_0",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709b28_1",
        "context_with_next_sentence": true
    },
    {
        "source_sentence": "「復次，菩薩有四種安隱心。",
        "from": "T17n0774_001:0709b29_2",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709b29_3",
        "context_with_next_sentence": true
    },
    {
        "source_sentence": "若在家時，自財知足；他財不貪；若出家時，依四聖種；行頭陀法。",
        "from": "T17n0774_001:0709c01_0",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c02_1",
        "context_with_next_sentence": true
    },
    {
        "source_sentence": "「復次，菩薩有四種施。",
        "from": "T17n0774_001:0709c02_2",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709c03_3",
        "context_with_next_sentence": true
    },
    {
        "source_sentence": "謂：財施；法施；紙筆施；於法師所，善心讚歎施。",
        "from": "T17n0774_001:0709c03_4",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c04_5",
        "context_with_next_sentence": true
    },
    {
        "source_sentence": "「復次，菩薩有四種堅勝法。",
        "from": "T17n0774_001:0709c04_6",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709c05_7",
        "context_with_next_sentence": true
    },
    {
        "source_sentence": "謂：所聞能行；豐財能施；尊者能供養；壽命能種諸善根。",
        "from": "T17n0774_001:0709c05_8",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c06_9",
        "context_with_next_sentence": true
    },
    {
        "source_sentence": "「復次，菩薩有四種不捨。",
        "from": "T17n0774_001:0709c06_10",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709c07_11",
        "context_with_next_sentence": true
    },
    {
        "source_sentence": "謂：不捨菩提心；不捨正法；不捨一切眾生；不捨求諸善法。",
        "from": "T17n0774_001:0709c07_12",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c09_0",
        "context_with_next_sentence": true
    },
    {
        "source_sentence": "「復次，菩薩有四種園。",
        "from": "T17n0774_001:0709c09_1",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709c09_2",
        "context_with_next_sentence": true
    },
    {
        "source_sentence": "謂：樂住阿蘭若；樂獨露坐；樂求善法；樂方便度諸眾生。",
        "from": "T17n0774_001:0709c09_3",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c11_4",
        "context_with_next_sentence": true
    },
    {
        "source_sentence": "「復次，菩薩有四種宮。",
        "from": "T17n0774_001:0709c11_5",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709c11_6",
        "context_with_next_sentence": true
    },
    {
        "source_sentence": "樂依梵住；樂聞善法；樂觀性空；樂同行者共止。",
        "from": "T17n0774_001:0709c12_7",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c13_8",
        "context_with_next_sentence": true
    },
    {
        "source_sentence": "「復次，菩薩有四種無盡財。",
        "from": "T17n0774_001:0709c13_9",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709c14_0",
        "context_with_next_sentence": true
    },
    {
        "source_sentence": "謂：多聞財；說法財；攝諸貧乏財；迴向菩提財。",
        "from": "T17n0774_001:0709c14_1",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c15_2",
        "context_with_next_sentence": true
    },
    {
        "source_sentence": "「復次，菩薩有四種伏藏。",
        "from": "T17n0774_001:0709c15_3",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709c16_0",
        "context_with_next_sentence": true
    },
    {
        "source_sentence": "謂：陀羅尼藏；辯才藏；法藏；無盡財迴向藏。",
        "from": "T17n0774_001:0709c16_1",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c17_2",
        "context_with_next_sentence": true
    },
    {
        "source_sentence": "「復次，菩薩有四種遠離。",
        "from": "T17n0774_001:0709c17_3",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709c17_4",
        "context_with_next_sentence": true
    },
    {
        "source_sentence": "謂：遠離眾話；遠離五欲境；遠離非聖心；遠離三界。",
        "from": "T17n0774_001:0709c18_5",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c19_6",
        "context_with_next_sentence": true
    },
    {
        "source_sentence": "「復次，菩薩有四種樂。",
        "from": "T17n0774_001:0709c19_7",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709c19_8",
        "context_with_next_sentence": true
    },
    {
        "source_sentence": "謂：離我、我所，無著樂；一切不顧戀，遠離樂；離一切境界寂靜樂；不捨一切眾生而無煩惱涅槃樂。",
        "from": "T17n0774_001:0709c20_9",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c22_10",
        "context_with_next_sentence": true
    },
    {
        "source_sentence": "「復次，菩薩有四種喜。",
        "from": "T17n0774_001:0709c22_11",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709c23_12",
        "context_with_next_sentence": true
    },
    {
        "source_sentence": "謂：見佛喜；聞法喜；布施不悔喜；與一切眾生安樂喜。",
        "from": "T17n0774_001:0709c23_13",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c24_14",
        "context_with_next_sentence": true
    },
    {
        "source_sentence": "「復次，菩薩有四種真實。",
        "from": "T17n0774_001:0709c24_15",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709c25_16",
        "context_with_next_sentence": true
    },
    {
        "source_sentence": "謂：不捨菩提心；不捨弘誓願；不捨有來歸依者；不捨一切善護語。",
        "from": "T17n0774_001:0709c25_17",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c27_18",
        "context_with_next_sentence": true
    },
    {
        "source_sentence": "「復次，菩薩有四種善法。",
        "from": "T17n0774_001:0709c27_19",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0709c27_20",
        "context_with_next_sentence": true
    },
    {
        "source_sentence": "謂：樂修一切善法；不輕未學；於諸眾生怨親平等；為不請友饒益眾生，不思其報。",
        "from": "T17n0774_001:0709c28_21",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0709c29_22",
        "context_with_next_sentence": true
    },
    {
        "source_sentence": "「復次，菩薩有四種清淨。",
        "from": "T17n0774_001:0710a01_23",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a01_24",
        "context_with_next_sentence": true
    },
    {
        "source_sentence": "謂：戒清淨，無我故；定清淨，無眾生故；慧清淨，無壽者故；解脫清淨，無諸趣生故。",
        "from": "T17n0774_001:0710a01_25",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710a03_26",
        "context_with_next_sentence": true
    },
    {
        "source_sentence": "「復次，菩薩有四種足。",
        "from": "T17n0774_001:0710a03_27",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a04_28",
        "context_with_next_sentence": true
    },
    {
        "source_sentence": "謂：義足；法足；行頭陀功德足；集菩提資糧足。",
        "from": "T17n0774_001:0710a04_29",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710a05_30",
        "context_with_next_sentence": true
    },
    {
        "source_sentence": "「復次，菩薩有四種手。",
        "from": "T17n0774_001:0710a05_31",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a06_32",
        "context_with_next_sentence": true
    },
    {
        "source_sentence": "謂：信手；戒手；聞手；慧手。",
        "from": "T17n0774_001:0710a06_33",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710a07_34",
        "context_with_next_sentence": true
    },
    {
        "source_sentence": "「復次，菩薩有四種眼。",
        "from": "T17n0774_001:0710a07_35",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a07_36",
        "context_with_next_sentence": true
    },
    {
        "source_sentence": "謂：肉眼作善業故；天眼神通不退故；慧眼所聞不厭故；法眼諦觀諸法得忍故。",
        "from": "T17n0774_001:0710a08_37",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710a09_38",
        "context_with_next_sentence": true
    },
    {
        "source_sentence": "「復次，菩薩有四種無厭。",
        "from": "T17n0774_001:0710a10_39",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a10_40",
        "context_with_next_sentence": true
    },
    {
        "source_sentence": "謂：施無厭；住阿蘭若無厭；聽法無厭；修善無厭。",
        "from": "T17n0774_001:0710a10_41",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710a11_42",
        "context_with_next_sentence": true
    },
    {
        "source_sentence": "「復次，菩薩有四種難行。",
        "from": "T17n0774_001:0710a12_43",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a12_44",
        "context_with_next_sentence": true
    },
    {
        "source_sentence": "謂：忍受一切卑賤、陵辱；雖自窮乏，所有皆施；見有從乞頭、目、身體，心無違逆，生善友想；觀空無我而現受生。",
        "from": "T17n0774_001:0710a12_45",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710a15_46",
        "context_with_next_sentence": true
    },
    {
        "source_sentence": "「復次，菩薩有四種無病。",
        "from": "T17n0774_001:0710a15_47",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a16_48",
        "context_with_next_sentence": true
    },
    {
        "source_sentence": "謂：無諸界不等病；無煩惱熱病；無不利益眾生病；無諸法疑惑病。",
        "from": "T17n0774_001:0710a16_49",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710a17_50",
        "context_with_next_sentence": true
    },
    {
        "source_sentence": "「復次，菩薩有四種自分法。",
        "from": "T17n0774_001:0710a18_51",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a18_52",
        "context_with_next_sentence": true
    },
    {
        "source_sentence": "謂：諸波羅蜜；菩提分法；真善知識；不作一切惡業。",
        "from": "T17n0774_001:0710a18_53",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710a20_54",
        "context_with_next_sentence": true
    },
    {
        "source_sentence": "「復次，菩薩有四種不動。",
        "from": "T17n0774_001:0710a20_55",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a20_56",
        "context_with_next_sentence": true
    },
    {
        "source_sentence": "謂：菩提心；如願而行；如言而作；勤修正行。",
        "from": "T17n0774_001:0710a21_57",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710a22_58",
        "context_with_next_sentence": true
    },
    {
        "source_sentence": "「復次，菩薩有四種資糧。",
        "from": "T17n0774_001:0710a22_59",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a22_60",
        "context_with_next_sentence": true
    },
    {
        "source_sentence": "謂：奢摩他；毘鉢舍那；聞一切；善根。",
        "from": "T17n0774_001:0710a23_61",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710a23_62",
        "context_with_next_sentence": true
    },
    {
        "source_sentence": "「復次，菩薩有四種齊行。",
        "from": "T17n0774_001:0710a24_0",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a24_1",
        "context_with_next_sentence": true
    },
    {
        "source_sentence": "謂：發心起行；布施迴向；大慈大悲；智慧方便。",
        "from": "T17n0774_001:0710a24_2",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710a25_3",
        "context_with_next_sentence": true
    },
    {
        "source_sentence": "「復次，菩薩有四種法障夢。",
        "from": "T17n0774_001:0710a26_0",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a26_1",
        "context_with_next_sentence": true
    },
    {
        "source_sentence": "謂：夢月墮於平地井中；夢月現於濁泉池中；夢月在空大雲所覆；夢月在空煙塵所翳。",
        "from": "T17n0774_001:0710a26_2",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710a28_3",
        "context_with_next_sentence": true
    },
    {
        "source_sentence": "「復次，菩薩有四種業障夢。",
        "from": "T17n0774_001:0710a29_0",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710a29_1",
        "context_with_next_sentence": true
    },
    {
        "source_sentence": "謂：夢墮大險處；夢高下道；夢磐曲道；夢迷方驚怖。",
        "from": "T17n0774_001:0710a29_2",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710b01_3",
        "context_with_next_sentence": true
    },
    {
        "source_sentence": "「復次，菩薩有四種煩惱障夢。",
        "from": "T17n0774_001:0710b02_4",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710b02_5",
        "context_with_next_sentence": true
    },
    {
        "source_sentence": "謂：夢毒蛇擾亂；夢群獸惡聲；夢落賊難處；夢身蒙塵垢。",
        "from": "T17n0774_001:0710b03_0",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710b04_1",
        "context_with_next_sentence": true
    },
    {
        "source_sentence": "「復次，菩薩有四種得陀羅尼夢。",
        "from": "T17n0774_001:0710b04_2",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710b05_3",
        "context_with_next_sentence": true
    },
    {
        "source_sentence": "謂：夢大伏藏諸寶充滿；夢清池中眾花齊敷；夢得雙淨白疊；夢諸天持蓋覆上。",
        "from": "T17n0774_001:0710b05_4",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710b07_5",
        "context_with_next_sentence": true
    },
    {
        "source_sentence": "「復次，菩薩有四種得三昧夢。",
        "from": "T17n0774_001:0710b07_6",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710b08_7",
        "context_with_next_sentence": true
    },
    {
        "source_sentence": "謂：夢端正童女眾寶莊嚴，持花授與；夢白鵝行列，迴翔空中；夢如來手摩其頂；夢如來坐蓮花座，入於三昧。",
        "from": "T17n0774_001:0710b08_8",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710b10_9",
        "context_with_next_sentence": true
    },
    {
        "source_sentence": "「復次，菩薩有四種見如來夢。",
        "from": "T17n0774_001:0710b11_0",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710b11_1",
        "context_with_next_sentence": true
    },
    {
        "source_sentence": "謂：夢月出現；夢日出現；夢蓮花開；夢大梵王威儀閑寂。",
        "from": "T17n0774_001:0710b11_2",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710b13_3",
        "context_with_next_sentence": true
    },
    {
        "source_sentence": "「復次，菩薩有四種得大人相夢。",
        "from": "T17n0774_001:0710b13_4",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710b14_0",
        "context_with_next_sentence": true
    },
    {
        "source_sentence": "謂：夢諸妙花果滿娑羅樹；夢大銅器眾寶盈滿；夢虛空中幢蓋莊嚴；夢轉輪王以法御世。",
        "from": "T17n0774_001:0710b14_1",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710b16_2",
        "context_with_next_sentence": true
    },
    {
        "source_sentence": "「復次，菩薩有四種不退相夢。",
        "from": "T17n0774_001:0710b16_3",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710b17_4",
        "context_with_next_sentence": true
    },
    {
        "source_sentence": "謂：夢白繒繫頂；夢自設無礙施會；夢身處法座；夢佛坐道場，為眾說法。",
        "from": "T17n0774_001:0710b17_5",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710b18_6",
        "context_with_next_sentence": true
    },
    {
        "source_sentence": "「復次，菩薩有四種降魔怨夢。",
        "from": "T17n0774_001:0710b19_7",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710b19_8",
        "context_with_next_sentence": true
    },
    {
        "source_sentence": "謂：夢大力士摧小力士，持勝幡去；夢大勇將戰勝而去；夢受灌頂王位；夢坐菩提樹，降伏眾魔。",
        "from": "T17n0774_001:0710b19_9",
        "context_with_next_sentence": true
    },
    {
        "source_sentence": "是為四。",
        "from": "T17n0774_001:0710b22_10",
        "context_with_next_sentence": true
    },
    {
        "source_sentence": "「復次，菩薩有四種坐菩提場夢。",
        "from": "T17n0774_001:0710b22_11",
        "context_with_next_sentence": true
    },
    {
        "source_sentence": "云何為四？",
        "from": "T17n0774_001:0710b22_12",
        "context_with_next_sentence": true
    },
    {
        "source_sentence": "謂：夢吉祥瓶滿；夢眾右繞其身；夢所往之處樹皆低枝；夢金光普照。",
        "from": "T17n0774_001:0710b23_13",
        "context_with_next_sentence": true
    },
    {
        "source_sentence": "是為四。」",
        "from": "T17n0774_001:0710b24_14",
        "context_with_next_sentence": true
    },
    {
        "source_sentence": "文殊師利說此法時，善勝天子及其眷屬歡喜踊躍，以天曼陀羅花、波頭摩花、拘物頭花、分陀利花供養文殊師利，及散一切眾會。",
        "from": "T17n0774_001:0710b24_15",
        "context_with_next_sentence": true
    },
    {
        "source_sentence": "以佛神力，所散之花上昇虛空，成大蓮花，量如車輪；微妙香潔，悅可眾心。",
        "from": "T17n0774_001:0710b27_16",
        "context_with_next_sentence": true
    },
    {
        "source_sentence": "於花臺上有諸菩薩，三十二相莊嚴其身。",
        "from": "T17n0774_001:0710b29_17",
        "context_with_next_sentence": true
    },
    {
        "source_sentence": "爾時善勝天子白文殊師利言：「此諸菩薩從何方來？」",
        "from": "T17n0774_001:0710c01_18",
        "context_with_next_sentence": true
    },
    {
        "source_sentence": "文殊答言：「如花來處，是所從來。」",
        "from": "T17n0774_001:0710c02_19",
        "context_with_next_sentence": true
    },
    {
        "source_sentence": "天言：「此花化生，無所從來。」",
        "from": "T17n0774_001:0710c03_20",
        "context_with_next_sentence": true
    },
    {
        "source_sentence": "文殊復言：「彼諸菩薩當知亦爾！」",
        "from": "T17n0774_001:0710c03_21",
        "context_with_next_sentence": true
    },
    {
        "source_sentence": "爾時世尊即便微笑，從其口中放種種光，青、黃、赤、白、頗梨等色，遍照十方無量剎土，上至梵世，蔽日月光，還從頂入。",
        "from": "T17n0774_001:0710c05_0",
        "context_with_next_sentence": true
    },
    {
        "source_sentence": "時善勝天子即從坐起，偏袒右肩，右膝著地，合掌向佛，以偈讚曰：「清淨金色光，　　妙相三十二，　具億那由他，　　無比勝功德，　能救世間者，　　何故現微笑？",
        "from": "T17n0774_001:0710c07_1",
        "context_with_next_sentence": true
    },
    {
        "source_sentence": "　梵音深且遠，　　所言淨微妙，　恒薀七聖財，　　放大智慧光，　迦陵伽聲音，　　願說微笑義。",
        "from": "T17n0774_001:0710c13_0",
        "context_with_next_sentence": true
    },
    {
        "source_sentence": "　世雄大丈夫，　　降魔及異道，　常為諸天人，　　修羅等供養，　具足十力者，　　何故現微笑？",
        "from": "T17n0774_001:0710c16_0",
        "context_with_next_sentence": true
    },
    {
        "source_sentence": "　一切貪恚癡，　　塵惱智慧障，　永斷無餘習，　　面如淨滿月，　普施安樂者，　　願說微笑義。",
        "from": "T17n0774_001:0710c19_0",
        "context_with_next_sentence": true
    },
    {
        "source_sentence": "　善逝天人師，　　無量功德聚，　其心常平等，　　具足行眾善，　開解一切者，　　何故現微笑？",
        "from": "T17n0774_001:0710c22_0",
        "context_with_next_sentence": true
    },
    {
        "source_sentence": "　常持大慧燈，　　破黑闇稠林，　遊步若牛王，　　無畏如師子，　利益眾生者，　　願說微笑義。",
        "from": "T17n0774_001:0710c25_0",
        "context_with_next_sentence": true
    },
    {
        "source_sentence": "　人中最尊勝，　　難見難可測，　無我無諂曲，　　超越諸有海，　智力自在者，　　何故現微笑？",
        "from": "T17n0774_001:0710c28_0",
        "context_with_next_sentence": true
    },
    {
        "source_sentence": "　千輻網縵足，　　三界無倫匹，　竭涸生死流，　　斷絕愚癡網，　善哉大智者，　　願說微笑義。」",
        "from": "T17n0774_001:0711a02_0",
        "context_with_next_sentence": true
    },
    {
        "source_sentence": "爾時世尊告善勝天子言：「汝見虛空蓮花座上諸菩薩不？」",
        "from": "T17n0774_001:0711a05_0",
        "context_with_next_sentence": true
    },
    {
        "source_sentence": "天子白言：「唯然，已見！」",
        "from": "T17n0774_001:0711a06_1",
        "context_with_next_sentence": true
    },
    {
        "source_sentence": "佛言：「此諸菩薩皆是文殊師利之所化度，為聽如是四法門故，從十方來，皆住一生補處，於十方剎當成阿耨多羅三藐三菩提，名號各異。」",
        "from": "T17n0774_001:0711a06_2",
        "context_with_next_sentence": true
    },
    {
        "source_sentence": "天言：「世尊！",
        "from": "T17n0774_001:0711a09_3",
        "context_with_next_sentence": true
    },
    {
        "source_sentence": "此諸菩薩頗有算計知其數不？」",
        "from": "T17n0774_001:0711a10_4",
        "context_with_next_sentence": true
    },
    {
        "source_sentence": "爾時世尊告舍利弗：「汝能知耶？」",
        "from": "T17n0774_001:0711a10_5",
        "context_with_next_sentence": true
    },
    {
        "source_sentence": "舍利弗言：「世尊！",
        "from": "T17n0774_001:0711a11_6",
        "context_with_next_sentence": true
    },
    {
        "source_sentence": "我能於一念頃悉知三千大千世界一切星宿，不能百年算知此諸菩薩數量！」",
        "from": "T17n0774_001:0711a12_0",
        "context_with_next_sentence": true
    },
    {
        "source_sentence": "佛告舍利弗：「假使微塵滿閻浮提尚可數知，此菩薩數莫知邊際。」",
        "from": "T17n0774_001:0711a13_1",
        "context_with_next_sentence": true
    },
    {
        "source_sentence": "舍利弗言：「何處當有爾許佛剎，容是菩薩成正覺耶？」",
        "from": "T17n0774_001:0711a15_2",
        "context_with_next_sentence": true
    },
    {
        "source_sentence": "佛言：「且止，莫作是說！",
        "from": "T17n0774_001:0711a16_3",
        "context_with_next_sentence": true
    },
    {
        "source_sentence": "諸世界中空無佛者，無量無邊。」",
        "from": "T17n0774_001:0711a17_0",
        "context_with_next_sentence": true
    },
    {
        "source_sentence": "舍利弗：「假使如來恒河沙劫久住於世，日日常說恒河沙法；說一一法，皆授恒河沙菩薩阿耨多羅三藐三菩提記；過於東方恒河沙佛剎，乃一菩薩於中成佛；如是東方無佛世界尚不能盡，何況十方一切剎土空無佛者。」",
        "from": "T17n0774_001:0711a17_1",
        "context_with_next_sentence": true
    },
    {
        "source_sentence": "「舍利弗！",
        "from": "T17n0774_001:0711a22_2",
        "context_with_next_sentence": true
    },
    {
        "source_sentence": "如是所有無量世界，皆是如來肉眼所見。",
        "from": "T17n0774_001:0711a22_3",
        "context_with_next_sentence": true
    },
    {
        "source_sentence": "其中所有一切眾生，皆是如來心之所知。」",
        "from": "T17n0774_001:0711a23_4",
        "context_with_next_sentence": true
    },
    {
        "source_sentence": "時諸大聲聞及一切眾會心生希有，作如是言：「我等今者咸得善利，值遇是師，成就廣大福德、智慧！」",
        "from": "T17n0774_001:0711a24_5",
        "context_with_next_sentence": true
    },
    {
        "source_sentence": "時虛空中諸來菩薩皆從空下，頂禮如來及文殊師利，恭敬右遶，各還本土。",
        "from": "T17n0774_001:0711a27_6",
        "context_with_next_sentence": true
    },
    {
        "source_sentence": "爾時善勝天子白文殊師利言：「善哉，尊者！",
        "from": "T17n0774_001:0711a29_0",
        "context_with_next_sentence": true
    },
    {
        "source_sentence": "作佛作事，乃能化是無量菩薩住大菩提。",
        "from": "T17n0774_001:0711b01_0",
        "context_with_next_sentence": true
    },
    {
        "source_sentence": "願為我說，成就此等住菩提法。」",
        "from": "T17n0774_001:0711b02_0",
        "context_with_next_sentence": true
    },
    {
        "source_sentence": "文殊師利言：「天子！",
        "from": "T17n0774_001:0711b02_1",
        "context_with_next_sentence": true
    },
    {
        "source_sentence": "成就菩薩住菩提法，有三十五。",
        "from": "T17n0774_001:0711b03_2",
        "context_with_next_sentence": true
    },
    {
        "source_sentence": "所謂：應常依時不失其節；應警策諸根；應攝心不動；應修諸波羅蜜；應隨善方便；應發勝意樂；應建大慈；應起大悲；應不捨大乘；應遠離小乘；應常諦實；應如實作；應護正法；應如聞行；應了眾生性平等無二；應觀破戒、持戒皆福田相；應覺諸魔業；應成滿大願；應於生死不疲厭；應降伏眾魔；應知恩報恩；應入滅因法；應於解脫門不驚怖；應供養諸佛；應隨眾生所須皆作；應不染世法；應樂阿蘭若；應行少欲；應念知足；應未度令度；應未解令解；應未安令安；應未涅槃令涅槃；應不斷三寶種；應攝諸佛淨剎功德莊嚴。",
        "from": "T17n0774_001:0711b03_3",
        "context_with_next_sentence": true
    },
    {
        "source_sentence": "是為成就菩薩三十五種住菩提法，應如是學。",
        "from": "T17n0774_001:0711b15_4",
        "context_with_next_sentence": true
    },
    {
        "source_sentence": "「又復天子！",
        "from": "T17n0774_001:0711b16_5",
        "context_with_next_sentence": true
    },
    {
        "source_sentence": "菩薩應離十種慢心。",
        "from": "T17n0774_001:0711b17_0",
        "context_with_next_sentence": true
    },
    {
        "source_sentence": "所謂：我慢；多聞慢；辯才慢；利養名稱慢；住阿蘭若慢；頭陀功德慢；富貴眷屬慢；釋、梵、護世承事慢；禪定神通慢；為於佛、法、僧得不壞信，天、龍、夜叉、犍闥婆、阿修羅、迦樓羅、緊那羅、摩睺羅伽等恭敬讚歎慢。",
        "from": "T17n0774_001:0711b17_1",
        "context_with_next_sentence": true
    },
    {
        "source_sentence": "菩薩能離此十種慢，即於阿耨多羅三藐三菩提不退轉，不為一切外道魔怨之所損敗。」",
        "from": "T17n0774_001:0711b22_0",
        "context_with_next_sentence": true
    },
    {
        "source_sentence": "時善勝天子白文殊師利言：「隨於尊者所住之處，當知已是有此法門，即為如來於中出世，轉正法輪。」",
        "from": "T17n0774_001:0711b24_0",
        "context_with_next_sentence": true
    },
    {
        "source_sentence": "佛言：「如是，如是！",
        "from": "T17n0774_001:0711b26_1",
        "context_with_next_sentence": true
    },
    {
        "source_sentence": "如汝所說，隨何方土文殊師利說此法門，即為法王於其中住。",
        "from": "T17n0774_001:0711b26_2",
        "context_with_next_sentence": true
    },
    {
        "source_sentence": "若有眾生行此法者，是真佛子。",
        "from": "T17n0774_001:0711b28_3",
        "context_with_next_sentence": true
    },
    {
        "source_sentence": "有能信解、受持此法，名實修行，斯人已為佛所調伏，不退轉於阿耨多羅三藐三菩提。」",
        "from": "T17n0774_001:0711b28_4",
        "context_with_next_sentence": true
    },
    {
        "source_sentence": "爾時世尊告彌勒菩薩、迦葉、阿難：「善男子！",
        "from": "T17n0774_001:0711c02_0",
        "context_with_next_sentence": true
    },
    {
        "source_sentence": "我今以此法門付囑汝等，當受持、讀誦、如說修行、為人廣說。",
        "from": "T17n0774_001:0711c02_1",
        "context_with_next_sentence": true
    },
    {
        "source_sentence": "我涅槃後應以此法大作佛事，令一切眾生皆獲安樂。」",
        "from": "T17n0774_001:0711c04_2",
        "context_with_next_sentence": true
    },
    {
        "source_sentence": "彌勒白言：「唯然，受教！",
        "from": "T17n0774_001:0711c05_3",
        "context_with_next_sentence": true
    },
    {
        "source_sentence": "世尊！",
        "from": "T17n0774_001:0711c06_0",
        "context_with_next_sentence": true
    },
    {
        "source_sentence": "當何名此經？",
        "from": "T17n0774_001:0711c06_1",
        "context_with_next_sentence": true
    },
    {
        "source_sentence": "云何受持？」",
        "from": "T17n0774_001:0711c06_2",
        "context_with_next_sentence": true
    },
    {
        "source_sentence": "佛告彌勒：「此經名『說四法門』，亦名『成就菩薩道法』，是故汝等應共受持。」",
        "from": "T17n0774_001:0711c06_3",
        "context_with_next_sentence": true
    },
    {
        "source_sentence": "佛說此經已，彌勒菩薩摩訶薩、長老大迦葉、長老阿難，及一切世間天、人、阿修羅等，聞佛所說，歡喜奉行。",
        "from": "T17n0774_001:0711c08_4",
        "context_with_next_sentence": true
    },
    {
        "source_sentence": "大乘四法經",
        "from": "T17n0774_001:0711c11_0",
        "context_with_next_sentence": false
    }
]