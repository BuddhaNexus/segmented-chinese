[
    {
        "source_sentence": "大莊嚴論經卷第五",
        "from": "T04n0201_005:0280b02_0",
        "context_with_next_sentence": true
    },
    {
        "source_sentence": "馬鳴菩薩造後秦三藏鳩摩羅什譯",
        "from": "T04n0201_005:0280b04_0",
        "context_with_next_sentence": true
    },
    {
        "source_sentence": "（二三）復次，若人親近有智善友，能令身心內外俱淨，斯則名為真善丈夫。",
        "from": "T04n0201_005:0280b05_0",
        "context_with_next_sentence": true
    },
    {
        "source_sentence": "我昔曾聞，有一比丘次第乞食至大婆羅門家。",
        "from": "T04n0201_005:0280b06_1",
        "context_with_next_sentence": true
    },
    {
        "source_sentence": "時彼家中遇比丘已，屋棟摧折打破水瓮，牸牛絕靷四向馳走。",
        "from": "T04n0201_005:0280b07_2",
        "context_with_next_sentence": true
    },
    {
        "source_sentence": "時婆羅門即作是言：「斯何不祥？",
        "from": "T04n0201_005:0280b09_3",
        "context_with_next_sentence": true
    },
    {
        "source_sentence": "不吉之人來入吾家，有此變怪。」",
        "from": "T04n0201_005:0280b10_0",
        "context_with_next_sentence": true
    },
    {
        "source_sentence": "比丘聞已即答之言：「汝頗見汝家內諸小兒等，[月*於]瘦腹脹面目腫不？」",
        "from": "T04n0201_005:0280b10_1",
        "context_with_next_sentence": true
    },
    {
        "source_sentence": "婆羅門言：「我先見之。」",
        "from": "T04n0201_005:0280b12_2",
        "context_with_next_sentence": true
    },
    {
        "source_sentence": "比丘復言：「汝舍之中有夜叉鬼，依汝舍住吸人精氣，故令汝家諸小兒等有斯疹疾，今此夜叉以畏於我恐怖逃避，以是令汝樑折瓮破牸牛絕靷。」",
        "from": "T04n0201_005:0280b12_3",
        "context_with_next_sentence": true
    },
    {
        "source_sentence": "婆羅門言：「汝有何力？」",
        "from": "T04n0201_005:0280b16_4",
        "context_with_next_sentence": true
    },
    {
        "source_sentence": "比丘答言：「我以親近如來法教有此威力，故令夜叉畏我如是。」",
        "from": "T04n0201_005:0280b16_5",
        "context_with_next_sentence": true
    },
    {
        "source_sentence": "婆羅門復作是言：「云何名為如來法教？」",
        "from": "T04n0201_005:0280b18_6",
        "context_with_next_sentence": true
    },
    {
        "source_sentence": "于時比丘次第為說佛法教誡，令婆羅門夫婦聞已心意解悟，俱得須陀洹果。",
        "from": "T04n0201_005:0280b19_7",
        "context_with_next_sentence": true
    },
    {
        "source_sentence": "時婆羅門，即說偈言：「善哉上德者，　　善說真實法，　佛教從耳聞，　　入我心屋宅，　使我家安隱，　　為我作擁護。",
        "from": "T04n0201_005:0280b21_0",
        "context_with_next_sentence": true
    },
    {
        "source_sentence": "　唯願於今者，　　少聽我所說，　破我心意舍，　　折我愚癡樑。",
        "from": "T04n0201_005:0280b25_0",
        "context_with_next_sentence": true
    },
    {
        "source_sentence": "　善為我驅遣，　　吸功德夜叉，　除諸見羅剎，　　惑盜以為瓮，　身見水盈滿，　　今者已破壞。",
        "from": "T04n0201_005:0280b27_0",
        "context_with_next_sentence": true
    },
    {
        "source_sentence": "　癡乳牛奔走，　　挽絕無明靷，　如向所見事，　　悉集我身中。",
        "from": "T04n0201_005:0280c01_0",
        "context_with_next_sentence": true
    },
    {
        "source_sentence": "　諸色猶如鏡，　　影像在中現，　無始生死中，　　未曾見斯事，　我今因於汝，　　始見四聖諦。",
        "from": "T04n0201_005:0280c03_0",
        "context_with_next_sentence": true
    },
    {
        "source_sentence": "　今值善知識，　　緣會故相遇，　除我心貪患，　　去我家中鬼。",
        "from": "T04n0201_005:0280c06_0",
        "context_with_next_sentence": true
    },
    {
        "source_sentence": "　世間久已傳，　　四圍陀所說，　應作於大祀，　　莊嚴種種物，　備具祀場上，　　恒河等大濟，　洗浴除罪過，　　速疾得生天。",
        "from": "T04n0201_005:0280c08_0",
        "context_with_next_sentence": true
    },
    {
        "source_sentence": "　我昔來修行，　　未曾得果報，　然我未能知，　　為定得不得？",
        "from": "T04n0201_005:0280c12_0",
        "context_with_next_sentence": true
    },
    {
        "source_sentence": "　祀祠及洗浴，　　不如近善友。",
        "from": "T04n0201_005:0280c14_0",
        "context_with_next_sentence": true
    },
    {
        "source_sentence": "　我今近善友，　　已獲其果證。",
        "from": "T04n0201_005:0280c15_0",
        "context_with_next_sentence": true
    },
    {
        "source_sentence": "　不生又不死，　　解脫趣涅槃，　永離怖畏處，　　非是財寶求。",
        "from": "T04n0201_005:0280c16_0",
        "context_with_next_sentence": true
    },
    {
        "source_sentence": "　假王威勢力，　　投巖赴焰火，　嚴切寒冬月，　　凍冰儭其體，　盛夏欝蒸時，　　五熱以炙身，　編椽及棘刺，　　寢臥於其上，　越山渡大海，　　祀火而呪說。",
        "from": "T04n0201_005:0280c18_0",
        "context_with_next_sentence": true
    },
    {
        "source_sentence": "　如是苦行等，　　不能得涅槃，　唯有修禪智，　　戒聞及專精。",
        "from": "T04n0201_005:0280c23_0",
        "context_with_next_sentence": true
    },
    {
        "source_sentence": "　如此法事等，　　為何從而獲？",
        "from": "T04n0201_005:0280c25_0",
        "context_with_next_sentence": true
    },
    {
        "source_sentence": "　必因善知識，　　然後能具得。」",
        "from": "T04n0201_005:0280c26_0",
        "context_with_next_sentence": true
    },
    {
        "source_sentence": "（二四）復次，若人為惡應墮地獄，遇善知識能滅其罪，得生人天。",
        "from": "T04n0201_005:0280c27_0",
        "context_with_next_sentence": true
    },
    {
        "source_sentence": "我昔曾聞，有婆迦利人至中天竺，時天竺國王即用彼人為聚落主。",
        "from": "T04n0201_005:0280c28_1",
        "context_with_next_sentence": true
    },
    {
        "source_sentence": "時聚落中多諸婆羅門，有親近者為聚落主說羅摩延書，又婆羅他書說，陣戰死者命終生天，投火死者亦生天上，又說天上種種快樂，辭章巧妙而作是說，使聚落主心意駭動，謂必有是。",
        "from": "T04n0201_005:0281a01_2",
        "context_with_next_sentence": true
    },
    {
        "source_sentence": "即作火坑，聚香薪[卄/積]作婆羅門會，諸人雲集來至會所，時聚落主將欲投火。",
        "from": "T04n0201_005:0281a05_3",
        "context_with_next_sentence": true
    },
    {
        "source_sentence": "此聚落主與一釋種比丘先共相識，爾時比丘來至其家，見聚落主於其家中種種莊嚴，比丘問言：「欲作何等？」",
        "from": "T04n0201_005:0281a07_4",
        "context_with_next_sentence": true
    },
    {
        "source_sentence": "聚落主言：「我欲生天。」",
        "from": "T04n0201_005:0281a09_5",
        "context_with_next_sentence": true
    },
    {
        "source_sentence": "比丘問言：「汝云何去？」",
        "from": "T04n0201_005:0281a10_6",
        "context_with_next_sentence": true
    },
    {
        "source_sentence": "尋即答言：「我投火坑便得生天。」",
        "from": "T04n0201_005:0281a10_7",
        "context_with_next_sentence": true
    },
    {
        "source_sentence": "比丘問言：「汝頗知天道不？」",
        "from": "T04n0201_005:0281a11_8",
        "context_with_next_sentence": true
    },
    {
        "source_sentence": "答言：「不知。」",
        "from": "T04n0201_005:0281a12_9",
        "context_with_next_sentence": true
    },
    {
        "source_sentence": "比丘問言：「汝若不知，云何得去？",
        "from": "T04n0201_005:0281a12_10",
        "context_with_next_sentence": true
    },
    {
        "source_sentence": "汝今行時，從一聚落至一聚落，尚須引導而知途路，況彼天上道路長遠？",
        "from": "T04n0201_005:0281a13_11",
        "context_with_next_sentence": true
    },
    {
        "source_sentence": "忉利天上去此三百三十六萬里，無人引導，何由能得至彼天上？",
        "from": "T04n0201_005:0281a14_12",
        "context_with_next_sentence": true
    },
    {
        "source_sentence": "若天上樂者，彼上座婆羅門，年既老大貧於財物，其婦又老面首醜惡，何所愛樂？",
        "from": "T04n0201_005:0281a16_13",
        "context_with_next_sentence": true
    },
    {
        "source_sentence": "何不將去共向天上？」",
        "from": "T04n0201_005:0281a18_14",
        "context_with_next_sentence": true
    },
    {
        "source_sentence": "時彼聚落主既聞語已，作是思惟：「若投火坑得生天者，彼婆羅門應共我去。",
        "from": "T04n0201_005:0281a18_15",
        "context_with_next_sentence": true
    },
    {
        "source_sentence": "所以者何？",
        "from": "T04n0201_005:0281a20_16",
        "context_with_next_sentence": true
    },
    {
        "source_sentence": "彼婆羅門貧窮困苦無可愛戀，應當捨苦就彼天樂；若其不去，徒作欺誑欲殺於我。」",
        "from": "T04n0201_005:0281a20_17",
        "context_with_next_sentence": true
    },
    {
        "source_sentence": "作是念已，即便前捉上座婆羅門手，欲共投火俱向天上。",
        "from": "T04n0201_005:0281a22_18",
        "context_with_next_sentence": true
    },
    {
        "source_sentence": "時婆羅門挌不肯去。",
        "from": "T04n0201_005:0281a24_19",
        "context_with_next_sentence": true
    },
    {
        "source_sentence": "何以故？",
        "from": "T04n0201_005:0281a24_20",
        "context_with_next_sentence": true
    },
    {
        "source_sentence": "婆羅門等但為錢財來至會所。",
        "from": "T04n0201_005:0281a24_21",
        "context_with_next_sentence": true
    },
    {
        "source_sentence": "時聚落主見婆羅門不欲入火，即說偈言：「如所聞上天，　　眾樂不可計，　觸物生貪著，　　視東而忘西。",
        "from": "T04n0201_005:0281a25_22",
        "context_with_next_sentence": true
    },
    {
        "source_sentence": "　計其家所有，　　一切眾樂具，　比方於天上，　　猶若以芥子，　以方於太山，　　若其必少欲，　而無貪著者，　　我今觀察汝，　貪欲劇熾火。",
        "from": "T04n0201_005:0281a29_0",
        "context_with_next_sentence": true
    },
    {
        "source_sentence": "　　若不用婦女，　看守醜老妻，　　而來至此會，　貪求於錢財，　　用供給其家。",
        "from": "T04n0201_005:0281b04_1",
        "context_with_next_sentence": true
    },
    {
        "source_sentence": "　若愛戀其子，　　不欲生天者，　計彼生天力，　　過足護汝子。",
        "from": "T04n0201_005:0281b07_0",
        "context_with_next_sentence": true
    },
    {
        "source_sentence": "　若不知天道，　　何故使我往？",
        "from": "T04n0201_005:0281b09_0",
        "context_with_next_sentence": true
    },
    {
        "source_sentence": "　設知天道者，　　何故格不去？",
        "from": "T04n0201_005:0281b10_0",
        "context_with_next_sentence": true
    },
    {
        "source_sentence": "　云何憙教人，　　欲使我投火？",
        "from": "T04n0201_005:0281b11_0",
        "context_with_next_sentence": true
    },
    {
        "source_sentence": "　或貪我財物，　　欲得分取用？",
        "from": "T04n0201_005:0281b12_0",
        "context_with_next_sentence": true
    },
    {
        "source_sentence": "　云何無悲愍，　　苦酷乃如是？",
        "from": "T04n0201_005:0281b13_0",
        "context_with_next_sentence": true
    },
    {
        "source_sentence": "　或是先世怨，　　必是大欺誑，　與死作伴黨，　　勸令我生天。",
        "from": "T04n0201_005:0281b14_0",
        "context_with_next_sentence": true
    },
    {
        "source_sentence": "　勸獎我令死，　　強逼我入火，　教人遠家居，　　修於苦行法。",
        "from": "T04n0201_005:0281b16_0",
        "context_with_next_sentence": true
    },
    {
        "source_sentence": "　投淵及赴火，　　自餓示斷食，　觀其教旨意，　　欲令門斷絕。",
        "from": "T04n0201_005:0281b18_0",
        "context_with_next_sentence": true
    },
    {
        "source_sentence": "　斯諸婆羅門，　　樂為殺害事，　是故我捨離，　　當入於佛法。",
        "from": "T04n0201_005:0281b20_0",
        "context_with_next_sentence": true
    },
    {
        "source_sentence": "　佛法大慈悲，　　終不傷害物，　大火焚山野，　　麋鹿皆避走。",
        "from": "T04n0201_005:0281b22_0",
        "context_with_next_sentence": true
    },
    {
        "source_sentence": "　由其愛性命，　　求覓清涼處，　我今亦應爾，　　歸誠求救護。」",
        "from": "T04n0201_005:0281b24_0",
        "context_with_next_sentence": true
    },
    {
        "source_sentence": "爾時比丘見婆迦利心已厭患諸婆羅門，於三寶所深生信敬，讚言：「善哉善哉！",
        "from": "T04n0201_005:0281b26_0",
        "context_with_next_sentence": true
    },
    {
        "source_sentence": "慧命！",
        "from": "T04n0201_005:0281b27_1",
        "context_with_next_sentence": true
    },
    {
        "source_sentence": "汝於今者始在天道。」",
        "from": "T04n0201_005:0281b27_2",
        "context_with_next_sentence": true
    },
    {
        "source_sentence": "即說偈言：「佛語至天道，　　及以解脫道，　此語決定至，　　中間終無錯。",
        "from": "T04n0201_005:0281b28_3",
        "context_with_next_sentence": true
    },
    {
        "source_sentence": "　一切智說道，　　廣略之別相，　無害實語等，　　施及伏諸根。",
        "from": "T04n0201_005:0281c02_0",
        "context_with_next_sentence": true
    },
    {
        "source_sentence": "　是道與天道，　　斯非諸苦行，　投淵赴火等，　　之所能獲得。",
        "from": "T04n0201_005:0281c04_0",
        "context_with_next_sentence": true
    },
    {
        "source_sentence": "　此可作死緣，　　非天解脫因，　往古人壽長，　　諸仙壽亦長。",
        "from": "T04n0201_005:0281c06_0",
        "context_with_next_sentence": true
    },
    {
        "source_sentence": "　厭患此身故，　　不欲久住世，　先習諸禪定，　　斷於欲界結，　自知捨是身，　　必生於梵天。",
        "from": "T04n0201_005:0281c08_0",
        "context_with_next_sentence": true
    },
    {
        "source_sentence": "　無由得喪命，　　投淵而赴火，　由此喪命故，　　得生梵天中。",
        "from": "T04n0201_005:0281c11_0",
        "context_with_next_sentence": true
    },
    {
        "source_sentence": "　禪定斷結故，　　而得生梵天，　不由投巖火，　　得生於天上。",
        "from": "T04n0201_005:0281c13_0",
        "context_with_next_sentence": true
    },
    {
        "source_sentence": "　彼有同伴仙，　　以天眼觀察，　此死生何處？",
        "from": "T04n0201_005:0281c15_0",
        "context_with_next_sentence": true
    },
    {
        "source_sentence": "　　見生梵天中，　先見投淵死，　　謂以此生天。",
        "from": "T04n0201_005:0281c16_1",
        "context_with_next_sentence": true
    },
    {
        "source_sentence": "　餘者愚不見，　　謂為投淵火，　得生梵天上，　　是故生倒見。",
        "from": "T04n0201_005:0281c18_0",
        "context_with_next_sentence": true
    },
    {
        "source_sentence": "　諸餘婆羅門，　　愚癡無智慧，　不觀修禪定，　　斷除諸結使，　但覩投淵火，　　謂得生天上。",
        "from": "T04n0201_005:0281c20_0",
        "context_with_next_sentence": true
    },
    {
        "source_sentence": "　由是倒惑故，　　遂生諸經論，　愚者皆信受，　　投淵而赴火。",
        "from": "T04n0201_005:0281c23_0",
        "context_with_next_sentence": true
    },
    {
        "source_sentence": "　智人善觀察，　　捨棄而不為，　修行諸善法，　　以為天道因。",
        "from": "T04n0201_005:0281c25_0",
        "context_with_next_sentence": true
    },
    {
        "source_sentence": "　投淵赴火等，　　非是修善行，　可得脫死緣，　　亦非生天因；　身心依佛法，　　是名寂滅道。",
        "from": "T04n0201_005:0281c27_0",
        "context_with_next_sentence": true
    },
    {
        "source_sentence": "　用是外道為？",
        "from": "T04n0201_005:0282a01_0",
        "context_with_next_sentence": true
    },
    {
        "source_sentence": "　　無果徒受苦，　鑽水求醍醐，　　雖勞永難得。」",
        "from": "T04n0201_005:0282a01_1",
        "context_with_next_sentence": true
    },
    {
        "source_sentence": "（二五）復次，夫修施者當離八危，若積財寶危難甚多，智人修施是乃堅牢。",
        "from": "T04n0201_005:0282a03_0",
        "context_with_next_sentence": true
    },
    {
        "source_sentence": "我昔曾聞，有一國王謫罰商賈，而告之言：「汝所有財悉疏示我。」",
        "from": "T04n0201_005:0282a04_1",
        "context_with_next_sentence": true
    },
    {
        "source_sentence": "估客至家，思惟先來所施之物，施諸乞兒一飡之食，乃至并施鳥獸所有穀草，悉疏示王。",
        "from": "T04n0201_005:0282a06_2",
        "context_with_next_sentence": true
    },
    {
        "source_sentence": "王見是已問言：「如此之事何故疏來？」",
        "from": "T04n0201_005:0282a08_3",
        "context_with_next_sentence": true
    },
    {
        "source_sentence": "估客答言：「王先約勅所有財物悉疏示我，我所有財疏牒者是。」",
        "from": "T04n0201_005:0282a09_4",
        "context_with_next_sentence": true
    },
    {
        "source_sentence": "即說偈言：「五家共有者，　　今悉在家中，　我今所牒者，　　無有能侵奪。",
        "from": "T04n0201_005:0282a10_5",
        "context_with_next_sentence": true
    },
    {
        "source_sentence": "　如此所牒者，　　王賊及水火，　皆所不能侵。",
        "from": "T04n0201_005:0282a13_0",
        "context_with_next_sentence": true
    },
    {
        "source_sentence": "　　假設七日出，　須彌及巨海，　　一切悉融消，　如此所施物，　　不能燒一毫。",
        "from": "T04n0201_005:0282a14_1",
        "context_with_next_sentence": true
    },
    {
        "source_sentence": "　錢財寄父母，　　兄弟及姉妹，　一切諸親友，　　悉皆有敗失；　唯有所施物，　　終不可敗衰。",
        "from": "T04n0201_005:0282a17_0",
        "context_with_next_sentence": true
    },
    {
        "source_sentence": "　施為行寶藏，　　世世恒隨人，　施為極親友，　　無有能壞者，　貧窮之巨海，　　極大可怖畏，　施是堅牢船，　　唯有惠施者，　能得度彼岸。",
        "from": "T04n0201_005:0282a20_0",
        "context_with_next_sentence": true
    },
    {
        "source_sentence": "　　我知施果報，　是故無畏說，　　所牒是我財。",
        "from": "T04n0201_005:0282a24_1",
        "context_with_next_sentence": true
    },
    {
        "source_sentence": "　家中有財寶，　　五家之所共，　是故不敢牒，　　言是我所有。」",
        "from": "T04n0201_005:0282a26_0",
        "context_with_next_sentence": true
    },
    {
        "source_sentence": "王聞是語心生歡喜，讚言：「善哉！",
        "from": "T04n0201_005:0282a28_0",
        "context_with_next_sentence": true
    },
    {
        "source_sentence": "汝是福勝人，我今不用汝所有物。",
        "from": "T04n0201_005:0282a28_1",
        "context_with_next_sentence": true
    },
    {
        "source_sentence": "如汝所說，施是汝財，餘財悉共。」",
        "from": "T04n0201_005:0282a29_2",
        "context_with_next_sentence": true
    },
    {
        "source_sentence": "爾時國王即說偈言：「若行惠施者，　　自手而過與，　應發歡喜心，　　勿生悔恨想，　是故未來世，　　人天受快樂。",
        "from": "T04n0201_005:0282b01_3",
        "context_with_next_sentence": true
    },
    {
        "source_sentence": "　所有資財物，　　眼見己財寶，　分散屬諸家，　　不能速疾施，　無能侵奪者。",
        "from": "T04n0201_005:0282b05_0",
        "context_with_next_sentence": true
    },
    {
        "source_sentence": "　　若人慳不施，　終為他所奪，　　現在惡名聞，　來生多貧乏，　　是為最愚癡。",
        "from": "T04n0201_005:0282b07_1",
        "context_with_next_sentence": true
    },
    {
        "source_sentence": "　見他人屋宅，　　及以眾財寶，　死後眾家用，　　毫釐不逐己。",
        "from": "T04n0201_005:0282b10_0",
        "context_with_next_sentence": true
    },
    {
        "source_sentence": "　目覩如此事，　　不能生厭惡，　速疾捨財物，　　財不五家共，　唯有修惠施。",
        "from": "T04n0201_005:0282b12_0",
        "context_with_next_sentence": true
    },
    {
        "source_sentence": "　　死時一切捨，　無有隨己者，　　決定必捨離，　然不得施報。",
        "from": "T04n0201_005:0282b14_1",
        "context_with_next_sentence": true
    },
    {
        "source_sentence": "　　以見是事故，　智者必應施，　　二事俱名施，　應當自施與。",
        "from": "T04n0201_005:0282b16_2",
        "context_with_next_sentence": true
    },
    {
        "source_sentence": "　　檀越如大象，　津膩香常流，　　如是智檀越，　功德利充滿，　　世人所讚歎。",
        "from": "T04n0201_005:0282b18_3",
        "context_with_next_sentence": true
    },
    {
        "source_sentence": "　饒財慳不施，　　為世所嗤笑。",
        "from": "T04n0201_005:0282b21_0",
        "context_with_next_sentence": true
    },
    {
        "source_sentence": "　設復有財錢，　　見乞方背去，　雖復饒財寶，　　名為貧衰患。",
        "from": "T04n0201_005:0282b22_0",
        "context_with_next_sentence": true
    },
    {
        "source_sentence": "　施者雖貧窮，　　常名有財富，　慳貪雖多財，　　不脫貧衰患。",
        "from": "T04n0201_005:0282b24_0",
        "context_with_next_sentence": true
    },
    {
        "source_sentence": "　檀越以水施，　　洗除心貪垢，　慳無善樂報，　　趣於死徑路，　必墜深坑穽。",
        "from": "T04n0201_005:0282b26_0",
        "context_with_next_sentence": true
    },
    {
        "source_sentence": "　　種種眾寶物，　象馬與牛羊，　　神逝氣絕時，　一切悉捨去，　　臨終生苦惱，　以是生眷戀，　　怖畏大熱惱。",
        "from": "T04n0201_005:0282b28_1",
        "context_with_next_sentence": true
    },
    {
        "source_sentence": "　修施者臨終，　　歡樂無悔恨。",
        "from": "T04n0201_005:0282c03_0",
        "context_with_next_sentence": true
    },
    {
        "source_sentence": "　慳嫉智者譏，　　施者貧與富，　恒常受快樂。",
        "from": "T04n0201_005:0282c04_0",
        "context_with_next_sentence": true
    },
    {
        "source_sentence": "　　慳者如塜間，　人皆避遠離，　　慳貪者雖存，　其實同餓鬼。",
        "from": "T04n0201_005:0282c05_1",
        "context_with_next_sentence": true
    },
    {
        "source_sentence": "　　施者有名稱，　一切所欽仰，　　智者之所愛，　命終生天上。",
        "from": "T04n0201_005:0282c07_2",
        "context_with_next_sentence": true
    },
    {
        "source_sentence": "　　諸有愛己者，　云何不修施？",
        "from": "T04n0201_005:0282c09_3",
        "context_with_next_sentence": true
    },
    {
        "source_sentence": "　　施為善好伴。",
        "from": "T04n0201_005:0282c10_4",
        "context_with_next_sentence": true
    },
    {
        "source_sentence": "　勝妙之資糧，　　不用車馬乘，　一切眾侍衛。",
        "from": "T04n0201_005:0282c11_0",
        "context_with_next_sentence": true
    },
    {
        "source_sentence": "　　施為行寶藏，　後世之津樑，　　布施離眾難，　五家不能侵。",
        "from": "T04n0201_005:0282c12_1",
        "context_with_next_sentence": true
    },
    {
        "source_sentence": "　　何有愛己者，　而當不修施？",
        "from": "T04n0201_005:0282c14_2",
        "context_with_next_sentence": true
    },
    {
        "source_sentence": "　　若施百千萬，　後身得少許，　　尚應修布施，　況少修惠施，　　大獲於福報？",
        "from": "T04n0201_005:0282c15_3",
        "context_with_next_sentence": true
    },
    {
        "source_sentence": "　是故有智者，　　應當修布施。」",
        "from": "T04n0201_005:0282c18_0",
        "context_with_next_sentence": true
    },
    {
        "source_sentence": "（二六）復次，若聞正說，能解於縛。",
        "from": "T04n0201_005:0282c19_0",
        "context_with_next_sentence": true
    },
    {
        "source_sentence": "我昔曾聞，德叉尸羅國有罪之人閉僧坊中，於其夜中眾僧說法，其被閉者來至僧中次坐聽法。",
        "from": "T04n0201_005:0282c19_1",
        "context_with_next_sentence": true
    },
    {
        "source_sentence": "有一比丘說於生死逆順之經，說言：「佛告諸比丘：『凡愚之人不聞法者，不知色、不知色習、不知色味、不知色過患、不知色出要、不知色厭，一切眾生如實不知如是過患。",
        "from": "T04n0201_005:0282c21_2",
        "context_with_next_sentence": true
    },
    {
        "source_sentence": "若為色縛，是名真縛。",
        "from": "T04n0201_005:0282c26_0",
        "context_with_next_sentence": true
    },
    {
        "source_sentence": "何謂色縛？",
        "from": "T04n0201_005:0282c26_1",
        "context_with_next_sentence": true
    },
    {
        "source_sentence": "視見端正，是名色縛。",
        "from": "T04n0201_005:0282c26_2",
        "context_with_next_sentence": true
    },
    {
        "source_sentence": "為色縛者內盡被縛。",
        "from": "T04n0201_005:0282c27_3",
        "context_with_next_sentence": true
    },
    {
        "source_sentence": "而此色者於生死中不知其根，生死大河無濟渡處，不知生死出要，於生死中被諸繫縛，從此身縛乃至後身。』」",
        "from": "T04n0201_005:0282c27_4",
        "context_with_next_sentence": true
    },
    {
        "source_sentence": "時被閉者，聞說是法思惟其義，憶持不忘讀誦通利。",
        "from": "T04n0201_005:0283a01_5",
        "context_with_next_sentence": true
    },
    {
        "source_sentence": "時王遣人解其繫縛，所親知識眷屬將從，欣其得脫皆來問訊。",
        "from": "T04n0201_005:0283a02_6",
        "context_with_next_sentence": true
    },
    {
        "source_sentence": "時被縛者，即說偈言：「汝見我縛解，　　慰問生歡喜，　凡夫愚癡者，　　常縛未曾解。",
        "from": "T04n0201_005:0283a04_7",
        "context_with_next_sentence": true
    },
    {
        "source_sentence": "　色縛於凡夫，　　五陰悉羈繫，　生能縛於物，　　死縛亦復然。",
        "from": "T04n0201_005:0283a07_0",
        "context_with_next_sentence": true
    },
    {
        "source_sentence": "　今身至後世，　　未始不繫縛，　輪迴羈縛中，　　數數受生死。",
        "from": "T04n0201_005:0283a09_0",
        "context_with_next_sentence": true
    },
    {
        "source_sentence": "　我從彼師所，　　聞說如是言，　此語我耳聞，　　一切種智說。",
        "from": "T04n0201_005:0283a11_0",
        "context_with_next_sentence": true
    },
    {
        "source_sentence": "　一切諸結使，　　繫縛於我心，　如牛軛所縛。",
        "from": "T04n0201_005:0283a13_0",
        "context_with_next_sentence": true
    },
    {
        "source_sentence": "　　我有如斯縛，　於中未解脫，　　云何汝等輩，　言我從縛解。",
        "from": "T04n0201_005:0283a14_1",
        "context_with_next_sentence": true
    },
    {
        "source_sentence": "　　汝等於我所，　若實愛念者，　　當為見啟王，　令我得出家。",
        "from": "T04n0201_005:0283a16_2",
        "context_with_next_sentence": true
    },
    {
        "source_sentence": "　　正見跡在前，　寂滅之彼岸，　　若獲如是事，　乃可名解脫。",
        "from": "T04n0201_005:0283a18_3",
        "context_with_next_sentence": true
    },
    {
        "source_sentence": "　　若得出家者，　便為是離縛，　　真實得解脫。」",
        "from": "T04n0201_005:0283a20_4",
        "context_with_next_sentence": true
    },
    {
        "source_sentence": "爾時眷屬聞是語已，啟白於王，便得出家。",
        "from": "T04n0201_005:0283a22_0",
        "context_with_next_sentence": true
    },
    {
        "source_sentence": "既出家已。",
        "from": "T04n0201_005:0283a23_0",
        "context_with_next_sentence": true
    },
    {
        "source_sentence": "精勤修道得阿羅漢。",
        "from": "T04n0201_005:0283a23_1",
        "context_with_next_sentence": true
    },
    {
        "source_sentence": "而彼罪人閉繫僧坊，以聽法故尚得解脫，況故聽法！",
        "from": "T04n0201_005:0283a23_2",
        "context_with_next_sentence": true
    },
    {
        "source_sentence": "是故行人於塔寺所宜往聽法。",
        "from": "T04n0201_005:0283a24_3",
        "context_with_next_sentence": true
    },
    {
        "source_sentence": "（二七）復次，病苦篤時言教不行，漫現強健，所可作事宜應速作。",
        "from": "T04n0201_005:0283a26_0",
        "context_with_next_sentence": true
    },
    {
        "source_sentence": "我昔曾聞，法王阿育身遇重患，得諸財物，盡用施僧。",
        "from": "T04n0201_005:0283a27_1",
        "context_with_next_sentence": true
    },
    {
        "source_sentence": "又從諸臣索種種寶，時諸臣等不肯復與，唯得半菴摩勒果欲以奉僧，便集臣相而告之言：「即於今日誰為王者？",
        "from": "T04n0201_005:0283a28_2",
        "context_with_next_sentence": true
    },
    {
        "source_sentence": "誰言教行？」",
        "from": "T04n0201_005:0283b02_3",
        "context_with_next_sentence": true
    },
    {
        "source_sentence": "諸臣答言：「唯有大王威德所領，遍閻浮提言教得行。」",
        "from": "T04n0201_005:0283b02_4",
        "context_with_next_sentence": true
    },
    {
        "source_sentence": "王說偈言：「汝稱我為王，　　教令得行者，　將順於我意，　　故作如是說。",
        "from": "T04n0201_005:0283b04_0",
        "context_with_next_sentence": true
    },
    {
        "source_sentence": "　汝等作斯言，　　悉皆是妄語，　我言教已壞，　　一切不自由。",
        "from": "T04n0201_005:0283b07_0",
        "context_with_next_sentence": true
    },
    {
        "source_sentence": "　唯有此半果，　　於中得自在，　富貴是凡鄙，　　咄哉可呵責。",
        "from": "T04n0201_005:0283b09_0",
        "context_with_next_sentence": true
    },
    {
        "source_sentence": "　譬如山頂河，　　瀑疾不暫停，　吾雖為人帝，　　貧窮忽至我，　貧窮世所畏，　　速疾至我所。」",
        "from": "T04n0201_005:0283b11_0",
        "context_with_next_sentence": true
    },
    {
        "source_sentence": "說是偈已，又復讚歎世尊所說真實不虛，復說偈言：「富貴雖熾盛，　　會必有衰滅，　富貴人希樂，　　衰滅世憎惡，　此言不虛妄，　　瞿曇之所說。",
        "from": "T04n0201_005:0283b14_0",
        "context_with_next_sentence": true
    },
    {
        "source_sentence": "　我於往日時，　　設有諸言教，　心念而發言，　　言必不墜落，　鬼神奉承命，　　遍於四海內，　聞者咸受用，　　無有違逆者。",
        "from": "T04n0201_005:0283b19_0",
        "context_with_next_sentence": true
    },
    {
        "source_sentence": "　如河衝大山，　　激水還迴流，　衰敗如大山，　　遮吾都不行。",
        "from": "T04n0201_005:0283b23_0",
        "context_with_next_sentence": true
    },
    {
        "source_sentence": "　我昔有言教，　　無敢有逆者，　未曾有姦惡，　　寇難見拒違，　覆蓋於大地，　　無能違逆者，　男女與大小，　　無敢不敬從，　設有違教者，　　我悉能摧伏。",
        "from": "T04n0201_005:0283b25_0",
        "context_with_next_sentence": true
    },
    {
        "source_sentence": "　諸有苦難者，　　安慰救濟之，　病苦及貧窮，　　無不療治者。",
        "from": "T04n0201_005:0283c01_0",
        "context_with_next_sentence": true
    },
    {
        "source_sentence": "　我今福德盡，　　貧窮忽然至，　困厄乃如斯。",
        "from": "T04n0201_005:0283c03_0",
        "context_with_next_sentence": true
    },
    {
        "source_sentence": "　　我是阿育王，　云何遭此苦？",
        "from": "T04n0201_005:0283c04_1",
        "context_with_next_sentence": true
    },
    {
        "source_sentence": "　　如阿輸伽樹，　斫根令斷絕，　　花葉及枝莖，　一切皆萎乾，　　我今亦如是。」",
        "from": "T04n0201_005:0283c05_2",
        "context_with_next_sentence": true
    },
    {
        "source_sentence": "「富貴幻化不得久停。」",
        "from": "T04n0201_005:0283c08_0",
        "context_with_next_sentence": true
    },
    {
        "source_sentence": "顧見傍醫而作是言：「咄可惡賤富貴暫有，猶如電光，如焰速滅又如象耳動搖不停，亦如蛇舌鼓動不息，又如朝露見日則乾。",
        "from": "T04n0201_005:0283c08_1",
        "context_with_next_sentence": true
    },
    {
        "source_sentence": "曾從他聞說如是偈：「『富貴利難止，　　輕躁不暫停，　　智者應善知，　　無得憍放逸，　　此身及後世，　　宜當求自利。",
        "from": "T04n0201_005:0283c11_2",
        "context_with_next_sentence": true
    },
    {
        "source_sentence": "　　若得富貴者，　　雖復慳守護，　　百方皆毀敗，　　富貴猶在行，　　如蛇行不直。",
        "from": "T04n0201_005:0283c16_0",
        "context_with_next_sentence": true
    },
    {
        "source_sentence": "　　若善觀察者，　　於其強健時，　　宜速作福德。",
        "from": "T04n0201_005:0283c18_1",
        "context_with_next_sentence": true
    },
    {
        "source_sentence": "　　若復遭病苦，　　心應常修福，　　不必在形骸。",
        "from": "T04n0201_005:0283c20_0",
        "context_with_next_sentence": true
    },
    {
        "source_sentence": "　　其家親屬等，　　若知必死者，　　己雖有財物，　　不得自在施。",
        "from": "T04n0201_005:0283c21_1",
        "context_with_next_sentence": true
    },
    {
        "source_sentence": "　　安利獲錢財，　　值遇福田處，　　便可速施與。",
        "from": "T04n0201_005:0283c23_2",
        "context_with_next_sentence": true
    },
    {
        "source_sentence": "　　若於身強健，　　及己病苦時，　　宜常修布施，　　等無有別異。",
        "from": "T04n0201_005:0283c25_0",
        "context_with_next_sentence": true
    },
    {
        "source_sentence": "　　然此諸財物，　　唯有過患耳。",
        "from": "T04n0201_005:0283c27_0",
        "context_with_next_sentence": true
    },
    {
        "source_sentence": "　　若當臨死時，　　親戚及婦兒，　　雖是己財物，　　若欲用惠施，　　護遮不肯與，　　危惙在須臾，　　所願不自由。』」",
        "from": "T04n0201_005:0283c28_0",
        "context_with_next_sentence": true
    },
    {
        "source_sentence": "爾時阿育王剃髮時過，著垢膩衣參差不整，羸瘦戰悼喘息麤上，向於如來涅槃方所，自力合掌憶佛功德，涕淚交流，而說偈言：「今合掌向佛，　　是我最後時，　佛說三不堅，　　貿易於堅法。",
        "from": "T04n0201_005:0284a03_0",
        "context_with_next_sentence": true
    },
    {
        "source_sentence": "　我今合指掌，　　用易堅牢法，　如似融石山，　　求取於真金。",
        "from": "T04n0201_005:0284a08_0",
        "context_with_next_sentence": true
    },
    {
        "source_sentence": "　不堅財物中，　　日夜取堅法，　我今餘福利，　　持用奉最上。",
        "from": "T04n0201_005:0284a10_0",
        "context_with_next_sentence": true
    },
    {
        "source_sentence": "　今我此福業，　　不求帝釋處，　及與梵果報，　　況復閻浮王？",
        "from": "T04n0201_005:0284a12_0",
        "context_with_next_sentence": true
    },
    {
        "source_sentence": "　以此布施果，　　及恭敬信向，　願得心自在，　　無能割截者，　得聖淨無垢，　　永離眾苦患。」",
        "from": "T04n0201_005:0284a14_0",
        "context_with_next_sentence": true
    },
    {
        "source_sentence": "阿輸伽王以半菴摩勒捨施眾僧，喚一親近而語之言：「汝頗憶我先畜養不？",
        "from": "T04n0201_005:0284a17_0",
        "context_with_next_sentence": true
    },
    {
        "source_sentence": "取我今者最後之教，持此半果奉鷄頭末寺眾僧，稱我名字，阿輸伽王最後頂禮比丘僧足，如我辭曰：『於閻浮提得自在者，果報衰敗失自在力，唯於半果而得自在，願僧憐愍，受我最後半果之供，令我來世得報廣大，願餘人等莫令如我，於最後時不得自在。』」",
        "from": "T04n0201_005:0284a18_1",
        "context_with_next_sentence": true
    },
    {
        "source_sentence": "爾時侍人即奉王命，齎此半果詣僧坊中，集一切僧禮僧足已，叉手合掌白眾僧言：「阿輸伽王禮眾僧足。」",
        "from": "T04n0201_005:0284a24_2",
        "context_with_next_sentence": true
    },
    {
        "source_sentence": "作是語已，涕泣盈目哽噎氣塞，持此半果示眾僧已，即說偈言：「一蓋覆天地，　　率土言教行，　譬如日中時，　　遍炙於大地。",
        "from": "T04n0201_005:0284a27_3",
        "context_with_next_sentence": true
    },
    {
        "source_sentence": "　福業既已消，　　崩落忽來至，　為業所欺弄，　　敗壞失榮貴，　如日臨欲沒。",
        "from": "T04n0201_005:0284b02_0",
        "context_with_next_sentence": true
    },
    {
        "source_sentence": "　　信心致禮敬，　又以此半果，　　用奉施眾僧，　以表無常相，　　示豪貴遷動。」",
        "from": "T04n0201_005:0284b04_1",
        "context_with_next_sentence": true
    },
    {
        "source_sentence": "爾時諸上座聞是偈已，慘惻不樂生悲愍心，受其半果以示大眾，而作是言：「我等今可生厭離心。",
        "from": "T04n0201_005:0284b07_0",
        "context_with_next_sentence": true
    },
    {
        "source_sentence": "佛婆伽婆於修多羅作如是說：『見他衰患，應當深心生於厭離。』",
        "from": "T04n0201_005:0284b09_1",
        "context_with_next_sentence": true
    },
    {
        "source_sentence": "諸有心者見如此事，誰不憐愍生厭患心？」",
        "from": "T04n0201_005:0284b10_2",
        "context_with_next_sentence": true
    },
    {
        "source_sentence": "即說偈言：「勇猛能施者，　　諸王中最勝，　牟梨中大象，　　名曰阿輸伽。",
        "from": "T04n0201_005:0284b11_3",
        "context_with_next_sentence": true
    },
    {
        "source_sentence": "　富有閻浮提，　　一切皆自由，　今為諸群臣，　　遮制不自從。",
        "from": "T04n0201_005:0284b15_0",
        "context_with_next_sentence": true
    },
    {
        "source_sentence": "　一切皆制止，　　唯半菴摩勒，　於此得自在，　　用施於眾僧。",
        "from": "T04n0201_005:0284b17_0",
        "context_with_next_sentence": true
    },
    {
        "source_sentence": "　富有極廣大，　　一切得自在，　生於自高心，　　今日安所在？",
        "from": "T04n0201_005:0284b19_0",
        "context_with_next_sentence": true
    },
    {
        "source_sentence": "　凡愚應觀此，　　速疾改易心，　富利都敗失，　　唯有此半果，　令諸比丘僧，　　皆生厭患心。」",
        "from": "T04n0201_005:0284b21_0",
        "context_with_next_sentence": true
    },
    {
        "source_sentence": "時僧上座言：「末此半果著僧羹中。」",
        "from": "T04n0201_005:0284b24_0",
        "context_with_next_sentence": true
    },
    {
        "source_sentence": "而作是言：「大檀越阿育王最後供養，何故說此一切財富悉不堅牢？",
        "from": "T04n0201_005:0284b24_1",
        "context_with_next_sentence": true
    },
    {
        "source_sentence": "以是之故，佛婆伽婆說：『不堅之財易於堅財，不堅之身易於堅身，不堅之命易於堅命。』",
        "from": "T04n0201_005:0284b26_2",
        "context_with_next_sentence": true
    },
    {
        "source_sentence": "檀越！",
        "from": "T04n0201_005:0284b28_3",
        "context_with_next_sentence": true
    },
    {
        "source_sentence": "應生歡喜，以不堅之財隨逐於己至於後世，宜常修施莫使斷絕。」",
        "from": "T04n0201_005:0284b28_4",
        "context_with_next_sentence": true
    },
    {
        "source_sentence": "（二八）復次，凡愚之人若有輕毀於彼賢人，賢人終不生於瞋恚，得他毀罵生隨順語。",
        "from": "T04n0201_005:0284c02_0",
        "context_with_next_sentence": true
    },
    {
        "source_sentence": "我昔曾聞，有一人於其家中施設客會，多作花鬘以與眾會，眾人得鬘皆戴頂上。",
        "from": "T04n0201_005:0284c03_1",
        "context_with_next_sentence": true
    },
    {
        "source_sentence": "有一賢者極為貧悴，詣客會中，次得花鬘不著頭上以置傍邊。",
        "from": "T04n0201_005:0284c05_2",
        "context_with_next_sentence": true
    },
    {
        "source_sentence": "眾人皆言：「此人貧窮欲賣此鬘，是以不著。」",
        "from": "T04n0201_005:0284c07_3",
        "context_with_next_sentence": true
    },
    {
        "source_sentence": "時優婆塞聞是語已，答言：「實爾。",
        "from": "T04n0201_005:0284c08_4",
        "context_with_next_sentence": true
    },
    {
        "source_sentence": "我若賣時，極得貴價，然後當與。」",
        "from": "T04n0201_005:0284c09_5",
        "context_with_next_sentence": true
    },
    {
        "source_sentence": "即說偈言：「如昔日須鬘，　　本曾賣一花，　九十一劫中，　　天上受快樂，　今日最後身，　　得於涅槃樂。",
        "from": "T04n0201_005:0284c09_6",
        "context_with_next_sentence": true
    },
    {
        "source_sentence": "　如似放牛女，　　以臭惡草花，　眾人所不喜，　　女人賣此花，　得生忉利天。",
        "from": "T04n0201_005:0284c14_0",
        "context_with_next_sentence": true
    },
    {
        "source_sentence": "　　如彼女所賣，　我今欲向佛，　　亦欲賣此花，　能發如是心，　　希有極難值。",
        "from": "T04n0201_005:0284c16_1",
        "context_with_next_sentence": true
    },
    {
        "source_sentence": "　如此賣花者，　　三界中無比。」",
        "from": "T04n0201_005:0284c19_0",
        "context_with_next_sentence": true
    },
    {
        "source_sentence": "爾時諸人問優婆塞：「誰能少施獲大福報？」",
        "from": "T04n0201_005:0284c20_0",
        "context_with_next_sentence": true
    },
    {
        "source_sentence": "時優婆塞語眾人言：「今當為汝說善堅法。",
        "from": "T04n0201_005:0284c21_0",
        "context_with_next_sentence": true
    },
    {
        "source_sentence": "花鬘萎乾便即棄捨，佛捨王位如棄萎花。」",
        "from": "T04n0201_005:0284c22_0",
        "context_with_next_sentence": true
    },
    {
        "source_sentence": "即說偈言：「佛捨轉輪位，　　如棄萎花鬘，　七覺嚴其心，　　清淨無垢穢。",
        "from": "T04n0201_005:0284c23_1",
        "context_with_next_sentence": true
    },
    {
        "source_sentence": "　莊嚴悉已備，　　安用是花為？",
        "from": "T04n0201_005:0284c26_0",
        "context_with_next_sentence": true
    },
    {
        "source_sentence": "　但我專精心，　　以鬘施佛塔。",
        "from": "T04n0201_005:0284c27_0",
        "context_with_next_sentence": true
    },
    {
        "source_sentence": "　今我賣上佛，　　世間無倫疋，　如是法商主，　　終無貧窮時。",
        "from": "T04n0201_005:0284c28_0",
        "context_with_next_sentence": true
    },
    {
        "source_sentence": "　此賣最為勝，　　名稱有功德，　我今持此花，　　欲以供養塔。」",
        "from": "T04n0201_005:0285a01_0",
        "context_with_next_sentence": true
    },
    {
        "source_sentence": "（二九）復次，譬如幻師以此陰身作種種戲，能令智者見即解悟。",
        "from": "T04n0201_005:0285a03_0",
        "context_with_next_sentence": true
    },
    {
        "source_sentence": "我昔曾聞，有一幻師有信樂心，至晝闇山為僧設食。",
        "from": "T04n0201_005:0285a04_1",
        "context_with_next_sentence": true
    },
    {
        "source_sentence": "供養已訖，幻尸陀羅木作一女人端正奇特，於大眾前抱捉此女，而嗚唼之共為欲事。",
        "from": "T04n0201_005:0285a05_2",
        "context_with_next_sentence": true
    },
    {
        "source_sentence": "時諸比丘見此事已咸皆嫌忿，而作是言：「此無慚人所為鄙褻。」",
        "from": "T04n0201_005:0285a07_3",
        "context_with_next_sentence": true
    },
    {
        "source_sentence": "知其如是不受其供。",
        "from": "T04n0201_005:0285a09_4",
        "context_with_next_sentence": true
    },
    {
        "source_sentence": "時彼幻師既行欲已，聞諸比丘譏呵嫌責，即便以刀斫刺是女，分解支節挑目截鼻，種種苦毒而殺此女。",
        "from": "T04n0201_005:0285a09_5",
        "context_with_next_sentence": true
    },
    {
        "source_sentence": "諸比丘等又見此事，倍復嫌忿：「我等若當知汝如是，寧飲毒藥不受其供。」",
        "from": "T04n0201_005:0285a12_6",
        "context_with_next_sentence": true
    },
    {
        "source_sentence": "時彼幻師而作是言：「爾眾比丘見我行欲便致瞋忿，見我斷欲殺彼女人復致嫌責；我當云何奉事眾僧？」",
        "from": "T04n0201_005:0285a14_0",
        "context_with_next_sentence": true
    },
    {
        "source_sentence": "時諸比丘見其如是，紛紜稱說擾動不安。",
        "from": "T04n0201_005:0285a16_1",
        "context_with_next_sentence": true
    },
    {
        "source_sentence": "爾時幻師即捉尸陀羅木用示眾僧，合掌白言：「我向所作即是此木，於彼木中有何欲殺？",
        "from": "T04n0201_005:0285a17_2",
        "context_with_next_sentence": true
    },
    {
        "source_sentence": "我欲安於眾僧身故設是飲食，欲令眾僧心得安故為此幻耳，願諸比丘聽我所說。",
        "from": "T04n0201_005:0285a19_3",
        "context_with_next_sentence": true
    },
    {
        "source_sentence": "豈可不聞？",
        "from": "T04n0201_005:0285a21_4",
        "context_with_next_sentence": true
    },
    {
        "source_sentence": "佛於修多羅中說一切法猶如幻化，我今為欲成彼語故，故作斯幻。",
        "from": "T04n0201_005:0285a21_5",
        "context_with_next_sentence": true
    },
    {
        "source_sentence": "如斯幻身無壽無命；識之幻師運轉機關，令其視眴俯仰顧眄，行步進止或語或笑，以此事故深知此身真實無我。」",
        "from": "T04n0201_005:0285a23_6",
        "context_with_next_sentence": true
    },
    {
        "source_sentence": "即說偈言：「先觀彼相貌，　　想像起倒惑，　橫生女情想，　　入於欲網羂。",
        "from": "T04n0201_005:0285a26_7",
        "context_with_next_sentence": true
    },
    {
        "source_sentence": "　深實觀察者，　　知身都無我，　如彼善幻師，　　以木為女人。",
        "from": "T04n0201_005:0285a29_0",
        "context_with_next_sentence": true
    },
    {
        "source_sentence": "　意行於顛倒，　　愚謂為眾生，　於此幻偽中，　　妄起男女想。",
        "from": "T04n0201_005:0285b02_0",
        "context_with_next_sentence": true
    },
    {
        "source_sentence": "　智者善觀察，　　陰界及諸入，　緣假成眾生，　　分分各別異。",
        "from": "T04n0201_005:0285b04_0",
        "context_with_next_sentence": true
    },
    {
        "source_sentence": "　和合眾分故，　　能作於諸業，　諸行無男女，　　亦無有壽命。",
        "from": "T04n0201_005:0285b06_0",
        "context_with_next_sentence": true
    },
    {
        "source_sentence": "　色欲及細滑，　　威儀并處所，　如此四種欲，　　迴轉嬰愚心。",
        "from": "T04n0201_005:0285b08_0",
        "context_with_next_sentence": true
    },
    {
        "source_sentence": "　一切智亦說，　　幻偽欺世間，　如彼幻網中，　　化作諸色像。",
        "from": "T04n0201_005:0285b10_0",
        "context_with_next_sentence": true
    },
    {
        "source_sentence": "　生死網亦然，　　現五道差別，　憂喜與瞋忿，　　愁惱及鬪諍。",
        "from": "T04n0201_005:0285b12_0",
        "context_with_next_sentence": true
    },
    {
        "source_sentence": "　如彼眾擾亂，　　猶如鬼遍身，　心起諸作業，　　同彼鬼無異。",
        "from": "T04n0201_005:0285b14_0",
        "context_with_next_sentence": true
    },
    {
        "source_sentence": "　從心起於風，　　因風造作業，　眾生見造業，　　種種諸色像。",
        "from": "T04n0201_005:0285b16_0",
        "context_with_next_sentence": true
    },
    {
        "source_sentence": "　於此業行中，　　起威儀形色，　不解其容止，　　便橫計我想。",
        "from": "T04n0201_005:0285b18_0",
        "context_with_next_sentence": true
    },
    {
        "source_sentence": "　此身名機關，　　脂髓皮肉髮，　三十六物等，　　和合以為身。",
        "from": "T04n0201_005:0285b20_0",
        "context_with_next_sentence": true
    },
    {
        "source_sentence": "　愚者計眾生，　　而實無宰主，　但以風力故，　　俯仰而屈伸。",
        "from": "T04n0201_005:0285b22_0",
        "context_with_next_sentence": true
    },
    {
        "source_sentence": "　以依於心故，　　則能起五識，　然此心識者，　　念念皆遷滅。",
        "from": "T04n0201_005:0285b24_0",
        "context_with_next_sentence": true
    },
    {
        "source_sentence": "　愚者起癡覺，　　計此身有我，　口業若干種，　　身業亦復然。",
        "from": "T04n0201_005:0285b26_0",
        "context_with_next_sentence": true
    },
    {
        "source_sentence": "　言笑及威儀，　　皆如幻所作，　此中無有我，　　用離宰主故。",
        "from": "T04n0201_005:0285b28_0",
        "context_with_next_sentence": true
    },
    {
        "source_sentence": "　而斯虛偽法，　　無壽無知見，　妄起於想像，　　陷沒諸凡夫。」",
        "from": "T04n0201_005:0285c01_0",
        "context_with_next_sentence": true
    },
    {
        "source_sentence": "如彼幻師所說之事真實無異，時諸比丘聞其說已皆得見諦，是故當知諸法如幻，能知是者，則便能斷諸行之源。",
        "from": "T04n0201_005:0285c03_0",
        "context_with_next_sentence": true
    },
    {
        "source_sentence": "（三〇）復次，施戒及論其事淺近，善根熟者能樂深法。",
        "from": "T04n0201_005:0285c06_0",
        "context_with_next_sentence": true
    },
    {
        "source_sentence": "我昔曾聞，有阿育王初得信心，數請眾僧入宮供養日日聽法，施張帳幕遮諸婦女而使聽法。",
        "from": "T04n0201_005:0285c07_1",
        "context_with_next_sentence": true
    },
    {
        "source_sentence": "時說法比丘以諸婦女多著世樂，但為讚歎施戒之法。",
        "from": "T04n0201_005:0285c09_2",
        "context_with_next_sentence": true
    },
    {
        "source_sentence": "有一妓女宿根淳熟，不避王法分受其罪，即便撥幕到比丘所，白比丘言：「佛所說者唯有施戒？",
        "from": "T04n0201_005:0285c10_3",
        "context_with_next_sentence": true
    },
    {
        "source_sentence": "更有餘耶？」",
        "from": "T04n0201_005:0285c12_4",
        "context_with_next_sentence": true
    },
    {
        "source_sentence": "比丘答言：「姉妹！",
        "from": "T04n0201_005:0285c13_5",
        "context_with_next_sentence": true
    },
    {
        "source_sentence": "我意不謂乃有如是利根之人，故作此說。",
        "from": "T04n0201_005:0285c13_6",
        "context_with_next_sentence": true
    },
    {
        "source_sentence": "若欲聽者，當更為汝說諸深法。」",
        "from": "T04n0201_005:0285c14_7",
        "context_with_next_sentence": true
    },
    {
        "source_sentence": "告女人言：「佛說一切世間所未聞法，所謂四諦。」",
        "from": "T04n0201_005:0285c15_8",
        "context_with_next_sentence": true
    },
    {
        "source_sentence": "即為女人分別說之，女人聞已得須陀洹道。",
        "from": "T04n0201_005:0285c16_9",
        "context_with_next_sentence": true
    },
    {
        "source_sentence": "爾時女人作如是言：「雖違王法得大義利。」",
        "from": "T04n0201_005:0285c17_10",
        "context_with_next_sentence": true
    },
    {
        "source_sentence": "即說偈言：「聞說四真諦，　　法眼淨無垢，　以此危脆命，　　貿佛法堅命。",
        "from": "T04n0201_005:0285c18_11",
        "context_with_next_sentence": true
    },
    {
        "source_sentence": "　假設於人王，　　今來害我者，　我以得慧命，　　終無悔恨心。」",
        "from": "T04n0201_005:0285c21_0",
        "context_with_next_sentence": true
    },
    {
        "source_sentence": "時諸宮人見此妓女干冒王法，心懷戰懼恐同其罪。",
        "from": "T04n0201_005:0285c23_0",
        "context_with_next_sentence": true
    },
    {
        "source_sentence": "時此妓女見是事已，手自執刀到於王前，五體投地伏罪請死。",
        "from": "T04n0201_005:0285c24_1",
        "context_with_next_sentence": true
    },
    {
        "source_sentence": "復說偈言：「王制極嚴峻，　　無敢違犯者，　我為聽法故，　　冒犯分受死。",
        "from": "T04n0201_005:0285c25_2",
        "context_with_next_sentence": true
    },
    {
        "source_sentence": "　我今渴於法，　　冒突至僧所，　如春熱渴牛，　　求水不避杖，　突入清流中，　　飲足乃還歸。",
        "from": "T04n0201_005:0285c28_0",
        "context_with_next_sentence": true
    },
    {
        "source_sentence": "　大王應當知，　　佛法難聞值，　譬如優曇花，　　難可得值遇。",
        "from": "T04n0201_005:0286a02_0",
        "context_with_next_sentence": true
    },
    {
        "source_sentence": "　三界大真濟，　　所說諸妙法，　我得聞斯說，　　云何不欣樂？",
        "from": "T04n0201_005:0286a04_0",
        "context_with_next_sentence": true
    },
    {
        "source_sentence": "　其所說法者，　　乃實是燈炬，　滅結大鼓聲，　　天人之橋津，　又聞解脫鈴，　　歡喜娛樂音。",
        "from": "T04n0201_005:0286a06_0",
        "context_with_next_sentence": true
    },
    {
        "source_sentence": "　菩薩於昔日，　　苦行勤求法，　投巖及割肉，　　以求無上道。",
        "from": "T04n0201_005:0286a09_0",
        "context_with_next_sentence": true
    },
    {
        "source_sentence": "　既得為人說，　　甚難可值遇，　我得值斯法，　　云何不聽受？",
        "from": "T04n0201_005:0286a11_0",
        "context_with_next_sentence": true
    },
    {
        "source_sentence": "　此身如聚沫，　　芭蕉及泡焰，　四大蛇纏擾；　　今斯法施會，　難可得聞值，　　何惜鄙穢身，　而當不聽法？",
        "from": "T04n0201_005:0286a13_0",
        "context_with_next_sentence": true
    },
    {
        "source_sentence": "　　而此危幻身，　雖復能進止，　　顧視諸威儀，　來去及坐臥，　　看示及語言，　實非是眾生，　　而作眾生想，　種種諸威儀，　　一切皆如幻，　不久當散毀，　　捨棄於塚間。",
        "from": "T04n0201_005:0286a16_1",
        "context_with_next_sentence": true
    },
    {
        "source_sentence": "　屍骸同木石，　　烏鳥所殘食，　雨漬令腐敗，　　猶泥人毀壞。」",
        "from": "T04n0201_005:0286a22_0",
        "context_with_next_sentence": true
    },
    {
        "source_sentence": "爾時彼王聞斯偈已而告之言：「汝能至意聽如是法，今證何事？」",
        "from": "T04n0201_005:0286a24_0",
        "context_with_next_sentence": true
    },
    {
        "source_sentence": "妓女即說偈言：「今不覆藏時，　　我宜當實說，　已證須陀洹。",
        "from": "T04n0201_005:0286a25_1",
        "context_with_next_sentence": true
    },
    {
        "source_sentence": "　　應發歡喜心，　至心而善聽。",
        "from": "T04n0201_005:0286a27_2",
        "context_with_next_sentence": true
    },
    {
        "source_sentence": "　　我今自見法，　終不隨他信，　　心無有疑網，　已閉三惡趣，　　生死作邊際，　我已離有獄。",
        "from": "T04n0201_005:0286a28_3",
        "context_with_next_sentence": true
    },
    {
        "source_sentence": "　　於六十二見，　牢縛今已解，　　不久當遠離，　趣向甘露城。",
        "from": "T04n0201_005:0286b02_4",
        "context_with_next_sentence": true
    },
    {
        "source_sentence": "　　十力坊所道，　陰界及諸入，　　我悉如是見，　觀身如蛇篋，　　陰如拔刀賊，　欲如怨詐親，　　諸根如空聚，　六塵破村賊，　　陷下之愛河。",
        "from": "T04n0201_005:0286b04_5",
        "context_with_next_sentence": true
    },
    {
        "source_sentence": "　已悟如斯事，　　求彼安隱處。」",
        "from": "T04n0201_005:0286b09_0",
        "context_with_next_sentence": true
    },
    {
        "source_sentence": "王聞是已於佛法中倍生敬心，而作是言：「嗚呼佛法！",
        "from": "T04n0201_005:0286b10_0",
        "context_with_next_sentence": true
    },
    {
        "source_sentence": "大力世尊厭生死道，嗚呼佛法！",
        "from": "T04n0201_005:0286b11_1",
        "context_with_next_sentence": true
    },
    {
        "source_sentence": "有信向者皆得解脫。",
        "from": "T04n0201_005:0286b12_0",
        "context_with_next_sentence": true
    },
    {
        "source_sentence": "何以知之？",
        "from": "T04n0201_005:0286b12_1",
        "context_with_next_sentence": true
    },
    {
        "source_sentence": "女人淺智尚能解悟，過六師故，我今向阿耨多羅調御丈夫坊處生歸依心，南無救一切眾生大悲者，開甘露法，男女長幼等同修行。」",
        "from": "T04n0201_005:0286b12_2",
        "context_with_next_sentence": true
    },
    {
        "source_sentence": "即說偈言：「若謂女人解，　　名為淺近者，　諸餘深智人，　　敬尚方能悟。",
        "from": "T04n0201_005:0286b15_3",
        "context_with_next_sentence": true
    },
    {
        "source_sentence": "　如是甚深義，　　為智所敬者，　乃是牟尼尊，　　最勝正導說。",
        "from": "T04n0201_005:0286b19_0",
        "context_with_next_sentence": true
    },
    {
        "source_sentence": "　所說之妙法，　　聞者極欣樂，　專念而攝心，　　能令不放逸。",
        "from": "T04n0201_005:0286b21_0",
        "context_with_next_sentence": true
    },
    {
        "source_sentence": "　所說不為論，　　亦不為摧滅，　外道諸語論，　　一切自破壞。",
        "from": "T04n0201_005:0286b23_0",
        "context_with_next_sentence": true
    },
    {
        "source_sentence": "　不曾自稱譽，　　名聞遍世間，　雖說實功德，　　不名自稱譽。",
        "from": "T04n0201_005:0286b25_0",
        "context_with_next_sentence": true
    },
    {
        "source_sentence": "　威德雖熾盛，　　湛然具寂滅，　既具一切智，　　不恃而自高。",
        "from": "T04n0201_005:0286b27_0",
        "context_with_next_sentence": true
    },
    {
        "source_sentence": "　所作雖勇健，　　而復善調順，　解脫諸矜高，　　然復不鄙劣。",
        "from": "T04n0201_005:0286b29_0",
        "context_with_next_sentence": true
    },
    {
        "source_sentence": "　說法久流布，　　無能譏呵者，　無害者所說，　　種種多差別。",
        "from": "T04n0201_005:0286c02_0",
        "context_with_next_sentence": true
    },
    {
        "source_sentence": "　然諸一切人，　　無能說其過，　言說雖豐廣，　　無有厭患者。",
        "from": "T04n0201_005:0286c04_0",
        "context_with_next_sentence": true
    },
    {
        "source_sentence": "　所說雖同俗，　　而理出世間，　善逝之所說，　　文字世流布。",
        "from": "T04n0201_005:0286c06_0",
        "context_with_next_sentence": true
    },
    {
        "source_sentence": "　然常未曾有，　　化度恒新異，　如是妙言論，　　無不合掌禮。",
        "from": "T04n0201_005:0286c08_0",
        "context_with_next_sentence": true
    },
    {
        "source_sentence": "　誰不讚世尊，　　善論大師子，　譬如春夏時，　　陰晴皆益物。",
        "from": "T04n0201_005:0286c10_0",
        "context_with_next_sentence": true
    },
    {
        "source_sentence": "　佛語亦如是，　　多種利眾生，　能去眾人疑，　　對治善宣釋。",
        "from": "T04n0201_005:0286c12_0",
        "context_with_next_sentence": true
    },
    {
        "source_sentence": "　能令離三有，　　顯示安隱處，　亦能令眾生，　　或喜或驚怖。",
        "from": "T04n0201_005:0286c14_0",
        "context_with_next_sentence": true
    },
    {
        "source_sentence": "　亦能令稱適，　　亦能使悲感，　亦能得利悅，　　滅結所說法。",
        "from": "T04n0201_005:0286c16_0",
        "context_with_next_sentence": true
    },
    {
        "source_sentence": "　真實是神變，　　應說者必說，　不惜人情意，　　所說雖剛麤，　然不違法相。",
        "from": "T04n0201_005:0286c18_0",
        "context_with_next_sentence": true
    },
    {
        "source_sentence": "　　最勝智慧者，　如似大海水，　　初中及邊際，　等同於一味。",
        "from": "T04n0201_005:0286c20_1",
        "context_with_next_sentence": true
    },
    {
        "source_sentence": "　　佛法亦如是，　初中後皆善，　　聽之悉清淨。",
        "from": "T04n0201_005:0286c22_2",
        "context_with_next_sentence": true
    },
    {
        "source_sentence": "　明智聽彼語，　　勇捍意滿足，　聽聞此語已，　　不樂外典籍。",
        "from": "T04n0201_005:0286c24_0",
        "context_with_next_sentence": true
    },
    {
        "source_sentence": "　言辭悉具足，　　才辯甚美妙，　亦不自矜高，　　所說不怯弱。",
        "from": "T04n0201_005:0286c26_0",
        "context_with_next_sentence": true
    },
    {
        "source_sentence": "　一切中最勝，　　顯著義具足，　實是一切智，　　外道體義少。",
        "from": "T04n0201_005:0286c28_0",
        "context_with_next_sentence": true
    },
    {
        "source_sentence": "　以智莊嚴辭，　　言辭極美妙，　然無有義味，　　諂偽邪媚說。",
        "from": "T04n0201_005:0287a01_0",
        "context_with_next_sentence": true
    },
    {
        "source_sentence": "　世間大愚闇，　　執汝之法炬，　入於真諦處，　　如入己舍宅。",
        "from": "T04n0201_005:0287a03_0",
        "context_with_next_sentence": true
    },
    {
        "source_sentence": "　善逝諸弟子，　　我能得擁護，　諸大弟子等，　　善調伏諸根。",
        "from": "T04n0201_005:0287a05_0",
        "context_with_next_sentence": true
    },
    {
        "source_sentence": "　彼所說弟子，　　我今言深信，　於諸大眾前，　　稱宣說是語。",
        "from": "T04n0201_005:0287a07_0",
        "context_with_next_sentence": true
    },
    {
        "source_sentence": "　從今日已去，　　聽諸釋子等，　經常入我宮，　　從今日體信。",
        "from": "T04n0201_005:0287a09_0",
        "context_with_next_sentence": true
    },
    {
        "source_sentence": "　沙門釋子等，　　自恣聽入宮，　能以甘露法，　　滿足女人心。",
        "from": "T04n0201_005:0287a11_0",
        "context_with_next_sentence": true
    },
    {
        "source_sentence": "　女心既寂靜，　　趣於解脫處，　是故常應聽，　　甚深四諦義。」",
        "from": "T04n0201_005:0287a13_0",
        "context_with_next_sentence": true
    },
    {
        "source_sentence": "大莊嚴論經卷第五",
        "from": "T04n0201_005:0287a15_0",
        "context_with_next_sentence": false
    }
]