[
    {
        "source_sentence": "大雲無想經卷九",
        "from": "T12n0388_001:1107b15_0",
        "context_with_next_sentence": true
    },
    {
        "source_sentence": "盲今已□□□□□□□□□□□□□□以憐愍心，受我等□□□□□□□□□□於先所，作眾罪心，□□□□□□□□□□重罪得滅，漸生善法，□□□□□□□□□量眾生，得無根信。",
        "from": "T12n0388_001:1107b17_0",
        "context_with_next_sentence": true
    },
    {
        "source_sentence": "無量□□□□□□□□眾生，發阿耨多羅三藐三菩提心。",
        "from": "T12n0388_001:1107b21_1",
        "context_with_next_sentence": true
    },
    {
        "source_sentence": "□□□□。",
        "from": "T12n0388_001:1107b22_2",
        "context_with_next_sentence": true
    },
    {
        "source_sentence": "爾時，會中有一梵志，名曰直道，即從坐起，驚愕舉手，而作是言：「大眾盡知，瞿曇沙門是大妄語。",
        "from": "T12n0388_001:1107b23_0",
        "context_with_next_sentence": true
    },
    {
        "source_sentence": "先常說言：『作五逆罪，誹謗正法，毀呰聖人，用招提僧物及佛法物，犯四重禁，污比丘、比丘尼，邪見，是十種人，是地獄種。",
        "from": "T12n0388_001:1107b25_1",
        "context_with_next_sentence": true
    },
    {
        "source_sentence": "現在不能斷欲界結，證沙門果，不能增長無上正法。』",
        "from": "T12n0388_001:1107b27_2",
        "context_with_next_sentence": true
    },
    {
        "source_sentence": "今者乃說：『有正信心，悔先所作，罪則得滅，還能增長，如來正法。",
        "from": "T12n0388_001:1107b28_3",
        "context_with_next_sentence": true
    },
    {
        "source_sentence": "不信之者，名地獄人；有正信者，名如法住。』",
        "from": "T12n0388_001:1107c01_4",
        "context_with_next_sentence": true
    },
    {
        "source_sentence": "云何瞿曇作二種說？",
        "from": "T12n0388_001:1107c02_5",
        "context_with_next_sentence": true
    },
    {
        "source_sentence": "信我法者，名為正見；不信我法，名為邪見。",
        "from": "T12n0388_001:1107c02_6",
        "context_with_next_sentence": true
    },
    {
        "source_sentence": "瞿曇沙門不觀先言，復說是語：『如是一切，云何得名一切智也？』",
        "from": "T12n0388_001:1107c03_7",
        "context_with_next_sentence": true
    },
    {
        "source_sentence": "瞿曇沙門，非一切智、非一切見，說一切見。",
        "from": "T12n0388_001:1107c05_8",
        "context_with_next_sentence": true
    },
    {
        "source_sentence": "諸外道等，亦作是說：『我一切智、我一切見。",
        "from": "T12n0388_001:1107c06_9",
        "context_with_next_sentence": true
    },
    {
        "source_sentence": "信我道者，名為正見；信瞿曇者，名為邪見。』",
        "from": "T12n0388_001:1107c07_10",
        "context_with_next_sentence": true
    },
    {
        "source_sentence": "如是二語，有何差別？",
        "from": "T12n0388_001:1107c08_11",
        "context_with_next_sentence": true
    },
    {
        "source_sentence": "若無差別，云何分別是正、是邪？」",
        "from": "T12n0388_001:1107c08_12",
        "context_with_next_sentence": true
    },
    {
        "source_sentence": "爾時，世尊告大雲密藏菩薩摩訶薩言：「善男子！",
        "from": "T12n0388_001:1107c09_13",
        "context_with_next_sentence": true
    },
    {
        "source_sentence": "諦聽，諦聽！",
        "from": "T12n0388_001:1107c10_14",
        "context_with_next_sentence": true
    },
    {
        "source_sentence": "一切眾生，為四顛倒之所圍遶，復有四不具法，所謂戒、見、威儀、正命。",
        "from": "T12n0388_001:1107c10_15",
        "context_with_next_sentence": true
    },
    {
        "source_sentence": "因是八法，能令眾生行黑闇處，不能分別邪之與正，法與非法。",
        "from": "T12n0388_001:1107c12_16",
        "context_with_next_sentence": true
    },
    {
        "source_sentence": "「善男子！",
        "from": "T12n0388_001:1107c13_17",
        "context_with_next_sentence": true
    },
    {
        "source_sentence": "是直道梵志，於大眾中，驚舉手言：『沙門瞿曇，作虛妄語。』",
        "from": "T12n0388_001:1107c13_18",
        "context_with_next_sentence": true
    },
    {
        "source_sentence": "是言即虛。",
        "from": "T12n0388_001:1107c14_19",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1107c15_20",
        "context_with_next_sentence": true
    },
    {
        "source_sentence": "一切法虛，如來能說，是故，如來不為妄語。",
        "from": "T12n0388_001:1107c15_21",
        "context_with_next_sentence": true
    },
    {
        "source_sentence": "一切諸法，無性、無定、無體、無緣，不可定說，空無出滅，不名為物，無淨不淨，如夢如幻，如水中月，如熱時炎，如[口*兮]聲嚮，如乾闥婆城、龜毛、兔角；貪瞋癡體，無有真實，因惡覺觀，而便出生。",
        "from": "T12n0388_001:1107c16_22",
        "context_with_next_sentence": true
    },
    {
        "source_sentence": "本無今有，以有還無。",
        "from": "T12n0388_001:1107c20_23",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1107c20_24",
        "context_with_next_sentence": true
    },
    {
        "source_sentence": "一切眾生，不知是相，是故唱言：『沙門瞿曇，作二種語，虛妄而說。』",
        "from": "T12n0388_001:1107c21_25",
        "context_with_next_sentence": true
    },
    {
        "source_sentence": "「如來雖說，十種眾生，信者，則能除滅眾罪；不生信者，則入地獄。",
        "from": "T12n0388_001:1107c22_26",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1107c23_27",
        "context_with_next_sentence": true
    },
    {
        "source_sentence": "若有罪人，能作如是觀法相者，是人名信，能滅眾罪；如其不能如是觀者，名為無信，是地獄人。",
        "from": "T12n0388_001:1107c24_28",
        "context_with_next_sentence": true
    },
    {
        "source_sentence": "「善男子！",
        "from": "T12n0388_001:1107c26_29",
        "context_with_next_sentence": true
    },
    {
        "source_sentence": "有師子吼無上梯智，回復無生忍，無邊神足法門陀羅尼，菩薩摩訶薩若有成熟是陀羅尼，於大會中，宣說一偈，則能摧滅一切邪見，破顛倒心及心數法；離一切疑，能破慳貪瞋恚癡垢。",
        "from": "T12n0388_001:1107c26_30",
        "context_with_next_sentence": true
    },
    {
        "source_sentence": "「善男子！",
        "from": "T12n0388_001:1108a01_31",
        "context_with_next_sentence": true
    },
    {
        "source_sentence": "若復有人，具無量罪，聞是持已，於七日中，至心念佛，不念一切世間之事、諸煩惱結，是人即見一切三界、三世、陰入界；猶如大風，是人爾時，心如風等，觀一切法，三界、三世、諸陰入界，都無所著，不可宣說。",
        "from": "T12n0388_001:1108a01_32",
        "context_with_next_sentence": true
    },
    {
        "source_sentence": "是人名為，不著三界諸陰入界。",
        "from": "T12n0388_001:1108a06_33",
        "context_with_next_sentence": true
    },
    {
        "source_sentence": "作是觀時，於三界中，不名清淨，不名不淨，不名解脫，不名繫縛，不名為此，不名為彼，不名凡夫，不名聖人，不名為去，不名為住。",
        "from": "T12n0388_001:1108a07_34",
        "context_with_next_sentence": true
    },
    {
        "source_sentence": "是人終不為凡夫法之所誑惑；斷一切想，見倒心倒，見五欲樂，如風如空。",
        "from": "T12n0388_001:1108a10_35",
        "context_with_next_sentence": true
    },
    {
        "source_sentence": "雖從世法，說有五欲，而其內心，都不染著，不生不滅，而能斷除一切惡法，如先所說，十種眾生。",
        "from": "T12n0388_001:1108a11_36",
        "context_with_next_sentence": true
    },
    {
        "source_sentence": "「善男子！",
        "from": "T12n0388_001:1108a13_37",
        "context_with_next_sentence": true
    },
    {
        "source_sentence": "是梵志者，以不解故，唱如是言：『沙門瞿曇，作二種言，虛妄所說。』",
        "from": "T12n0388_001:1108a14_0",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1108a15_1",
        "context_with_next_sentence": true
    },
    {
        "source_sentence": "若人能觀如是法相，是人即得無生法忍。",
        "from": "T12n0388_001:1108a15_2",
        "context_with_next_sentence": true
    },
    {
        "source_sentence": "若得是忍，當知是人決定得成無上道果。",
        "from": "T12n0388_001:1108a16_3",
        "context_with_next_sentence": true
    },
    {
        "source_sentence": "若有善男子、善女人，獲得如是陀羅尼門，心喜讚誦，惠念三寶，至心供養，是人則為，一切人天之所恭敬，亦為天人四大天王之所擁護。",
        "from": "T12n0388_001:1108a17_4",
        "context_with_next_sentence": true
    },
    {
        "source_sentence": "雖未解脫，亦能除滅一切重罪——業障、煩惱障、報障、法障。",
        "from": "T12n0388_001:1108a20_5",
        "context_with_next_sentence": true
    },
    {
        "source_sentence": "乃至夢中，終不失於菩提之心。",
        "from": "T12n0388_001:1108a21_6",
        "context_with_next_sentence": true
    },
    {
        "source_sentence": "具足獲得四無礙智，不為世法之所染污，猶如蓮花。",
        "from": "T12n0388_001:1108a22_7",
        "context_with_next_sentence": true
    },
    {
        "source_sentence": "離諸怖畏，四魔大怨，不能為惡。",
        "from": "T12n0388_001:1108a23_8",
        "context_with_next_sentence": true
    },
    {
        "source_sentence": "能增長善法，凡有所說，眾樂聽受。",
        "from": "T12n0388_001:1108a24_9",
        "context_with_next_sentence": true
    },
    {
        "source_sentence": "見皆生憐，憐已能救。",
        "from": "T12n0388_001:1108a25_10",
        "context_with_next_sentence": true
    },
    {
        "source_sentence": "遠離邪書，不善惡友。",
        "from": "T12n0388_001:1108a25_11",
        "context_with_next_sentence": true
    },
    {
        "source_sentence": "身無四百四病，能濟眾生一切患苦。",
        "from": "T12n0388_001:1108a26_12",
        "context_with_next_sentence": true
    },
    {
        "source_sentence": "常施眾生，歡喜快樂。",
        "from": "T12n0388_001:1108a26_13",
        "context_with_next_sentence": true
    },
    {
        "source_sentence": "隨所生處，諸根完具。",
        "from": "T12n0388_001:1108a27_14",
        "context_with_next_sentence": true
    },
    {
        "source_sentence": "四無量心，無能動轉。",
        "from": "T12n0388_001:1108a27_15",
        "context_with_next_sentence": true
    },
    {
        "source_sentence": "見怖畏者，心生愍念，如親父母，常為眾生。",
        "from": "T12n0388_001:1108a28_16",
        "context_with_next_sentence": true
    },
    {
        "source_sentence": "樂見愛念，雖不貪利，而為一切之所供養。",
        "from": "T12n0388_001:1108a29_17",
        "context_with_next_sentence": true
    },
    {
        "source_sentence": "遠離五蓋，樂順善法。",
        "from": "T12n0388_001:1108b01_18",
        "context_with_next_sentence": true
    },
    {
        "source_sentence": "「若客因緣，暫時睡眠，夢中則見，十方如來諸菩薩等。",
        "from": "T12n0388_001:1108b01_19",
        "context_with_next_sentence": true
    },
    {
        "source_sentence": "如是菩薩初未聞法，悉皆得聞，分別十善及十惡法，示生死苦；開大方便，說菩薩戒。",
        "from": "T12n0388_001:1108b02_20",
        "context_with_next_sentence": true
    },
    {
        "source_sentence": "即聞法已生喜信，以是因緣，捨命之時，心不退轉，不生怖畏，見十方佛，所言不錯，捨身即得生淨妙土，見佛聞法。",
        "from": "T12n0388_001:1108b04_21",
        "context_with_next_sentence": true
    },
    {
        "source_sentence": "常親近佛，修五神通，習自然生，不由他得。",
        "from": "T12n0388_001:1108b07_22",
        "context_with_next_sentence": true
    },
    {
        "source_sentence": "常得化生，不由三惡。",
        "from": "T12n0388_001:1108b08_23",
        "context_with_next_sentence": true
    },
    {
        "source_sentence": "不失見佛，樂聞正法，供養眾僧。",
        "from": "T12n0388_001:1108b08_24",
        "context_with_next_sentence": true
    },
    {
        "source_sentence": "「何以故？",
        "from": "T12n0388_001:1108b09_25",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1108b09_26",
        "context_with_next_sentence": true
    },
    {
        "source_sentence": "是陀羅尼法門，乃是一切過去諸佛之所宣說，為滅惡世眾生罪故。",
        "from": "T12n0388_001:1108b09_27",
        "context_with_next_sentence": true
    },
    {
        "source_sentence": "過去諸佛，了了喜見。",
        "from": "T12n0388_001:1108b11_28",
        "context_with_next_sentence": true
    },
    {
        "source_sentence": "未來之世，諸惡眾生，不能親近，諸善知識，遠離正道，行於黑闇，修習邪見，常住煩惱重病之中，去菩提道。",
        "from": "T12n0388_001:1108b11_29",
        "context_with_next_sentence": true
    },
    {
        "source_sentence": "以是因緣，過去諸佛，悉共演說，是陀羅尼。",
        "from": "T12n0388_001:1108b14_30",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1108b15_31",
        "context_with_next_sentence": true
    },
    {
        "source_sentence": "若有現在十方諸佛，亦共宣說，是陀羅尼；若有未來十方諸佛，亦共宣說是陀羅尼，皆共為滅，直道梵志！",
        "from": "T12n0388_001:1108b15_32",
        "context_with_next_sentence": true
    },
    {
        "source_sentence": "等逆罪故。」",
        "from": "T12n0388_001:1108b17_33",
        "context_with_next_sentence": true
    },
    {
        "source_sentence": "爾時，世尊告直道梵志：「善男子！",
        "from": "T12n0388_001:1108b18_0",
        "context_with_next_sentence": true
    },
    {
        "source_sentence": "汝說：『眾生五大身者，是名五陰、十二入、十八界。』",
        "from": "T12n0388_001:1108b18_1",
        "context_with_next_sentence": true
    },
    {
        "source_sentence": "是五陰中，乃至十八界中，眾生顛倒，生於我想；因我想故，流轉生死，猶如車輪。",
        "from": "T12n0388_001:1108b19_2",
        "context_with_next_sentence": true
    },
    {
        "source_sentence": "眾生以是四倒因緣，盲生、盲死，受無量苦，離人天樂及無上樂，心無慚愧、正信、智慧。",
        "from": "T12n0388_001:1108b21_3",
        "context_with_next_sentence": true
    },
    {
        "source_sentence": "是故，便說：『四大、五陰、十二入、十八界，是我、我所。』",
        "from": "T12n0388_001:1108b23_4",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1108b24_5",
        "context_with_next_sentence": true
    },
    {
        "source_sentence": "我今問汝，隨汝意答。",
        "from": "T12n0388_001:1108b24_6",
        "context_with_next_sentence": true
    },
    {
        "source_sentence": "汝法地大，即是我、我所耶？」",
        "from": "T12n0388_001:1108b25_7",
        "context_with_next_sentence": true
    },
    {
        "source_sentence": "「不也，世尊！",
        "from": "T12n0388_001:1108b25_8",
        "context_with_next_sentence": true
    },
    {
        "source_sentence": "因是地大，則便有我。」",
        "from": "T12n0388_001:1108b25_9",
        "context_with_next_sentence": true
    },
    {
        "source_sentence": "「善男子！",
        "from": "T12n0388_001:1108b26_10",
        "context_with_next_sentence": true
    },
    {
        "source_sentence": "若從地大而有我者，我即是地，地即是我。",
        "from": "T12n0388_001:1108b26_11",
        "context_with_next_sentence": true
    },
    {
        "source_sentence": "是故，地亦名地，亦名為我，亦名眾生，亦名壽命，亦名欲器，亦名增長，亦名士夫，亦名摩納，亦名為作，亦名使作，亦名為起，亦名使起，亦名說者，亦名使說，亦名為受，亦名使受，亦名為知，亦名使知，其餘諸大及法入界，亦復如是。",
        "from": "T12n0388_001:1108b27_12",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1108c03_13",
        "context_with_next_sentence": true
    },
    {
        "source_sentence": "一切諸大陰入界等，悉不名我，乃至使知，悉不名我。",
        "from": "T12n0388_001:1108c04_14",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1108c05_15",
        "context_with_next_sentence": true
    },
    {
        "source_sentence": "一切諸大陰入界等，過去、未來、現在，非我、我所。",
        "from": "T12n0388_001:1108c05_16",
        "context_with_next_sentence": true
    },
    {
        "source_sentence": "是故，諸大陰入界等，不可取持，不生、不滅、不作，不可見聞。",
        "from": "T12n0388_001:1108c06_17",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1108c07_18",
        "context_with_next_sentence": true
    },
    {
        "source_sentence": "眼空、色空、眼識空，三法因緣觸亦空，四法因緣受亦空。",
        "from": "T12n0388_001:1108c08_0",
        "context_with_next_sentence": true
    },
    {
        "source_sentence": "是故，一切諸法無主，不得自在，無此無彼。",
        "from": "T12n0388_001:1108c09_1",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1108c10_2",
        "context_with_next_sentence": true
    },
    {
        "source_sentence": "如是諸大陰入界等，非男非女，心心數法，不名為男，不名為女。",
        "from": "T12n0388_001:1108c10_3",
        "context_with_next_sentence": true
    },
    {
        "source_sentence": "以是因緣，一切諸法，皆如虛空，念念生滅，無自性故，猶如電光，不可宣說。",
        "from": "T12n0388_001:1108c11_4",
        "context_with_next_sentence": true
    },
    {
        "source_sentence": "「若人殺人，得殺罪者，是人為以現在身心得罪；為以過去身心得罪；為以未來身心得罪。」",
        "from": "T12n0388_001:1108c13_5",
        "context_with_next_sentence": true
    },
    {
        "source_sentence": "梵志言：「世尊！",
        "from": "T12n0388_001:1108c15_6",
        "context_with_next_sentence": true
    },
    {
        "source_sentence": "過去已滅；未來未生；現在無住。」",
        "from": "T12n0388_001:1108c15_7",
        "context_with_next_sentence": true
    },
    {
        "source_sentence": "佛言：「以是因緣，應無殺罪。",
        "from": "T12n0388_001:1108c16_8",
        "context_with_next_sentence": true
    },
    {
        "source_sentence": "若言有殺，云何名殺？",
        "from": "T12n0388_001:1108c17_9",
        "context_with_next_sentence": true
    },
    {
        "source_sentence": "地不殺地，餘一切大陰入界等，亦復如是。」",
        "from": "T12n0388_001:1108c17_10",
        "context_with_next_sentence": true
    },
    {
        "source_sentence": "梵志言：「世尊！",
        "from": "T12n0388_001:1108c18_11",
        "context_with_next_sentence": true
    },
    {
        "source_sentence": "因緣惡心故，名之為殺。」",
        "from": "T12n0388_001:1108c18_12",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0388_001:1108c19_13",
        "context_with_next_sentence": true
    },
    {
        "source_sentence": "汝云何言，因惡心故，得名殺者？",
        "from": "T12n0388_001:1108c19_14",
        "context_with_next_sentence": true
    },
    {
        "source_sentence": "如是惡心，住在何處？",
        "from": "T12n0388_001:1108c20_15",
        "context_with_next_sentence": true
    },
    {
        "source_sentence": "為在欲界，為在色界，無色界耶？",
        "from": "T12n0388_001:1108c21_16",
        "context_with_next_sentence": true
    },
    {
        "source_sentence": "虛空耶？",
        "from": "T12n0388_001:1108c21_17",
        "context_with_next_sentence": true
    },
    {
        "source_sentence": "意界耶？",
        "from": "T12n0388_001:1108c22_0",
        "context_with_next_sentence": true
    },
    {
        "source_sentence": "有為界耶？",
        "from": "T12n0388_001:1108c22_1",
        "context_with_next_sentence": true
    },
    {
        "source_sentence": "無想界耶？",
        "from": "T12n0388_001:1108c22_2",
        "context_with_next_sentence": true
    },
    {
        "source_sentence": "有漏界耶？",
        "from": "T12n0388_001:1108c22_3",
        "context_with_next_sentence": true
    },
    {
        "source_sentence": "無漏界耶？",
        "from": "T12n0388_001:1108c22_4",
        "context_with_next_sentence": true
    },
    {
        "source_sentence": "有界耶？",
        "from": "T12n0388_001:1108c23_5",
        "context_with_next_sentence": true
    },
    {
        "source_sentence": "無界耶？",
        "from": "T12n0388_001:1108c23_6",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1108c23_7",
        "context_with_next_sentence": true
    },
    {
        "source_sentence": "若有人發於惡心，作五逆罪，誰是發耶？",
        "from": "T12n0388_001:1108c23_8",
        "context_with_next_sentence": true
    },
    {
        "source_sentence": "如是心者，以何為性？",
        "from": "T12n0388_001:1108c24_9",
        "context_with_next_sentence": true
    },
    {
        "source_sentence": "誰轉是心，作善、不善？",
        "from": "T12n0388_001:1108c25_10",
        "context_with_next_sentence": true
    },
    {
        "source_sentence": "住在何處，而作此轉？",
        "from": "T12n0388_001:1108c25_11",
        "context_with_next_sentence": true
    },
    {
        "source_sentence": "若無作者及無受者，汝云何言，有我、我所？」",
        "from": "T12n0388_001:1108c26_12",
        "context_with_next_sentence": true
    },
    {
        "source_sentence": "爾時，梵志默然不言。",
        "from": "T12n0388_001:1108c27_13",
        "context_with_next_sentence": true
    },
    {
        "source_sentence": "「善男子！",
        "from": "T12n0388_001:1108c27_14",
        "context_with_next_sentence": true
    },
    {
        "source_sentence": "以何因緣，默然不答。」",
        "from": "T12n0388_001:1108c27_15",
        "context_with_next_sentence": true
    },
    {
        "source_sentence": "梵志言：「世尊！",
        "from": "T12n0388_001:1108c28_16",
        "context_with_next_sentence": true
    },
    {
        "source_sentence": "我今已得入是法門，見一切法，無作、無取、無住、無性、無體，不可宣說；猶如虛空，熱時之炎，夢幻水月。",
        "from": "T12n0388_001:1108c28_17",
        "context_with_next_sentence": true
    },
    {
        "source_sentence": "世尊！",
        "from": "T12n0388_001:1109a01_18",
        "context_with_next_sentence": true
    },
    {
        "source_sentence": "一切諸法，無有住處，無彼、無此。",
        "from": "T12n0388_001:1109a01_19",
        "context_with_next_sentence": true
    },
    {
        "source_sentence": "是故，我今默然無言。」",
        "from": "T12n0388_001:1109a02_20",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T12n0388_001:1109a03_0",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1109a03_1",
        "context_with_next_sentence": true
    },
    {
        "source_sentence": "是名師子吼無上梯智，回復無生忍，無邊神足法行陀羅尼法門，斷一切苦，入大智門，是菩提道之初行也，斷二種生，遠離煩惱塵埃。",
        "from": "T12n0388_001:1109a03_2",
        "context_with_next_sentence": true
    },
    {
        "source_sentence": "如是法門，不與一切聲聞、辟支佛共。",
        "from": "T12n0388_001:1109a06_3",
        "context_with_next_sentence": true
    },
    {
        "source_sentence": "「善男子！",
        "from": "T12n0388_001:1109a07_4",
        "context_with_next_sentence": true
    },
    {
        "source_sentence": "汝等雖復殺父、殺母，唯得重業，不得逆罪。",
        "from": "T12n0388_001:1109a07_5",
        "context_with_next_sentence": true
    },
    {
        "source_sentence": "汝今復得入是法門，生大信心，漸漸當得，消滅無餘。」",
        "from": "T12n0388_001:1109a08_6",
        "context_with_next_sentence": true
    },
    {
        "source_sentence": "梵志聞已，心大歡喜，即前禮佛，長跪叉手白佛言：「世尊，我頑闇，謗佛所說，今以逆罪，并謗佛咎，於如來前，誠心懺悔。」",
        "from": "T12n0388_001:1109a09_7",
        "context_with_next_sentence": true
    },
    {
        "source_sentence": "「善男子！",
        "from": "T12n0388_001:1109a12_8",
        "context_with_next_sentence": true
    },
    {
        "source_sentence": "汝今此罪，欲留餘不？」",
        "from": "T12n0388_001:1109a12_9",
        "context_with_next_sentence": true
    },
    {
        "source_sentence": "「世尊！",
        "from": "T12n0388_001:1109a13_0",
        "context_with_next_sentence": true
    },
    {
        "source_sentence": "云何名為餘？」",
        "from": "T12n0388_001:1109a13_1",
        "context_with_next_sentence": true
    },
    {
        "source_sentence": "「善男子！",
        "from": "T12n0388_001:1109a13_2",
        "context_with_next_sentence": true
    },
    {
        "source_sentence": "雖生慚愧，發露懺悔，若不發阿耨多羅三藐三菩提心，是名為餘；若能憐愍一切眾生，發阿耨多羅三藐三菩提心，是名無餘。",
        "from": "T12n0388_001:1109a13_3",
        "context_with_next_sentence": true
    },
    {
        "source_sentence": "是人亦能斷四顛倒，亦得聖智，親近梵住，增長善法，善根堅固，雖有氷緣，不能令退得無礙智。」",
        "from": "T12n0388_001:1109a16_4",
        "context_with_next_sentence": true
    },
    {
        "source_sentence": "爾時，直道梵志等，無量那由他眾生白佛言：「世尊！",
        "from": "T12n0388_001:1109a18_5",
        "context_with_next_sentence": true
    },
    {
        "source_sentence": "我等今者，至心憐愍，為一切眾生故，發阿耨多羅三藐三菩提心，悔先所作。",
        "from": "T12n0388_001:1109a19_6",
        "context_with_next_sentence": true
    },
    {
        "source_sentence": "唯願！",
        "from": "T12n0388_001:1109a21_7",
        "context_with_next_sentence": true
    },
    {
        "source_sentence": "如來大慈憐愍，受我重懺。",
        "from": "T12n0388_001:1109a21_8",
        "context_with_next_sentence": true
    },
    {
        "source_sentence": "重願如來為我等故，說師子吼無上梯智，回復無生忍，無邊神足法門陀羅尼。",
        "from": "T12n0388_001:1109a22_9",
        "context_with_next_sentence": true
    },
    {
        "source_sentence": "是陀羅尼，不與聲聞、辟支佛共。",
        "from": "T12n0388_001:1109a23_10",
        "context_with_next_sentence": true
    },
    {
        "source_sentence": "雖有共者，我所不求；我今所求，如來第一義，無上智陀羅尼，能莊嚴一切善法，一切世法，佛無上智無畏施等陀羅尼。",
        "from": "T12n0388_001:1109a24_11",
        "context_with_next_sentence": true
    },
    {
        "source_sentence": "為大眾增長善法，不忘不失，至心受持，能破四倒，成菩提道，壞一切結及諸惡業。",
        "from": "T12n0388_001:1109a27_12",
        "context_with_next_sentence": true
    },
    {
        "source_sentence": "是陀羅尼，是諸菩薩摩訶薩等之大寶聚，無上三昧。",
        "from": "T12n0388_001:1109a28_13",
        "context_with_next_sentence": true
    },
    {
        "source_sentence": "以是因緣，能令菩薩，乃至夢中，心無退轉。",
        "from": "T12n0388_001:1109b01_14",
        "context_with_next_sentence": true
    },
    {
        "source_sentence": "有所至處，若沙門眾、婆羅門眾、剎利眾中，心無所畏。",
        "from": "T12n0388_001:1109b02_15",
        "context_with_next_sentence": true
    },
    {
        "source_sentence": "常樂惠施，懃行精進。",
        "from": "T12n0388_001:1109b03_16",
        "context_with_next_sentence": true
    },
    {
        "source_sentence": "遠離一切惡、不善業。",
        "from": "T12n0388_001:1109b03_17",
        "context_with_next_sentence": true
    },
    {
        "source_sentence": "能令怨敵，生歡喜心。",
        "from": "T12n0388_001:1109b04_18",
        "context_with_next_sentence": true
    },
    {
        "source_sentence": "離諸放逸、邪書、邪見及惡知識，亦能調伏如是等人。",
        "from": "T12n0388_001:1109b04_19",
        "context_with_next_sentence": true
    },
    {
        "source_sentence": "常能演說無礙法門，令說法者，無有病苦及諸惡事，不為諸魔之所得便。",
        "from": "T12n0388_001:1109b05_20",
        "context_with_next_sentence": true
    },
    {
        "source_sentence": "常知宿命。",
        "from": "T12n0388_001:1109b07_21",
        "context_with_next_sentence": true
    },
    {
        "source_sentence": "得化生身，離諸惡有。",
        "from": "T12n0388_001:1109b07_22",
        "context_with_next_sentence": true
    },
    {
        "source_sentence": "常得親近十方諸佛，聽受正法，供養眾僧。",
        "from": "T12n0388_001:1109b08_23",
        "context_with_next_sentence": true
    },
    {
        "source_sentence": "世尊！",
        "from": "T12n0388_001:1109b09_24",
        "context_with_next_sentence": true
    },
    {
        "source_sentence": "是陀羅尼，名為一切菩薩摩訶薩祕密之藏。",
        "from": "T12n0388_001:1109b09_25",
        "context_with_next_sentence": true
    },
    {
        "source_sentence": "唯願！",
        "from": "T12n0388_001:1109b10_26",
        "context_with_next_sentence": true
    },
    {
        "source_sentence": "如來！",
        "from": "T12n0388_001:1109b10_27",
        "context_with_next_sentence": true
    },
    {
        "source_sentence": "生憐愍故，分別解說。」",
        "from": "T12n0388_001:1109b10_28",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T12n0388_001:1109b11_29",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1109b11_30",
        "context_with_next_sentence": true
    },
    {
        "source_sentence": "是陀羅尼，悉能成就無量善法，如法所說。",
        "from": "T12n0388_001:1109b11_31",
        "context_with_next_sentence": true
    },
    {
        "source_sentence": "諦聽，諦聽！",
        "from": "T12n0388_001:1109b12_32",
        "context_with_next_sentence": true
    },
    {
        "source_sentence": "當為汝說。」",
        "from": "T12n0388_001:1109b12_33",
        "context_with_next_sentence": true
    },
    {
        "source_sentence": "爾時，世尊即為說之：「波囄　迦囄　啵迦囄　多迦囄　陀邏毘[口*伐]提　波邏半遮那目呿　波邏朱那坭　波邏坭　毘喏[口*((局-口+、)/一)][口*伐]提　扇[口*((局-口+、)/一)]　波邏[口*(罩-卓+(口/田))]那因提梨　遠離色香味[口*((局-口+、)/一)]　遠離顛倒　能燒一切毒　能遠離一切惡鬼惡道病　無礙法門　具足法門　真實智法門　無礙心　大法施　具足法施　能破五蓋莎呵「善男子！",
        "from": "T12n0388_001:1109b13_34",
        "context_with_next_sentence": true
    },
    {
        "source_sentence": "若佛弟子，比丘、比丘尼、優婆塞、優婆夷，受持如是陀羅尼呪，讀誦、書寫。",
        "from": "T12n0388_001:1109b21_35",
        "context_with_next_sentence": true
    },
    {
        "source_sentence": "若月八日，淨自洗浴，著新衣服，淨其內心，在佛前像前、塔前、舍利前，千遍讀誦，以劫貝縷一百八結，以用繫頭，是人若與惡眾共行，能令一切不見其形，臥無惡夢，是名陀羅尼一句。",
        "from": "T12n0388_001:1109b22_36",
        "context_with_next_sentence": true
    },
    {
        "source_sentence": "「善男子！",
        "from": "T12n0388_001:1109b26_37",
        "context_with_next_sentence": true
    },
    {
        "source_sentence": "復有一句，所謂：「雖埿　優牟埿　頗藍牟埿　優波闍[仁-二+兮]　拘嘶　[口*伐]闍　不失意心堅[革*卬]　電心如法住　次等住　能生如來智光　未[口*((局-口+、)/一)]　毘頭末[口*((局-口+、)/一)]　藪鉢[口*((局-口+、)/一)]　[口*(仁-二+質)][口*((局-口+、)/一)]　無礙寂靜　念心增長　莎呵「若有善男子！",
        "from": "T12n0388_001:1109b27_0",
        "context_with_next_sentence": true
    },
    {
        "source_sentence": "善女人！",
        "from": "T12n0388_001:1109c03_1",
        "context_with_next_sentence": true
    },
    {
        "source_sentence": "受持如是陀羅尼句，讀誦、書寫。",
        "from": "T12n0388_001:1109c03_2",
        "context_with_next_sentence": true
    },
    {
        "source_sentence": "當於佛前、像前、塔前、舍利前，千遍讀誦，飲黑蜜蓮化鬘漿，一日之中，能誦千偈，得他心智。",
        "from": "T12n0388_001:1109c04_3",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1109c06_4",
        "context_with_next_sentence": true
    },
    {
        "source_sentence": "若有善男子、善女人、比丘、比丘尼、優婆塞、優婆夷，在寂靜處，誠心如法，行是陀羅尼，是人不過七日，獲得四禪，壞欲界結，見十方佛，得如證意三昧，能化眾生，滅一切障，所謂業障、報障、煩惱障；能淨眾生，所謂諸根；能燋眾生，一切煩惱、顛倒等結；親近住於賢聖之道，無能令其退轉菩提；親近一切智，不從他因，而生智慧，得一切佛，三世無礙無畏法門。",
        "from": "T12n0388_001:1109c06_5",
        "context_with_next_sentence": true
    },
    {
        "source_sentence": "以是三昧因緣力故，得發願力，能淨一切諸惡眾生，速得阿耨多羅三藐三菩提。」",
        "from": "T12n0388_001:1109c14_6",
        "context_with_next_sentence": true
    },
    {
        "source_sentence": "說是陀羅尼時，是大會中，八萬四千那由他眾生，得是陀羅尼；八那由他眾生，除重業因緣，得如法忍；無量眾生，未發聲聞心令發，未發緣覺心令發；無量眾生，未發阿耨多羅三藐三菩提心令發；無量眾生，於菩提心，得不退轉。",
        "from": "T12n0388_001:1109c16_7",
        "context_with_next_sentence": true
    },
    {
        "source_sentence": "爾時，大雲密藏菩薩摩訶薩白佛言：「世尊！",
        "from": "T12n0388_001:1109c22_0",
        "context_with_next_sentence": true
    },
    {
        "source_sentence": "未來之世，若有比丘、比丘尼、優婆塞、優婆夷，受持讀誦是大雲經，是等當得何等功德？",
        "from": "T12n0388_001:1109c22_1",
        "context_with_next_sentence": true
    },
    {
        "source_sentence": "復能滅除何等煩惱？",
        "from": "T12n0388_001:1109c24_2",
        "context_with_next_sentence": true
    },
    {
        "source_sentence": "復能遠離何等果報？",
        "from": "T12n0388_001:1109c25_3",
        "context_with_next_sentence": true
    },
    {
        "source_sentence": "復得何等智慧之力？",
        "from": "T12n0388_001:1109c25_4",
        "context_with_next_sentence": true
    },
    {
        "source_sentence": "何時當得，大乘智慧，能度無邊，生死大海？",
        "from": "T12n0388_001:1109c26_5",
        "context_with_next_sentence": true
    },
    {
        "source_sentence": "何時當轉無上法輪，施諸眾生清淨法眼？」",
        "from": "T12n0388_001:1109c27_6",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0388_001:1109c28_7",
        "context_with_next_sentence": true
    },
    {
        "source_sentence": "如是義者，悉不應答。」",
        "from": "T12n0388_001:1109c28_8",
        "context_with_next_sentence": true
    },
    {
        "source_sentence": "大雲菩薩，如是三請，佛亦不答。",
        "from": "T12n0388_001:1109c29_0",
        "context_with_next_sentence": true
    },
    {
        "source_sentence": "爾時，文殊師利白佛言：「世尊！",
        "from": "T12n0388_001:1109c29_1",
        "context_with_next_sentence": true
    },
    {
        "source_sentence": "如是經典，當付囑誰，調伏未來諸惡眾生？",
        "from": "T12n0388_001:1110a01_2",
        "context_with_next_sentence": true
    },
    {
        "source_sentence": "世尊！",
        "from": "T12n0388_001:1110a02_3",
        "context_with_next_sentence": true
    },
    {
        "source_sentence": "未來之世，有剎利旃陀羅，婆羅門、毘舍、首陀旃陀羅；或有未聞如是經時；或以惡事，加於四部。",
        "from": "T12n0388_001:1110a02_4",
        "context_with_next_sentence": true
    },
    {
        "source_sentence": "以是業緣，無量歲中，於三惡道，受是果報。",
        "from": "T12n0388_001:1110a04_5",
        "context_with_next_sentence": true
    },
    {
        "source_sentence": "唯願！",
        "from": "T12n0388_001:1110a05_6",
        "context_with_next_sentence": true
    },
    {
        "source_sentence": "如來！",
        "from": "T12n0388_001:1110a05_7",
        "context_with_next_sentence": true
    },
    {
        "source_sentence": "為滅如是旃陀羅等惡業果故，以是果故，經典付囑侍者。」",
        "from": "T12n0388_001:1110a05_8",
        "context_with_next_sentence": true
    },
    {
        "source_sentence": "佛言：「文殊師利！",
        "from": "T12n0388_001:1110a07_9",
        "context_with_next_sentence": true
    },
    {
        "source_sentence": "我涅槃後，此佛世界，真正王種，斷滅無餘；弊惡之人，當為王者。",
        "from": "T12n0388_001:1110a07_10",
        "context_with_next_sentence": true
    },
    {
        "source_sentence": "如是惡人，斷正王法，憍慢嫉妬，心無慚愧，多行放逸，非歸依處，而作歸依。",
        "from": "T12n0388_001:1110a08_11",
        "context_with_next_sentence": true
    },
    {
        "source_sentence": "如是國土，所有大臣、長者、沙門、婆羅門等，亦復如是，破戒慳貪，心無慚愧，具十惡法，不信三寶，無供養心，不能求請，常樂宣說無因、無果。",
        "from": "T12n0388_001:1110a10_12",
        "context_with_next_sentence": true
    },
    {
        "source_sentence": "菩薩摩訶薩見是國土所有眾生，如是習惡，即便移至他方淨土。",
        "from": "T12n0388_001:1110a13_13",
        "context_with_next_sentence": true
    },
    {
        "source_sentence": "諸菩薩等，既移去已，此之世界，惡世惡時，即便熾盛，眾生多病，穀米勇貴，四兵競起，互相抄劫，皆由眾生不知足故！",
        "from": "T12n0388_001:1110a15_14",
        "context_with_next_sentence": true
    },
    {
        "source_sentence": "「善男子！",
        "from": "T12n0388_001:1110a17_15",
        "context_with_next_sentence": true
    },
    {
        "source_sentence": "我當付誰如是經典？",
        "from": "T12n0388_001:1110a17_16",
        "context_with_next_sentence": true
    },
    {
        "source_sentence": "誰能於是惡眾生中，分別解說？",
        "from": "T12n0388_001:1110a18_17",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1110a19_0",
        "context_with_next_sentence": true
    },
    {
        "source_sentence": "若有人能堪忍飢渴，種種苦惱，罵詈、撾打，不惜身命，是人乃能流布是典於未來世。",
        "from": "T12n0388_001:1110a19_1",
        "context_with_next_sentence": true
    },
    {
        "source_sentence": "若有是者，我當以是無上正典，而付囑之！」",
        "from": "T12n0388_001:1110a21_0",
        "context_with_next_sentence": true
    },
    {
        "source_sentence": "爾時會中，有一菩薩，名曰無畏功德疾行，即從坐起，頭面作禮，長跪白佛言：「世尊！",
        "from": "T12n0388_001:1110a21_1",
        "context_with_next_sentence": true
    },
    {
        "source_sentence": "我能於是無量世中，受無量苦，若刖手足、破頭、出目、飢渴、寒熱、撾打、罵詈，乃至三惡道苦，當為流布如來是經。",
        "from": "T12n0388_001:1110a23_2",
        "context_with_next_sentence": true
    },
    {
        "source_sentence": "我能通於如來世界，所有大城村邑聚落，若龍、若鬼，流布是經。",
        "from": "T12n0388_001:1110a26_3",
        "context_with_next_sentence": true
    },
    {
        "source_sentence": "為斷眾生四顛倒故，令其持戒，懃行精進，正見具足，成就六波羅蜜，得無上菩提故。」",
        "from": "T12n0388_001:1110a27_4",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T12n0388_001:1110a29_5",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1110a29_6",
        "context_with_next_sentence": true
    },
    {
        "source_sentence": "如汝所願，汝悉能作，令無量眾生，施作佛事。",
        "from": "T12n0388_001:1110b01_7",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1110b02_8",
        "context_with_next_sentence": true
    },
    {
        "source_sentence": "汝所願者，能得具足六波羅蜜，速成阿耨多羅三藐三菩提。",
        "from": "T12n0388_001:1110b02_9",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1110b03_10",
        "context_with_next_sentence": true
    },
    {
        "source_sentence": "雖有無量大眾，如汝等輩，實為難得；未來世中，受汝語者，亦復難得；雖有受者，生於重信、持讀誦說、分別示教，亦復難得。",
        "from": "T12n0388_001:1110b03_11",
        "context_with_next_sentence": true
    },
    {
        "source_sentence": "若未來世中，有能受持、讀誦、解說、書寫、樂教，是人則得十事功德：身常無病；不求供養衣服、飲食、臥具、醫藥自然而得；不求善友，而得親近；十方諸佛，所共愛念；凡所說法，人樂聽受；得舍摩他、毘婆舍那；具足世義及出世義；身心寂靜；增長三寶；得無上陀羅尼。",
        "from": "T12n0388_001:1110b06_12",
        "context_with_next_sentence": true
    },
    {
        "source_sentence": "善男子！",
        "from": "T12n0388_001:1110b12_13",
        "context_with_next_sentence": true
    },
    {
        "source_sentence": "我雖說其十事功德，若能教人懺悔，除滅無量惡罪，亦復獲得無量福德。",
        "from": "T12n0388_001:1110b12_14",
        "context_with_next_sentence": true
    },
    {
        "source_sentence": "復次，善男子！",
        "from": "T12n0388_001:1110b14_15",
        "context_with_next_sentence": true
    },
    {
        "source_sentence": "如是之人，若能至心，於未來世，受持、讀誦、廣為人說，得無量福。",
        "from": "T12n0388_001:1110b14_16",
        "context_with_next_sentence": true
    },
    {
        "source_sentence": "是人捨命，了了得見十方諸佛。",
        "from": "T12n0388_001:1110b15_17",
        "context_with_next_sentence": true
    },
    {
        "source_sentence": "諸佛各言：『汝善男子！",
        "from": "T12n0388_001:1110b16_18",
        "context_with_next_sentence": true
    },
    {
        "source_sentence": "生我世界，聽我正法，斷於四倒，滅諸惡法，成就聖智，住於梵住。",
        "from": "T12n0388_001:1110b17_19",
        "context_with_next_sentence": true
    },
    {
        "source_sentence": "受我法已，常得化生，斷三惡道，速得阿耨多羅三藐三菩提，乃至得入大般涅槃。』",
        "from": "T12n0388_001:1110b18_20",
        "context_with_next_sentence": true
    },
    {
        "source_sentence": "是人聞已，生歡喜心，即得生彼諸淨佛土。",
        "from": "T12n0388_001:1110b20_21",
        "context_with_next_sentence": true
    },
    {
        "source_sentence": "「善男子！",
        "from": "T12n0388_001:1110b21_22",
        "context_with_next_sentence": true
    },
    {
        "source_sentence": "如是之人，受是法已，所在生處，諸根具足，得上妙色，一切眾生之所樂見。",
        "from": "T12n0388_001:1110b21_23",
        "context_with_next_sentence": true
    },
    {
        "source_sentence": "得三寶信，能設供養。",
        "from": "T12n0388_001:1110b23_24",
        "context_with_next_sentence": true
    },
    {
        "source_sentence": "若聞正法，即得解脫，壞一切業。",
        "from": "T12n0388_001:1110b23_25",
        "context_with_next_sentence": true
    },
    {
        "source_sentence": "所受正法，堅持不失，獲得一切陀羅尼門。",
        "from": "T12n0388_001:1110b24_26",
        "context_with_next_sentence": true
    },
    {
        "source_sentence": "聲聞、緣覺、菩薩三昧，能過聲聞、辟支佛道，復能教化無量眾生，住於梵住。",
        "from": "T12n0388_001:1110b25_27",
        "context_with_next_sentence": true
    },
    {
        "source_sentence": "若有未來，受持是語，當得成就，如是功德。」",
        "from": "T12n0388_001:1110b27_0",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T12n0388_001:1110b27_1",
        "context_with_next_sentence": true
    },
    {
        "source_sentence": "是菩薩能發如是難得之心，正應當以是經付囑。」",
        "from": "T12n0388_001:1110b28_2",
        "context_with_next_sentence": true
    },
    {
        "source_sentence": "爾時，世尊告無畏功德疾行菩薩：「今以此經，付囑於汝！」",
        "from": "T12n0388_001:1110b29_3",
        "context_with_next_sentence": true
    },
    {
        "source_sentence": "爾時無畏功德疾行菩薩與無量菩薩，敬承佛教，受是經典。",
        "from": "T12n0388_001:1110c01_4",
        "context_with_next_sentence": true
    },
    {
        "source_sentence": "梵住等無量梵天，紺目等無量帝釋，四天王等無量鬼神，難陀、婆難陀等無量龍王，亦共受持。",
        "from": "T12n0388_001:1110c03_5",
        "context_with_next_sentence": true
    },
    {
        "source_sentence": "無量眾生，發阿耨多羅三藐三菩提心。",
        "from": "T12n0388_001:1110c05_6",
        "context_with_next_sentence": true
    },
    {
        "source_sentence": "大雲無想經卷第九",
        "from": "T12n0388_001:1110c07_0",
        "context_with_next_sentence": true
    },
    {
        "source_sentence": "　　　　清信女張宣愛所供養經",
        "from": "T12n0388_001:1110c08_0",
        "context_with_next_sentence": true
    },
    {
        "source_sentence": "　　　　歲在水卯正月十一日寫訖",
        "from": "T12n0388_001:1110c09_0",
        "context_with_next_sentence": false
    }
]