[
    {
        "source_sentence": "大方廣總持寶光明經卷第五",
        "from": "T10n0299_005:0901a21_0",
        "context_with_next_sentence": true
    },
    {
        "source_sentence": "西天中印度摩伽陀國那爛陀寺",
        "from": "T10n0299_005:0901a23_0",
        "context_with_next_sentence": true
    },
    {
        "source_sentence": "傳教大師三藏賜紫沙門臣法天",
        "from": "T10n0299_005:0901a24_0",
        "context_with_next_sentence": true
    },
    {
        "source_sentence": "奉　詔譯",
        "from": "T10n0299_005:0901a25_0",
        "context_with_next_sentence": true
    },
    {
        "source_sentence": "「又放光明種種嚴，　　種種幢幡及傘蓋，　作諸妓樂及眾香，　　嚴持上妙雜花香，　如是種種供養佛，　　花香燒香及粖香，　幢幡妙蓋垂寶帳，　　能出種種妙莊嚴。",
        "from": "T10n0299_005:0901a26_0",
        "context_with_next_sentence": true
    },
    {
        "source_sentence": "　又放光明發淨心，　　手持眾寶而住立，　清淨大仙佛塔處，　　得此清淨妙光明。",
        "from": "T10n0299_005:0901b01_0",
        "context_with_next_sentence": true
    },
    {
        "source_sentence": "　又放廣大光明雲，　　復雨種種妙塗香，　塗香水洒塔界地，　　是故得此光明雲。",
        "from": "T10n0299_005:0901b03_0",
        "context_with_next_sentence": true
    },
    {
        "source_sentence": "　又放光明種種嚴，　　裸者得衣而莊飾，　種種瓔珞種種衣，　　是故出生莊嚴施。",
        "from": "T10n0299_005:0901b05_0",
        "context_with_next_sentence": true
    },
    {
        "source_sentence": "　又放光明名眾味，　　施諸上味飢渴者，　種種上味之飲食，　　施已獲得大光明。",
        "from": "T10n0299_005:0901b07_0",
        "context_with_next_sentence": true
    },
    {
        "source_sentence": "　又放光明名勝義，　　庫藏珍寶施貧窮，　及施三寶無有盡，　　是故檀行勝義成。",
        "from": "T10n0299_005:0901b09_0",
        "context_with_next_sentence": true
    },
    {
        "source_sentence": "　又放光明眼清淨，　　盲者得視眾色相，　以燈供佛及佛塔，　　獲得放光清淨眼。",
        "from": "T10n0299_005:0901b11_0",
        "context_with_next_sentence": true
    },
    {
        "source_sentence": "　又放光明耳清淨，　　聾者各得聞眾聲，　施佛音樂及佛塔，　　獲得清淨光明耳。",
        "from": "T10n0299_005:0901b13_0",
        "context_with_next_sentence": true
    },
    {
        "source_sentence": "　又放光明清淨鼻，　　鼻根不具聞妙香，　施妙塗香佛及塔，　　獲得清淨光明鼻。",
        "from": "T10n0299_005:0901b15_0",
        "context_with_next_sentence": true
    },
    {
        "source_sentence": "　又放光明清淨舌，　　得佛柔軟慈意語，　遠離麁獷雜穢言，　　獲得光明舌相好。",
        "from": "T10n0299_005:0901b17_0",
        "context_with_next_sentence": true
    },
    {
        "source_sentence": "　又放光明身清淨，　　身根不具復圓滿，　捨身量等佛及塔，　　是故得此清淨身。",
        "from": "T10n0299_005:0901b19_0",
        "context_with_next_sentence": true
    },
    {
        "source_sentence": "　又放光明意清淨，　　一切妙意彼皆得，　因心意作三摩地，　　得此清淨意光明。",
        "from": "T10n0299_005:0901b21_0",
        "context_with_next_sentence": true
    },
    {
        "source_sentence": "　又放光明色清淨，　　思見仁王眾色相，　種種妙色靡不周，　　得獲莊嚴光明塔。",
        "from": "T10n0299_005:0901b23_0",
        "context_with_next_sentence": true
    },
    {
        "source_sentence": "　又放光明聲清淨，　　非聲空聲悉盡知，　生信由如於谷嚮，　　放此清淨聲光明。",
        "from": "T10n0299_005:0901b25_0",
        "context_with_next_sentence": true
    },
    {
        "source_sentence": "　又放清淨香光明，　　一切臭氣為妙香，　妙香水灑佛塔廟，　　放光住此菩提樹。",
        "from": "T10n0299_005:0901b27_0",
        "context_with_next_sentence": true
    },
    {
        "source_sentence": "　又放清淨味光明，　　有毒無毒變上味，　供佛聲聞及父母，　　施諸上味得光明。",
        "from": "T10n0299_005:0901b29_0",
        "context_with_next_sentence": true
    },
    {
        "source_sentence": "　又放光明觸清淨，　　澁滑軟觸悉安樂，　劍戟箭槍如雲雨，　　變為柔軟妙花鬘，　無數軟衣觸獲安，　　渡生往詣於佛所，　妙花塗香清淨衣，　　得施鬘蓋放光明。",
        "from": "T10n0299_005:0901c02_0",
        "context_with_next_sentence": true
    },
    {
        "source_sentence": "　又放清淨法光明，　　一切毛端難思法，　為諸世間而出現，　　得佛演說一切法。",
        "from": "T10n0299_005:0901c06_0",
        "context_with_next_sentence": true
    },
    {
        "source_sentence": "　信法自性本不生，　　法身報身亦復爾，　法常寂住等虛空，　　是故得獲清淨法。",
        "from": "T10n0299_005:0901c08_0",
        "context_with_next_sentence": true
    },
    {
        "source_sentence": "　光明現前應是作，　　於大仙面一毛端，　出生殑伽沙等光，　　一切各各隨業因。",
        "from": "T10n0299_005:0901c10_0",
        "context_with_next_sentence": true
    },
    {
        "source_sentence": "　亦如現前一毛塵，　　出現殑伽微塵等，　如是一切毛皆盡，　　此三摩地大仙現。",
        "from": "T10n0299_005:0901c12_0",
        "context_with_next_sentence": true
    },
    {
        "source_sentence": "　若放光明如本行，　　是光所作過去同，　彼若不現此光明，　　云何神變等大仙。",
        "from": "T10n0299_005:0901c14_0",
        "context_with_next_sentence": true
    },
    {
        "source_sentence": "　彼得福德既同因，　　隨喜勸請亦如是，　若有得見悉獲安，　　是光自他俱解了。",
        "from": "T10n0299_005:0901c16_0",
        "context_with_next_sentence": true
    },
    {
        "source_sentence": "　若作福業善安和，　　相續不斷供養佛，　如來功德應忻求，　　覩此光明如是作。",
        "from": "T10n0299_005:0901c18_0",
        "context_with_next_sentence": true
    },
    {
        "source_sentence": "　由如盲人不覩日，　　不分晝夜及世間，　云何眼等能了色，　　各各法義而得解。",
        "from": "T10n0299_005:0901c20_0",
        "context_with_next_sentence": true
    },
    {
        "source_sentence": "　調御放光亦如是，　　分明示彼不自見，　未離顛倒妄想言，　　畢竟不得廓徹意。",
        "from": "T10n0299_005:0901c22_0",
        "context_with_next_sentence": true
    },
    {
        "source_sentence": "　乘寶宮殿眾嚴持，　　種種資具妙香華，　大眾無有能知者，　　彼之疾病甚難袪，　調御光明亦如是，　　此光自障不能知，　虛誑妄語未能除，　　畢竟不能心廣大，　覩此光明能了別，　　常得樂說而安樂。",
        "from": "T10n0299_005:0901c24_0",
        "context_with_next_sentence": true
    },
    {
        "source_sentence": "　彼身無疑妄想除，　　離我即大功德幢，　變化主伴而莊嚴，　　依此無上三摩地。",
        "from": "T10n0299_005:0901c29_0",
        "context_with_next_sentence": true
    },
    {
        "source_sentence": "　無邊一切諸十方，　　顯示佛子并主伴，　種種三千微塵剎，　　光明嚴飾蓮花座。",
        "from": "T10n0299_005:0902a02_0",
        "context_with_next_sentence": true
    },
    {
        "source_sentence": "　一切身同跏趺坐，　　變化示此三摩地，　自他十剎微塵等，　　蓮花坐彼諸眷屬。",
        "from": "T10n0299_005:0902a04_0",
        "context_with_next_sentence": true
    },
    {
        "source_sentence": "　各各佛子眾圍遶，　　安住遍入三摩地，　彼以大仙化導力，　　眾生從佛功德出。",
        "from": "T10n0299_005:0902a06_0",
        "context_with_next_sentence": true
    },
    {
        "source_sentence": "　互相圍遶大蓮華，　　同時合掌而恭敬，　此法是大調御師，　　若入寂靜三摩地。",
        "from": "T10n0299_005:0902a08_0",
        "context_with_next_sentence": true
    },
    {
        "source_sentence": "　得諸弟子眾圍遶，　　由如眾星中朗月，　如彼入於一方中，　　顯示佛子并眷屬。",
        "from": "T10n0299_005:0902a10_0",
        "context_with_next_sentence": true
    },
    {
        "source_sentence": "　一切方中此皆盡，　　變化示此三摩地，　彼方覆閉悉蠲除，　　最上三摩地行入。",
        "from": "T10n0299_005:0902a12_0",
        "context_with_next_sentence": true
    },
    {
        "source_sentence": "　或有從於三昧起，　　自身顯示於十方，　或有東方三昧中，　　西方不起能搖動；　或有西方三昧中，　　東方現起大人相，　悉能入此十方中，　　異方復現諸三昧。",
        "from": "T10n0299_005:0902a14_0",
        "context_with_next_sentence": true
    },
    {
        "source_sentence": "　廣能現此功德智，　　大仙神變三摩地，　若盡異方一切剎，　　無數如來皆往詣。",
        "from": "T10n0299_005:0902a18_0",
        "context_with_next_sentence": true
    },
    {
        "source_sentence": "　一一足下而致敬，　　現住安樂三摩地，　或以三昧視眾生，　　西方盡剎而湛然。",
        "from": "T10n0299_005:0902a20_0",
        "context_with_next_sentence": true
    },
    {
        "source_sentence": "　一切如來悉現前，　　現作無數諸供養，　如是西方盡見已，　　復往阿僧祇佛剎，　於彼足下而致敬，　　得住安樂三摩地。",
        "from": "T10n0299_005:0902a22_0",
        "context_with_next_sentence": true
    },
    {
        "source_sentence": "　彼以等持而正見，　　盡於東方諸剎土，　一切如來悉現前，　　又覩無數諸供養。",
        "from": "T10n0299_005:0902a25_0",
        "context_with_next_sentence": true
    },
    {
        "source_sentence": "　入此十方佛剎已，　　一一方盡無動搖，　於中現起諸三昧，　　種種供養世間燈。",
        "from": "T10n0299_005:0902a27_0",
        "context_with_next_sentence": true
    },
    {
        "source_sentence": "　彼於眼塵三昧中，　　能現大色諸境界，　見此不可思議色，　　天上人間悉愕然。",
        "from": "T10n0299_005:0902a29_0",
        "context_with_next_sentence": true
    },
    {
        "source_sentence": "　既覩色塵三昧已，　　作是思惟眼塵境，　眼之自性非生滅，　　是故開闡無相空。",
        "from": "T10n0299_005:0902b02_0",
        "context_with_next_sentence": true
    },
    {
        "source_sentence": "　或有耳塵三昧中，　　能現大聲諸境界，　入於一切語言音，　　天上人間悉愕然。",
        "from": "T10n0299_005:0902b04_0",
        "context_with_next_sentence": true
    },
    {
        "source_sentence": "　既覩聲塵三昧已，　　審諦思惟耳塵境，　耳之自性非生滅，　　是故開闡無相空。",
        "from": "T10n0299_005:0902b06_0",
        "context_with_next_sentence": true
    },
    {
        "source_sentence": "　或有鼻塵三昧中，　　能現大香諸境界，　如是妙香悉遍入，　　天上人間悉愕然。",
        "from": "T10n0299_005:0902b08_0",
        "context_with_next_sentence": true
    },
    {
        "source_sentence": "　既覩香塵三昧已，　　復諦思惟鼻塵境，　鼻之自性非生滅，　　是故開闡無相空。",
        "from": "T10n0299_005:0902b10_0",
        "context_with_next_sentence": true
    },
    {
        "source_sentence": "　或有舌塵三昧中，　　能現大舌塵境界，　如是上味普周遍，　　天上人間悉愕然。",
        "from": "T10n0299_005:0902b12_0",
        "context_with_next_sentence": true
    },
    {
        "source_sentence": "　既得上味三昧已，　　審諦思惟舌塵境，　舌之自性非生滅，　　是故開闡無相空。",
        "from": "T10n0299_005:0902b14_0",
        "context_with_next_sentence": true
    },
    {
        "source_sentence": "　或有身塵三昧中，　　能現大觸塵境界，　世間觸塵普遍入，　　天上人間悉愕然。",
        "from": "T10n0299_005:0902b16_0",
        "context_with_next_sentence": true
    },
    {
        "source_sentence": "　既覩觸塵三昧已，　　身塵遍起諦思惟，　身之自性非生滅，　　是故開闡無相空。",
        "from": "T10n0299_005:0902b18_0",
        "context_with_next_sentence": true
    },
    {
        "source_sentence": "　或有心塵三昧中，　　能現大法塵境界，　既覩法塵三昧已，　　復諦思惟心塵境，　心之自性非生滅，　　是故開闡無相空。",
        "from": "T10n0299_005:0902b20_0",
        "context_with_next_sentence": true
    },
    {
        "source_sentence": "　彼以三昧嬰孩身，　　出現盛年壯色住，　彼現盛年三昧已，　　復住衰老朽痼身，　住此衰老身三昧，　　復發心作優婆塞。",
        "from": "T10n0299_005:0902b23_0",
        "context_with_next_sentence": true
    },
    {
        "source_sentence": "　住此優婆塞三昧，　　改質現作比丘身，　住此比丘身三昧，　　即得多聞比丘身。",
        "from": "T10n0299_005:0902b26_0",
        "context_with_next_sentence": true
    },
    {
        "source_sentence": "　住此多聞身三昧，　　即得有學無學身，　既住如是身三昧，　　即得住於如來身。",
        "from": "T10n0299_005:0902b28_0",
        "context_with_next_sentence": true
    },
    {
        "source_sentence": "　住是如來身三昧，　　得佛最上妙色身，　住此最上身三昧，　　化身現作天人形。",
        "from": "T10n0299_005:0902c01_0",
        "context_with_next_sentence": true
    },
    {
        "source_sentence": "　從此天形身三昧，　　出生眾多大龍身，　從此大龍身三昧，　　出生諸大藥叉身。",
        "from": "T10n0299_005:0902c03_0",
        "context_with_next_sentence": true
    },
    {
        "source_sentence": "　從此藥叉身三昧，　　出生一切步多身，　從此步多身三昧，　　現前出生一毛端。",
        "from": "T10n0299_005:0902c05_0",
        "context_with_next_sentence": true
    },
    {
        "source_sentence": "　從此一毛端三昧，　　出生一切眾毛端，　從此一切毛端中，　　出生一髮毛端塵。",
        "from": "T10n0299_005:0902c07_0",
        "context_with_next_sentence": true
    },
    {
        "source_sentence": "　從此一髮塵三昧，　　出現一切髮塵境，　一一髮塵三昧中，　　復能出現微塵數。",
        "from": "T10n0299_005:0902c09_0",
        "context_with_next_sentence": true
    },
    {
        "source_sentence": "　若見一塵三昧已，　　出生一切微塵盡，　若見一一塵三昧，　　出生大海金剛際。",
        "from": "T10n0299_005:0902c11_0",
        "context_with_next_sentence": true
    },
    {
        "source_sentence": "　從此金剛際三昧，　　出生摩尼樹花果，　從此摩尼樹三昧，　　出現如來大光明。",
        "from": "T10n0299_005:0902c13_0",
        "context_with_next_sentence": true
    },
    {
        "source_sentence": "　從此如來光三昧，　　出現一切江海水，　從此江海三昧中，　　復現大火塵境界。",
        "from": "T10n0299_005:0902c15_0",
        "context_with_next_sentence": true
    },
    {
        "source_sentence": "　從此火塵三昧中，　　出生風塵之思念，　從此風塵之三昧，　　出生大地塵境界。",
        "from": "T10n0299_005:0902c17_0",
        "context_with_next_sentence": true
    },
    {
        "source_sentence": "　從此地塵三昧中，　　出生一切天宮殿，　於此宮殿三昧中，　　思念等彼虛空界。",
        "from": "T10n0299_005:0902c19_0",
        "context_with_next_sentence": true
    },
    {
        "source_sentence": "　三昧解脫不思議，　　悉得無邊諸功德，　復能照耀無邊劫，　　一切如來盡難量。",
        "from": "T10n0299_005:0902c21_0",
        "context_with_next_sentence": true
    },
    {
        "source_sentence": "　一切如來同說此，　　世間業果難思議，　龍化雲水佛入定，　　定中變化不思議。",
        "from": "T10n0299_005:0902c23_0",
        "context_with_next_sentence": true
    },
    {
        "source_sentence": "　見彼出生說少分，　　於中彼眾悉驚怪，　法師方便智令知，　　所說敏速能解了，　即得住於八解脫。",
        "from": "T10n0299_005:0902c25_0",
        "context_with_next_sentence": true
    },
    {
        "source_sentence": "　　聲聞得一即為多，　或是得多由如一，　　觀彼虛空光熾焰。",
        "from": "T10n0299_005:0902c27_1",
        "context_with_next_sentence": true
    },
    {
        "source_sentence": "　炎赫熾盛俱洞然。",
        "from": "T10n0299_005:0902c29_0",
        "context_with_next_sentence": true
    },
    {
        "source_sentence": "　　周匝俱為熾火城，　火城下徹於水輪，　　於輪坐臥而安住，　剎那身變不思議。",
        "from": "T10n0299_005:0902c29_1",
        "context_with_next_sentence": true
    },
    {
        "source_sentence": "　　彼眾無有大悲心，　菩提行遠棄世間，　　身雖變化不思議，　不能利他為世間。",
        "from": "T10n0299_005:0903a02_2",
        "context_with_next_sentence": true
    },
    {
        "source_sentence": "　　譬如日月遊虛空，　悉能照見十方界，　　陂湖池沼及淵泉，　方圓大小寶海河，　　悉現不思議色相。",
        "from": "T10n0299_005:0903a04_3",
        "context_with_next_sentence": true
    },
    {
        "source_sentence": "　如日照見於十方，　　如智解脫諸三昧，　若見如來佛亦然。",
        "from": "T10n0299_005:0903a07_0",
        "context_with_next_sentence": true
    },
    {
        "source_sentence": "　　澄湛池邊四兵眾，　各各於中而現形，　　利劍弓刀箭甲冑，　兜鍪覆膊絛鐵札，　　亦如眾色而莊嚴。",
        "from": "T10n0299_005:0903a08_1",
        "context_with_next_sentence": true
    },
    {
        "source_sentence": "　見彼如來光明網，　　不分憎愛離疑惑，　解脫功德三摩地。",
        "from": "T10n0299_005:0903a11_0",
        "context_with_next_sentence": true
    },
    {
        "source_sentence": "　　天中海內說彼名，　乃至眾生出生海，　　聞彼所說盡能知，　自身語言皆歡喜。",
        "from": "T10n0299_005:0903a12_1",
        "context_with_next_sentence": true
    },
    {
        "source_sentence": "　　愛樂貪恚雜語言，　一切隨類能了知，　　得妙總持法之力，　人間天上過有無。",
        "from": "T10n0299_005:0903a14_2",
        "context_with_next_sentence": true
    },
    {
        "source_sentence": "　　名為覩嚕婆惹娑，　婆羅門女稱讚彼，　　志願無有愛恚心。",
        "from": "T10n0299_005:0903a16_3",
        "context_with_next_sentence": true
    },
    {
        "source_sentence": "　為無嫉妬得超身，　　雖有辯才愛恚存，　不能成就大檀行。",
        "from": "T10n0299_005:0903a18_0",
        "context_with_next_sentence": true
    },
    {
        "source_sentence": "　　名稱遠聞於世間，　無人不喜智功德，　　譬如明智作幻術，　能現種種無邊色，　　或於晝夜月一念。",
        "from": "T10n0299_005:0903a19_1",
        "context_with_next_sentence": true
    },
    {
        "source_sentence": "　百年由如於風燭，　　云何幻化有愛恚，　世間變化如幻夢，　　定知遠離於解脫。",
        "from": "T10n0299_005:0903a22_0",
        "context_with_next_sentence": true
    },
    {
        "source_sentence": "　如智善修人皆喜，　　天與修羅共鬪戰，　天得修羅自退散，　　以蓋覆上乘車輦，　兵甲自退而散走，　　修羅於彼生愛恚，　自說身變不思議，　　富貴勇猛無能敵。",
        "from": "T10n0299_005:0903a24_0",
        "context_with_next_sentence": true
    },
    {
        "source_sentence": "　現身變化能如是，　　能持大龍及金剛，　帝釋眷屬乘大象，　　此象頭現三十三，　一一復現於六牙，　　一一牙上現七池，　池中現水皆盈滿，　　一一池現七蓮花，　蓮花種種而莊嚴，　　一一華中復現七，　天女一切悉能知，　　能解歌舞眾妓樂。",
        "from": "T10n0299_005:0903a28_0",
        "context_with_next_sentence": true
    },
    {
        "source_sentence": "　帝釋天眾同娛樂，　　知彼自身復龍形，　得同一切而變化，　　種種造作等莊嚴。",
        "from": "T10n0299_005:0903b05_0",
        "context_with_next_sentence": true
    },
    {
        "source_sentence": "　或時現龍為最上，　　彼現有愛有恚癡，　隨自福業現神變，　　智力方便相應行。",
        "from": "T10n0299_005:0903b07_0",
        "context_with_next_sentence": true
    },
    {
        "source_sentence": "　非三摩地不能作，　　由如羅睺身變現，　變為金剛縛足下，　　現身海中水至臍，　頭與妙高而同等，　　彼有愛恚貪瞋癡。",
        "from": "T10n0299_005:0903b09_0",
        "context_with_next_sentence": true
    },
    {
        "source_sentence": "　羅睺神變力如是，　　魔王破壞世間燈，　若現神變無有邊，　　帝釋化現不思議。",
        "from": "T10n0299_005:0903b12_0",
        "context_with_next_sentence": true
    },
    {
        "source_sentence": "　天與修羅共戰時，　　制伏修羅不能變，　彼現自身於帝釋，　　能知修羅勇猛力。",
        "from": "T10n0299_005:0903b14_0",
        "context_with_next_sentence": true
    },
    {
        "source_sentence": "　同時自往帝釋前，　　各各執持於金剛，　修羅執持而戰慄，　　變現千眼能怖畏。",
        "from": "T10n0299_005:0903b16_0",
        "context_with_next_sentence": true
    },
    {
        "source_sentence": "　光明熾盛執金剛，　　身披甲冑有大力，　修羅既覩而退走，　　彼以薄福力不任。",
        "from": "T10n0299_005:0903b18_0",
        "context_with_next_sentence": true
    },
    {
        "source_sentence": "　帝釋為天現神變，　　一切世間盡能救，　說此神變福無盡，　　空中天鼓勸諸天。",
        "from": "T10n0299_005:0903b20_0",
        "context_with_next_sentence": true
    },
    {
        "source_sentence": "　說於彼眾業果報，　　知天耽著於欲樂，　天鼓出聲而救度，　　觀身無常不久停。",
        "from": "T10n0299_005:0903b22_0",
        "context_with_next_sentence": true
    },
    {
        "source_sentence": "　此等自性不能了，　　如幻如雲翳星月，　萬物自性如夢覺。",
        "from": "T10n0299_005:0903b24_0",
        "context_with_next_sentence": true
    },
    {
        "source_sentence": "　　一切煩惱怨家因，　除得甘露離無常，　　其中若有樂耽著，　無常迅速如摩竭。",
        "from": "T10n0299_005:0903b25_1",
        "context_with_next_sentence": true
    },
    {
        "source_sentence": "　　一切眷屬悉遭苦，　聖者增長於一切，　　樂著欲樂如盲人，　若有聞法免無常。",
        "from": "T10n0299_005:0903b27_2",
        "context_with_next_sentence": true
    },
    {
        "source_sentence": "　　鼓為帝釋常誡勸，　及諸天眾說妙法，　　恒時演暢妙語言，　無邊煩惱能廣說。",
        "from": "T10n0299_005:0903b29_3",
        "context_with_next_sentence": true
    },
    {
        "source_sentence": "　　彼能現此無色相，　天鼓出於大音聲，　　隨諸天意現眾色，　廣為無作諸眾生。",
        "from": "T10n0299_005:0903c02_4",
        "context_with_next_sentence": true
    },
    {
        "source_sentence": "　　天與修羅相持時，　以天福力勝於彼，　　天鼓空中勸天人，　出眾音聲悉同彼。",
        "from": "T10n0299_005:0903c04_5",
        "context_with_next_sentence": true
    },
    {
        "source_sentence": "　　天鼓勸令生忻喜，　得生遠離兵怖畏，　　修羅王眾自退散，　剎那恐懼盡消除。",
        "from": "T10n0299_005:0903c06_6",
        "context_with_next_sentence": true
    },
    {
        "source_sentence": "　　鼓施甘露經劫數，　救度一切諸世間，　　彼離煩惱魔王眾，　不受煩惱說安樂。",
        "from": "T10n0299_005:0903c08_7",
        "context_with_next_sentence": true
    },
    {
        "source_sentence": "　　帝釋天女九十二，　化身令他悉歡喜，　　一一幻身與彼同，　一切天女各同示，　　諸女同時貪慾樂，　若住自性妙法中，　　而為開示演妙法。",
        "from": "T10n0299_005:0903c10_8",
        "context_with_next_sentence": true
    },
    {
        "source_sentence": "　帝釋神變一剎那，　　帝釋有愛有恚癡，　唯自娛樂諸眷屬，　　無人於世恒方便。",
        "from": "T10n0299_005:0903c14_0",
        "context_with_next_sentence": true
    },
    {
        "source_sentence": "　世間變化離愛欲，　　魔王鬪諍住世間，　攝伏一切眾生類，　　煩惱業力索普縛，　愚迷眾生不能脫，　　彼等有愛有恚癡，　一切世間魔王攝，　　住於十種業道中。",
        "from": "T10n0299_005:0903c16_0",
        "context_with_next_sentence": true
    },
    {
        "source_sentence": "　一切世間自破壞，　　梵王宮殿三千主，　乃至梵王三千宮，　　普現其身於中住。",
        "from": "T10n0299_005:0903c20_0",
        "context_with_next_sentence": true
    },
    {
        "source_sentence": "　梵天王出妙音聲，　　梵王於彼世間中，　定知梵王能變化，　　彼經劫數如剎那。",
        "from": "T10n0299_005:0903c22_0",
        "context_with_next_sentence": true
    },
    {
        "source_sentence": "　不能一念生悲智，　　過於三災壞劫已，　不思議心諸世間，　　眾生業報心生風。",
        "from": "T10n0299_005:0903c24_0",
        "context_with_next_sentence": true
    },
    {
        "source_sentence": "　風能成就器世間，　　四海眾山天宮殿，　廣大種子光明寶，　　風能生雲而降雨。",
        "from": "T10n0299_005:0903c26_0",
        "context_with_next_sentence": true
    },
    {
        "source_sentence": "　雨止風卷雲自收，　　風能成熟世所有，　安樂眾多諸世間，　　彼不學於波羅蜜，　亦復不學佛功德，　　能現世間不思議。",
        "from": "T10n0299_005:0903c28_0",
        "context_with_next_sentence": true
    },
    {
        "source_sentence": "　雖能如是人莫覩，　　乃至飛禽走獸聲，　女聲童男童女聲，　　雲雷震吼海潮聲，　眾生各各悉聞知，　　各各聞於自性聲。",
        "from": "T10n0299_005:0904a02_0",
        "context_with_next_sentence": true
    },
    {
        "source_sentence": "　以廣大辯無礙知，　　江河各出廣大聲，　世間娛樂妙音聲。",
        "from": "T10n0299_005:0904a05_0",
        "context_with_next_sentence": true
    },
    {
        "source_sentence": "　　如來法海甚希有，　能攝一切諸眾海，　　海得妙寶水無盡，　江河競澍復不增。",
        "from": "T10n0299_005:0904a06_1",
        "context_with_next_sentence": true
    },
    {
        "source_sentence": "　　由如一切世間海，　定慧解脫福無盡，　　智智出生諸功德，　得福功德亦不增。",
        "from": "T10n0299_005:0904a08_2",
        "context_with_next_sentence": true
    },
    {
        "source_sentence": "　　娑誐羅龍能自在，　從下往詣化樂天，　　廣布慈雲四大洲，　無數種種而莊嚴。",
        "from": "T10n0299_005:0904a10_3",
        "context_with_next_sentence": true
    },
    {
        "source_sentence": "　　化樂天中閻浮名，　現雲普遍眾妙色，　　或變紅珠光晃耀，　覩史多天金雪色，　　焰摩天中吠瑠璃，　忉利天中瑠璃藏，　　四大王天水精色，　金剛堅固海雲色，　　緊那羅宮香發越，　龍王宮中蓮花色，　　堅守大力烏黑色，　阿修羅宮山石色，　　上妙金光陽焰色，　異域他州種種嚴，　　贍部洲中青碧色，　雲色各各隨洲變。",
        "from": "T10n0299_005:0904a12_4",
        "context_with_next_sentence": true
    },
    {
        "source_sentence": "　　化樂天中現金雲，　由如閃電日光色，　　妙色等同清淨月，　覩史多天紫金色，　　焰摩天中金雪同，　忉利天中瑠璃色，　　四大王天水精色，　金剛堅固海雲色，　　緊那羅宮香充滿，　龍王宮中蓮花色，　　堅守大力烏黑色，　阿修羅宮鐵山色，　　上妙清淨摩尼照，　種種差別而莊嚴。",
        "from": "T10n0299_005:0904a20_5",
        "context_with_next_sentence": true
    },
    {
        "source_sentence": "　　贍部洲中月摩尼，　電光所至亦如雲，　　化樂天與梵王天，　同現鼓聲悉周遍。",
        "from": "T10n0299_005:0904a27_6",
        "context_with_next_sentence": true
    },
    {
        "source_sentence": "　　覩史多天雅樂聲，　焰摩宮中天女聲，　　四大王天乾達嚩，　山相擊聲海潮聲，　　緊那羅笛俱拏聲，　龍宮迦陵頻伽聲，　　堅守宮中龍女聲，　修羅宮中琴瑟聲，　　人聲海聲笙簧聲，　化樂天中天妙香，　　雨花種種而莊嚴。",
        "from": "T10n0299_005:0904a29_7",
        "context_with_next_sentence": true
    },
    {
        "source_sentence": "　妙摩尼月妙月中，　　曼陀花鬘及塗香，　覩史多天摩尼色，　　種種妙寶眾嚴飾。",
        "from": "T10n0299_005:0904b06_0",
        "context_with_next_sentence": true
    },
    {
        "source_sentence": "　如月光明摩尼髻，　　繽紛亂雨金色衣，　種種幢幡及寶蓋，　　嚴持塗香妙華鬘，　金色真珠紅色衣，　　焰摩天中恒時雨。",
        "from": "T10n0299_005:0904b08_0",
        "context_with_next_sentence": true
    },
    {
        "source_sentence": "　忉利天中如意珠，　　塗香栴檀及沈水，　功姑摩蘃天妙鬘，　　香水及雨眾妙花，　珍異飲食增長力，　　得香美味貌熙怡。",
        "from": "T10n0299_005:0904b11_0",
        "context_with_next_sentence": true
    },
    {
        "source_sentence": "　殊特妙寶不思議，　　雨四天王及龍宮，　雨於大海能堅牢，　　如是無量無有盡。",
        "from": "T10n0299_005:0904b14_0",
        "context_with_next_sentence": true
    },
    {
        "source_sentence": "　庫藏無盡甚廣大，　　恒雨無邊勝妙寶，　妙衣莊嚴彼充滿，　　又雨粖香末利香，　或作雅妙琴瑟聲，　　緊那羅女雨瓔珞，　龍宮恒雨紅色珠。",
        "from": "T10n0299_005:0904b16_0",
        "context_with_next_sentence": true
    },
    {
        "source_sentence": "　　堅守光明摩尼寶，　破壞冤家弓敏捷，　　修羅宮中雨劍戟，　無價瓔珞令彼安。",
        "from": "T10n0299_005:0904b19_1",
        "context_with_next_sentence": true
    },
    {
        "source_sentence": "　　雨鬘末利瞻波迦，　雨於清淨俱闌拏，　　更雨種種妙燈光，　閻浮提人皆歡喜。",
        "from": "T10n0299_005:0904b21_2",
        "context_with_next_sentence": true
    },
    {
        "source_sentence": "　　復能忻樂妙法雨，　花樹果樹及香樹，　　天妙眾物安世間，　如是難思雲莊嚴，　　霹靂雷聲雨莊嚴，　如是龍變難思議。",
        "from": "T10n0299_005:0904b23_3",
        "context_with_next_sentence": true
    },
    {
        "source_sentence": "　　彼恒住於大海水，　龍現變化上難思，　　若入法海功德中，　無邊變化非測量。",
        "from": "T10n0299_005:0904b26_4",
        "context_with_next_sentence": true
    },
    {
        "source_sentence": "　　此義譬喻說少分，　如是說彼調御師，　　此勇猛智離譬喻，　若此現住解脫門，　　說此解脫為最上。",
        "from": "T10n0299_005:0904b28_5",
        "context_with_next_sentence": true
    },
    {
        "source_sentence": "　廣大微妙無上意，　　得未曾有真實意，　如是勝上甚深意，　　是法難行希希有。",
        "from": "T10n0299_005:0904c02_0",
        "context_with_next_sentence": true
    },
    {
        "source_sentence": "　世間所有行行人，　　若聞最上解脫已，　世間恭敬而稱讚，　　眾生身道難得聞。",
        "from": "T10n0299_005:0904c04_0",
        "context_with_next_sentence": true
    },
    {
        "source_sentence": "　如是此法能尊重，　　若能作福獲安樂，　自他因力而恭敬，　　彼於人間離疑惑。",
        "from": "T10n0299_005:0904c06_0",
        "context_with_next_sentence": true
    },
    {
        "source_sentence": "　聲聞乘中不生疑，　　辟支佛乘亦復然，　彼復不疑眾多乘，　　住彼大乘未為難。",
        "from": "T10n0299_005:0904c08_0",
        "context_with_next_sentence": true
    },
    {
        "source_sentence": "　恭敬此經甚難得，　　云何讀誦而受持？",
        "from": "T10n0299_005:0904c10_0",
        "context_with_next_sentence": true
    },
    {
        "source_sentence": "　若住此法云何行？",
        "from": "T10n0299_005:0904c11_0",
        "context_with_next_sentence": true
    },
    {
        "source_sentence": "　　假使三千山及海，　盡未來劫而頂戴，　　如是勤苦未為難；　恭敬此經甚為難。",
        "from": "T10n0299_005:0904c11_1",
        "context_with_next_sentence": true
    },
    {
        "source_sentence": "　　三千微塵等眾生，　一一於前經劫住，　　如是勝福未為難；　信此經者甚為難。",
        "from": "T10n0299_005:0904c13_2",
        "context_with_next_sentence": true
    },
    {
        "source_sentence": "　　假使十剎山及海，　如此而能掌中持，　　如是勤苦未為難；　恭敬此經甚難得。",
        "from": "T10n0299_005:0904c15_3",
        "context_with_next_sentence": true
    },
    {
        "source_sentence": "　　十剎微塵等眾生，　一一面前經劫住，　　最勝福報未為難；　信此經者甚難得。",
        "from": "T10n0299_005:0904c17_4",
        "context_with_next_sentence": true
    },
    {
        "source_sentence": "　　十剎微塵等如來，　一一經劫面前住，　　若於此法讀誦持，　勝前功德阿庾多。",
        "from": "T10n0299_005:0904c19_5",
        "context_with_next_sentence": true
    },
    {
        "source_sentence": "　　如來開此解脫門，　若於十方一切剎，　　悉能降伏魔王宮，　導引無罪悉安隱。",
        "from": "T10n0299_005:0904c21_6",
        "context_with_next_sentence": true
    },
    {
        "source_sentence": "　　若諸十方仁師子，　彼從口中現一切，　　舒手安於頭頂上，　無邊功德普吉祥，　　一切如來口中出，　如來以手摩其頂，　　解脫法門應善說。",
        "from": "T10n0299_005:0904c23_7",
        "context_with_next_sentence": true
    },
    {
        "source_sentence": "　汝等應當廣流布，　　勿令此法而斷絕，　世尊佛說此伽他，　　說已默然而寂住。」",
        "from": "T10n0299_005:0904c27_0",
        "context_with_next_sentence": true
    },
    {
        "source_sentence": "爾時三千大千世界，一切諸天及諸人民海會聖眾，同作是言：「此是如來第二會轉此法輪，讚言善哉！",
        "from": "T10n0299_005:0904c29_0",
        "context_with_next_sentence": true
    },
    {
        "source_sentence": "善說世尊，希有，希有！",
        "from": "T10n0299_005:0905a02_1",
        "context_with_next_sentence": true
    },
    {
        "source_sentence": "我等過去未曾聞，說如是正法。",
        "from": "T10n0299_005:0905a02_2",
        "context_with_next_sentence": true
    },
    {
        "source_sentence": "若有眾生，聞此正法，甚為希有！",
        "from": "T10n0299_005:0905a03_3",
        "context_with_next_sentence": true
    },
    {
        "source_sentence": "即得不生貧窮下賤之家，心得平等，由如供養恭敬眾多如來。",
        "from": "T10n0299_005:0905a04_4",
        "context_with_next_sentence": true
    },
    {
        "source_sentence": "是諸眾生展轉相教，如佛塔廟。",
        "from": "T10n0299_005:0905a05_5",
        "context_with_next_sentence": true
    },
    {
        "source_sentence": "彼諸眾生，天上人間，魔王眷屬彼不能害。",
        "from": "T10n0299_005:0905a06_6",
        "context_with_next_sentence": true
    },
    {
        "source_sentence": "若諸人天，在家出家，是諸國王及諸大臣長者宰官，亦不能害。」",
        "from": "T10n0299_005:0905a07_7",
        "context_with_next_sentence": true
    },
    {
        "source_sentence": "是時，尊者須菩提白佛言：「世尊！",
        "from": "T10n0299_005:0905a09_0",
        "context_with_next_sentence": true
    },
    {
        "source_sentence": "希有如來云何得此，如是寶光明經正法行於世間？",
        "from": "T10n0299_005:0905a09_1",
        "context_with_next_sentence": true
    },
    {
        "source_sentence": "此眾經中寶，皆是如來威神力故，出現世間。",
        "from": "T10n0299_005:0905a10_2",
        "context_with_next_sentence": true
    },
    {
        "source_sentence": "復次是諸眾生得聞是法，亦是如來威神力故。」",
        "from": "T10n0299_005:0905a11_3",
        "context_with_next_sentence": true
    },
    {
        "source_sentence": "爾時世尊復開金口，告尊者阿難言：「汝當受持，阿難！",
        "from": "T10n0299_005:0905a13_0",
        "context_with_next_sentence": true
    },
    {
        "source_sentence": "如是正法，勤心精進，受持讀誦。」",
        "from": "T10n0299_005:0905a14_1",
        "context_with_next_sentence": true
    },
    {
        "source_sentence": "是時，尊者阿難遶佛三匝，而作是言：「世尊！",
        "from": "T10n0299_005:0905a14_2",
        "context_with_next_sentence": true
    },
    {
        "source_sentence": "我當受持如是正法，永不忘失。」",
        "from": "T10n0299_005:0905a15_3",
        "context_with_next_sentence": true
    },
    {
        "source_sentence": "佛說此經已，一切聖眾菩薩，普賢菩薩、妙吉祥童子，尊者舍利弗等，諸大聲聞，天、人、阿修羅、乾達嚩等，聞佛所說，皆大歡喜，頂禮而去。",
        "from": "T10n0299_005:0905a16_4",
        "context_with_next_sentence": true
    },
    {
        "source_sentence": "大方廣總持寶光明經卷第五",
        "from": "T10n0299_005:0905a20_0",
        "context_with_next_sentence": false
    }
]