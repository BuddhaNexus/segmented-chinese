[
    {
        "source_sentence": "佛說四人出現世間經",
        "from": "T02n0127_001:0834c03_0",
        "context_with_next_sentence": true
    },
    {
        "source_sentence": "宋天竺沙門求那跋陀羅譯",
        "from": "T02n0127_001:0834c05_0",
        "context_with_next_sentence": true
    },
    {
        "source_sentence": "聞如是：一時婆伽婆，在舍衛城祇樹給孤獨園。",
        "from": "T02n0127_001:0834c06_0",
        "context_with_next_sentence": true
    },
    {
        "source_sentence": "爾時，王波斯匿乘羽[羽*包]車群臣圍繞，出舍衛城，便往園中至世尊所，頭面禮足在一面坐，欲聽說法。",
        "from": "T02n0127_001:0834c07_1",
        "context_with_next_sentence": true
    },
    {
        "source_sentence": "時世尊告波斯匿王：「有四人出現世間。",
        "from": "T02n0127_001:0834c09_2",
        "context_with_next_sentence": true
    },
    {
        "source_sentence": "云何為四？",
        "from": "T02n0127_001:0834c10_3",
        "context_with_next_sentence": true
    },
    {
        "source_sentence": "或復有人先醜而後妙，或復有人先妙而後醜，或復有人先醜後醜，或復有人先妙後妙。",
        "from": "T02n0127_001:0834c10_4",
        "context_with_next_sentence": true
    },
    {
        "source_sentence": "「云何人先醜後妙？",
        "from": "T02n0127_001:0834c12_5",
        "context_with_next_sentence": true
    },
    {
        "source_sentence": "或復有人生卑賤家，若旃陀羅家，若魁膾家，若工巧家，若剔鬚髮家、貧窮家，無穀米處食不充口，雖復得食臭穢弊惡。",
        "from": "T02n0127_001:0834c12_6",
        "context_with_next_sentence": true
    },
    {
        "source_sentence": "生如此家，顏色醜弊，人不喜見為人輕蔑，身行善、口行善、意行善。",
        "from": "T02n0127_001:0834c15_7",
        "context_with_next_sentence": true
    },
    {
        "source_sentence": "彼已身修善行、口修善行、意修善行，若見沙門婆羅門已，便起謙卑意，承事恭敬不失時節。",
        "from": "T02n0127_001:0834c16_8",
        "context_with_next_sentence": true
    },
    {
        "source_sentence": "若見供養者，見已便歡喜踊躍，命終時生善處天上。",
        "from": "T02n0127_001:0834c19_0",
        "context_with_next_sentence": true
    },
    {
        "source_sentence": "譬如有人從地至小床，從小床至大床，從大床至馬，從馬至象，從象至大講堂，以是故我說此人先醜後妙。",
        "from": "T02n0127_001:0834c20_1",
        "context_with_next_sentence": true
    },
    {
        "source_sentence": "如是，彼人先醜後妙。",
        "from": "T02n0127_001:0834c22_2",
        "context_with_next_sentence": true
    },
    {
        "source_sentence": "「云何人先妙後醜？",
        "from": "T02n0127_001:0834c23_3",
        "context_with_next_sentence": true
    },
    {
        "source_sentence": "若有人生豪尊家，或剎利大姓家，婆羅門大姓家，或長者大姓家，或王家，或太子家，或大臣家及諸大家，顏色端正無有比，色如桃花。",
        "from": "T02n0127_001:0834c23_4",
        "context_with_next_sentence": true
    },
    {
        "source_sentence": "彼人便身行惡、口行惡、意行惡，彼若見沙門、婆羅門、諸長宿，彼見已無恭敬心亦不禮事，亦不與言論。",
        "from": "T02n0127_001:0834c26_5",
        "context_with_next_sentence": true
    },
    {
        "source_sentence": "彼若見供養者，見已便起嫉妬心，此是邪見、猶豫見所攝此便有邪見，無施亦無福亦無受者，亦無善惡行，亦無今世後世，無父無母，世無阿羅漢等修妙行者，疾得證通而娛樂中。",
        "from": "T02n0127_001:0834c28_6",
        "context_with_next_sentence": true
    },
    {
        "source_sentence": "彼以有此成就惡邪見，若命終時生三惡趣獄中，猶如彼人從講堂轉下至象項，從象至馬，從馬至大床，從大床至小床，從小床首足墮地，由是故我說彼人先妙後醜。",
        "from": "T02n0127_001:0835a03_7",
        "context_with_next_sentence": true
    },
    {
        "source_sentence": "如是，彼人先妙後醜。",
        "from": "T02n0127_001:0835a07_8",
        "context_with_next_sentence": true
    },
    {
        "source_sentence": "「彼云何人先醜後醜？",
        "from": "T02n0127_001:0835a08_9",
        "context_with_next_sentence": true
    },
    {
        "source_sentence": "或有人生卑賤家，或旃陀羅家，或魁膾家，或工巧家，或剔鬚髮家，及餘貧賤，無有飲食，雖復得食臭穢難嘗。",
        "from": "T02n0127_001:0835a08_10",
        "context_with_next_sentence": true
    },
    {
        "source_sentence": "生如此家，彼身行惡、口行惡、意行惡。",
        "from": "T02n0127_001:0835a10_11",
        "context_with_next_sentence": true
    },
    {
        "source_sentence": "彼已身行惡、口行惡、意行惡，若見沙門、婆羅門、諸尊長者，亦不恭敬亦不禮事，亦不與共言論，彼是邪見與猶豫見相應，彼便有是見，無施無福亦無受者，亦無善惡行報，亦無今世後世，無父無母，世無沙門婆羅門等行業者，無阿羅漢於今世後世疾得證通娛樂其中。",
        "from": "T02n0127_001:0835a11_12",
        "context_with_next_sentence": true
    },
    {
        "source_sentence": "彼與惡見相應，命終時生三趣入地獄中。",
        "from": "T02n0127_001:0835a17_13",
        "context_with_next_sentence": true
    },
    {
        "source_sentence": "譬如人從冥至冥，從暗至暗，由是故說此人先醜後醜。",
        "from": "T02n0127_001:0835a18_14",
        "context_with_next_sentence": true
    },
    {
        "source_sentence": "如是，彼人先醜後醜。",
        "from": "T02n0127_001:0835a20_0",
        "context_with_next_sentence": true
    },
    {
        "source_sentence": "「彼云何人先妙後妙？",
        "from": "T02n0127_001:0835a20_1",
        "context_with_next_sentence": true
    },
    {
        "source_sentence": "若有人生豪尊家，生剎利大姓家，或婆羅門大姓家，或長者大姓家，或王家，或太子家，大臣家，極富饒財多寶，彼人極端正無比，色如桃華。",
        "from": "T02n0127_001:0835a20_2",
        "context_with_next_sentence": true
    },
    {
        "source_sentence": "彼身修善行、口修善行、意修善行。",
        "from": "T02n0127_001:0835a24_3",
        "context_with_next_sentence": true
    },
    {
        "source_sentence": "彼身已修善行，口已修善行，意已修善行，彼若見沙門、婆羅門、諸尊長者，若見便恭敬禮事供養供給，若見有人來供養承事禮敬，便發歡喜，彼與等見相應無顛倒相。",
        "from": "T02n0127_001:0835a24_4",
        "context_with_next_sentence": true
    },
    {
        "source_sentence": "彼有是見，有施有福有受者，有善惡行，有今世後世，有父有母，世有沙門、婆羅門等修梵行者，阿羅漢於今世後世疾得證通娛樂其中。",
        "from": "T02n0127_001:0835a28_5",
        "context_with_next_sentence": true
    },
    {
        "source_sentence": "彼已成就善見，命終時生天上。",
        "from": "T02n0127_001:0835b02_6",
        "context_with_next_sentence": true
    },
    {
        "source_sentence": "譬如人從講堂至講堂，從觀至觀，遊一宮殿至一宮殿，由是故我說彼人先妙後妙。",
        "from": "T02n0127_001:0835b03_7",
        "context_with_next_sentence": true
    },
    {
        "source_sentence": "如是，彼人先妙後妙。",
        "from": "T02n0127_001:0835b05_8",
        "context_with_next_sentence": true
    },
    {
        "source_sentence": "如是，大王！",
        "from": "T02n0127_001:0835b05_9",
        "context_with_next_sentence": true
    },
    {
        "source_sentence": "有四人出現於世。」",
        "from": "T02n0127_001:0835b05_10",
        "context_with_next_sentence": true
    },
    {
        "source_sentence": "爾時世尊便說偈言：「大王人貧賤，　　得信好布施，　見沙門梵志，　　及諸乞求者，　承事禮恭敬，　　等修諸善業，　見施常歡喜，　　乞者亦惠施，　是施微妙業，　　更不受瑕穢。",
        "from": "T02n0127_001:0835b06_11",
        "context_with_next_sentence": true
    },
    {
        "source_sentence": "　如是王此人，　　彼臨命終時，　生三十三天，　　先醜而後妙。",
        "from": "T02n0127_001:0835b12_0",
        "context_with_next_sentence": true
    },
    {
        "source_sentence": "　大王人有財，　　無信懷嫉妬，　常欲行非行，　　邪見無有師，　見沙門梵志，　　及諸乞求者，　誹謗常罵詈，　　慳貪如無財，　見施往遏絕，　　乞者不惠施，　彼命非妙業，　　彼人受瑕穢。",
        "from": "T02n0127_001:0835b14_0",
        "context_with_next_sentence": true
    },
    {
        "source_sentence": "　如是王此人，　　臨欲命終時，　必生入地獄，　　先妙而後醜。",
        "from": "T02n0127_001:0835b20_0",
        "context_with_next_sentence": true
    },
    {
        "source_sentence": "　大王人貧賤，　　無信慳貪心，　常欲行非行，　　邪見無有師，　見沙門梵志，　　及諸乞求者，　誹謗常罵詈，　　慳貪言無財，　見施而遏絕，　　乞者不惠施，　彼命非妙業，　　彼人受瑕穢。",
        "from": "T02n0127_001:0835b22_0",
        "context_with_next_sentence": true
    },
    {
        "source_sentence": "　如是王此人，　　臨欲命終時，　必生入地獄，　　先醜而後醜。",
        "from": "T02n0127_001:0835b28_0",
        "context_with_next_sentence": true
    },
    {
        "source_sentence": "　大王人饒財，　　好信常布施，　見沙門梵志，　　及諸乞求者，　承事禮恭敬，　　等修諸善業，　見施常歡喜，　　乞者亦惠施，　是世微妙業，　　更不受瑕穢。",
        "from": "T02n0127_001:0835c01_0",
        "context_with_next_sentence": true
    },
    {
        "source_sentence": "　如是王此人，　　臨欲命終時，　生三十三天，　　先妙而後妙。",
        "from": "T02n0127_001:0835c06_0",
        "context_with_next_sentence": true
    },
    {
        "source_sentence": "「是故，大王！",
        "from": "T02n0127_001:0835c08_0",
        "context_with_next_sentence": true
    },
    {
        "source_sentence": "當作是學。",
        "from": "T02n0127_001:0835c08_1",
        "context_with_next_sentence": true
    },
    {
        "source_sentence": "如是，大王！",
        "from": "T02n0127_001:0835c08_2",
        "context_with_next_sentence": true
    },
    {
        "source_sentence": "當作是學，先妙而後妙，莫學先醜而後醜。",
        "from": "T02n0127_001:0835c08_3",
        "context_with_next_sentence": true
    },
    {
        "source_sentence": "如是，大王！",
        "from": "T02n0127_001:0835c09_4",
        "context_with_next_sentence": true
    },
    {
        "source_sentence": "當作是學。」",
        "from": "T02n0127_001:0835c09_5",
        "context_with_next_sentence": true
    },
    {
        "source_sentence": "爾時波斯匿王聞佛所說，歡喜奉行。",
        "from": "T02n0127_001:0835c11_0",
        "context_with_next_sentence": true
    },
    {
        "source_sentence": "佛說四人出現世間經",
        "from": "T02n0127_001:0835c12_0",
        "context_with_next_sentence": false
    }
]