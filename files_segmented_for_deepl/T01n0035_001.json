[
    {
        "source_sentence": "佛說海八德經",
        "from": "T01n0035_001:0819a03_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T01n0035_001:0819a05_0",
        "context_with_next_sentence": true
    },
    {
        "source_sentence": "聞如是：一時，佛遊無勝國。",
        "from": "T01n0035_001:0819a06_0",
        "context_with_next_sentence": true
    },
    {
        "source_sentence": "時在河邊，常以十五日，為諸沙門說戒經。",
        "from": "T01n0035_001:0819a06_1",
        "context_with_next_sentence": true
    },
    {
        "source_sentence": "佛坐寂寞，久而無言。",
        "from": "T01n0035_001:0819a07_2",
        "context_with_next_sentence": true
    },
    {
        "source_sentence": "阿難整服，長跪白曰：「沙門坐定，樂聞清法。」",
        "from": "T01n0035_001:0819a08_3",
        "context_with_next_sentence": true
    },
    {
        "source_sentence": "世尊默然。",
        "from": "T01n0035_001:0819a09_4",
        "context_with_next_sentence": true
    },
    {
        "source_sentence": "阿難三起白：「夜已半，可說戒經。」",
        "from": "T01n0035_001:0819a09_5",
        "context_with_next_sentence": true
    },
    {
        "source_sentence": "世尊乃曰：「諸沙門中，有穢濁者，心邪行違言與法，乖沙門之戒。",
        "from": "T01n0035_001:0819a10_6",
        "context_with_next_sentence": true
    },
    {
        "source_sentence": "威神致重，非彼下賤所能執行，清濁相違，故吾不說。」",
        "from": "T01n0035_001:0819a11_7",
        "context_with_next_sentence": true
    },
    {
        "source_sentence": "尊德目連，一心入定，道眼淨觀，具見彼心有可棄之行矣。",
        "from": "T01n0035_001:0819a12_8",
        "context_with_next_sentence": true
    },
    {
        "source_sentence": "目連即與謂之曰：「起！",
        "from": "T01n0035_001:0819a13_9",
        "context_with_next_sentence": true
    },
    {
        "source_sentence": "非爾俗夫所應坐處也。」",
        "from": "T01n0035_001:0819a14_10",
        "context_with_next_sentence": true
    },
    {
        "source_sentence": "彼不肯起，牽臂使出曰：「爾無至德，心懷六邪，何敢以臭溷之體，坐天香之座？",
        "from": "T01n0035_001:0819a14_11",
        "context_with_next_sentence": true
    },
    {
        "source_sentence": "爾是棄人，非沙門矣。」",
        "from": "T01n0035_001:0819a16_12",
        "context_with_next_sentence": true
    },
    {
        "source_sentence": "目連即還就清淨座。",
        "from": "T01n0035_001:0819a17_13",
        "context_with_next_sentence": true
    },
    {
        "source_sentence": "佛告目連：「子何一愚，好喻不出，牽臂乃去。」",
        "from": "T01n0035_001:0819a17_14",
        "context_with_next_sentence": true
    },
    {
        "source_sentence": "佛告沙門：「靖聽吾言。」",
        "from": "T01n0035_001:0819a18_15",
        "context_with_next_sentence": true
    },
    {
        "source_sentence": "諸沙門曰：「唯然受教。」",
        "from": "T01n0035_001:0819a19_16",
        "context_with_next_sentence": true
    },
    {
        "source_sentence": "「觀彼巨海，有八美德。",
        "from": "T01n0035_001:0819a19_17",
        "context_with_next_sentence": true
    },
    {
        "source_sentence": "其廣即汪洋無涯，其深則有不測之底，稍入稍深，無前所礙，斯一德也。",
        "from": "T01n0035_001:0819a20_18",
        "context_with_next_sentence": true
    },
    {
        "source_sentence": "海潮不過期先際，斯二德也。",
        "from": "T01n0035_001:0819a21_19",
        "context_with_next_sentence": true
    },
    {
        "source_sentence": "海含眾寶，靡所不包，死屍臭朽，海不容焉，神風吹漂上岸之邊，斯三德也。",
        "from": "T01n0035_001:0819a22_20",
        "context_with_next_sentence": true
    },
    {
        "source_sentence": "海懷眾珍，黃金白銀、瑠璃水精、珊瑚龍玫、明月神珠，千奇萬異，無求不得，斯四德也。",
        "from": "T01n0035_001:0819a24_0",
        "context_with_next_sentence": true
    },
    {
        "source_sentence": "普天之下，有五大河，流行注海，西流者名恒；南流者名邪云；東流者兩河：一名沙陸，一名阿夷越；北流名墨。",
        "from": "T01n0035_001:0819a25_1",
        "context_with_next_sentence": true
    },
    {
        "source_sentence": "五河流邁，俱入于海，皆去舊名，合為海，斯五德也。",
        "from": "T01n0035_001:0819a28_2",
        "context_with_next_sentence": true
    },
    {
        "source_sentence": "五河萬流，淋雨終時，立天地來，雨落河注，海水如故，盖無增減，斯六德也。",
        "from": "T01n0035_001:0819a29_3",
        "context_with_next_sentence": true
    },
    {
        "source_sentence": "海有眾魚，巨軀巍巍，第一魚身，長四千里，第二魚身，長八千里，第三魚身，長萬二千里，第四魚身，長萬六千里，第五魚身，長二萬里，第六魚身，長二萬四千里，第七魚身，長二萬八千里，斯七德也。",
        "from": "T01n0035_001:0819b02_4",
        "context_with_next_sentence": true
    },
    {
        "source_sentence": "海水通鹹，邊中如一，斯八德也。",
        "from": "T01n0035_001:0819b06_5",
        "context_with_next_sentence": true
    },
    {
        "source_sentence": "以斯之故，質亮神龍欣心樂之。",
        "from": "T01n0035_001:0819b07_6",
        "context_with_next_sentence": true
    },
    {
        "source_sentence": "「吾經妙典，亦有景德，讀之無盡，其義日深，梵魔帝釋，無能測度，猶海廣遠，甚深難測。",
        "from": "T01n0035_001:0819b08_0",
        "context_with_next_sentence": true
    },
    {
        "source_sentence": "以斯之故，諸沙門樂之，斯一德矣。",
        "from": "T01n0035_001:0819b09_1",
        "context_with_next_sentence": true
    },
    {
        "source_sentence": "吾諸弟子，更相檢率，誦經坐禪，禮儀景式，不失其時也，猶海之潮不過期先際，斯二德也。",
        "from": "T01n0035_001:0819b10_2",
        "context_with_next_sentence": true
    },
    {
        "source_sentence": "吾法清潔，志在憺怕，衣食供已，不畜微餘；若有沙門，志趣穢濁，以法彈遣，不得處廟，猶海弘裕不容臭屍，斯三德也。",
        "from": "T01n0035_001:0819b12_3",
        "context_with_next_sentence": true
    },
    {
        "source_sentence": "吾道眾經，其義備悉，沙門潛思，練去心垢，貪婬恚嫉，愚癡眾穢，猶若磨鏡瑩垢盡之，又蕩微曀照無不覩。",
        "from": "T01n0035_001:0819b15_4",
        "context_with_next_sentence": true
    },
    {
        "source_sentence": "一坐自思，存惟往古生死之源，得無不知；二惟天地萬物若幻，夫有合會，必當別離；三常慈心，愍世愚惑，作行顛倒，不自知誤；四自精思，既知往古，又照未然，眾生魂神，所當趣向。",
        "from": "T01n0035_001:0819b17_5",
        "context_with_next_sentence": true
    },
    {
        "source_sentence": "吾向道以心淨為珍寶，沙門去穢，得淨行者，其心喜之，猶彼質亮樂海眾寶，斯四德矣。",
        "from": "T01n0035_001:0819b21_6",
        "context_with_next_sentence": true
    },
    {
        "source_sentence": "吾道弘大，合眾為一，帝王種、梵志種、君子種、下賤種，來作沙門者，皆棄本姓，以道相親，明愚相進，意如兄弟，猶彼眾流合名曰海，以斯之故，沙門樂之，斯六德矣。",
        "from": "T01n0035_001:0819b23_7",
        "context_with_next_sentence": true
    },
    {
        "source_sentence": "吾道微妙，經典淵奧，上士得之，一號溝港、二號頻來、三號不還、四號應真。",
        "from": "T01n0035_001:0819b27_8",
        "context_with_next_sentence": true
    },
    {
        "source_sentence": "應真之道，其心清淨，猶天明珠，垢藏之德，分身散體，存亡自由，住壽無極，亦不老病，猶彼巨海，有神龍魚，以斯之故，沙門樂之。",
        "from": "T01n0035_001:0819b29_9",
        "context_with_next_sentence": true
    },
    {
        "source_sentence": "吾之經籍，義美甘露，仙聖所不聞，梵釋所希覩，往古來今，無物不記，邊中皆正，猶海通鹹，亦以斯故，沙門樂之。",
        "from": "T01n0035_001:0819c03_10",
        "context_with_next_sentence": true
    },
    {
        "source_sentence": "夫見吾經者，意皆趣無為矣。",
        "from": "T01n0035_001:0819c05_11",
        "context_with_next_sentence": true
    },
    {
        "source_sentence": "海有八德，吾經亦然。」",
        "from": "T01n0035_001:0819c06_12",
        "context_with_next_sentence": true
    },
    {
        "source_sentence": "阿難又起，稽首白曰：「東旦欲明，願說重戒。」",
        "from": "T01n0035_001:0819c06_13",
        "context_with_next_sentence": true
    },
    {
        "source_sentence": "世尊曰：「自今之後，吾不復說重戒之經。",
        "from": "T01n0035_001:0819c07_14",
        "context_with_next_sentence": true
    },
    {
        "source_sentence": "戒之不從，恐彼神雷威怒加之也，吾以斯故，不說戒經。",
        "from": "T01n0035_001:0819c08_15",
        "context_with_next_sentence": true
    },
    {
        "source_sentence": "自今以往，更相檢率，以十五日，會說戒經。」",
        "from": "T01n0035_001:0819c09_16",
        "context_with_next_sentence": true
    },
    {
        "source_sentence": "諸比丘起，為佛作禮。",
        "from": "T01n0035_001:0819c10_17",
        "context_with_next_sentence": true
    },
    {
        "source_sentence": "佛說海八德經",
        "from": "T01n0035_001:0819c12_0",
        "context_with_next_sentence": true
    },
    {
        "source_sentence": "按此經文，決非羅什之譯，似是後漢之經。",
        "from": "T01n0035_001:0819c13_0",
        "context_with_next_sentence": true
    },
    {
        "source_sentence": "疑此是彼竺法蘭譯，為失本者，藏中錯為羅什譯耳。",
        "from": "T01n0035_001:0819c14_1",
        "context_with_next_sentence": false
    }
]