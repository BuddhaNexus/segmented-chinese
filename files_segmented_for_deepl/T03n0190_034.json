[
    {
        "source_sentence": "佛本行集經卷第三十四",
        "from": "T03n0190_034:0810b09_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_034:0810b11_0",
        "context_with_next_sentence": true
    },
    {
        "source_sentence": "轉妙法輪品下",
        "from": "T03n0190_034:0810b12_0",
        "context_with_next_sentence": true
    },
    {
        "source_sentence": "「爾時世尊作是思惟：『往昔諸佛、多陀阿伽度、阿羅呵、三藐三佛陀，在何方所轉於無上微妙法輪？",
        "from": "T03n0190_034:0810b13_0",
        "context_with_next_sentence": true
    },
    {
        "source_sentence": "於時，世尊發是心已，其地即時自然涌出，異於餘方。』",
        "from": "T03n0190_034:0810b15_1",
        "context_with_next_sentence": true
    },
    {
        "source_sentence": "「爾時，世尊復如是念：『往昔諸佛、多陀阿伽度、阿羅呵、三藐三佛陀，云何而轉無上法輪？",
        "from": "T03n0190_034:0810b17_0",
        "context_with_next_sentence": true
    },
    {
        "source_sentence": "為當坐轉，為當臥轉？』",
        "from": "T03n0190_034:0810b18_1",
        "context_with_next_sentence": true
    },
    {
        "source_sentence": "於時，世尊發是心已，彼地方所，即現五百師子高座。",
        "from": "T03n0190_034:0810b19_2",
        "context_with_next_sentence": true
    },
    {
        "source_sentence": "世尊見此五百座已，即發敬心，以敬過去諸世尊故，三匝圍繞三高座已，至第四座，即上其上，加趺而坐，譬如師子無所怖畏無所驚動。",
        "from": "T03n0190_034:0810b20_3",
        "context_with_next_sentence": true
    },
    {
        "source_sentence": "時憍陳如五比丘等，即白佛言：『希有世尊！",
        "from": "T03n0190_034:0810b23_4",
        "context_with_next_sentence": true
    },
    {
        "source_sentence": "即今悉有如許佛來同說法也，云何乃有若干高座？』",
        "from": "T03n0190_034:0810b24_5",
        "context_with_next_sentence": true
    },
    {
        "source_sentence": "爾時，佛告五比丘言：『汝諸比丘！",
        "from": "T03n0190_034:0810b25_6",
        "context_with_next_sentence": true
    },
    {
        "source_sentence": "今應當知！",
        "from": "T03n0190_034:0810b26_7",
        "context_with_next_sentence": true
    },
    {
        "source_sentence": "此賢劫中，有五百佛，出現於世，三佛已過入般涅槃，我今第四，出現於世。",
        "from": "T03n0190_034:0810b26_8",
        "context_with_next_sentence": true
    },
    {
        "source_sentence": "餘者當來續復興顯。』",
        "from": "T03n0190_034:0810b28_9",
        "context_with_next_sentence": true
    },
    {
        "source_sentence": "「爾時，世尊復如是念：『過去諸佛、多陀阿伽度、阿羅訶、三藐三佛陀，為轉金輪，為轉銀輪，轉頗梨輪，轉琉璃輪？",
        "from": "T03n0190_034:0810b29_0",
        "context_with_next_sentence": true
    },
    {
        "source_sentence": "為當轉於赤真珠輪，轉馬瑙輪，轉硨璩輪，轉虎珀輪，轉珊瑚輪，轉七寶輪，為轉木輪？』",
        "from": "T03n0190_034:0810c02_1",
        "context_with_next_sentence": true
    },
    {
        "source_sentence": "「爾時，世尊如是念時，於心內發自智見，知過去諸佛、多陀阿伽度、阿羅呵、三藐三佛陀，依四聖諦，次第三轉十二種相因緣，而轉無上法輪。",
        "from": "T03n0190_034:0810c05_0",
        "context_with_next_sentence": true
    },
    {
        "source_sentence": "而世間中，無有沙門及婆羅門，或天或魔，或梵世界，無一眾生能作如是自在無畏轉法輪者。",
        "from": "T03n0190_034:0810c08_1",
        "context_with_next_sentence": true
    },
    {
        "source_sentence": "「爾時，世尊箕宿月初十五日內，十二日昃過半人影，當如是時，名毘闍耶(隋言難勝)，北面而坐，合於鬼宿及房宿時，轉於無上清淨法輪。",
        "from": "T03n0190_034:0810c11_0",
        "context_with_next_sentence": true
    },
    {
        "source_sentence": "一切世間，所有沙門，及婆羅門天魔梵等，無有能轉如是法輪，以房宿日轉輪，無礙說法，依世故以此日。",
        "from": "T03n0190_034:0810c13_1",
        "context_with_next_sentence": true
    },
    {
        "source_sentence": "「爾時，世尊告五比丘如是言音，所謂如來有此言音，善能教授，善能慰喻，能教不缺，能教恭敬，不曲不諂，不麗不麤，不綺不朴，柔順調和。",
        "from": "T03n0190_034:0810c17_0",
        "context_with_next_sentence": true
    },
    {
        "source_sentence": "善能作業，不緩不急，無有妨礙，真正微妙，善巧分明，流靡甘美，悅可眾情，無濁無垢，不可毀壞。",
        "from": "T03n0190_034:0810c20_1",
        "context_with_next_sentence": true
    },
    {
        "source_sentence": "無與等者，離染清淨，久來常捨，不失不乏，無結無縛，解脫光潔，不貧不吃，亦不軟弱。",
        "from": "T03n0190_034:0810c22_2",
        "context_with_next_sentence": true
    },
    {
        "source_sentence": "能為一切眾生生樂，能與一切眾生身體而作潤澤，能發一切諸眾生心，能斷慾心，斷瞋恚心，斷愚癡心，能攝諸魔，能破諸罪，悉能降伏一切外道。",
        "from": "T03n0190_034:0810c24_3",
        "context_with_next_sentence": true
    },
    {
        "source_sentence": "「世尊音響，善能教他，猶如鼓聲，猶如梵聲，猶如迦羅嚬伽鳥聲。",
        "from": "T03n0190_034:0810c28_0",
        "context_with_next_sentence": true
    },
    {
        "source_sentence": "如帝釋聲，如海波聲，如地動聲，崑崙震聲，孔雀鳥聲，拘翅羅聲，命命鳥聲。",
        "from": "T03n0190_034:0810c29_1",
        "context_with_next_sentence": true
    },
    {
        "source_sentence": "如鴈王聲，猶如鶴聲，猶如師子猛獸王聲，猶如箜篌琵琶、五絃箏笛等聲，聞者能令一切歡喜。",
        "from": "T03n0190_034:0811a02_2",
        "context_with_next_sentence": true
    },
    {
        "source_sentence": "教誨分明，意喜樂聞，微妙甚深，無處乏少，能令眾生造諸善根，聞者不空。",
        "from": "T03n0190_034:0811a04_3",
        "context_with_next_sentence": true
    },
    {
        "source_sentence": "字體分炳，文句顯了，義業幽邃，法藏真實，合時合節，合三摩耶，不過時授，知諸根情，順於法句，以諸種種布施莊嚴，持戒清淨，忍辱含受，精進勇猛，諸禪寂定，奮迅神通，智慧分別，世間善惡，慈成就樂，悲無勞勌，喜歡捨離。",
        "from": "T03n0190_034:0811a05_4",
        "context_with_next_sentence": true
    },
    {
        "source_sentence": "建立三乘，紹三寶種，分別三聚，淨三脫門，實語訓誨，智人所歎，聖所可意，無量無邊，猶如虛空，遍至一切，諸相具足。",
        "from": "T03n0190_034:0811a10_5",
        "context_with_next_sentence": true
    },
    {
        "source_sentence": "「世尊如是聲音，告諸五比丘言：『汝諸比丘！",
        "from": "T03n0190_034:0811a14_0",
        "context_with_next_sentence": true
    },
    {
        "source_sentence": "出家之人，恒常須捨世間二事。",
        "from": "T03n0190_034:0811a14_1",
        "context_with_next_sentence": true
    },
    {
        "source_sentence": "何等為二？",
        "from": "T03n0190_034:0811a15_2",
        "context_with_next_sentence": true
    },
    {
        "source_sentence": "一受欲樂，凡有行動，依於聚落，凡夫所歎，此須棄捨。",
        "from": "T03n0190_034:0811a15_3",
        "context_with_next_sentence": true
    },
    {
        "source_sentence": "第二捨者，自身所困，受苦之處，非聖所歎，不得自利，不得利他，此法須捨。』",
        "from": "T03n0190_034:0811a17_4",
        "context_with_next_sentence": true
    },
    {
        "source_sentence": "而說偈言：「『自身損處速棄捐，　　諸根境界悉須捨，　　若能捨此二種法，　　即得甘露正真道。』",
        "from": "T03n0190_034:0811a18_5",
        "context_with_next_sentence": true
    },
    {
        "source_sentence": "「爾時，佛告諸比丘言：『汝等當知！",
        "from": "T03n0190_034:0811a22_0",
        "context_with_next_sentence": true
    },
    {
        "source_sentence": "我如是捨彼二邊已，說有中路，我自證知，為開眼故，為作智故，為寂定故，為諸通故，為覺了故，為沙門故，為涅槃故，而得成就。",
        "from": "T03n0190_034:0811a22_1",
        "context_with_next_sentence": true
    },
    {
        "source_sentence": "汝等比丘！",
        "from": "T03n0190_034:0811a25_2",
        "context_with_next_sentence": true
    },
    {
        "source_sentence": "若欲得知出有中路，如我所證，為開眼故，為生智故，為寂定故，乃至涅槃八正聖道，所謂正見、正分別、正語、正業、正命、正精進、正念、正定。",
        "from": "T03n0190_034:0811a25_3",
        "context_with_next_sentence": true
    },
    {
        "source_sentence": "汝等比丘！",
        "from": "T03n0190_034:0811a28_4",
        "context_with_next_sentence": true
    },
    {
        "source_sentence": "此是中路，我已證知，為開眼故，為生智故，為寂定故，為發諸通，為覺了故，為沙門故，為涅槃故，當得成就。』",
        "from": "T03n0190_034:0811a29_5",
        "context_with_next_sentence": true
    },
    {
        "source_sentence": "而說偈言：「『如是八種正路因，　　除滅死生恐怖盡，　　既得除滅諸業已，　　永更不受一切生。』",
        "from": "T03n0190_034:0811b02_6",
        "context_with_next_sentence": true
    },
    {
        "source_sentence": "「爾時，佛告諸比丘言：『汝等比丘！",
        "from": "T03n0190_034:0811b05_0",
        "context_with_next_sentence": true
    },
    {
        "source_sentence": "至心諦聽！",
        "from": "T03n0190_034:0811b05_1",
        "context_with_next_sentence": true
    },
    {
        "source_sentence": "有四聖諦。",
        "from": "T03n0190_034:0811b05_2",
        "context_with_next_sentence": true
    },
    {
        "source_sentence": "何等為四？",
        "from": "T03n0190_034:0811b06_3",
        "context_with_next_sentence": true
    },
    {
        "source_sentence": "謂苦聖諦，苦集聖諦，苦滅聖諦，得道聖諦，如此名為四種聖諦。",
        "from": "T03n0190_034:0811b06_4",
        "context_with_next_sentence": true
    },
    {
        "source_sentence": "「『諸比丘！",
        "from": "T03n0190_034:0811b08_0",
        "context_with_next_sentence": true
    },
    {
        "source_sentence": "何等相名為苦聖諦？",
        "from": "T03n0190_034:0811b08_1",
        "context_with_next_sentence": true
    },
    {
        "source_sentence": "所謂生苦、老苦、病苦、死憂悲苦、愛別離苦、怨憎會苦、求不得苦。",
        "from": "T03n0190_034:0811b08_2",
        "context_with_next_sentence": true
    },
    {
        "source_sentence": "此諸苦故，名苦聖諦。",
        "from": "T03n0190_034:0811b10_3",
        "context_with_next_sentence": true
    },
    {
        "source_sentence": "「『諸比丘！",
        "from": "T03n0190_034:0811b11_0",
        "context_with_next_sentence": true
    },
    {
        "source_sentence": "何等名為苦集聖諦？",
        "from": "T03n0190_034:0811b11_1",
        "context_with_next_sentence": true
    },
    {
        "source_sentence": "所謂此愛數數動心，發思慾事，處處思想，是則名為苦集聖諦。",
        "from": "T03n0190_034:0811b11_2",
        "context_with_next_sentence": true
    },
    {
        "source_sentence": "「『諸比丘！",
        "from": "T03n0190_034:0811b14_0",
        "context_with_next_sentence": true
    },
    {
        "source_sentence": "何等名為苦滅聖諦？",
        "from": "T03n0190_034:0811b14_1",
        "context_with_next_sentence": true
    },
    {
        "source_sentence": "所謂彼愛遠離棄捨，悉除滅盡不留餘殘，心及心想一切寂定，是則名為苦滅聖諦。",
        "from": "T03n0190_034:0811b14_2",
        "context_with_next_sentence": true
    },
    {
        "source_sentence": "「『諸比丘！",
        "from": "T03n0190_034:0811b17_0",
        "context_with_next_sentence": true
    },
    {
        "source_sentence": "何等名為得道聖諦？",
        "from": "T03n0190_034:0811b17_1",
        "context_with_next_sentence": true
    },
    {
        "source_sentence": "逮得於此八正聖路，所謂正見、正分別、正語、正業、正命、正精進、正念、正定，此名滅苦得道聖諦。",
        "from": "T03n0190_034:0811b17_2",
        "context_with_next_sentence": true
    },
    {
        "source_sentence": "「『此苦聖諦，我往昔來，不從他聞，於諸法中，自生眼智，生意、生明、生誓願、生智慧。",
        "from": "T03n0190_034:0811b20_0",
        "context_with_next_sentence": true
    },
    {
        "source_sentence": "此苦聖諦，須如是知。",
        "from": "T03n0190_034:0811b21_1",
        "context_with_next_sentence": true
    },
    {
        "source_sentence": "乃至未聞諸法之中，生眼智慧，彼苦聖諦已照知竟(梵本再疊，今略取要)。",
        "from": "T03n0190_034:0811b22_2",
        "context_with_next_sentence": true
    },
    {
        "source_sentence": "「『如是苦集聖諦，不從他聞，於諸法中，生眼及智，彼苦集法悉須滅之。",
        "from": "T03n0190_034:0811b24_0",
        "context_with_next_sentence": true
    },
    {
        "source_sentence": "如是乃至，苦集聖諦，已滅盡訖。",
        "from": "T03n0190_034:0811b25_1",
        "context_with_next_sentence": true
    },
    {
        "source_sentence": "「『如是苦滅聖諦，不從他聞，於諸法中，生眼及智。",
        "from": "T03n0190_034:0811b27_0",
        "context_with_next_sentence": true
    },
    {
        "source_sentence": "彼苦滅諦今應須證。",
        "from": "T03n0190_034:0811b28_1",
        "context_with_next_sentence": true
    },
    {
        "source_sentence": "如是乃至生智慧已，苦滅聖諦，得證知盡。",
        "from": "T03n0190_034:0811b28_2",
        "context_with_next_sentence": true
    },
    {
        "source_sentence": "「『如是苦集滅已得道聖諦，不從他聞，於諸法中，生眼及智。",
        "from": "T03n0190_034:0811b29_3",
        "context_with_next_sentence": true
    },
    {
        "source_sentence": "彼苦集滅，知得道證，乃至生智慧，還彼苦滅，得道證竟(已上四章並皆疊道)。",
        "from": "T03n0190_034:0811c01_4",
        "context_with_next_sentence": true
    },
    {
        "source_sentence": "「『諸比丘！",
        "from": "T03n0190_034:0811c04_0",
        "context_with_next_sentence": true
    },
    {
        "source_sentence": "乃至我此四種聖諦，如是三轉十二因緣，如實未證，我未證得阿耨多羅三藐三菩提，未可得言我覺了也。",
        "from": "T03n0190_034:0811c04_1",
        "context_with_next_sentence": true
    },
    {
        "source_sentence": "「『諸比丘！",
        "from": "T03n0190_034:0811c07_0",
        "context_with_next_sentence": true
    },
    {
        "source_sentence": "我以此四聖諦三種轉如實十二相證，然後始得阿耨多羅三藐三菩提，如是可言我覺了也。",
        "from": "T03n0190_034:0811c07_1",
        "context_with_next_sentence": true
    },
    {
        "source_sentence": "「『諸比丘！",
        "from": "T03n0190_034:0811c10_0",
        "context_with_next_sentence": true
    },
    {
        "source_sentence": "我於爾時，生智生見，不散亂心，正得解脫。",
        "from": "T03n0190_034:0811c10_1",
        "context_with_next_sentence": true
    },
    {
        "source_sentence": "諸比丘！",
        "from": "T03n0190_034:0811c11_2",
        "context_with_next_sentence": true
    },
    {
        "source_sentence": "此我最後生，更不受有也。』",
        "from": "T03n0190_034:0811c11_3",
        "context_with_next_sentence": true
    },
    {
        "source_sentence": "「佛說如是法相之時，長老憍陳如，即於彼坐，遠塵離垢，除諸纏縛，淨諸煩惱。",
        "from": "T03n0190_034:0811c12_0",
        "context_with_next_sentence": true
    },
    {
        "source_sentence": "於諸法中，得淨眼智，所有集法，一切皆滅。",
        "from": "T03n0190_034:0811c13_1",
        "context_with_next_sentence": true
    },
    {
        "source_sentence": "知法滅已，如實證知。",
        "from": "T03n0190_034:0811c14_2",
        "context_with_next_sentence": true
    },
    {
        "source_sentence": "譬如淨衣，無有垢穢，無有黑縷，隨所染處，而受其色。",
        "from": "T03n0190_034:0811c15_3",
        "context_with_next_sentence": true
    },
    {
        "source_sentence": "如是如是，彼憍陳如，即於坐處，諸垢皆除，煩惱盡滅，得法眼淨，如實而知。",
        "from": "T03n0190_034:0811c16_4",
        "context_with_next_sentence": true
    },
    {
        "source_sentence": "是時彼會六萬天子，遠塵離垢，亦於諸法，得淨眼智。",
        "from": "T03n0190_034:0811c18_5",
        "context_with_next_sentence": true
    },
    {
        "source_sentence": "「爾時，世尊作師子吼，說是偈言：「『不可言說法甚深，　　真如寂靜無名字，　　最勝憍陳如先證，　　我所求道得不空。』",
        "from": "T03n0190_034:0811c20_0",
        "context_with_next_sentence": true
    },
    {
        "source_sentence": "「而有偈說：「『如是甚深法說時，　　最勝世尊慈悲行，　　憍陳如得淨法眼，　　復有諸天億萬千。』",
        "from": "T03n0190_034:0811c23_0",
        "context_with_next_sentence": true
    },
    {
        "source_sentence": "「爾時，所有地居諸天，聞世尊說如是法相，一時大唱，作如是言：『仁者各知！",
        "from": "T03n0190_034:0811c26_0",
        "context_with_next_sentence": true
    },
    {
        "source_sentence": "今日婆伽婆、多陀阿伽度、阿羅呵、三藐三佛陀，在波羅[木*奈]鹿野苑中，往昔諸仙所居住處，轉於無上微妙法輪。",
        "from": "T03n0190_034:0811c27_1",
        "context_with_next_sentence": true
    },
    {
        "source_sentence": "若有沙門、若婆羅門、若梵若魔，實不能轉如是法輪。』",
        "from": "T03n0190_034:0812a01_2",
        "context_with_next_sentence": true
    },
    {
        "source_sentence": "而說偈言：「『善哉世尊真如見，　　為眾轉甘露法輪，　　持戒禪定輻輞釭，　　慚愧精進軸鐧轂。",
        "from": "T03n0190_034:0812a02_3",
        "context_with_next_sentence": true
    },
    {
        "source_sentence": "　　甚深無異正真說，　　建立是輪三界尊，　　今在波羅[木*奈]城邊，　　鹿野苑中如是轉。』",
        "from": "T03n0190_034:0812a05_0",
        "context_with_next_sentence": true
    },
    {
        "source_sentence": "「爾時，彼處地居諸天唱是聲已，其聲上徹四天王天，四王聞已復傳唱聲，其聲中作如是言說：『今日世尊、多陀阿伽度、阿羅呵、三藐三佛陀，在波羅[木*奈]鹿野苑中，轉於無上微妙法輪。",
        "from": "T03n0190_034:0812a07_0",
        "context_with_next_sentence": true
    },
    {
        "source_sentence": "一切世間，若有沙門及婆羅門，若梵若魔，實無有人能然轉者。』",
        "from": "T03n0190_034:0812a11_1",
        "context_with_next_sentence": true
    },
    {
        "source_sentence": "「四天王天作是聲時忉利天聞，忉利天王如是作聲夜摩天聞，夜摩作聲兜率天聞，兜率作聲化樂天聞，化樂作聲他化天聞他化作聲，梵天王聞。",
        "from": "T03n0190_034:0812a13_0",
        "context_with_next_sentence": true
    },
    {
        "source_sentence": "時梵天王即作是言：『今日世尊、多陀阿伽度、阿羅呵、三藐三佛陀，在波羅[木*奈]鹿野苑中，轉於無上微妙法輪。",
        "from": "T03n0190_034:0812a16_1",
        "context_with_next_sentence": true
    },
    {
        "source_sentence": "一切世間，若有沙門，及婆羅門、一切魔梵，實不能轉。』",
        "from": "T03n0190_034:0812a18_2",
        "context_with_next_sentence": true
    },
    {
        "source_sentence": "如是次第，經一念頃時上諸天，各各相告，其聲遍滿，如是乃至大梵天所。",
        "from": "T03n0190_034:0812a20_3",
        "context_with_next_sentence": true
    },
    {
        "source_sentence": "「爾時，娑婆世界之主大梵天王，既聞聲已，復發如是梵音唱言：『今日世尊、佛、婆伽婆、多陀阿伽度、阿羅呵、三藐三佛陀，在波羅[木*奈]鹿野苑中，轉於無上微妙法輪。",
        "from": "T03n0190_034:0812a22_0",
        "context_with_next_sentence": true
    },
    {
        "source_sentence": "一切世間，若有沙門，若婆羅門、天人魔梵，實無有人能作如是如法轉者。』",
        "from": "T03n0190_034:0812a25_1",
        "context_with_next_sentence": true
    },
    {
        "source_sentence": "如是次第，至有頂天。",
        "from": "T03n0190_034:0812a27_2",
        "context_with_next_sentence": true
    },
    {
        "source_sentence": "「爾時世尊當轉法輪，是時天人魔梵沙門，及婆羅門，一切世間，大光普照。",
        "from": "T03n0190_034:0812a28_0",
        "context_with_next_sentence": true
    },
    {
        "source_sentence": "其鐵圍山，大鐵圍山，其兩山間，幽冥黑暗，所有眾生，受極重苦；而此日月，如是光明，如是大德，如是神通，如是威力，如是自在，而於彼處，不能照耀、不能令光；佛威神故，彼處普照、其中眾生，得光明故，各各相見，各各相知，各相謂言：『此處亦復有眾生也(已上兩句梵本再稱)。』",
        "from": "T03n0190_034:0812a29_1",
        "context_with_next_sentence": true
    },
    {
        "source_sentence": "「爾時，世界土地所有一切樹木，百卉藥草，悉皆順時，隨其種類大小，各各自生莖葉花果，生已花自然來雨於佛上，為供養故。",
        "from": "T03n0190_034:0812b07_0",
        "context_with_next_sentence": true
    },
    {
        "source_sentence": "其虛空中清淨，無有塵霧烟霞，暫起輕雲，降微細雨，以灑於地，雨水清涼，具八功德。",
        "from": "T03n0190_034:0812b09_1",
        "context_with_next_sentence": true
    },
    {
        "source_sentence": "雨已還晴，復起微風，涼冷調適，四方皆淨，顯現分明，無有塵翳。",
        "from": "T03n0190_034:0812b11_2",
        "context_with_next_sentence": true
    },
    {
        "source_sentence": "上界虛空諸天聚集，作天音樂，唱天妙歌，雨天種種曼陀羅花，并及摩訶曼陀羅花。",
        "from": "T03n0190_034:0812b13_3",
        "context_with_next_sentence": true
    },
    {
        "source_sentence": "又雨諸天細妙之衣，雨天金銀琉璃所作七寶蓮花，復雨無量優鉢羅花、波頭摩花、拘物頭花、分陀利花，下如來上；復雨無量種種雜香末香塗香，散如來上，散已復散。",
        "from": "T03n0190_034:0812b15_4",
        "context_with_next_sentence": true
    },
    {
        "source_sentence": "如來坐處，四面周匝方一由旬，其種種花悉皆遍滿，間無空缺。",
        "from": "T03n0190_034:0812b19_0",
        "context_with_next_sentence": true
    },
    {
        "source_sentence": "復此大地，六種震動，動、遍動、等遍動，震、遍震、等遍震，涌、遍涌、等遍涌，吼、遍吼、等遍吼，覺、遍覺、等遍覺，一切眾生一向悉皆受大快樂。",
        "from": "T03n0190_034:0812b20_1",
        "context_with_next_sentence": true
    },
    {
        "source_sentence": "於彼時中，無一眾生有慾惱者、瞋恚惱者、愚癡惱者、我慢惱者、貢高惱者，不驚不怖，無一眾生造作諸罪。",
        "from": "T03n0190_034:0812b23_2",
        "context_with_next_sentence": true
    },
    {
        "source_sentence": "若患眾生，即得除差；飢渴眾生，即得飽滿；酒醉眾生，即得醒悟；顛狂眾生，皆得本心。",
        "from": "T03n0190_034:0812b25_3",
        "context_with_next_sentence": true
    },
    {
        "source_sentence": "盲者得視，聾者得聽；若有六根不完具者，悉得具足；貧凍倮露諸眾生等，皆得富饒；羸瘦眾生，皆得肥滿；繫閉眾生，皆得解脫；枷鏁杻械諸眾生等，自然得出；地獄眾生，即得滅惱；六畜眾生，無有驚怖；餓鬼眾生，飢渴得定。",
        "from": "T03n0190_034:0812b27_4",
        "context_with_next_sentence": true
    },
    {
        "source_sentence": "如是因緣，其憍陳如，得名證智。",
        "from": "T03n0190_034:0812c03_5",
        "context_with_next_sentence": true
    },
    {
        "source_sentence": "「爾時，長老憍陳如身如實得見一切諸法，如實得知一切諸法，如實得證一切諸法，如實得度煩惱險路，度煩惱磧，度無疑處，心中決定無有滯礙，已得無畏，不從他學。",
        "from": "T03n0190_034:0812c05_0",
        "context_with_next_sentence": true
    },
    {
        "source_sentence": "時憍陳如，知彼法行，從坐而起，頂禮佛足，胡跪合掌，而白佛言：『善哉！",
        "from": "T03n0190_034:0812c08_1",
        "context_with_next_sentence": true
    },
    {
        "source_sentence": "世尊！",
        "from": "T03n0190_034:0812c10_2",
        "context_with_next_sentence": true
    },
    {
        "source_sentence": "我入佛法，世尊度我，以為沙門，與具足戒，願作比丘。』",
        "from": "T03n0190_034:0812c10_3",
        "context_with_next_sentence": true
    },
    {
        "source_sentence": "「爾時，佛告憍陳如言：『善來比丘！",
        "from": "T03n0190_034:0812c12_0",
        "context_with_next_sentence": true
    },
    {
        "source_sentence": "入我法中，行於梵行，盡苦邊故。』",
        "from": "T03n0190_034:0812c12_1",
        "context_with_next_sentence": true
    },
    {
        "source_sentence": "是時長老憍陳如，身即便出家，成具足戒；餘四比丘，各說法要，隨機教授。",
        "from": "T03n0190_034:0812c13_2",
        "context_with_next_sentence": true
    },
    {
        "source_sentence": "而彼眾中，有三比丘，乞食他行，唯二比丘，稟受教誨；其後三人，既將食來，合有六人，相共坐食。",
        "from": "T03n0190_034:0812c15_3",
        "context_with_next_sentence": true
    },
    {
        "source_sentence": "彼等已得如來說法教化承受，當是之時，次一長老，跋提梨迦(隋言小賢)，其次長老名婆沙波(隋言起氣)，是等二人，即於坐中，遠塵離垢，盡諸結惑，淨煩惱界，於諸法中，得法眼淨，所有結惑，一切皆盡，識無常法，如實證知。",
        "from": "T03n0190_034:0812c17_4",
        "context_with_next_sentence": true
    },
    {
        "source_sentence": "譬如淨衣，無有黑縷，無有脂膩，隨所欲染，正受其色。",
        "from": "T03n0190_034:0812c22_5",
        "context_with_next_sentence": true
    },
    {
        "source_sentence": "如是如是，而彼長老跋提梨迦，并及長老婆沙波等，在於彼坐，遠塵離垢，得淨法眼，略說乃至，即成出家，得具足戒。",
        "from": "T03n0190_034:0812c23_6",
        "context_with_next_sentence": true
    },
    {
        "source_sentence": "「如是次第，彼後來人所乞食者，如法教化，如法攝受。",
        "from": "T03n0190_034:0812c26_0",
        "context_with_next_sentence": true
    },
    {
        "source_sentence": "世尊如法示現之時，彼之長老摩訶那摩(隋言大名)，并及長老阿奢踰時(隋言調馬)，即於彼坐，遠塵離垢，於諸法中，得淨法眼。",
        "from": "T03n0190_034:0812c27_1",
        "context_with_next_sentence": true
    },
    {
        "source_sentence": "如是如是，長老大名、長老調馬，即於彼坐，盡煩惱垢，如實證知。",
        "from": "T03n0190_034:0812c29_2",
        "context_with_next_sentence": true
    },
    {
        "source_sentence": "彼等自見得諸法相，度法相已，無復疑心，到無畏地，不從他聞。",
        "from": "T03n0190_034:0813a02_3",
        "context_with_next_sentence": true
    },
    {
        "source_sentence": "於佛法中，得知證已，從坐而起，頂禮佛足，在於佛前，胡跪合掌，而白佛言：『唯願世尊！",
        "from": "T03n0190_034:0813a03_4",
        "context_with_next_sentence": true
    },
    {
        "source_sentence": "聽我出家，與我具戒。』",
        "from": "T03n0190_034:0813a05_5",
        "context_with_next_sentence": true
    },
    {
        "source_sentence": "「爾時，佛告二比丘言：『汝等比丘！",
        "from": "T03n0190_034:0813a07_0",
        "context_with_next_sentence": true
    },
    {
        "source_sentence": "善來入我自說法中，行於梵行，正盡苦邊。』",
        "from": "T03n0190_034:0813a07_1",
        "context_with_next_sentence": true
    },
    {
        "source_sentence": "時二長老，即成出家，得具足戒。",
        "from": "T03n0190_034:0813a08_2",
        "context_with_next_sentence": true
    },
    {
        "source_sentence": "而有偈說：「『小賢起氣憍陳如，　　摩訶那摩及調馬，　　彼等初證知見此，　　如來甘露鼓法門。』",
        "from": "T03n0190_034:0813a09_3",
        "context_with_next_sentence": true
    },
    {
        "source_sentence": "「爾時，世尊即告彼等五比丘言：『汝諸比丘！",
        "from": "T03n0190_034:0813a12_0",
        "context_with_next_sentence": true
    },
    {
        "source_sentence": "我日夜恒行正念故，正行行已，得於無上正真解脫，具足證知。",
        "from": "T03n0190_034:0813a12_1",
        "context_with_next_sentence": true
    },
    {
        "source_sentence": "汝等比丘！",
        "from": "T03n0190_034:0813a14_2",
        "context_with_next_sentence": true
    },
    {
        "source_sentence": "應當學我作如是念，行於正行，汝等亦當得此無上正真解脫，當證知耳。』",
        "from": "T03n0190_034:0813a14_3",
        "context_with_next_sentence": true
    },
    {
        "source_sentence": "「爾時，魔王波旬往詣佛世尊所，到佛所已，即以偈頌，而白佛言：「『瞿曇以慾愛自纏，　　一切天慾及人慾，　　今既入此大纏縛，　　我決不放汝沙門。』",
        "from": "T03n0190_034:0813a17_0",
        "context_with_next_sentence": true
    },
    {
        "source_sentence": "「爾時，世尊思惟知是魔波旬說，世尊如是思惟知已，即還以偈答波旬言：「『我以久脫諸愛纏，　　天慾人慾悉並離，　　大縛我既得出訖，　　況復汝先被我降。』",
        "from": "T03n0190_034:0813a21_0",
        "context_with_next_sentence": true
    },
    {
        "source_sentence": "「爾時，魔王波旬聞佛說此偈已默然而住，如是思惟：『沙門瞿曇！",
        "from": "T03n0190_034:0813a25_0",
        "context_with_next_sentence": true
    },
    {
        "source_sentence": "知我意行。",
        "from": "T03n0190_034:0813a26_1",
        "context_with_next_sentence": true
    },
    {
        "source_sentence": "沙門釋子！",
        "from": "T03n0190_034:0813a26_2",
        "context_with_next_sentence": true
    },
    {
        "source_sentence": "見我心情』。",
        "from": "T03n0190_034:0813a26_3",
        "context_with_next_sentence": true
    },
    {
        "source_sentence": "即懷悵怏，苦惱不樂，於彼地方，沒身不現。",
        "from": "T03n0190_034:0813a27_4",
        "context_with_next_sentence": true
    },
    {
        "source_sentence": "「爾時，世尊復更重告五比丘言：『汝等比丘！",
        "from": "T03n0190_034:0813a29_0",
        "context_with_next_sentence": true
    },
    {
        "source_sentence": "若知諸色是無我者，是色則不作惱壞相，當不受苦，應如是見，應如是知。",
        "from": "T03n0190_034:0813a29_1",
        "context_with_next_sentence": true
    },
    {
        "source_sentence": "如是有色，以色無我，是故一切色能生惱，色能生苦。",
        "from": "T03n0190_034:0813b02_2",
        "context_with_next_sentence": true
    },
    {
        "source_sentence": "雖生苦惱，亦不可得色之定性。",
        "from": "T03n0190_034:0813b03_3",
        "context_with_next_sentence": true
    },
    {
        "source_sentence": "色既不定，亦不可願色如是有，亦不可道願如是無。",
        "from": "T03n0190_034:0813b04_4",
        "context_with_next_sentence": true
    },
    {
        "source_sentence": "其色既然，受想行識，亦復如是。",
        "from": "T03n0190_034:0813b05_5",
        "context_with_next_sentence": true
    },
    {
        "source_sentence": "「『汝等比丘！",
        "from": "T03n0190_034:0813b07_0",
        "context_with_next_sentence": true
    },
    {
        "source_sentence": "當知於識亦無有我，識若有我，此識應當不作於惱，不作於苦，以識體無不可得故。",
        "from": "T03n0190_034:0813b07_1",
        "context_with_next_sentence": true
    },
    {
        "source_sentence": "云何乃得作如是有？",
        "from": "T03n0190_034:0813b09_2",
        "context_with_next_sentence": true
    },
    {
        "source_sentence": "亦不可道願如是無。",
        "from": "T03n0190_034:0813b09_3",
        "context_with_next_sentence": true
    },
    {
        "source_sentence": "以識無我，是故識能作惱作苦，以識本無，即不可願識如是有、如是不有。』",
        "from": "T03n0190_034:0813b10_4",
        "context_with_next_sentence": true
    },
    {
        "source_sentence": "「復告比丘：『於汝意云何？",
        "from": "T03n0190_034:0813b12_0",
        "context_with_next_sentence": true
    },
    {
        "source_sentence": "識為當常？",
        "from": "T03n0190_034:0813b12_1",
        "context_with_next_sentence": true
    },
    {
        "source_sentence": "為當無常？』",
        "from": "T03n0190_034:0813b12_2",
        "context_with_next_sentence": true
    },
    {
        "source_sentence": "時諸比丘即白佛言：『世尊！",
        "from": "T03n0190_034:0813b13_0",
        "context_with_next_sentence": true
    },
    {
        "source_sentence": "此識無常。』",
        "from": "T03n0190_034:0813b13_1",
        "context_with_next_sentence": true
    },
    {
        "source_sentence": "佛復問言：『識既無常，為苦為樂？』",
        "from": "T03n0190_034:0813b13_2",
        "context_with_next_sentence": true
    },
    {
        "source_sentence": "諸比丘言：『世尊！",
        "from": "T03n0190_034:0813b14_3",
        "context_with_next_sentence": true
    },
    {
        "source_sentence": "此識是苦。』",
        "from": "T03n0190_034:0813b14_4",
        "context_with_next_sentence": true
    },
    {
        "source_sentence": "佛復告言：『識既是苦、無常、破壞，非是正法，非是常住。",
        "from": "T03n0190_034:0813b15_5",
        "context_with_next_sentence": true
    },
    {
        "source_sentence": "若能如是見於識者，乃可能作如是思惟：「彼是於我，或我是彼，或我見我是於我耶？」』",
        "from": "T03n0190_034:0813b16_6",
        "context_with_next_sentence": true
    },
    {
        "source_sentence": "諸比丘言：『不也世尊。』",
        "from": "T03n0190_034:0813b18_7",
        "context_with_next_sentence": true
    },
    {
        "source_sentence": "「佛告諸比丘：『汝等當知！",
        "from": "T03n0190_034:0813b19_0",
        "context_with_next_sentence": true
    },
    {
        "source_sentence": "所有諸色，或過去色，現在未來，若內若外，若麤若細，若上若下，若近若遠，一切不可作如是念：「彼是於我，我是於彼。」",
        "from": "T03n0190_034:0813b19_1",
        "context_with_next_sentence": true
    },
    {
        "source_sentence": "如是如是，如實正智，應須如是。",
        "from": "T03n0190_034:0813b22_2",
        "context_with_next_sentence": true
    },
    {
        "source_sentence": "所有一切受想行識，過去未來，現在內外。",
        "from": "T03n0190_034:0813b22_3",
        "context_with_next_sentence": true
    },
    {
        "source_sentence": "麤細上下，遠近諸識，不作是念：「我是於彼，彼是於我，或我是我。」",
        "from": "T03n0190_034:0813b23_4",
        "context_with_next_sentence": true
    },
    {
        "source_sentence": "如是如是，如實正見，當如是知。』",
        "from": "T03n0190_034:0813b25_5",
        "context_with_next_sentence": true
    },
    {
        "source_sentence": "「佛告諸比丘：『汝等當知！",
        "from": "T03n0190_034:0813b26_0",
        "context_with_next_sentence": true
    },
    {
        "source_sentence": "若有多聞聲聞之人，能作如是思惟見者，當厭離色受想行識；既厭離已，一切不樂；既心不樂，而得解脫；既得解脫，當生是智，我生已盡，梵行已立，所作已辦，不受後有，我如是知。』",
        "from": "T03n0190_034:0813b26_1",
        "context_with_next_sentence": true
    },
    {
        "source_sentence": "「爾時，世尊說是法已，時五比丘於有為中，諸漏滅盡，心得解脫。",
        "from": "T03n0190_034:0813c02_0",
        "context_with_next_sentence": true
    },
    {
        "source_sentence": "當於是時，此世間有六阿羅漢，一是世尊，五是比丘。",
        "from": "T03n0190_034:0813c03_1",
        "context_with_next_sentence": true
    },
    {
        "source_sentence": "而於後時，如來授記：『汝等比丘！",
        "from": "T03n0190_034:0813c04_2",
        "context_with_next_sentence": true
    },
    {
        "source_sentence": "若知我初轉於法輪說法之時，不違我教，最第一者，謂五仙首，其憍陳如比丘是也。』」",
        "from": "T03n0190_034:0813c05_3",
        "context_with_next_sentence": true
    },
    {
        "source_sentence": "時，諸比丘聞是語已，即白佛言：「希有世尊！",
        "from": "T03n0190_034:0813c08_0",
        "context_with_next_sentence": true
    },
    {
        "source_sentence": "其憍陳如長老比丘，作何善根？",
        "from": "T03n0190_034:0813c08_1",
        "context_with_next_sentence": true
    },
    {
        "source_sentence": "以是因緣，如來初轉無上法輪，其能不違。」",
        "from": "T03n0190_034:0813c09_2",
        "context_with_next_sentence": true
    },
    {
        "source_sentence": "作是語已。",
        "from": "T03n0190_034:0813c10_3",
        "context_with_next_sentence": true
    },
    {
        "source_sentence": "爾時，佛告諸比丘言：「汝等比丘！",
        "from": "T03n0190_034:0813c11_0",
        "context_with_next_sentence": true
    },
    {
        "source_sentence": "至心諦聽。",
        "from": "T03n0190_034:0813c11_1",
        "context_with_next_sentence": true
    },
    {
        "source_sentence": "我念往昔，還在此處波羅捺城，有一瓦師。",
        "from": "T03n0190_034:0813c11_2",
        "context_with_next_sentence": true
    },
    {
        "source_sentence": "是時彼有一辟支佛，身體帶患，欲治病故，入於聚落。",
        "from": "T03n0190_034:0813c12_3",
        "context_with_next_sentence": true
    },
    {
        "source_sentence": "夏將欲至，其辟支佛，為治病故，詣瓦師邊，既到彼已，語瓦師言：『仁者瓦師！",
        "from": "T03n0190_034:0813c14_4",
        "context_with_next_sentence": true
    },
    {
        "source_sentence": "汝若不辭，我寄汝家一夏安坐，乃至治病，將息差故。』",
        "from": "T03n0190_034:0813c15_5",
        "context_with_next_sentence": true
    },
    {
        "source_sentence": "時彼瓦師，以清淨心，白辟支佛，作如是言：『善哉大仙！",
        "from": "T03n0190_034:0813c17_6",
        "context_with_next_sentence": true
    },
    {
        "source_sentence": "此語不違，隨意而住。",
        "from": "T03n0190_034:0813c18_7",
        "context_with_next_sentence": true
    },
    {
        "source_sentence": "我當稱力，給奉大仙，四事供養。』",
        "from": "T03n0190_034:0813c18_8",
        "context_with_next_sentence": true
    },
    {
        "source_sentence": "時彼瓦師，為辟支佛，去家不遠，作一房屋，與彼令坐，安施臥具，蠅拂燈脂。",
        "from": "T03n0190_034:0813c19_9",
        "context_with_next_sentence": true
    },
    {
        "source_sentence": "時辟支佛，即於彼夜，入火三昧。",
        "from": "T03n0190_034:0813c21_10",
        "context_with_next_sentence": true
    },
    {
        "source_sentence": "時彼瓦師，見大火光，作是思惟：『何故此燈如是熾明而久不滅？",
        "from": "T03n0190_034:0813c22_11",
        "context_with_next_sentence": true
    },
    {
        "source_sentence": "莫彼草屋被火所燒？』",
        "from": "T03n0190_034:0813c23_12",
        "context_with_next_sentence": true
    },
    {
        "source_sentence": "「爾時，瓦師安徐輕足，至草菴所，密私伺看，見辟支佛，結加而坐，如大火聚，熾然放光，其身儼然不被燒爇。",
        "from": "T03n0190_034:0813c24_0",
        "context_with_next_sentence": true
    },
    {
        "source_sentence": "瓦師見已，速疾却看，急走而還，後日信心倍生希有。",
        "from": "T03n0190_034:0813c26_1",
        "context_with_next_sentence": true
    },
    {
        "source_sentence": "而彼尊者辟支佛，住彼瓦師家，如是寂靜，經停一夏，安居將養，而彼瓦師所須四事，悉皆供奉而供養之。",
        "from": "T03n0190_034:0813c27_2",
        "context_with_next_sentence": true
    },
    {
        "source_sentence": "復將醫師，遣為治病，須藥療者，悉皆與之，而不能得彼辟支佛身病損差。",
        "from": "T03n0190_034:0814a01_3",
        "context_with_next_sentence": true
    },
    {
        "source_sentence": "彼辟支佛，既因身病，遂便命終。",
        "from": "T03n0190_034:0814a02_4",
        "context_with_next_sentence": true
    },
    {
        "source_sentence": "「爾時，瓦師見彼尊者辟支佛身入般涅槃，見已悵怏，憂愁不樂，啼哭流淚，嗚呼稱冤。",
        "from": "T03n0190_034:0814a04_0",
        "context_with_next_sentence": true
    },
    {
        "source_sentence": "是時無量無邊人民，聞彼瓦師哭泣聲已，詣彼借問言：『汝瓦師！",
        "from": "T03n0190_034:0814a05_1",
        "context_with_next_sentence": true
    },
    {
        "source_sentence": "何故如是嗚呼而哭？』",
        "from": "T03n0190_034:0814a07_2",
        "context_with_next_sentence": true
    },
    {
        "source_sentence": "時彼瓦師，向彼人輩，說辟支佛神通因緣：『此之仙人，如是精進，如是持戒，常行妙法，我將醫師，來為療治，不能得差。』",
        "from": "T03n0190_034:0814a07_3",
        "context_with_next_sentence": true
    },
    {
        "source_sentence": "「爾時，別有諸辟支佛，唯少一人，不滿五百，將栴檀木，以神通飛從空而來，闍維於彼辟支佛身訖，而慰勞彼瓦師言：『仁者瓦師！",
        "from": "T03n0190_034:0814a11_0",
        "context_with_next_sentence": true
    },
    {
        "source_sentence": "汝心應生歡喜踴躍遍滿於體。",
        "from": "T03n0190_034:0814a13_1",
        "context_with_next_sentence": true
    },
    {
        "source_sentence": "何以故？",
        "from": "T03n0190_034:0814a14_2",
        "context_with_next_sentence": true
    },
    {
        "source_sentence": "汝既供養此仙人身，汝此功德，汝當來世大得善利。",
        "from": "T03n0190_034:0814a14_3",
        "context_with_next_sentence": true
    },
    {
        "source_sentence": "汝見我等神通已不？』",
        "from": "T03n0190_034:0814a15_4",
        "context_with_next_sentence": true
    },
    {
        "source_sentence": "瓦師言：『見。』",
        "from": "T03n0190_034:0814a16_5",
        "context_with_next_sentence": true
    },
    {
        "source_sentence": "「爾時，彼等諸辟支佛復語瓦師，作如是言：『如今我等所作神通，此之仙人神通亦然，於我等邊，此最老大。』",
        "from": "T03n0190_034:0814a17_0",
        "context_with_next_sentence": true
    },
    {
        "source_sentence": "時彼瓦師即問彼等辟支佛言：『尊者今居在何處所？』",
        "from": "T03n0190_034:0814a19_1",
        "context_with_next_sentence": true
    },
    {
        "source_sentence": "諸辟支佛報瓦師言：『去於此處，有一聚落，名王舍城，去城不遠，有一山名諸仙居山，我等居在彼處而住。』",
        "from": "T03n0190_034:0814a20_2",
        "context_with_next_sentence": true
    },
    {
        "source_sentence": "「爾時，瓦師即白彼等辟支佛言：『善來諸仙！",
        "from": "T03n0190_034:0814a23_0",
        "context_with_next_sentence": true
    },
    {
        "source_sentence": "受我家食，訖隨意去。』",
        "from": "T03n0190_034:0814a23_1",
        "context_with_next_sentence": true
    },
    {
        "source_sentence": "「爾時，彼等諸辟支佛一切皆受彼之飯食，食訖已後語瓦師言：『於當來世，有佛出現，汝於彼邊，發心乞願，藉此功德清淨之心。』",
        "from": "T03n0190_034:0814a25_0",
        "context_with_next_sentence": true
    },
    {
        "source_sentence": "聞已即白彼諸仙聖辟支佛言：『尊諸仙輩！",
        "from": "T03n0190_034:0814a27_1",
        "context_with_next_sentence": true
    },
    {
        "source_sentence": "前我門師，最老最大，願我亦然，於未來世，當得值遇釋迦如來，教法之中得出家者，願我老大成最上座。』",
        "from": "T03n0190_034:0814a28_2",
        "context_with_next_sentence": true
    },
    {
        "source_sentence": "彼等仙言：『願汝此誓決成就也。』",
        "from": "T03n0190_034:0814b02_3",
        "context_with_next_sentence": true
    },
    {
        "source_sentence": "「爾時，彼等諸辟支佛與於瓦師此誓願已，即從彼處，飛空而去。",
        "from": "T03n0190_034:0814b03_0",
        "context_with_next_sentence": true
    },
    {
        "source_sentence": "瓦師既見辟支佛等飛騰虛空，神通而行，以清淨心，觀彼等行，合十指掌，頂禮彼等。",
        "from": "T03n0190_034:0814b04_1",
        "context_with_next_sentence": true
    },
    {
        "source_sentence": "爾時瓦師，見彼尊者辟支佛身入般涅槃，收其舍利，而起於塔，莊嚴彼塔，著好相輪，輪內懸鈴，繒綵幡幢，將諸香花，燒香末香塗香，而以供養。",
        "from": "T03n0190_034:0814b06_2",
        "context_with_next_sentence": true
    },
    {
        "source_sentence": "發誓願言：『藉此善根，於當來世，願值於彼釋迦如來，彼所說法，願我證知，我於彼邊願成最大最老聲聞。』",
        "from": "T03n0190_034:0814b09_3",
        "context_with_next_sentence": true
    },
    {
        "source_sentence": "汝等比丘當知！",
        "from": "T03n0190_034:0814b11_4",
        "context_with_next_sentence": true
    },
    {
        "source_sentence": "爾時彼瓦師者，今此長老大憍陳如比丘是也。",
        "from": "T03n0190_034:0814b12_5",
        "context_with_next_sentence": true
    },
    {
        "source_sentence": "其憍陳如，往昔供養彼辟支佛，以是善根因緣力故，今於我邊，最初說法而得證知。",
        "from": "T03n0190_034:0814b13_6",
        "context_with_next_sentence": true
    },
    {
        "source_sentence": "我復授記，於諸僧內最初知法，不違我心，於先出家，謂憍陳如比丘是也。」",
        "from": "T03n0190_034:0814b15_7",
        "context_with_next_sentence": true
    },
    {
        "source_sentence": "佛本行集經耶輸陀因緣品第三十八上「爾時，波羅[木*奈]國去城不遠，於中有一尼拘陀樹，彼樹扶踈蓊蔚滋茂，其城內外，一切人民，或諸王子、宰相百官，皆悉以時祭祀承事供養彼樹。",
        "from": "T03n0190_034:0814b17_0",
        "context_with_next_sentence": true
    },
    {
        "source_sentence": "其樹所有人來乞願：『願我此願，皆得稱可，我有所作，皆當得成。",
        "from": "T03n0190_034:0814b21_1",
        "context_with_next_sentence": true
    },
    {
        "source_sentence": "若我成就如是事時，我當祭祀奉報恩福。』",
        "from": "T03n0190_034:0814b22_2",
        "context_with_next_sentence": true
    },
    {
        "source_sentence": "而彼等人，或復先世業種清淨，或福力強，成就彼因，或逐現報，而隨心念，謂言此樹能與我願，而彼人來，作大供養，而報賽之。",
        "from": "T03n0190_034:0814b23_3",
        "context_with_next_sentence": true
    },
    {
        "source_sentence": "復有別人，來乞於願，隨願亦成。",
        "from": "T03n0190_034:0814b26_4",
        "context_with_next_sentence": true
    },
    {
        "source_sentence": "若復有人，來彼樹間，乞求男女，其人先業福德因緣，而得男女。",
        "from": "T03n0190_034:0814b27_5",
        "context_with_next_sentence": true
    },
    {
        "source_sentence": "而彼等人，各心念言：『彼等樹能與我男女。』",
        "from": "T03n0190_034:0814b28_6",
        "context_with_next_sentence": true
    },
    {
        "source_sentence": "彼等人來，各大祭祀，作大供養，報償彼樹。",
        "from": "T03n0190_034:0814b29_7",
        "context_with_next_sentence": true
    },
    {
        "source_sentence": "而彼林樹一切人民，為其作名，號曰乞求所願皆得如是神樹。",
        "from": "T03n0190_034:0814c01_8",
        "context_with_next_sentence": true
    },
    {
        "source_sentence": "「爾時，彼城有一最大巨富長者，名曰善覺。",
        "from": "T03n0190_034:0814c03_0",
        "context_with_next_sentence": true
    },
    {
        "source_sentence": "而彼長者，多有資財，勢力自在，無量畜牧，所謂象馬牛羊駱駝，及驢騾等，無所乏少，豐饒五穀，多有奴婢，音聲伎妾，估客作人，真珠虎珀，琉璃頗梨，硨璩碼瑙，白玉珂貝，金銀銅錢，眾事具足，無所騫闕。",
        "from": "T03n0190_034:0814c03_1",
        "context_with_next_sentence": true
    },
    {
        "source_sentence": "其長者宅，猶如北方毘沙門天大王宮殿，一種無異。",
        "from": "T03n0190_034:0814c08_2",
        "context_with_next_sentence": true
    },
    {
        "source_sentence": "時彼長者，無有男女，所有親眷來往之者，作如是言：『謂仁長者！",
        "from": "T03n0190_034:0814c09_3",
        "context_with_next_sentence": true
    },
    {
        "source_sentence": "若仁自知，仁家巨富，多有勢力，略說乃至，眾事備悉。",
        "from": "T03n0190_034:0814c11_4",
        "context_with_next_sentence": true
    },
    {
        "source_sentence": "但仁家中，無有子息，而此城外，有一神樹，名曰乞求所願皆得彼樹，若有男子女人，來從乞求男女皆得。",
        "from": "T03n0190_034:0814c12_5",
        "context_with_next_sentence": true
    },
    {
        "source_sentence": "長者何故不往詣於彼樹邊乞求索男女？",
        "from": "T03n0190_034:0814c14_6",
        "context_with_next_sentence": true
    },
    {
        "source_sentence": "若能乞者，必應得生男女不疑，勿令仁家種族斷絕。』",
        "from": "T03n0190_034:0814c15_7",
        "context_with_next_sentence": true
    },
    {
        "source_sentence": "「時，彼長者報其一切諸親族言：『何有是事？",
        "from": "T03n0190_034:0814c17_0",
        "context_with_next_sentence": true
    },
    {
        "source_sentence": "而彼樹木，無識無情，若能與人男女願者，無有是處。",
        "from": "T03n0190_034:0814c17_1",
        "context_with_next_sentence": true
    },
    {
        "source_sentence": "凡男女者，皆由父母先業因緣，或復福力而得男女。",
        "from": "T03n0190_034:0814c19_2",
        "context_with_next_sentence": true
    },
    {
        "source_sentence": "而彼人言：「我等自身各親祈請，並彼樹邊，得於男女，以得願故，至彼樹所，作大供養，報償彼樹。」』",
        "from": "T03n0190_034:0814c20_3",
        "context_with_next_sentence": true
    },
    {
        "source_sentence": "時彼長者諸親眷屬，再過三過，慇懃勸請彼長者言：『汝大長者！",
        "from": "T03n0190_034:0814c22_4",
        "context_with_next_sentence": true
    },
    {
        "source_sentence": "不可不信。",
        "from": "T03n0190_034:0814c23_5",
        "context_with_next_sentence": true
    },
    {
        "source_sentence": "彼樹實能如是與願，彼已得男，彼已得女。",
        "from": "T03n0190_034:0814c24_6",
        "context_with_next_sentence": true
    },
    {
        "source_sentence": "長者但去，彼樹能與人之心願，索男得男，索女得女，決定無疑。』",
        "from": "T03n0190_034:0814c25_7",
        "context_with_next_sentence": true
    },
    {
        "source_sentence": "佛本行集經卷第三十四",
        "from": "T03n0190_034:0814c27_0",
        "context_with_next_sentence": false
    }
]