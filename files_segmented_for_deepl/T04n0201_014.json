[
    {
        "source_sentence": "大莊嚴論經卷第十四",
        "from": "T04n0201_014:0333a07_0",
        "context_with_next_sentence": true
    },
    {
        "source_sentence": "馬鳴菩薩造",
        "from": "T04n0201_014:0333a09_0",
        "context_with_next_sentence": true
    },
    {
        "source_sentence": "後秦龜茲三藏鳩摩羅什譯",
        "from": "T04n0201_014:0333a10_0",
        "context_with_next_sentence": true
    },
    {
        "source_sentence": "（六八）復次，佛出於世最是希有，雖是女人諸重結使猶得解脫。",
        "from": "T04n0201_014:0333a11_0",
        "context_with_next_sentence": true
    },
    {
        "source_sentence": "我昔曾聞，佛之姨母瞿曇彌比丘尼，將入涅槃時，種種莊嚴欲令勝妙。",
        "from": "T04n0201_014:0333a12_1",
        "context_with_next_sentence": true
    },
    {
        "source_sentence": "爾時世尊四眾圍遶在大眾中啑，時瞿曇彌比丘尼聞佛啑聲，以其養佛愛子之故而作是言：「長壽世尊！」",
        "from": "T04n0201_014:0333a14_2",
        "context_with_next_sentence": true
    },
    {
        "source_sentence": "如是之聲轉轉乃至梵天。",
        "from": "T04n0201_014:0333a16_3",
        "context_with_next_sentence": true
    },
    {
        "source_sentence": "佛告瞿曇彌言：「此非敬佛呪願之法。」",
        "from": "T04n0201_014:0333a17_4",
        "context_with_next_sentence": true
    },
    {
        "source_sentence": "即說偈言：「應當勤精進，　　調伏於我心，　勤修堅實法，　　苦行於精進。",
        "from": "T04n0201_014:0333a17_5",
        "context_with_next_sentence": true
    },
    {
        "source_sentence": "　見於聲聞眾，　　悉皆共和合，　敬禮於佛時，　　應作如是願。」",
        "from": "T04n0201_014:0333a21_0",
        "context_with_next_sentence": true
    },
    {
        "source_sentence": "爾時瞿曇彌比丘尼作是念：「聲聞眾和合名為禮佛者，世尊猶不使聲聞眾和合，不欲見其有別離故；以是之故我不欲見佛入涅槃。",
        "from": "T04n0201_014:0333a23_0",
        "context_with_next_sentence": true
    },
    {
        "source_sentence": "曼佛世尊聲聞之眾未有墮落者，以是義故我應在前入於涅槃。」",
        "from": "T04n0201_014:0333a26_1",
        "context_with_next_sentence": true
    },
    {
        "source_sentence": "爾時尼僧伽藍神，知瞿曇彌欲入涅槃，悲泣涕淚墮比丘尼衣上。",
        "from": "T04n0201_014:0333a27_2",
        "context_with_next_sentence": true
    },
    {
        "source_sentence": "時比丘尼觀察此神，以何因緣淚墮在衣？",
        "from": "T04n0201_014:0333a29_3",
        "context_with_next_sentence": true
    },
    {
        "source_sentence": "觀察是已知瞿曇彌欲入涅槃。",
        "from": "T04n0201_014:0333b01_4",
        "context_with_next_sentence": true
    },
    {
        "source_sentence": "時五百比丘尼，悉皆往詣瞿曇彌比丘尼所。",
        "from": "T04n0201_014:0333b02_5",
        "context_with_next_sentence": true
    },
    {
        "source_sentence": "時瞿曇彌語諸比丘尼言：「四大毒蛇篋難可久居，是故我今欲入涅槃。",
        "from": "T04n0201_014:0333b03_6",
        "context_with_next_sentence": true
    },
    {
        "source_sentence": "此神有柔軟心，是故墮淚在汝衣上。」",
        "from": "T04n0201_014:0333b04_7",
        "context_with_next_sentence": true
    },
    {
        "source_sentence": "五百比丘尼言：「我等同時出家，莫捨我等先入涅槃。」",
        "from": "T04n0201_014:0333b05_8",
        "context_with_next_sentence": true
    },
    {
        "source_sentence": "即說偈言：「我等共出家，　　俱離無明闇，　我等今共往，　　涅槃安隱城。",
        "from": "T04n0201_014:0333b06_9",
        "context_with_next_sentence": true
    },
    {
        "source_sentence": "　生死苦惱眾，　　處於有稠林，　云何而獨往，　　趣於甘露迹？",
        "from": "T04n0201_014:0333b10_0",
        "context_with_next_sentence": true
    },
    {
        "source_sentence": "　汝等於今者，　　云何盡涅槃？",
        "from": "T04n0201_014:0333b12_0",
        "context_with_next_sentence": true
    },
    {
        "source_sentence": "　汝若欲涅槃，　　我亦共汝去。」",
        "from": "T04n0201_014:0333b13_0",
        "context_with_next_sentence": true
    },
    {
        "source_sentence": "爾時瞿曇彌與五百比丘尼，從坐而起離於本處，即與住處神別：「我今於最後與屋別去。」",
        "from": "T04n0201_014:0333b14_0",
        "context_with_next_sentence": true
    },
    {
        "source_sentence": "天神言：「汝欲何去？」",
        "from": "T04n0201_014:0333b16_1",
        "context_with_next_sentence": true
    },
    {
        "source_sentence": "時比丘尼言：「我當詣彼不老不死無病無苦及愛憎處，亦無愛別離，我欲往至涅槃處。」",
        "from": "T04n0201_014:0333b16_2",
        "context_with_next_sentence": true
    },
    {
        "source_sentence": "時諸凡夫比丘尼即時發聲：「嗚呼怪哉！",
        "from": "T04n0201_014:0333b18_3",
        "context_with_next_sentence": true
    },
    {
        "source_sentence": "一剎那頃比丘尼僧坊皆悉空虛，譬如空中星流滅於四方，瞿曇彌比丘尼與五百比丘尼俱共往去，如恒伽河與五百河俱入大海。」",
        "from": "T04n0201_014:0333b19_4",
        "context_with_next_sentence": true
    },
    {
        "source_sentence": "爾時諸優婆夷頂禮瞿曇彌足：「願當憐愍莫捨我等。」",
        "from": "T04n0201_014:0333b22_5",
        "context_with_next_sentence": true
    },
    {
        "source_sentence": "諸比丘尼安慰諸優婆夷言：「汝等今者非是憂時。」",
        "from": "T04n0201_014:0333b23_6",
        "context_with_next_sentence": true
    },
    {
        "source_sentence": "即說偈言：「我等已知苦，　　斷集之繫縛，　以修八正道，　　得證於滅諦，　所作事已辦，　　汝等莫憂苦。",
        "from": "T04n0201_014:0333b24_7",
        "context_with_next_sentence": true
    },
    {
        "source_sentence": "　曼佛眾未闕，　　牟尼法藏住，　世尊在於世，　　我當入涅槃。",
        "from": "T04n0201_014:0333b29_0",
        "context_with_next_sentence": true
    },
    {
        "source_sentence": "　憍陳如比丘，　　及與阿富等，　如是無垢人，　　未有墮落者，　我欲入涅槃。",
        "from": "T04n0201_014:0333c02_0",
        "context_with_next_sentence": true
    },
    {
        "source_sentence": "　　難陀羅睺羅，　阿難三摩陀，　　及與阿難陀，　如是等在世，　　我當入涅槃。",
        "from": "T04n0201_014:0333c04_1",
        "context_with_next_sentence": true
    },
    {
        "source_sentence": "　牟尼得安隱，　　比丘僧和合，　壞於外道翅，　　邪道亦退散，　一最種未絕，　　我今入涅槃，　正是盛好時。",
        "from": "T04n0201_014:0333c07_0",
        "context_with_next_sentence": true
    },
    {
        "source_sentence": "　　我心願解脫，　今以得滿足，　　汝等今何故，　悲泣而墮淚？",
        "from": "T04n0201_014:0333c10_1",
        "context_with_next_sentence": true
    },
    {
        "source_sentence": "　　擊於歡喜鼓，　其音未斷絕，　　我趣解脫坊，　今正是其時。",
        "from": "T04n0201_014:0333c12_2",
        "context_with_next_sentence": true
    },
    {
        "source_sentence": "　　汝等不應愁，　汝等若念我，　　應當勤護法，　使法久住者，　　即是念於我。",
        "from": "T04n0201_014:0333c14_3",
        "context_with_next_sentence": true
    },
    {
        "source_sentence": "　是故應精勤，　　當勤護正法。",
        "from": "T04n0201_014:0333c17_0",
        "context_with_next_sentence": true
    },
    {
        "source_sentence": "　佛以憐愍故，　　聽女人出家，　汝等宜護戒，　　勿使人罵辱，　乃至於後世，　　莫使罵女人。」",
        "from": "T04n0201_014:0333c18_0",
        "context_with_next_sentence": true
    },
    {
        "source_sentence": "爾時諸比丘尼安慰餘比丘尼及諸優婆夷。",
        "from": "T04n0201_014:0333c21_0",
        "context_with_next_sentence": true
    },
    {
        "source_sentence": "時五百比丘尼，猶如行花樹，往詣佛所，正欝多羅僧，頂禮佛足，長跪合掌，而說偈言：「我今是佛母，　　如來是我父，　我從法流生，　　我乳養色身，　佛養我法身，　　我乳於世尊，　止渴須臾間，　　佛以法乳我，　經常無飢渴，　　永斷於恩愛。",
        "from": "T04n0201_014:0333c22_0",
        "context_with_next_sentence": true
    },
    {
        "source_sentence": "　我今以略說，　　我雖以乳養，　報恩以極大，　　願使一切女，　得子猶如佛，　　羅摩與阿純，　婆須等諸母，　　處於有海中，　輪迴無終始，　　我意於子緣，　得度生死海。",
        "from": "T04n0201_014:0333c29_0",
        "context_with_next_sentence": true
    },
    {
        "source_sentence": "　　女人極貴者，　名稱人帝婦，　　一切種智母，　此名不可得，　　我今已獲得。",
        "from": "T04n0201_014:0334a05_1",
        "context_with_next_sentence": true
    },
    {
        "source_sentence": "　意願若大小，　　然我悉滿足，　今者欲涅槃，　　白佛使令知。",
        "from": "T04n0201_014:0334a08_0",
        "context_with_next_sentence": true
    },
    {
        "source_sentence": "　足如蓮花葉，　　相輪盡炳著，　願為我心足，　　最後以頂禮，　最後之恭敬，　　深信而頂禮，　頂禮婆伽婆，　　身如真金聚，　願開欝多羅，　　現身使我見，　善觀如來身，　　我今趣寂滅。」",
        "from": "T04n0201_014:0334a10_0",
        "context_with_next_sentence": true
    },
    {
        "source_sentence": "爾時如來身具三十二相、八十種好，開欝多羅僧。",
        "from": "T04n0201_014:0334a16_0",
        "context_with_next_sentence": true
    },
    {
        "source_sentence": "時瞿曇彌已見佛身，頂禮佛足白言：「世尊！",
        "from": "T04n0201_014:0334a17_1",
        "context_with_next_sentence": true
    },
    {
        "source_sentence": "我入涅槃。」",
        "from": "T04n0201_014:0334a18_2",
        "context_with_next_sentence": true
    },
    {
        "source_sentence": "佛告瞿曇彌：「汝欲涅槃，我隨汝意。",
        "from": "T04n0201_014:0334a18_3",
        "context_with_next_sentence": true
    },
    {
        "source_sentence": "眾僧無減少，如月欲盡，漸漸沒時無有遺餘。",
        "from": "T04n0201_014:0334a19_4",
        "context_with_next_sentence": true
    },
    {
        "source_sentence": "弟子先去我最後往。",
        "from": "T04n0201_014:0334a20_5",
        "context_with_next_sentence": true
    },
    {
        "source_sentence": "如諸商人，商人在道，商主隨後。」",
        "from": "T04n0201_014:0334a20_6",
        "context_with_next_sentence": true
    },
    {
        "source_sentence": "時五百比丘尼遶佛世尊，如遶須彌。",
        "from": "T04n0201_014:0334a21_7",
        "context_with_next_sentence": true
    },
    {
        "source_sentence": "既遶佛已在如來前立，瞻仰尊顏無有厭足，聽聞法聲亦復無厭。",
        "from": "T04n0201_014:0334a22_8",
        "context_with_next_sentence": true
    },
    {
        "source_sentence": "得滿足已，獲法味故，難陀、羅睺羅、阿難陀、三摩提拔陀，頂禮求懺謝，一切諸聖眾，猶如不掉，寂靜默然住。",
        "from": "T04n0201_014:0334a24_0",
        "context_with_next_sentence": true
    },
    {
        "source_sentence": "唯阿難、羅睺羅、三摩提拔陀，阿難結未盡，心慈順故哀不能止，如無風樹，合掌墮淚。",
        "from": "T04n0201_014:0334a26_1",
        "context_with_next_sentence": true
    },
    {
        "source_sentence": "爾時瞿曇彌白尊者言：「阿難尊者多聞見諦，云何今者猶如凡夫？",
        "from": "T04n0201_014:0334a28_2",
        "context_with_next_sentence": true
    },
    {
        "source_sentence": "如來常說一切恩愛皆有別離。」",
        "from": "T04n0201_014:0334a29_3",
        "context_with_next_sentence": true
    },
    {
        "source_sentence": "復白尊者言：「汝不為我請佛世尊！",
        "from": "T04n0201_014:0334b01_4",
        "context_with_next_sentence": true
    },
    {
        "source_sentence": "我今云何而得此法？」",
        "from": "T04n0201_014:0334b02_5",
        "context_with_next_sentence": true
    },
    {
        "source_sentence": "而說偈言：「由汝請求故，　　我等得出家，　汝今實不空，　　皆獲實果報。",
        "from": "T04n0201_014:0334b02_6",
        "context_with_next_sentence": true
    },
    {
        "source_sentence": "　一切外道師，　　未曾得是處，　女人之身中，　　能獲甘露迹，　依佛善知識，　　是故今獲得。",
        "from": "T04n0201_014:0334b06_0",
        "context_with_next_sentence": true
    },
    {
        "source_sentence": "　汝守佛法藏，　　極當善護持，　今日是最後，　　得見於汝時，　我今入涅槃，　　乘道而往至。",
        "from": "T04n0201_014:0334b09_0",
        "context_with_next_sentence": true
    },
    {
        "source_sentence": "　佛在眾中啑，　　時我唱老壽，　佛說不敬禮，　　此事如上說。",
        "from": "T04n0201_014:0334b12_0",
        "context_with_next_sentence": true
    },
    {
        "source_sentence": "　佛亦擁護僧，　　不欲令闕減，　我亦不願樂，　　而入解脫處。",
        "from": "T04n0201_014:0334b14_0",
        "context_with_next_sentence": true
    },
    {
        "source_sentence": "　無常大風至，　　吹於聲聞樹，　根拔而倒地。",
        "from": "T04n0201_014:0334b16_0",
        "context_with_next_sentence": true
    },
    {
        "source_sentence": "　　無常金剛風，　能散須彌山，　　多陀阿伽日，　則離無明闇。",
        "from": "T04n0201_014:0334b17_1",
        "context_with_next_sentence": true
    },
    {
        "source_sentence": "　　曼佛在於世，　妙勝道涅槃，　　十力所說法，　法明金顯照，　　壞破異道論，　日光普滿照，　　佛德亦復然。",
        "from": "T04n0201_014:0334b19_2",
        "context_with_next_sentence": true
    },
    {
        "source_sentence": "　今值是妙時，　　是故欲捨身。」",
        "from": "T04n0201_014:0334b23_0",
        "context_with_next_sentence": true
    },
    {
        "source_sentence": "爾時阿難聞是偈已，尋即收淚，復說偈言：「汝今意志大，　　我不復憂念。",
        "from": "T04n0201_014:0334b24_0",
        "context_with_next_sentence": true
    },
    {
        "source_sentence": "　猶如深林中，　　蕀刺多眾苦，　又如牸象走，　　出林離苦惱，　汝今亦如是，　　走離諸世間。",
        "from": "T04n0201_014:0334b26_0",
        "context_with_next_sentence": true
    },
    {
        "source_sentence": "　今可憂愁者，　　憍慢及愚癡，　諸惡結使火，　　焚燒三有中。",
        "from": "T04n0201_014:0334b29_0",
        "context_with_next_sentence": true
    },
    {
        "source_sentence": "　汝等先涅槃，　　我疑佛世尊，　猶如大火聚，　　焰盡則火滅。」",
        "from": "T04n0201_014:0334c02_0",
        "context_with_next_sentence": true
    },
    {
        "source_sentence": "爾時摩訶波闍波提比丘尼，合掌向佛瞻仰尊顏，以偈讚曰：「南無歸命佛，　　如來大世尊，　真實語諦語，　　義語法語者。",
        "from": "T04n0201_014:0334c04_0",
        "context_with_next_sentence": true
    },
    {
        "source_sentence": "　利益不虛語，　　能真寂滅語，　無我我語者，　　過一切語者。",
        "from": "T04n0201_014:0334c08_0",
        "context_with_next_sentence": true
    },
    {
        "source_sentence": "　圓滿足眼者，　　示導於將來，　勝妙之道者，　　又常能觀察。",
        "from": "T04n0201_014:0334c10_0",
        "context_with_next_sentence": true
    },
    {
        "source_sentence": "　諸法真實相，　　作大照明者，　能除諸黑闇，　　能滅忿諍者。",
        "from": "T04n0201_014:0334c12_0",
        "context_with_next_sentence": true
    },
    {
        "source_sentence": "　然法庭燎燭，　　照於一切者，　能與眾燈明，　　又與從明者。",
        "from": "T04n0201_014:0334c14_0",
        "context_with_next_sentence": true
    },
    {
        "source_sentence": "　調御大丈夫，　　歸大解脫師，　具足十力者，　　具四無所畏。",
        "from": "T04n0201_014:0334c16_0",
        "context_with_next_sentence": true
    },
    {
        "source_sentence": "　成就不退轉，　　說法又不虛，　必定利益者，　　一切諸眾生。",
        "from": "T04n0201_014:0334c18_0",
        "context_with_next_sentence": true
    },
    {
        "source_sentence": "　釋中師子吼，　　堅實於精進，　勝妙精進者，　　能具大悲體。",
        "from": "T04n0201_014:0334c20_0",
        "context_with_next_sentence": true
    },
    {
        "source_sentence": "　世間之八法，　　所不能污者。」",
        "from": "T04n0201_014:0334c22_0",
        "context_with_next_sentence": true
    },
    {
        "source_sentence": "　釋梵四天王，　　摩醯首羅王，　閻王婆樓那，　　財富自在者，如是勝人等，合掌共讚佛：「和合放捨美妙甚深，無畏眾勝真實顯發，能為示導種種說法，善解一切飛鳥音聲，名稱滿虛空，從頂生憂鉢遮那拔羅陀，如是等諸大王種姓相續中出者，如來如日月，為天人阿須羅之所供養，得七覺意除無明闇者，又有能建立三寶勝幢。",
        "from": "T04n0201_014:0334c23_0",
        "context_with_next_sentence": true
    },
    {
        "source_sentence": "如來面貌猶金山頂光明照曜，是上丈夫名為蓮華，丈夫拘物頭、丈夫分陀，能斷貪欲瞋恚愚癡諸有結使，及以四縛。",
        "from": "T04n0201_014:0335a02_1",
        "context_with_next_sentence": true
    },
    {
        "source_sentence": "憂悲苦惱縱逸憍慢、鬪諍忿怒自貢高等。",
        "from": "T04n0201_014:0335a05_2",
        "context_with_next_sentence": true
    },
    {
        "source_sentence": "如來世尊皆悉永斷。",
        "from": "T04n0201_014:0335a06_0",
        "context_with_next_sentence": true
    },
    {
        "source_sentence": "欺偽博弈競勝欺他，共相言訟忿惱別離，如外道師捲手祕法，諸惡結習悉斷無餘。",
        "from": "T04n0201_014:0335a06_1",
        "context_with_next_sentence": true
    },
    {
        "source_sentence": "倒憍慢幢建法勝幢，能轉法輪，令淚乳血海皆悉乾竭，得禪定海深無崖限。",
        "from": "T04n0201_014:0335a08_2",
        "context_with_next_sentence": true
    },
    {
        "source_sentence": "能捨內外一切財物無所惜著，於怨親中其心平等。",
        "from": "T04n0201_014:0335a10_3",
        "context_with_next_sentence": true
    },
    {
        "source_sentence": "佛身微妙如融金聚，舌相廣長如蓮華葉，無有垢穢清淨鮮潔。",
        "from": "T04n0201_014:0335a11_4",
        "context_with_next_sentence": true
    },
    {
        "source_sentence": "其腹平滿，其臍右旋，猶如香奩。",
        "from": "T04n0201_014:0335a13_0",
        "context_with_next_sentence": true
    },
    {
        "source_sentence": "圓光一尋猶如電明，亦如真金。",
        "from": "T04n0201_014:0335a13_1",
        "context_with_next_sentence": true
    },
    {
        "source_sentence": "被精進鎧以定為護，以智慧箭能射毛百之一所射皆中，壞魔軍眾勇健無畏，人中大龍，人中真濟。",
        "from": "T04n0201_014:0335a14_2",
        "context_with_next_sentence": true
    },
    {
        "source_sentence": "定如意足無量無邊無色，宣示分別八正之道，斷除愛欲瞋害之想，誓願堅固志意安住終不輕躁，如優曇鉢花甚難可值。",
        "from": "T04n0201_014:0335a17_0",
        "context_with_next_sentence": true
    },
    {
        "source_sentence": "如來功德過於大地，及以微塵百千萬億，以八正道洗除結使，濟諸眾生度生死河，到於彼岸能示方所。",
        "from": "T04n0201_014:0335a19_1",
        "context_with_next_sentence": true
    },
    {
        "source_sentence": "三十二相、八十種好以自莊嚴，猶如綵畫。",
        "from": "T04n0201_014:0335a22_2",
        "context_with_next_sentence": true
    },
    {
        "source_sentence": "智金剛杵摧滅一切外道邪論，能示解脫涅槃妙方。",
        "from": "T04n0201_014:0335a23_3",
        "context_with_next_sentence": true
    },
    {
        "source_sentence": "得法自在不著世間，於諸入處及諸煩惱能說對治，得勝辯才善能分別一切諸法。",
        "from": "T04n0201_014:0335a24_4",
        "context_with_next_sentence": true
    },
    {
        "source_sentence": "耘除諂偽幻惑之事，布施、持戒、忍、進、定、慧皆到彼堓。",
        "from": "T04n0201_014:0335a26_5",
        "context_with_next_sentence": true
    },
    {
        "source_sentence": "阿私陀仙之所尊敬，名聞十方住最後身，既自覺了開悟眾生，功德伏藏，功德須彌，功德大海，無量名稱，無量辯才，知恩報恩。」",
        "from": "T04n0201_014:0335a27_6",
        "context_with_next_sentence": true
    },
    {
        "source_sentence": "讚佛已竟禮佛而退，將諸五百比丘尼入閑靜處，捨於命壽半加趺坐。",
        "from": "T04n0201_014:0335b01_7",
        "context_with_next_sentence": true
    },
    {
        "source_sentence": "時優婆夷最後到比丘尼所，禮比丘尼足舉聲號哭，即說偈言：「我等有諸過，　　盛智聽我悔，　我等終不復，　　更得相睹見。」",
        "from": "T04n0201_014:0335b03_8",
        "context_with_next_sentence": true
    },
    {
        "source_sentence": "波闍波提比丘尼以離欲故心意勇悍，舉手摩優婆夷而語之言：「汝等不應逐愛戀心，恩愛聚會必有離別。」",
        "from": "T04n0201_014:0335b08_0",
        "context_with_next_sentence": true
    },
    {
        "source_sentence": "即說偈言：「佛說聚會者，　　必當有離別，　一切有為法，　　悉皆是無常。",
        "from": "T04n0201_014:0335b10_1",
        "context_with_next_sentence": true
    },
    {
        "source_sentence": "　無常火熾然，　　燒滅於三有，　愛我者極多，　　我愛亦不少，　我今皆能捨，　　如此愛著等。",
        "from": "T04n0201_014:0335b13_0",
        "context_with_next_sentence": true
    },
    {
        "source_sentence": "　生死黑闇處，　　輪迴嶮阻中，　親親更相戀，　　惡見於乖離，　無常無悲愍，　　破壞使別離。",
        "from": "T04n0201_014:0335b16_0",
        "context_with_next_sentence": true
    },
    {
        "source_sentence": "　恩愛無別離，　　不應求解脫，　展轉相親愛，　　相戀轉善厚，　畢竟必別離。",
        "from": "T04n0201_014:0335b19_0",
        "context_with_next_sentence": true
    },
    {
        "source_sentence": "　　以是因緣故，　智者求解脫，　　都無所遺戀。」",
        "from": "T04n0201_014:0335b21_1",
        "context_with_next_sentence": true
    },
    {
        "source_sentence": "爾時瞿曇彌種種因緣讚涅槃已，默然而住，辭佛世尊入於涅槃，實不違言欲稱言作。",
        "from": "T04n0201_014:0335b23_0",
        "context_with_next_sentence": true
    },
    {
        "source_sentence": "諸比丘尼繫念在前入於初禪，如是次第至滅盡定，逆順觀已現種種神足，即說偈言：「身處於地上，　　引手捫日月，　變身使隱沒，　　踊出虛空中，　一身為多身，　　多身為一身，　身放大光明，　　能動於大地，　入地如赴水，　　入水如履地，　身出大光明，　　又復注大雨，　如意神足故，　　能現如斯事。」",
        "from": "T04n0201_014:0335b25_0",
        "context_with_next_sentence": true
    },
    {
        "source_sentence": "餘五百比丘尼亦現如斯諸大神變，為顯如來佛法力故，悉皆現神踊身虛空，猶如頹雲而作大雨，亦如庭燎在虛空中風吹四散，身上出水身下出火，身上出火身下出水，即說偈言：「各出千火光，　　圍遶自莊嚴，　身上出火光，　　下注於大雨，　虛空滿諸華，　　猶如瞻蔔枝，　眾花積水上。",
        "from": "T04n0201_014:0335c06_0",
        "context_with_next_sentence": true
    },
    {
        "source_sentence": "　　種種現變已，　使諸檀越等，　　發於歡喜心，　如薪盡火滅，　　入無餘涅槃。」",
        "from": "T04n0201_014:0335c14_1",
        "context_with_next_sentence": true
    },
    {
        "source_sentence": "爾時梵天王將諸梵眾，釋提桓因將六欲諸天，諸大天神及諸尊勝龍夜叉神來詣佛所，悉皆合掌白佛言：「世尊！",
        "from": "T04n0201_014:0335c17_0",
        "context_with_next_sentence": true
    },
    {
        "source_sentence": "如來以離愛結當順世間，欲使我輩為作何等？",
        "from": "T04n0201_014:0335c19_1",
        "context_with_next_sentence": true
    },
    {
        "source_sentence": "是佛世尊最後所親。」",
        "from": "T04n0201_014:0335c20_2",
        "context_with_next_sentence": true
    },
    {
        "source_sentence": "爾時如來隨時所宜，各勅令作。",
        "from": "T04n0201_014:0335c21_3",
        "context_with_next_sentence": true
    },
    {
        "source_sentence": "佛告阿難：「唱語遠近，為供養佛母者悉皆來集。」",
        "from": "T04n0201_014:0335c21_4",
        "context_with_next_sentence": true
    },
    {
        "source_sentence": "時尊者阿難舉聲悲號，而唱是言：「諸是佛弟子者不問遠近，皆聽我語應隨佛教，悉來集聚聽佛言教，彼之乳哺長養於我，最後之身今入涅槃如油盡燈滅。",
        "from": "T04n0201_014:0335c23_5",
        "context_with_next_sentence": true
    },
    {
        "source_sentence": "諸有信心知是弟子，供養佛母身速疾來集。",
        "from": "T04n0201_014:0335c26_6",
        "context_with_next_sentence": true
    },
    {
        "source_sentence": "人天之中無有女身，如是之者能乳養佛身，更無如是養生佛者，是故諸比丘應盡來集。」",
        "from": "T04n0201_014:0335c27_7",
        "context_with_next_sentence": true
    },
    {
        "source_sentence": "時四方遠近諸比丘等，齎牛頭栴檀從虛空中，如鴈鵠王，如日入照雲遍於虛空，諸比丘尼滿於虛空，其狀亦爾。",
        "from": "T04n0201_014:0336a01_0",
        "context_with_next_sentence": true
    },
    {
        "source_sentence": "時四天王捧波闍波提床之四足，帝釋梵天等亦捉五百比丘尼床，爾時諸床各竪幢幡，天曼陀羅花猶如花幕，覆諸尼上猶如禪窟，竪諸幢幡遍滿大地，天繒幡蓋亦滿空中，色貌若千種，天雨諸花鬘，亦復雨末香，香烟如雲，彌滿虛空，天諸樂等其音充塞。",
        "from": "T04n0201_014:0336a03_1",
        "context_with_next_sentence": true
    },
    {
        "source_sentence": "佛隨從後，舍利弗、目連、難陀、羅睺羅、阿那律、阿難等，梵王等諸天、阿修羅、緊那羅、摩睺羅伽、天龍夜叉圍遶佛後。",
        "from": "T04n0201_014:0336a09_2",
        "context_with_next_sentence": true
    },
    {
        "source_sentence": "爾時世尊如行金山，在波闍波提比丘尼床前，五百比丘尼床次波闍比丘尼後，一切大地莊嚴映飾未曾有，如波闍波提比丘尼所作莊嚴。",
        "from": "T04n0201_014:0336a12_3",
        "context_with_next_sentence": true
    },
    {
        "source_sentence": "瞿曇彌入涅槃時，佛世尊法主現在集諸聖眾，舍利弗、目連等在佛涅槃時，佛身既無，舍利弗、目連等皆以盡無。",
        "from": "T04n0201_014:0336a15_4",
        "context_with_next_sentence": true
    },
    {
        "source_sentence": "由是之故其所莊嚴，無及波闍波提者。",
        "from": "T04n0201_014:0336a18_5",
        "context_with_next_sentence": true
    },
    {
        "source_sentence": "此床安置寬博之處，積諸香薪用以為[卄/積]，以此五百比丘尼等屍以置于上，以種種牛頭栴檀諸雜香等用覆屍上，復以眾多香油以澆其上。",
        "from": "T04n0201_014:0336a19_0",
        "context_with_next_sentence": true
    },
    {
        "source_sentence": "爾時尊者阿難見諸比丘尼既然火已悲泣懊惱，而說偈言：「如是次第者，　　如來亦不久，　將入於寂滅。",
        "from": "T04n0201_014:0336a22_1",
        "context_with_next_sentence": true
    },
    {
        "source_sentence": "　　如火焚燒林，　獨一大樹在，　　火焰燒枝葉，　勢不得久住。",
        "from": "T04n0201_014:0336a25_2",
        "context_with_next_sentence": true
    },
    {
        "source_sentence": "　　世間皆苦惱，　演法滿三界，　　三界尊滅盡，　無一念法者。",
        "from": "T04n0201_014:0336a27_3",
        "context_with_next_sentence": true
    },
    {
        "source_sentence": "　　無量劫聚集，　得是勝法蜜，　　聲聞蜂集食；　佛入於涅槃，　　誰當與法蜜？",
        "from": "T04n0201_014:0336a29_4",
        "context_with_next_sentence": true
    },
    {
        "source_sentence": "　法盡滅不久，　　形像塔寺盡，　畫像人尚無，　　況有法服者？",
        "from": "T04n0201_014:0336b03_0",
        "context_with_next_sentence": true
    },
    {
        "source_sentence": "　諸不離欲者，　　涕泣極懊惱。",
        "from": "T04n0201_014:0336b05_0",
        "context_with_next_sentence": true
    },
    {
        "source_sentence": "　離欲者觀法，　　耶旬燒已竟，　收骨用起塔，　　令眾生供養。」",
        "from": "T04n0201_014:0336b06_0",
        "context_with_next_sentence": true
    },
    {
        "source_sentence": "時有人疑，誰應起塔而修供養？",
        "from": "T04n0201_014:0336b08_0",
        "context_with_next_sentence": true
    },
    {
        "source_sentence": "爾時世尊欲斷疑故，說三種人應起塔供養。",
        "from": "T04n0201_014:0336b08_1",
        "context_with_next_sentence": true
    },
    {
        "source_sentence": "何謂三種？",
        "from": "T04n0201_014:0336b09_2",
        "context_with_next_sentence": true
    },
    {
        "source_sentence": "佛、漏盡阿羅漢、轉輪聖王，是名三種。",
        "from": "T04n0201_014:0336b10_3",
        "context_with_next_sentence": true
    },
    {
        "source_sentence": "（六九）復次，憶僧功德善能觀察，乃捨身命猶發善心。",
        "from": "T04n0201_014:0336b11_0",
        "context_with_next_sentence": true
    },
    {
        "source_sentence": "我昔曾聞，釋迦牟尼為菩薩時，作六牙白象。",
        "from": "T04n0201_014:0336b12_1",
        "context_with_next_sentence": true
    },
    {
        "source_sentence": "時王夫人於象有怨，即募遣人指示象處語令取牙。",
        "from": "T04n0201_014:0336b13_2",
        "context_with_next_sentence": true
    },
    {
        "source_sentence": "時所遣人往至彼象所止之處，見六牙白象猶如伊羅撥象，離諸群輩與一牸象別住一處。",
        "from": "T04n0201_014:0336b14_3",
        "context_with_next_sentence": true
    },
    {
        "source_sentence": "即說偈言：「蓮花優鉢羅，　　清水滿大池，　如是之方所，　　得見於龍象，　拘陳白色花，　　其狀如乳雪，　皆同於白色，　　猶如大白山，　有脚能行動。",
        "from": "T04n0201_014:0336b16_4",
        "context_with_next_sentence": true
    },
    {
        "source_sentence": "　　彼之大象王，　其色猶如月，　　六牙從口出，　照曜甚莊嚴，　　如白蓮花聚，　近看彼象牙，　　猶如白藕根。」",
        "from": "T04n0201_014:0336b21_5",
        "context_with_next_sentence": true
    },
    {
        "source_sentence": "時彼獵師身被袈裟，掖挾弓箭，屏樹徐步向彼象所。",
        "from": "T04n0201_014:0336b25_0",
        "context_with_next_sentence": true
    },
    {
        "source_sentence": "爾時牸象見彼獵師掖挾弓箭，語象王言：「彼脫相害。」",
        "from": "T04n0201_014:0336b26_1",
        "context_with_next_sentence": true
    },
    {
        "source_sentence": "象王問言：「彼挾弓箭為著何服？」",
        "from": "T04n0201_014:0336b27_2",
        "context_with_next_sentence": true
    },
    {
        "source_sentence": "牸象答言：「身著袈裟。」",
        "from": "T04n0201_014:0336b28_3",
        "context_with_next_sentence": true
    },
    {
        "source_sentence": "象王語言：「身被袈裟，何所怖畏？」",
        "from": "T04n0201_014:0336b28_4",
        "context_with_next_sentence": true
    },
    {
        "source_sentence": "即說偈言：「如是之幢相，　　不害於外物，　內有慈悲心，　　常救護一切，　是故彼人所，　　不應生怖畏。",
        "from": "T04n0201_014:0336b29_5",
        "context_with_next_sentence": true
    },
    {
        "source_sentence": "　見者獲安隱，　　寂然得勝妙，　如月有清涼，　　終不變於熱。」",
        "from": "T04n0201_014:0336c04_0",
        "context_with_next_sentence": true
    },
    {
        "source_sentence": "爾時牸象聞是偈已更不驚疑。",
        "from": "T04n0201_014:0336c06_0",
        "context_with_next_sentence": true
    },
    {
        "source_sentence": "時彼獵師入稠林間伺候其便，即以毒箭射中象王。",
        "from": "T04n0201_014:0336c06_1",
        "context_with_next_sentence": true
    },
    {
        "source_sentence": "時彼牸象語象王言：「爾稱袈裟必有慈悲，云何今者作如此事？」",
        "from": "T04n0201_014:0336c08_0",
        "context_with_next_sentence": true
    },
    {
        "source_sentence": "爾時象王，即說偈言：「此是解脫服，　　煩惱心所作，　遠離於慈悲，　　悉非衣服過。",
        "from": "T04n0201_014:0336c09_1",
        "context_with_next_sentence": true
    },
    {
        "source_sentence": "　如銅真金塗，　　陶鍊始知雜，　誑惑諸凡夫，　　愚者謂為真。",
        "from": "T04n0201_014:0336c12_0",
        "context_with_next_sentence": true
    },
    {
        "source_sentence": "　智者善分別，　　知是金塗銅，　惡心弓箭故，　　是以傷害我。",
        "from": "T04n0201_014:0336c14_0",
        "context_with_next_sentence": true
    },
    {
        "source_sentence": "　袈裟善寂服，　　乃是惡心眾，　若善觀察者，　　袈裟恒善服。」",
        "from": "T04n0201_014:0336c16_0",
        "context_with_next_sentence": true
    },
    {
        "source_sentence": "爾時牸象甚懷瞋忿，語象王言：「汝言大善！",
        "from": "T04n0201_014:0336c18_0",
        "context_with_next_sentence": true
    },
    {
        "source_sentence": "我不能忍，不隨爾語。",
        "from": "T04n0201_014:0336c19_0",
        "context_with_next_sentence": true
    },
    {
        "source_sentence": "欲取彼人以解支節。」",
        "from": "T04n0201_014:0336c19_1",
        "context_with_next_sentence": true
    },
    {
        "source_sentence": "菩薩象王語牸象言：「不治結使心則如是，汝莫瞋恚作如是語，不應於彼生於忿怒。」",
        "from": "T04n0201_014:0336c20_2",
        "context_with_next_sentence": true
    },
    {
        "source_sentence": "即說偈言：「如人鬼入心，　　癡狂毀罵醫，　醫師治於鬼，　　不責病苦人。",
        "from": "T04n0201_014:0336c22_3",
        "context_with_next_sentence": true
    },
    {
        "source_sentence": "　結使亦如鬼，　　無明所覆故，　能生貪瞋癡，　　但當除煩惱，　何須責彼人？",
        "from": "T04n0201_014:0336c25_0",
        "context_with_next_sentence": true
    },
    {
        "source_sentence": "　　若我成菩提，　名稱遍三界，　　諂偽諸結使，　念定勤精進，　　以滅於結使，　以智錐鑱利，　　斷絕彼諸結，　必當令乾竭，　　燒滅使無餘。",
        "from": "T04n0201_014:0336c27_1",
        "context_with_next_sentence": true
    },
    {
        "source_sentence": "　我將來必當，　　苦惱殘滅之。」",
        "from": "T04n0201_014:0337a03_0",
        "context_with_next_sentence": true
    },
    {
        "source_sentence": "菩薩象王說是偈時，牸象默然。",
        "from": "T04n0201_014:0337a04_0",
        "context_with_next_sentence": true
    },
    {
        "source_sentence": "時諸群象咸皆來集，菩薩象王作是思惟：「彼諸象等得無傷害於彼人乎？」",
        "from": "T04n0201_014:0337a04_1",
        "context_with_next_sentence": true
    },
    {
        "source_sentence": "作是念已，向獵師所語彼獵人：「向我腹下我覆護汝。",
        "from": "T04n0201_014:0337a06_2",
        "context_with_next_sentence": true
    },
    {
        "source_sentence": "彼諸象等脫加傷害，即遣諸象各皆使去。」",
        "from": "T04n0201_014:0337a07_3",
        "context_with_next_sentence": true
    },
    {
        "source_sentence": "語獵師言：「汝所須者今隨汝取。」",
        "from": "T04n0201_014:0337a08_4",
        "context_with_next_sentence": true
    },
    {
        "source_sentence": "時彼獵師聞是語已作是思惟：「如我今者無有慈心，不如彼象。」",
        "from": "T04n0201_014:0337a09_5",
        "context_with_next_sentence": true
    },
    {
        "source_sentence": "涕泣啼哭。",
        "from": "T04n0201_014:0337a11_6",
        "context_with_next_sentence": true
    },
    {
        "source_sentence": "象王問言：「汝何故哭？」",
        "from": "T04n0201_014:0337a11_7",
        "context_with_next_sentence": true
    },
    {
        "source_sentence": "獵師答言：「逼惱故哭。」",
        "from": "T04n0201_014:0337a11_8",
        "context_with_next_sentence": true
    },
    {
        "source_sentence": "象王語言：「我恐諸象傷害汝故喚汝腹下，非我身體壓於汝耶？」",
        "from": "T04n0201_014:0337a12_9",
        "context_with_next_sentence": true
    },
    {
        "source_sentence": "答言：「不也，非身壓我。」",
        "from": "T04n0201_014:0337a13_10",
        "context_with_next_sentence": true
    },
    {
        "source_sentence": "又復語言：「非此牸象出於惡語觸惱於汝，使汝哭耶？」",
        "from": "T04n0201_014:0337a14_11",
        "context_with_next_sentence": true
    },
    {
        "source_sentence": "答言：「亦無惡言來惱於我，乃以今有大慈悲道德之故。",
        "from": "T04n0201_014:0337a15_12",
        "context_with_next_sentence": true
    },
    {
        "source_sentence": "我以惡心毒箭害汝，汝乃以慈心恐畏諸象而見傷害覆我腹下。",
        "from": "T04n0201_014:0337a17_13",
        "context_with_next_sentence": true
    },
    {
        "source_sentence": "我以此事逼惱我心，畏故哭耳。」",
        "from": "T04n0201_014:0337a18_14",
        "context_with_next_sentence": true
    },
    {
        "source_sentence": "即說偈言：「我今以毒箭，　　傷害象王身，　汝以慈道德，　　而用傷我心。",
        "from": "T04n0201_014:0337a19_15",
        "context_with_next_sentence": true
    },
    {
        "source_sentence": "　害心傷可愈，　　今傷汝道德，　愚心瘡難復。",
        "from": "T04n0201_014:0337a22_0",
        "context_with_next_sentence": true
    },
    {
        "source_sentence": "　　汝德如大海，　誰說能使盡？",
        "from": "T04n0201_014:0337a23_1",
        "context_with_next_sentence": true
    },
    {
        "source_sentence": "　　傷害汝命者，　安慰慈覆護，　　若說而言之，　我形雖是人，　　都無慈仁德，　空有是屍骸，　　有劇於畜獸，　相貌如似人，　　作惡劇畜生。",
        "from": "T04n0201_014:0337a24_2",
        "context_with_next_sentence": true
    },
    {
        "source_sentence": "　汝雖受獸身，　　道德人中上，　形相雖非人，　　道德乃是人。」",
        "from": "T04n0201_014:0337a29_0",
        "context_with_next_sentence": true
    },
    {
        "source_sentence": "菩薩象王問獵師言：「汝速答我！",
        "from": "T04n0201_014:0337b02_0",
        "context_with_next_sentence": true
    },
    {
        "source_sentence": "汝以何事而來射我？」",
        "from": "T04n0201_014:0337b02_1",
        "context_with_next_sentence": true
    },
    {
        "source_sentence": "獵師答言：「為王所使，於汝身分少有所取，非我自心來傷害汝。」",
        "from": "T04n0201_014:0337b03_2",
        "context_with_next_sentence": true
    },
    {
        "source_sentence": "象王答言：「如有所須汝今疾取。」",
        "from": "T04n0201_014:0337b04_3",
        "context_with_next_sentence": true
    },
    {
        "source_sentence": "爾時象王即說偈言：「汝欲有所須，　　張手速受之，　諸發菩薩心，　　一切無悋惜，　隨汝所須者，　　悉當捨與汝，　須牙即與牙，　　恣汝拔斷取，　我以濟救故，　　由此受是形，　一切我皆捨，　　所須隨意取，　我為利己者，　　速能至涅槃，　為諸眾生故，　　三有中受身，　為諸種智故，　　悲救以為因。」",
        "from": "T04n0201_014:0337b05_4",
        "context_with_next_sentence": true
    },
    {
        "source_sentence": "獵師慚恥作如是言：「為王所使來取汝牙。」",
        "from": "T04n0201_014:0337b15_0",
        "context_with_next_sentence": true
    },
    {
        "source_sentence": "象王答言：「隨汝意取勿生疑難。」",
        "from": "T04n0201_014:0337b16_0",
        "context_with_next_sentence": true
    },
    {
        "source_sentence": "獵師答言：「我實不能拔取汝牙。」",
        "from": "T04n0201_014:0337b16_1",
        "context_with_next_sentence": true
    },
    {
        "source_sentence": "即說偈言：「汝慈心盈滿，　　我畏彼慈父，　若拔汝牙者，　　我手必墮落。」",
        "from": "T04n0201_014:0337b17_2",
        "context_with_next_sentence": true
    },
    {
        "source_sentence": "爾時象王語獵師言：「汝若畏者當與汝拔。」",
        "from": "T04n0201_014:0337b20_0",
        "context_with_next_sentence": true
    },
    {
        "source_sentence": "作是語已以鼻絞牙，牙根極深久乃拔出，時彼象王血大流出，即說偈言：「拔牙處血出，　　從膊而流下，　象王極福利，　　其白如鉢頭，　拘勿頭花等，　　積聚為大聚，　時彼諸花聚，　　白如象王身，　又似大石山，　　白雪覆其上，　譬如高山頂，　　赤朱流來下。」",
        "from": "T04n0201_014:0337b21_0",
        "context_with_next_sentence": true
    },
    {
        "source_sentence": "爾時象王苦痛戰掉，尚自安慰。",
        "from": "T04n0201_014:0337b29_0",
        "context_with_next_sentence": true
    },
    {
        "source_sentence": "時有一天，即說偈言：「心當堅安住，　　莫為愚癡悶，　當觀苦惱眾，　　云何可濟拔？",
        "from": "T04n0201_014:0337b29_1",
        "context_with_next_sentence": true
    },
    {
        "source_sentence": "　世界皆有死，　　汝當為拯拔，　當持堅牢志，　　莫生憂惱心。」",
        "from": "T04n0201_014:0337c04_0",
        "context_with_next_sentence": true
    },
    {
        "source_sentence": "　天人阿修羅，　　乾闥婆夜叉，　滿於虛空中，　　歎說未曾有。",
        "from": "T04n0201_014:0337c06_0",
        "context_with_next_sentence": true
    },
    {
        "source_sentence": "　天神作是言：　　「昔來極希有，　能為難苦事。",
        "from": "T04n0201_014:0337c08_0",
        "context_with_next_sentence": true
    },
    {
        "source_sentence": "　　拔牙極大苦，　受痛於當今，　　內心向菩提，　求於最勝果，　　終無退轉意。」",
        "from": "T04n0201_014:0337c09_1",
        "context_with_next_sentence": true
    },
    {
        "source_sentence": "復有天神語彼天言：「如此菩薩終無退轉。」",
        "from": "T04n0201_014:0337c12_0",
        "context_with_next_sentence": true
    },
    {
        "source_sentence": "復說偈言：「知子拔牙苦，　　悲念於地獄。」",
        "from": "T04n0201_014:0337c13_1",
        "context_with_next_sentence": true
    },
    {
        "source_sentence": "時彼象王既拔牙已，默然而住。",
        "from": "T04n0201_014:0337c15_0",
        "context_with_next_sentence": true
    },
    {
        "source_sentence": "爾時獵師作是思惟：「拔牙著地將無悔耶？",
        "from": "T04n0201_014:0337c15_1",
        "context_with_next_sentence": true
    },
    {
        "source_sentence": "而不施我？」",
        "from": "T04n0201_014:0337c16_2",
        "context_with_next_sentence": true
    },
    {
        "source_sentence": "象王知念安慰共語，即說偈言：「牙如拘勿頭，　　亦似白藕根，　六牙盡施汝，　　諸牙中最上，　施汝使安樂。",
        "from": "T04n0201_014:0337c17_0",
        "context_with_next_sentence": true
    },
    {
        "source_sentence": "　　小待我責心，　漸使苦痛息，　　使我於汝所，　得敬重信心。",
        "from": "T04n0201_014:0337c20_1",
        "context_with_next_sentence": true
    },
    {
        "source_sentence": "　　假使汝意謂，　我是極惡人，　　殺盜婬欺汝，　偽詐不善具。",
        "from": "T04n0201_014:0337c22_2",
        "context_with_next_sentence": true
    },
    {
        "source_sentence": "　　聽我答汝意，　汝可作眾惡，　　害心弓利箭，　我皆忘不憶，　　唯憶敬袈裟，　見之心敬信。",
        "from": "T04n0201_014:0337c24_3",
        "context_with_next_sentence": true
    },
    {
        "source_sentence": "　　施者及受者，　有淨有不淨，　　我今是施主，　悉具於清淨，　　待我料理心，　使果報廣大，　　乃當施於汝。」",
        "from": "T04n0201_014:0337c27_4",
        "context_with_next_sentence": true
    },
    {
        "source_sentence": "爾時象王語獵師言：「此袈裟者是離欲幢，由我尊重敬心視之。」",
        "from": "T04n0201_014:0338a02_0",
        "context_with_next_sentence": true
    },
    {
        "source_sentence": "以鼻擎牙授與獵師，即說偈言：「我今真實語，　　毒箭射我身，　無有微恨心，　　加惡報於汝。",
        "from": "T04n0201_014:0338a03_1",
        "context_with_next_sentence": true
    },
    {
        "source_sentence": "　以是實語因，　　速疾證菩提，　度脫諸眾生，　　如是諸苦惱。」",
        "from": "T04n0201_014:0338a07_0",
        "context_with_next_sentence": true
    },
    {
        "source_sentence": "說是偈已即便以牙施與獵師。",
        "from": "T04n0201_014:0338a09_0",
        "context_with_next_sentence": true
    },
    {
        "source_sentence": "以何因緣而引此喻？",
        "from": "T04n0201_014:0338a09_1",
        "context_with_next_sentence": true
    },
    {
        "source_sentence": "過去無量百千身中，常作如是難捨之施，本作誓願欲成願果，欲使諸有眾生所受苦惱使得本道，欲使人解，自守清淨心生信敬，是故引此方喻。",
        "from": "T04n0201_014:0338a10_2",
        "context_with_next_sentence": true
    },
    {
        "source_sentence": "（七〇）復次，菩薩大人，為諸眾生不惜身命。",
        "from": "T04n0201_014:0338a14_0",
        "context_with_next_sentence": true
    },
    {
        "source_sentence": "我昔曾聞，雪山之中，有二鹿王，各領群鹿，其數五百，於山食草。",
        "from": "T04n0201_014:0338a15_0",
        "context_with_next_sentence": true
    },
    {
        "source_sentence": "爾時波羅[木*奈]城中有王名梵摩達，時彼國王到雪山中，遣人張圍圍彼雪山。",
        "from": "T04n0201_014:0338a16_1",
        "context_with_next_sentence": true
    },
    {
        "source_sentence": "時諸鹿等盡墮圍中，無可歸依得有脫處，乃至無有一鹿可得脫者。",
        "from": "T04n0201_014:0338a18_2",
        "context_with_next_sentence": true
    },
    {
        "source_sentence": "爾時鹿王其色班駮如雜寶填。",
        "from": "T04n0201_014:0338a19_3",
        "context_with_next_sentence": true
    },
    {
        "source_sentence": "「作何方便使諸鹿等得免此難？」",
        "from": "T04n0201_014:0338a20_4",
        "context_with_next_sentence": true
    },
    {
        "source_sentence": "復作是念：「更無餘計，唯直趣王。」",
        "from": "T04n0201_014:0338a21_5",
        "context_with_next_sentence": true
    },
    {
        "source_sentence": "作是念已逕詣王所。",
        "from": "T04n0201_014:0338a22_6",
        "context_with_next_sentence": true
    },
    {
        "source_sentence": "時王見已勅其左右：「慎莫傷害，聽恣使來。」",
        "from": "T04n0201_014:0338a22_7",
        "context_with_next_sentence": true
    },
    {
        "source_sentence": "時彼鹿王既到王所，而作是言：「大王！",
        "from": "T04n0201_014:0338a23_8",
        "context_with_next_sentence": true
    },
    {
        "source_sentence": "莫以遊戲殺諸群鹿用為歡樂，勿為此事。",
        "from": "T04n0201_014:0338a24_9",
        "context_with_next_sentence": true
    },
    {
        "source_sentence": "願王哀愍放捨群鹿莫令傷害。」",
        "from": "T04n0201_014:0338a25_10",
        "context_with_next_sentence": true
    },
    {
        "source_sentence": "王語鹿王：「我須鹿肉食。」",
        "from": "T04n0201_014:0338a26_11",
        "context_with_next_sentence": true
    },
    {
        "source_sentence": "鹿王答言：「王若須肉，我當日日奉送一鹿。",
        "from": "T04n0201_014:0338a27_0",
        "context_with_next_sentence": true
    },
    {
        "source_sentence": "王若頓殺肉必臭敗不得停久，日取一鹿，鹿日滋多，王不乏肉。」",
        "from": "T04n0201_014:0338a28_0",
        "context_with_next_sentence": true
    },
    {
        "source_sentence": "王即然可。",
        "from": "T04n0201_014:0338a29_1",
        "context_with_next_sentence": true
    },
    {
        "source_sentence": "爾時菩薩鹿王語彼鹿王提婆達多言：「我今共爾，日出一鹿供彼王食，我於今日出送一鹿，汝於明日復送一鹿。」",
        "from": "T04n0201_014:0338a29_2",
        "context_with_next_sentence": true
    },
    {
        "source_sentence": "共為言要，迭互送鹿至於多時。",
        "from": "T04n0201_014:0338b03_3",
        "context_with_next_sentence": true
    },
    {
        "source_sentence": "後於一時，提婆達多鹿王出一牸鹿，懷妊垂產，向提婆達多求哀請命，而作是言：「我身今死不敢辭託，須待我產供厨不恨。」",
        "from": "T04n0201_014:0338b04_4",
        "context_with_next_sentence": true
    },
    {
        "source_sentence": "時彼鹿王不聽其語：「汝今但去，誰當代汝？」",
        "from": "T04n0201_014:0338b07_5",
        "context_with_next_sentence": true
    },
    {
        "source_sentence": "便生瞋忿。",
        "from": "T04n0201_014:0338b08_6",
        "context_with_next_sentence": true
    },
    {
        "source_sentence": "時彼牸鹿既被瞋責，作是思惟：「彼之鹿王極為慈愍，我當歸請脫免兒命。」",
        "from": "T04n0201_014:0338b08_7",
        "context_with_next_sentence": true
    },
    {
        "source_sentence": "作是念已往菩薩所，前膝跪地向菩薩鹿王，具以上事向彼鹿王而說偈言：「我今無救護，　　唯願濟拔我，　多有諸眾生，　　我今獨怖迮。",
        "from": "T04n0201_014:0338b10_8",
        "context_with_next_sentence": true
    },
    {
        "source_sentence": "　願垂哀憐愍，　　拔濟我苦難，　我更無所恃，　　唯來歸依汝。",
        "from": "T04n0201_014:0338b15_0",
        "context_with_next_sentence": true
    },
    {
        "source_sentence": "　汝常樂利益，　　安樂諸眾生，　我今若就死，　　兩命俱不全，　今願救我胎，　　使得一全命。」",
        "from": "T04n0201_014:0338b17_0",
        "context_with_next_sentence": true
    },
    {
        "source_sentence": "菩薩鹿王聞此偈已，問彼鹿言：「為向汝王自陳說未？」",
        "from": "T04n0201_014:0338b20_0",
        "context_with_next_sentence": true
    },
    {
        "source_sentence": "牸鹿答言：「我以歸向，不聽我語，但見瞋責誰代汝者？」",
        "from": "T04n0201_014:0338b21_1",
        "context_with_next_sentence": true
    },
    {
        "source_sentence": "即說偈言：「彼見瞋呵責，　　無有救愍心，　見勅速往彼，　　誰有代汝者？",
        "from": "T04n0201_014:0338b22_2",
        "context_with_next_sentence": true
    },
    {
        "source_sentence": "　我今歸依汝，　　悲愍為體者，　是故應令我，　　使得免一命。」",
        "from": "T04n0201_014:0338b25_0",
        "context_with_next_sentence": true
    },
    {
        "source_sentence": "菩薩鹿王語彼鹿言：「汝莫憂惱隨汝意去，我自思惟。」",
        "from": "T04n0201_014:0338b27_0",
        "context_with_next_sentence": true
    },
    {
        "source_sentence": "時鹿聞已踊躍歡喜還詣本群。",
        "from": "T04n0201_014:0338b28_1",
        "context_with_next_sentence": true
    },
    {
        "source_sentence": "菩薩鹿王作是思惟：「若遣餘鹿當作是語：『我未應去，云何遣我？』」",
        "from": "T04n0201_014:0338b28_2",
        "context_with_next_sentence": true
    },
    {
        "source_sentence": "作是念已心即開悟，而說偈言：「我今躬自當，　　往詣彼王厨，　我於諸眾生，　　誓願必當救。",
        "from": "T04n0201_014:0338c01_3",
        "context_with_next_sentence": true
    },
    {
        "source_sentence": "　我若以己身，　　用貿蚊蟻命，　能作如是者，　　尚有大利益。",
        "from": "T04n0201_014:0338c05_0",
        "context_with_next_sentence": true
    },
    {
        "source_sentence": "　所以畜身者，　　正為救濟故，　設得代一命，　　捨身猶草芥。」",
        "from": "T04n0201_014:0338c07_0",
        "context_with_next_sentence": true
    },
    {
        "source_sentence": "說是偈已，即集所領諸群鹿等，「我於汝等諸有不足，聽我懺悔。",
        "from": "T04n0201_014:0338c09_0",
        "context_with_next_sentence": true
    },
    {
        "source_sentence": "我欲捨汝，以代他命欲向王厨。」",
        "from": "T04n0201_014:0338c10_1",
        "context_with_next_sentence": true
    },
    {
        "source_sentence": "爾時諸鹿聞是語已盡各悲戀，而作是言：「願王莫往，我等代去。」",
        "from": "T04n0201_014:0338c12_0",
        "context_with_next_sentence": true
    },
    {
        "source_sentence": "鹿王答言：「我以立誓自當身去，若遣汝等必生苦惱，今我歡喜無有不悅。」",
        "from": "T04n0201_014:0338c13_1",
        "context_with_next_sentence": true
    },
    {
        "source_sentence": "即說偈言：「不離欲捨身，　　必當有生處，　我今為救彼，　　捨身必轉勝。",
        "from": "T04n0201_014:0338c15_2",
        "context_with_next_sentence": true
    },
    {
        "source_sentence": "　我今知此身，　　必當有敗壞，　今為救愍故，　　便是法捨身。",
        "from": "T04n0201_014:0338c18_0",
        "context_with_next_sentence": true
    },
    {
        "source_sentence": "　得為法因者，　　云何不歡喜？」",
        "from": "T04n0201_014:0338c20_0",
        "context_with_next_sentence": true
    },
    {
        "source_sentence": "爾時諸鹿種種諫喻，遂至疲極不能令彼使有止心。",
        "from": "T04n0201_014:0338c21_0",
        "context_with_next_sentence": true
    },
    {
        "source_sentence": "時彼鹿王往詣王厨，諸鹿舉群并提婆達多鹿群，盡逐鹿王向波羅[木*奈]，既出林已報謝群鹿使還所止，唯己一身詣王厨所。",
        "from": "T04n0201_014:0338c22_1",
        "context_with_next_sentence": true
    },
    {
        "source_sentence": "時彼厨典先見鹿王者，即便識之，往白於王，稱彼鹿王自來詣厨。",
        "from": "T04n0201_014:0338c25_2",
        "context_with_next_sentence": true
    },
    {
        "source_sentence": "王聞是語，身自出來向鹿王所。",
        "from": "T04n0201_014:0338c26_3",
        "context_with_next_sentence": true
    },
    {
        "source_sentence": "王告之言：「汝鹿盡耶？",
        "from": "T04n0201_014:0338c27_4",
        "context_with_next_sentence": true
    },
    {
        "source_sentence": "云何自來？」",
        "from": "T04n0201_014:0338c28_5",
        "context_with_next_sentence": true
    },
    {
        "source_sentence": "鹿王答言：「由王擁護鹿倍眾多。",
        "from": "T04n0201_014:0338c28_6",
        "context_with_next_sentence": true
    },
    {
        "source_sentence": "所以來者，為一妊身牸鹿，欲代其命身詣王厨。」",
        "from": "T04n0201_014:0338c29_7",
        "context_with_next_sentence": true
    },
    {
        "source_sentence": "即說偈言：「意欲有所求，　　不足滿其心，　我力所能辦，　　若當不為者，　與木有何異？",
        "from": "T04n0201_014:0339a01_8",
        "context_with_next_sentence": true
    },
    {
        "source_sentence": "　　設於生死中，　捨此臭穢形，　　當自空敗壞，　不為毫釐善。",
        "from": "T04n0201_014:0339a04_9",
        "context_with_next_sentence": true
    },
    {
        "source_sentence": "　　此身必歸壞，　捨己他得全，　　我為得大利。」",
        "from": "T04n0201_014:0339a06_10",
        "context_with_next_sentence": true
    },
    {
        "source_sentence": "爾時梵摩達王聞是語已，身毛皆竪，即說偈言：「我是人形鹿，　　汝是鹿形人，　具功德名人，　　殘惡是畜生。",
        "from": "T04n0201_014:0339a08_0",
        "context_with_next_sentence": true
    },
    {
        "source_sentence": "　嗚呼有智者，　　嗚呼有勇猛，　嗚呼能悲愍，　　救濟眾生者。",
        "from": "T04n0201_014:0339a12_0",
        "context_with_next_sentence": true
    },
    {
        "source_sentence": "　汝作是志形，　　即是教示我。",
        "from": "T04n0201_014:0339a14_0",
        "context_with_next_sentence": true
    },
    {
        "source_sentence": "　汝今還歸去，　　及諸群鹿等，　莫生怖畏想。",
        "from": "T04n0201_014:0339a15_0",
        "context_with_next_sentence": true
    },
    {
        "source_sentence": "　　我今發誓願，　永更不復食，　　一切諸鹿肉。」",
        "from": "T04n0201_014:0339a16_1",
        "context_with_next_sentence": true
    },
    {
        "source_sentence": "爾時鹿王白王言：「王若垂矜，應自往詣彼群鹿所，躬自安慰施與無畏。」",
        "from": "T04n0201_014:0339a18_0",
        "context_with_next_sentence": true
    },
    {
        "source_sentence": "王聞是語，身自詣林，到鹿群所施鹿無畏，即說偈言：「是我國界內，　　一切諸群鹿，　我以堅擁護，　　慎莫生恐怖。",
        "from": "T04n0201_014:0339a19_1",
        "context_with_next_sentence": true
    },
    {
        "source_sentence": "　我今此林木，　　及以諸泉池，　悉以施諸鹿，　　更不聽殺害。",
        "from": "T04n0201_014:0339a23_0",
        "context_with_next_sentence": true
    },
    {
        "source_sentence": "　是故名此林，　　即名施鹿林。」",
        "from": "T04n0201_014:0339a25_0",
        "context_with_next_sentence": true
    },
    {
        "source_sentence": "大莊嚴論經卷第十四",
        "from": "T04n0201_014:0339a26_0",
        "context_with_next_sentence": false
    }
]