[
    {
        "source_sentence": "佛說四願經",
        "from": "T17n0735_001:0536b15_0",
        "context_with_next_sentence": true
    },
    {
        "source_sentence": "吳月支國居士支謙譯",
        "from": "T17n0735_001:0536b17_0",
        "context_with_next_sentence": true
    },
    {
        "source_sentence": "聞如是：一時佛在拘夷那竭國，與五百比丘僧，坐於尼延樹下，為數千萬人說法。",
        "from": "T17n0735_001:0536b18_0",
        "context_with_next_sentence": true
    },
    {
        "source_sentence": "於是城中有豪長者，財富無數，名曰純陀。",
        "from": "T17n0735_001:0536b19_1",
        "context_with_next_sentence": true
    },
    {
        "source_sentence": "純陀有子，厥年十四，時得重病，不免所疾，遂便喪亡。",
        "from": "T17n0735_001:0536b20_2",
        "context_with_next_sentence": true
    },
    {
        "source_sentence": "父母、兄弟、宗親中外莫不愛重，啼哭憂愁，安可言乎！",
        "from": "T17n0735_001:0536b22_3",
        "context_with_next_sentence": true
    },
    {
        "source_sentence": "爾時純陀聞佛來化，心大歡喜，便告其妻言：「今佛在此，宜當往見。",
        "from": "T17n0735_001:0536b23_4",
        "context_with_next_sentence": true
    },
    {
        "source_sentence": "聞佛說經法者，莫不解悅，忘憂除患！」",
        "from": "T17n0735_001:0536b24_5",
        "context_with_next_sentence": true
    },
    {
        "source_sentence": "即與其妻、親族、僕使俱到佛所，為佛作禮，却坐一面。",
        "from": "T17n0735_001:0536b25_6",
        "context_with_next_sentence": true
    },
    {
        "source_sentence": "長者純陀長跪叉手，前白佛言：「人在世間，積聚錢財，思慮勤苦，不敢衣食，不知布施、奉持經戒，無尊無卑。",
        "from": "T17n0735_001:0536b27_0",
        "context_with_next_sentence": true
    },
    {
        "source_sentence": "獲得如願者，或時命盡。",
        "from": "T17n0735_001:0536b29_1",
        "context_with_next_sentence": true
    },
    {
        "source_sentence": "父母、兄弟、妻子、親屬啼哭愁毒，為其棺殮，遣送財寶、衣被、飲食，寧有益於死者不？」",
        "from": "T17n0735_001:0536c01_0",
        "context_with_next_sentence": true
    },
    {
        "source_sentence": "佛告純陀及諸會弟子：「聽我所說，善思念之！」",
        "from": "T17n0735_001:0536c02_1",
        "context_with_next_sentence": true
    },
    {
        "source_sentence": "純陀眷屬、諸會弟子皆各叉手，一心受教而聽。",
        "from": "T17n0735_001:0536c03_2",
        "context_with_next_sentence": true
    },
    {
        "source_sentence": "佛言：「人有四願，不可常保。",
        "from": "T17n0735_001:0536c06_0",
        "context_with_next_sentence": true
    },
    {
        "source_sentence": "何等為四？",
        "from": "T17n0735_001:0536c06_1",
        "context_with_next_sentence": true
    },
    {
        "source_sentence": "「第一願者，是人身。",
        "from": "T17n0735_001:0536c06_2",
        "context_with_next_sentence": true
    },
    {
        "source_sentence": "沐浴、莊飾、飯食、五樂常先與之，疾病卒至，不能止之。",
        "from": "T17n0735_001:0536c07_3",
        "context_with_next_sentence": true
    },
    {
        "source_sentence": "命盡，軀強在地，不隨人魂神去。",
        "from": "T17n0735_001:0536c08_4",
        "context_with_next_sentence": true
    },
    {
        "source_sentence": "空愛重之，復何益也！",
        "from": "T17n0735_001:0536c09_5",
        "context_with_next_sentence": true
    },
    {
        "source_sentence": "「第二願者，謂有財產、官爵、俸祿。",
        "from": "T17n0735_001:0536c10_0",
        "context_with_next_sentence": true
    },
    {
        "source_sentence": "得之者喜，不得愁憂。",
        "from": "T17n0735_001:0536c10_1",
        "context_with_next_sentence": true
    },
    {
        "source_sentence": "疾病，死至命盡，所有財物、官爵、俸祿，故在世間，不隨人魂神去，空為愁苦。",
        "from": "T17n0735_001:0536c11_2",
        "context_with_next_sentence": true
    },
    {
        "source_sentence": "「第三願者，謂有父母、兄弟、妻子、中外、親屬、朋友、知識、恩愛榮樂。",
        "from": "T17n0735_001:0536c13_0",
        "context_with_next_sentence": true
    },
    {
        "source_sentence": "疾病，至死命盡，復不能救我命，亦不能隨我魂神去。",
        "from": "T17n0735_001:0536c14_1",
        "context_with_next_sentence": true
    },
    {
        "source_sentence": "空啼哭，送我到城外深塚間，以棄我去，各疾還歸。",
        "from": "T17n0735_001:0536c15_2",
        "context_with_next_sentence": true
    },
    {
        "source_sentence": "雖追念我，愁苦憂思，不過十日，諸家宗族、男女聚會，相向歌舞，快共飲食，相對談笑，捐忘死人。",
        "from": "T17n0735_001:0536c16_3",
        "context_with_next_sentence": true
    },
    {
        "source_sentence": "雖有父母、兄弟、妻子、中外、親屬、朋友、知識，不能共追我命，空悲之，復何益也！",
        "from": "T17n0735_001:0536c19_4",
        "context_with_next_sentence": true
    },
    {
        "source_sentence": "「第四願者，是人意。",
        "from": "T17n0735_001:0536c21_0",
        "context_with_next_sentence": true
    },
    {
        "source_sentence": "天下人少有能守護其意者，皆放心恣意，婬於五樂，貪利疾妬，忿怒鬪諍，不信道德。",
        "from": "T17n0735_001:0536c21_1",
        "context_with_next_sentence": true
    },
    {
        "source_sentence": "至於身死壽盡，魂神去矣，三者相追逐，不得相離。",
        "from": "T17n0735_001:0536c23_2",
        "context_with_next_sentence": true
    },
    {
        "source_sentence": "譬如雀飛，意隨其兩翅，意為身神，兩翅為魂魄，人不能守護其意，皆從惡念所為，殺、盜、貪、婬，以生時所為罪，死入太山地獄中，為飢餓鬼。",
        "from": "T17n0735_001:0536c24_3",
        "context_with_next_sentence": true
    },
    {
        "source_sentence": "罪竟，乃出為畜生，當為人所屠割。",
        "from": "T17n0735_001:0537a02_4",
        "context_with_next_sentence": true
    },
    {
        "source_sentence": "作人放心快意故，入三惡道。」",
        "from": "T17n0735_001:0537a03_5",
        "context_with_next_sentence": true
    },
    {
        "source_sentence": "佛告純陀及諸弟子：「當端汝心，守護汝意！",
        "from": "T17n0735_001:0537a05_0",
        "context_with_next_sentence": true
    },
    {
        "source_sentence": "諦自思惟：知身非我身，所有財物，亦非我許。",
        "from": "T17n0735_001:0537a06_0",
        "context_with_next_sentence": true
    },
    {
        "source_sentence": "當諦計校所有，父母、兄弟、妻子、五種親屬、朋友、知識，官爵、俸祿，念欲得之，無有厭足，謂有益於我身，老、病、死來，皆不能益於我身，亦不能為我却之。",
        "from": "T17n0735_001:0537a07_1",
        "context_with_next_sentence": true
    },
    {
        "source_sentence": "人不能自拔為道，如鸚鵡鳥愛其毛尾，為射獵者所得。",
        "from": "T17n0735_001:0537a10_2",
        "context_with_next_sentence": true
    },
    {
        "source_sentence": "賢者諦知，是四願不隨人魂神去，空為之困苦。",
        "from": "T17n0735_001:0537a11_3",
        "context_with_next_sentence": true
    },
    {
        "source_sentence": "因拔恩愛之根，絕三惡之道，得三善道：一者、不復老；二者、不復病；三者、不復死。",
        "from": "T17n0735_001:0537a12_4",
        "context_with_next_sentence": true
    },
    {
        "source_sentence": "堅守護其意，乃可得度！」",
        "from": "T17n0735_001:0537a14_5",
        "context_with_next_sentence": true
    },
    {
        "source_sentence": "諸弟子聞經歡喜，為佛作禮。",
        "from": "T17n0735_001:0537a15_6",
        "context_with_next_sentence": true
    },
    {
        "source_sentence": "◎佛說四願經◎佛念天地八方之外，萬物受性皆懷憂苦，常傷人民，含血蠕動，不得自在。",
        "from": "T17n0735_001:0537a15_7",
        "context_with_next_sentence": true
    },
    {
        "source_sentence": "與天爭命，皆當歸死。",
        "from": "T17n0735_001:0537a18_8",
        "context_with_next_sentence": true
    },
    {
        "source_sentence": "骸骨銷爛，下入于土；精神飛翔，展轉五道，為善上天，為惡入淵。",
        "from": "T17n0735_001:0537a19_9",
        "context_with_next_sentence": true
    },
    {
        "source_sentence": "凡人生時，所為善惡，精神魂魄，隨其殃福。",
        "from": "T17n0735_001:0537a20_10",
        "context_with_next_sentence": true
    },
    {
        "source_sentence": "生時為人，孝順父母、忠信事君，死得上天。",
        "from": "T17n0735_001:0537a21_11",
        "context_with_next_sentence": true
    },
    {
        "source_sentence": "如世間人，積德為善，仕宦求官位，至公侯豪貴。",
        "from": "T17n0735_001:0537a22_12",
        "context_with_next_sentence": true
    },
    {
        "source_sentence": "富樂貧賤困厄，皆由宿命。",
        "from": "T17n0735_001:0537a23_13",
        "context_with_next_sentence": true
    },
    {
        "source_sentence": "行伐殺酷虐，生為惡人，死受重酬。",
        "from": "T17n0735_001:0537a24_14",
        "context_with_next_sentence": true
    },
    {
        "source_sentence": "自為心侯主招百凶，快心之歡必有後患。",
        "from": "T17n0735_001:0537a25_15",
        "context_with_next_sentence": true
    },
    {
        "source_sentence": "帝王人民，俱惑於道，寄託父母。",
        "from": "T17n0735_001:0537a26_16",
        "context_with_next_sentence": true
    },
    {
        "source_sentence": "作善福壽，為惡貧苦。",
        "from": "T17n0735_001:0537a27_17",
        "context_with_next_sentence": true
    },
    {
        "source_sentence": "盜竊欺人、負債不償、借貸不歸，死後當為奴婢牛馬，或作大猪，屠割剝其軀，稱賣償人。",
        "from": "T17n0735_001:0537a27_18",
        "context_with_next_sentence": true
    },
    {
        "source_sentence": "作人慳貪，不肯布施，死為餓鬼，不得衣食。",
        "from": "T17n0735_001:0537a29_19",
        "context_with_next_sentence": true
    },
    {
        "source_sentence": "如乞匃人，以刀截肉，叩頭求食。",
        "from": "T17n0735_001:0537b01_20",
        "context_with_next_sentence": true
    },
    {
        "source_sentence": "此皆先時，為人貪殘悖逆，不信為善。",
        "from": "T17n0735_001:0537b02_21",
        "context_with_next_sentence": true
    },
    {
        "source_sentence": "傷殺盜竊、受人婦女、讒言兩舌、飲酒鬪亂，死入地獄，掠笞燒煮，身更蠆毒，苦痛無極。",
        "from": "T17n0735_001:0537b03_22",
        "context_with_next_sentence": true
    },
    {
        "source_sentence": "人有六憂、三苦、四痛，佛戢轉化，生死不絕。",
        "from": "T17n0735_001:0537b05_23",
        "context_with_next_sentence": true
    },
    {
        "source_sentence": "棄國捐王，求自然道，積德累歲，乃得道真。",
        "from": "T17n0735_001:0537b06_24",
        "context_with_next_sentence": true
    },
    {
        "source_sentence": "神明徹照，悉見天地絕洞之外，知人鳥獸蟲豸所言、心所趣向。",
        "from": "T17n0735_001:0537b07_25",
        "context_with_next_sentence": true
    },
    {
        "source_sentence": "佛念人死，如大風卒至無期。",
        "from": "T17n0735_001:0537b08_26",
        "context_with_next_sentence": true
    },
    {
        "source_sentence": "人死至無時，當與心爭諍，為善勿疑。",
        "from": "T17n0735_001:0537b09_27",
        "context_with_next_sentence": true
    },
    {
        "source_sentence": "佛以經道勸勵，賢者目所不見、耳所不聞。",
        "from": "T17n0735_001:0537b10_28",
        "context_with_next_sentence": true
    },
    {
        "source_sentence": "崛奇珍寶，何益於己？",
        "from": "T17n0735_001:0537b11_29",
        "context_with_next_sentence": true
    },
    {
        "source_sentence": "諸為道者，當信經戒守善以死，不犯惡生，道不可失，德不可離。",
        "from": "T17n0735_001:0537b11_30",
        "context_with_next_sentence": true
    },
    {
        "source_sentence": "遠道失德，如兒生無母、魚脫於淵。",
        "from": "T17n0735_001:0537b13_31",
        "context_with_next_sentence": true
    },
    {
        "source_sentence": "人死復生，如蠶渾沌繭中、穿絲出飛。",
        "from": "T17n0735_001:0537b14_32",
        "context_with_next_sentence": true
    },
    {
        "source_sentence": "其神故一，變形易殼。",
        "from": "T17n0735_001:0537b15_33",
        "context_with_next_sentence": true
    },
    {
        "source_sentence": "道成於微，五戒得根。",
        "from": "T17n0735_001:0537b15_34",
        "context_with_next_sentence": true
    },
    {
        "source_sentence": "弟子聞經歡喜，前受教，是為痛痒要識如諦知也。",
        "from": "T17n0735_001:0537b16_35",
        "context_with_next_sentence": true
    },
    {
        "source_sentence": "何等為思想識？",
        "from": "T17n0735_001:0537b17_36",
        "context_with_next_sentence": true
    },
    {
        "source_sentence": "為身六思想。",
        "from": "T17n0735_001:0537b17_37",
        "context_with_next_sentence": true
    },
    {
        "source_sentence": "眼裁思想，耳鼻口身意裁思想。",
        "from": "T17n0735_001:0537b18_38",
        "context_with_next_sentence": true
    },
    {
        "source_sentence": "如是六思想。",
        "from": "T17n0735_001:0537b18_39",
        "context_with_next_sentence": true
    },
    {
        "source_sentence": "何等為思想習識？",
        "from": "T17n0735_001:0537b19_40",
        "context_with_next_sentence": true
    },
    {
        "source_sentence": "裁習為思想習，如是為思想習識。",
        "from": "T17n0735_001:0537b19_41",
        "context_with_next_sentence": true
    },
    {
        "source_sentence": "何等為思想盡識？",
        "from": "T17n0735_001:0537b20_42",
        "context_with_next_sentence": true
    },
    {
        "source_sentence": "裁盡為思想盡識，如是為思想盡識。",
        "from": "T17n0735_001:0537b20_43",
        "context_with_next_sentence": true
    },
    {
        "source_sentence": "何等為思想盡受行識？",
        "from": "T17n0735_001:0537b21_44",
        "context_with_next_sentence": true
    },
    {
        "source_sentence": "是為八行識識。",
        "from": "T17n0735_001:0537b22_45",
        "context_with_next_sentence": true
    },
    {
        "source_sentence": "識識諦見到諦定意為八，如是盡思想受行識。",
        "from": "T17n0735_001:0537b22_46",
        "context_with_next_sentence": true
    },
    {
        "source_sentence": "何等為思想味識？",
        "from": "T17n0735_001:0537b23_47",
        "context_with_next_sentence": true
    },
    {
        "source_sentence": "所為思想因緣生樂得意喜，如是為思想味識。",
        "from": "T17n0735_001:0537b24_48",
        "context_with_next_sentence": true
    },
    {
        "source_sentence": "何等為思想腦識？",
        "from": "T17n0735_001:0537b25_49",
        "context_with_next_sentence": true
    },
    {
        "source_sentence": "所為思想不常盡苦轉法，如是為思想腦識。",
        "from": "T17n0735_001:0537b25_50",
        "context_with_next_sentence": true
    },
    {
        "source_sentence": "何等為思想要識？",
        "from": "T17n0735_001:0537b26_51",
        "context_with_next_sentence": true
    },
    {
        "source_sentence": "所思想欲貪能解、欲貪能斷、欲貪能自度，如是為思想要識。",
        "from": "T17n0735_001:0537b27_52",
        "context_with_next_sentence": true
    },
    {
        "source_sentence": "何等為生死識？",
        "from": "T17n0735_001:0537b28_53",
        "context_with_next_sentence": true
    },
    {
        "source_sentence": "為六身生死識，眼裁生死識、耳鼻口身意裁行，如是為生死識。",
        "from": "T17n0735_001:0537b29_54",
        "context_with_next_sentence": true
    },
    {
        "source_sentence": "何等為生死習、裁習、生死習識？",
        "from": "T17n0735_001:0537c01_55",
        "context_with_next_sentence": true
    },
    {
        "source_sentence": "何等為生死盡識？",
        "from": "T17n0735_001:0537c02_56",
        "context_with_next_sentence": true
    },
    {
        "source_sentence": "裁盡為生死盡識。",
        "from": "T17n0735_001:0537c02_57",
        "context_with_next_sentence": true
    },
    {
        "source_sentence": "何等為生死欲盡受行識？",
        "from": "T17n0735_001:0537c03_58",
        "context_with_next_sentence": true
    },
    {
        "source_sentence": "為是八行識，諦見至諦定為八，如是為生死欲滅受行識。",
        "from": "T17n0735_001:0537c03_59",
        "context_with_next_sentence": true
    },
    {
        "source_sentence": "何等為生死味識？",
        "from": "T17n0735_001:0537c05_60",
        "context_with_next_sentence": true
    },
    {
        "source_sentence": "所為生死因緣生樂喜意，如是為生死味識。",
        "from": "T17n0735_001:0537c05_61",
        "context_with_next_sentence": true
    },
    {
        "source_sentence": "何等為生死腦識？",
        "from": "T17n0735_001:0537c06_62",
        "context_with_next_sentence": true
    },
    {
        "source_sentence": "所有生死不常盡苦轉法，如是為生死腦識。",
        "from": "T17n0735_001:0537c07_63",
        "context_with_next_sentence": true
    },
    {
        "source_sentence": "何等生死要識？",
        "from": "T17n0735_001:0537c08_64",
        "context_with_next_sentence": true
    },
    {
        "source_sentence": "所為生死欲貪、隨欲貪，能斷、欲能度，如是為生死要識。",
        "from": "T17n0735_001:0537c08_65",
        "context_with_next_sentence": true
    },
    {
        "source_sentence": "何等為識身六衰識？",
        "from": "T17n0735_001:0537c09_66",
        "context_with_next_sentence": true
    },
    {
        "source_sentence": "眼裁識、耳鼻口身意裁識，如是為識識。",
        "from": "T17n0735_001:0537c10_67",
        "context_with_next_sentence": true
    },
    {
        "source_sentence": "何等為識習？",
        "from": "T17n0735_001:0537c11_68",
        "context_with_next_sentence": true
    },
    {
        "source_sentence": "命字習為識習，如是習為識。",
        "from": "T17n0735_001:0537c11_69",
        "context_with_next_sentence": true
    },
    {
        "source_sentence": "何等為識盡為識？",
        "from": "T17n0735_001:0537c12_70",
        "context_with_next_sentence": true
    },
    {
        "source_sentence": "命字盡為盡識，如是為盡識。",
        "from": "T17n0735_001:0537c12_71",
        "context_with_next_sentence": true
    },
    {
        "source_sentence": "何等為識盡受行為識？",
        "from": "T17n0735_001:0537c13_72",
        "context_with_next_sentence": true
    },
    {
        "source_sentence": "八行，諦見至諦定為八，如是為識盡欲受行如諦識。",
        "from": "T17n0735_001:0537c14_73",
        "context_with_next_sentence": true
    },
    {
        "source_sentence": "何等為識味知所識？",
        "from": "T17n0735_001:0537c15_74",
        "context_with_next_sentence": true
    },
    {
        "source_sentence": "因緣故生樂生喜意，如是為味生為味識知。",
        "from": "T17n0735_001:0537c15_75",
        "context_with_next_sentence": true
    },
    {
        "source_sentence": "何等為識腦識所識？",
        "from": "T17n0735_001:0537c16_76",
        "context_with_next_sentence": true
    },
    {
        "source_sentence": "為盡為苦為轉，如是為識腦識。",
        "from": "T17n0735_001:0537c17_77",
        "context_with_next_sentence": true
    },
    {
        "source_sentence": "何等為要識所識？",
        "from": "T17n0735_001:0537c18_78",
        "context_with_next_sentence": true
    },
    {
        "source_sentence": "欲貪能活、欲貪能斷能度，如是為要識。",
        "from": "T17n0735_001:0537c18_79",
        "context_with_next_sentence": true
    },
    {
        "source_sentence": "如是，比丘！",
        "from": "T17n0735_001:0537c19_80",
        "context_with_next_sentence": true
    },
    {
        "source_sentence": "七處為覺知。",
        "from": "T17n0735_001:0537c19_81",
        "context_with_next_sentence": true
    },
    {
        "source_sentence": "何等為七？",
        "from": "T17n0735_001:0537c20_82",
        "context_with_next_sentence": true
    },
    {
        "source_sentence": "色、習、盡、道、味、苦、要。",
        "from": "T17n0735_001:0537c20_83",
        "context_with_next_sentence": true
    },
    {
        "source_sentence": "是五陰各有七事。",
        "from": "T17n0735_001:0537c20_84",
        "context_with_next_sentence": true
    },
    {
        "source_sentence": "何等為三觀識？",
        "from": "T17n0735_001:0537c21_85",
        "context_with_next_sentence": true
    },
    {
        "source_sentence": "亦有七事，得五陰成六衰。",
        "from": "T17n0735_001:0537c21_86",
        "context_with_next_sentence": true
    },
    {
        "source_sentence": "觀身為色一，觀五陰為二，觀六衰為三，故言三觀。",
        "from": "T17n0735_001:0537c22_87",
        "context_with_next_sentence": true
    },
    {
        "source_sentence": "比丘能曉七處，亦能三觀，不久行墮道斷結，無有結，意脫黠活，見道見要，一證受止，已斷生死，意行所作意，不復來還生死，得道。",
        "from": "T17n0735_001:0537c23_88",
        "context_with_next_sentence": true
    },
    {
        "source_sentence": "佛說如是。",
        "from": "T17n0735_001:0537c26_89",
        "context_with_next_sentence": true
    },
    {
        "source_sentence": "比丘歡欣受行。",
        "from": "T17n0735_001:0537c27_0",
        "context_with_next_sentence": false
    }
]