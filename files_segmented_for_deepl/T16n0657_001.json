[
    {
        "source_sentence": "佛說華手經卷第一(亦名攝諸善根經)後秦龜茲國三藏鳩摩羅什奉　詔譯序品第一如是我聞：一時，佛在王舍城迦蘭陀竹園，其中閑靜，宜修遠離，行空、無相、無願定者所應住處。",
        "from": "T16n0657_001:0127a03_0",
        "context_with_next_sentence": true
    },
    {
        "source_sentence": "爾時慧命舍利弗，於日晡時從禪定起，往詣佛所，頭面禮足，却坐一面。",
        "from": "T16n0657_001:0127a09_1",
        "context_with_next_sentence": true
    },
    {
        "source_sentence": "大目揵連、摩訶迦旃延、摩訶俱絺羅、摩訶劫賓那、摩訶均陀、須菩提、無訶羅闍、婆耆舍、難陀、難提、伽跋難陀、阿難、金毘羅、那羅陀、婆私詫、無醯羅、優波離，有如是等五百比丘，皆於晡時從禪定起，往詣佛所，頭面禮足，却坐一面。",
        "from": "T16n0657_001:0127a10_2",
        "context_with_next_sentence": true
    },
    {
        "source_sentence": "爾時，復有名聞比丘、護國比丘、天敬比丘、樂名聞比丘、樂眾比丘、樂欲比丘，有如是等五百比丘，於舍衛國夏安居已，趣王舍城，詣竹園中，頂禮佛足，却坐一面。",
        "from": "T16n0657_001:0127a15_3",
        "context_with_next_sentence": true
    },
    {
        "source_sentence": "爾時，彌勒菩薩與三萬菩薩，於瞻婆國夏安居已，來詣竹園，頂禮佛足，却坐一面。",
        "from": "T16n0657_001:0127a20_0",
        "context_with_next_sentence": true
    },
    {
        "source_sentence": "跋陀婆羅菩薩、寶積菩薩、導師菩薩、星得菩薩、那羅達菩薩、因陀達菩薩、水天菩薩、梵天菩薩、善力菩薩、大意菩薩、勝意菩薩、增意菩薩、不虛見菩薩、善發菩薩、大力菩薩、常精進菩薩、不休息菩薩、日藏菩薩、持世菩薩、持地菩薩、持甘露味菩薩、善住意菩薩、無量意菩薩、堅意菩薩、越三界菩薩、無邊力菩薩、無量力菩薩、金剛力菩薩、無等力菩薩、無動力菩薩、疾辯菩薩、利辯菩薩、深辯菩薩、無邊辯菩薩、無量辯菩薩、文殊師利法王子、華德藏法王子、曇無竭菩薩、寶手菩薩、持寶菩薩、轉無量劫莊嚴菩薩、轉女相願菩薩、轉男相願菩薩、轉眾生相願菩薩、無邊自在菩薩、無量自在菩薩、壞自生緣自在菩薩，是諸菩薩，能隨無量眾生行願，而度脫之。",
        "from": "T16n0657_001:0127a21_1",
        "context_with_next_sentence": true
    },
    {
        "source_sentence": "各於其處夏安居已，遊行諸國遇集中路，俱詣佛所，頭面作禮，却坐一面。",
        "from": "T16n0657_001:0127b07_2",
        "context_with_next_sentence": true
    },
    {
        "source_sentence": "爾時，世尊知諸大眾皆悉雲集，以神通力，令摩伽陀國舊住比丘、比丘尼、優婆塞、優婆夷皆詣竹園，頂禮佛足，却坐一面。",
        "from": "T16n0657_001:0127b09_3",
        "context_with_next_sentence": true
    },
    {
        "source_sentence": "爾時，長老摩訶迦葉在韋提訶山帝釋石室，五百比丘俱止其中，皆行頭陀，乞食納衣，受常坐法，隨敷樹下，少欲知足，樂遠離行。",
        "from": "T16n0657_001:0127b13_0",
        "context_with_next_sentence": true
    },
    {
        "source_sentence": "時大迦葉以佛神力，於彼石室忽然不現，現於竹園，行詣佛所。",
        "from": "T16n0657_001:0127b15_1",
        "context_with_next_sentence": true
    },
    {
        "source_sentence": "世尊遙見告諸比丘：「汝等且觀，是大迦葉今從彼來。",
        "from": "T16n0657_001:0127b17_2",
        "context_with_next_sentence": true
    },
    {
        "source_sentence": "是人常修阿蘭若行，乞食、納衣、麁弊三衣、邊外遠住，少欲知足，樂遠離行，於一切法心不與合，聲聞德行皆悉具足；我諸弟子於是法中無能及者。",
        "from": "T16n0657_001:0127b18_3",
        "context_with_next_sentence": true
    },
    {
        "source_sentence": "汝等當知，是大迦葉尚不樂與諸天言說，何況人耶！」",
        "from": "T16n0657_001:0127b21_4",
        "context_with_next_sentence": true
    },
    {
        "source_sentence": "爾時，世尊遙命之曰：「善來，迦葉！",
        "from": "T16n0657_001:0127b23_0",
        "context_with_next_sentence": true
    },
    {
        "source_sentence": "久乃相見。",
        "from": "T16n0657_001:0127b23_1",
        "context_with_next_sentence": true
    },
    {
        "source_sentence": "汝當就此如來半坐。」",
        "from": "T16n0657_001:0127b23_2",
        "context_with_next_sentence": true
    },
    {
        "source_sentence": "佛移身時，大千世界六種震動，有大光明遍照世界，大音普聞，如擊金鍾。",
        "from": "T16n0657_001:0127b24_3",
        "context_with_next_sentence": true
    },
    {
        "source_sentence": "摩訶迦葉偏袒右肩，右膝著地，長跪合掌，白世尊曰：「佛是大師，我為弟子。",
        "from": "T16n0657_001:0127b26_4",
        "context_with_next_sentence": true
    },
    {
        "source_sentence": "佛之所有衣鉢坐處，為弟子法不應受用。",
        "from": "T16n0657_001:0127b27_5",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0127b28_6",
        "context_with_next_sentence": true
    },
    {
        "source_sentence": "如來衣者，一切世間諸天及人供養、恭敬，如宗塔廟。",
        "from": "T16n0657_001:0127b29_7",
        "context_with_next_sentence": true
    },
    {
        "source_sentence": "我昔從佛受僧伽梨，恭敬、尊重未曾敢著，我從是來不生欲覺、瞋覺、惱覺，不生欲熱、恚熱、癡熱，以自燒惱。",
        "from": "T16n0657_001:0127c01_8",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0127c03_9",
        "context_with_next_sentence": true
    },
    {
        "source_sentence": "以要言之，我於學地受世尊衣，以頂戴時即成無學。",
        "from": "T16n0657_001:0127c03_10",
        "context_with_next_sentence": true
    },
    {
        "source_sentence": "我為順教受如來衣，而實不敢生高下心；但手執持，不親餘身；若未澡手亦不敢捉，豈敢輕慢枕於頭下？",
        "from": "T16n0657_001:0127c04_11",
        "context_with_next_sentence": true
    },
    {
        "source_sentence": "常與身俱未曾遠離；我持此衣，敬如舍利；佛捨與我，我不敢著，自持衣來，心常念佛，除入餘定。",
        "from": "T16n0657_001:0127c07_12",
        "context_with_next_sentence": true
    },
    {
        "source_sentence": "入餘定時，無有地相、水、火、風相，亦無今世、後世之相，於諸所有見聞覺知心之所行，於中無想亦無無想。",
        "from": "T16n0657_001:0127c09_13",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0127c11_14",
        "context_with_next_sentence": true
    },
    {
        "source_sentence": "諸無想行及無想定，過諸想行過諸想定及眾想行，我於是中不見學行若無學行，不見如來若如來法及如來行。",
        "from": "T16n0657_001:0127c12_15",
        "context_with_next_sentence": true
    },
    {
        "source_sentence": "譬如虛空，有種種名，名曰虛空，虛誑無住亦無所有，無取、無捨、無諍、無受，又名如實，亦稱清淨；無色、無形不可得見，雖以是等種種名字，名字虛空，而虛空相不可得示，若大、若小、若高、若下、有邊、無邊。",
        "from": "T16n0657_001:0127c14_16",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0127c19_17",
        "context_with_next_sentence": true
    },
    {
        "source_sentence": "聖智慧名能知一切，而是聖慧亦不能知虛空分數、若干形色，如是相緣。",
        "from": "T16n0657_001:0127c19_18",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0127c20_19",
        "context_with_next_sentence": true
    },
    {
        "source_sentence": "如來亦爾，或言為佛，或言大師，又稱世尊；為炬、為燈、為歸、為救、為世間舍、為照明者、為將導者、療眾病者、示說道者、究竟道者、一切智者。",
        "from": "T16n0657_001:0127c21_20",
        "context_with_next_sentence": true
    },
    {
        "source_sentence": "雖以是等世俗假名稱讚如來，我於是中不見有法，無受無得。",
        "from": "T16n0657_001:0127c24_21",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0127c25_22",
        "context_with_next_sentence": true
    },
    {
        "source_sentence": "一切諸法本自空故。",
        "from": "T16n0657_001:0127c25_23",
        "context_with_next_sentence": true
    },
    {
        "source_sentence": "譬如幻師，幻作灌頂轉輪聖王，有四種兵、七寶具足，遊四天下。",
        "from": "T16n0657_001:0127c26_24",
        "context_with_next_sentence": true
    },
    {
        "source_sentence": "其諸民眾見有種種差別形相、若干言音。",
        "from": "T16n0657_001:0127c27_25",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0127c28_26",
        "context_with_next_sentence": true
    },
    {
        "source_sentence": "是轉輪王不作是念：『我為尊貴，統四種兵，遊諸天下。』",
        "from": "T16n0657_001:0127c28_27",
        "context_with_next_sentence": true
    },
    {
        "source_sentence": "是四種兵，亦復不念：『王是我主，我為從者。』",
        "from": "T16n0657_001:0128a01_0",
        "context_with_next_sentence": true
    },
    {
        "source_sentence": "雖有所為而無心念。",
        "from": "T16n0657_001:0128a01_1",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0128a02_2",
        "context_with_next_sentence": true
    },
    {
        "source_sentence": "此諸法相亦復如是，無有如來，亦無聲聞若學、無學，無辟支佛，亦無凡夫。",
        "from": "T16n0657_001:0128a02_3",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0128a04_4",
        "context_with_next_sentence": true
    },
    {
        "source_sentence": "是法相中，若如來法及如來相，皆不可得，亦不可知，不可得取。",
        "from": "T16n0657_001:0128a04_5",
        "context_with_next_sentence": true
    },
    {
        "source_sentence": "辟支佛法、辟支佛相，若聲聞法及聲聞相，凡夫心法及凡夫人相，皆不可得，亦不可知不可得取，是法相中色相、色法，皆不可得，無知無取，受、想、行、識、識法、識相，亦不可得，無知無取。",
        "from": "T16n0657_001:0128a05_6",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0128a09_7",
        "context_with_next_sentence": true
    },
    {
        "source_sentence": "又是相中所謂色空，以是故空，是處色空，皆不可得。",
        "from": "T16n0657_001:0128a09_8",
        "context_with_next_sentence": true
    },
    {
        "source_sentence": "受、想、行、識空，以是故空，是處識空亦不可得。",
        "from": "T16n0657_001:0128a11_9",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0128a12_10",
        "context_with_next_sentence": true
    },
    {
        "source_sentence": "又是相中，謂如來空，如來法空。",
        "from": "T16n0657_001:0128a12_11",
        "context_with_next_sentence": true
    },
    {
        "source_sentence": "以是故空，及此處空，皆不可得。",
        "from": "T16n0657_001:0128a12_12",
        "context_with_next_sentence": true
    },
    {
        "source_sentence": "乃至凡夫、凡夫法空，以是故空，及此處空皆不可得。",
        "from": "T16n0657_001:0128a13_13",
        "context_with_next_sentence": true
    },
    {
        "source_sentence": "猶如幻化轉輪聖王及四種兵，是中實無轉輪聖王，無四種兵，無幻、幻事，無地、地種，無水、火、風，水、火、風種，無虛空、識，虛空、識種。",
        "from": "T16n0657_001:0128a14_14",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0128a17_15",
        "context_with_next_sentence": true
    },
    {
        "source_sentence": "我觀諸法皆亦如是，我從本來，不在此法，於是法中亦無分別。",
        "from": "T16n0657_001:0128a17_16",
        "context_with_next_sentence": true
    },
    {
        "source_sentence": "我以此法念佛功德，是名正道。",
        "from": "T16n0657_001:0128a19_17",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0128a19_18",
        "context_with_next_sentence": true
    },
    {
        "source_sentence": "若善男子、善女人，入如是道而行餘法，隨順餘師敬從教誨，謂有正見，則無有處。",
        "from": "T16n0657_001:0128a20_0",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0128a21_1",
        "context_with_next_sentence": true
    },
    {
        "source_sentence": "我於此法無有所疑。",
        "from": "T16n0657_001:0128a22_0",
        "context_with_next_sentence": true
    },
    {
        "source_sentence": "我入此門，知一切法皆是一相，所謂離相、無所受相。",
        "from": "T16n0657_001:0128a22_1",
        "context_with_next_sentence": true
    },
    {
        "source_sentence": "我於帝釋石室中住，承世尊命故來到此，欲於佛法請質所疑。",
        "from": "T16n0657_001:0128a23_2",
        "context_with_next_sentence": true
    },
    {
        "source_sentence": "而今如來顧命分坐，大千世界六種震動，我即惟曰：『如來希有！",
        "from": "T16n0657_001:0128a25_3",
        "context_with_next_sentence": true
    },
    {
        "source_sentence": "成就甚深清淨大法，自然無師，成無上道，住大慈悲，摧憍慢幢。",
        "from": "T16n0657_001:0128a26_4",
        "context_with_next_sentence": true
    },
    {
        "source_sentence": "今乃顧命弟子分坐，如貧賤人，以尊敬心見轉輪王；時轉輪王命之共坐，是貧賤人生希有心。",
        "from": "T16n0657_001:0128a28_0",
        "context_with_next_sentence": true
    },
    {
        "source_sentence": "我見聖王尚以為難，況復得與分床共坐！",
        "from": "T16n0657_001:0128b01_1",
        "context_with_next_sentence": true
    },
    {
        "source_sentence": "佛亦如是，一切智人有大威德，法王無師，自然逮覺，一切聲聞及辟支佛無能勝者，況餘世間一切天、人、阿修羅等。",
        "from": "T16n0657_001:0128b02_2",
        "context_with_next_sentence": true
    },
    {
        "source_sentence": "我今得見親近諮請，已為大利，況乃見命分床共坐，甚為希有！』",
        "from": "T16n0657_001:0128b04_3",
        "context_with_next_sentence": true
    },
    {
        "source_sentence": "我作是念：『如來深具大慈、大悲、大喜、大捨，不自矜高我為最尊、世間中上；如來功德而自顯現，是名不與一切聲聞、辟支佛共。』」",
        "from": "T16n0657_001:0128b06_4",
        "context_with_next_sentence": true
    },
    {
        "source_sentence": "爾時，世尊讚迦葉言：「善哉，善哉！",
        "from": "T16n0657_001:0128b09_0",
        "context_with_next_sentence": true
    },
    {
        "source_sentence": "如汝所言。",
        "from": "T16n0657_001:0128b09_1",
        "context_with_next_sentence": true
    },
    {
        "source_sentence": "如來無量，亦能成就無量大法，謂不可量爾所布施施波羅蜜、爾所持戒戒波羅蜜、爾所忍辱忍波羅蜜、爾所精進精進波羅蜜、爾所禪定禪定波羅蜜、爾所般若般若波羅蜜、爾所三昧三昧波羅蜜、爾所功德功德波羅蜜、爾所行願行願波羅蜜、爾所方便方便波羅蜜、爾所解脫解脫波羅蜜、爾所解脫知見知見波羅蜜。",
        "from": "T16n0657_001:0128b09_2",
        "context_with_next_sentence": true
    },
    {
        "source_sentence": "迦葉！",
        "from": "T16n0657_001:0128b17_3",
        "context_with_next_sentence": true
    },
    {
        "source_sentence": "如來成就四無等智，能於大眾正師子吼。",
        "from": "T16n0657_001:0128b17_4",
        "context_with_next_sentence": true
    },
    {
        "source_sentence": "何謂為四？",
        "from": "T16n0657_001:0128b18_5",
        "context_with_next_sentence": true
    },
    {
        "source_sentence": "戒品無等、定品無等、慧品無等、佛法無等，是名如來四無等智。」",
        "from": "T16n0657_001:0128b18_6",
        "context_with_next_sentence": true
    },
    {
        "source_sentence": "爾時，世尊欲明此義而說偈言：「諸佛智無等，　　世所難思議，　心業清淨故，　　能正師子吼。",
        "from": "T16n0657_001:0128b20_0",
        "context_with_next_sentence": true
    },
    {
        "source_sentence": "　當作師子吼，　　怖畏諸外道，　聞佛甚深法，　　當墜於大坑。",
        "from": "T16n0657_001:0128b23_0",
        "context_with_next_sentence": true
    },
    {
        "source_sentence": "　若人住我相，　　及住眾生相，　是人於佛法，　　我說為外道。",
        "from": "T16n0657_001:0128b25_0",
        "context_with_next_sentence": true
    },
    {
        "source_sentence": "　若人依法相，　　依我我所相，　是人於佛法，　　我說為外道。",
        "from": "T16n0657_001:0128b27_0",
        "context_with_next_sentence": true
    },
    {
        "source_sentence": "　若人貪著戒，　　及餘諸功德，　著多聞自高，　　我說為外道。",
        "from": "T16n0657_001:0128b29_0",
        "context_with_next_sentence": true
    },
    {
        "source_sentence": "　若人著小欲，　　知足遠離行，　及麁弊納衣，　　我說為外道。",
        "from": "T16n0657_001:0128c02_0",
        "context_with_next_sentence": true
    },
    {
        "source_sentence": "　如空無觸閡，　　煙塵所不污，　我說沙門法，　　無染亦如是。",
        "from": "T16n0657_001:0128c04_0",
        "context_with_next_sentence": true
    },
    {
        "source_sentence": "　如人以名華，　　塗香及燒香，　供養於虛空，　　虛空不生喜。",
        "from": "T16n0657_001:0128c06_0",
        "context_with_next_sentence": true
    },
    {
        "source_sentence": "　若污以埃塵，　　不染虛空性，　以本性淨故，　　沙門法亦爾。",
        "from": "T16n0657_001:0128c08_0",
        "context_with_next_sentence": true
    },
    {
        "source_sentence": "　若以惡口毀，　　虛空無恚恨，　沙門法無染，　　其喻亦如是。",
        "from": "T16n0657_001:0128c10_0",
        "context_with_next_sentence": true
    },
    {
        "source_sentence": "　若人於是法，　　已學今當學，　其心無染著，　　是名真沙門。",
        "from": "T16n0657_001:0128c12_0",
        "context_with_next_sentence": true
    },
    {
        "source_sentence": "　如空無障礙，　　煙塵不能污，　沙門法如是，　　本淨無變異。",
        "from": "T16n0657_001:0128c14_0",
        "context_with_next_sentence": true
    },
    {
        "source_sentence": "　如月在空中，　　其明無翳閡，　亦不生是念，　　我光能悉照。",
        "from": "T16n0657_001:0128c16_0",
        "context_with_next_sentence": true
    },
    {
        "source_sentence": "　比丘入他家，　　不染世八法，　亦如月無念，　　我能無所染。",
        "from": "T16n0657_001:0128c18_0",
        "context_with_next_sentence": true
    },
    {
        "source_sentence": "　比丘入他家，　　不應懷憍慢，　自大自高心，　　若生皆當滅。",
        "from": "T16n0657_001:0128c20_0",
        "context_with_next_sentence": true
    },
    {
        "source_sentence": "　當以慈愍心，　　無欲無所求，　說法廣饒益，　　淨行於世間。」",
        "from": "T16n0657_001:0128c22_0",
        "context_with_next_sentence": true
    },
    {
        "source_sentence": "神力品第二",
        "from": "T16n0657_001:0128c24_0",
        "context_with_next_sentence": true
    },
    {
        "source_sentence": "爾時，世尊告迦葉曰：「汝且就座請問所疑，當為汝說令得悅解。」",
        "from": "T16n0657_001:0128c25_0",
        "context_with_next_sentence": true
    },
    {
        "source_sentence": "爾時，迦葉即從地起，頂禮佛足隨次而坐。",
        "from": "T16n0657_001:0128c26_1",
        "context_with_next_sentence": true
    },
    {
        "source_sentence": "是時，世尊復現神力，令諸國土所有比丘、比丘尼、優婆塞、優婆夷，皆承佛力來詣竹園，頂禮佛足，却坐一面。",
        "from": "T16n0657_001:0128c27_2",
        "context_with_next_sentence": true
    },
    {
        "source_sentence": "時四部眾、天、龍、夜叉、乾闥婆、阿修羅、迦樓羅、緊陀羅、摩睺羅伽，人非人等來入竹園，皆見廣博不相逼礙。",
        "from": "T16n0657_001:0128c29_3",
        "context_with_next_sentence": true
    },
    {
        "source_sentence": "爾時，世尊又現神力，令此三千大千世界諸四天王、帝釋、梵王、光音諸天、遍淨天、廣果天、無誑天、無熱天、喜見天、善見天、阿迦膩吒天皆承佛力，至王舍城行詣竹園，合掌禮佛，却住一面。",
        "from": "T16n0657_001:0129a03_4",
        "context_with_next_sentence": true
    },
    {
        "source_sentence": "爾時，世尊復以神力，令娑伽羅龍王、阿耨達龍王、欠婆羅龍王、輸陀羅龍王、橋陀龍王、難陀龍王、跋難陀龍王、摩那斯龍王、德叉迦龍王、孫陀羅龍王、伊羅鉢龍王，有如是等億千龍王，承佛神力來詣竹園，頂禮佛足，却住一面。",
        "from": "T16n0657_001:0129a07_5",
        "context_with_next_sentence": true
    },
    {
        "source_sentence": "爾時，三千大千世界天、龍、夜叉、乾闥婆、阿修羅、迦樓羅、緊陀羅、摩睺羅伽等，上至阿迦尼吒天，皆承佛力來入竹園，并先在坐諸菩薩眾、比丘、比丘尼、優婆塞、優婆夷，皆悉容受，不相妨閡。",
        "from": "T16n0657_001:0129a12_6",
        "context_with_next_sentence": true
    },
    {
        "source_sentence": "爾時，世尊告目連曰：「汝與如來敷置高座，吾今當說斷眾生疑經，悉知一切眾生深心，皆令歡喜得入法海。",
        "from": "T16n0657_001:0129a16_7",
        "context_with_next_sentence": true
    },
    {
        "source_sentence": "說諸菩薩摩訶薩行及淨佛國化眾生業，亦說成就檀波羅蜜、尸波羅蜜、羼提波羅蜜、毘梨耶波羅蜜、禪波羅蜜、般若波羅蜜，亦說成就諸法門行，能知一切眾生諸根及處非處，令諸比丘、比丘尼、優婆塞、優婆夷、天、龍、夜叉、乾闥婆、阿修羅、迦樓羅、緊陀羅、摩睺羅伽、人非人等皆得歡喜。",
        "from": "T16n0657_001:0129a19_0",
        "context_with_next_sentence": true
    },
    {
        "source_sentence": "我於過去業緣果報及心所願，智無有礙，當為汝等說其少分。」",
        "from": "T16n0657_001:0129a25_1",
        "context_with_next_sentence": true
    },
    {
        "source_sentence": "時，大目連即從坐起，頂禮佛足，為佛敷座高至梵天。",
        "from": "T16n0657_001:0129a26_2",
        "context_with_next_sentence": true
    },
    {
        "source_sentence": "又於空中作經行處，七寶莊嚴柔軟細滑，如加陵伽，長千世界廣七百由旬，經行坐處皆有窓牖，七重行列、七重寶窟、七重欄楯、七重寶網羅列圍遶。",
        "from": "T16n0657_001:0129a28_0",
        "context_with_next_sentence": true
    },
    {
        "source_sentence": "其座左右寶樹行列，金銀琉璃頗梨所成，金樹銀葉頗梨為華琉璃為果，銀樹金葉琉璃為華頗梨為果，琉璃樹者銀葉金華頗梨為果，頗梨樹者金葉銀華琉璃為果。",
        "from": "T16n0657_001:0129b02_1",
        "context_with_next_sentence": true
    },
    {
        "source_sentence": "諸寶樹間皆有浴池，八功德水充滿其中，其池四邊有四寶階，金銀琉璃頗梨所成，底有金沙，青黃赤白雜色蓮華彌覆水上，鴛鴦眾鳥相和而鳴。",
        "from": "T16n0657_001:0129b06_2",
        "context_with_next_sentence": true
    },
    {
        "source_sentence": "七寶羅網覆諸池上，竪諸幢幡燒眾名香。",
        "from": "T16n0657_001:0129b09_3",
        "context_with_next_sentence": true
    },
    {
        "source_sentence": "於經行處華深七仞，其眾華上有化比丘，皆如目連。",
        "from": "T16n0657_001:0129b10_4",
        "context_with_next_sentence": true
    },
    {
        "source_sentence": "爾時，目連以神通力化作座訖，還詣佛所，白世尊曰：「我已敷座，唯聖知時。」",
        "from": "T16n0657_001:0129b11_5",
        "context_with_next_sentence": true
    },
    {
        "source_sentence": "佛告目連：「雖設此座，如來不於變化座上為眾說法。」",
        "from": "T16n0657_001:0129b13_6",
        "context_with_next_sentence": true
    },
    {
        "source_sentence": "爾時，佛告示無量緣菩薩：「汝為如來敷置法座，我今當坐，說斷眾生疑經。」",
        "from": "T16n0657_001:0129b14_7",
        "context_with_next_sentence": true
    },
    {
        "source_sentence": "時示無量緣菩薩承佛教已，欲敷法座。",
        "from": "T16n0657_001:0129b16_8",
        "context_with_next_sentence": true
    },
    {
        "source_sentence": "於時，三千大千世界其中菩薩各以上衣積為高座。",
        "from": "T16n0657_001:0129b16_9",
        "context_with_next_sentence": true
    },
    {
        "source_sentence": "於時如來而作是念：「我今當現神通之力，令諸菩薩自知所願，發心行道淨佛國土成就眾生。",
        "from": "T16n0657_001:0129b18_10",
        "context_with_next_sentence": true
    },
    {
        "source_sentence": "及成佛時，國土嚴淨，聲聞菩薩眾數如是，演說正法度人如是，壽命長短佛法如是，形色相好正行如是，滅度之後法住久近；令諸菩薩各於衣中見如是事，得斷所疑。」",
        "from": "T16n0657_001:0129b20_11",
        "context_with_next_sentence": true
    },
    {
        "source_sentence": "爾時，世尊安詳而起，昇于高坐入佛三昧，其三昧名示無量緣。",
        "from": "T16n0657_001:0129b24_0",
        "context_with_next_sentence": true
    },
    {
        "source_sentence": "時諸菩薩各於衣中，自見所得嚴淨國土成無上道，聲聞菩薩眾數如是，壽命長短色相如是，精進正行功德如是，演說正法度人如是，滅後舍利流布如是，法住不壞久近如是，各於衣中見如是事。",
        "from": "T16n0657_001:0129b25_1",
        "context_with_next_sentence": true
    },
    {
        "source_sentence": "時諸菩薩同時發聲而說偈言：「淨行最高尊，　　諸法中自在，　以功德莊嚴，　　禪定力無礙。",
        "from": "T16n0657_001:0129b29_2",
        "context_with_next_sentence": true
    },
    {
        "source_sentence": "　聖主無諂曲，　　無憍慢戲調，　得聖明解脫，　　住深三昧故。",
        "from": "T16n0657_001:0129c04_0",
        "context_with_next_sentence": true
    },
    {
        "source_sentence": "　住佛深三昧，　　現無上聖通，　以無礙智慧，　　悉現未來事。",
        "from": "T16n0657_001:0129c06_0",
        "context_with_next_sentence": true
    },
    {
        "source_sentence": "　我等得見己，　　其心安不動，　則為坐道場，　　降魔具三昧。",
        "from": "T16n0657_001:0129c08_0",
        "context_with_next_sentence": true
    },
    {
        "source_sentence": "　我等便為得，　　諸佛無上眼，　以是無上眼，　　見諸法皆空。",
        "from": "T16n0657_001:0129c10_0",
        "context_with_next_sentence": true
    },
    {
        "source_sentence": "　名眼而無閡，　　名見而無見，　達諸法無礙，　　是名無上眼。",
        "from": "T16n0657_001:0129c12_0",
        "context_with_next_sentence": true
    },
    {
        "source_sentence": "　等心於有無，　　因是得佛眼，　能於三界中，　　普見無障礙。",
        "from": "T16n0657_001:0129c14_0",
        "context_with_next_sentence": true
    },
    {
        "source_sentence": "　佛入三昧故，　　令我得是眼，　及諸總持門，　　遍入一切法。",
        "from": "T16n0657_001:0129c16_0",
        "context_with_next_sentence": true
    },
    {
        "source_sentence": "　我等始於今，　　見佛無盡智，　因本修無量，　　清淨行所得。",
        "from": "T16n0657_001:0129c18_0",
        "context_with_next_sentence": true
    },
    {
        "source_sentence": "　非少施戒慧，　　能逮是果報，　故處師子座，　　光明照十方。",
        "from": "T16n0657_001:0129c20_0",
        "context_with_next_sentence": true
    },
    {
        "source_sentence": "　令諸天龍神，　　皆知我作佛，　亦悉知我等，　　本行業因緣。",
        "from": "T16n0657_001:0129c22_0",
        "context_with_next_sentence": true
    },
    {
        "source_sentence": "　佛處無畏座，　　說法斷眾疑，　猶如師子王，　　處林而獨吼。",
        "from": "T16n0657_001:0129c24_0",
        "context_with_next_sentence": true
    },
    {
        "source_sentence": "　本從無量劫，　　修集是智慧，　今以三昧力，　　普令天人知。",
        "from": "T16n0657_001:0129c26_0",
        "context_with_next_sentence": true
    },
    {
        "source_sentence": "　本求兼利故，　　修無量施戒，　忍辱進定慧，　　行是為眾生。",
        "from": "T16n0657_001:0129c28_0",
        "context_with_next_sentence": true
    },
    {
        "source_sentence": "　以是行因緣，　　故處師子座，　我等今合掌，　　唯願斷所疑。",
        "from": "T16n0657_001:0130a01_0",
        "context_with_next_sentence": true
    },
    {
        "source_sentence": "　隨法住久近，　　令眾得法明，　悉斷諸疑網，　　通達一切法。」",
        "from": "T16n0657_001:0130a03_0",
        "context_with_next_sentence": true
    },
    {
        "source_sentence": "於時眾中，有法王子名華德藏，即從坐起，偏袒右肩，右膝著地，合掌向佛，作是念言：「我欲從佛問諸法門、金剛句門、重句門、不斷句門、修集一切諸法句門。",
        "from": "T16n0657_001:0130a05_0",
        "context_with_next_sentence": true
    },
    {
        "source_sentence": "若善男子、善女人學是句門，於一切法門，當得無閡眼智方便。",
        "from": "T16n0657_001:0130a08_1",
        "context_with_next_sentence": true
    },
    {
        "source_sentence": "唯願如來，觀我先世所種善根，深心求道發大莊嚴。」",
        "from": "T16n0657_001:0130a09_2",
        "context_with_next_sentence": true
    },
    {
        "source_sentence": "於時，如來觀此菩薩從初發意所種善根，深心求道大莊嚴已，顧視眾會口出妙光明如熾焰，遍照無量無邊世界，山林、牆壁、地、水、火、風及虛空界皆一金色，八方上下流演無閡。",
        "from": "T16n0657_001:0130a11_3",
        "context_with_next_sentence": true
    },
    {
        "source_sentence": "爾時，三千大千世界所有眾生，皆自見身如真金色，眾生多為欲火所燒，自覺其身婬欲意息；多為瞋恚火所燒者，自覺其身瞋恚意息；多為愚癡火所燒者，自覺其身愚癡意息。",
        "from": "T16n0657_001:0130a15_4",
        "context_with_next_sentence": true
    },
    {
        "source_sentence": "普此三千大千世界大地獄中苦惱眾生，以佛神通本願力故，暫得休息。",
        "from": "T16n0657_001:0130a19_5",
        "context_with_next_sentence": true
    },
    {
        "source_sentence": "爾時，三千大千世界，其中眾生業障，報障，煩惱障所覆，以佛神力及華德藏本願力故，皆得暫廢。",
        "from": "T16n0657_001:0130a20_6",
        "context_with_next_sentence": true
    },
    {
        "source_sentence": "爾時如來身諸毛孔，普放無量業報光明，皆令眾生增長善根。",
        "from": "T16n0657_001:0130a22_7",
        "context_with_next_sentence": true
    },
    {
        "source_sentence": "所放光明，過于東方無量無邊恒河沙等阿僧祇國；南、西、北方，四維、上下亦復如是。",
        "from": "T16n0657_001:0130a24_8",
        "context_with_next_sentence": true
    },
    {
        "source_sentence": "佛放光已舉聲謦欬，其聲遍聞一切世界。",
        "from": "T16n0657_001:0130a26_9",
        "context_with_next_sentence": true
    },
    {
        "source_sentence": "網明品第三",
        "from": "T16n0657_001:0130a28_0",
        "context_with_next_sentence": true
    },
    {
        "source_sentence": "爾時，東方過無量無邊阿僧祇世界，國名一蓋，是中有佛，號一寶嚴，現在說法，與網明菩薩摩訶薩授阿耨多羅三藐三菩提記，作如是言：「今是菩薩摩訶薩，次於我後當得作佛。」",
        "from": "T16n0657_001:0130a29_0",
        "context_with_next_sentence": true
    },
    {
        "source_sentence": "爾時，網明白彼佛言：「今此大光及大音聲，誰之所為？」",
        "from": "T16n0657_001:0130b04_1",
        "context_with_next_sentence": true
    },
    {
        "source_sentence": "彼佛答言：「西方去此過于無量阿僧祇國，有世界名娑婆，佛號釋迦牟尼，今現在為菩薩說攝一切法斷眾生疑令眾歡喜菩薩藏經。",
        "from": "T16n0657_001:0130b05_2",
        "context_with_next_sentence": true
    },
    {
        "source_sentence": "彼有菩薩名華德藏，欲問彼佛攝一切法能起無量功德法門。",
        "from": "T16n0657_001:0130b08_3",
        "context_with_next_sentence": true
    },
    {
        "source_sentence": "網明當知，彼世界中所有菩薩皆發大願無限之行，俱集彼會，餘諸世界尠有如是大莊嚴者。",
        "from": "T16n0657_001:0130b09_4",
        "context_with_next_sentence": true
    },
    {
        "source_sentence": "彼菩薩眾若有得見聞其名者，尚得大利，況復供養親近諮問！」",
        "from": "T16n0657_001:0130b11_5",
        "context_with_next_sentence": true
    },
    {
        "source_sentence": "爾時，網明白彼佛言：「唯然。",
        "from": "T16n0657_001:0130b13_6",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0130b13_7",
        "context_with_next_sentence": true
    },
    {
        "source_sentence": "我欲詣彼娑婆世界供養、禮覲釋迦牟尼佛，及見彼土具足莊嚴諸菩薩眾。」",
        "from": "T16n0657_001:0130b13_8",
        "context_with_next_sentence": true
    },
    {
        "source_sentence": "彼佛報言：「汝自知時，當以一心遊于彼國。",
        "from": "T16n0657_001:0130b15_9",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0130b16_10",
        "context_with_next_sentence": true
    },
    {
        "source_sentence": "彼諸菩薩威德難勝。」",
        "from": "T16n0657_001:0130b16_11",
        "context_with_next_sentence": true
    },
    {
        "source_sentence": "一寶嚴佛以眾蓮華與網明言：「汝以是華供養彼佛，并稱我意，致敬問訊：少惱、少病，起居輕利，氣力安耶？」",
        "from": "T16n0657_001:0130b17_12",
        "context_with_next_sentence": true
    },
    {
        "source_sentence": "網明菩薩禮彼佛足，右遶三匝，即與無數菩薩大眾前後圍遶，如大力士屈伸臂頃，於彼國土忽然不現，到此世界。",
        "from": "T16n0657_001:0130b19_13",
        "context_with_next_sentence": true
    },
    {
        "source_sentence": "行詣竹園，頂禮佛足，而白佛言：「唯然，世尊！",
        "from": "T16n0657_001:0130b22_14",
        "context_with_next_sentence": true
    },
    {
        "source_sentence": "我是網明。」",
        "from": "T16n0657_001:0130b23_15",
        "context_with_next_sentence": true
    },
    {
        "source_sentence": "佛言：「善哉！",
        "from": "T16n0657_001:0130b23_16",
        "context_with_next_sentence": true
    },
    {
        "source_sentence": "今汝安隱？」",
        "from": "T16n0657_001:0130b23_17",
        "context_with_next_sentence": true
    },
    {
        "source_sentence": "網明菩薩頭面禮已，却住一面，白世尊曰：「一寶嚴佛問訊世尊：少惱、少病，起居輕利，氣力安耶？",
        "from": "T16n0657_001:0130b24_0",
        "context_with_next_sentence": true
    },
    {
        "source_sentence": "以此蓮華奉上世尊。」",
        "from": "T16n0657_001:0130b26_1",
        "context_with_next_sentence": true
    },
    {
        "source_sentence": "佛即受之，轉與彌勒。",
        "from": "T16n0657_001:0130b26_2",
        "context_with_next_sentence": true
    },
    {
        "source_sentence": "彌勒受已，告跋陀婆羅等五百菩薩言：「諸善知識！",
        "from": "T16n0657_001:0130b27_3",
        "context_with_next_sentence": true
    },
    {
        "source_sentence": "如來與我此眾蓮華，今與汝等。」",
        "from": "T16n0657_001:0130b28_4",
        "context_with_next_sentence": true
    },
    {
        "source_sentence": "時跋陀婆羅菩薩、寶積菩薩、導師菩薩、星得菩薩、水天菩薩、善力菩薩、大意菩薩、勝意菩薩、增意菩薩、不虛見菩薩、住意菩薩、過力菩薩、常精進菩薩、不休息菩薩、日藏菩薩、持世菩薩、持地菩薩、越三界菩薩、無量力菩薩、金剛力菩薩、堅意菩薩、無邊自在菩薩，有如是等五百菩薩，皆從彌勒受蓮華已。",
        "from": "T16n0657_001:0130b28_5",
        "context_with_next_sentence": true
    },
    {
        "source_sentence": "白世尊曰：「我等本願，若有眾生得聞我名及見我者，皆得必定於阿耨多羅三藐三菩提。",
        "from": "T16n0657_001:0130c06_6",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0130c08_7",
        "context_with_next_sentence": true
    },
    {
        "source_sentence": "彌勒菩薩與我此華，我等今以散於東方過去、未來、現在諸佛，亦以供養南、西、北方、四維、上下，過去、未來、現在諸佛，願所散華遍到十方無量世界，其中眾生若見此華聞其香者，當隨我等本所志願深心所行，不捨一切眾生力故，皆當必得阿耨多羅三藐三菩提。」",
        "from": "T16n0657_001:0130c08_8",
        "context_with_next_sentence": true
    },
    {
        "source_sentence": "時諸菩薩以此蓮華欲散十方，佛以手摩一一華中佛身悉現，此諸化佛從空而去，亦作是言：「若有眾生不信諸法空如幻化、無相無緣；是諸眾生，佛不為師，非佛弟子。」",
        "from": "T16n0657_001:0130c14_9",
        "context_with_next_sentence": true
    },
    {
        "source_sentence": "即說偈言：「諸法空無相，　　無取無所緣，　一切如幻化，　　亦如水中月。",
        "from": "T16n0657_001:0130c18_10",
        "context_with_next_sentence": true
    },
    {
        "source_sentence": "　不以空故空，　　性本常自爾，　是名佛所說，　　最上微妙法。",
        "from": "T16n0657_001:0130c21_0",
        "context_with_next_sentence": true
    },
    {
        "source_sentence": "　諸法空無相，　　亦復無有我，　若人如是知，　　則為無貪諍。",
        "from": "T16n0657_001:0130c23_0",
        "context_with_next_sentence": true
    },
    {
        "source_sentence": "　若人樂是法，　　佛則是其師，　我等以佛力，　　當遊於十方。」",
        "from": "T16n0657_001:0130c25_0",
        "context_with_next_sentence": true
    },
    {
        "source_sentence": "時諸化佛各說此偈，遍至十方。",
        "from": "T16n0657_001:0130c27_0",
        "context_with_next_sentence": true
    },
    {
        "source_sentence": "網明菩薩白佛言：「世尊！",
        "from": "T16n0657_001:0130c27_1",
        "context_with_next_sentence": true
    },
    {
        "source_sentence": "此諸菩薩本願清淨至未曾有，能令此土苦惱眾生并餘世界多惱患者，聞其名字皆得必定阿耨多羅三藐三菩提。",
        "from": "T16n0657_001:0130c28_2",
        "context_with_next_sentence": true
    },
    {
        "source_sentence": "但為如來及諸菩薩不應生此雜惡世界。",
        "from": "T16n0657_001:0131a01_3",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0131a02_4",
        "context_with_next_sentence": true
    },
    {
        "source_sentence": "譬如無價寶摩尼珠，能除一切眾生衰惱得安隱樂。",
        "from": "T16n0657_001:0131a03_5",
        "context_with_next_sentence": true
    },
    {
        "source_sentence": "若有智人善識寶相，聞此寶珠有大功德，心念想像周行推覓，見在不淨糞穢坑中，有諸工巧貧窮下役弊惡之人，止住其邊，猶尚不識此寶珠名，況復能知所有功德？",
        "from": "T16n0657_001:0131a04_6",
        "context_with_next_sentence": true
    },
    {
        "source_sentence": "時求寶者見如是已，即作此言：『是珠不應在斯穢處。』",
        "from": "T16n0657_001:0131a08_7",
        "context_with_next_sentence": true
    },
    {
        "source_sentence": "時貧賤者語此人言：『何等是珠？",
        "from": "T16n0657_001:0131a09_8",
        "context_with_next_sentence": true
    },
    {
        "source_sentence": "今為所在？』",
        "from": "T16n0657_001:0131a10_0",
        "context_with_next_sentence": true
    },
    {
        "source_sentence": "時求寶者指珠示之。",
        "from": "T16n0657_001:0131a10_1",
        "context_with_next_sentence": true
    },
    {
        "source_sentence": "其人無智不識寶相，便作此言：『汝雖如是讚此寶珠，我等不見是珠功德。",
        "from": "T16n0657_001:0131a10_2",
        "context_with_next_sentence": true
    },
    {
        "source_sentence": "汝言無實誰當信者？』",
        "from": "T16n0657_001:0131a12_3",
        "context_with_next_sentence": true
    },
    {
        "source_sentence": "時求寶人即於其處出珠持去，其後貧人遭諸衰惱，疾病諍訟眾苦不安。",
        "from": "T16n0657_001:0131a12_4",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0131a14_5",
        "context_with_next_sentence": true
    },
    {
        "source_sentence": "娑婆世界亦復如是，皆相殘食貧窮下賤成就惡法，亦如寶珠，所住之處穢惡充滿。",
        "from": "T16n0657_001:0131a14_6",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0131a16_7",
        "context_with_next_sentence": true
    },
    {
        "source_sentence": "是摩尼珠能滅衰惱與眾安樂，當知是佛及此世界，具足莊嚴諸菩薩眾；寶珠四邊貧窮下賤，當知是為娑婆世界諸惡眾生。",
        "from": "T16n0657_001:0131a16_8",
        "context_with_next_sentence": true
    },
    {
        "source_sentence": "其諸男女聞珠功德，便行求覓見在穢處，作如是言：『此珠不應在是處者。』",
        "from": "T16n0657_001:0131a19_9",
        "context_with_next_sentence": true
    },
    {
        "source_sentence": "則是我等聞十方國現在諸佛稱揚世尊，及此世界具足莊嚴大菩薩眾，故來欲見禮敬問訊；而見此土多諸苦惱、濁亂、罪垢薄福眾生充滿其中。",
        "from": "T16n0657_001:0131a21_0",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0131a24_1",
        "context_with_next_sentence": true
    },
    {
        "source_sentence": "如此寶珠在不淨處光明不現，猶如如來及大莊嚴諸菩薩眾，今在此土功德不現。",
        "from": "T16n0657_001:0131a24_2",
        "context_with_next_sentence": true
    },
    {
        "source_sentence": "如摩尼珠，雖在穢處亦能少利諸貧賤者。",
        "from": "T16n0657_001:0131a26_3",
        "context_with_next_sentence": true
    },
    {
        "source_sentence": "如今世尊於此世界但現大光，如來真實光明色相、功德、勢力、自在神通及本願力，皆悉不現。",
        "from": "T16n0657_001:0131a27_4",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0131a29_5",
        "context_with_next_sentence": true
    },
    {
        "source_sentence": "此土眾生善根薄少，尚不能信如來所現光明功德，何況能信諸大菩薩所有功德，則無是處。",
        "from": "T16n0657_001:0131a29_6",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0131b02_7",
        "context_with_next_sentence": true
    },
    {
        "source_sentence": "如求寶者，從不淨處出此寶珠持之而去，其後貧人遭諸衰惱、疾病、諍訟、眾苦不安。",
        "from": "T16n0657_001:0131b02_8",
        "context_with_next_sentence": true
    },
    {
        "source_sentence": "佛滅度後，讀誦修集如是經者，生餘國已，此世界中有大衰惱，乃至不聞佛法名字。",
        "from": "T16n0657_001:0131b04_9",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0131b06_10",
        "context_with_next_sentence": true
    },
    {
        "source_sentence": "是諸眾生樂處惡法，共相殘食，沒在種種諸大衰惱，無有淨行、福行、慧行，則失大利。",
        "from": "T16n0657_001:0131b06_11",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0131b08_12",
        "context_with_next_sentence": true
    },
    {
        "source_sentence": "若善男子及善女人，欲求善利成佛道者，不應生此；求聲聞者，猶尚不應生此世界，何況菩薩！",
        "from": "T16n0657_001:0131b09_0",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0131b11_1",
        "context_with_next_sentence": true
    },
    {
        "source_sentence": "如阿鼻地獄、等活地獄、黑繩地獄、大熱地獄、熱地獄等，其中眾生無須臾樂。",
        "from": "T16n0657_001:0131b11_2",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0131b13_3",
        "context_with_next_sentence": true
    },
    {
        "source_sentence": "彼土如來及諸菩薩，見此娑婆世界眾生，猶如在此諸地獄中受眾苦惱；彼土眾生生便常樂，我若說之未曾受故無能信者。",
        "from": "T16n0657_001:0131b13_4",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0131b16_5",
        "context_with_next_sentence": true
    },
    {
        "source_sentence": "我為聞法入淨法門，來詣佛所，何用稱說彼土樂為？",
        "from": "T16n0657_001:0131b16_6",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0131b17_7",
        "context_with_next_sentence": true
    },
    {
        "source_sentence": "一切苦樂皆悉無常、無決定相。",
        "from": "T16n0657_001:0131b17_8",
        "context_with_next_sentence": true
    },
    {
        "source_sentence": "我等欲聞無苦、無樂、無常非常、無想分別、無修非修、非為無為、無說非說、無有世間及出世間、無漏非漏、無實無虛、無有菩提及菩提分、無力非力、無闇無明、無道非道、無果非果、無發無住、無所至處。",
        "from": "T16n0657_001:0131b18_9",
        "context_with_next_sentence": true
    },
    {
        "source_sentence": "「唯然，世尊！",
        "from": "T16n0657_001:0131b23_0",
        "context_with_next_sentence": true
    },
    {
        "source_sentence": "我等今者，欲聞是法。",
        "from": "T16n0657_001:0131b23_1",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0131b23_2",
        "context_with_next_sentence": true
    },
    {
        "source_sentence": "一切樂事，皆從虛妄福德因緣，現於世間。",
        "from": "T16n0657_001:0131b23_3",
        "context_with_next_sentence": true
    },
    {
        "source_sentence": "如來法空，無形無相，無有十力、四無所畏，無諸神通亦無說法、無苦無樂，離諸動念及心所行，得是如相，故名如來。",
        "from": "T16n0657_001:0131b24_4",
        "context_with_next_sentence": true
    },
    {
        "source_sentence": "諸動念者，是實是虛、是漏無漏、是名世間是出世間、是戒非戒、是力非力、是畏無畏、是聖福田是非福田、是名如來、是菩薩眾、是諸聲聞、是辟支佛、是通、是願。",
        "from": "T16n0657_001:0131b27_5",
        "context_with_next_sentence": true
    },
    {
        "source_sentence": "如來悉斷此諸戲論。",
        "from": "T16n0657_001:0131c02_6",
        "context_with_next_sentence": true
    },
    {
        "source_sentence": "以是無礙、無畏力故，能於大眾作師子吼現佛大音。",
        "from": "T16n0657_001:0131c02_7",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0131c03_8",
        "context_with_next_sentence": true
    },
    {
        "source_sentence": "如來亦能於厭惡中生無厭想，淨不厭中生厭離想，又能俱離一心行捨，是名佛行、聖自在行、不共聲聞辟支佛行。",
        "from": "T16n0657_001:0131c03_9",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0131c06_10",
        "context_with_next_sentence": true
    },
    {
        "source_sentence": "不共行者，餘無能及亦不能壞。",
        "from": "T16n0657_001:0131c06_11",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0131c07_12",
        "context_with_next_sentence": true
    },
    {
        "source_sentence": "餘人智力不能及知，諸佛世尊如是諸行若干分數，如是深遠，如是因緣，如是寂滅，如是安樂。",
        "from": "T16n0657_001:0131c07_13",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0131c09_14",
        "context_with_next_sentence": true
    },
    {
        "source_sentence": "如來諸行無行，眾生所不能行。",
        "from": "T16n0657_001:0131c09_15",
        "context_with_next_sentence": true
    },
    {
        "source_sentence": "是故，世尊！",
        "from": "T16n0657_001:0131c10_16",
        "context_with_next_sentence": true
    },
    {
        "source_sentence": "如來諸行，一切聲聞及辟支佛非所能行。",
        "from": "T16n0657_001:0131c10_17",
        "context_with_next_sentence": true
    },
    {
        "source_sentence": "非所行者，非行非不行，一切聲聞及辟支佛於是法中本無行力。",
        "from": "T16n0657_001:0131c11_18",
        "context_with_next_sentence": true
    },
    {
        "source_sentence": "是故，世尊！",
        "from": "T16n0657_001:0131c13_19",
        "context_with_next_sentence": true
    },
    {
        "source_sentence": "如來所行名無邊行。",
        "from": "T16n0657_001:0131c13_20",
        "context_with_next_sentence": true
    },
    {
        "source_sentence": "無邊行者，諸佛如來本所志樂無有邊際。",
        "from": "T16n0657_001:0131c14_21",
        "context_with_next_sentence": true
    },
    {
        "source_sentence": "「世尊！",
        "from": "T16n0657_001:0131c15_0",
        "context_with_next_sentence": true
    },
    {
        "source_sentence": "是法不可以文字說，以文字說則離此行。",
        "from": "T16n0657_001:0131c15_1",
        "context_with_next_sentence": true
    },
    {
        "source_sentence": "是法名為義趣法門，能開六萬六千法門，皆令照明。",
        "from": "T16n0657_001:0131c16_2",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0131c17_3",
        "context_with_next_sentence": true
    },
    {
        "source_sentence": "一寶嚴佛常為眾生說是法門。」",
        "from": "T16n0657_001:0131c17_4",
        "context_with_next_sentence": true
    },
    {
        "source_sentence": "說是門時，七萬七千諸菩薩眾皆逮得是無閡法門，便能隨順如來之行，此諸菩薩同聲唱言：「我等今者，則為已逮無上正覺。」",
        "from": "T16n0657_001:0131c18_5",
        "context_with_next_sentence": true
    },
    {
        "source_sentence": "六萬眾生皆發無上正覺之心。",
        "from": "T16n0657_001:0131c20_6",
        "context_with_next_sentence": true
    },
    {
        "source_sentence": "即時，如來便為授記。",
        "from": "T16n0657_001:0131c21_7",
        "context_with_next_sentence": true
    },
    {
        "source_sentence": "八百億萬那由他眾，於諸法中遠塵離垢得法眼淨。",
        "from": "T16n0657_001:0131c22_8",
        "context_with_next_sentence": true
    },
    {
        "source_sentence": "復有三萬比丘尼眾，不受諸法漏盡意解。",
        "from": "T16n0657_001:0131c23_9",
        "context_with_next_sentence": true
    },
    {
        "source_sentence": "時佛微笑，放大光明普照世界，地大震動。",
        "from": "T16n0657_001:0131c24_10",
        "context_with_next_sentence": true
    },
    {
        "source_sentence": "爾時，阿難即從坐起，偏袒右肩，右膝著地，白世尊曰：「何因何緣而現微笑，放大光明普照世界，地大震動？」",
        "from": "T16n0657_001:0131c25_11",
        "context_with_next_sentence": true
    },
    {
        "source_sentence": "佛告阿難：「網明菩薩說是法門，七萬七千諸菩薩眾皆得是門。",
        "from": "T16n0657_001:0131c27_12",
        "context_with_next_sentence": true
    },
    {
        "source_sentence": "網明菩薩於此世界虛空分中，曾從八萬諸如來所，聞是法門。",
        "from": "T16n0657_001:0131c29_0",
        "context_with_next_sentence": true
    },
    {
        "source_sentence": "聞已，逮此無閡法門，逮此門，已常能遊化無量佛國。」",
        "from": "T16n0657_001:0132a01_1",
        "context_with_next_sentence": true
    },
    {
        "source_sentence": "如相品第四",
        "from": "T16n0657_001:0132a03_0",
        "context_with_next_sentence": true
    },
    {
        "source_sentence": "爾時，東方過七百八萬阿僧祇國，有世界名一寶聚，有佛號曰無邊寶力，今現在，無量大眾恭敬圍遶而為說法。",
        "from": "T16n0657_001:0132a04_0",
        "context_with_next_sentence": true
    },
    {
        "source_sentence": "是無邊寶力佛與不虛行力菩薩摩訶薩授阿耨多羅三藐三菩提記，作如是言：「今是菩薩次於我後，當得作佛。」",
        "from": "T16n0657_001:0132a06_1",
        "context_with_next_sentence": true
    },
    {
        "source_sentence": "時不虛行力菩薩，於彼眾中見大光明聞大音聲，白彼佛言：「是為何佛光明音聲？」",
        "from": "T16n0657_001:0132a09_2",
        "context_with_next_sentence": true
    },
    {
        "source_sentence": "彼佛報言：「西方去此過七百八萬阿僧祇國，有世界名娑婆，彼中有佛號釋迦文，今現在，為大莊嚴諸菩薩，說斷眾生疑令眾歡喜菩薩藏經。」",
        "from": "T16n0657_001:0132a10_3",
        "context_with_next_sentence": true
    },
    {
        "source_sentence": "時不虛行力菩薩白彼佛言：「我欲詣彼娑婆世界，供養、禮覲釋迦文佛，及見彼土具大莊嚴諸菩薩眾。」",
        "from": "T16n0657_001:0132a14_4",
        "context_with_next_sentence": true
    },
    {
        "source_sentence": "彼佛報言：「汝自知時，當以一心遊彼世界。",
        "from": "T16n0657_001:0132a16_5",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0132a17_6",
        "context_with_next_sentence": true
    },
    {
        "source_sentence": "彼諸菩薩有大威德，難勝難及。",
        "from": "T16n0657_001:0132a17_7",
        "context_with_next_sentence": true
    },
    {
        "source_sentence": "汝以我言問訊彼佛：少惱、少病，起居輕利，氣力安耶？",
        "from": "T16n0657_001:0132a18_8",
        "context_with_next_sentence": true
    },
    {
        "source_sentence": "以此蓮華供養彼佛。」",
        "from": "T16n0657_001:0132a19_9",
        "context_with_next_sentence": true
    },
    {
        "source_sentence": "時，不虛行力菩薩從坐而起，頂禮佛足右遶三匝，即與七萬八千菩薩於彼佛土，忽然不現，到此世界。",
        "from": "T16n0657_001:0132a20_0",
        "context_with_next_sentence": true
    },
    {
        "source_sentence": "令此三千大千國土樹木非時皆生華實，雨眾名華香氣普熏，上妙伎樂同時俱作。",
        "from": "T16n0657_001:0132a22_1",
        "context_with_next_sentence": true
    },
    {
        "source_sentence": "時，不虛行力菩薩行詣竹園，頭面作禮，手摩佛足，三自稱言：「我是不虛行力菩薩。」",
        "from": "T16n0657_001:0132a24_2",
        "context_with_next_sentence": true
    },
    {
        "source_sentence": "佛言：「且止！",
        "from": "T16n0657_001:0132a26_3",
        "context_with_next_sentence": true
    },
    {
        "source_sentence": "明汝至心。」",
        "from": "T16n0657_001:0132a26_4",
        "context_with_next_sentence": true
    },
    {
        "source_sentence": "時，不虛行力菩薩頭面禮已，而白佛言：「無邊寶力佛問訊世尊：少病、少惱，起居輕利，氣力強耶？",
        "from": "T16n0657_001:0132a26_5",
        "context_with_next_sentence": true
    },
    {
        "source_sentence": "以此蓮華供養世尊。」",
        "from": "T16n0657_001:0132a28_6",
        "context_with_next_sentence": true
    },
    {
        "source_sentence": "佛受華已，而問之曰：「無邊寶力佛安隱、無恙，氣力康耶？」",
        "from": "T16n0657_001:0132a29_7",
        "context_with_next_sentence": true
    },
    {
        "source_sentence": "答言：「世尊！",
        "from": "T16n0657_001:0132b01_8",
        "context_with_next_sentence": true
    },
    {
        "source_sentence": "無邊寶力佛少惱、少病，安隱無為。」",
        "from": "T16n0657_001:0132b01_9",
        "context_with_next_sentence": true
    },
    {
        "source_sentence": "佛以此華與彌勒菩薩。",
        "from": "T16n0657_001:0132b02_10",
        "context_with_next_sentence": true
    },
    {
        "source_sentence": "爾時，彌勒手執蓮華，作如是言：「以此蓮華善根福德因緣力故，令善男子，若善女人發阿耨多羅三藐三菩提心者，得淨佛土成就眾生。",
        "from": "T16n0657_001:0132b03_0",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0132b06_1",
        "context_with_next_sentence": true
    },
    {
        "source_sentence": "若諸眾生不種善根難可教化，善根不具難可教化，善根微淺難可教化，樂小法者難可教化。",
        "from": "T16n0657_001:0132b06_2",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0132b08_3",
        "context_with_next_sentence": true
    },
    {
        "source_sentence": "是眾華中若人欲見十方諸佛即皆得見，亦能得見無邊寶力佛寶聚世界諸菩薩眾，及見彼土得共解脫三明六通大聲聞眾。",
        "from": "T16n0657_001:0132b08_4",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0132b11_5",
        "context_with_next_sentence": true
    },
    {
        "source_sentence": "是華從深善根因緣報生，是故我今以供諸佛，令眾發心求佛道者得無障閡，未發心者亦令得發。",
        "from": "T16n0657_001:0132b11_6",
        "context_with_next_sentence": true
    },
    {
        "source_sentence": "如如來通達諸法，無所壞相得無上道，我以是心持華供養。」",
        "from": "T16n0657_001:0132b13_7",
        "context_with_next_sentence": true
    },
    {
        "source_sentence": "爾時，佛告跋陀婆羅：「何謂為法，如來以如通達不壞，得無上道？」",
        "from": "T16n0657_001:0132b15_8",
        "context_with_next_sentence": true
    },
    {
        "source_sentence": "跋陀婆羅白佛言：「世尊！",
        "from": "T16n0657_001:0132b16_9",
        "context_with_next_sentence": true
    },
    {
        "source_sentence": "無有是法，如來以如通達不壞得成佛道。",
        "from": "T16n0657_001:0132b17_10",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0132b18_11",
        "context_with_next_sentence": true
    },
    {
        "source_sentence": "如來不得是諸法相。",
        "from": "T16n0657_001:0132b18_12",
        "context_with_next_sentence": true
    },
    {
        "source_sentence": "若佛不得，是不名法不名非法。",
        "from": "T16n0657_001:0132b18_13",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0132b19_14",
        "context_with_next_sentence": true
    },
    {
        "source_sentence": "無所得中若有法者，則為如來起此法相。",
        "from": "T16n0657_001:0132b19_15",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0132b20_16",
        "context_with_next_sentence": true
    },
    {
        "source_sentence": "諸相所生皆因六入。",
        "from": "T16n0657_001:0132b20_17",
        "context_with_next_sentence": true
    },
    {
        "source_sentence": "如來尚自不得諸入，況無得中而得相耶！",
        "from": "T16n0657_001:0132b21_18",
        "context_with_next_sentence": true
    },
    {
        "source_sentence": "有如是觀即復為相，是故佛說一切諸法，無取無捨亦無隨順。",
        "from": "T16n0657_001:0132b22_19",
        "context_with_next_sentence": true
    },
    {
        "source_sentence": "如應行者得是相故，名為如來。",
        "from": "T16n0657_001:0132b23_20",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0132b24_21",
        "context_with_next_sentence": true
    },
    {
        "source_sentence": "佛所欲法皆於如中，若取諸法則為壞如。",
        "from": "T16n0657_001:0132b24_22",
        "context_with_next_sentence": true
    },
    {
        "source_sentence": "如無如來，而因如故名為如來；是如無相，因無相故名為如來；是如無盡，因無盡故名為如來；是如不壞，因不壞故名為如來；諸法如實，因如實故名為如來。",
        "from": "T16n0657_001:0132b25_23",
        "context_with_next_sentence": true
    },
    {
        "source_sentence": "是故，世尊！",
        "from": "T16n0657_001:0132b29_24",
        "context_with_next_sentence": true
    },
    {
        "source_sentence": "一切法如即是如來，如來即是一切法如。",
        "from": "T16n0657_001:0132b29_25",
        "context_with_next_sentence": true
    },
    {
        "source_sentence": "是故，世尊！",
        "from": "T16n0657_001:0132c01_26",
        "context_with_next_sentence": true
    },
    {
        "source_sentence": "無所住處是如來義，於正通達亦不住故。",
        "from": "T16n0657_001:0132c01_27",
        "context_with_next_sentence": true
    },
    {
        "source_sentence": "是故佛說，若人於法無取無捨無順無諍，是名一切世間福田。」",
        "from": "T16n0657_001:0132c02_28",
        "context_with_next_sentence": true
    },
    {
        "source_sentence": "佛告跋陀婆羅：「汝住何處，能作是說？」",
        "from": "T16n0657_001:0132c04_29",
        "context_with_next_sentence": true
    },
    {
        "source_sentence": "答言：「世尊！",
        "from": "T16n0657_001:0132c04_30",
        "context_with_next_sentence": true
    },
    {
        "source_sentence": "一切世間諸所住處我住其中，作如是說：『世尊！",
        "from": "T16n0657_001:0132c05_31",
        "context_with_next_sentence": true
    },
    {
        "source_sentence": "我不貪著如凡夫住。』",
        "from": "T16n0657_001:0132c06_32",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0132c06_33",
        "context_with_next_sentence": true
    },
    {
        "source_sentence": "凡夫所住，即是貪著敗壞之相。",
        "from": "T16n0657_001:0132c06_34",
        "context_with_next_sentence": true
    },
    {
        "source_sentence": "若著壞相，是人即為敗壞變異。",
        "from": "T16n0657_001:0132c07_35",
        "context_with_next_sentence": true
    },
    {
        "source_sentence": "世尊！",
        "from": "T16n0657_001:0132c08_36",
        "context_with_next_sentence": true
    },
    {
        "source_sentence": "實相不如世間所住，賢聖於此世間相中無諍無二，名住世間；凡夫於此無有行處。",
        "from": "T16n0657_001:0132c08_37",
        "context_with_next_sentence": true
    },
    {
        "source_sentence": "世間如焰，過諸入故；世間無常，從緣生故；世間不淨，起惡業故。",
        "from": "T16n0657_001:0132c10_38",
        "context_with_next_sentence": true
    },
    {
        "source_sentence": "是故世間、世間住處、世間壞相，皆悉住於無所住中。",
        "from": "T16n0657_001:0132c11_39",
        "context_with_next_sentence": true
    },
    {
        "source_sentence": "是故我住無二法中，能作是說。」",
        "from": "T16n0657_001:0132c12_40",
        "context_with_next_sentence": true
    },
    {
        "source_sentence": "爾時，佛告跋陀婆羅：「汝住此法，作是說耶？」",
        "from": "T16n0657_001:0132c13_41",
        "context_with_next_sentence": true
    },
    {
        "source_sentence": "答言：「世尊！",
        "from": "T16n0657_001:0132c14_42",
        "context_with_next_sentence": true
    },
    {
        "source_sentence": "佛所得法，自捨如來無能知者。」",
        "from": "T16n0657_001:0132c14_43",
        "context_with_next_sentence": true
    },
    {
        "source_sentence": "「跋陀婆羅！",
        "from": "T16n0657_001:0132c15_44",
        "context_with_next_sentence": true
    },
    {
        "source_sentence": "吾得何法？」",
        "from": "T16n0657_001:0132c15_45",
        "context_with_next_sentence": true
    },
    {
        "source_sentence": "「唯然，世尊！",
        "from": "T16n0657_001:0132c16_46",
        "context_with_next_sentence": true
    },
    {
        "source_sentence": "佛坐道場所得之法，若法非法無有是處。」",
        "from": "T16n0657_001:0132c16_47",
        "context_with_next_sentence": true
    },
    {
        "source_sentence": "佛告跋陀婆羅：「善哉，善哉！",
        "from": "T16n0657_001:0132c18_0",
        "context_with_next_sentence": true
    },
    {
        "source_sentence": "如汝所說。",
        "from": "T16n0657_001:0132c18_1",
        "context_with_next_sentence": true
    },
    {
        "source_sentence": "如來道場所得法者，是法非法亦非非法，我於此法智不能行、目不能見無有行處，慧所不通明不能了，問無有答，於此法中無受無取無垢無淨。",
        "from": "T16n0657_001:0132c18_2",
        "context_with_next_sentence": true
    },
    {
        "source_sentence": "若我說是自所得法，若以相行行是法者，則皆迷悶。",
        "from": "T16n0657_001:0132c22_3",
        "context_with_next_sentence": true
    },
    {
        "source_sentence": "跋陀婆羅！",
        "from": "T16n0657_001:0132c23_4",
        "context_with_next_sentence": true
    },
    {
        "source_sentence": "我於是法唯除諸佛無證明者，現身菩薩一生菩薩於我是法亦不能證，聞如是法尚懷驚怖，況斯已下能證明者！」",
        "from": "T16n0657_001:0132c23_5",
        "context_with_next_sentence": true
    },
    {
        "source_sentence": "不信品第五",
        "from": "T16n0657_001:0132c27_0",
        "context_with_next_sentence": true
    },
    {
        "source_sentence": "佛告跋陀婆羅：「來世當有比丘、比丘尼、優婆塞、優婆夷，不修身、不修心、不修戒、不修慧，聞是經說諸佛菩提無得、無失、無有分別、無垢、無明，隨順於如，佛所囑累。",
        "from": "T16n0657_001:0132c28_0",
        "context_with_next_sentence": true
    },
    {
        "source_sentence": "驚疑怖畏墜大深坑，作是念言：『如來名為得一切智，而今此經說智不行、慧不能通、明不能了、問無有答、無可知相。』",
        "from": "T16n0657_001:0133a02_1",
        "context_with_next_sentence": true
    },
    {
        "source_sentence": "是諸人等，見有讀誦說是經者，反加憐愍，或生恚慢起怨賊心。",
        "from": "T16n0657_001:0133a05_2",
        "context_with_next_sentence": true
    },
    {
        "source_sentence": "「跋陀婆羅！",
        "from": "T16n0657_001:0133a06_3",
        "context_with_next_sentence": true
    },
    {
        "source_sentence": "汝觀末世，有是顛倒違逆我者，是法中賊反得尊貴；能說如來正智慧者，而被輕賤，不得住止僧坊精舍。",
        "from": "T16n0657_001:0133a06_4",
        "context_with_next_sentence": true
    },
    {
        "source_sentence": "我以是法自然無師，於大眾中作師子吼，是諸惡人不識如來及如來法，以不識故，可呵事中生稱讚想，可譽事中生呵責想。",
        "from": "T16n0657_001:0133a09_5",
        "context_with_next_sentence": true
    },
    {
        "source_sentence": "何謂可呵？",
        "from": "T16n0657_001:0133a12_6",
        "context_with_next_sentence": true
    },
    {
        "source_sentence": "若人於法有所貪取乃至善法，是名如來之所呵責，是人以此所呵責事而生稱讚，是則名為沙門中賊、污沙門者，於沙門中為旃陀羅，僧中敗壞眾之糟糠，隨逐外道深計斷常，起貪著法分別之心。",
        "from": "T16n0657_001:0133a12_7",
        "context_with_next_sentence": true
    },
    {
        "source_sentence": "「跋陀婆羅！",
        "from": "T16n0657_001:0133a16_8",
        "context_with_next_sentence": true
    },
    {
        "source_sentence": "如來所說世間正見，可戲論法順生死理，欲令眾生知業果報，此諸癡人於是法中生第一想。",
        "from": "T16n0657_001:0133a17_0",
        "context_with_next_sentence": true
    },
    {
        "source_sentence": "跋陀婆羅！",
        "from": "T16n0657_001:0133a19_1",
        "context_with_next_sentence": true
    },
    {
        "source_sentence": "結髮梵志亦說世間罪福因緣，若如是知名菩提者，則是梵志應得菩提。",
        "from": "T16n0657_001:0133a19_2",
        "context_with_next_sentence": true
    },
    {
        "source_sentence": "跋陀婆羅！",
        "from": "T16n0657_001:0133a20_3",
        "context_with_next_sentence": true
    },
    {
        "source_sentence": "如是梵志我滅度後，自於所知見有過失生厭離心，於我法中而求出家，既出家已能得佛法。",
        "from": "T16n0657_001:0133a21_4",
        "context_with_next_sentence": true
    },
    {
        "source_sentence": "「跋陀婆羅！",
        "from": "T16n0657_001:0133a23_5",
        "context_with_next_sentence": true
    },
    {
        "source_sentence": "汝觀來世，是諸癡人尚不能及事火梵志，如是癡人當如末迦梨、富蘭那等，以我所說世間正見，順生死理業緣果報可戲論法，為上智慧。",
        "from": "T16n0657_001:0133a23_6",
        "context_with_next_sentence": true
    },
    {
        "source_sentence": "是人則為毀謗如來及如來法，不能見知出生死要。",
        "from": "T16n0657_001:0133a26_7",
        "context_with_next_sentence": true
    },
    {
        "source_sentence": "我說此人不堪道器。",
        "from": "T16n0657_001:0133a27_8",
        "context_with_next_sentence": true
    },
    {
        "source_sentence": "所以者何？",
        "from": "T16n0657_001:0133a28_9",
        "context_with_next_sentence": true
    },
    {
        "source_sentence": "是人於我無量無邊阿僧祇劫所集佛法，以微因緣而毀壞之，是人則為生如來過、如來之賊。",
        "from": "T16n0657_001:0133a28_10",
        "context_with_next_sentence": true
    },
    {
        "source_sentence": "「跋陀婆羅！",
        "from": "T16n0657_001:0133b01_11",
        "context_with_next_sentence": true
    },
    {
        "source_sentence": "何等名為稱讚如來、隨如來意而說法者？",
        "from": "T16n0657_001:0133b01_12",
        "context_with_next_sentence": true
    },
    {
        "source_sentence": "若於諸法無貪無諍、無起無作無相無為，出過三世而演說法，是人名為稱讚如來隨意行者，是名佛子，從佛口生、從法化生。",
        "from": "T16n0657_001:0133b02_13",
        "context_with_next_sentence": true
    },
    {
        "source_sentence": "「跋陀婆羅！",
        "from": "T16n0657_001:0133b05_14",
        "context_with_next_sentence": true
    },
    {
        "source_sentence": "是人則能讀誦、問答如是等經，是則名為隨意行者、如法說者、隨法行者，我加神力。",
        "from": "T16n0657_001:0133b05_15",
        "context_with_next_sentence": true
    },
    {
        "source_sentence": "是人昔曾受我教誨，我所勸請，能建法幢、吹大法貝、擊大法鼓、張設法幡，為諸如來之所知識。",
        "from": "T16n0657_001:0133b07_16",
        "context_with_next_sentence": true
    },
    {
        "source_sentence": "是人則著功德華鬘，住常樂處降諸魔怨，世間希有見者獲利，堪任受持無上道器，為諸菩薩諸佛所念，能淨法眼，於一切法無所障礙，悅可佛意。",
        "from": "T16n0657_001:0133b10_17",
        "context_with_next_sentence": true
    },
    {
        "source_sentence": "佛聽是人親近禮事諮受正法，以諸功德而自莊嚴，智慧深遠，為諸學者雨大法雨，增長佛法敷覺意華，成解脫果為坐道場，得佛菩提示眾生道，能演法施滿眾生願。",
        "from": "T16n0657_001:0133b13_18",
        "context_with_next_sentence": true
    },
    {
        "source_sentence": "「跋陀婆羅！",
        "from": "T16n0657_001:0133b17_19",
        "context_with_next_sentence": true
    },
    {
        "source_sentence": "我今略說是人功德，若廣說者少能信受，是人名為稱揚如來讚佛法者。",
        "from": "T16n0657_001:0133b17_20",
        "context_with_next_sentence": true
    },
    {
        "source_sentence": "「跋陀婆羅！",
        "from": "T16n0657_001:0133b19_21",
        "context_with_next_sentence": true
    },
    {
        "source_sentence": "如人未見阿耨達池，若見餘池作如是言：『與彼大池等無有異。』",
        "from": "T16n0657_001:0133b19_22",
        "context_with_next_sentence": true
    },
    {
        "source_sentence": "是人雖欲讚美彼池，乃更毀損。",
        "from": "T16n0657_001:0133b20_23",
        "context_with_next_sentence": true
    },
    {
        "source_sentence": "跋陀婆羅！",
        "from": "T16n0657_001:0133b21_24",
        "context_with_next_sentence": true
    },
    {
        "source_sentence": "此諸癡人無是功德，無如是法、如是智慧，以諸世間有漏正見，生死染著而稱讚我，作如是言：『如來智慧於此法中無有障閡。』",
        "from": "T16n0657_001:0133b21_25",
        "context_with_next_sentence": true
    },
    {
        "source_sentence": "雖欲讚我而實毀辱。",
        "from": "T16n0657_001:0133b24_26",
        "context_with_next_sentence": true
    },
    {
        "source_sentence": "又如愚人聞金色黃，後聞人說閻浮檀金殊勝相貌，不肯信受，語其人曰：『汝止勿言，真金色黃，不如汝說。』",
        "from": "T16n0657_001:0133b24_27",
        "context_with_next_sentence": true
    },
    {
        "source_sentence": "此諸癡人亦復如是，無目盲冥。",
        "from": "T16n0657_001:0133b27_28",
        "context_with_next_sentence": true
    },
    {
        "source_sentence": "「若聞人說佛名法名，又聞如來三十二相、八十種好，生在王家眷屬具足，出家學道戒定具足，不聞真實佛法身相及真法相，但以是法名一切智，名為如來。",
        "from": "T16n0657_001:0133b28_0",
        "context_with_next_sentence": true
    },
    {
        "source_sentence": "又亦不聞如來演說，以何相故諸法非法？",
        "from": "T16n0657_001:0133c02_1",
        "context_with_next_sentence": true
    },
    {
        "source_sentence": "是人或時，聞是等經說佛真身如實法相，則生疑怪。",
        "from": "T16n0657_001:0133c03_2",
        "context_with_next_sentence": true
    },
    {
        "source_sentence": "有是法耶？",
        "from": "T16n0657_001:0133c04_3",
        "context_with_next_sentence": true
    },
    {
        "source_sentence": "為如是不？",
        "from": "T16n0657_001:0133c04_4",
        "context_with_next_sentence": true
    },
    {
        "source_sentence": "如彼盲人聞金色黃，後聞人說閻浮檀金，生疑不信，為如是不？",
        "from": "T16n0657_001:0133c05_5",
        "context_with_next_sentence": true
    },
    {
        "source_sentence": "「又如愚人聞說大海，其量彌廣三萬由旬，淵深八萬四千由旬，有無量寶，其水一味不增不減。",
        "from": "T16n0657_001:0133c06_6",
        "context_with_next_sentence": true
    },
    {
        "source_sentence": "是人不信，作是念言：『眾流皆注，云何不溢？』",
        "from": "T16n0657_001:0133c08_7",
        "context_with_next_sentence": true
    },
    {
        "source_sentence": "深廣如是，雖有珍寶誰能得者？",
        "from": "T16n0657_001:0133c09_8",
        "context_with_next_sentence": true
    },
    {
        "source_sentence": "便謂大海無如是德。",
        "from": "T16n0657_001:0133c10_9",
        "context_with_next_sentence": true
    },
    {
        "source_sentence": "癡人亦爾，但聞人說佛名法名，不聞甚深功德、智慧、真實法相；或聞人說如是等經，究竟涅槃無量法寶，得大解脫，令眾生得佛無礙眼。",
        "from": "T16n0657_001:0133c10_10",
        "context_with_next_sentence": true
    },
    {
        "source_sentence": "於一切法無增無減，一切智慧無邊無際，功德甚深難得崖底，一切餘眾無能測量，亦無壞者。",
        "from": "T16n0657_001:0133c13_11",
        "context_with_next_sentence": true
    },
    {
        "source_sentence": "譬如大海不宿死屍，佛法亦爾，邪見惡人失慧命者不得止住。",
        "from": "T16n0657_001:0133c16_12",
        "context_with_next_sentence": true
    },
    {
        "source_sentence": "又如大海同一醎味，佛法亦爾，同趣涅槃一解脫味。",
        "from": "T16n0657_001:0133c17_13",
        "context_with_next_sentence": true
    },
    {
        "source_sentence": "癡人聞是不能信解，謂無斯事非真實法。",
        "from": "T16n0657_001:0133c18_14",
        "context_with_next_sentence": true
    },
    {
        "source_sentence": "「跋陀婆羅！",
        "from": "T16n0657_001:0133c19_15",
        "context_with_next_sentence": true
    },
    {
        "source_sentence": "觀是癡人，尚不自知生從何來、死至何所？",
        "from": "T16n0657_001:0133c19_16",
        "context_with_next_sentence": true
    },
    {
        "source_sentence": "於過去世為行何行？",
        "from": "T16n0657_001:0133c20_17",
        "context_with_next_sentence": true
    },
    {
        "source_sentence": "不知業緣不知果報，於將來世，當行何法？",
        "from": "T16n0657_001:0133c21_18",
        "context_with_next_sentence": true
    },
    {
        "source_sentence": "得何果報？",
        "from": "T16n0657_001:0133c22_19",
        "context_with_next_sentence": true
    },
    {
        "source_sentence": "為行智道為行識道？",
        "from": "T16n0657_001:0133c22_20",
        "context_with_next_sentence": true
    },
    {
        "source_sentence": "若是癡人於是法中生非法想，我所呵法生真實想，於我滅後不能依止如是等經。",
        "from": "T16n0657_001:0133c23_0",
        "context_with_next_sentence": true
    },
    {
        "source_sentence": "「跋陀婆羅！",
        "from": "T16n0657_001:0133c24_1",
        "context_with_next_sentence": true
    },
    {
        "source_sentence": "我經中說，如來滅後若人毀謗佛法僧者，汝等不應瞋恨憂惱，應作是念：『我等若生瞋恨心者，則非沙門、非沙門法、不隨順道；若為沙門而不隨法，終不能得信解通達阿耨多羅三藐三菩提法。』」",
        "from": "T16n0657_001:0133c25_2",
        "context_with_next_sentence": true
    },
    {
        "source_sentence": "佛說華手經卷第一",
        "from": "T16n0657_001:0134a01_0",
        "context_with_next_sentence": false
    }
]