[
    {
        "source_sentence": "阿毘達磨集異門足論卷第九",
        "from": "T26n1536_009:0402c21_0",
        "context_with_next_sentence": true
    },
    {
        "source_sentence": "尊者舍利子說",
        "from": "T26n1536_009:0402c23_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T26n1536_009:0402c24_0",
        "context_with_next_sentence": true
    },
    {
        "source_sentence": "四法品第五之四",
        "from": "T26n1536_009:0402c25_0",
        "context_with_next_sentence": true
    },
    {
        "source_sentence": "四攝事者，一、布施攝事；二、愛語攝事；三、利行攝事；四、同事攝事。",
        "from": "T26n1536_009:0402c26_0",
        "context_with_next_sentence": true
    },
    {
        "source_sentence": "云何布施攝事？",
        "from": "T26n1536_009:0402c27_1",
        "context_with_next_sentence": true
    },
    {
        "source_sentence": "答：此中布施者，謂諸施主布施沙門及婆羅門貧窮苦行道行乞者，飲食湯藥衣服花鬘塗散等香，房舍臥具燈燭等物，是名布施。",
        "from": "T26n1536_009:0402c27_2",
        "context_with_next_sentence": true
    },
    {
        "source_sentence": "復次如世尊為手長者說：長者！",
        "from": "T26n1536_009:0403a01_3",
        "context_with_next_sentence": true
    },
    {
        "source_sentence": "當知諸布施中法施最勝。",
        "from": "T26n1536_009:0403a02_4",
        "context_with_next_sentence": true
    },
    {
        "source_sentence": "是名布施。",
        "from": "T26n1536_009:0403a02_5",
        "context_with_next_sentence": true
    },
    {
        "source_sentence": "攝事者，謂由此布施，於他等攝、近攝、近持、令相親附。",
        "from": "T26n1536_009:0403a03_6",
        "context_with_next_sentence": true
    },
    {
        "source_sentence": "如是布施於他有情，能等攝、能近攝、能近持、能令親附，是故名為布施攝事。",
        "from": "T26n1536_009:0403a04_7",
        "context_with_next_sentence": true
    },
    {
        "source_sentence": "云何愛語攝事？",
        "from": "T26n1536_009:0403a06_8",
        "context_with_next_sentence": true
    },
    {
        "source_sentence": "答：此中愛語者，謂可喜語、可味語、舒顏平視語、遠離顰蹙語、含笑前行語、先言慶慰語、可愛語、善來語，謂作是言：「善來具壽！",
        "from": "T26n1536_009:0403a06_9",
        "context_with_next_sentence": true
    },
    {
        "source_sentence": "汝於世事可忍、可度、安樂住不？",
        "from": "T26n1536_009:0403a09_10",
        "context_with_next_sentence": true
    },
    {
        "source_sentence": "汝於飲食衣服臥具及餘資緣勿有乏少。」",
        "from": "T26n1536_009:0403a09_11",
        "context_with_next_sentence": true
    },
    {
        "source_sentence": "諸如是等種種安慰問訊語言，名善來語。",
        "from": "T26n1536_009:0403a10_12",
        "context_with_next_sentence": true
    },
    {
        "source_sentence": "此及前說總名愛語。",
        "from": "T26n1536_009:0403a11_13",
        "context_with_next_sentence": true
    },
    {
        "source_sentence": "復次如世尊為手長者說：長者！",
        "from": "T26n1536_009:0403a12_14",
        "context_with_next_sentence": true
    },
    {
        "source_sentence": "當知諸愛語中最為勝者，謂善勸導諸善男子善女人等屬耳聽法，時時說法、時時教誨、時時決擇，是名愛語。",
        "from": "T26n1536_009:0403a12_15",
        "context_with_next_sentence": true
    },
    {
        "source_sentence": "攝事者，謂由此愛語，於他等攝、近攝、近持、令相親附。",
        "from": "T26n1536_009:0403a15_16",
        "context_with_next_sentence": true
    },
    {
        "source_sentence": "如是愛語於他有情，能等攝、能近攝、能近持、能令親附，是故名為愛語攝事。",
        "from": "T26n1536_009:0403a16_17",
        "context_with_next_sentence": true
    },
    {
        "source_sentence": "云何利行攝事？",
        "from": "T26n1536_009:0403a18_18",
        "context_with_next_sentence": true
    },
    {
        "source_sentence": "答：此中利行者，謂諸有情或遭重病、或遭厄難困苦無救，便到其所起慈愍心，以身語業方便供侍、方便救濟，是名利行。",
        "from": "T26n1536_009:0403a18_19",
        "context_with_next_sentence": true
    },
    {
        "source_sentence": "復次如世尊為手長者說：長者！",
        "from": "T26n1536_009:0403a21_20",
        "context_with_next_sentence": true
    },
    {
        "source_sentence": "當知諸利行中最為勝者，謂不信者方便勸導調伏安立令信圓滿。",
        "from": "T26n1536_009:0403a22_21",
        "context_with_next_sentence": true
    },
    {
        "source_sentence": "若破戒者方便勸導調伏安立令戒圓滿。",
        "from": "T26n1536_009:0403a23_22",
        "context_with_next_sentence": true
    },
    {
        "source_sentence": "若慳貪者方便勸導調伏安立令施圓滿。",
        "from": "T26n1536_009:0403a24_23",
        "context_with_next_sentence": true
    },
    {
        "source_sentence": "若惡慧者方便勸導調伏安立令慧圓滿。",
        "from": "T26n1536_009:0403a25_24",
        "context_with_next_sentence": true
    },
    {
        "source_sentence": "諸如是等說名利行。",
        "from": "T26n1536_009:0403a26_25",
        "context_with_next_sentence": true
    },
    {
        "source_sentence": "攝事者，謂由此利行於他等。",
        "from": "T26n1536_009:0403a26_26",
        "context_with_next_sentence": true
    },
    {
        "source_sentence": "攝近攝近持令相親附。",
        "from": "T26n1536_009:0403a27_27",
        "context_with_next_sentence": true
    },
    {
        "source_sentence": "如是利行於他有情，能等攝、能近攝、能近持、能令親附，是故名為利行攝事。",
        "from": "T26n1536_009:0403a28_28",
        "context_with_next_sentence": true
    },
    {
        "source_sentence": "云何同事攝事？",
        "from": "T26n1536_009:0403a29_29",
        "context_with_next_sentence": true
    },
    {
        "source_sentence": "答：此中同事者，謂於斷生命深厭離者，為善助伴令離斷生命。",
        "from": "T26n1536_009:0403b01_30",
        "context_with_next_sentence": true
    },
    {
        "source_sentence": "若於不與取深厭離者，為善助伴令離不與取。",
        "from": "T26n1536_009:0403b02_31",
        "context_with_next_sentence": true
    },
    {
        "source_sentence": "若於欲邪行深厭離者，為善助伴令離欲邪行。",
        "from": "T26n1536_009:0403b03_32",
        "context_with_next_sentence": true
    },
    {
        "source_sentence": "若於虛誑語深厭離者，為善助伴令離虛誑語。",
        "from": "T26n1536_009:0403b04_33",
        "context_with_next_sentence": true
    },
    {
        "source_sentence": "若於飲諸酒深厭離者，為善助伴令離飲諸酒。",
        "from": "T26n1536_009:0403b05_34",
        "context_with_next_sentence": true
    },
    {
        "source_sentence": "諸如是等說名同事。",
        "from": "T26n1536_009:0403b06_35",
        "context_with_next_sentence": true
    },
    {
        "source_sentence": "復次如世尊為手長者說：長者！",
        "from": "T26n1536_009:0403b07_36",
        "context_with_next_sentence": true
    },
    {
        "source_sentence": "當知諸同事中最為勝者，謂阿羅漢、不還、一來、預流果等。",
        "from": "T26n1536_009:0403b07_37",
        "context_with_next_sentence": true
    },
    {
        "source_sentence": "與阿羅漢、不還、一來、預流果等而為同事，是名同事。",
        "from": "T26n1536_009:0403b09_38",
        "context_with_next_sentence": true
    },
    {
        "source_sentence": "攝事者，謂由此同事，於他等攝、近攝、近持、令相親附。",
        "from": "T26n1536_009:0403b10_39",
        "context_with_next_sentence": true
    },
    {
        "source_sentence": "如是同事於他有情，能等攝、能近攝、能近持、能令親附，是故名為同事攝事。",
        "from": "T26n1536_009:0403b11_40",
        "context_with_next_sentence": true
    },
    {
        "source_sentence": "如世尊說：「布施及愛語，　　利行與同事，　如應處處說，　　普攝諸世間。",
        "from": "T26n1536_009:0403b13_41",
        "context_with_next_sentence": true
    },
    {
        "source_sentence": "　如是四攝事，　　在世間若無，　子於其父母，　　亦不欲孝養。",
        "from": "T26n1536_009:0403b16_0",
        "context_with_next_sentence": true
    },
    {
        "source_sentence": "　以有攝事故，　　有法者隨轉，　故得大體者，　　觀益而施設。」",
        "from": "T26n1536_009:0403b18_0",
        "context_with_next_sentence": true
    },
    {
        "source_sentence": "四生者，一、卵生；二、胎生；三、濕生；四、化生。",
        "from": "T26n1536_009:0403b20_0",
        "context_with_next_sentence": true
    },
    {
        "source_sentence": "云何卵生？",
        "from": "T26n1536_009:0403b20_1",
        "context_with_next_sentence": true
    },
    {
        "source_sentence": "答：若諸有情從卵而生，謂在卵[穀-禾+卵]先為卵[穀-禾+卵]之所纏裹，後破卵[穀-禾+卵]方得出生。",
        "from": "T26n1536_009:0403b21_2",
        "context_with_next_sentence": true
    },
    {
        "source_sentence": "此復云何？",
        "from": "T26n1536_009:0403b22_3",
        "context_with_next_sentence": true
    },
    {
        "source_sentence": "如鵝鴈孔雀、鸜鵒鸚鵡、春鸚離黃、命命鳥等，及一類龍、一類妙翅并一類人。",
        "from": "T26n1536_009:0403b23_4",
        "context_with_next_sentence": true
    },
    {
        "source_sentence": "復有所餘諸有情類從卵而生，謂在卵[穀-禾+卵]先為卵[穀-禾+卵]之所纏裹，後破卵[穀-禾+卵]方出生者，皆名卵生。",
        "from": "T26n1536_009:0403b24_5",
        "context_with_next_sentence": true
    },
    {
        "source_sentence": "云何胎生？",
        "from": "T26n1536_009:0403b26_6",
        "context_with_next_sentence": true
    },
    {
        "source_sentence": "答：若諸有情從胎而生，謂在胎藏先為胎藏之所纏裹，後破胎藏方得出生。",
        "from": "T26n1536_009:0403b27_7",
        "context_with_next_sentence": true
    },
    {
        "source_sentence": "此復云何？",
        "from": "T26n1536_009:0403b28_8",
        "context_with_next_sentence": true
    },
    {
        "source_sentence": "如象馬駝、牛驢羊鹿、水牛猪等，及一類龍、一類妙翅、一類鬼、一類人。",
        "from": "T26n1536_009:0403b29_9",
        "context_with_next_sentence": true
    },
    {
        "source_sentence": "復有所餘諸有情類從胎而生，謂在胎藏先為胎藏之所纏裹，後破胎藏方出生者，皆名胎生。",
        "from": "T26n1536_009:0403c01_10",
        "context_with_next_sentence": true
    },
    {
        "source_sentence": "云何濕生？",
        "from": "T26n1536_009:0403c03_11",
        "context_with_next_sentence": true
    },
    {
        "source_sentence": "答：若諸有情展轉溫暖、展轉潤濕、展轉集聚，或依糞聚、或依注道、或依穢廁、或依腐肉、或依陳粥、或依叢草、或依稠林、或依草菴、或依葉窟、或依池沼、或依陂湖、或依江河、或依大海潤濕地等方得出生。",
        "from": "T26n1536_009:0403c03_12",
        "context_with_next_sentence": true
    },
    {
        "source_sentence": "此復云何？",
        "from": "T26n1536_009:0403c08_13",
        "context_with_next_sentence": true
    },
    {
        "source_sentence": "如蟋蟀飛蛾、蚊虻蠓蚋、麻生蟲等，及一類龍、一類妙翅并一類人。",
        "from": "T26n1536_009:0403c08_14",
        "context_with_next_sentence": true
    },
    {
        "source_sentence": "復有所餘諸有情類展轉溫暖，廣說乃至或依大海潤濕地等方得生者，皆名濕生。",
        "from": "T26n1536_009:0403c10_15",
        "context_with_next_sentence": true
    },
    {
        "source_sentence": "云何化生？",
        "from": "T26n1536_009:0403c12_0",
        "context_with_next_sentence": true
    },
    {
        "source_sentence": "答：若諸有情支分具足根不缺減，無所依託欻爾而生。",
        "from": "T26n1536_009:0403c12_1",
        "context_with_next_sentence": true
    },
    {
        "source_sentence": "此復云何？",
        "from": "T26n1536_009:0403c13_2",
        "context_with_next_sentence": true
    },
    {
        "source_sentence": "謂一切天、一切地獄、一切中有，及一分龍、一分妙翅、一分鬼、一分人。",
        "from": "T26n1536_009:0403c13_3",
        "context_with_next_sentence": true
    },
    {
        "source_sentence": "復有所餘諸有情類，支分具足根不缺減，無所依託欻爾生者，皆名化生。",
        "from": "T26n1536_009:0403c15_4",
        "context_with_next_sentence": true
    },
    {
        "source_sentence": "四得自體者，一、有得自體唯可自害非可他害；二、有得自體唯可他害非可自害；三、有得自體自他俱可害；四、有得自體自他俱不可害。",
        "from": "T26n1536_009:0403c17_0",
        "context_with_next_sentence": true
    },
    {
        "source_sentence": "云何有得自體唯可自害非可他害？",
        "from": "T26n1536_009:0403c20_1",
        "context_with_next_sentence": true
    },
    {
        "source_sentence": "答：若諸有情自有勢力能斷自命，他無勢力能斷其命。",
        "from": "T26n1536_009:0403c20_2",
        "context_with_next_sentence": true
    },
    {
        "source_sentence": "此復云何？",
        "from": "T26n1536_009:0403c22_3",
        "context_with_next_sentence": true
    },
    {
        "source_sentence": "謂有欲界戲忘念天，或時遊戲最極娛樂，經於多時身疲念失，由此緣故則便命終。",
        "from": "T26n1536_009:0403c22_4",
        "context_with_next_sentence": true
    },
    {
        "source_sentence": "復有欲界意憤恚天，或時忿怒最極憤懣，角眼相視經於多時，由此緣故則便殞沒。",
        "from": "T26n1536_009:0403c24_5",
        "context_with_next_sentence": true
    },
    {
        "source_sentence": "復有所餘諸有情類，自有勢力能斷自命，他無勢力能斷其命，是名有得自體唯可自害非可他害。",
        "from": "T26n1536_009:0403c26_6",
        "context_with_next_sentence": true
    },
    {
        "source_sentence": "云何有得自體唯可他害非可自害？",
        "from": "T26n1536_009:0403c28_7",
        "context_with_next_sentence": true
    },
    {
        "source_sentence": "答：若諸有情自無勢力能斷自命，他有勢力能斷其命。",
        "from": "T26n1536_009:0403c29_8",
        "context_with_next_sentence": true
    },
    {
        "source_sentence": "此復云何？",
        "from": "T26n1536_009:0404a01_9",
        "context_with_next_sentence": true
    },
    {
        "source_sentence": "謂處卵[穀-禾+卵]或母胎中，若羯剌藍、若頞部曇、若閉尸、若鍵南、若鉢羅奢佉，諸根未滿諸根未熟。",
        "from": "T26n1536_009:0404a01_10",
        "context_with_next_sentence": true
    },
    {
        "source_sentence": "復有所餘諸有情類，自無勢力能斷自命，他有勢力能斷其命，是名有得自體唯可他害非可自害。",
        "from": "T26n1536_009:0404a03_11",
        "context_with_next_sentence": true
    },
    {
        "source_sentence": "云何有得自體自他俱可害？",
        "from": "T26n1536_009:0404a06_0",
        "context_with_next_sentence": true
    },
    {
        "source_sentence": "答：若諸有情自有勢力能斷自命，他亦有勢力能斷其命。",
        "from": "T26n1536_009:0404a06_1",
        "context_with_next_sentence": true
    },
    {
        "source_sentence": "此復云何？",
        "from": "T26n1536_009:0404a07_2",
        "context_with_next_sentence": true
    },
    {
        "source_sentence": "謂象馬駝、牛驢羊鹿、水牛猪等。",
        "from": "T26n1536_009:0404a08_3",
        "context_with_next_sentence": true
    },
    {
        "source_sentence": "復有所餘諸有情類，自有勢力能斷自命，他亦有勢力能斷其命，是名有得自體自他俱可害。",
        "from": "T26n1536_009:0404a08_4",
        "context_with_next_sentence": true
    },
    {
        "source_sentence": "云何有得自體自他俱不可害，答：若諸有情自無勢力能斷自命，他亦無勢力能斷其命。",
        "from": "T26n1536_009:0404a11_0",
        "context_with_next_sentence": true
    },
    {
        "source_sentence": "此復云何？",
        "from": "T26n1536_009:0404a13_0",
        "context_with_next_sentence": true
    },
    {
        "source_sentence": "謂一切色無色界天，住無想定、滅定、慈定中有有情，住最後有諸有情類，佛使佛記諸轉輪王，及輪王母懷彼胎時，後身菩薩及菩薩母懷彼胎時，殑耆羅嗢怛羅婆羅痆斯長者子、王舍城長者子、耶舍童命哀羅伐拏龍王、善住龍王、婆羅呼馬王、琰摩王等一切地獄。",
        "from": "T26n1536_009:0404a13_1",
        "context_with_next_sentence": true
    },
    {
        "source_sentence": "復有所餘諸有情類，自無勢力能斷自命，他亦無勢力能斷其命，是名有得自體自他俱不可害。",
        "from": "T26n1536_009:0404a19_2",
        "context_with_next_sentence": true
    },
    {
        "source_sentence": "第五嗢柁南曰：　五四法有八，　　謂流利趣苦，　四語惡妙行，　　四非聖聖言。",
        "from": "T26n1536_009:0404a22_0",
        "context_with_next_sentence": true
    },
    {
        "source_sentence": "有順流行等四補特伽羅、自利行等四補特伽羅、從闇趣闇等四補特伽羅、自苦等四補特伽羅、四語惡行、四語妙行、四非聖言、四聖言。",
        "from": "T26n1536_009:0404a25_0",
        "context_with_next_sentence": true
    },
    {
        "source_sentence": "順流行等四補特伽羅者，一、順流行補特伽羅；二、逆流行補特伽羅；三、自住補特伽羅；四、到彼岸補特伽羅。",
        "from": "T26n1536_009:0404a28_1",
        "context_with_next_sentence": true
    },
    {
        "source_sentence": "云何順流行補特伽羅？",
        "from": "T26n1536_009:0404b01_2",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，染習諸欲造不善業，是名順流行補特伽羅。",
        "from": "T26n1536_009:0404b02_0",
        "context_with_next_sentence": true
    },
    {
        "source_sentence": "問：何故名順流行補特伽羅？",
        "from": "T26n1536_009:0404b04_0",
        "context_with_next_sentence": true
    },
    {
        "source_sentence": "答：愛是生死流，此補特伽羅順彼趣，彼臨至於彼，是彼道路、是彼行迹，故名順流行補特伽羅。",
        "from": "T26n1536_009:0404b04_1",
        "context_with_next_sentence": true
    },
    {
        "source_sentence": "云何逆流行補特伽羅？",
        "from": "T26n1536_009:0404b06_2",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，於貪瞋癡為性猛利，數數厭患貪瞋癡生作意憂苦。",
        "from": "T26n1536_009:0404b07_3",
        "context_with_next_sentence": true
    },
    {
        "source_sentence": "彼由厭患作意憂苦，乃至命終常勤修習，純一圓滿清白梵行，是名逆流行補特伽羅。",
        "from": "T26n1536_009:0404b09_4",
        "context_with_next_sentence": true
    },
    {
        "source_sentence": "問：何故名逆流行補特伽羅？",
        "from": "T26n1536_009:0404b11_5",
        "context_with_next_sentence": true
    },
    {
        "source_sentence": "答：愛是生死流，此補特伽羅於斷愛法，隨順趣向臨至於彼，是彼道路、是彼行迹，故名逆流行補特伽羅。",
        "from": "T26n1536_009:0404b12_0",
        "context_with_next_sentence": true
    },
    {
        "source_sentence": "云何自住補特伽羅？",
        "from": "T26n1536_009:0404b14_1",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，住阿練若或居樹下或處空閑，若習若修若多所作若正思惟，證得如是寂靜心定。",
        "from": "T26n1536_009:0404b14_2",
        "context_with_next_sentence": true
    },
    {
        "source_sentence": "隨此定心斷五順下分結當受化生，即於彼處得般涅槃，不復退還生此欲界，是名自住補特伽羅。",
        "from": "T26n1536_009:0404b17_3",
        "context_with_next_sentence": true
    },
    {
        "source_sentence": "問：何故名自住補特伽羅？",
        "from": "T26n1536_009:0404b19_4",
        "context_with_next_sentence": true
    },
    {
        "source_sentence": "答：此補特伽羅自住化生界得般涅槃，不復退還生此欲界，故名自住補特伽羅。",
        "from": "T26n1536_009:0404b20_5",
        "context_with_next_sentence": true
    },
    {
        "source_sentence": "云何到彼岸補特伽羅？",
        "from": "T26n1536_009:0404b22_6",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，住阿練若或居樹下或處空閑，若習若修若多所作若正思惟，證得如是寂靜心定。",
        "from": "T26n1536_009:0404b22_7",
        "context_with_next_sentence": true
    },
    {
        "source_sentence": "隨此定心永盡諸漏，證得無漏心慧解脫，於現法中自證通慧，具足領受能正了知，我生已盡、梵行已立、所作已辦、不受後有，是名到彼岸補特伽羅。",
        "from": "T26n1536_009:0404b25_8",
        "context_with_next_sentence": true
    },
    {
        "source_sentence": "問：何故名到彼岸補特伽羅？",
        "from": "T26n1536_009:0404b29_9",
        "context_with_next_sentence": true
    },
    {
        "source_sentence": "答：生死有身名為此岸，愛盡離染永滅涅槃名為彼岸。",
        "from": "T26n1536_009:0404b29_10",
        "context_with_next_sentence": true
    },
    {
        "source_sentence": "此補特伽羅於彼愛盡離染永滅涅槃彼岸，能得、能獲、能觸、能證故，名到彼岸補特伽羅。",
        "from": "T26n1536_009:0404c02_0",
        "context_with_next_sentence": true
    },
    {
        "source_sentence": "如世尊說：「於欲未伏離，　　沒欲界愛中，　我說名順流，　　數數受生死。",
        "from": "T26n1536_009:0404c04_0",
        "context_with_next_sentence": true
    },
    {
        "source_sentence": "　若安住正念，　　不染習欲惡，　厭捨欲憂苦，　　我說名逆流。",
        "from": "T26n1536_009:0404c07_0",
        "context_with_next_sentence": true
    },
    {
        "source_sentence": "　學斷五煩惱，　　滿無退五法，　得心勝定根，　　我說名自住。",
        "from": "T26n1536_009:0404c09_0",
        "context_with_next_sentence": true
    },
    {
        "source_sentence": "　普於勝劣法，　　解脫滅無餘，　智者至世邊，　　我說到彼岸。」",
        "from": "T26n1536_009:0404c11_0",
        "context_with_next_sentence": true
    },
    {
        "source_sentence": "自利行等四補特伽羅者，一、有補特伽羅有自利行無利他行；二、有補特伽羅有利他行無自利行；三、有補特伽羅有自利行亦有利他行；四、有補特伽羅無自利行亦無利他行。",
        "from": "T26n1536_009:0404c13_0",
        "context_with_next_sentence": true
    },
    {
        "source_sentence": "云何有補特伽羅有自利行無利他行？",
        "from": "T26n1536_009:0404c17_0",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，自於諸善法有速諦察忍。",
        "from": "T26n1536_009:0404c17_1",
        "context_with_next_sentence": true
    },
    {
        "source_sentence": "彼於諸法為知義故、為知法故，精勤修習法隨法行、和敬行、隨法行，而言詞不調善語具不圓滿，亦不成就上首語、美妙語、顯了語、易解語、無依語、無盡語，乃至於義為令他知，不能示現、不能教導、不能讚勵、不能慶慰、不能讚歎，示現教導讚勵慶慰修善者者，不能勤為四眾說法，是名有補特伽羅有自利行無利他行。",
        "from": "T26n1536_009:0404c19_2",
        "context_with_next_sentence": true
    },
    {
        "source_sentence": "云何有補特伽羅有利他行無自利行？",
        "from": "T26n1536_009:0404c26_3",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，自於諸善法無速諦察忍。",
        "from": "T26n1536_009:0404c27_4",
        "context_with_next_sentence": true
    },
    {
        "source_sentence": "彼於諸法不為知義、不為知法，不勤修習法隨法行、和敬行、隨法行，而言詞調善語具圓滿，亦成就上首語、美妙語、顯了語、易解語、無依語、無盡語，乃至於義為令他知，能示現能教導能讚勵能慶慰亦能讚歎，示現教導讚勵慶慰修善者者，亦能勤為四眾說法，是名有補特伽羅有利他行無自利行。",
        "from": "T26n1536_009:0404c29_5",
        "context_with_next_sentence": true
    },
    {
        "source_sentence": "云何有補特伽羅有自利行亦有利他行？",
        "from": "T26n1536_009:0405a06_6",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，自於諸善法有速諦察忍。",
        "from": "T26n1536_009:0405a07_7",
        "context_with_next_sentence": true
    },
    {
        "source_sentence": "彼於諸法為知義、故為知法故，精勤修習法隨法行、和敬行、隨法行，言詞調善語具圓滿，亦成就上首語、美妙語、顯了語、易解語、無依語、無盡語，乃至於義為令他知，能示現能教導能讚勵能慶慰，亦能讚歎示現教導讚勵慶慰修善者者，亦能勤為四眾說法，是名有補特伽羅有自利行亦有利他行。",
        "from": "T26n1536_009:0405a09_8",
        "context_with_next_sentence": true
    },
    {
        "source_sentence": "云何有補特伽羅無自利行亦無利他行？",
        "from": "T26n1536_009:0405a16_9",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，自於諸善法無速諦察忍。",
        "from": "T26n1536_009:0405a17_10",
        "context_with_next_sentence": true
    },
    {
        "source_sentence": "彼於諸法不為知義、不為知法，不勤修習法隨法行、和敬行、隨法行，言詞不調善語具不圓滿，亦不成就上首語、美妙語、顯了語、易解語，乃至於義為令他知，不能示現不能教導不能讚勵，不能慶慰不能讚歎，示現教導讚勵慶慰修善者者，不能勤為四眾說法，是名有補特伽羅無自利行亦無利他行。",
        "from": "T26n1536_009:0405a18_11",
        "context_with_next_sentence": true
    },
    {
        "source_sentence": "從闇趣闇等四補特伽羅者，一、有補特伽羅從闇趣闇；二、有補特伽羅從闇趣明；三、有補特伽羅從明趣闇；四、有補特伽羅從明趣明。",
        "from": "T26n1536_009:0405a25_12",
        "context_with_next_sentence": true
    },
    {
        "source_sentence": "云何有補特伽羅從闇趣闇？",
        "from": "T26n1536_009:0405a28_13",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅生貧賤家，謂旃荼羅家、補羯娑家、工巧家、妓樂家，及餘隨一種姓穢惡貧窮困苦衣食乏少下賤家生，形色醜陋人所輕賤眾共策使，是名為闇。",
        "from": "T26n1536_009:0405a29_14",
        "context_with_next_sentence": true
    },
    {
        "source_sentence": "彼依此闇，造身惡行、造語惡行、造意惡行。",
        "from": "T26n1536_009:0405b04_15",
        "context_with_next_sentence": true
    },
    {
        "source_sentence": "彼由如是惡行因緣，身壞命終墮嶮惡趣生地獄中。",
        "from": "T26n1536_009:0405b05_16",
        "context_with_next_sentence": true
    },
    {
        "source_sentence": "當知如是補特伽羅，譬如有人從黑闇處往黑闇處、從糞穢廁墮糞穢廁、從惡瀑流入惡瀑流、脫一牢獄趣一牢獄、用臭穢血洗臭穢血，依貧賤身造惡行者亦復如是，是名從闇趣闇補特伽羅。",
        "from": "T26n1536_009:0405b06_17",
        "context_with_next_sentence": true
    },
    {
        "source_sentence": "云何從闇趣明補特伽羅？",
        "from": "T26n1536_009:0405b10_18",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅生貧賤家，謂旃荼羅家廣說乃至是名為闇。",
        "from": "T26n1536_009:0405b11_19",
        "context_with_next_sentence": true
    },
    {
        "source_sentence": "彼依此闇，造身妙行、造語妙行、造意妙行。",
        "from": "T26n1536_009:0405b13_20",
        "context_with_next_sentence": true
    },
    {
        "source_sentence": "彼由如是妙行因緣，身壞命終超昇善趣生於天中。",
        "from": "T26n1536_009:0405b14_21",
        "context_with_next_sentence": true
    },
    {
        "source_sentence": "當知如是補特伽羅，譬如有人從地上隥從隥上座、從座上輿從輿上馬、從馬上象、從象昇殿，依貧賤身造妙行者亦復如是，是名從闇趣明補特伽羅。",
        "from": "T26n1536_009:0405b15_22",
        "context_with_next_sentence": true
    },
    {
        "source_sentence": "云何從明趣闇補特伽羅？",
        "from": "T26n1536_009:0405b19_23",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅生富貴家，謂剎帝利大族姓家、或婆羅門大族姓家、或諸長者大族姓家、或諸居士大族姓家、或餘隨一大族姓家。",
        "from": "T26n1536_009:0405b19_24",
        "context_with_next_sentence": true
    },
    {
        "source_sentence": "其家多有種種珍寶、衣服飲食奴婢作使、象馬牛羊庫藏財穀，及餘資具無不充滿。",
        "from": "T26n1536_009:0405b23_25",
        "context_with_next_sentence": true
    },
    {
        "source_sentence": "生是家已，形相端嚴言詞威肅眾所敬愛，是名為明。",
        "from": "T26n1536_009:0405b25_26",
        "context_with_next_sentence": true
    },
    {
        "source_sentence": "彼依此明，造身惡行、造語惡行、造意惡行。",
        "from": "T26n1536_009:0405b26_27",
        "context_with_next_sentence": true
    },
    {
        "source_sentence": "彼由如是惡行因緣，身壞命終墮嶮惡趣生地獄中。",
        "from": "T26n1536_009:0405b27_28",
        "context_with_next_sentence": true
    },
    {
        "source_sentence": "當知如是補特伽羅，譬如有人下殿乘象、下象乘馬、下馬乘輿、下輿居座、下座居隥、從橙墮地，依富貴身造惡行者亦復如是，是名從明趣闇補特伽羅。",
        "from": "T26n1536_009:0405b28_29",
        "context_with_next_sentence": true
    },
    {
        "source_sentence": "云何從明趣明補特伽羅？",
        "from": "T26n1536_009:0405c02_30",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅生富貴家，謂剎帝利大族姓家，廣說乃至是名為明。",
        "from": "T26n1536_009:0405c03_31",
        "context_with_next_sentence": true
    },
    {
        "source_sentence": "彼依此明，造身妙行、造語妙行、造意妙行。",
        "from": "T26n1536_009:0405c05_32",
        "context_with_next_sentence": true
    },
    {
        "source_sentence": "彼由如是妙行因緣，超昇善趣生於天中。",
        "from": "T26n1536_009:0405c06_33",
        "context_with_next_sentence": true
    },
    {
        "source_sentence": "當知如是補特伽羅，譬如有人從隥趣隥、從座趣座、從輿趣輿、捨馬乘馬、捨象乘象、從殿趣殿，依富貴身造妙行者亦復如是，是名從明趣明補特伽羅。",
        "from": "T26n1536_009:0405c07_34",
        "context_with_next_sentence": true
    },
    {
        "source_sentence": "如世尊說：「諸有貧賤人，　　無信有瞋忿，　慳貪樂作惡，　　好妄想邪見。",
        "from": "T26n1536_009:0405c11_35",
        "context_with_next_sentence": true
    },
    {
        "source_sentence": "　見沙門梵志，　　具戒多聞者，　不恭敬呵毀，　　言我無可施。",
        "from": "T26n1536_009:0405c14_0",
        "context_with_next_sentence": true
    },
    {
        "source_sentence": "　毀施受施具，　　彼死生隨業，　墮惡趣地獄，　　是從闇趣闇。",
        "from": "T26n1536_009:0405c16_0",
        "context_with_next_sentence": true
    },
    {
        "source_sentence": "　諸有貧賤人，　　有信無瞋忿，　具慚愧正見，　　樂施離慳貪。",
        "from": "T26n1536_009:0405c18_0",
        "context_with_next_sentence": true
    },
    {
        "source_sentence": "　見沙門梵志，　　具戒多聞者，　歡喜而迎奉，　　等供養恭敬。",
        "from": "T26n1536_009:0405c20_0",
        "context_with_next_sentence": true
    },
    {
        "source_sentence": "　讚施受施具，　　彼死生隨業，　昇善趣天處，　　是從闇趣明。",
        "from": "T26n1536_009:0405c22_0",
        "context_with_next_sentence": true
    },
    {
        "source_sentence": "　諸有富貴人，　　無信有瞋忿，　慳貪樂作惡，　　好妄想邪見。",
        "from": "T26n1536_009:0405c24_0",
        "context_with_next_sentence": true
    },
    {
        "source_sentence": "　見沙門梵志，　　具戒多聞者，　不恭敬呵毀，　　言我無可施。",
        "from": "T26n1536_009:0405c26_0",
        "context_with_next_sentence": true
    },
    {
        "source_sentence": "　毀施受施具，　　彼死生隨業，　墮惡趣地獄，　　是從明趣闇。",
        "from": "T26n1536_009:0405c28_0",
        "context_with_next_sentence": true
    },
    {
        "source_sentence": "　諸有富貴人，　　有信無瞋忿，　具慚愧正見，　　樂施離慳貪。",
        "from": "T26n1536_009:0406a01_0",
        "context_with_next_sentence": true
    },
    {
        "source_sentence": "　見沙門梵志，　　具戒多聞者，　歡喜而迎奉，　　等供養恭敬。",
        "from": "T26n1536_009:0406a03_0",
        "context_with_next_sentence": true
    },
    {
        "source_sentence": "　讚施受施具，　　彼死生隨業，　昇善趣天處，　　是從明趣明。」",
        "from": "T26n1536_009:0406a05_0",
        "context_with_next_sentence": true
    },
    {
        "source_sentence": "自苦等四補特伽羅者，一、有補特伽羅自苦自勤苦非苦他非勤苦他；二、有補特伽羅苦他勤苦他非自苦非自勤苦；三、有補特伽羅自苦自勤苦亦苦他勤苦他；四、有補特伽羅非自苦非自勤苦亦非苦他非勤苦他。",
        "from": "T26n1536_009:0406a07_0",
        "context_with_next_sentence": true
    },
    {
        "source_sentence": "云何自苦自勤苦非苦他非勤苦他補特伽羅？",
        "from": "T26n1536_009:0406a11_1",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，受持苦行惡自存活，露體無衣不居宅舍，手捧飲食不須器等，受飲食時非隔刀杖、非隔鐺釜非隔盆瓮、非狗在門所受飲食、非蠅依附、非雜穢、非分段、非纏裹、非覆蔽。",
        "from": "T26n1536_009:0406a12_2",
        "context_with_next_sentence": true
    },
    {
        "source_sentence": "授飲食者不言進來、不言退去、不言止住，非懷胎孕，非新產生，非飲兒乳所得飲食，非故為造亦非變壞，不食肉、不食魚、不食脯腊、不飲酒、不飲漿或全不飲，或一受食或二或三或四或五或六或七，或一家乞或二或三或四或五或六或七，或食一摶或二或三或四或五或六或七，或隔日食或二或三或四或五或六或七，或隔半月或隔一月，或食草菜、或食稗莠、或食牛糞、或食菓蓏、或食糠粃、或食米臍、或食麥臍、或食穭豆，或處曠野食諸根菓，乃至或食零菓落葉。",
        "from": "T26n1536_009:0406a17_3",
        "context_with_next_sentence": true
    },
    {
        "source_sentence": "有雖被服而著麻葈，或著[卄/頃]紵、或著茅蒲、或著莎蔍、或著毛褐、或著緂罽、或著獸皮、或著鳥羽、或著簡牘、或著樹皮，或有被髮、或復蓬頭、或作小髻、或作大髻、或剃鬚留髮、或剃髮留鬚、或二處俱留、或五處俱剃、或唯拔髮、或唯拔鬚、或鬚髮俱拔，或常舉兩手、或恒翹一足、或樂常立、或捨床座、或樂蹲坐而修苦行。",
        "from": "T26n1536_009:0406a28_0",
        "context_with_next_sentence": true
    },
    {
        "source_sentence": "或依臥刺、或依臥灰、或依臥杵、或依臥板、或適牛糞塗地而臥，或樂事火乃至日三事火，或樂昇水乃至日三昇水，或翹一足隨日轉視行。",
        "from": "T26n1536_009:0406b06_0",
        "context_with_next_sentence": true
    },
    {
        "source_sentence": "如是等無量勤苦等苦遍苦自苦諸行，是名自苦自勤苦非苦他非勤苦他補特伽羅。",
        "from": "T26n1536_009:0406b09_1",
        "context_with_next_sentence": true
    },
    {
        "source_sentence": "問：何故如是補特伽羅名自苦自勤苦非苦他非勤苦他？",
        "from": "T26n1536_009:0406b10_2",
        "context_with_next_sentence": true
    },
    {
        "source_sentence": "答：由彼自苦而活其命故，名自苦自勤苦非苦他非勤苦他補特伽羅。",
        "from": "T26n1536_009:0406b12_3",
        "context_with_next_sentence": true
    },
    {
        "source_sentence": "云何苦他勤苦他非自苦非自勤苦補特伽羅？",
        "from": "T26n1536_009:0406b13_4",
        "context_with_next_sentence": true
    },
    {
        "source_sentence": "答：若屠羊、若屠雞、若屠猪，若捕鳥、若捕魚、若獵獸，若作賊、若魁膾、若縛龍、若司獄、若煮狗、若罝弶等，是名苦他勤苦他非自苦非自勤苦補特伽羅。",
        "from": "T26n1536_009:0406b14_5",
        "context_with_next_sentence": true
    },
    {
        "source_sentence": "問：何故如是補特伽羅名苦他勤苦他非自苦非自勤苦？",
        "from": "T26n1536_009:0406b18_6",
        "context_with_next_sentence": true
    },
    {
        "source_sentence": "答：由彼苦他而自活命，故名苦他勤苦他非自苦非自勤苦補特伽羅。",
        "from": "T26n1536_009:0406b19_7",
        "context_with_next_sentence": true
    },
    {
        "source_sentence": "云何自苦自勤苦亦苦他勤苦他補特伽羅？",
        "from": "T26n1536_009:0406b20_8",
        "context_with_next_sentence": true
    },
    {
        "source_sentence": "答：如王祠主欲祠祀時，先於城內結置祠壇，以諸酥油自塗支體，散髮露頂被黑鹿皮，手執鹿角揩磨支體，或時祀火或時祭天。",
        "from": "T26n1536_009:0406b21_9",
        "context_with_next_sentence": true
    },
    {
        "source_sentence": "於祠壇中自餓自苦，以金色犢母牛置前，先構一乳用祀火天，第二為王、第三為后、第四為宰輔、餘為餘親愛。",
        "from": "T26n1536_009:0406b24_10",
        "context_with_next_sentence": true
    },
    {
        "source_sentence": "於祠壇中殺害種種牛王、水牛牸牛犢子、雞猪羊等諸傍生類，責罰恐怖親屬左右，令其悲泣憂苦愁歎，是名自苦自勤苦亦苦他勤苦他補特伽羅。",
        "from": "T26n1536_009:0406b27_11",
        "context_with_next_sentence": true
    },
    {
        "source_sentence": "問：何故如是補特伽羅名自苦自勤苦亦苦他勤苦他？",
        "from": "T26n1536_009:0406c01_12",
        "context_with_next_sentence": true
    },
    {
        "source_sentence": "答：由彼自苦亦苦於他而活其命，故名自苦自勤苦亦苦他勤苦他補特伽羅。",
        "from": "T26n1536_009:0406c02_13",
        "context_with_next_sentence": true
    },
    {
        "source_sentence": "云何非自苦非自勤苦亦非苦他非勤苦他補特伽羅？",
        "from": "T26n1536_009:0406c04_14",
        "context_with_next_sentence": true
    },
    {
        "source_sentence": "答：謂諸如來、應、正等覺、明行圓滿、善逝、世間解、無上丈夫調御士、天人師、佛、薄伽梵出現世間宣說正法，開示初善中善後善，文義巧妙純一圓滿清白梵行。",
        "from": "T26n1536_009:0406c05_15",
        "context_with_next_sentence": true
    },
    {
        "source_sentence": "諸善男子或善女人聞是法已深生淨信，生淨信已作是思惟：「在家迫迮多諸塵穢猶如牢獄，出家寬曠離諸諠雜猶若虛空。",
        "from": "T26n1536_009:0406c09_16",
        "context_with_next_sentence": true
    },
    {
        "source_sentence": "染室家者不能相續盡其形壽精勤修習純一圓滿清白梵行，是故我今應以正信，剃除鬚髮被服袈裟棄捨家法出趣非家。」",
        "from": "T26n1536_009:0406c12_17",
        "context_with_next_sentence": true
    },
    {
        "source_sentence": "既思惟已財位親屬，若少若多悉皆棄捨。",
        "from": "T26n1536_009:0406c15_0",
        "context_with_next_sentence": true
    },
    {
        "source_sentence": "既棄捨已以正信心，剃除鬚髮被服袈裟，遠離家法出趣非家。",
        "from": "T26n1536_009:0406c15_1",
        "context_with_next_sentence": true
    },
    {
        "source_sentence": "既出家已受持淨戒，精勤守護別解律儀，軌則所行無不圓滿，於微小罪深見怖畏，於諸學處能具受學。",
        "from": "T26n1536_009:0406c17_2",
        "context_with_next_sentence": true
    },
    {
        "source_sentence": "離害生命棄諸刀杖，有慚有愧具慈具悲，於諸有情下至蟻卵亦深憐愍終不損害，畢竟遠離害生命法。",
        "from": "T26n1536_009:0406c19_3",
        "context_with_next_sentence": true
    },
    {
        "source_sentence": "離不與取能施樂施，若淨施物知量而受，於諸所有不生染著，攝受清淨無罪自體，畢竟遠離不與取法。",
        "from": "T26n1536_009:0406c22_4",
        "context_with_next_sentence": true
    },
    {
        "source_sentence": "離非梵行常修梵行，遠行妙行其心清潔，遠離生臭婬欲穢法，畢竟遠離非梵行法。",
        "from": "T26n1536_009:0406c24_5",
        "context_with_next_sentence": true
    },
    {
        "source_sentence": "離虛誑語常樂實語、諦語、信語、可承受語、世無諍語，畢竟遠離虛誑語法。",
        "from": "T26n1536_009:0406c26_6",
        "context_with_next_sentence": true
    },
    {
        "source_sentence": "離離間語不破壞他，不聞彼語為破壞故向此而說，不聞此語為破壞故向彼而說。",
        "from": "T26n1536_009:0406c28_7",
        "context_with_next_sentence": true
    },
    {
        "source_sentence": "常樂和合已破壞者，諸和好者讚令堅固，常樂宣說和合他語不破壞語，畢竟遠離離間語法。",
        "from": "T26n1536_009:0406c29_8",
        "context_with_next_sentence": true
    },
    {
        "source_sentence": "離麁惡語，所發語言不麁不礦亦不苦楚令他嫌恨，亦令多人不愛不樂不欣不喜，障礙修習等引等持。",
        "from": "T26n1536_009:0407a03_9",
        "context_with_next_sentence": true
    },
    {
        "source_sentence": "於如是等諸麁惡語，皆能斷滅。",
        "from": "T26n1536_009:0407a05_10",
        "context_with_next_sentence": true
    },
    {
        "source_sentence": "所發語言和軟順耳悅意可樂圓滿清美，明顯易了令他樂聞無依無盡，令多有情可愛可樂可欣可喜，能令修習等引等持。",
        "from": "T26n1536_009:0407a06_11",
        "context_with_next_sentence": true
    },
    {
        "source_sentence": "於如是等諸美妙語常樂發起，畢竟遠離麁惡語法。",
        "from": "T26n1536_009:0407a08_12",
        "context_with_next_sentence": true
    },
    {
        "source_sentence": "離雜穢語，凡所發言應時應處、稱法稱義、有實有真、能寂能靜、有次序有所為，應理合儀、無雜無穢、能引義利，畢竟遠離雜穢語法。",
        "from": "T26n1536_009:0407a10_13",
        "context_with_next_sentence": true
    },
    {
        "source_sentence": "遠離買賣偽秤偽斗偽斛凾等，終不攝養象馬牛驢雞猪狗等諸傍生類，亦不攝養奴婢作使男女大小朋友親屬，終不受畜穀麥豆等，亦不受畜金銀等寶。",
        "from": "T26n1536_009:0407a13_14",
        "context_with_next_sentence": true
    },
    {
        "source_sentence": "不非時食或唯一食，非時非處終不遊行。",
        "from": "T26n1536_009:0407a16_15",
        "context_with_next_sentence": true
    },
    {
        "source_sentence": "若語若默不生譏論，於衣喜足粗得蔽身，於食喜足纔除飢渴。",
        "from": "T26n1536_009:0407a17_16",
        "context_with_next_sentence": true
    },
    {
        "source_sentence": "凡所遊住衣鉢自隨，如鳥飛止不捨嗉翼。",
        "from": "T26n1536_009:0407a18_17",
        "context_with_next_sentence": true
    },
    {
        "source_sentence": "彼由此故成就戒蘊，密護根門安住正念，由正念力防守其心，眼見諸色、耳聞諸聲、鼻嗅諸香、舌嘗諸味、身覺諸觸、意了諸法，不取其相不執隨好，於此諸處住根律儀，防護貪憂惡不善法，畢竟不令隨心生長。",
        "from": "T26n1536_009:0407a19_18",
        "context_with_next_sentence": true
    },
    {
        "source_sentence": "彼由戒蘊密護根門，觀顧往來屈申俯仰，著衣持鉢皆住正知。",
        "from": "T26n1536_009:0407a24_19",
        "context_with_next_sentence": true
    },
    {
        "source_sentence": "彼既成就清淨戒蘊，密護根門正念正知，隨所依止城邑聚落，於日初分執持衣鉢，守護諸根安住正念，威儀庠序修行乞食。",
        "from": "T26n1536_009:0407a26_0",
        "context_with_next_sentence": true
    },
    {
        "source_sentence": "既得食已還至本處，飯食訖收衣鉢，洗足已持坐具往阿練若曠野山林遠惡有情捨諸臥具。",
        "from": "T26n1536_009:0407a28_1",
        "context_with_next_sentence": true
    },
    {
        "source_sentence": "其處唯有非人所居，或住空閑或在樹下，結加趺坐端直其身，捨異攀緣住對面念，心恒專注遠離貪瞋、惛沈、睡眠、掉舉、惡作、疑惑、猶豫，諸隨煩惱能礙善品令慧力羸不證涅槃住生死者，由斯離欲惡不善法，乃至得住第四靜慮。",
        "from": "T26n1536_009:0407b01_2",
        "context_with_next_sentence": true
    },
    {
        "source_sentence": "彼由如是殊勝定心，清白無穢離隨煩惱，柔軟堪能得住無動，其心趣向能證漏盡智見明覺，能如實知見，此是苦聖諦、此是集聖諦、此是滅聖諦、此是道聖諦。",
        "from": "T26n1536_009:0407b07_3",
        "context_with_next_sentence": true
    },
    {
        "source_sentence": "由如是知如是見故，心解脫欲漏、有漏、無明漏。",
        "from": "T26n1536_009:0407b10_4",
        "context_with_next_sentence": true
    },
    {
        "source_sentence": "既解脫已如實知見，我生已盡、梵行已立、所作已辦、不受後有，是名非自苦非自勤苦亦非苦他非勤苦他補特伽羅。",
        "from": "T26n1536_009:0407b11_5",
        "context_with_next_sentence": true
    },
    {
        "source_sentence": "問：何故如是補特伽羅名非自苦非自勤苦亦非苦他非勤苦他？",
        "from": "T26n1536_009:0407b14_6",
        "context_with_next_sentence": true
    },
    {
        "source_sentence": "答：由彼不自苦亦不苦他而活其命，故名非自苦非自勤苦亦非苦他非勤苦他補特伽羅。",
        "from": "T26n1536_009:0407b15_7",
        "context_with_next_sentence": true
    },
    {
        "source_sentence": "說一切有部集異門足論卷第九",
        "from": "T26n1536_009:0407b18_0",
        "context_with_next_sentence": false
    }
]