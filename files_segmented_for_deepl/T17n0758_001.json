[
    {
        "source_sentence": "佛說諸行有為經",
        "from": "T17n0758_001:0600b06_0",
        "context_with_next_sentence": true
    },
    {
        "source_sentence": "西天中印度摩伽陀國那爛陀寺",
        "from": "T17n0758_001:0600b08_0",
        "context_with_next_sentence": true
    },
    {
        "source_sentence": "三藏傳教大師賜紫沙門臣法天",
        "from": "T17n0758_001:0600b09_0",
        "context_with_next_sentence": true
    },
    {
        "source_sentence": "奉　詔譯",
        "from": "T17n0758_001:0600b10_0",
        "context_with_next_sentence": true
    },
    {
        "source_sentence": "如是我聞：一時，世尊在舍衛國祇樹給孤獨園，與大苾芻眾千二百五十人俱。",
        "from": "T17n0758_001:0600b11_0",
        "context_with_next_sentence": true
    },
    {
        "source_sentence": "爾時，世尊告苾芻眾言：「苾芻！",
        "from": "T17n0758_001:0600b13_0",
        "context_with_next_sentence": true
    },
    {
        "source_sentence": "一切行遷流，如幻不實、不得久住、無有定相、是顛倒法。",
        "from": "T17n0758_001:0600b13_1",
        "context_with_next_sentence": true
    },
    {
        "source_sentence": "苾芻！",
        "from": "T17n0758_001:0600b14_2",
        "context_with_next_sentence": true
    },
    {
        "source_sentence": "乃至一切行，垢盡無染離一切垢。",
        "from": "T17n0758_001:0600b15_0",
        "context_with_next_sentence": true
    },
    {
        "source_sentence": "一切眾生，乃至蠕動及部多等，至壽命盡決定殞滅；若彼無生即當無滅。",
        "from": "T17n0758_001:0600b15_1",
        "context_with_next_sentence": true
    },
    {
        "source_sentence": "若彼長者、婆羅門、剎帝利種族，殊勝豪貴自在財富，無量金銀珍寶及諸受用，無所乏少；雖有父母眷屬、親姻知識、吏民僮僕皆悉具足，至壽命盡亦無能免。",
        "from": "T17n0758_001:0600b17_2",
        "context_with_next_sentence": true
    },
    {
        "source_sentence": "又復剎帝利授灌頂已，為大國王得大自在，有大力勢，人民無量，大地國土皆悉降伏，至壽命盡亦復無免。",
        "from": "T17n0758_001:0600b20_3",
        "context_with_next_sentence": true
    },
    {
        "source_sentence": "又彼仙人林中，諸修行者不貪於味，食諸菓實；又復遠離菓實修諸苦行，至壽命盡亦復無免。",
        "from": "T17n0758_001:0600b23_4",
        "context_with_next_sentence": true
    },
    {
        "source_sentence": "「又彼修諸十善，得生四大王天、忉利天、夜摩天、覩史多天、樂變化天、他化自在天；又復修行禪定，得梵身天、梵輔天、大梵天，得少光天、無量光天、極光淨天，得少淨天、無量淨天及遍淨天，得無雲天、福生天、廣果天、無想有情天。",
        "from": "T17n0758_001:0600b25_5",
        "context_with_next_sentence": true
    },
    {
        "source_sentence": "又彼阿那含得無煩天、無熱天、善現天、善見天、色究竟天。",
        "from": "T17n0758_001:0600c01_6",
        "context_with_next_sentence": true
    },
    {
        "source_sentence": "又彼厭礙色身，修無邊虛空三昧等，得生空無邊處、識無邊處、無所有處、非想非非想處。",
        "from": "T17n0758_001:0600c03_7",
        "context_with_next_sentence": true
    },
    {
        "source_sentence": "彼等諸天，雖復殊勝，非彼不生，亦復殞滅。",
        "from": "T17n0758_001:0600c05_8",
        "context_with_next_sentence": true
    },
    {
        "source_sentence": "「若彼三界漏盡，已作所作，遠離重擔，逮得己利，盡諸有結，得阿羅漢，雖復此身亦當棄捨。",
        "from": "T17n0758_001:0600c06_9",
        "context_with_next_sentence": true
    },
    {
        "source_sentence": "又彼刀兵劫，自修一身處於寂靜，悟諸因緣得中乘證，號辟支佛；雖復此身亦當棄捨。",
        "from": "T17n0758_001:0600c08_10",
        "context_with_next_sentence": true
    },
    {
        "source_sentence": "乃至如來、應、正等覺，十力廣大，四智圓明，說法無畏，正師子吼，歷無數勤勞得那羅延身，亦復棄捨。",
        "from": "T17n0758_001:0600c10_11",
        "context_with_next_sentence": true
    },
    {
        "source_sentence": "「諸苾芻！",
        "from": "T17n0758_001:0600c12_12",
        "context_with_next_sentence": true
    },
    {
        "source_sentence": "所謂如彼窯師造作坏器、盆甕之類，雖復有成，定從破壞；又如菓熟自當墮落，生滅之法亦復如是。",
        "from": "T17n0758_001:0600c12_13",
        "context_with_next_sentence": true
    },
    {
        "source_sentence": "諸苾芻！",
        "from": "T17n0758_001:0600c14_14",
        "context_with_next_sentence": true
    },
    {
        "source_sentence": "一切有情乃至部多，一切含識至壽命盡，無免斯者。",
        "from": "T17n0758_001:0600c15_0",
        "context_with_next_sentence": true
    },
    {
        "source_sentence": "如無有生，即當無滅。」",
        "from": "T17n0758_001:0600c16_1",
        "context_with_next_sentence": true
    },
    {
        "source_sentence": "復說偈言：「如來天中天，　　說是無常法，　如坏器不堅，　　終趣於破壞。",
        "from": "T17n0758_001:0600c16_2",
        "context_with_next_sentence": true
    },
    {
        "source_sentence": "　同菓熟自落，　　有情命如是，　苾芻今當知，　　生滅宜應怖。」",
        "from": "T17n0758_001:0600c19_0",
        "context_with_next_sentence": true
    },
    {
        "source_sentence": "爾時，世尊說是經已。",
        "from": "T17n0758_001:0600c21_0",
        "context_with_next_sentence": true
    },
    {
        "source_sentence": "諸苾芻眾一心信受，歡喜奉行。",
        "from": "T17n0758_001:0600c21_1",
        "context_with_next_sentence": true
    },
    {
        "source_sentence": "佛說諸行有為經",
        "from": "T17n0758_001:0600c23_0",
        "context_with_next_sentence": false
    }
]