[
    {
        "source_sentence": "佛說須真天子經卷第四",
        "from": "T15n0588_004:0109a25_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T15n0588_004:0109a27_0",
        "context_with_next_sentence": true
    },
    {
        "source_sentence": "◎頌偈品第九",
        "from": "T15n0588_004:0109a28_0",
        "context_with_next_sentence": true
    },
    {
        "source_sentence": "須真天子復問文殊師利童子：「云何菩薩得持權慧自在所入隨俗教化？」",
        "from": "T15n0588_004:0109a29_0",
        "context_with_next_sentence": true
    },
    {
        "source_sentence": "爾時文殊師利便為天子歌頌偈言：「心於欲無所著，　　常志求無上道，　意所習眼悉見，　　以是故智慧相。",
        "from": "T15n0588_004:0109b01_1",
        "context_with_next_sentence": true
    },
    {
        "source_sentence": "　令一切皆發意，　　常使願於此道，　心於道無所捨，　　如是者善權相。",
        "from": "T15n0588_004:0109b05_0",
        "context_with_next_sentence": true
    },
    {
        "source_sentence": "　一切人亦無人，　　智慧者曉了是，　悉已淨諸空寂，　　以是故智慧相。",
        "from": "T15n0588_004:0109b07_0",
        "context_with_next_sentence": true
    },
    {
        "source_sentence": "　悉合聚一切人，　　諸受身有著者，　以道德成熟之，　　如是者善權相。",
        "from": "T15n0588_004:0109b09_0",
        "context_with_next_sentence": true
    },
    {
        "source_sentence": "　身本空亦如是，　　於本無無所見，　猗三場為已淨，　　以是故智慧相。",
        "from": "T15n0588_004:0109b11_0",
        "context_with_next_sentence": true
    },
    {
        "source_sentence": "　諸所有悉惠施，　　頭目身及珍寶，　為一切立所願，　　如是者善權相。",
        "from": "T15n0588_004:0109b13_0",
        "context_with_next_sentence": true
    },
    {
        "source_sentence": "　樂清淨於寂默，　　不於戒自貢高，　身口意悉俱寂，　　以是故智慧相。",
        "from": "T15n0588_004:0109b15_0",
        "context_with_next_sentence": true
    },
    {
        "source_sentence": "　自身戒悉已備，　　亦勸讚持戒者，　佛亦皆從戒成，　　如是者善權相。",
        "from": "T15n0588_004:0109b17_0",
        "context_with_next_sentence": true
    },
    {
        "source_sentence": "　無吾我而得忍，　　一切大亦皆空，　身口意無缺漏，　　以是故智慧相。",
        "from": "T15n0588_004:0109b19_0",
        "context_with_next_sentence": true
    },
    {
        "source_sentence": "　亦不身口所說，　　心於是不起亂，　一切法皆寂淨，　　如是者善權相。",
        "from": "T15n0588_004:0109b21_0",
        "context_with_next_sentence": true
    },
    {
        "source_sentence": "　常忍於一切人，　　若罵詈加捶杖，　愍一切護不捨，　　以是故智慧相。",
        "from": "T15n0588_004:0109b23_0",
        "context_with_next_sentence": true
    },
    {
        "source_sentence": "　悉了信一切福，　　皆勸勉一切人，　常審行於道軌，　　如是者善權相。",
        "from": "T15n0588_004:0109b25_0",
        "context_with_next_sentence": true
    },
    {
        "source_sentence": "　常等行於三昧，　　皆悉滅於愛欲，　於習著而不為，　　以是故智慧相。",
        "from": "T15n0588_004:0109b27_0",
        "context_with_next_sentence": true
    },
    {
        "source_sentence": "　所樂禪皆棄捐，　　於城郭而現行，　欲愍導一切故，　　如是者善權相。",
        "from": "T15n0588_004:0109b29_0",
        "context_with_next_sentence": true
    },
    {
        "source_sentence": "　不在此不在彼，　　已正住於中間，　所不可見便離，　　以是故智慧相。",
        "from": "T15n0588_004:0109c02_0",
        "context_with_next_sentence": true
    },
    {
        "source_sentence": "　常於空無厭足，　　如是者為曉空，　便哀護一切人，　　如是者善權相。",
        "from": "T15n0588_004:0109c04_0",
        "context_with_next_sentence": true
    },
    {
        "source_sentence": "　無相法乃見佛，　　等視之如虛空，　於色像無所住，　　以是故智慧相。",
        "from": "T15n0588_004:0109c06_0",
        "context_with_next_sentence": true
    },
    {
        "source_sentence": "　已供養萬億佛，　　為一切供養雄，　悉已得佛相好，　　如是者善權相。",
        "from": "T15n0588_004:0109c08_0",
        "context_with_next_sentence": true
    },
    {
        "source_sentence": "　法淨無婬欲塵，　　平等視如虛空，　如此法無所持，　　以是故智慧相。",
        "from": "T15n0588_004:0109c10_0",
        "context_with_next_sentence": true
    },
    {
        "source_sentence": "　於法界為已住，　　所造立常究竟，　於是而不動搖，　　如是者善權相。",
        "from": "T15n0588_004:0109c12_0",
        "context_with_next_sentence": true
    },
    {
        "source_sentence": "　一切人無能知，　　其法義亦皆如，　察視之本端空，　　以是故智慧相。",
        "from": "T15n0588_004:0109c14_0",
        "context_with_next_sentence": true
    },
    {
        "source_sentence": "　無所生亦不滅，　　悉曉知一切法，　亦不去無從來，　　如是者善權相。",
        "from": "T15n0588_004:0109c16_0",
        "context_with_next_sentence": true
    },
    {
        "source_sentence": "　所在生常安隱，　　於五陰無色欲，　常悉護於一切，　　以是故智慧相。",
        "from": "T15n0588_004:0109c18_0",
        "context_with_next_sentence": true
    },
    {
        "source_sentence": "　常習在於空閑，　　無我法不造立，　常奉修禪三昧，　　如是者善權相。",
        "from": "T15n0588_004:0109c20_0",
        "context_with_next_sentence": true
    },
    {
        "source_sentence": "　於丘聚及城郭，　　柔軟音以教授，　所說法無厭極，　　以是故智慧相。",
        "from": "T15n0588_004:0109c22_0",
        "context_with_next_sentence": true
    },
    {
        "source_sentence": "　於三世無恐懼，　　於苦樂無所住，　自調身根已寂，　　如是者善權相。",
        "from": "T15n0588_004:0109c24_0",
        "context_with_next_sentence": true
    },
    {
        "source_sentence": "　於大眾心等定，　　於憂慼意亦爾，　悉現身於其中，　　如是者善權相。",
        "from": "T15n0588_004:0109c26_0",
        "context_with_next_sentence": true
    },
    {
        "source_sentence": "　悉已行無礙慧，　　常不住於名字，　如空等無所語，　　以是故智慧相。",
        "from": "T15n0588_004:0109c28_0",
        "context_with_next_sentence": true
    },
    {
        "source_sentence": "　於欲縛現其中，　　法教授於人民，　常讚歎於三寶，　　如是者善權相。",
        "from": "T15n0588_004:0110a01_0",
        "context_with_next_sentence": true
    },
    {
        "source_sentence": "　於神通行功德，　　常調心寂三昧，　自處中不高卑，　　以是故智慧相。",
        "from": "T15n0588_004:0110a03_0",
        "context_with_next_sentence": true
    },
    {
        "source_sentence": "　神通具飛變化，　　便去到億剎土，　悉供養巨億佛，　　如是者善權相。",
        "from": "T15n0588_004:0110a05_0",
        "context_with_next_sentence": true
    },
    {
        "source_sentence": "　視陰蓋譬如幻，　　於愛欲無色著，　便得滅諸魔眾，　　以是故智慧相。",
        "from": "T15n0588_004:0110a07_0",
        "context_with_next_sentence": true
    },
    {
        "source_sentence": "　於諸魔而示現，　　示現已便捨離，　於其中度一切，　　如是者善權相。",
        "from": "T15n0588_004:0110a09_0",
        "context_with_next_sentence": true
    },
    {
        "source_sentence": "　常親近度脫門，　　便得空無思想，　願施於所當施，　　以是故智慧相。",
        "from": "T15n0588_004:0110a11_0",
        "context_with_next_sentence": true
    },
    {
        "source_sentence": "　於瞋恚無怒害，　　不愚癡慧之聚，　無長益栽不生，　　如是者善權相。",
        "from": "T15n0588_004:0110a13_0",
        "context_with_next_sentence": true
    },
    {
        "source_sentence": "　所當作信已辦，　　常奉行於眾慧，　悉過諸波羅蜜，　　以是故智慧相。",
        "from": "T15n0588_004:0110a15_0",
        "context_with_next_sentence": true
    },
    {
        "source_sentence": "　雖現於貪欲癡，　　喻忤之非黠根，　用是護於一切，　　如是者善權相。",
        "from": "T15n0588_004:0110a17_0",
        "context_with_next_sentence": true
    },
    {
        "source_sentence": "　得平等若泥洹，　　便能滅於叢聚，　已降伏於三界，　　以是故智慧相。",
        "from": "T15n0588_004:0110a19_0",
        "context_with_next_sentence": true
    },
    {
        "source_sentence": "　於是世生死聚，　　一切人是朋友，　所作福無厭足，　　如是者善權相。",
        "from": "T15n0588_004:0110a21_0",
        "context_with_next_sentence": true
    },
    {
        "source_sentence": "　因八直而空寂，　　是則為菩薩慧，　智慧及權方便，　　順此乘得世雄。",
        "from": "T15n0588_004:0110a23_0",
        "context_with_next_sentence": true
    },
    {
        "source_sentence": "　行善權智慧俱，　　亦不生亦不有，　智慧與善權俱，　　至得黠無貢高。",
        "from": "T15n0588_004:0110a25_0",
        "context_with_next_sentence": true
    },
    {
        "source_sentence": "　智慧及善權慧，　　常相隨與併行，　如兩牛共一轢，　　覺法田無有上。」",
        "from": "T15n0588_004:0110a27_0",
        "context_with_next_sentence": true
    },
    {
        "source_sentence": "道類品第十",
        "from": "T15n0588_004:0110a29_0",
        "context_with_next_sentence": true
    },
    {
        "source_sentence": "須真天子復問文殊師利童子：「道為何等類？」",
        "from": "T15n0588_004:0110b01_0",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b02_0",
        "context_with_next_sentence": true
    },
    {
        "source_sentence": "我所處是道類。」",
        "from": "T15n0588_004:0110b02_1",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b02_2",
        "context_with_next_sentence": true
    },
    {
        "source_sentence": "何所處是道處？」",
        "from": "T15n0588_004:0110b03_3",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b03_4",
        "context_with_next_sentence": true
    },
    {
        "source_sentence": "寂靜是道處。」",
        "from": "T15n0588_004:0110b04_5",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b04_6",
        "context_with_next_sentence": true
    },
    {
        "source_sentence": "何所是道之相？」",
        "from": "T15n0588_004:0110b05_7",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b05_8",
        "context_with_next_sentence": true
    },
    {
        "source_sentence": "虛空是道相。」",
        "from": "T15n0588_004:0110b05_9",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b06_10",
        "context_with_next_sentence": true
    },
    {
        "source_sentence": "道何所住止而為道？」",
        "from": "T15n0588_004:0110b06_11",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b07_12",
        "context_with_next_sentence": true
    },
    {
        "source_sentence": "住止於虛空是則為道。」",
        "from": "T15n0588_004:0110b07_13",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b08_14",
        "context_with_next_sentence": true
    },
    {
        "source_sentence": "道誰之所立？」",
        "from": "T15n0588_004:0110b08_15",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b09_16",
        "context_with_next_sentence": true
    },
    {
        "source_sentence": "道從諸法立。」",
        "from": "T15n0588_004:0110b09_17",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b09_18",
        "context_with_next_sentence": true
    },
    {
        "source_sentence": "何所是道之本？」",
        "from": "T15n0588_004:0110b10_19",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b10_20",
        "context_with_next_sentence": true
    },
    {
        "source_sentence": "平等則道之本。」",
        "from": "T15n0588_004:0110b11_21",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b11_22",
        "context_with_next_sentence": true
    },
    {
        "source_sentence": "法何所持而為道？」",
        "from": "T15n0588_004:0110b12_23",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b12_24",
        "context_with_next_sentence": true
    },
    {
        "source_sentence": "持無我、無人，是故為道。」",
        "from": "T15n0588_004:0110b13_0",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b13_1",
        "context_with_next_sentence": true
    },
    {
        "source_sentence": "何所而與道等？」",
        "from": "T15n0588_004:0110b14_2",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b14_3",
        "context_with_next_sentence": true
    },
    {
        "source_sentence": "無所生、無所起則與道等。」",
        "from": "T15n0588_004:0110b14_4",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b15_5",
        "context_with_next_sentence": true
    },
    {
        "source_sentence": "道去至何所？」",
        "from": "T15n0588_004:0110b16_0",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b16_1",
        "context_with_next_sentence": true
    },
    {
        "source_sentence": "道去至一切人心諸所行中。",
        "from": "T15n0588_004:0110b16_2",
        "context_with_next_sentence": true
    },
    {
        "source_sentence": "所以者何？",
        "from": "T15n0588_004:0110b17_3",
        "context_with_next_sentence": true
    },
    {
        "source_sentence": "無所行亦無所至。」",
        "from": "T15n0588_004:0110b17_4",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b18_5",
        "context_with_next_sentence": true
    },
    {
        "source_sentence": "道何所出生？」",
        "from": "T15n0588_004:0110b18_6",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b19_0",
        "context_with_next_sentence": true
    },
    {
        "source_sentence": "大哀則道所出生。」",
        "from": "T15n0588_004:0110b19_1",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b19_2",
        "context_with_next_sentence": true
    },
    {
        "source_sentence": "云何大哀是道之所生？」",
        "from": "T15n0588_004:0110b20_3",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b21_0",
        "context_with_next_sentence": true
    },
    {
        "source_sentence": "度於一切是則大哀，道之所生。」",
        "from": "T15n0588_004:0110b21_1",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b22_2",
        "context_with_next_sentence": true
    },
    {
        "source_sentence": "道從何求？」",
        "from": "T15n0588_004:0110b22_3",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b23_0",
        "context_with_next_sentence": true
    },
    {
        "source_sentence": "道從一切愛欲中求。」",
        "from": "T15n0588_004:0110b23_1",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b23_2",
        "context_with_next_sentence": true
    },
    {
        "source_sentence": "云何愛欲而能出道？」",
        "from": "T15n0588_004:0110b24_3",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b24_4",
        "context_with_next_sentence": true
    },
    {
        "source_sentence": "淨八直行是故道。」",
        "from": "T15n0588_004:0110b25_5",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b25_6",
        "context_with_next_sentence": true
    },
    {
        "source_sentence": "云何八直行與愛欲俱耶？」",
        "from": "T15n0588_004:0110b26_7",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110b27_0",
        "context_with_next_sentence": true
    },
    {
        "source_sentence": "爾八道與愛欲俱，卿將讚道之淨乎？",
        "from": "T15n0588_004:0110b27_1",
        "context_with_next_sentence": true
    },
    {
        "source_sentence": "婬怒癡盡是故道，如行愛欲，行道亦爾。」",
        "from": "T15n0588_004:0110b28_2",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110b29_3",
        "context_with_next_sentence": true
    },
    {
        "source_sentence": "於此行中，何所為作而與道合？」",
        "from": "T15n0588_004:0110b29_4",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110c01_5",
        "context_with_next_sentence": true
    },
    {
        "source_sentence": "於此行中，亦不得愛欲，亦不得生死，亦不得泥洹，是故道。",
        "from": "T15n0588_004:0110c01_6",
        "context_with_next_sentence": true
    },
    {
        "source_sentence": "道之所行得合於道。」",
        "from": "T15n0588_004:0110c03_7",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110c03_8",
        "context_with_next_sentence": true
    },
    {
        "source_sentence": "何所是菩薩行？」",
        "from": "T15n0588_004:0110c04_9",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110c04_10",
        "context_with_next_sentence": true
    },
    {
        "source_sentence": "六十二見、四顛倒、五陰蓋，一切無功德輩，是菩薩行。」",
        "from": "T15n0588_004:0110c05_11",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110c06_12",
        "context_with_next_sentence": true
    },
    {
        "source_sentence": "是事云何？」",
        "from": "T15n0588_004:0110c06_13",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110c07_14",
        "context_with_next_sentence": true
    },
    {
        "source_sentence": "菩薩以善權方便，廣隨所入，欲救度一切。",
        "from": "T15n0588_004:0110c07_15",
        "context_with_next_sentence": true
    },
    {
        "source_sentence": "一切所求，惟因諸見、愛欲、四顛倒中求。",
        "from": "T15n0588_004:0110c08_16",
        "context_with_next_sentence": true
    },
    {
        "source_sentence": "所以者何？",
        "from": "T15n0588_004:0110c09_17",
        "context_with_next_sentence": true
    },
    {
        "source_sentence": "一切從是中生故。",
        "from": "T15n0588_004:0110c09_18",
        "context_with_next_sentence": true
    },
    {
        "source_sentence": "於此求索，一切不可得見，亦不見所見，愛欲亦不可見，四顛倒亦不可見，亦非一切亦非不一切。",
        "from": "T15n0588_004:0110c10_19",
        "context_with_next_sentence": true
    },
    {
        "source_sentence": "所以者何？",
        "from": "T15n0588_004:0110c12_20",
        "context_with_next_sentence": true
    },
    {
        "source_sentence": "護脫一切故。",
        "from": "T15n0588_004:0110c12_21",
        "context_with_next_sentence": true
    },
    {
        "source_sentence": "如是，天子！",
        "from": "T15n0588_004:0110c12_22",
        "context_with_next_sentence": true
    },
    {
        "source_sentence": "當作是知，菩薩道於愛欲中求。」",
        "from": "T15n0588_004:0110c13_23",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110c13_24",
        "context_with_next_sentence": true
    },
    {
        "source_sentence": "菩薩不從三脫門而求道耶？」",
        "from": "T15n0588_004:0110c14_25",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110c15_26",
        "context_with_next_sentence": true
    },
    {
        "source_sentence": "不可從空而成道，亦不可於無相、亦不可於無願而成道也。",
        "from": "T15n0588_004:0110c15_27",
        "context_with_next_sentence": true
    },
    {
        "source_sentence": "所以者何？",
        "from": "T15n0588_004:0110c16_28",
        "context_with_next_sentence": true
    },
    {
        "source_sentence": "於是中無心意識念亦無動故。",
        "from": "T15n0588_004:0110c17_29",
        "context_with_next_sentence": true
    },
    {
        "source_sentence": "有心意識念動者乃成其道。」",
        "from": "T15n0588_004:0110c17_30",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110c18_31",
        "context_with_next_sentence": true
    },
    {
        "source_sentence": "何所施行而名為道？」",
        "from": "T15n0588_004:0110c18_32",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110c19_33",
        "context_with_next_sentence": true
    },
    {
        "source_sentence": "愚癡與道等，道與愚癡等。",
        "from": "T15n0588_004:0110c19_34",
        "context_with_next_sentence": true
    },
    {
        "source_sentence": "施行是等，則名曰道等。",
        "from": "T15n0588_004:0110c20_35",
        "context_with_next_sentence": true
    },
    {
        "source_sentence": "於直見等、於邪見等，於直念等、於邪念等，於直語等、於邪語等，於直活等、於邪活等，於直業等、於邪業等，於直方便等、於邪方便等，於直意等、於邪意等，於直定等、於邪定等。」",
        "from": "T15n0588_004:0110c21_36",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110c25_37",
        "context_with_next_sentence": true
    },
    {
        "source_sentence": "云何直見與邪見等？」",
        "from": "T15n0588_004:0110c25_38",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110c26_0",
        "context_with_next_sentence": true
    },
    {
        "source_sentence": "等於虛空，等於寂靜。」",
        "from": "T15n0588_004:0110c26_1",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0110c26_2",
        "context_with_next_sentence": true
    },
    {
        "source_sentence": "空與寂靜有何差特？」",
        "from": "T15n0588_004:0110c27_3",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0110c27_4",
        "context_with_next_sentence": true
    },
    {
        "source_sentence": "虛無等、虛空等，是寧有異不也？」",
        "from": "T15n0588_004:0110c28_5",
        "context_with_next_sentence": true
    },
    {
        "source_sentence": "天子報文殊師利言：「虛無等、虛空等，實無有異也。」",
        "from": "T15n0588_004:0110c29_6",
        "context_with_next_sentence": true
    },
    {
        "source_sentence": "文殊師利言：「如是，天子！",
        "from": "T15n0588_004:0111a01_7",
        "context_with_next_sentence": true
    },
    {
        "source_sentence": "空寂適等亦復無異。」",
        "from": "T15n0588_004:0111a01_8",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111a02_9",
        "context_with_next_sentence": true
    },
    {
        "source_sentence": "云何所說等而復有稱譽讚歎之差特耶？」",
        "from": "T15n0588_004:0111a02_10",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111a03_11",
        "context_with_next_sentence": true
    },
    {
        "source_sentence": "無思想因所作而自貢高，便有異而致稱譽讚歎。",
        "from": "T15n0588_004:0111a04_12",
        "context_with_next_sentence": true
    },
    {
        "source_sentence": "設使無思想因所作而自貢高，解知是義相者，是無有異也。",
        "from": "T15n0588_004:0111a05_13",
        "context_with_next_sentence": true
    },
    {
        "source_sentence": "譬如，天子！",
        "from": "T15n0588_004:0111a06_14",
        "context_with_next_sentence": true
    },
    {
        "source_sentence": "萬川四流各自有名，盡歸于海合為一味。",
        "from": "T15n0588_004:0111a07_0",
        "context_with_next_sentence": true
    },
    {
        "source_sentence": "所以者何？",
        "from": "T15n0588_004:0111a07_1",
        "context_with_next_sentence": true
    },
    {
        "source_sentence": "無有異故也。",
        "from": "T15n0588_004:0111a08_2",
        "context_with_next_sentence": true
    },
    {
        "source_sentence": "如是，天子！",
        "from": "T15n0588_004:0111a08_3",
        "context_with_next_sentence": true
    },
    {
        "source_sentence": "不曉了法界者便呼有異，曉了法界者便見而無異也。」",
        "from": "T15n0588_004:0111a08_4",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111a10_0",
        "context_with_next_sentence": true
    },
    {
        "source_sentence": "法界乎寧可得見知不也？」",
        "from": "T15n0588_004:0111a10_1",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111a11_2",
        "context_with_next_sentence": true
    },
    {
        "source_sentence": "法界不可得見知也。",
        "from": "T15n0588_004:0111a11_3",
        "context_with_next_sentence": true
    },
    {
        "source_sentence": "所以者何？",
        "from": "T15n0588_004:0111a12_4",
        "context_with_next_sentence": true
    },
    {
        "source_sentence": "總合聚一切諸法故。",
        "from": "T15n0588_004:0111a12_5",
        "context_with_next_sentence": true
    },
    {
        "source_sentence": "於法界而不相知，於是法界而等念得三世之慧，是則法界之處。",
        "from": "T15n0588_004:0111a12_6",
        "context_with_next_sentence": true
    },
    {
        "source_sentence": "棄捐煩亂猶豫之心，是則知處所。",
        "from": "T15n0588_004:0111a14_7",
        "context_with_next_sentence": true
    },
    {
        "source_sentence": "亂語者終不受之，則知其處。",
        "from": "T15n0588_004:0111a15_8",
        "context_with_next_sentence": true
    },
    {
        "source_sentence": "譬若，天子！",
        "from": "T15n0588_004:0111a15_9",
        "context_with_next_sentence": true
    },
    {
        "source_sentence": "於無色像悉見諸色，是色亦無，等如虛空也。",
        "from": "T15n0588_004:0111a16_0",
        "context_with_next_sentence": true
    },
    {
        "source_sentence": "如是，天子！",
        "from": "T15n0588_004:0111a17_0",
        "context_with_next_sentence": true
    },
    {
        "source_sentence": "於法界為甚清淨而無瑕穢，如明鏡見其面像，菩薩悉見一切諸法。",
        "from": "T15n0588_004:0111a17_1",
        "context_with_next_sentence": true
    },
    {
        "source_sentence": "如是諸法及於法界，等淨如空。」",
        "from": "T15n0588_004:0111a18_2",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111a19_3",
        "context_with_next_sentence": true
    },
    {
        "source_sentence": "云何菩薩得辯才慧？」",
        "from": "T15n0588_004:0111a20_0",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111a20_1",
        "context_with_next_sentence": true
    },
    {
        "source_sentence": "菩薩以空身慧而無所斷，於諸所見自現其身，為一切人說無常法令離是身，是為菩薩得辯才之慧。",
        "from": "T15n0588_004:0111a21_0",
        "context_with_next_sentence": true
    },
    {
        "source_sentence": "知所有空，於一切皆無所有。」",
        "from": "T15n0588_004:0111a23_1",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111a24_0",
        "context_with_next_sentence": true
    },
    {
        "source_sentence": "菩薩得分別諸法？」",
        "from": "T15n0588_004:0111a24_1",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111a24_2",
        "context_with_next_sentence": true
    },
    {
        "source_sentence": "知空寂，於有身無身而不作異，是故菩薩得分別諸法。」",
        "from": "T15n0588_004:0111a25_3",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111a26_4",
        "context_with_next_sentence": true
    },
    {
        "source_sentence": "云何菩薩得為導師？」",
        "from": "T15n0588_004:0111a27_5",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111a28_0",
        "context_with_next_sentence": true
    },
    {
        "source_sentence": "菩薩法亦不住，亦不不住。",
        "from": "T15n0588_004:0111a28_1",
        "context_with_next_sentence": true
    },
    {
        "source_sentence": "是故，天子！",
        "from": "T15n0588_004:0111a29_2",
        "context_with_next_sentence": true
    },
    {
        "source_sentence": "菩薩得為導師。」",
        "from": "T15n0588_004:0111a29_3",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111a29_4",
        "context_with_next_sentence": true
    },
    {
        "source_sentence": "云何菩薩得知一事了無數事？」",
        "from": "T15n0588_004:0111b01_5",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111b01_6",
        "context_with_next_sentence": true
    },
    {
        "source_sentence": "菩薩於無思想而不動搖，是故菩薩得知一事了無數事。」",
        "from": "T15n0588_004:0111b02_7",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111b03_8",
        "context_with_next_sentence": true
    },
    {
        "source_sentence": "菩薩寧能有要現入三品不？",
        "from": "T15n0588_004:0111b04_9",
        "context_with_next_sentence": true
    },
    {
        "source_sentence": "何等為三？",
        "from": "T15n0588_004:0111b04_10",
        "context_with_next_sentence": true
    },
    {
        "source_sentence": "等於正要、入於不要、入於邪要。」",
        "from": "T15n0588_004:0111b05_0",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111b05_1",
        "context_with_next_sentence": true
    },
    {
        "source_sentence": "菩薩於正要入佛法，於不要入聲聞、辟支佛地，於邪要入度一切。」",
        "from": "T15n0588_004:0111b06_2",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111b07_3",
        "context_with_next_sentence": true
    },
    {
        "source_sentence": "菩薩寧有住於閑、復住於懅不？」",
        "from": "T15n0588_004:0111b08_4",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111b08_5",
        "context_with_next_sentence": true
    },
    {
        "source_sentence": "菩薩有閑務。」",
        "from": "T15n0588_004:0111b09_6",
        "context_with_next_sentence": true
    },
    {
        "source_sentence": "天子復問：「何以正爾，何故得入於懅？」",
        "from": "T15n0588_004:0111b09_7",
        "context_with_next_sentence": true
    },
    {
        "source_sentence": "答言：「以諸懅故而住示現，育養眾生而令得閑。",
        "from": "T15n0588_004:0111b10_8",
        "context_with_next_sentence": true
    },
    {
        "source_sentence": "所以者何？",
        "from": "T15n0588_004:0111b11_9",
        "context_with_next_sentence": true
    },
    {
        "source_sentence": "瞻視一切故。",
        "from": "T15n0588_004:0111b12_0",
        "context_with_next_sentence": true
    },
    {
        "source_sentence": "天子！",
        "from": "T15n0588_004:0111b12_1",
        "context_with_next_sentence": true
    },
    {
        "source_sentence": "聲聞解脫自為身故。",
        "from": "T15n0588_004:0111b12_2",
        "context_with_next_sentence": true
    },
    {
        "source_sentence": "所以者何？",
        "from": "T15n0588_004:0111b12_3",
        "context_with_next_sentence": true
    },
    {
        "source_sentence": "是為得閑。",
        "from": "T15n0588_004:0111b13_4",
        "context_with_next_sentence": true
    },
    {
        "source_sentence": "菩薩不於是中而示現。",
        "from": "T15n0588_004:0111b13_5",
        "context_with_next_sentence": true
    },
    {
        "source_sentence": "復次，有懅者皆來得道，菩薩而往示現。」",
        "from": "T15n0588_004:0111b14_0",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111b15_0",
        "context_with_next_sentence": true
    },
    {
        "source_sentence": "仁者今得閑耶？",
        "from": "T15n0588_004:0111b15_1",
        "context_with_next_sentence": true
    },
    {
        "source_sentence": "而懅乎？」",
        "from": "T15n0588_004:0111b15_2",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111b16_3",
        "context_with_next_sentence": true
    },
    {
        "source_sentence": "吾亦不懅，亦復不閑。」",
        "from": "T15n0588_004:0111b16_4",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111b17_5",
        "context_with_next_sentence": true
    },
    {
        "source_sentence": "何故如是乎？」",
        "from": "T15n0588_004:0111b17_6",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111b17_7",
        "context_with_next_sentence": true
    },
    {
        "source_sentence": "吾未有所至，亦無所得，不閑於閑。",
        "from": "T15n0588_004:0111b18_8",
        "context_with_next_sentence": true
    },
    {
        "source_sentence": "亦不須臾，亦不一時，以生死為拘。」",
        "from": "T15n0588_004:0111b19_9",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111b20_0",
        "context_with_next_sentence": true
    },
    {
        "source_sentence": "說是法言，為降伏魔場已？」",
        "from": "T15n0588_004:0111b20_1",
        "context_with_next_sentence": true
    },
    {
        "source_sentence": "文殊師利答言：「實爾。",
        "from": "T15n0588_004:0111b21_2",
        "context_with_next_sentence": true
    },
    {
        "source_sentence": "天子！",
        "from": "T15n0588_004:0111b21_3",
        "context_with_next_sentence": true
    },
    {
        "source_sentence": "如仁者所云，說是法言為降伏魔場。",
        "from": "T15n0588_004:0111b21_4",
        "context_with_next_sentence": true
    },
    {
        "source_sentence": "何以故爾？",
        "from": "T15n0588_004:0111b22_5",
        "context_with_next_sentence": true
    },
    {
        "source_sentence": "天子！",
        "from": "T15n0588_004:0111b22_6",
        "context_with_next_sentence": true
    },
    {
        "source_sentence": "如是法言不識五陰，亦不於愛欲有所棄，亦不於解脫有所起，亦不近於解脫、降伏於異道。",
        "from": "T15n0588_004:0111b23_0",
        "context_with_next_sentence": true
    },
    {
        "source_sentence": "何以故爾？",
        "from": "T15n0588_004:0111b25_1",
        "context_with_next_sentence": true
    },
    {
        "source_sentence": "天子。",
        "from": "T15n0588_004:0111b25_2",
        "context_with_next_sentence": true
    },
    {
        "source_sentence": "一切異道行不在其中，為堅立法英。",
        "from": "T15n0588_004:0111b25_3",
        "context_with_next_sentence": true
    },
    {
        "source_sentence": "所以者何？",
        "from": "T15n0588_004:0111b26_4",
        "context_with_next_sentence": true
    },
    {
        "source_sentence": "無冥皆悉明故。",
        "from": "T15n0588_004:0111b26_5",
        "context_with_next_sentence": true
    },
    {
        "source_sentence": "為轉法輪，為斷一切諸所見已。」",
        "from": "T15n0588_004:0111b26_6",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111b27_7",
        "context_with_next_sentence": true
    },
    {
        "source_sentence": "說是法言，為有幾人得知法世？」",
        "from": "T15n0588_004:0111b28_8",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111b28_9",
        "context_with_next_sentence": true
    },
    {
        "source_sentence": "無世為不冥，是則法世之所作。」",
        "from": "T15n0588_004:0111b29_10",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111c01_11",
        "context_with_next_sentence": true
    },
    {
        "source_sentence": "世人聞是法言而得解脫，甚哉難值！」",
        "from": "T15n0588_004:0111c01_12",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111c02_13",
        "context_with_next_sentence": true
    },
    {
        "source_sentence": "其不厭於世縛者，乃信是法，無不解脫。」",
        "from": "T15n0588_004:0111c03_0",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111c03_1",
        "context_with_next_sentence": true
    },
    {
        "source_sentence": "厭於世縛為何所是？」",
        "from": "T15n0588_004:0111c04_2",
        "context_with_next_sentence": true
    },
    {
        "source_sentence": "文殊師利答言：「遠婬怒癡、棄於愛欲，覺知苦者而欲求脫，是則厭於世間縛。」",
        "from": "T15n0588_004:0111c04_3",
        "context_with_next_sentence": true
    },
    {
        "source_sentence": "天子復問：「文殊師利！",
        "from": "T15n0588_004:0111c06_4",
        "context_with_next_sentence": true
    },
    {
        "source_sentence": "誰復不厭世間縛者？」",
        "from": "T15n0588_004:0111c07_5",
        "context_with_next_sentence": true
    },
    {
        "source_sentence": "文殊師利答言：「天子！",
        "from": "T15n0588_004:0111c07_6",
        "context_with_next_sentence": true
    },
    {
        "source_sentence": "等於婬怒癡、等於愛欲、等於解脫，是故不厭世間縛。」",
        "from": "T15n0588_004:0111c08_7",
        "context_with_next_sentence": true
    },
    {
        "source_sentence": "於是眾會聞說法言，莫不踊躍皆得歡喜。",
        "from": "T15n0588_004:0111c09_8",
        "context_with_next_sentence": true
    },
    {
        "source_sentence": "爾時雨於天華及栴檀香。",
        "from": "T15n0588_004:0111c10_9",
        "context_with_next_sentence": true
    },
    {
        "source_sentence": "諸天亦復持衣裓盛花香，散於佛上及文殊師利上，鼓樂絃歌來供養佛。",
        "from": "T15n0588_004:0111c10_10",
        "context_with_next_sentence": true
    },
    {
        "source_sentence": "億百千諸天以柔濡聲讚歎於佛，復於虛空奮振衣服，喜踊加倍僥倖乃聞是法。",
        "from": "T15n0588_004:0111c12_11",
        "context_with_next_sentence": true
    },
    {
        "source_sentence": "爾時眾會一切人民見是變化，皆以華香及與衣服，散於世尊及文殊師利童子上，便說是言：「世尊！",
        "from": "T15n0588_004:0111c14_12",
        "context_with_next_sentence": true
    },
    {
        "source_sentence": "聞是法言而不信解者，為不值見佛。",
        "from": "T15n0588_004:0111c16_13",
        "context_with_next_sentence": true
    },
    {
        "source_sentence": "云是法言非佛所說者，為非除鬚髮及持大戒者，亦不諷誦復不信樂，亦非沙門婆羅門。",
        "from": "T15n0588_004:0111c17_14",
        "context_with_next_sentence": true
    },
    {
        "source_sentence": "而不隨是，是輩無四德，亦無名字。",
        "from": "T15n0588_004:0111c19_15",
        "context_with_next_sentence": true
    },
    {
        "source_sentence": "所以者何？",
        "from": "T15n0588_004:0111c20_16",
        "context_with_next_sentence": true
    },
    {
        "source_sentence": "用恐畏故。",
        "from": "T15n0588_004:0111c20_17",
        "context_with_next_sentence": true
    },
    {
        "source_sentence": "聞是有信菩薩摩訶薩最上菩薩種種功德者，為盡生死底、斷絕諸惡道，於過去當來今現在佛世尊所，得持是法而堅住。",
        "from": "T15n0588_004:0111c20_18",
        "context_with_next_sentence": true
    },
    {
        "source_sentence": "聞是法因是皆當解脫，有受持諷誦廣為一切解說其義者，是為持戒清淨而完具，是為值見佛，是為轉法輪，是為沙門，是為婆羅門，是為除鬚髮，是為受大戒，是為有所得，是為有名字。」",
        "from": "T15n0588_004:0111c23_19",
        "context_with_next_sentence": true
    },
    {
        "source_sentence": "爾時世尊於眾會中讚言：「善哉，善哉！」",
        "from": "T15n0588_004:0111c28_0",
        "context_with_next_sentence": true
    },
    {
        "source_sentence": "於是佛語彌勒言：「受持是法，當諷誦讀廣為一切說之。」",
        "from": "T15n0588_004:0111c28_1",
        "context_with_next_sentence": true
    },
    {
        "source_sentence": "說是經時，十二那術人眾遠塵離垢，諸法法眼生；八千比丘漏盡意解；三萬菩薩發阿耨多羅三藐三菩提心；五萬菩薩得無所從生法忍。",
        "from": "T15n0588_004:0112a01_2",
        "context_with_next_sentence": true
    },
    {
        "source_sentence": "佛語彌勒：「仁者得佛時，一切菩薩及諸會者，皆當逮得奉持是法。",
        "from": "T15n0588_004:0112a04_3",
        "context_with_next_sentence": true
    },
    {
        "source_sentence": "其聞受持是深經者，彌勒皆當授與其決。」",
        "from": "T15n0588_004:0112a05_4",
        "context_with_next_sentence": true
    },
    {
        "source_sentence": "爾時世尊語賢者阿難：「書持諷受是法言品，廣為一切說之。」",
        "from": "T15n0588_004:0112a06_5",
        "context_with_next_sentence": true
    },
    {
        "source_sentence": "阿難白佛言：「唯受持之。」",
        "from": "T15n0588_004:0112a08_0",
        "context_with_next_sentence": true
    },
    {
        "source_sentence": "阿難問佛：「是名何經？",
        "from": "T15n0588_004:0112a08_1",
        "context_with_next_sentence": true
    },
    {
        "source_sentence": "云何奉行之？」",
        "from": "T15n0588_004:0112a09_0",
        "context_with_next_sentence": true
    },
    {
        "source_sentence": "佛言：「是經名『須真天子所問』，是名『文殊師利童子所報』，是名『斷一切諸法狐疑』，是名『一切諸佛法普入方便慧、分別照明教授之、持當持審持持而諦持』。」",
        "from": "T15n0588_004:0112a09_1",
        "context_with_next_sentence": true
    },
    {
        "source_sentence": "說是法言時，三千大千不可計剎土六反震動。",
        "from": "T15n0588_004:0112a12_2",
        "context_with_next_sentence": true
    },
    {
        "source_sentence": "佛說經已，文殊師利童子、須真天子、彌勒菩薩等，賢者阿難及大眾會，諸天人民及犍沓和，阿須輪、阿須輪人民，皆大歡喜，前為佛作禮而去。",
        "from": "T15n0588_004:0112a13_3",
        "context_with_next_sentence": true
    },
    {
        "source_sentence": "佛說須真天子經卷第四",
        "from": "T15n0588_004:0112a18_0",
        "context_with_next_sentence": false
    }
]