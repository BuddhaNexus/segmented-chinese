[
    {
        "source_sentence": "聖無能勝金剛火陀羅尼經",
        "from": "T21n1236_001:0176c15_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少卿",
        "from": "T21n1236_001:0176c17_0",
        "context_with_next_sentence": true
    },
    {
        "source_sentence": "傳教大師臣法天奉　詔譯",
        "from": "T21n1236_001:0176c18_0",
        "context_with_next_sentence": true
    },
    {
        "source_sentence": "如是我聞。",
        "from": "T21n1236_001:0176c19_0",
        "context_with_next_sentence": true
    },
    {
        "source_sentence": "一時佛在妙高山寶峯樓閣之中。",
        "from": "T21n1236_001:0176c19_1",
        "context_with_next_sentence": true
    },
    {
        "source_sentence": "以種種金寶而用莊嚴。",
        "from": "T21n1236_001:0176c20_0",
        "context_with_next_sentence": true
    },
    {
        "source_sentence": "出無數光周匝照曜於諸山巖。",
        "from": "T21n1236_001:0176c20_1",
        "context_with_next_sentence": true
    },
    {
        "source_sentence": "復有栴檀沈水塗香粖香種種名花。",
        "from": "T21n1236_001:0176c21_2",
        "context_with_next_sentence": true
    },
    {
        "source_sentence": "及諸寶蓋鈴譯如是嚴飾。",
        "from": "T21n1236_001:0176c22_3",
        "context_with_next_sentence": true
    },
    {
        "source_sentence": "爾時有天龍夜叉阿修羅乾闥婆迦樓羅緊那羅摩睺羅伽。",
        "from": "T21n1236_001:0176c23_0",
        "context_with_next_sentence": true
    },
    {
        "source_sentence": "及持明仙部多頻那夜迦毘舍左有形無形末怛里眾等。",
        "from": "T21n1236_001:0176c24_1",
        "context_with_next_sentence": true
    },
    {
        "source_sentence": "來集會坐可遍五百由旬。",
        "from": "T21n1236_001:0176c25_2",
        "context_with_next_sentence": true
    },
    {
        "source_sentence": "復有菩薩摩訶薩七千五百人。",
        "from": "T21n1236_001:0176c27_0",
        "context_with_next_sentence": true
    },
    {
        "source_sentence": "苾芻眾一萬二千五百人。",
        "from": "T21n1236_001:0176c27_1",
        "context_with_next_sentence": true
    },
    {
        "source_sentence": "俱來會坐而為聽法。",
        "from": "T21n1236_001:0176c28_2",
        "context_with_next_sentence": true
    },
    {
        "source_sentence": "爾時會中天龍夜叉阿修羅乾闥婆迦樓羅緊那羅摩睺羅伽。",
        "from": "T21n1236_001:0176c29_0",
        "context_with_next_sentence": true
    },
    {
        "source_sentence": "及持明仙眾部多頻那夜迦毘舍左。",
        "from": "T21n1236_001:0177a01_1",
        "context_with_next_sentence": true
    },
    {
        "source_sentence": "有形無形末怛里眾等。",
        "from": "T21n1236_001:0177a02_2",
        "context_with_next_sentence": true
    },
    {
        "source_sentence": "高聲唱言苦哉苦哉。",
        "from": "T21n1236_001:0177a02_3",
        "context_with_next_sentence": true
    },
    {
        "source_sentence": "時釋迦牟尼如來應正等覺而復問言。",
        "from": "T21n1236_001:0177a03_4",
        "context_with_next_sentence": true
    },
    {
        "source_sentence": "汝等云何高聲唱言怖畏苦惱。",
        "from": "T21n1236_001:0177a04_5",
        "context_with_next_sentence": true
    },
    {
        "source_sentence": "彼眾等白言。",
        "from": "T21n1236_001:0177a04_6",
        "context_with_next_sentence": true
    },
    {
        "source_sentence": "世尊我被大力聖者恐怖降伏而今來此。",
        "from": "T21n1236_001:0177a05_7",
        "context_with_next_sentence": true
    },
    {
        "source_sentence": "唯願慈悲特垂救護。",
        "from": "T21n1236_001:0177a06_0",
        "context_with_next_sentence": true
    },
    {
        "source_sentence": "世尊告言。",
        "from": "T21n1236_001:0177a06_1",
        "context_with_next_sentence": true
    },
    {
        "source_sentence": "今此一切最上廣大曼拏羅中。",
        "from": "T21n1236_001:0177a06_2",
        "context_with_next_sentence": true
    },
    {
        "source_sentence": "有菩薩摩訶薩得大地補處。",
        "from": "T21n1236_001:0177a07_3",
        "context_with_next_sentence": true
    },
    {
        "source_sentence": "當紹灌頂法王之位。",
        "from": "T21n1236_001:0177a08_4",
        "context_with_next_sentence": true
    },
    {
        "source_sentence": "而能覺悟善惡諸業。",
        "from": "T21n1236_001:0177a08_5",
        "context_with_next_sentence": true
    },
    {
        "source_sentence": "當為安慰汝之心意說是語已剎那之間有菩薩摩訶薩名金剛手。",
        "from": "T21n1236_001:0177a09_0",
        "context_with_next_sentence": true
    },
    {
        "source_sentence": "如金剛山放金色光普照世界。",
        "from": "T21n1236_001:0177a10_1",
        "context_with_next_sentence": true
    },
    {
        "source_sentence": "頂戴寶冠面如滿月。",
        "from": "T21n1236_001:0177a11_2",
        "context_with_next_sentence": true
    },
    {
        "source_sentence": "手執金剛棒金剛橛金剛羂索。",
        "from": "T21n1236_001:0177a11_3",
        "context_with_next_sentence": true
    },
    {
        "source_sentence": "具大福力能破諸惡。",
        "from": "T21n1236_001:0177a12_4",
        "context_with_next_sentence": true
    },
    {
        "source_sentence": "領五千金剛族而為眷屬。",
        "from": "T21n1236_001:0177a12_5",
        "context_with_next_sentence": true
    },
    {
        "source_sentence": "其名曰金剛難拏大將。",
        "from": "T21n1236_001:0177a13_6",
        "context_with_next_sentence": true
    },
    {
        "source_sentence": "金剛嚩日囉誐囉婆大將。",
        "from": "T21n1236_001:0177a13_7",
        "context_with_next_sentence": true
    },
    {
        "source_sentence": "金剛嚩日囉計都大將。",
        "from": "T21n1236_001:0177a14_8",
        "context_with_next_sentence": true
    },
    {
        "source_sentence": "金剛嚩日囉嚩婆娑大將。",
        "from": "T21n1236_001:0177a15_9",
        "context_with_next_sentence": true
    },
    {
        "source_sentence": "金剛儞攞嚩日囉大將。",
        "from": "T21n1236_001:0177a15_10",
        "context_with_next_sentence": true
    },
    {
        "source_sentence": "金剛囉怛曩嚩日囉大將。",
        "from": "T21n1236_001:0177a16_11",
        "context_with_next_sentence": true
    },
    {
        "source_sentence": "金剛玉呬也嚩日囉大將。",
        "from": "T21n1236_001:0177a16_12",
        "context_with_next_sentence": true
    },
    {
        "source_sentence": "金剛作訖囉嚩日囉大將。",
        "from": "T21n1236_001:0177a17_13",
        "context_with_next_sentence": true
    },
    {
        "source_sentence": "金剛摩訶嚩日囉難拏主。",
        "from": "T21n1236_001:0177a18_14",
        "context_with_next_sentence": true
    },
    {
        "source_sentence": "金剛護世明王。",
        "from": "T21n1236_001:0177a18_15",
        "context_with_next_sentence": true
    },
    {
        "source_sentence": "及金剛魔金剛頻那夜迦。",
        "from": "T21n1236_001:0177a19_16",
        "context_with_next_sentence": true
    },
    {
        "source_sentence": "金剛曜童子金剛烏娑多羅迦金剛大惡等。",
        "from": "T21n1236_001:0177a19_17",
        "context_with_next_sentence": true
    },
    {
        "source_sentence": "俱來集會大曼拏羅中。",
        "from": "T21n1236_001:0177a20_18",
        "context_with_next_sentence": true
    },
    {
        "source_sentence": "放清淨光照曜一切。",
        "from": "T21n1236_001:0177a21_19",
        "context_with_next_sentence": true
    },
    {
        "source_sentence": "能令眾生心懷歡喜。",
        "from": "T21n1236_001:0177a21_20",
        "context_with_next_sentence": true
    },
    {
        "source_sentence": "時金剛手菩薩。",
        "from": "T21n1236_001:0177a22_21",
        "context_with_next_sentence": true
    },
    {
        "source_sentence": "偏袒右肩頂禮佛足。",
        "from": "T21n1236_001:0177a22_22",
        "context_with_next_sentence": true
    },
    {
        "source_sentence": "右遶三匝合掌住立。",
        "from": "T21n1236_001:0177a23_0",
        "context_with_next_sentence": true
    },
    {
        "source_sentence": "爾時世尊勅金剛手菩薩言。",
        "from": "T21n1236_001:0177a24_0",
        "context_with_next_sentence": true
    },
    {
        "source_sentence": "今此會中有天龍夜叉阿修羅及諸部多之類。",
        "from": "T21n1236_001:0177a24_1",
        "context_with_next_sentence": true
    },
    {
        "source_sentence": "高聲唱言怖畏苦惱。",
        "from": "T21n1236_001:0177a25_2",
        "context_with_next_sentence": true
    },
    {
        "source_sentence": "汝為安慰令彼快樂。",
        "from": "T21n1236_001:0177a26_3",
        "context_with_next_sentence": true
    },
    {
        "source_sentence": "於是金剛手菩薩即從座起。",
        "from": "T21n1236_001:0177a26_4",
        "context_with_next_sentence": true
    },
    {
        "source_sentence": "於天龍阿修羅等部多眾前入三摩地。",
        "from": "T21n1236_001:0177a27_5",
        "context_with_next_sentence": true
    },
    {
        "source_sentence": "名最上金剛器仗光明燈。",
        "from": "T21n1236_001:0177a28_6",
        "context_with_next_sentence": true
    },
    {
        "source_sentence": "發大神通令三千大千世界雷雹閃電如大火焰。",
        "from": "T21n1236_001:0177a28_7",
        "context_with_next_sentence": true
    },
    {
        "source_sentence": "是諸眾生見是事已。",
        "from": "T21n1236_001:0177a29_8",
        "context_with_next_sentence": true
    },
    {
        "source_sentence": "即除苦惱怕怖。",
        "from": "T21n1236_001:0177b01_9",
        "context_with_next_sentence": true
    },
    {
        "source_sentence": "復有恒河沙數眾生。",
        "from": "T21n1236_001:0177b01_10",
        "context_with_next_sentence": true
    },
    {
        "source_sentence": "見是事已發清淨梵行持戒忍辱心。",
        "from": "T21n1236_001:0177b02_11",
        "context_with_next_sentence": true
    },
    {
        "source_sentence": "一切財寶施金剛手菩薩。",
        "from": "T21n1236_001:0177b03_0",
        "context_with_next_sentence": true
    },
    {
        "source_sentence": "皆願隨從聽受妙法。",
        "from": "T21n1236_001:0177b03_1",
        "context_with_next_sentence": true
    },
    {
        "source_sentence": "是時金剛手菩薩。",
        "from": "T21n1236_001:0177b04_2",
        "context_with_next_sentence": true
    },
    {
        "source_sentence": "即為天龍夜叉之眾。",
        "from": "T21n1236_001:0177b04_3",
        "context_with_next_sentence": true
    },
    {
        "source_sentence": "說四諦緣生三摩地門十波羅蜜。",
        "from": "T21n1236_001:0177b04_4",
        "context_with_next_sentence": true
    },
    {
        "source_sentence": "及本金剛族大曼拏羅儀則之法。",
        "from": "T21n1236_001:0177b05_5",
        "context_with_next_sentence": true
    },
    {
        "source_sentence": "所有梵王天大自在天。",
        "from": "T21n1236_001:0177b06_6",
        "context_with_next_sentence": true
    },
    {
        "source_sentence": "嚩嚕拏俱尸羅。",
        "from": "T21n1236_001:0177b07_0",
        "context_with_next_sentence": true
    },
    {
        "source_sentence": "摩嚕多誐嚕拏。",
        "from": "T21n1236_001:0177b07_1",
        "context_with_next_sentence": true
    },
    {
        "source_sentence": "那羅延天焰摩天帝釋天。",
        "from": "T21n1236_001:0177b07_2",
        "context_with_next_sentence": true
    },
    {
        "source_sentence": "而得成就者。",
        "from": "T21n1236_001:0177b08_3",
        "context_with_next_sentence": true
    },
    {
        "source_sentence": "阿修羅乾闥婆。",
        "from": "T21n1236_001:0177b08_4",
        "context_with_next_sentence": true
    },
    {
        "source_sentence": "而得成就者。",
        "from": "T21n1236_001:0177b08_5",
        "context_with_next_sentence": true
    },
    {
        "source_sentence": "乃至諸惡部多大羅叉等。",
        "from": "T21n1236_001:0177b09_6",
        "context_with_next_sentence": true
    },
    {
        "source_sentence": "難調伏者而能調伏。",
        "from": "T21n1236_001:0177b09_7",
        "context_with_next_sentence": true
    },
    {
        "source_sentence": "懷惡心者而發善心。",
        "from": "T21n1236_001:0177b10_8",
        "context_with_next_sentence": true
    },
    {
        "source_sentence": "懷邪見者而得正見。",
        "from": "T21n1236_001:0177b10_9",
        "context_with_next_sentence": true
    },
    {
        "source_sentence": "懷瞋恚者而起慈悲。",
        "from": "T21n1236_001:0177b11_10",
        "context_with_next_sentence": true
    },
    {
        "source_sentence": "懷愚暗者而能明了。",
        "from": "T21n1236_001:0177b11_11",
        "context_with_next_sentence": true
    },
    {
        "source_sentence": "先具強力者而失強力。",
        "from": "T21n1236_001:0177b12_12",
        "context_with_next_sentence": true
    },
    {
        "source_sentence": "先能隱身者而不能隱。",
        "from": "T21n1236_001:0177b12_13",
        "context_with_next_sentence": true
    },
    {
        "source_sentence": "他真言能自禁斷。",
        "from": "T21n1236_001:0177b13_14",
        "context_with_next_sentence": true
    },
    {
        "source_sentence": "自真言能求圓滿。",
        "from": "T21n1236_001:0177b13_15",
        "context_with_next_sentence": true
    },
    {
        "source_sentence": "住曼拏羅中覺悟調伏。",
        "from": "T21n1236_001:0177b14_16",
        "context_with_next_sentence": true
    },
    {
        "source_sentence": "當如是等。",
        "from": "T21n1236_001:0177b14_17",
        "context_with_next_sentence": true
    },
    {
        "source_sentence": "爾時佛勅金剛手菩薩。",
        "from": "T21n1236_001:0177b15_0",
        "context_with_next_sentence": true
    },
    {
        "source_sentence": "汝為宣說無能勝金剛火大陀羅尼令彼受持。",
        "from": "T21n1236_001:0177b15_1",
        "context_with_next_sentence": true
    },
    {
        "source_sentence": "金剛手菩薩。",
        "from": "T21n1236_001:0177b16_2",
        "context_with_next_sentence": true
    },
    {
        "source_sentence": "即以此陀羅尼真實威德之力。",
        "from": "T21n1236_001:0177b16_3",
        "context_with_next_sentence": true
    },
    {
        "source_sentence": "放大光明照彼天人阿修羅等一切賢聖大會之眾。",
        "from": "T21n1236_001:0177b17_4",
        "context_with_next_sentence": true
    },
    {
        "source_sentence": "復以陀羅尼力故。",
        "from": "T21n1236_001:0177b18_5",
        "context_with_next_sentence": true
    },
    {
        "source_sentence": "而令日月星宿光明不現。",
        "from": "T21n1236_001:0177b19_6",
        "context_with_next_sentence": true
    },
    {
        "source_sentence": "大海涌沸妙高山王悉皆震動。",
        "from": "T21n1236_001:0177b19_7",
        "context_with_next_sentence": true
    },
    {
        "source_sentence": "爾時大光焰藏金寶峯中有金剛手童女。",
        "from": "T21n1236_001:0177b21_0",
        "context_with_next_sentence": true
    },
    {
        "source_sentence": "變化自身如大熾焰。",
        "from": "T21n1236_001:0177b21_1",
        "context_with_next_sentence": true
    },
    {
        "source_sentence": "即往虛空。",
        "from": "T21n1236_001:0177b22_2",
        "context_with_next_sentence": true
    },
    {
        "source_sentence": "至大力菩薩摩訶薩前。",
        "from": "T21n1236_001:0177b22_3",
        "context_with_next_sentence": true
    },
    {
        "source_sentence": "右繞三匝歸命頂禮。",
        "from": "T21n1236_001:0177b23_4",
        "context_with_next_sentence": true
    },
    {
        "source_sentence": "住立一面告彼眾曰。",
        "from": "T21n1236_001:0177b23_5",
        "context_with_next_sentence": true
    },
    {
        "source_sentence": "金剛手菩薩說如來三摩地心。",
        "from": "T21n1236_001:0177b24_6",
        "context_with_next_sentence": true
    },
    {
        "source_sentence": "汝等當宜各捨金剛器仗等。",
        "from": "T21n1236_001:0177b24_7",
        "context_with_next_sentence": true
    },
    {
        "source_sentence": "求此大陀羅尼法。",
        "from": "T21n1236_001:0177b25_8",
        "context_with_next_sentence": true
    },
    {
        "source_sentence": "時世界主大梵王天人阿修羅等。",
        "from": "T21n1236_001:0177b25_9",
        "context_with_next_sentence": true
    },
    {
        "source_sentence": "俱發聲言。",
        "from": "T21n1236_001:0177b26_10",
        "context_with_next_sentence": true
    },
    {
        "source_sentence": "如菩薩勅我今奉行。",
        "from": "T21n1236_001:0177b26_11",
        "context_with_next_sentence": true
    },
    {
        "source_sentence": "於是大自在天捨三股叉。",
        "from": "T21n1236_001:0177b27_12",
        "context_with_next_sentence": true
    },
    {
        "source_sentence": "那羅延天捨輪。",
        "from": "T21n1236_001:0177b27_13",
        "context_with_next_sentence": true
    },
    {
        "source_sentence": "焰摩天捨杖。",
        "from": "T21n1236_001:0177b28_14",
        "context_with_next_sentence": true
    },
    {
        "source_sentence": "俱尾囉天捨棒。",
        "from": "T21n1236_001:0177b28_15",
        "context_with_next_sentence": true
    },
    {
        "source_sentence": "帝釋天捨金剛杵。",
        "from": "T21n1236_001:0177b28_16",
        "context_with_next_sentence": true
    },
    {
        "source_sentence": "摩嚕拏天捨羂索。",
        "from": "T21n1236_001:0177b29_17",
        "context_with_next_sentence": true
    },
    {
        "source_sentence": "天魔捨其障難。",
        "from": "T21n1236_001:0177b29_18",
        "context_with_next_sentence": true
    },
    {
        "source_sentence": "阿修羅捨其威力。",
        "from": "T21n1236_001:0177c01_19",
        "context_with_next_sentence": true
    },
    {
        "source_sentence": "摩嚕多捨其迷著。",
        "from": "T21n1236_001:0177c01_20",
        "context_with_next_sentence": true
    },
    {
        "source_sentence": "母鬼眾離於散亂。",
        "from": "T21n1236_001:0177c01_21",
        "context_with_next_sentence": true
    },
    {
        "source_sentence": "龍神眾離於恚毒。",
        "from": "T21n1236_001:0177c02_22",
        "context_with_next_sentence": true
    },
    {
        "source_sentence": "夜叉羅剎緊那羅毘捨左部多沒囉賀摩羅剎娑鳩槃茶等皆去威力。",
        "from": "T21n1236_001:0177c02_23",
        "context_with_next_sentence": true
    },
    {
        "source_sentence": "於菩薩前一心恭敬。",
        "from": "T21n1236_001:0177c04_24",
        "context_with_next_sentence": true
    },
    {
        "source_sentence": "金剛手即說陀羅尼曰。",
        "from": "T21n1236_001:0177c04_25",
        "context_with_next_sentence": true
    },
    {
        "source_sentence": "曩謨(引)囉怛曩(二合)怛囉(二合)夜(引)野曩摩室戰(二合)拏嚩日囉(二合)播(引)拏曳(引)摩賀(引)藥乞叉(二合)細(引)曩(引)鉢哆曳(引)怛儞也(二合)他(引)怛他(引)誐多三摩(引)地馱囉尼末(引)嚩里多(二合)以瑟也(二合引)彌曀呬嚩日里(二合)俱胝羅俱胝播(引)嚩迦俱羅尸契迦閉羅計尸怛致左致祖(引)致謨(引)吒儞迦里迦(二合)致母致嚩致嚩日里(二合引)尼禰愈(二合)路隷母俱母俱酥母酥母婆囉娑囉娑普(二合)吒娑普(二合)吒娑普(二合)吒娑普(二合)吒烏儞愈(二合)帝(引)賓誐隷左致尾左致入嚩(二合)羅賓誐隷薩里嚩(二合)禰嚩誐拏鉢囉(二合)賀囉拏摩(引)野(引)悉地[木*奈](引)以計酥嚨嚕(引)嚩日羅(二合)具(引)尼(引)涅里(二合)荼娑囉鉢囉(二合)賀囉尼囉怛曩(二合)怛囉(二合)野(引)禰迦羅部帝(引)嚩日羅(二合)馱囉尾濕嚩(二合引)娑儞迦(引)鉢囉(二合)賀哆鉢囉(二合)摩里那(二合)儞娑嚩(二合引)賀若此陀羅尼有人聞已。",
        "from": "T21n1236_001:0177c06_0",
        "context_with_next_sentence": true
    },
    {
        "source_sentence": "一心讀誦憶念受持。",
        "from": "T21n1236_001:0177c22_1",
        "context_with_next_sentence": true
    },
    {
        "source_sentence": "是人得入一切世間出世間曼拏羅三昧。",
        "from": "T21n1236_001:0177c23_0",
        "context_with_next_sentence": true
    },
    {
        "source_sentence": "若人隨喜恭敬。",
        "from": "T21n1236_001:0177c23_1",
        "context_with_next_sentence": true
    },
    {
        "source_sentence": "是人不為禁呪諸毒及一切恐怖之所惱害。",
        "from": "T21n1236_001:0177c24_2",
        "context_with_next_sentence": true
    },
    {
        "source_sentence": "爾時佛勅金剛手菩薩說大陀羅尼時。",
        "from": "T21n1236_001:0177c26_0",
        "context_with_next_sentence": true
    },
    {
        "source_sentence": "欲色諸天一切天子。",
        "from": "T21n1236_001:0177c26_1",
        "context_with_next_sentence": true
    },
    {
        "source_sentence": "於空界中雨種種殊妙香花而用供養。",
        "from": "T21n1236_001:0177c27_2",
        "context_with_next_sentence": true
    },
    {
        "source_sentence": "復以微妙梵音歌詠讚歎。",
        "from": "T21n1236_001:0177c28_3",
        "context_with_next_sentence": true
    },
    {
        "source_sentence": "時大曼拏羅會一切聖賢苾芻眾等。",
        "from": "T21n1236_001:0177c28_4",
        "context_with_next_sentence": true
    },
    {
        "source_sentence": "并大菩薩摩訶薩。",
        "from": "T21n1236_001:0177c29_5",
        "context_with_next_sentence": true
    },
    {
        "source_sentence": "皆大歡喜信受奉行。",
        "from": "T21n1236_001:0178a01_6",
        "context_with_next_sentence": true
    },
    {
        "source_sentence": "聖無能勝金剛火陀羅尼經",
        "from": "T21n1236_001:0178a02_0",
        "context_with_next_sentence": false
    }
]