[
    {
        "source_sentence": "佛說大迦葉問大寶積正法經卷",
        "from": "T12n0352_002:0204b13_0",
        "context_with_next_sentence": true
    },
    {
        "source_sentence": "第二",
        "from": "T12n0352_002:0204b14_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少卿",
        "from": "T12n0352_002:0204b16_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T12n0352_002:0204b17_0",
        "context_with_next_sentence": true
    },
    {
        "source_sentence": "佛告迦葉波：「若諸菩薩具足三十二法，名為菩薩。」",
        "from": "T12n0352_002:0204b18_0",
        "context_with_next_sentence": true
    },
    {
        "source_sentence": "迦葉白言：「云何三十二法？」",
        "from": "T12n0352_002:0204b19_1",
        "context_with_next_sentence": true
    },
    {
        "source_sentence": "「所為利益一切眾生、一切智智種子；不量貴賤令得智慧；為一切眾生低心離我；真實愍念其意不退；善友惡友心行平等；雖到涅槃思念愛語；先意問訊愍見重擔；於諸眾生恒起悲心；常求妙法，心無疲厭；聞法無足；常省己過、不說他犯；具諸威儀恒發大心；修諸勝業不求果報；所生戒德滅諸輪迴；令諸有情道心增進；一切善根皆悉集行；雖行忍辱精進，如入無色禪定；智慧方便善解總持；恒以四攝巧便受行；持戒犯戒慈心不二；常處山林樂問深法；世間所有種種厭離；愛樂出世無為果德；遠離小乘正行大行；棄捨惡友親近善友；於四無量及五神通，皆悉通達已淨無知；不著邪正如實依師；發菩提心純一無雜。",
        "from": "T12n0352_002:0204b19_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0204c04_3",
        "context_with_next_sentence": true
    },
    {
        "source_sentence": "如是具足三十二法，是則名為菩薩。",
        "from": "T12n0352_002:0204c04_4",
        "context_with_next_sentence": true
    },
    {
        "source_sentence": "我今於此重說頌曰：「利益諸眾生，　　欲行清淨行，　令生一切智，　　不擇於貴賤，　同入如來慧，　　真實愍眾生，　心意不退轉，　　善友及惡友，　平等觀於彼，　　雖到於涅槃，　愛語先問訊，　　憂愍於重擔，　及彼諸眾生，　　不斷於大悲，　求法心無苦，　　聞義常不足，　恒省自身非，　　不譏他人犯，　具修眾威儀，　　而起大乘行，　不求於果報，　　所持諸戒德，　斷滅於輪迴，　　令彼諸有情，　遠害增道意，　　忍辱集善根，　精進修諸行，　　如入無色定，　智慧諸方便，　　總持而善解，　四攝恒受行，　　持犯二俱愍，　常處於林間，　　恒樂聞深法，　厭離於世間，　　愛敬無上果，　遠離聲聞乘，　　而修大乘行，　棄捨於惡朋，　　親近於善友，　五通四無量，　　智慧悉通達，　清淨絕無知，　　不著於邪正，　依師究真實，　　純一無雜行，　佛說觀行法，　　先發菩提心。",
        "from": "T12n0352_002:0204c05_5",
        "context_with_next_sentence": true
    },
    {
        "source_sentence": "　若此三十二，　　善逝當演說，　菩薩具足行，　　得佛甘露味。」",
        "from": "T12n0352_002:0205a02_0",
        "context_with_next_sentence": true
    },
    {
        "source_sentence": "佛告迦葉波：「我為菩薩說譬喻法，令彼知見為菩薩德。」",
        "from": "T12n0352_002:0205a04_0",
        "context_with_next_sentence": true
    },
    {
        "source_sentence": "迦葉白言：「其義云何？」",
        "from": "T12n0352_002:0205a05_1",
        "context_with_next_sentence": true
    },
    {
        "source_sentence": "「迦葉！",
        "from": "T12n0352_002:0205a05_2",
        "context_with_next_sentence": true
    },
    {
        "source_sentence": "譬如地大，與一切眾生為其所依令彼長養，而彼地大於其眾生無求無愛。",
        "from": "T12n0352_002:0205a05_3",
        "context_with_next_sentence": true
    },
    {
        "source_sentence": "菩薩亦然，從初發心直至道場坐得成菩提，於其中間，運度一切眾生無愛無求，亦復如是。",
        "from": "T12n0352_002:0205a07_4",
        "context_with_next_sentence": true
    },
    {
        "source_sentence": "我今於此而說頌曰：「譬如地大，　　與諸眾生，　　依止長養，　於彼眾生，　　無求無愛。",
        "from": "T12n0352_002:0205a09_5",
        "context_with_next_sentence": true
    },
    {
        "source_sentence": "　　菩薩亦爾，　從初發心，　　直至道場，　　成無上覺，　運度有情，　　無求無愛，　　無冤無親，　平等攝受，　　令得菩提。」",
        "from": "T12n0352_002:0205a12_6",
        "context_with_next_sentence": true
    },
    {
        "source_sentence": "佛告迦葉波：「譬如水界，潤益一切藥草樹木，而彼水界於其草木無愛無求。",
        "from": "T12n0352_002:0205a16_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0205a17_1",
        "context_with_next_sentence": true
    },
    {
        "source_sentence": "菩薩亦然，以清淨慈心遍行一切眾生，潤益有情白法種子，令得增長無愛無求。",
        "from": "T12n0352_002:0205a17_2",
        "context_with_next_sentence": true
    },
    {
        "source_sentence": "我今於此而說頌曰：「譬如水界，　　潤益一切，　　藥草樹木，　令得生長，　　無愛無求。",
        "from": "T12n0352_002:0205a19_3",
        "context_with_next_sentence": true
    },
    {
        "source_sentence": "　　菩薩亦爾，　以淨慈心，　　遍及有情，　　次第普潤，　淨種增長，　　破大力魔，　　得佛菩提。」",
        "from": "T12n0352_002:0205a22_4",
        "context_with_next_sentence": true
    },
    {
        "source_sentence": "佛告迦葉：「譬如火界，成熟一切穀麥苗稼，火界於彼無愛無求。",
        "from": "T12n0352_002:0205a25_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0205a26_1",
        "context_with_next_sentence": true
    },
    {
        "source_sentence": "菩薩亦爾，以大智慧成熟一切眾生善芽。",
        "from": "T12n0352_002:0205a26_2",
        "context_with_next_sentence": true
    },
    {
        "source_sentence": "我今於此而說頌曰：「譬如火界，　　成熟一切，　　五穀苗稼，　而彼火界，　　於其苗稼，　　無求無愛。",
        "from": "T12n0352_002:0205a27_3",
        "context_with_next_sentence": true
    },
    {
        "source_sentence": "　菩薩亦爾，　　以智慧火，　　成熟一切，　眾生善芽，　　菩薩於彼，　　無求無愛。」",
        "from": "T12n0352_002:0205b01_0",
        "context_with_next_sentence": true
    },
    {
        "source_sentence": "佛告迦葉：「譬如風界，遍滿一切諸佛剎土。",
        "from": "T12n0352_002:0205b03_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0205b03_1",
        "context_with_next_sentence": true
    },
    {
        "source_sentence": "菩薩亦爾，以善方便遍眾生界令解佛法。",
        "from": "T12n0352_002:0205b04_2",
        "context_with_next_sentence": true
    },
    {
        "source_sentence": "我今於此而說頌曰：「譬如風界，　　隨自勢力，　　普遍佛剎。",
        "from": "T12n0352_002:0205b05_0",
        "context_with_next_sentence": true
    },
    {
        "source_sentence": "　諸菩薩眾，　　亦復如是，　　以善方便，　為其佛子，　　說最上法。」",
        "from": "T12n0352_002:0205b07_0",
        "context_with_next_sentence": true
    },
    {
        "source_sentence": "佛告迦葉：「譬如魔冤領四軍兵，欲界諸天不能降彼。",
        "from": "T12n0352_002:0205b09_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0205b10_1",
        "context_with_next_sentence": true
    },
    {
        "source_sentence": "菩薩亦爾，得意清淨，一切眾魔不能惑亂。",
        "from": "T12n0352_002:0205b10_2",
        "context_with_next_sentence": true
    },
    {
        "source_sentence": "我今於此而說頌曰：「譬如魔冤，　　領四軍兵，　　欲界諸天，　不能降彼。",
        "from": "T12n0352_002:0205b11_3",
        "context_with_next_sentence": true
    },
    {
        "source_sentence": "　　菩薩亦爾，　　得意清淨，　一切眾魔，　　不可惑亂。」",
        "from": "T12n0352_002:0205b13_4",
        "context_with_next_sentence": true
    },
    {
        "source_sentence": "佛告迦葉：「譬如白月，漸漸增長乃至圓滿。",
        "from": "T12n0352_002:0205b15_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0205b15_1",
        "context_with_next_sentence": true
    },
    {
        "source_sentence": "菩薩亦爾，以無染心求一切法，乃至圓滿。",
        "from": "T12n0352_002:0205b16_2",
        "context_with_next_sentence": true
    },
    {
        "source_sentence": "我今於此而說頌曰：「譬如白月，　　漸漸增長，　　直至圓滿，　菩薩亦爾，　　以無染心，　　求修諸善，　漸漸增進，　　白法圓滿。」",
        "from": "T12n0352_002:0205b17_0",
        "context_with_next_sentence": true
    },
    {
        "source_sentence": "佛告迦葉：「譬如日出放大光明，照彼世間無不朗然。",
        "from": "T12n0352_002:0205b21_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0205b22_1",
        "context_with_next_sentence": true
    },
    {
        "source_sentence": "菩薩亦爾，放智慧光照諸眾生，無不開悟。",
        "from": "T12n0352_002:0205b22_2",
        "context_with_next_sentence": true
    },
    {
        "source_sentence": "我今於此而說頌曰：「譬如日出，　　照彼世間，　　一切物像，　無不朗然。",
        "from": "T12n0352_002:0205b23_3",
        "context_with_next_sentence": true
    },
    {
        "source_sentence": "　　菩薩亦爾，　　放智慧光，　照諸有情，　　無不開解。」",
        "from": "T12n0352_002:0205b25_4",
        "context_with_next_sentence": true
    },
    {
        "source_sentence": "佛告迦葉：「譬如師子獸王有大威德，於彼一切所行之處不驚不怖。",
        "from": "T12n0352_002:0205b27_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0205b28_1",
        "context_with_next_sentence": true
    },
    {
        "source_sentence": "菩薩亦爾，安住多聞戒德，如是一切所往之處不驚不怖。",
        "from": "T12n0352_002:0205b28_2",
        "context_with_next_sentence": true
    },
    {
        "source_sentence": "我今於此而說頌曰：「師子獸王，　　威德勇猛，　　所行之處，　心無驚怖。",
        "from": "T12n0352_002:0205b29_3",
        "context_with_next_sentence": true
    },
    {
        "source_sentence": "　　菩薩亦爾，　　安住多聞，　持戒智慧，　　於彼世間，　　所行之處，　離諸怖畏。」",
        "from": "T12n0352_002:0205c03_4",
        "context_with_next_sentence": true
    },
    {
        "source_sentence": "佛告迦葉：「譬如龍象有大勢力，擔負一切重物而無疲苦。",
        "from": "T12n0352_002:0205c06_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0205c07_1",
        "context_with_next_sentence": true
    },
    {
        "source_sentence": "菩薩亦爾，擔負一切眾生五蘊諸苦，不得其苦。",
        "from": "T12n0352_002:0205c07_2",
        "context_with_next_sentence": true
    },
    {
        "source_sentence": "我今於此而說頌曰：「譬如龍象，　　有大勢力，　　身負重物，　而不疲苦。",
        "from": "T12n0352_002:0205c08_3",
        "context_with_next_sentence": true
    },
    {
        "source_sentence": "　　菩薩亦爾，　　擔負眾生，　五蘊諸苦，　　亦無疲苦。」",
        "from": "T12n0352_002:0205c10_4",
        "context_with_next_sentence": true
    },
    {
        "source_sentence": "佛告迦葉：「譬如蓮華，生長水中淤泥濁水而不能染。",
        "from": "T12n0352_002:0205c12_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0205c13_1",
        "context_with_next_sentence": true
    },
    {
        "source_sentence": "菩薩亦爾，雖生世間，世間雜染終不能著。",
        "from": "T12n0352_002:0205c13_2",
        "context_with_next_sentence": true
    },
    {
        "source_sentence": "我今於此而說頌曰：「譬如蓮華，　　出生水中，　　濁水淤泥，　而不可染。",
        "from": "T12n0352_002:0205c14_3",
        "context_with_next_sentence": true
    },
    {
        "source_sentence": "　　菩薩亦爾，　　雖生世間，　種種雜染，　　而不能著。」",
        "from": "T12n0352_002:0205c16_4",
        "context_with_next_sentence": true
    },
    {
        "source_sentence": "佛告迦葉：「譬如有人方便斷樹不斷樹根，而於後時復生大地。",
        "from": "T12n0352_002:0205c18_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0205c19_1",
        "context_with_next_sentence": true
    },
    {
        "source_sentence": "菩薩亦爾，以方便力斷彼煩惱不斷彼種，以大悲善根復生三界。",
        "from": "T12n0352_002:0205c19_2",
        "context_with_next_sentence": true
    },
    {
        "source_sentence": "我今於此而說頌曰：「譬如有人，　　以其方便，　　而斷樹身，　不斷樹根，　　如是後時，　　復生大地。",
        "from": "T12n0352_002:0205c21_0",
        "context_with_next_sentence": true
    },
    {
        "source_sentence": "　菩薩亦爾，　　以善方便，　　斷彼煩惱，　不斷彼種，　　以大悲故，　　復生三界。」",
        "from": "T12n0352_002:0205c24_0",
        "context_with_next_sentence": true
    },
    {
        "source_sentence": "佛告迦葉：「譬如諸方所流河水，皆歸大海同一鹹味。",
        "from": "T12n0352_002:0205c26_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0205c27_1",
        "context_with_next_sentence": true
    },
    {
        "source_sentence": "菩薩亦爾，所有一切善根，種種利益迴向菩提，與彼涅槃同歸一味。",
        "from": "T12n0352_002:0205c27_2",
        "context_with_next_sentence": true
    },
    {
        "source_sentence": "我今於此而說頌曰：「譬如一切，　　江河諸水，　　皆入大海，　同一鹹味。",
        "from": "T12n0352_002:0205c28_3",
        "context_with_next_sentence": true
    },
    {
        "source_sentence": "　　菩薩亦爾，　　所有一切，　善根利益，　　迴向菩提，　　及彼真際，　同歸一味。」",
        "from": "T12n0352_002:0206a02_4",
        "context_with_next_sentence": true
    },
    {
        "source_sentence": "佛告迦葉：「譬如四大天王及忉利天眾，要彼安住妙高之山。",
        "from": "T12n0352_002:0206a05_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206a06_1",
        "context_with_next_sentence": true
    },
    {
        "source_sentence": "菩薩亦爾，為一切智所修善法，要彼安住菩提大心。",
        "from": "T12n0352_002:0206a06_2",
        "context_with_next_sentence": true
    },
    {
        "source_sentence": "我今於此而說頌曰：「譬如四王，　　及帝釋眾，　　要彼安住，　妙高之山。",
        "from": "T12n0352_002:0206a07_3",
        "context_with_next_sentence": true
    },
    {
        "source_sentence": "　　菩薩亦爾，　　為一切智，　所修善法，　　安住菩提。」",
        "from": "T12n0352_002:0206a10_4",
        "context_with_next_sentence": true
    },
    {
        "source_sentence": "佛告迦葉：「譬如國王，欲行王事須假宰臣。",
        "from": "T12n0352_002:0206a12_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206a12_1",
        "context_with_next_sentence": true
    },
    {
        "source_sentence": "菩薩亦爾，欲為佛事，須假智慧方便。",
        "from": "T12n0352_002:0206a13_2",
        "context_with_next_sentence": true
    },
    {
        "source_sentence": "我今於彼而說頌曰：「譬如國王，　　欲行王事，　　須仗宰臣，　而得成就。",
        "from": "T12n0352_002:0206a13_3",
        "context_with_next_sentence": true
    },
    {
        "source_sentence": "　　菩薩亦爾，　　欲為佛事，　假方便慧，　　決定成就。」",
        "from": "T12n0352_002:0206a16_4",
        "context_with_next_sentence": true
    },
    {
        "source_sentence": "佛告迦葉：「譬如晴天無其雲霧，於彼世間終無降雨之相。",
        "from": "T12n0352_002:0206a18_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206a19_1",
        "context_with_next_sentence": true
    },
    {
        "source_sentence": "菩薩亦爾，寡聞少智於諸有情，終無說法之相。",
        "from": "T12n0352_002:0206a19_2",
        "context_with_next_sentence": true
    },
    {
        "source_sentence": "我今於此而說頌曰：「譬如虛空，　　晴無雲霧，　　於彼世間，　終不降雨。",
        "from": "T12n0352_002:0206a20_3",
        "context_with_next_sentence": true
    },
    {
        "source_sentence": "　　菩薩亦爾，　　寡聞少智，　於其有情，　　無說法相。」",
        "from": "T12n0352_002:0206a22_4",
        "context_with_next_sentence": true
    },
    {
        "source_sentence": "佛告迦葉：「譬如虛空起大雲雷，必降甘雨成熟苗稼。",
        "from": "T12n0352_002:0206a24_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206a25_1",
        "context_with_next_sentence": true
    },
    {
        "source_sentence": "菩薩亦爾，於其世間起慈悲雲，降妙法雨成熟眾生。",
        "from": "T12n0352_002:0206a25_2",
        "context_with_next_sentence": true
    },
    {
        "source_sentence": "我今於此而說頌曰：「譬如虛空，　　雲雷忽起，　　必降甘澤，　成熟苗稼。",
        "from": "T12n0352_002:0206a26_3",
        "context_with_next_sentence": true
    },
    {
        "source_sentence": "　　菩薩亦爾，　　普覆慈雲，　降霔法雨，　　成熟有情。」",
        "from": "T12n0352_002:0206a28_4",
        "context_with_next_sentence": true
    },
    {
        "source_sentence": "佛告迦葉：「譬如轉輪聖王，有其七寶恒隨王行。",
        "from": "T12n0352_002:0206b01_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206b02_1",
        "context_with_next_sentence": true
    },
    {
        "source_sentence": "菩薩亦爾，有七覺支恒隨菩薩。",
        "from": "T12n0352_002:0206b02_2",
        "context_with_next_sentence": true
    },
    {
        "source_sentence": "我今於此而說頌曰：「譬如世間，　　轉輪聖王，　　所有七寶，　恒隨王行。",
        "from": "T12n0352_002:0206b02_3",
        "context_with_next_sentence": true
    },
    {
        "source_sentence": "　　菩薩亦爾，　　有七覺支，　所到之處，　　隨逐菩薩。」",
        "from": "T12n0352_002:0206b05_4",
        "context_with_next_sentence": true
    },
    {
        "source_sentence": "佛告迦葉：「譬如摩尼寶珠得多富貴，價直迦哩沙波拏百千富貴。",
        "from": "T12n0352_002:0206b07_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206b08_1",
        "context_with_next_sentence": true
    },
    {
        "source_sentence": "菩薩亦爾，得多富貴價，直聲聞緣覺百千富貴。",
        "from": "T12n0352_002:0206b08_2",
        "context_with_next_sentence": true
    },
    {
        "source_sentence": "我今於此而說頌曰：「譬如摩尼寶，　　富貴廣得多，　迦哩沙波拏，　　百千不可比。",
        "from": "T12n0352_002:0206b09_3",
        "context_with_next_sentence": true
    },
    {
        "source_sentence": "　菩薩亦如是，　　富貴倍弘多，　辟支及聲聞，　　百千亦難比。」",
        "from": "T12n0352_002:0206b13_0",
        "context_with_next_sentence": true
    },
    {
        "source_sentence": "佛告迦葉：「譬如忉利天眾，若住雜林者，受用富貴平等無二。",
        "from": "T12n0352_002:0206b15_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206b16_1",
        "context_with_next_sentence": true
    },
    {
        "source_sentence": "菩薩亦爾，若住清淨心者，為一切眾生正直方便平等無二。",
        "from": "T12n0352_002:0206b16_2",
        "context_with_next_sentence": true
    },
    {
        "source_sentence": "我今於此而說頌曰：「譬如忉利天，　　住彼雜林者，　受用於富貴，　　平等無有二。",
        "from": "T12n0352_002:0206b17_3",
        "context_with_next_sentence": true
    },
    {
        "source_sentence": "　菩薩亦如是，　　住心清淨者，　正直為群生，　　方便亦無二。」",
        "from": "T12n0352_002:0206b21_0",
        "context_with_next_sentence": true
    },
    {
        "source_sentence": "佛告迦葉：「譬如有人妙解禁呪善知毒藥，一切毒藥不能為害。",
        "from": "T12n0352_002:0206b23_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206b24_1",
        "context_with_next_sentence": true
    },
    {
        "source_sentence": "菩薩亦爾，具大智慧善行方便，一切煩惱不能為害。",
        "from": "T12n0352_002:0206b24_2",
        "context_with_next_sentence": true
    },
    {
        "source_sentence": "我今於此而說頌曰：「譬如世間人，　　善知藥禁呪，　一切毒藥等，　　不能為損害。",
        "from": "T12n0352_002:0206b25_3",
        "context_with_next_sentence": true
    },
    {
        "source_sentence": "　菩薩亦如是，　　若具方便慧，　一切煩惱毒，　　不能為損害。」",
        "from": "T12n0352_002:0206b29_0",
        "context_with_next_sentence": true
    },
    {
        "source_sentence": "佛告迦葉：「譬如世間糞壤之地，能生肥盛甘蔗。",
        "from": "T12n0352_002:0206c02_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206c03_1",
        "context_with_next_sentence": true
    },
    {
        "source_sentence": "菩薩亦爾，若處煩惱糞地，能生一切智種。",
        "from": "T12n0352_002:0206c03_2",
        "context_with_next_sentence": true
    },
    {
        "source_sentence": "我今於此而說頌曰：「譬如糞壤地，　　出生於甘蔗，　倍常而肥盛。",
        "from": "T12n0352_002:0206c04_3",
        "context_with_next_sentence": true
    },
    {
        "source_sentence": "　　菩薩處煩惱，　出生一切智，　　其義亦如是。」",
        "from": "T12n0352_002:0206c06_4",
        "context_with_next_sentence": true
    },
    {
        "source_sentence": "佛告迦葉：「譬如有人不學武藝，若執器仗寧解施設？",
        "from": "T12n0352_002:0206c08_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206c09_1",
        "context_with_next_sentence": true
    },
    {
        "source_sentence": "菩薩亦爾，先未聞法寡識機藥，若執智見何辯邪正？」",
        "from": "T12n0352_002:0206c09_2",
        "context_with_next_sentence": true
    },
    {
        "source_sentence": "佛告迦葉：「譬如窑師，欲燒瓦器須用大火。",
        "from": "T12n0352_002:0206c10_3",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206c11_4",
        "context_with_next_sentence": true
    },
    {
        "source_sentence": "菩薩亦爾，欲為愚迷眾生開發智慧，須用佛法智火。",
        "from": "T12n0352_002:0206c11_5",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206c12_6",
        "context_with_next_sentence": true
    },
    {
        "source_sentence": "是故此大寶積正法，令菩薩修學受持得解法行。」",
        "from": "T12n0352_002:0206c12_7",
        "context_with_next_sentence": true
    },
    {
        "source_sentence": "迦葉白言：「菩薩云何受持，見正法行？」",
        "from": "T12n0352_002:0206c15_0",
        "context_with_next_sentence": true
    },
    {
        "source_sentence": "「迦葉！",
        "from": "T12n0352_002:0206c15_1",
        "context_with_next_sentence": true
    },
    {
        "source_sentence": "如自觀身，無我、無人、無眾生、無壽命，無名無相，無觀行故。",
        "from": "T12n0352_002:0206c15_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206c17_3",
        "context_with_next_sentence": true
    },
    {
        "source_sentence": "如此說名正觀影像中法。",
        "from": "T12n0352_002:0206c17_4",
        "context_with_next_sentence": true
    },
    {
        "source_sentence": "復次迦葉！",
        "from": "T12n0352_002:0206c17_5",
        "context_with_next_sentence": true
    },
    {
        "source_sentence": "如實正觀影像中法。",
        "from": "T12n0352_002:0206c18_6",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206c18_7",
        "context_with_next_sentence": true
    },
    {
        "source_sentence": "云何影像中法，如正觀色，觀彼無常亦非無常；如是受想行識，常與無常、無定無不定。",
        "from": "T12n0352_002:0206c18_8",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206c20_9",
        "context_with_next_sentence": true
    },
    {
        "source_sentence": "此說如實觀察影像中法。",
        "from": "T12n0352_002:0206c20_10",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_002:0206c22_0",
        "context_with_next_sentence": true
    },
    {
        "source_sentence": "如實觀察影像中法，所有地界，常與無常、無定無不定。",
        "from": "T12n0352_002:0206c22_1",
        "context_with_next_sentence": true
    },
    {
        "source_sentence": "如是水界火界風界空界識界，亦復如是，無定無不定。",
        "from": "T12n0352_002:0206c23_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206c24_3",
        "context_with_next_sentence": true
    },
    {
        "source_sentence": "此說如實觀察影像中法。",
        "from": "T12n0352_002:0206c24_4",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_002:0206c26_0",
        "context_with_next_sentence": true
    },
    {
        "source_sentence": "所有眼處，常無常性、無定無不定。",
        "from": "T12n0352_002:0206c26_1",
        "context_with_next_sentence": true
    },
    {
        "source_sentence": "如是耳處鼻處舌處身處意處，常無常性，無定無不定。",
        "from": "T12n0352_002:0206c27_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0206c28_1",
        "context_with_next_sentence": true
    },
    {
        "source_sentence": "此說影像中法如實觀察。",
        "from": "T12n0352_002:0206c28_2",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_002:0206c29_0",
        "context_with_next_sentence": true
    },
    {
        "source_sentence": "此定一法、此不定二法。",
        "from": "T12n0352_002:0206c29_1",
        "context_with_next_sentence": true
    },
    {
        "source_sentence": "若彼二法，於是色中不見不住無微無識亦無相故。",
        "from": "T12n0352_002:0206c29_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207a01_3",
        "context_with_next_sentence": true
    },
    {
        "source_sentence": "此說影像中法如實觀察。",
        "from": "T12n0352_002:0207a02_4",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_002:0207a03_0",
        "context_with_next_sentence": true
    },
    {
        "source_sentence": "我見一法、無我二法。",
        "from": "T12n0352_002:0207a03_1",
        "context_with_next_sentence": true
    },
    {
        "source_sentence": "若彼二法，於是色中不見不住無微無識亦無相故。",
        "from": "T12n0352_002:0207a03_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207a04_3",
        "context_with_next_sentence": true
    },
    {
        "source_sentence": "此說影像中法如實觀察。",
        "from": "T12n0352_002:0207a05_4",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_002:0207a06_0",
        "context_with_next_sentence": true
    },
    {
        "source_sentence": "此真實心一法、此不實心二法。",
        "from": "T12n0352_002:0207a06_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207a06_2",
        "context_with_next_sentence": true
    },
    {
        "source_sentence": "二法所在無心無覺無意無識。",
        "from": "T12n0352_002:0207a07_3",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207a07_4",
        "context_with_next_sentence": true
    },
    {
        "source_sentence": "此說影像中法如實觀察。",
        "from": "T12n0352_002:0207a07_5",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_002:0207a09_0",
        "context_with_next_sentence": true
    },
    {
        "source_sentence": "善不善、世間出世間、有罪無罪、有漏無漏、有為無為、有煩惱無煩惱，如是一切法。",
        "from": "T12n0352_002:0207a09_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207a11_2",
        "context_with_next_sentence": true
    },
    {
        "source_sentence": "此生法一、此滅法二。",
        "from": "T12n0352_002:0207a11_3",
        "context_with_next_sentence": true
    },
    {
        "source_sentence": "若二法中，無集無散不可求得。",
        "from": "T12n0352_002:0207a11_4",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207a12_5",
        "context_with_next_sentence": true
    },
    {
        "source_sentence": "此說影像中法如實觀察。",
        "from": "T12n0352_002:0207a12_6",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_002:0207a14_0",
        "context_with_next_sentence": true
    },
    {
        "source_sentence": "此有法一、此無法二。",
        "from": "T12n0352_002:0207a14_1",
        "context_with_next_sentence": true
    },
    {
        "source_sentence": "若此二法，於是色中不見不住無微無識亦無相故。",
        "from": "T12n0352_002:0207a14_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207a15_3",
        "context_with_next_sentence": true
    },
    {
        "source_sentence": "此說影像中法如實觀察。",
        "from": "T12n0352_002:0207a16_0",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_002:0207a17_0",
        "context_with_next_sentence": true
    },
    {
        "source_sentence": "此輪迴一法、此涅槃二法。",
        "from": "T12n0352_002:0207a17_1",
        "context_with_next_sentence": true
    },
    {
        "source_sentence": "若彼二法，於是色中不見不住無微無識。",
        "from": "T12n0352_002:0207a17_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207a18_3",
        "context_with_next_sentence": true
    },
    {
        "source_sentence": "此說影像中法如實觀察。",
        "from": "T12n0352_002:0207a18_4",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_002:0207a20_0",
        "context_with_next_sentence": true
    },
    {
        "source_sentence": "我說汝等，無明緣生行，行緣生識，識緣生名色，名色緣生六入，六入緣生觸，觸緣生受，受緣生愛，愛緣生取，取緣生有，有緣生老死，老死緣生憂悲苦惱。",
        "from": "T12n0352_002:0207a20_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207a23_2",
        "context_with_next_sentence": true
    },
    {
        "source_sentence": "如是集得此一大苦蘊。",
        "from": "T12n0352_002:0207a23_3",
        "context_with_next_sentence": true
    },
    {
        "source_sentence": "所有無明滅則行滅，行滅則識滅，識滅則名色滅，名色滅則六入滅，六入滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老死滅，老死滅憂悲苦惱得滅。",
        "from": "T12n0352_002:0207a24_4",
        "context_with_next_sentence": true
    },
    {
        "source_sentence": "如是得此一大苦蘊滅。",
        "from": "T12n0352_002:0207a28_5",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207a29_6",
        "context_with_next_sentence": true
    },
    {
        "source_sentence": "若以智觀明無明等無此二相。",
        "from": "T12n0352_002:0207a29_7",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207a29_8",
        "context_with_next_sentence": true
    },
    {
        "source_sentence": "此影像中法如實觀察。",
        "from": "T12n0352_002:0207b01_9",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_002:0207b02_0",
        "context_with_next_sentence": true
    },
    {
        "source_sentence": "如是行行滅、如是識識滅、如是名色名色滅、如是六入六入滅、如是觸觸滅、如是受受滅、如是愛愛滅、如是取取滅、如是有有滅、如是生生滅、如是老死老死滅。",
        "from": "T12n0352_002:0207b02_1",
        "context_with_next_sentence": true
    },
    {
        "source_sentence": "如是智觀生性滅性無二相故。",
        "from": "T12n0352_002:0207b05_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207b06_3",
        "context_with_next_sentence": true
    },
    {
        "source_sentence": "離此二相，此說影像中法如實觀察。",
        "from": "T12n0352_002:0207b06_4",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_002:0207b08_0",
        "context_with_next_sentence": true
    },
    {
        "source_sentence": "應當正觀影像中法，彼法非空亦非不空。",
        "from": "T12n0352_002:0207b08_1",
        "context_with_next_sentence": true
    },
    {
        "source_sentence": "如是空法，無法相、非無法相，法相即空相、空相即無相、無相即無願。",
        "from": "T12n0352_002:0207b09_2",
        "context_with_next_sentence": true
    },
    {
        "source_sentence": "所以者何？",
        "from": "T12n0352_002:0207b10_3",
        "context_with_next_sentence": true
    },
    {
        "source_sentence": "無所願作故，無相即空相。",
        "from": "T12n0352_002:0207b10_4",
        "context_with_next_sentence": true
    },
    {
        "source_sentence": "如是行者，若法未生不生，法未生故。",
        "from": "T12n0352_002:0207b11_5",
        "context_with_next_sentence": true
    },
    {
        "source_sentence": "如彼法生，彼亦不生，生已謝故。",
        "from": "T12n0352_002:0207b12_6",
        "context_with_next_sentence": true
    },
    {
        "source_sentence": "如是無生生離取故，法無自性，無性即空。",
        "from": "T12n0352_002:0207b13_7",
        "context_with_next_sentence": true
    },
    {
        "source_sentence": "如是正觀此說影像中法。",
        "from": "T12n0352_002:0207b14_0",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_002:0207b15_0",
        "context_with_next_sentence": true
    },
    {
        "source_sentence": "補特伽羅非破壞空，即體是空，本非有故。",
        "from": "T12n0352_002:0207b15_1",
        "context_with_next_sentence": true
    },
    {
        "source_sentence": "非前際空、非後際空，現在即空。」",
        "from": "T12n0352_002:0207b16_2",
        "context_with_next_sentence": true
    },
    {
        "source_sentence": "迦葉白言：「彼補特伽羅，我今覺悟知彼是空，破壞我故。",
        "from": "T12n0352_002:0207b16_3",
        "context_with_next_sentence": true
    },
    {
        "source_sentence": "一切皆空，此法如是。」",
        "from": "T12n0352_002:0207b18_4",
        "context_with_next_sentence": true
    },
    {
        "source_sentence": "佛言：「迦葉！",
        "from": "T12n0352_002:0207b18_5",
        "context_with_next_sentence": true
    },
    {
        "source_sentence": "汝言非也。",
        "from": "T12n0352_002:0207b18_6",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207b19_7",
        "context_with_next_sentence": true
    },
    {
        "source_sentence": "寧可見彼補特伽羅如須彌山量，勿得離我而見彼空。",
        "from": "T12n0352_002:0207b19_8",
        "context_with_next_sentence": true
    },
    {
        "source_sentence": "何以故？",
        "from": "T12n0352_002:0207b20_9",
        "context_with_next_sentence": true
    },
    {
        "source_sentence": "破我斷空執一切空，我則說為大病，而不可救。」",
        "from": "T12n0352_002:0207b20_10",
        "context_with_next_sentence": true
    },
    {
        "source_sentence": "佛告迦葉：「譬如人病，其病深重，而下良藥令彼服行，藥雖入腹病終不差。",
        "from": "T12n0352_002:0207b22_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207b23_1",
        "context_with_next_sentence": true
    },
    {
        "source_sentence": "此人得免疾不？」",
        "from": "T12n0352_002:0207b23_2",
        "context_with_next_sentence": true
    },
    {
        "source_sentence": "迦葉白言：「不也。",
        "from": "T12n0352_002:0207b24_3",
        "context_with_next_sentence": true
    },
    {
        "source_sentence": "世尊！」",
        "from": "T12n0352_002:0207b24_4",
        "context_with_next_sentence": true
    },
    {
        "source_sentence": "佛言：「於意云何？」",
        "from": "T12n0352_002:0207b24_5",
        "context_with_next_sentence": true
    },
    {
        "source_sentence": "「世尊！",
        "from": "T12n0352_002:0207b25_0",
        "context_with_next_sentence": true
    },
    {
        "source_sentence": "此人病重故，不可療也。」",
        "from": "T12n0352_002:0207b25_1",
        "context_with_next_sentence": true
    },
    {
        "source_sentence": "佛言：「迦葉！",
        "from": "T12n0352_002:0207b25_2",
        "context_with_next_sentence": true
    },
    {
        "source_sentence": "彼著空者亦復如是，於一切處深著空見，我即不醫。",
        "from": "T12n0352_002:0207b25_3",
        "context_with_next_sentence": true
    },
    {
        "source_sentence": "我今於此而說頌曰：「譬如重病者，　　令彼服良藥，　雖服病不退，　　彼人不可療。",
        "from": "T12n0352_002:0207b27_4",
        "context_with_next_sentence": true
    },
    {
        "source_sentence": "　著空亦如是，　　於彼一切處，　深著於空見，　　我說不可醫。」",
        "from": "T12n0352_002:0207c01_0",
        "context_with_next_sentence": true
    },
    {
        "source_sentence": "佛告迦葉：「譬如愚人觀彼虛空，而生怕怖搥胸悲哭。",
        "from": "T12n0352_002:0207c03_0",
        "context_with_next_sentence": true
    },
    {
        "source_sentence": "所以者何？",
        "from": "T12n0352_002:0207c04_1",
        "context_with_next_sentence": true
    },
    {
        "source_sentence": "恐虛空落地損害於身。」",
        "from": "T12n0352_002:0207c04_2",
        "context_with_next_sentence": true
    },
    {
        "source_sentence": "佛言：「迦葉！",
        "from": "T12n0352_002:0207c04_3",
        "context_with_next_sentence": true
    },
    {
        "source_sentence": "彼虛空能落地不？」",
        "from": "T12n0352_002:0207c05_4",
        "context_with_next_sentence": true
    },
    {
        "source_sentence": "迦葉云：「不也。」",
        "from": "T12n0352_002:0207c05_5",
        "context_with_next_sentence": true
    },
    {
        "source_sentence": "佛言：「迦葉！",
        "from": "T12n0352_002:0207c05_6",
        "context_with_next_sentence": true
    },
    {
        "source_sentence": "若彼愚迷沙門婆羅門亦復如是，彼聞空法心生驚怖。",
        "from": "T12n0352_002:0207c06_7",
        "context_with_next_sentence": true
    },
    {
        "source_sentence": "所以者何？",
        "from": "T12n0352_002:0207c07_8",
        "context_with_next_sentence": true
    },
    {
        "source_sentence": "若空我大，心依何行用？",
        "from": "T12n0352_002:0207c07_9",
        "context_with_next_sentence": true
    },
    {
        "source_sentence": "我今於此而說頌曰：「譬如愚迷人，　　於空生怕怖，　悲哭而遠行，　　恐虛空落地。",
        "from": "T12n0352_002:0207c08_10",
        "context_with_next_sentence": true
    },
    {
        "source_sentence": "　虛空無所礙，　　不損於眾生，　此人自愚迷，　　妄生於驚怖。",
        "from": "T12n0352_002:0207c11_0",
        "context_with_next_sentence": true
    },
    {
        "source_sentence": "　沙門婆羅門，　　愚見亦如是，　聞彼諸法空，　　心生於怖畏，　若空破壞我，　　依何生受用？」",
        "from": "T12n0352_002:0207c13_0",
        "context_with_next_sentence": true
    },
    {
        "source_sentence": "佛告迦葉：「譬如畫師自畫醜惡夜叉，畫已驚怖迷悶仆倒。",
        "from": "T12n0352_002:0207c16_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207c17_1",
        "context_with_next_sentence": true
    },
    {
        "source_sentence": "彼凡夫眾生亦復如是，自作色聲香味觸法，作已迷彼墮落輪迴。",
        "from": "T12n0352_002:0207c17_2",
        "context_with_next_sentence": true
    },
    {
        "source_sentence": "我今於此而說頌曰：「譬如工畫師，　　畫彼惡夜叉，　於彼自驚怖，　　迷悶仆倒地。",
        "from": "T12n0352_002:0207c18_3",
        "context_with_next_sentence": true
    },
    {
        "source_sentence": "　凡夫亦復然，　　自著於聲色，　迷彼不覺知，　　墮落輪迴道。」",
        "from": "T12n0352_002:0207c22_0",
        "context_with_next_sentence": true
    },
    {
        "source_sentence": "佛告迦葉：「譬如幻士變作幻化，是彼幻化能變幻士。",
        "from": "T12n0352_002:0207c24_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0207c25_1",
        "context_with_next_sentence": true
    },
    {
        "source_sentence": "相應行比丘亦復如是，而自發意如是，說一切皆空，彼虛空無實亦能如是說。",
        "from": "T12n0352_002:0207c25_2",
        "context_with_next_sentence": true
    },
    {
        "source_sentence": "我今於此而說頌曰：「譬如於幻士，　　能變於幻化，　而彼幻化人，　　亦能變幻士。",
        "from": "T12n0352_002:0207c27_3",
        "context_with_next_sentence": true
    },
    {
        "source_sentence": "　相應行比丘，　　發意亦如是，　說彼一切空，　　無實空亦說。」",
        "from": "T12n0352_002:0208a01_0",
        "context_with_next_sentence": true
    },
    {
        "source_sentence": "佛告迦葉：「譬如二木相鑽風吹出火，火既生已燒彼二木。",
        "from": "T12n0352_002:0208a03_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_002:0208a04_1",
        "context_with_next_sentence": true
    },
    {
        "source_sentence": "如實正觀亦復如是，於正見道生彼慧根，慧根既生燒彼正觀。",
        "from": "T12n0352_002:0208a04_2",
        "context_with_next_sentence": true
    },
    {
        "source_sentence": "我今於此而說頌曰：「譬如鑽二木，　　風吹生彼火，　火生剎那間，　　而復燒二木。",
        "from": "T12n0352_002:0208a05_3",
        "context_with_next_sentence": true
    },
    {
        "source_sentence": "　正觀亦如是，　　能生於慧根，　生彼一剎那，　　還復燒正觀。」",
        "from": "T12n0352_002:0208a09_0",
        "context_with_next_sentence": true
    },
    {
        "source_sentence": "佛說大迦葉問大寶積正法經卷第二",
        "from": "T12n0352_002:0208a11_0",
        "context_with_next_sentence": false
    }
]