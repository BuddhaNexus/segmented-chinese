[
    {
        "source_sentence": "阿育王經卷第五",
        "from": "T50n2043_005:0147c10_0",
        "context_with_next_sentence": true
    },
    {
        "source_sentence": "梁扶南三藏僧伽婆羅譯",
        "from": "T50n2043_005:0147c12_0",
        "context_with_next_sentence": true
    },
    {
        "source_sentence": "半菴摩勒施僧因緣品第五",
        "from": "T50n2043_005:0147c13_0",
        "context_with_next_sentence": true
    },
    {
        "source_sentence": "爾時阿育王得堅固信問諸比丘。",
        "from": "T50n2043_005:0147c14_0",
        "context_with_next_sentence": true
    },
    {
        "source_sentence": "誰已能於佛法之中最大布施。",
        "from": "T50n2043_005:0147c14_1",
        "context_with_next_sentence": true
    },
    {
        "source_sentence": "諸比丘答言。",
        "from": "T50n2043_005:0147c15_2",
        "context_with_next_sentence": true
    },
    {
        "source_sentence": "孤獨長者已大布施。",
        "from": "T50n2043_005:0147c15_3",
        "context_with_next_sentence": true
    },
    {
        "source_sentence": "王復問言。",
        "from": "T50n2043_005:0147c16_4",
        "context_with_next_sentence": true
    },
    {
        "source_sentence": "其能幾許佛法中施。",
        "from": "T50n2043_005:0147c16_5",
        "context_with_next_sentence": true
    },
    {
        "source_sentence": "比丘答言。",
        "from": "T50n2043_005:0147c16_6",
        "context_with_next_sentence": true
    },
    {
        "source_sentence": "用百千萬金。",
        "from": "T50n2043_005:0147c17_7",
        "context_with_next_sentence": true
    },
    {
        "source_sentence": "阿育王聞即便思惟。",
        "from": "T50n2043_005:0147c17_8",
        "context_with_next_sentence": true
    },
    {
        "source_sentence": "孤獨長者用百千萬金。",
        "from": "T50n2043_005:0147c17_9",
        "context_with_next_sentence": true
    },
    {
        "source_sentence": "我於今者亦以百千萬金以用布施。",
        "from": "T50n2043_005:0147c18_10",
        "context_with_next_sentence": true
    },
    {
        "source_sentence": "阿育大王已起八萬四千塔。",
        "from": "T50n2043_005:0147c19_11",
        "context_with_next_sentence": true
    },
    {
        "source_sentence": "又於初生得道轉法輪入涅槃及諸羅漢涅槃之處。",
        "from": "T50n2043_005:0147c19_12",
        "context_with_next_sentence": true
    },
    {
        "source_sentence": "各以十萬金施。",
        "from": "T50n2043_005:0147c21_13",
        "context_with_next_sentence": true
    },
    {
        "source_sentence": "四部大會亦已作訖。",
        "from": "T50n2043_005:0147c21_14",
        "context_with_next_sentence": true
    },
    {
        "source_sentence": "又三十萬眾僧一分阿羅漢二分學人及精進凡夫。",
        "from": "T50n2043_005:0147c22_0",
        "context_with_next_sentence": true
    },
    {
        "source_sentence": "於一日中一時施食。",
        "from": "T50n2043_005:0147c23_1",
        "context_with_next_sentence": true
    },
    {
        "source_sentence": "又阿育王唯留珍寶。",
        "from": "T50n2043_005:0147c23_2",
        "context_with_next_sentence": true
    },
    {
        "source_sentence": "一切大地宮人大臣鳩那羅。",
        "from": "T50n2043_005:0147c24_3",
        "context_with_next_sentence": true
    },
    {
        "source_sentence": "及以自身悉施眾僧。",
        "from": "T50n2043_005:0147c24_4",
        "context_with_next_sentence": true
    },
    {
        "source_sentence": "復以四十萬金布施眾僧。",
        "from": "T50n2043_005:0147c25_5",
        "context_with_next_sentence": true
    },
    {
        "source_sentence": "又以無數之金贖此大地。",
        "from": "T50n2043_005:0147c25_6",
        "context_with_next_sentence": true
    },
    {
        "source_sentence": "乃至自身後以九十六千萬金布施眾僧。",
        "from": "T50n2043_005:0147c26_7",
        "context_with_next_sentence": true
    },
    {
        "source_sentence": "時阿育王得病困篤生大憂惱。",
        "from": "T50n2043_005:0147c27_8",
        "context_with_next_sentence": true
    },
    {
        "source_sentence": "大臣成護。",
        "from": "T50n2043_005:0147c28_0",
        "context_with_next_sentence": true
    },
    {
        "source_sentence": "是其先世隨喜施沙知識。",
        "from": "T50n2043_005:0147c28_1",
        "context_with_next_sentence": true
    },
    {
        "source_sentence": "聞大王病。",
        "from": "T50n2043_005:0147c28_2",
        "context_with_next_sentence": true
    },
    {
        "source_sentence": "便往王所而禮王足。",
        "from": "T50n2043_005:0147c29_3",
        "context_with_next_sentence": true
    },
    {
        "source_sentence": "即說偈言。",
        "from": "T50n2043_005:0147c29_4",
        "context_with_next_sentence": true
    },
    {
        "source_sentence": "　昔面如蓮花　　塵垢不能污",
        "from": "T50n2043_005:0148a01_0",
        "context_with_next_sentence": true
    },
    {
        "source_sentence": "　大力諸怨家　　不得見大王",
        "from": "T50n2043_005:0148a02_0",
        "context_with_next_sentence": true
    },
    {
        "source_sentence": "　猶如日炎盛　　人所不能視",
        "from": "T50n2043_005:0148a03_0",
        "context_with_next_sentence": true
    },
    {
        "source_sentence": "　何故於今者　　悲泣而流淚",
        "from": "T50n2043_005:0148a04_0",
        "context_with_next_sentence": true
    },
    {
        "source_sentence": "阿育王以偈答言。",
        "from": "T50n2043_005:0148a05_0",
        "context_with_next_sentence": true
    },
    {
        "source_sentence": "　我今生憂惱　　不為身命財",
        "from": "T50n2043_005:0148a06_0",
        "context_with_next_sentence": true
    },
    {
        "source_sentence": "　別離聖眾故　　是以我憂惱",
        "from": "T50n2043_005:0148a07_0",
        "context_with_next_sentence": true
    },
    {
        "source_sentence": "　世尊諸弟子　　成就諸功德",
        "from": "T50n2043_005:0148a08_0",
        "context_with_next_sentence": true
    },
    {
        "source_sentence": "　以種種飲食　　日日常供養",
        "from": "T50n2043_005:0148a09_0",
        "context_with_next_sentence": true
    },
    {
        "source_sentence": "　當思惟此事　　是故我流淚",
        "from": "T50n2043_005:0148a10_0",
        "context_with_next_sentence": true
    },
    {
        "source_sentence": "復次成護。",
        "from": "T50n2043_005:0148a11_0",
        "context_with_next_sentence": true
    },
    {
        "source_sentence": "我昔欲以百千萬金供養三寶。",
        "from": "T50n2043_005:0148a11_1",
        "context_with_next_sentence": true
    },
    {
        "source_sentence": "而意未滿。",
        "from": "T50n2043_005:0148a11_2",
        "context_with_next_sentence": true
    },
    {
        "source_sentence": "我今欲以四十千萬金布施滿我本心。",
        "from": "T50n2043_005:0148a12_3",
        "context_with_next_sentence": true
    },
    {
        "source_sentence": "思惟已便欲遣四十千萬金送與鷄寺。",
        "from": "T50n2043_005:0148a13_4",
        "context_with_next_sentence": true
    },
    {
        "source_sentence": "是時鳩那羅兒名三波地(翻具足)為太子。",
        "from": "T50n2043_005:0148a13_5",
        "context_with_next_sentence": true
    },
    {
        "source_sentence": "大臣語太子言。",
        "from": "T50n2043_005:0148a14_6",
        "context_with_next_sentence": true
    },
    {
        "source_sentence": "阿育大王須臾應終。",
        "from": "T50n2043_005:0148a15_7",
        "context_with_next_sentence": true
    },
    {
        "source_sentence": "而今欲遣四十千萬金送與鷄寺。",
        "from": "T50n2043_005:0148a15_8",
        "context_with_next_sentence": true
    },
    {
        "source_sentence": "一切國王以物為力。",
        "from": "T50n2043_005:0148a16_9",
        "context_with_next_sentence": true
    },
    {
        "source_sentence": "太子應當勒守物人勿令金出。",
        "from": "T50n2043_005:0148a16_10",
        "context_with_next_sentence": true
    },
    {
        "source_sentence": "於是太子即便勒之。",
        "from": "T50n2043_005:0148a17_11",
        "context_with_next_sentence": true
    },
    {
        "source_sentence": "阿育王勅不復施行。",
        "from": "T50n2043_005:0148a18_12",
        "context_with_next_sentence": true
    },
    {
        "source_sentence": "唯有金器供王食用。",
        "from": "T50n2043_005:0148a18_13",
        "context_with_next_sentence": true
    },
    {
        "source_sentence": "王食訖已便令送此金器與彼鷄寺。",
        "from": "T50n2043_005:0148a19_0",
        "context_with_next_sentence": true
    },
    {
        "source_sentence": "復斷金器聽以銀器。",
        "from": "T50n2043_005:0148a19_1",
        "context_with_next_sentence": true
    },
    {
        "source_sentence": "王食竟已復令送此銀器與彼鷄寺。",
        "from": "T50n2043_005:0148a20_2",
        "context_with_next_sentence": true
    },
    {
        "source_sentence": "復斷銀器乃至以鐵器供王王食已復令送與鷄寺。",
        "from": "T50n2043_005:0148a21_3",
        "context_with_next_sentence": true
    },
    {
        "source_sentence": "復斷鐵器聽用瓦器。",
        "from": "T50n2043_005:0148a22_4",
        "context_with_next_sentence": true
    },
    {
        "source_sentence": "時阿育王無復有物。",
        "from": "T50n2043_005:0148a22_5",
        "context_with_next_sentence": true
    },
    {
        "source_sentence": "唯半菴羅菓在其手。",
        "from": "T50n2043_005:0148a23_6",
        "context_with_next_sentence": true
    },
    {
        "source_sentence": "中時阿育王心大悲惱。",
        "from": "T50n2043_005:0148a23_7",
        "context_with_next_sentence": true
    },
    {
        "source_sentence": "召諸大臣及以人民一切和合而語之言。",
        "from": "T50n2043_005:0148a24_8",
        "context_with_next_sentence": true
    },
    {
        "source_sentence": "誰於今日為此地主。",
        "from": "T50n2043_005:0148a25_9",
        "context_with_next_sentence": true
    },
    {
        "source_sentence": "大臣起而作禮合掌說言。",
        "from": "T50n2043_005:0148a25_10",
        "context_with_next_sentence": true
    },
    {
        "source_sentence": "唯天為主。",
        "from": "T50n2043_005:0148a26_11",
        "context_with_next_sentence": true
    },
    {
        "source_sentence": "更無異人。",
        "from": "T50n2043_005:0148a26_12",
        "context_with_next_sentence": true
    },
    {
        "source_sentence": "時阿育王淚落如雨。",
        "from": "T50n2043_005:0148a26_13",
        "context_with_next_sentence": true
    },
    {
        "source_sentence": "而說偈言。",
        "from": "T50n2043_005:0148a27_14",
        "context_with_next_sentence": true
    },
    {
        "source_sentence": "　今我阿育王　　無復自在力",
        "from": "T50n2043_005:0148a28_0",
        "context_with_next_sentence": true
    },
    {
        "source_sentence": "　唯半阿摩勒　　於我得自在",
        "from": "T50n2043_005:0148a29_0",
        "context_with_next_sentence": true
    },
    {
        "source_sentence": "　何用是富貴　　如恒河流水",
        "from": "T50n2043_005:0148b01_0",
        "context_with_next_sentence": true
    },
    {
        "source_sentence": "　先所領國土　　豪富最第一",
        "from": "T50n2043_005:0148b02_0",
        "context_with_next_sentence": true
    },
    {
        "source_sentence": "　今忽貧窮至　　不復得自在",
        "from": "T50n2043_005:0148b03_0",
        "context_with_next_sentence": true
    },
    {
        "source_sentence": "　一切諸合會　　皆悉當分離",
        "from": "T50n2043_005:0148b04_0",
        "context_with_next_sentence": true
    },
    {
        "source_sentence": "　如來正法言　　無有能知者",
        "from": "T50n2043_005:0148b05_0",
        "context_with_next_sentence": true
    },
    {
        "source_sentence": "　我先所勅令　　一切無障罣",
        "from": "T50n2043_005:0148b06_0",
        "context_with_next_sentence": true
    },
    {
        "source_sentence": "　猶如心意識　　於緣得自在",
        "from": "T50n2043_005:0148b07_0",
        "context_with_next_sentence": true
    },
    {
        "source_sentence": "　我今所教勅　　如水礙於石",
        "from": "T50n2043_005:0148b08_0",
        "context_with_next_sentence": true
    },
    {
        "source_sentence": "　一切諸怨賊　　我先悉降伏",
        "from": "T50n2043_005:0148b09_0",
        "context_with_next_sentence": true
    },
    {
        "source_sentence": "　王領一切地　　攝一切貧苦",
        "from": "T50n2043_005:0148b10_0",
        "context_with_next_sentence": true
    },
    {
        "source_sentence": "　今者無光明　　如雲障於月",
        "from": "T50n2043_005:0148b11_0",
        "context_with_next_sentence": true
    },
    {
        "source_sentence": "　如阿輸迦樹　　花葉悉枯落",
        "from": "T50n2043_005:0148b12_0",
        "context_with_next_sentence": true
    },
    {
        "source_sentence": "　是我阿輸迦　　貧悴亦如是",
        "from": "T50n2043_005:0148b13_0",
        "context_with_next_sentence": true
    },
    {
        "source_sentence": "是時阿育王即呼傍臣。",
        "from": "T50n2043_005:0148b14_0",
        "context_with_next_sentence": true
    },
    {
        "source_sentence": "名曰跋陀羅目阿(翻賢面)而語之言。",
        "from": "T50n2043_005:0148b14_1",
        "context_with_next_sentence": true
    },
    {
        "source_sentence": "我失自在。",
        "from": "T50n2043_005:0148b15_2",
        "context_with_next_sentence": true
    },
    {
        "source_sentence": "汝今於我為最後使。",
        "from": "T50n2043_005:0148b15_3",
        "context_with_next_sentence": true
    },
    {
        "source_sentence": "唯此一事汝應當作。",
        "from": "T50n2043_005:0148b16_0",
        "context_with_next_sentence": true
    },
    {
        "source_sentence": "此半阿摩勒菓送與鷄寺宣我語曰。",
        "from": "T50n2043_005:0148b16_1",
        "context_with_next_sentence": true
    },
    {
        "source_sentence": "阿育王禮眾僧足。",
        "from": "T50n2043_005:0148b17_2",
        "context_with_next_sentence": true
    },
    {
        "source_sentence": "昔領一切閻浮提地今者唯有半阿摩勒菓。",
        "from": "T50n2043_005:0148b17_3",
        "context_with_next_sentence": true
    },
    {
        "source_sentence": "是我最後所行布施。",
        "from": "T50n2043_005:0148b18_4",
        "context_with_next_sentence": true
    },
    {
        "source_sentence": "願僧受之。",
        "from": "T50n2043_005:0148b19_5",
        "context_with_next_sentence": true
    },
    {
        "source_sentence": "此物雖小。",
        "from": "T50n2043_005:0148b19_6",
        "context_with_next_sentence": true
    },
    {
        "source_sentence": "以施眾僧福德廣大。",
        "from": "T50n2043_005:0148b19_7",
        "context_with_next_sentence": true
    },
    {
        "source_sentence": "而說偈言。",
        "from": "T50n2043_005:0148b20_8",
        "context_with_next_sentence": true
    },
    {
        "source_sentence": "　我本為人王　　於宮得自在",
        "from": "T50n2043_005:0148b21_0",
        "context_with_next_sentence": true
    },
    {
        "source_sentence": "　無常為自相　　不久而磨滅",
        "from": "T50n2043_005:0148b22_0",
        "context_with_next_sentence": true
    },
    {
        "source_sentence": "　能為療治者　　唯有聖福田",
        "from": "T50n2043_005:0148b23_0",
        "context_with_next_sentence": true
    },
    {
        "source_sentence": "　今我無醫藥　　願今見濟度",
        "from": "T50n2043_005:0148b24_0",
        "context_with_next_sentence": true
    },
    {
        "source_sentence": "　此半阿摩勒　　是我最後施",
        "from": "T50n2043_005:0148b25_0",
        "context_with_next_sentence": true
    },
    {
        "source_sentence": "　小施而福廣　　是故應攝受",
        "from": "T50n2043_005:0148b26_0",
        "context_with_next_sentence": true
    },
    {
        "source_sentence": "時此使人。",
        "from": "T50n2043_005:0148b27_0",
        "context_with_next_sentence": true
    },
    {
        "source_sentence": "受王勅已。",
        "from": "T50n2043_005:0148b27_1",
        "context_with_next_sentence": true
    },
    {
        "source_sentence": "將半阿摩勒菓往至鷄寺。",
        "from": "T50n2043_005:0148b27_2",
        "context_with_next_sentence": true
    },
    {
        "source_sentence": "於上座前以阿摩勒菓供養眾僧。",
        "from": "T50n2043_005:0148b28_3",
        "context_with_next_sentence": true
    },
    {
        "source_sentence": "合掌說偈。",
        "from": "T50n2043_005:0148b28_4",
        "context_with_next_sentence": true
    },
    {
        "source_sentence": "　一切地一繖　　王領無障礙",
        "from": "T50n2043_005:0148c01_0",
        "context_with_next_sentence": true
    },
    {
        "source_sentence": "　猶如日光明　　遍照一切處",
        "from": "T50n2043_005:0148c02_0",
        "context_with_next_sentence": true
    },
    {
        "source_sentence": "　以自欺誑業　　功德於今盡",
        "from": "T50n2043_005:0148c03_0",
        "context_with_next_sentence": true
    },
    {
        "source_sentence": "　譬如日入時　　無復有光明",
        "from": "T50n2043_005:0148c04_0",
        "context_with_next_sentence": true
    },
    {
        "source_sentence": "　以恭敬頂禮　　施半阿摩勒",
        "from": "T50n2043_005:0148c05_0",
        "context_with_next_sentence": true
    },
    {
        "source_sentence": "　顯其福德盡　　今為最後施",
        "from": "T50n2043_005:0148c06_0",
        "context_with_next_sentence": true
    },
    {
        "source_sentence": "是時上座集諸比丘而語之言。",
        "from": "T50n2043_005:0148c07_0",
        "context_with_next_sentence": true
    },
    {
        "source_sentence": "汝等今當起怖畏心。",
        "from": "T50n2043_005:0148c07_1",
        "context_with_next_sentence": true
    },
    {
        "source_sentence": "如佛所說。",
        "from": "T50n2043_005:0148c08_2",
        "context_with_next_sentence": true
    },
    {
        "source_sentence": "見他無常是處可畏。",
        "from": "T50n2043_005:0148c08_3",
        "context_with_next_sentence": true
    },
    {
        "source_sentence": "誰能於此不生厭離何以故。",
        "from": "T50n2043_005:0148c08_4",
        "context_with_next_sentence": true
    },
    {
        "source_sentence": "　勇猛能布施　　孔雀阿育王",
        "from": "T50n2043_005:0148c10_0",
        "context_with_next_sentence": true
    },
    {
        "source_sentence": "　王領於大地　　閻浮提自在",
        "from": "T50n2043_005:0148c11_0",
        "context_with_next_sentence": true
    },
    {
        "source_sentence": "　今日果報盡　　唯有阿摩勒",
        "from": "T50n2043_005:0148c12_0",
        "context_with_next_sentence": true
    },
    {
        "source_sentence": "　大地諸珍寶　　悉為他所護",
        "from": "T50n2043_005:0148c13_0",
        "context_with_next_sentence": true
    },
    {
        "source_sentence": "　今此阿育王　　捨半阿摩勒",
        "from": "T50n2043_005:0148c14_0",
        "context_with_next_sentence": true
    },
    {
        "source_sentence": "　諸有凡夫人　　福德力生慢",
        "from": "T50n2043_005:0148c15_0",
        "context_with_next_sentence": true
    },
    {
        "source_sentence": "　當為說無常　　令其生厭離",
        "from": "T50n2043_005:0148c16_0",
        "context_with_next_sentence": true
    },
    {
        "source_sentence": "時諸眾僧得阿育王半阿摩羅菓。",
        "from": "T50n2043_005:0148c17_0",
        "context_with_next_sentence": true
    },
    {
        "source_sentence": "碎以為末以置羹中遍行眾僧。",
        "from": "T50n2043_005:0148c17_1",
        "context_with_next_sentence": true
    },
    {
        "source_sentence": "時阿育王語成護言。",
        "from": "T50n2043_005:0148c18_2",
        "context_with_next_sentence": true
    },
    {
        "source_sentence": "誰今為王。",
        "from": "T50n2043_005:0148c18_3",
        "context_with_next_sentence": true
    },
    {
        "source_sentence": "成護禮足合掌說言天為地主。",
        "from": "T50n2043_005:0148c19_4",
        "context_with_next_sentence": true
    },
    {
        "source_sentence": "更無有人。",
        "from": "T50n2043_005:0148c19_5",
        "context_with_next_sentence": true
    },
    {
        "source_sentence": "時阿育王以人扶起遍觀四方。",
        "from": "T50n2043_005:0148c20_6",
        "context_with_next_sentence": true
    },
    {
        "source_sentence": "向眾僧處合掌而言。",
        "from": "T50n2043_005:0148c20_7",
        "context_with_next_sentence": true
    },
    {
        "source_sentence": "今留珍寶此外大地乃至大海一切施僧。",
        "from": "T50n2043_005:0148c21_8",
        "context_with_next_sentence": true
    },
    {
        "source_sentence": "又說偈言。",
        "from": "T50n2043_005:0148c22_9",
        "context_with_next_sentence": true
    },
    {
        "source_sentence": "　水為大地衣　　七寶嚴地面",
        "from": "T50n2043_005:0148c23_0",
        "context_with_next_sentence": true
    },
    {
        "source_sentence": "　持一切眾生　　及以諸山等",
        "from": "T50n2043_005:0148c24_0",
        "context_with_next_sentence": true
    },
    {
        "source_sentence": "　我今以捨此　　布施諸眾僧",
        "from": "T50n2043_005:0148c25_0",
        "context_with_next_sentence": true
    },
    {
        "source_sentence": "　於眾僧得果　　是故我今施",
        "from": "T50n2043_005:0148c26_0",
        "context_with_next_sentence": true
    },
    {
        "source_sentence": "　以此布施福　　不求帝釋處",
        "from": "T50n2043_005:0148c27_0",
        "context_with_next_sentence": true
    },
    {
        "source_sentence": "　亦不樂梵天　　及諸大地主",
        "from": "T50n2043_005:0148c28_0",
        "context_with_next_sentence": true
    },
    {
        "source_sentence": "　唯欲以此福　　願求心自在",
        "from": "T50n2043_005:0148c29_0",
        "context_with_next_sentence": true
    },
    {
        "source_sentence": "　得共聖人法　　人所不能奪",
        "from": "T50n2043_005:0149a01_0",
        "context_with_next_sentence": true
    },
    {
        "source_sentence": "乃至阿育王。",
        "from": "T50n2043_005:0149a02_0",
        "context_with_next_sentence": true
    },
    {
        "source_sentence": "以多羅葉。",
        "from": "T50n2043_005:0149a02_1",
        "context_with_next_sentence": true
    },
    {
        "source_sentence": "書此偈語。",
        "from": "T50n2043_005:0149a02_2",
        "context_with_next_sentence": true
    },
    {
        "source_sentence": "以齒印之。",
        "from": "T50n2043_005:0149a02_3",
        "context_with_next_sentence": true
    },
    {
        "source_sentence": "執書合掌向彼僧處而作是言。",
        "from": "T50n2043_005:0149a03_0",
        "context_with_next_sentence": true
    },
    {
        "source_sentence": "以此大地一切施僧。",
        "from": "T50n2043_005:0149a03_1",
        "context_with_next_sentence": true
    },
    {
        "source_sentence": "說己便終。",
        "from": "T50n2043_005:0149a04_2",
        "context_with_next_sentence": true
    },
    {
        "source_sentence": "乃至大臣用五色綵以莊嚴輿供養王身。",
        "from": "T50n2043_005:0149a04_3",
        "context_with_next_sentence": true
    },
    {
        "source_sentence": "供養已便水欲以灌太子頂以授王位。",
        "from": "T50n2043_005:0149a05_4",
        "context_with_next_sentence": true
    },
    {
        "source_sentence": "成護語諸臣言。",
        "from": "T50n2043_005:0149a06_5",
        "context_with_next_sentence": true
    },
    {
        "source_sentence": "一切大地阿育大王已施眾僧。",
        "from": "T50n2043_005:0149a06_6",
        "context_with_next_sentence": true
    },
    {
        "source_sentence": "諸臣答言。",
        "from": "T50n2043_005:0149a07_7",
        "context_with_next_sentence": true
    },
    {
        "source_sentence": "我等今者當作云何。",
        "from": "T50n2043_005:0149a07_8",
        "context_with_next_sentence": true
    },
    {
        "source_sentence": "成護答言。",
        "from": "T50n2043_005:0149a08_0",
        "context_with_next_sentence": true
    },
    {
        "source_sentence": "先阿育王作意。",
        "from": "T50n2043_005:0149a08_1",
        "context_with_next_sentence": true
    },
    {
        "source_sentence": "我用百千萬金施佛法僧。",
        "from": "T50n2043_005:0149a08_2",
        "context_with_next_sentence": true
    },
    {
        "source_sentence": "已與九十六千萬金。",
        "from": "T50n2043_005:0149a09_3",
        "context_with_next_sentence": true
    },
    {
        "source_sentence": "欲更滿之。",
        "from": "T50n2043_005:0149a09_4",
        "context_with_next_sentence": true
    },
    {
        "source_sentence": "而諸臣不聽。",
        "from": "T50n2043_005:0149a09_5",
        "context_with_next_sentence": true
    },
    {
        "source_sentence": "王意不滿。",
        "from": "T50n2043_005:0149a10_6",
        "context_with_next_sentence": true
    },
    {
        "source_sentence": "故以一切大地布施眾僧。",
        "from": "T50n2043_005:0149a10_7",
        "context_with_next_sentence": true
    },
    {
        "source_sentence": "諸臣即便取四十千萬金以贖大地。",
        "from": "T50n2043_005:0149a11_8",
        "context_with_next_sentence": true
    },
    {
        "source_sentence": "即以海水灌太子三波地頂。",
        "from": "T50n2043_005:0149a11_9",
        "context_with_next_sentence": true
    },
    {
        "source_sentence": "令登王位。",
        "from": "T50n2043_005:0149a12_10",
        "context_with_next_sentence": true
    },
    {
        "source_sentence": "三波地兒名毘梨訶鉢底(翻太白星)。",
        "from": "T50n2043_005:0149a12_11",
        "context_with_next_sentence": true
    },
    {
        "source_sentence": "太白有兒名毘梨沙斯那(翻牛畢)。",
        "from": "T50n2043_005:0149a13_12",
        "context_with_next_sentence": true
    },
    {
        "source_sentence": "牛畢有兒名弗沙跋摩(翻尾鎧星)。",
        "from": "T50n2043_005:0149a14_13",
        "context_with_next_sentence": true
    },
    {
        "source_sentence": "尾鎧有兒名弗沙蜜多羅(翻差友)。",
        "from": "T50n2043_005:0149a14_14",
        "context_with_next_sentence": true
    },
    {
        "source_sentence": "乃至弗沙蜜多羅得登王位。",
        "from": "T50n2043_005:0149a15_15",
        "context_with_next_sentence": true
    },
    {
        "source_sentence": "集諸大臣。",
        "from": "T50n2043_005:0149a16_16",
        "context_with_next_sentence": true
    },
    {
        "source_sentence": "以何方便能令我名恒住不失。",
        "from": "T50n2043_005:0149a16_17",
        "context_with_next_sentence": true
    },
    {
        "source_sentence": "諸臣答言。",
        "from": "T50n2043_005:0149a17_18",
        "context_with_next_sentence": true
    },
    {
        "source_sentence": "大王之姓從阿育王來。",
        "from": "T50n2043_005:0149a17_19",
        "context_with_next_sentence": true
    },
    {
        "source_sentence": "是阿育王起八萬四千塔乃至佛法未滅。",
        "from": "T50n2043_005:0149a17_20",
        "context_with_next_sentence": true
    },
    {
        "source_sentence": "阿育大王名聞亦在。",
        "from": "T50n2043_005:0149a18_21",
        "context_with_next_sentence": true
    },
    {
        "source_sentence": "王今應當起八萬四千塔。",
        "from": "T50n2043_005:0149a19_22",
        "context_with_next_sentence": true
    },
    {
        "source_sentence": "時王答言。",
        "from": "T50n2043_005:0149a19_23",
        "context_with_next_sentence": true
    },
    {
        "source_sentence": "阿育大王有大神力人無及者。",
        "from": "T50n2043_005:0149a20_24",
        "context_with_next_sentence": true
    },
    {
        "source_sentence": "更有方便得流名不。",
        "from": "T50n2043_005:0149a20_25",
        "context_with_next_sentence": true
    },
    {
        "source_sentence": "是時有婆羅門呪願第一。",
        "from": "T50n2043_005:0149a21_26",
        "context_with_next_sentence": true
    },
    {
        "source_sentence": "而是凡夫不信佛法。",
        "from": "T50n2043_005:0149a21_27",
        "context_with_next_sentence": true
    },
    {
        "source_sentence": "白王言。",
        "from": "T50n2043_005:0149a22_28",
        "context_with_next_sentence": true
    },
    {
        "source_sentence": "有二種因名得常住。",
        "from": "T50n2043_005:0149a22_29",
        "context_with_next_sentence": true
    },
    {
        "source_sentence": "一者作惡。",
        "from": "T50n2043_005:0149a22_30",
        "context_with_next_sentence": true
    },
    {
        "source_sentence": "二者作善。",
        "from": "T50n2043_005:0149a23_31",
        "context_with_next_sentence": true
    },
    {
        "source_sentence": "阿育大王起八萬四千塔。",
        "from": "T50n2043_005:0149a23_32",
        "context_with_next_sentence": true
    },
    {
        "source_sentence": "天今壞之名則常在。",
        "from": "T50n2043_005:0149a24_0",
        "context_with_next_sentence": true
    },
    {
        "source_sentence": "乃至弗沙蜜多羅王。",
        "from": "T50n2043_005:0149a24_1",
        "context_with_next_sentence": true
    },
    {
        "source_sentence": "嚴駕四兵欲壞佛法。",
        "from": "T50n2043_005:0149a25_0",
        "context_with_next_sentence": true
    },
    {
        "source_sentence": "往至鷄寺。",
        "from": "T50n2043_005:0149a25_1",
        "context_with_next_sentence": true
    },
    {
        "source_sentence": "至已於寺門聞有師子吼。",
        "from": "T50n2043_005:0149a25_2",
        "context_with_next_sentence": true
    },
    {
        "source_sentence": "王大怖畏。",
        "from": "T50n2043_005:0149a26_3",
        "context_with_next_sentence": true
    },
    {
        "source_sentence": "復還波吒利弗國。",
        "from": "T50n2043_005:0149a26_4",
        "context_with_next_sentence": true
    },
    {
        "source_sentence": "如是三反往至鷄寺亦復如是。",
        "from": "T50n2043_005:0149a27_0",
        "context_with_next_sentence": true
    },
    {
        "source_sentence": "還於本國集彼眾僧而作是言。",
        "from": "T50n2043_005:0149a27_1",
        "context_with_next_sentence": true
    },
    {
        "source_sentence": "我於今者欲壞佛法。",
        "from": "T50n2043_005:0149a28_2",
        "context_with_next_sentence": true
    },
    {
        "source_sentence": "諸眾僧中。",
        "from": "T50n2043_005:0149a28_3",
        "context_with_next_sentence": true
    },
    {
        "source_sentence": "於塔及寺各有所護。",
        "from": "T50n2043_005:0149a29_4",
        "context_with_next_sentence": true
    },
    {
        "source_sentence": "宜各說之。",
        "from": "T50n2043_005:0149a29_5",
        "context_with_next_sentence": true
    },
    {
        "source_sentence": "諸僧皆言。",
        "from": "T50n2043_005:0149a29_6",
        "context_with_next_sentence": true
    },
    {
        "source_sentence": "我等護塔。",
        "from": "T50n2043_005:0149b01_7",
        "context_with_next_sentence": true
    },
    {
        "source_sentence": "王於是時即殺上座次及諸僧。",
        "from": "T50n2043_005:0149b01_8",
        "context_with_next_sentence": true
    },
    {
        "source_sentence": "時有沙柯羅國是其所領。",
        "from": "T50n2043_005:0149b02_9",
        "context_with_next_sentence": true
    },
    {
        "source_sentence": "語彼國人。",
        "from": "T50n2043_005:0149b02_10",
        "context_with_next_sentence": true
    },
    {
        "source_sentence": "若有能得一比丘首。",
        "from": "T50n2043_005:0149b02_11",
        "context_with_next_sentence": true
    },
    {
        "source_sentence": "與其金錢。",
        "from": "T50n2043_005:0149b03_12",
        "context_with_next_sentence": true
    },
    {
        "source_sentence": "彼國有寺。",
        "from": "T50n2043_005:0149b03_13",
        "context_with_next_sentence": true
    },
    {
        "source_sentence": "名曰法王。",
        "from": "T50n2043_005:0149b03_14",
        "context_with_next_sentence": true
    },
    {
        "source_sentence": "時彼寺中有一羅漢。",
        "from": "T50n2043_005:0149b04_15",
        "context_with_next_sentence": true
    },
    {
        "source_sentence": "人欲取頭而白王言。",
        "from": "T50n2043_005:0149b04_16",
        "context_with_next_sentence": true
    },
    {
        "source_sentence": "彼有比丘。",
        "from": "T50n2043_005:0149b05_0",
        "context_with_next_sentence": true
    },
    {
        "source_sentence": "今欲取頭送與大王。",
        "from": "T50n2043_005:0149b05_1",
        "context_with_next_sentence": true
    },
    {
        "source_sentence": "時王聞已自欲取之。",
        "from": "T50n2043_005:0149b05_2",
        "context_with_next_sentence": true
    },
    {
        "source_sentence": "是時比丘入滅盡定。",
        "from": "T50n2043_005:0149b06_3",
        "context_with_next_sentence": true
    },
    {
        "source_sentence": "以定力故。",
        "from": "T50n2043_005:0149b06_4",
        "context_with_next_sentence": true
    },
    {
        "source_sentence": "刀杖火毒不能侵害。",
        "from": "T50n2043_005:0149b06_5",
        "context_with_next_sentence": true
    },
    {
        "source_sentence": "既不得殺。",
        "from": "T50n2043_005:0149b07_6",
        "context_with_next_sentence": true
    },
    {
        "source_sentence": "復往餘處至拘瑟他歌(翻庫藏)國。",
        "from": "T50n2043_005:0149b07_7",
        "context_with_next_sentence": true
    },
    {
        "source_sentence": "彼國有一夜叉神守護佛牙。",
        "from": "T50n2043_005:0149b08_8",
        "context_with_next_sentence": true
    },
    {
        "source_sentence": "是夜叉思惟佛法當滅。",
        "from": "T50n2043_005:0149b09_9",
        "context_with_next_sentence": true
    },
    {
        "source_sentence": "我既受戒。",
        "from": "T50n2043_005:0149b09_10",
        "context_with_next_sentence": true
    },
    {
        "source_sentence": "不復殺生。",
        "from": "T50n2043_005:0149b09_11",
        "context_with_next_sentence": true
    },
    {
        "source_sentence": "我有女兒已利履(亡失反)夜叉本欲求之。",
        "from": "T50n2043_005:0149b10_12",
        "context_with_next_sentence": true
    },
    {
        "source_sentence": "以其先常作惡業故而我不許。",
        "from": "T50n2043_005:0149b10_13",
        "context_with_next_sentence": true
    },
    {
        "source_sentence": "為護佛法今應與之。",
        "from": "T50n2043_005:0149b11_14",
        "context_with_next_sentence": true
    },
    {
        "source_sentence": "復有一大力夜叉常護弗沙蜜多羅王。",
        "from": "T50n2043_005:0149b12_15",
        "context_with_next_sentence": true
    },
    {
        "source_sentence": "以其力故人無侵害。",
        "from": "T50n2043_005:0149b13_0",
        "context_with_next_sentence": true
    },
    {
        "source_sentence": "是護佛牙神將護王夜叉至於南海。",
        "from": "T50n2043_005:0149b13_1",
        "context_with_next_sentence": true
    },
    {
        "source_sentence": "是時已利履夜叉取太山。",
        "from": "T50n2043_005:0149b14_2",
        "context_with_next_sentence": true
    },
    {
        "source_sentence": "壓弗沙蜜多羅王及其四兵。",
        "from": "T50n2043_005:0149b14_3",
        "context_with_next_sentence": true
    },
    {
        "source_sentence": "一時皆死。",
        "from": "T50n2043_005:0149b15_4",
        "context_with_next_sentence": true
    },
    {
        "source_sentence": "是故此山名修尼喜多。",
        "from": "T50n2043_005:0149b15_5",
        "context_with_next_sentence": true
    },
    {
        "source_sentence": "弗沙蜜多羅王既被殺已。",
        "from": "T50n2043_005:0149b16_6",
        "context_with_next_sentence": true
    },
    {
        "source_sentence": "孔雀大姓從此而滅。",
        "from": "T50n2043_005:0149b16_7",
        "context_with_next_sentence": true
    },
    {
        "source_sentence": "阿育王經卷第五",
        "from": "T50n2043_005:0149b18_0",
        "context_with_next_sentence": false
    }
]