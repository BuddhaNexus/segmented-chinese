[
    {
        "source_sentence": "大方等大集經卷第五十八",
        "from": "T13n0397_058:0388a21_0",
        "context_with_next_sentence": true
    },
    {
        "source_sentence": "高齊天竺三藏那連提耶舍譯",
        "from": "T13n0397_058:0388a23_0",
        "context_with_next_sentence": true
    },
    {
        "source_sentence": "須彌藏分第十五陀羅尼品第四",
        "from": "T13n0397_058:0388a24_0",
        "context_with_next_sentence": true
    },
    {
        "source_sentence": "爾時，世尊告功德天言：「清淨智！",
        "from": "T13n0397_058:0388a25_0",
        "context_with_next_sentence": true
    },
    {
        "source_sentence": "我於往昔與汝二人，於因陀羅幢相王佛所同發誓願，我今與汝得願滿足，我今已得阿耨多羅三藐三菩提，汝亦住於功德之處。」",
        "from": "T13n0397_058:0388a25_1",
        "context_with_next_sentence": true
    },
    {
        "source_sentence": "功德天言：「如是，如是。",
        "from": "T13n0397_058:0388a28_2",
        "context_with_next_sentence": true
    },
    {
        "source_sentence": "大德婆伽婆！",
        "from": "T13n0397_058:0388a29_3",
        "context_with_next_sentence": true
    },
    {
        "source_sentence": "如是，如是。",
        "from": "T13n0397_058:0388a29_4",
        "context_with_next_sentence": true
    },
    {
        "source_sentence": "大德修伽陀！",
        "from": "T13n0397_058:0388a29_5",
        "context_with_next_sentence": true
    },
    {
        "source_sentence": "我與世尊所願已滿，我與世尊善欲已滿，我共世尊昔於因陀羅幢相王佛所同發誓願，今願悉滿心意滿足，是故如來出現於世，我今得住功德之處。",
        "from": "T13n0397_058:0388b01_0",
        "context_with_next_sentence": true
    },
    {
        "source_sentence": "我今雖復得功德處，猶故未能滿昔本願成熟眾生。",
        "from": "T13n0397_058:0388b04_1",
        "context_with_next_sentence": true
    },
    {
        "source_sentence": "何以故？",
        "from": "T13n0397_058:0388b05_2",
        "context_with_next_sentence": true
    },
    {
        "source_sentence": "此處多有象龍、馬龍、蛇龍、魚龍、蝦蟇龍。",
        "from": "T13n0397_058:0388b05_3",
        "context_with_next_sentence": true
    },
    {
        "source_sentence": "彼於此界諸眾生中起於惡行，雖說甚深作光陀羅尼，猶故未制此諸惡龍。",
        "from": "T13n0397_058:0388b06_4",
        "context_with_next_sentence": true
    },
    {
        "source_sentence": "彼龍常起非時寒熱、惡雲、暴雨、旱潦不調，傷害眾生及以五穀芽莖枝葉華果藥草。",
        "from": "T13n0397_058:0388b08_5",
        "context_with_next_sentence": true
    },
    {
        "source_sentence": "「大德世尊！",
        "from": "T13n0397_058:0388b10_6",
        "context_with_next_sentence": true
    },
    {
        "source_sentence": "今此世界四天下中，諸龍、大龍及龍眷屬、男龍、女龍、龍男、龍女，所有龍趣生者，彼一切皆已來集。",
        "from": "T13n0397_058:0388b10_7",
        "context_with_next_sentence": true
    },
    {
        "source_sentence": "又十方世界一切佛剎，諸大菩薩摩訶薩皆來集會，及一切天、夜叉、羅剎、乾闥婆、緊那羅、鳩槃荼、餓鬼、毘舍遮、富單那、迦吒富單那，等一切來集。",
        "from": "T13n0397_058:0388b12_8",
        "context_with_next_sentence": true
    },
    {
        "source_sentence": "又復，世尊聲聞弟子、人、非人等，亦悉來集在大集會，為聽法故住於佛前，一切眾生依四食活。",
        "from": "T13n0397_058:0388b15_9",
        "context_with_next_sentence": true
    },
    {
        "source_sentence": "「大德婆伽婆！",
        "from": "T13n0397_058:0388b18_0",
        "context_with_next_sentence": true
    },
    {
        "source_sentence": "今正是時，唯願除此諸惡毒龍災害方便、於如來所無有信心，其心常與惡法相應，惱亂眾生損壞眾生，資生之具毒惡麁獷，於諸眾生無悲愍心不見後世，莫令於我所化眾生為作障難。",
        "from": "T13n0397_058:0388b18_1",
        "context_with_next_sentence": true
    },
    {
        "source_sentence": "是故，世尊！",
        "from": "T13n0397_058:0388b22_2",
        "context_with_next_sentence": true
    },
    {
        "source_sentence": "於彼眾生應起大悲滅彼諸惡。」",
        "from": "T13n0397_058:0388b22_3",
        "context_with_next_sentence": true
    },
    {
        "source_sentence": "爾時，世尊告須彌藏龍仙菩薩摩訶薩言：「善男子！",
        "from": "T13n0397_058:0388b24_0",
        "context_with_next_sentence": true
    },
    {
        "source_sentence": "汝於往昔然燈佛所，為化諸龍發大勇猛弘誓大願。",
        "from": "T13n0397_058:0388b25_1",
        "context_with_next_sentence": true
    },
    {
        "source_sentence": "汝須彌藏！",
        "from": "T13n0397_058:0388b26_2",
        "context_with_next_sentence": true
    },
    {
        "source_sentence": "有四生龍、大龍毒惡，過去未來現在所有氣毒龍、見毒龍，觸毒、齧毒、貪毒、瞋毒、癡毒龍等。",
        "from": "T13n0397_058:0388b26_3",
        "context_with_next_sentence": true
    },
    {
        "source_sentence": "此諸惡龍，今當云何如法除彼所有惡業，令諸眾生所有種種資生之具無所損減，於三寶中信樂愛敬，深信後世離於惡業？」",
        "from": "T13n0397_058:0388b28_4",
        "context_with_next_sentence": true
    },
    {
        "source_sentence": "爾時，須彌藏龍仙菩薩摩訶薩白佛言：「世尊！",
        "from": "T13n0397_058:0388c02_5",
        "context_with_next_sentence": true
    },
    {
        "source_sentence": "我當入彼毒龍宮中結加趺坐入龍頻申三昧，以此三昧力故，令彼惡龍貪瞋傲慢皆悉消滅，柔和調伏其心寂靜深信後世，於一切眾生所慈悲憐愍起救濟心，令彼毒龍心生敬信，亦不惱亂一切眾生，安置救濟眾生心地。",
        "from": "T13n0397_058:0388c03_6",
        "context_with_next_sentence": true
    },
    {
        "source_sentence": "又世間所有風雨旱潦，有雲大雲寒熱所害，彼諸眾生當稱我名合十指掌作如是言：『大慈悲者！",
        "from": "T13n0397_058:0388c08_7",
        "context_with_next_sentence": true
    },
    {
        "source_sentence": "念我、念我。",
        "from": "T13n0397_058:0388c10_8",
        "context_with_next_sentence": true
    },
    {
        "source_sentence": "能化伏龍須彌藏菩薩，種種方便、智慧、勇猛、修行無上菩提道者，唯願救我除滅我苦。』」",
        "from": "T13n0397_058:0388c10_9",
        "context_with_next_sentence": true
    },
    {
        "source_sentence": "作是言已，即說呪曰：「多地耶他　薩耽婆步闍　毘梨荼步闍　輸拒盧梨荼步闍　迷盧闍婆　伽除婆步闍炎(于劒反)炎阿泥婆步闍　蘇摩羅阿跋多步闍債菩步闍　莎波呵「此陀羅尼呪句擁護某甲　莎波呵「大德婆伽婆！",
        "from": "T13n0397_058:0388c12_10",
        "context_with_next_sentence": true
    },
    {
        "source_sentence": "若有眾生為諸毒龍之所惱亂，當稱我名并誦此陀羅尼，能滅此龍貪瞋慢妬毒惡之心。",
        "from": "T13n0397_058:0388c19_11",
        "context_with_next_sentence": true
    },
    {
        "source_sentence": "我以清淨天耳過於人耳而得聞之，我得聞已，若四生龍、大龍、龍父、龍母、龍男、龍女及龍眷屬，不能令彼生敬信心，猶作如是非時風雨、寒熱、旱潦、災雲惡等。",
        "from": "T13n0397_058:0388c21_12",
        "context_with_next_sentence": true
    },
    {
        "source_sentence": "若不滅者，又我不與一切眾生安樂因緣滿其願者，我便欺誑一切十方三世諸佛，亦莫令我得成阿耨多羅三藐三菩提。",
        "from": "T13n0397_058:0388c24_13",
        "context_with_next_sentence": true
    },
    {
        "source_sentence": "「如是。",
        "from": "T13n0397_058:0388c27_14",
        "context_with_next_sentence": true
    },
    {
        "source_sentence": "大德婆伽婆！",
        "from": "T13n0397_058:0388c27_15",
        "context_with_next_sentence": true
    },
    {
        "source_sentence": "我於過去然燈佛所，於佛眷屬大眾之前，發於如是堅固大願。",
        "from": "T13n0397_058:0388c28_0",
        "context_with_next_sentence": true
    },
    {
        "source_sentence": "從是以來常善安住教化眾生。",
        "from": "T13n0397_058:0388c29_1",
        "context_with_next_sentence": true
    },
    {
        "source_sentence": "又從是來，復於億那由他百千佛所諸佛現在眷屬前，亦作如是堅固大願。",
        "from": "T13n0397_058:0389a01_2",
        "context_with_next_sentence": true
    },
    {
        "source_sentence": "我常安住大精進力，教化眾生策勤不惓，如我今者於世尊前堅固精進等無有異，為欲降化諸惡龍故。",
        "from": "T13n0397_058:0389a02_3",
        "context_with_next_sentence": true
    },
    {
        "source_sentence": "「世尊！",
        "from": "T13n0397_058:0389a05_4",
        "context_with_next_sentence": true
    },
    {
        "source_sentence": "我念過去阿僧祇劫已來，未曾憶念於一念頃捨於堅固勇猛精進心，常安住堅固精進教化眾生，乃至今日亦復教化一切眾生。",
        "from": "T13n0397_058:0389a05_5",
        "context_with_next_sentence": true
    },
    {
        "source_sentence": "此諸龍王，於大乘法精進修行，謂此善住龍王為一切象龍主，此難陀龍王、婆難陀龍王為一切蛇龍主，此阿耨達龍王為一切馬龍主，此婆樓那龍王為一切魚龍主，此摩那蘇婆帝龍王為一切蝦蟇龍主。",
        "from": "T13n0397_058:0389a08_6",
        "context_with_next_sentence": true
    },
    {
        "source_sentence": "如是等諸大龍王，能與眾生作諸衰惱，自餘諸龍自力不堪作上衰患。",
        "from": "T13n0397_058:0389a12_7",
        "context_with_next_sentence": true
    },
    {
        "source_sentence": "此五大龍王安住大乘有大威德，是大龍王各各佛前約率眷屬，不令起作如上災禍，於佛法燈三寶種姓，久住於世不令速滅。」",
        "from": "T13n0397_058:0389a14_8",
        "context_with_next_sentence": true
    },
    {
        "source_sentence": "爾時，一切諸來大眾，同聲讚須彌藏龍仙菩薩摩訶薩言：「善哉，善哉！」",
        "from": "T13n0397_058:0389a17_9",
        "context_with_next_sentence": true
    },
    {
        "source_sentence": "爾時，善住龍王從座而起偏袒右肩，合掌向佛，而作是言：「大德婆伽婆！",
        "from": "T13n0397_058:0389a20_0",
        "context_with_next_sentence": true
    },
    {
        "source_sentence": "依屬於我諸龍大龍，所謂胎生、卵生、濕生、化生，隨佛弟子聲聞菩薩徒眾眷屬，所住國土慈心相向，無怨害心、住安等心。",
        "from": "T13n0397_058:0389a21_1",
        "context_with_next_sentence": true
    },
    {
        "source_sentence": "又彼國土得為王者，於佛法中得淨信心擁護佛法，不恃傲貴自在而生憍慢毀壞佛法，亦不惱亂比丘、比丘尼、優婆塞、優婆夷，所有依佛出家若器非器，剃除鬚髮服持袈裟，至於彼人信心護持。",
        "from": "T13n0397_058:0389a24_2",
        "context_with_next_sentence": true
    },
    {
        "source_sentence": "其國土中或餘眾生於佛法中起怨刺者，國王應當如法遮約。",
        "from": "T13n0397_058:0389a28_3",
        "context_with_next_sentence": true
    },
    {
        "source_sentence": "又其國中先王敬信，曾施沙門及婆羅門田宅封邑，令其受用更不追奪。",
        "from": "T13n0397_058:0389a29_4",
        "context_with_next_sentence": true
    },
    {
        "source_sentence": "若有輔相明智大臣，和合一心共治國事，得財堅固常舒施手，是剎利王善護國土，一切國中所有鬪諍穢濁如前所說，我等諸王各各自勅己之眷屬不起災變。",
        "from": "T13n0397_058:0389b02_5",
        "context_with_next_sentence": true
    },
    {
        "source_sentence": "「何故我今作如是勅？",
        "from": "T13n0397_058:0389b06_6",
        "context_with_next_sentence": true
    },
    {
        "source_sentence": "此袈裟染衣一切過去諸佛常所加持。",
        "from": "T13n0397_058:0389b06_7",
        "context_with_next_sentence": true
    },
    {
        "source_sentence": "又此袈裟則為一切諸菩薩種，則是趣向涅槃正路，則是剛刀能斷煩惱，則是涅槃種子，則是失道者燈明，亦是除病者藥。",
        "from": "T13n0397_058:0389b07_8",
        "context_with_next_sentence": true
    },
    {
        "source_sentence": "如大猛風吹無明雲，則是欲行惡道者杖，則是吐藥能吐煩惱毒，則是金剛壞修羅冤，則是一切善法寶藏。",
        "from": "T13n0397_058:0389b10_9",
        "context_with_next_sentence": true
    },
    {
        "source_sentence": "「如清淨水能洗罪染，觀諸惡法猶如明鏡，能攝亂心猶如羅網，能容禪定猶如寶篋。",
        "from": "T13n0397_058:0389b12_10",
        "context_with_next_sentence": true
    },
    {
        "source_sentence": "猶如大地能生諸波羅蜜，應當頂戴如髻明珠。",
        "from": "T13n0397_058:0389b14_11",
        "context_with_next_sentence": true
    },
    {
        "source_sentence": "能容忍辱猶如屋宅，則是淨器容十地行。",
        "from": "T13n0397_058:0389b15_12",
        "context_with_next_sentence": true
    },
    {
        "source_sentence": "障諸外道猶如城郭，則是良醫治煩惱病。",
        "from": "T13n0397_058:0389b16_13",
        "context_with_next_sentence": true
    },
    {
        "source_sentence": "於諸學者如須彌山，除煩惱蒸猶如明月，除邪見闇猶如淨日，為智慧藏猶如大海。",
        "from": "T13n0397_058:0389b17_14",
        "context_with_next_sentence": true
    },
    {
        "source_sentence": "於菩提分法猶如華鬘，於一切智智猶如賢瓶，一切佛護猶如意珠。",
        "from": "T13n0397_058:0389b19_15",
        "context_with_next_sentence": true
    },
    {
        "source_sentence": "又此袈裟一切諸佛之所加護，於諸眾生雨法雨故。",
        "from": "T13n0397_058:0389b20_16",
        "context_with_next_sentence": true
    },
    {
        "source_sentence": "「是故，婆伽婆！",
        "from": "T13n0397_058:0389b22_17",
        "context_with_next_sentence": true
    },
    {
        "source_sentence": "若惡剎利王破壞佛法，惱亂比丘、比丘尼乃至器非器依佛出家者，若治罰其身，或稅其物乃至斷命。",
        "from": "T13n0397_058:0389b22_18",
        "context_with_next_sentence": true
    },
    {
        "source_sentence": "是故其國中，有敬信佛、天、夜叉、羅剎、阿修羅、鳩槃荼、餓鬼等有大威德，於彼一切剎利王所起瞋恚心，令彼國土鬪諍、飢儉、疫病、刀兵競起、非時風雨、旱潦、寒熱，損傷五穀、種子、芽莖、枝葉、華果、藥味。",
        "from": "T13n0397_058:0389b24_19",
        "context_with_next_sentence": true
    },
    {
        "source_sentence": "此非龍過，是諸龍等實自無辜橫得惡名。",
        "from": "T13n0397_058:0389b29_20",
        "context_with_next_sentence": true
    },
    {
        "source_sentence": "「大德婆伽婆！",
        "from": "T13n0397_058:0389c01_21",
        "context_with_next_sentence": true
    },
    {
        "source_sentence": "譬如婆羅門自食蒜已與寶女通，不言己臭，妄怨寶女言：『汝臭穢。』",
        "from": "T13n0397_058:0389c01_22",
        "context_with_next_sentence": true
    },
    {
        "source_sentence": "世尊！",
        "from": "T13n0397_058:0389c02_23",
        "context_with_next_sentence": true
    },
    {
        "source_sentence": "是剎利惡王亦復如是，捨剎利法行首陀行，以是因緣，彼護國土威德諸天乃至薜荔等，心生瞋忿破壞國土，國王、臣民不審已過，妄與諸龍、大龍而作惡名。」",
        "from": "T13n0397_058:0389c03_0",
        "context_with_next_sentence": true
    },
    {
        "source_sentence": "佛言龍王：「已曾教勅一切諸王，若順教行者得人天樂，乃至獲得涅槃之樂。",
        "from": "T13n0397_058:0389c06_1",
        "context_with_next_sentence": true
    },
    {
        "source_sentence": "若惡剎利王不順教行者，乃至墮於阿鼻地獄。」",
        "from": "T13n0397_058:0389c08_2",
        "context_with_next_sentence": true
    },
    {
        "source_sentence": "復告龍王：「各各自誡己之眷屬，當設嚴教勿令違犯，令彼現在及未來世莫壞我法及三寶種。」",
        "from": "T13n0397_058:0389c09_3",
        "context_with_next_sentence": true
    },
    {
        "source_sentence": "爾時，龍王白佛言：「如是，如是。",
        "from": "T13n0397_058:0389c11_4",
        "context_with_next_sentence": true
    },
    {
        "source_sentence": "婆伽婆！",
        "from": "T13n0397_058:0389c12_5",
        "context_with_next_sentence": true
    },
    {
        "source_sentence": "如是，如是。",
        "from": "T13n0397_058:0389c12_6",
        "context_with_next_sentence": true
    },
    {
        "source_sentence": "修伽陀！",
        "from": "T13n0397_058:0389c12_7",
        "context_with_next_sentence": true
    },
    {
        "source_sentence": "世尊！",
        "from": "T13n0397_058:0389c12_8",
        "context_with_next_sentence": true
    },
    {
        "source_sentence": "隨彼彼土，若有持戒多聞所居之處，於彼國中隨其所有我之眷屬，若男龍、女龍、龍父、龍母、龍男、龍女及龍眷屬，於彼國土若城邑聚落一切諸處，作非時風雨、霜雹、寒熱，傷壞五穀、華果、藥味資生之具。",
        "from": "T13n0397_058:0389c12_9",
        "context_with_next_sentence": true
    },
    {
        "source_sentence": "世尊！",
        "from": "T13n0397_058:0389c17_10",
        "context_with_next_sentence": true
    },
    {
        "source_sentence": "若彼福田所居之處，若有諸龍違背我教，我與立誓令彼惡龍其身焦瘦退失神通，焦熱觸身依報滅壞，無復辭辯不堪為作。」",
        "from": "T13n0397_058:0389c17_11",
        "context_with_next_sentence": true
    },
    {
        "source_sentence": "即說呪曰：「多地耶他　那伽嚪步蓰　那伽泥迷　那伽陀囉　輸伽囉　輸伽囉　闍邏輸伽囉　阿鼻摩祇娑　波呵　娑囉目仚　迦羅帝步簁　那婆薩耽鞞　帝闍耶婆頗隷　毘目賒羯隷　莎波呵「如是陀羅尼句擁護某甲令一切怖畏一切災害悉令消滅　莎波呵」爾時，一切大眾讚善住龍王言：「善哉，善哉！",
        "from": "T13n0397_058:0389c20_12",
        "context_with_next_sentence": true
    },
    {
        "source_sentence": "大龍王！",
        "from": "T13n0397_058:0389c28_13",
        "context_with_next_sentence": true
    },
    {
        "source_sentence": "能護一切眾生。」",
        "from": "T13n0397_058:0389c29_14",
        "context_with_next_sentence": true
    },
    {
        "source_sentence": "爾時，會中一切龍眾驚怖恐懼。",
        "from": "T13n0397_058:0389c29_15",
        "context_with_next_sentence": true
    },
    {
        "source_sentence": "時，難陀龍王、婆難陀龍王從座而起，偏袒右肩，合掌向佛而作是言：「大德婆伽婆！",
        "from": "T13n0397_058:0390a01_16",
        "context_with_next_sentence": true
    },
    {
        "source_sentence": "若現在世未來世，若惡剎利王，慳惜資財自不受用亦不施他，於己資財慳惜耽著不舒施手，於沙門婆羅門不信，不施貧窮行路乞匃之者，皆不給濟於己宮內及其眷屬，亦復不與如法樂事。",
        "from": "T13n0397_058:0390a03_0",
        "context_with_next_sentence": true
    },
    {
        "source_sentence": "彼彼守護國土諸天、夜叉、羅剎、阿修羅、鳩槃茶、餓鬼等有大威德，彼等一切於惡剎利王起瞋怒心，令彼國土鬪諍、飢饉、疫病、刀兵競起，乃至五穀、藥味悉皆損壞。",
        "from": "T13n0397_058:0390a07_1",
        "context_with_next_sentence": true
    },
    {
        "source_sentence": "非彼諸龍及大龍過，彼龍王等實無過失橫得惡名。",
        "from": "T13n0397_058:0390a11_0",
        "context_with_next_sentence": true
    },
    {
        "source_sentence": "「譬如有風吹彼臭屍，世間之人便言：『臭風。』",
        "from": "T13n0397_058:0390a12_1",
        "context_with_next_sentence": true
    },
    {
        "source_sentence": "然彼風性實非臭也。",
        "from": "T13n0397_058:0390a13_2",
        "context_with_next_sentence": true
    },
    {
        "source_sentence": "如是，世尊！",
        "from": "T13n0397_058:0390a13_3",
        "context_with_next_sentence": true
    },
    {
        "source_sentence": "惡剎利王亦復如是以慳貪故，一切護國土者起瞋恚心，以瞋恚故破亂其國，橫為諸龍而作惡名。",
        "from": "T13n0397_058:0390a13_4",
        "context_with_next_sentence": true
    },
    {
        "source_sentence": "雖然我為彼龍而作教令，若彼諸龍，若過去若未來違我教者，若於如是諸佛所有聲聞弟子持戒多聞所居國土，若我眷屬胎生卵生濕生化生，若男龍、女龍、龍父、龍母、龍男、龍女及龍眷屬，於彼城邑、聚落、山川、谿谷，作非時風雨、旱潦、災雹、大寒大熱，傷害眾生五穀、華果及諸藥味資生之具，於佛聲聞弟子福德人所作損害者，彼諸龍等違我命者當為立誓，令彼諸龍身體攣縮不能遊行，退失神通焦熱觸身，一切依報悉皆損壞，無復辭辯無所能作。」",
        "from": "T13n0397_058:0390a16_5",
        "context_with_next_sentence": true
    },
    {
        "source_sentence": "即說呪曰：「多地他　婆囉拏輸迷　鳩牛婆頭囉踦婆嚧拏懼鞞　阿迦羅踦　翅賒泥毘摩何囉伽踦　鳩拏鼻　阿羅耆　阿多沙隷　那耶那耽鞞　迦羅鳩世　衰鴦懼波羅製乾　陀何羅婆斯　莎婆呵「此陀羅尼句擁護某甲　莎波呵」爾時，一切大眾讚難陀跋難陀言：「善哉，善哉！」",
        "from": "T13n0397_058:0390a26_6",
        "context_with_next_sentence": true
    },
    {
        "source_sentence": "爾時，阿那婆達多龍王亦於佛前自誓擁護，勅諸眷屬亦如上說。",
        "from": "T13n0397_058:0390b05_0",
        "context_with_next_sentence": true
    },
    {
        "source_sentence": "即說呪曰：「多地他　那摩比梨世　那婆那摩比梨世阿奴差那婆躬　闍鼻踦　佉伽裴佉鉢囉都嚧安　廌(徒賣反)賀耶斯隷那囉耶拏瞿迷比　那悉鬚隷　阿賒迦囉迷　阿初是泥　移簁牟尼薩鞞　莎波呵「此陀羅尼擁護某甲令無怖畏殃禍　莎波呵」爾時，婆樓那龍王亦於佛前教令眷屬及自要誓，亦如上說。",
        "from": "T13n0397_058:0390b06_1",
        "context_with_next_sentence": true
    },
    {
        "source_sentence": "即說呪曰：「多地他　兮摩鞞迷　簸羅綺拏瞿泥　多摩頻　度帝利泥　婆羅叉達利迷伽僧俱迷　比耶牟芩　翅世　徒嚧謨提摩移(上)多那鋸斯　折摩奚雞　遮羅何囉鴦耆　那荼達坻犍荼加都隸　莎波呵「此陀羅尼句擁護某甲　莎波呵」爾時，摩那蘇婆帝龍王即從座起，偏袒右肩，右膝著地，合掌向佛而作是言：「大德婆伽婆！",
        "from": "T13n0397_058:0390b14_2",
        "context_with_next_sentence": true
    },
    {
        "source_sentence": "若有依我諸龍大龍，胎生、卵生、濕生、化生。",
        "from": "T13n0397_058:0390b23_0",
        "context_with_next_sentence": true
    },
    {
        "source_sentence": "婆伽婆！",
        "from": "T13n0397_058:0390b23_1",
        "context_with_next_sentence": true
    },
    {
        "source_sentence": "若現在未來有惡剎利王等，捨剎利王法行於惡行，是王當趣阿鼻地獄先道，當知皆是惡剎利王過，龍王無辜橫加惡名，以此因緣龍王瞋忿作諸惡業。",
        "from": "T13n0397_058:0390b24_2",
        "context_with_next_sentence": true
    },
    {
        "source_sentence": "雖然，我等敬受如來之教。",
        "from": "T13n0397_058:0390b27_3",
        "context_with_next_sentence": true
    },
    {
        "source_sentence": "「世尊！",
        "from": "T13n0397_058:0390b28_4",
        "context_with_next_sentence": true
    },
    {
        "source_sentence": "譬如人眾之中有妙寶女，澡浴清淨以香塗身，著轉輪聖王上妙衣服。",
        "from": "T13n0397_058:0390b28_5",
        "context_with_next_sentence": true
    },
    {
        "source_sentence": "於其頭首著勝七寶鬘，以真金繩臂印環釧以自莊嚴乘大象乘，眷屬圍遶送詣剎利王所。",
        "from": "T13n0397_058:0390b29_6",
        "context_with_next_sentence": true
    },
    {
        "source_sentence": "如是，世尊！",
        "from": "T13n0397_058:0390c02_7",
        "context_with_next_sentence": true
    },
    {
        "source_sentence": "我等諸龍畜生所攝損壞之身，為貪瞋慢之所染污。",
        "from": "T13n0397_058:0390c03_8",
        "context_with_next_sentence": true
    },
    {
        "source_sentence": "如來今者是法輪王。",
        "from": "T13n0397_058:0390c04_9",
        "context_with_next_sentence": true
    },
    {
        "source_sentence": "以第一調伏水洗浴我等，服慚愧衣，以三十七助菩提分鬘莊嚴頭首，以種種三昧陀羅尼忍地莊嚴我等心意識，昇大乘車。",
        "from": "T13n0397_058:0390c04_10",
        "context_with_next_sentence": true
    },
    {
        "source_sentence": "我今欲往離於五濁清淨佛土，隨佛世尊為諸清淨大菩薩眾之所圍遶說大乘法處。",
        "from": "T13n0397_058:0390c07_11",
        "context_with_next_sentence": true
    },
    {
        "source_sentence": "是故，我等敬受佛教。",
        "from": "T13n0397_058:0390c09_12",
        "context_with_next_sentence": true
    },
    {
        "source_sentence": "「我於今者及自眷屬，安住堅固弘誓大願，在在處處城邑聚落山川邊城，若聲聞乘人，若辟支佛乘人，若菩薩乘人，若出家若在家，若持戒若破戒，若多聞若少聞，若精進若懈怠。",
        "from": "T13n0397_058:0390c10_0",
        "context_with_next_sentence": true
    },
    {
        "source_sentence": "若定若亂，若念若失念，但於如來所愛信恭敬心生希有，於法僧所及聖愛戒亦復如是，於三菩提隨意趣向，愛信恭敬生希有心，堅固安住隨所住處。",
        "from": "T13n0397_058:0390c14_0",
        "context_with_next_sentence": true
    },
    {
        "source_sentence": "若我眷屬，若龍父、龍母，若男龍、女龍，若龍男、若龍女及龍眷屬，隨在在處處城邑、聚落、山川、邊嶮，非時風雨、旱潦、災雹、寒熱暴起，傷害五穀、種子、芽莖、枝葉及諸藥味資生之具。",
        "from": "T13n0397_058:0390c17_1",
        "context_with_next_sentence": true
    },
    {
        "source_sentence": "在在處處隨有佛諸聲聞弟子福田住處，若有諸龍違我命教，我今立誓令其身體一切攣縮，退失神通不能遊行，焦熱觸身諸根閉塞，依報失壞不能為作。」",
        "from": "T13n0397_058:0390c21_2",
        "context_with_next_sentence": true
    },
    {
        "source_sentence": "即說呪曰：「多地耶他　佛陀闍耶　婆羅差　阿摩尼迷菩哆娑離梨　阿婆末提　鉢囉帝耶尼梨阿婆尼邏迷　仚罷輸簁那蘇都卑鉢梨卑　娑什鞞娑揵陀婆梨　婆囉諵訖利移　莎波呵「此陀羅尼擁護某甲　莎波呵」爾時，一切諸來大眾歡喜踊躍，合掌讚嘆摩那蘇帝龍王言：「善哉，善哉！",
        "from": "T13n0397_058:0390c24_3",
        "context_with_next_sentence": true
    },
    {
        "source_sentence": "大丈夫！",
        "from": "T13n0397_058:0391a04_4",
        "context_with_next_sentence": true
    },
    {
        "source_sentence": "汝所應作為欲利益一切眾生。」",
        "from": "T13n0397_058:0391a04_5",
        "context_with_next_sentence": true
    },
    {
        "source_sentence": "是時一切龍眾。",
        "from": "T13n0397_058:0391a05_6",
        "context_with_next_sentence": true
    },
    {
        "source_sentence": "驚怖戰慄悶亂失性。",
        "from": "T13n0397_058:0391a05_7",
        "context_with_next_sentence": true
    },
    {
        "source_sentence": "爾時，有乾闥婆仙名曰藥生，即從座起偏袒右肩，合掌向佛而作是言：「諸佛大眾當一心念，若現在若未來，惡剎利王愚癡無智憍慢所害，不顧後世欺誑無悲，惱亂比丘、比丘尼，乃至歸依如來剃鬚著袈裟衣者而作惱亂，我當於彼惡剎利王所，以三昧力故而作是誓，令彼惡王現得果報。",
        "from": "T13n0397_058:0391a06_8",
        "context_with_next_sentence": true
    },
    {
        "source_sentence": "當令王身及其眷屬資生樂具為諸敵國之所侵奪，及為內賊反逆擾亂，河池枯竭或復潦溢，疫病所惱惡星變現，寇賊競起耽荒著樂，家親眷屬乖散不安，四大變異鬼神嬈亂，天及諸龍乃至餓鬼有威德者悉皆不安。",
        "from": "T13n0397_058:0391a13_0",
        "context_with_next_sentence": true
    },
    {
        "source_sentence": "有剎利、婆羅門、毘舍、首陀，若男、若女亦悉不安，師子、虎狼、惡獸、毒蟲亦皆不安。",
        "from": "T13n0397_058:0391a17_1",
        "context_with_next_sentence": true
    },
    {
        "source_sentence": "我今為欲破壞彼惡王國故作此誓。",
        "from": "T13n0397_058:0391a19_2",
        "context_with_next_sentence": true
    },
    {
        "source_sentence": "何以故？",
        "from": "T13n0397_058:0391a20_3",
        "context_with_next_sentence": true
    },
    {
        "source_sentence": "是諸惡王於如來所出家剔髮一切諸佛之所住持興三寶種者而作惱亂。」",
        "from": "T13n0397_058:0391a20_4",
        "context_with_next_sentence": true
    },
    {
        "source_sentence": "即說呪曰：「多地他　跋泥　耶婆那鉢隷　摩訶跋那泥　度嚧　摩遮嚌　鳩蘇摩婆羅帝　育多衫婆差　鞞摩地利多差婆(上)嚧鉢那耶　鉢利婆利菩摩　度嚧迦囉　迷泥何鎌闍斯　邏迷帝利　裴摩跋多　磨輸嚧佉誓　那耶那嫌居隷　卑婆車鞞梨拪　陀那謨制僧伽毘舍差　波羅剎帝　波羅民　陀達隷　浮彌頗師嚌于嚧摩陀隷　婆那伽逝浮摩嚌　阿婆嚌　頗那耶比梨使　什婆迦羅迷修多羅差　乾闥婆斯迷　莎波呵」「此陀羅尼句擁護某甲令無怖畏災禍　莎波呵「令惡剎利王及不見後世惱亂比丘者，得如是惡。」",
        "from": "T13n0397_058:0391a22_5",
        "context_with_next_sentence": true
    },
    {
        "source_sentence": "爾時，一切諸來龍眾及乾闥婆眾，各作是言：「願放捨我。",
        "from": "T13n0397_058:0391b08_0",
        "context_with_next_sentence": true
    },
    {
        "source_sentence": "若剎利王違法行惡惱亂法僧，我當順誓，還令我等於自宮內遊戲歌舞自在受樂。」",
        "from": "T13n0397_058:0391b09_1",
        "context_with_next_sentence": true
    },
    {
        "source_sentence": "爾時，一切諸來大眾同聲讚言：「善哉，善哉！」",
        "from": "T13n0397_058:0391b11_2",
        "context_with_next_sentence": true
    },
    {
        "source_sentence": "爾時，地藏菩薩摩訶薩合掌禮佛，而作是言：「世尊！",
        "from": "T13n0397_058:0391b12_3",
        "context_with_next_sentence": true
    },
    {
        "source_sentence": "我有一切三昧遊戲神通，今亦欲說幢杖大陀羅尼門。",
        "from": "T13n0397_058:0391b13_4",
        "context_with_next_sentence": true
    },
    {
        "source_sentence": "若於此幢杖大陀羅尼門一經耳者，所有耳病悉得除愈，亦除一切貪瞋癡等煩惱諸病，設不全滅能令輕薄。",
        "from": "T13n0397_058:0391b14_5",
        "context_with_next_sentence": true
    },
    {
        "source_sentence": "以此呪呪於海皮，安禪百千遍，用塗王鼓，有聞聲者，所有貪瞋癡等一切煩惱悉皆微薄，於佛法中得清淨信恭敬愛樂希有之心，亦得勇猛隨順法行，深信後世資生豐足，眾人愛樂莫不憙見。」",
        "from": "T13n0397_058:0391b16_6",
        "context_with_next_sentence": true
    },
    {
        "source_sentence": "即說呪曰：「多地他　崩伽婆　末帝阿盧波　摩帝器多羅浮　革波那蹇地　句那摩仚隷磨蹉奴隸　橋何囉那地那叉跋迷　槃陀何囉輸迷　捭伽羅耆梨迷盧醯多何羅鞞儜伽羅蘇　婆伽那子梨泥安陀柘逝梨迦囉浮逝　雞舍盧醯　三摩提頭婆利　莎波呵」「此陀羅尼句擁護某甲令離怖畏　莎波呵」爾時，如來讚地藏菩薩摩訶薩言：「善哉，善哉！",
        "from": "T13n0397_058:0391b21_7",
        "context_with_next_sentence": true
    },
    {
        "source_sentence": "善丈夫！」",
        "from": "T13n0397_058:0391c01_0",
        "context_with_next_sentence": true
    },
    {
        "source_sentence": "及一切大眾亦共讚言：「善哉，善哉！」",
        "from": "T13n0397_058:0391c01_1",
        "context_with_next_sentence": true
    },
    {
        "source_sentence": "爾時，無盡意菩薩即從座起偏袒右肩，合掌向佛而作是言：「佛及大眾唯願隨喜，我今亦欲說大陀羅尼，名一切如來語言音聲發幢蓋摩尼願眼，有大威德、有大威勢、有大威力，滿多聞藏、滿智慧藏，諸佛聲聞之所成就。",
        "from": "T13n0397_058:0391c01_2",
        "context_with_next_sentence": true
    },
    {
        "source_sentence": "若有於如來所，盡形壽安住淨戒、安住優婆塞戒，若住沙彌戒、若住具足戒，若器非器，若於此幢蓋摩尼願眼大陀羅尼能受持讀誦七日七夜，慧觀方便恒常觀察於五受陰，數數誦此幢蓋願眼大陀羅尼，於七日七夜能誦滿百千遍，便得聞持隨聞能受，得無量辯才，能令剎利、婆羅門、毘舍、首陀及一切眾生生敬信心，又復能令豐足資財趣向天道，常得親近生諸佛前。」",
        "from": "T13n0397_058:0391c06_3",
        "context_with_next_sentence": true
    },
    {
        "source_sentence": "即於佛前而說呪曰：「多地他　帝利拏　僧是若翅　鼻帝利拏頻鞞迦[口*藍]陀差　蒱婆蘇閉　遮摩羅諶鞞　阿婆羅差　阿差耶盧　臂阿遲耶兜摩帝彌利尸利婆毘莎婆利鴦璩闍陀是禰　闍闍囉奴迷　阿那摩輸地彌梨佉其梨差居羅婆嚌未伽婆差袍　婆莎婆利　阿佛梨帝蘇步　莎婆囉佉逝　蘇謨帝謨泥　莎波呵「此陀羅尼擁護某甲　莎波呵」爾時，世尊讚無盡意菩薩言：「善哉，善哉！",
        "from": "T13n0397_058:0391c15_4",
        "context_with_next_sentence": true
    },
    {
        "source_sentence": "善丈夫！",
        "from": "T13n0397_058:0391c24_5",
        "context_with_next_sentence": true
    },
    {
        "source_sentence": "於我法中善作住持，汝能顯現此幢蓋願眼大陀羅尼，能示一切眾生多聞眼。」",
        "from": "T13n0397_058:0391c25_6",
        "context_with_next_sentence": true
    },
    {
        "source_sentence": "爾時，一切菩薩大眾讚無盡意菩薩言：「善哉，善哉！",
        "from": "T13n0397_058:0391c26_7",
        "context_with_next_sentence": true
    },
    {
        "source_sentence": "善丈夫！",
        "from": "T13n0397_058:0391c27_8",
        "context_with_next_sentence": true
    },
    {
        "source_sentence": "汝於現在及未來世，若有趣向一切大乘眾生，則能增長住持多聞之聚，汝今於此幢蓋願眼滿足多聞大陀羅尼能顯示故。」",
        "from": "T13n0397_058:0391c28_9",
        "context_with_next_sentence": true
    },
    {
        "source_sentence": "爾時，文殊師利童子菩薩摩訶薩，即從座起偏袒右肩，合掌向佛而作是言：「世尊！",
        "from": "T13n0397_058:0392a02_0",
        "context_with_next_sentence": true
    },
    {
        "source_sentence": "我今亦欲令此四天下，所有樹木、華果、五穀、藥味、芽莖、枝葉，及依地眾生資須之具令其豐足，為擁護故說大陀羅尼，名能懼尸利子利奴。",
        "from": "T13n0397_058:0392a03_1",
        "context_with_next_sentence": true
    },
    {
        "source_sentence": "此四天下中希有未有未見未聞如來所作如是大集，我今說此能懼尸利子利奴大陀羅尼，有大威力，增長一切種子、芽莖、枝葉、華果、藥味，潤澤甘美悉皆豐饒，令一切眾生能作信戒、多聞、布施、智慧、慈悲、方便，長養一切助菩提分法。」",
        "from": "T13n0397_058:0392a07_0",
        "context_with_next_sentence": true
    },
    {
        "source_sentence": "即於佛前而說呪曰：「多地他　阿曼禰耶居閉　伽婆叉毘誓渠　盧遮盧迷　鉢吒叉盧迷尸利耶叉居蘇迷那　婆鋸聞　地(徒買反)何囉闍跋迷車吒婆波摩嚌　畢素狼祇阿佛囉素隸　何娑伽闍差　盧摩浮闍差　鉗毘囉婆素迷　阿奴摩耶薩利鉢羅賒都裔　莎波呵「此陀羅尼句擁護某甲　莎波呵」爾時，文殊師利白佛言：「世尊！",
        "from": "T13n0397_058:0392a12_1",
        "context_with_next_sentence": true
    },
    {
        "source_sentence": "以此陀羅尼書高幢上，以大音聲而讀誦之。",
        "from": "T13n0397_058:0392a20_2",
        "context_with_next_sentence": true
    },
    {
        "source_sentence": "復以此陀羅尼呪磨陀那果汁一千遍，用散樹木田苗五穀。",
        "from": "T13n0397_058:0392a21_3",
        "context_with_next_sentence": true
    },
    {
        "source_sentence": "若以此呪呪諸蠡鼓而吹擊之，隨其音聲所到之處，所有華果五穀藥味依地生者，一切災害無能毀壞，無能乾枯，不能燒滅，亦復不能奪其精氣。",
        "from": "T13n0397_058:0392a23_0",
        "context_with_next_sentence": true
    },
    {
        "source_sentence": "又亦不能損其勢力，無能劫奪。",
        "from": "T13n0397_058:0392a26_1",
        "context_with_next_sentence": true
    },
    {
        "source_sentence": "若天若龍乃至大威德薜荔鬼，若魔若魔子若魔眷屬不能為害，況餘眾生及眾生數，惟除宿業定障！」",
        "from": "T13n0397_058:0392a27_2",
        "context_with_next_sentence": true
    },
    {
        "source_sentence": "爾時，世尊讚言：「善哉，善哉！",
        "from": "T13n0397_058:0392a29_3",
        "context_with_next_sentence": true
    },
    {
        "source_sentence": "善男子！",
        "from": "T13n0397_058:0392b01_0",
        "context_with_next_sentence": true
    },
    {
        "source_sentence": "汝今善能於四天下中升施德乘。",
        "from": "T13n0397_058:0392b01_1",
        "context_with_next_sentence": true
    },
    {
        "source_sentence": "善男子！",
        "from": "T13n0397_058:0392b01_2",
        "context_with_next_sentence": true
    },
    {
        "source_sentence": "汝復又能助成無量眾生無上菩提之道。」",
        "from": "T13n0397_058:0392b02_3",
        "context_with_next_sentence": true
    },
    {
        "source_sentence": "爾時，一切諸菩薩眾讚文殊師利菩薩言：「善哉，善哉！",
        "from": "T13n0397_058:0392b03_4",
        "context_with_next_sentence": true
    },
    {
        "source_sentence": "如汝所作常應如是。」",
        "from": "T13n0397_058:0392b04_5",
        "context_with_next_sentence": true
    },
    {
        "source_sentence": "爾時，觀世音菩薩語彌勒菩薩摩訶薩言：「我今與汝大陀羅尼，名船華功德，以此陀羅尼句，於諸眾生被以大慈鎧音而為說法。",
        "from": "T13n0397_058:0392b04_6",
        "context_with_next_sentence": true
    },
    {
        "source_sentence": "是等眾生以汝三昧神通力故得聞正法，除諸惡心及諸邪見、諸惡知識及諸惡伴，恒常憶念慈悲善根，於一切眾生所起憐愍心，深見後世心、遠離十不善心，住十善道心，悉能清淨一切眾生心，降注法雨稱眾生欲，一切冤家令其欣喜生信樂心。」",
        "from": "T13n0397_058:0392b07_7",
        "context_with_next_sentence": true
    },
    {
        "source_sentence": "即說呪曰：「多地耶他　藍步莎婆利　迦莎耶跋迷　三稱移婆竭隸　陀婆何楞伽闍隸　暮力差素何　叉莎婆梨蘇呵　風祇　阿婆路迦隸　悉陀阿毘婆差馳呵　那頻婆子梨　阿毘扇陀遏鞞　搔婆遮羅　阿婆囉何羅斯　婆羅呵初地利　&#;迦何囉都裔　三摩提羯泥　婆羅闍尼帝利　摩訶浮多多究細　阿囉拏尼隸　婆羅呵賒迷尼羅居蘇迷　莎波呵「此陀羅尼句擁護國主　莎波呵「如是，彌勒！",
        "from": "T13n0397_058:0392b13_8",
        "context_with_next_sentence": true
    },
    {
        "source_sentence": "此船華功德大陀羅尼，以此陀羅尼鎧，菩薩摩訶薩為眾生說法。",
        "from": "T13n0397_058:0392b24_9",
        "context_with_next_sentence": true
    },
    {
        "source_sentence": "若諸眾生聞此陀羅尼音一經耳者，乃至微細蚊蚋蟲等，濁惡之心皆悉消滅，於善法中得安住心，況復人等得聞此陀羅尼！",
        "from": "T13n0397_058:0392b25_10",
        "context_with_next_sentence": true
    },
    {
        "source_sentence": "若有人欲求雨者，當至泉源龍居之處，誦此陀羅尼一日誦一千八遍，日日如是乃至七日。",
        "from": "T13n0397_058:0392b28_11",
        "context_with_next_sentence": true
    },
    {
        "source_sentence": "復以種種好華、名香、百味飲食散龍池中，唯除酒肉五辛不淨之食。",
        "from": "T13n0397_058:0392c01_12",
        "context_with_next_sentence": true
    },
    {
        "source_sentence": "從月七日至十四日，於十五日旦當以胡椒末和蓖麻油呪一千八遍，塗白[疊*毛]上棄龍泉中，能令此龍於彼人所生大欣喜便澍大雨。」",
        "from": "T13n0397_058:0392c03_13",
        "context_with_next_sentence": true
    },
    {
        "source_sentence": "爾時，會中諸大龍及諸龍、仙諸來集者，得聞船華功德大陀羅尼，欣喜踊躍不能自勝，深自慶幸起於慈心、信後世心，於三寶中淨信尊重，生恭敬心、希有之心，懺悔自己生畜生趣惡業之心，入無上大乘心。",
        "from": "T13n0397_058:0392c07_0",
        "context_with_next_sentence": true
    },
    {
        "source_sentence": "彼諸龍等各隨力能欲供養佛，諸龍、大龍，或有雨於金末、銀末、牛頭栴檀、堅黑沈水龍堅栴檀、多摩羅葉香，又雨優鉢羅華、波頭摩、種種諸華、種種衣、種種蓋、種種幢幡、金繩、珠瓔。",
        "from": "T13n0397_058:0392c11_1",
        "context_with_next_sentence": true
    },
    {
        "source_sentence": "一切諸龍大龍向佛合掌，一時同聲，而作是言：「大德婆伽婆！",
        "from": "T13n0397_058:0392c15_2",
        "context_with_next_sentence": true
    },
    {
        "source_sentence": "我等一切於三寶所，住增上信樂心。",
        "from": "T13n0397_058:0392c16_3",
        "context_with_next_sentence": true
    },
    {
        "source_sentence": "我等今者於世尊前說誠實誓，在在處處城邑聚落人民之中，顯示如是船華功德陀羅尼，如是一切諸餘陀羅尼。",
        "from": "T13n0397_058:0392c17_4",
        "context_with_next_sentence": true
    },
    {
        "source_sentence": "謂水宅心陀羅尼、磨刀陀羅尼、幢蓋願陀羅尼、能求尸利子利奴陀羅尼、船華功德陀羅尼，及四天王所說陀羅尼，并四龍心陀羅尼，如是等大陀羅尼，在在處處一一顯示演說受持讀誦。",
        "from": "T13n0397_058:0392c20_5",
        "context_with_next_sentence": true
    },
    {
        "source_sentence": "我等諸龍隨彼彼處城邑、聚落、邊地、山川，隨其時節起雲降雨，寒溫調適。",
        "from": "T13n0397_058:0392c24_6",
        "context_with_next_sentence": true
    },
    {
        "source_sentence": "我等於彼彼處，滅除自軍他軍鬪亂、諍訟、疫病、飢饉、死亡等，令其處處安隱豐熟，人民安樂甚可愛樂。",
        "from": "T13n0397_058:0392c26_7",
        "context_with_next_sentence": true
    },
    {
        "source_sentence": "我又令彼種子、芽莖、枝葉、華果、樹木、五穀、藥草，增長其味不令損減，眾生依報豐饒，肥膩甘甜勝味妙香能令出生。",
        "from": "T13n0397_058:0392c28_8",
        "context_with_next_sentence": true
    },
    {
        "source_sentence": "我等亦能令閻浮提一切諸王悉生慈心、利益心、無怨心、無違諍心，如是婆羅門、剎利、毘舍、首陀，乃至夜叉令生慈心，乃至優婆塞優婆夷，令生和合心。",
        "from": "T13n0397_058:0393a02_9",
        "context_with_next_sentence": true
    },
    {
        "source_sentence": "隨此陀羅尼所至到處，我等能為如上所說之事。」",
        "from": "T13n0397_058:0393a05_10",
        "context_with_next_sentence": true
    },
    {
        "source_sentence": "爾時，世尊讚諸龍言：「善哉，善哉！」",
        "from": "T13n0397_058:0393a07_0",
        "context_with_next_sentence": true
    },
    {
        "source_sentence": "爾時，一切諸來大眾亦讚諸龍：「善哉，善哉！」",
        "from": "T13n0397_058:0393a07_1",
        "context_with_next_sentence": true
    },
    {
        "source_sentence": "爾時，須彌藏菩薩亦讚：「善哉！」",
        "from": "T13n0397_058:0393a08_2",
        "context_with_next_sentence": true
    },
    {
        "source_sentence": "讚善哉已，告功德天言：「清淨智！",
        "from": "T13n0397_058:0393a09_3",
        "context_with_next_sentence": true
    },
    {
        "source_sentence": "汝今乃有如是無量諸大菩薩以為善友，猶故不能轉調伏輪成熟眾生。」",
        "from": "T13n0397_058:0393a10_0",
        "context_with_next_sentence": true
    },
    {
        "source_sentence": "時，功德天語須彌藏菩薩言：「若菩薩摩訶薩以願力自在因緣故，於此穢惡五濁佛剎受生，得值如是善知識伴，如我今日得遇如是相應善友者，彼人阿耨多羅三藐三菩提便在掌中，則為滿足六波羅蜜。",
        "from": "T13n0397_058:0393a11_1",
        "context_with_next_sentence": true
    },
    {
        "source_sentence": "若有勇猛精進菩薩為善友所攝者，一切種智便在掌中。」",
        "from": "T13n0397_058:0393a16_2",
        "context_with_next_sentence": true
    },
    {
        "source_sentence": "佛言：「如是，如是。",
        "from": "T13n0397_058:0393a17_3",
        "context_with_next_sentence": true
    },
    {
        "source_sentence": "清淨智！",
        "from": "T13n0397_058:0393a17_4",
        "context_with_next_sentence": true
    },
    {
        "source_sentence": "如汝所說，若有菩薩摩訶薩願力自在，為成熟眾生因緣故生五濁世，勇猛精進堅固不退，以四攝法相應，為如是大善知識伴所攝，一切智智已在掌中。",
        "from": "T13n0397_058:0393a18_5",
        "context_with_next_sentence": true
    },
    {
        "source_sentence": "當知彼人便為滿足六波羅蜜離三惡道，當知是人遠離胞胎，當知是人住無學地盡諸有漏，當知彼人為一切諸佛憶念護持，當知是人住離欲地。」",
        "from": "T13n0397_058:0393a21_6",
        "context_with_next_sentence": true
    },
    {
        "source_sentence": "爾時，會中有天帝釋，名無垢威德，合掌向佛而作是言：「世尊！",
        "from": "T13n0397_058:0393a25_0",
        "context_with_next_sentence": true
    },
    {
        "source_sentence": "何因何緣，是諸龍大龍損壞世間眾生資財？」",
        "from": "T13n0397_058:0393a26_1",
        "context_with_next_sentence": true
    },
    {
        "source_sentence": "佛言：「有二因緣，是諸龍等能壞世間眾生資財。",
        "from": "T13n0397_058:0393a27_2",
        "context_with_next_sentence": true
    },
    {
        "source_sentence": "何等為二？",
        "from": "T13n0397_058:0393a28_3",
        "context_with_next_sentence": true
    },
    {
        "source_sentence": "一者、貪力因緣；二者、瞋力因緣。",
        "from": "T13n0397_058:0393a28_4",
        "context_with_next_sentence": true
    },
    {
        "source_sentence": "以是因緣故，起非時雲雨、霜雹、寒熱，損壞眾生所有種子、芽莖、枝葉、華果、五穀、藥味，悉令燒然乾枯墮落，損減眾生資生之具，令身口意造作種種諸重惡業。",
        "from": "T13n0397_058:0393a29_5",
        "context_with_next_sentence": true
    },
    {
        "source_sentence": "眾生以此重業障故，燒滅過去一切善根無有遺餘，遠離善知識、常在三惡道。",
        "from": "T13n0397_058:0393b03_6",
        "context_with_next_sentence": true
    },
    {
        "source_sentence": "或有眾生，於現在世為衣食故，乃至造作五逆重業，以惡業故於無量劫不得人身，設使久後得人身者，或諸根殘缺或失正念，生真陀羅家下劣種姓工巧之家，貧窮、下賤、衣食不充、資生乏短。",
        "from": "T13n0397_058:0393b05_7",
        "context_with_next_sentence": true
    },
    {
        "source_sentence": "又復，以惡業故離善知識，以身口意惡業障行，復墮三惡道中，乃至阿鼻地獄是其勝路，如是善男子飲食乏短故。",
        "from": "T13n0397_058:0393b10_0",
        "context_with_next_sentence": true
    },
    {
        "source_sentence": "是諸眾生久處生死沈流不絕，具受三塗種種極苦。」",
        "from": "T13n0397_058:0393b12_1",
        "context_with_next_sentence": true
    },
    {
        "source_sentence": "爾時，世尊即說偈言：「所有諸苦生，　　皆由於飲食，　若離於飲食，　　諸苦則不生。」",
        "from": "T13n0397_058:0393b14_0",
        "context_with_next_sentence": true
    },
    {
        "source_sentence": "爾時，無垢威德帝釋即說偈言：「奇哉恩愛羂，　　乃至於有頂，　如是廣大羂，　　皆因飲食生。",
        "from": "T13n0397_058:0393b17_0",
        "context_with_next_sentence": true
    },
    {
        "source_sentence": "　凡夫二種因，　　愛繩係縛身，　不能得逃避，　　猶如鹿著羂。",
        "from": "T13n0397_058:0393b20_0",
        "context_with_next_sentence": true
    },
    {
        "source_sentence": "　或走或徐行，　　起已還復墮，　愛毒藥過故，　　或啼或喜笑。",
        "from": "T13n0397_058:0393b22_0",
        "context_with_next_sentence": true
    },
    {
        "source_sentence": "　機關苦輪逼，　　猶如壓油麻，　一切諸人天，　　愛逼迫亦然。",
        "from": "T13n0397_058:0393b24_0",
        "context_with_next_sentence": true
    },
    {
        "source_sentence": "　百千眾伎術，　　雖見種種巧，　愛戲弄人天，　　巧妙過於彼。",
        "from": "T13n0397_058:0393b26_0",
        "context_with_next_sentence": true
    },
    {
        "source_sentence": "　貪愛毒之過，　　能害一切人，　設學武勇怨，　　猶尚不能及。",
        "from": "T13n0397_058:0393b28_0",
        "context_with_next_sentence": true
    },
    {
        "source_sentence": "　如夜叉所執，　　狂亂種種語，　愛夜叉所執，　　狂亂過於是。",
        "from": "T13n0397_058:0393c01_0",
        "context_with_next_sentence": true
    },
    {
        "source_sentence": "　世有吉祥人，　　能離恩愛怖，　若能乾竭愛，　　則度世彼岸。」",
        "from": "T13n0397_058:0393c03_0",
        "context_with_next_sentence": true
    },
    {
        "source_sentence": "爾時，觀世音菩薩亦說偈言：「貪瞋癡惑人，　　狂亂無正念，　遠離一切善，　　造作重惡業，　不敬尊父母，　　散滅於善道，　不敬信三寶，　　又造諸逆業，　無有悲愍心，　　暴惡甚可怖，　彼瞋心力故，　　入阿鼻地獄。",
        "from": "T13n0397_058:0393c05_0",
        "context_with_next_sentence": true
    },
    {
        "source_sentence": "　眾生瞋恚故，　　迭互相食噉，　數數惡道中，　　眾苦所逼迫，　遠離善知識，　　惡心所躓頓，　常處諸有海，　　遊行黑闇路。",
        "from": "T13n0397_058:0393c12_0",
        "context_with_next_sentence": true
    },
    {
        "source_sentence": "　菩薩大悲身，　　為如是眾生，　自捨於己樂，　　令彼得解脫。",
        "from": "T13n0397_058:0393c16_0",
        "context_with_next_sentence": true
    },
    {
        "source_sentence": "　修習菩提行，　　造作三種事，　建立勝法幢，　　除滅眾生惡。",
        "from": "T13n0397_058:0393c18_0",
        "context_with_next_sentence": true
    },
    {
        "source_sentence": "　為一眾生故，　　廣集諸苦行，　精勤修道法，　　捨財及身命。",
        "from": "T13n0397_058:0393c20_0",
        "context_with_next_sentence": true
    },
    {
        "source_sentence": "　為一一眾生，　　無量劫受苦，　救拔眾生故，　　堪忍世苦惱。",
        "from": "T13n0397_058:0393c22_0",
        "context_with_next_sentence": true
    },
    {
        "source_sentence": "　功德天勇猛，　　住教化眾生，　為貪欲眾生，　　發起菩提心。」",
        "from": "T13n0397_058:0393c24_0",
        "context_with_next_sentence": true
    },
    {
        "source_sentence": "爾時，功德天以一斛器盛諸種子，奉上觀世音菩薩摩訶薩，而作是言：「我今以此一切種子施善丈夫，為欲增益一切種子，願令我意所欲成滿。",
        "from": "T13n0397_058:0393c26_0",
        "context_with_next_sentence": true
    },
    {
        "source_sentence": "又令我能於四天下充足眾生資生之具，於惡暴虐斷善眾生拔其苦惱，令得安住菩提之種。」",
        "from": "T13n0397_058:0393c29_1",
        "context_with_next_sentence": true
    },
    {
        "source_sentence": "爾時，觀世音菩薩摩訶薩即以手執彼種子器，遍示十方，作如是言：「一切十方諸佛菩薩及以諸龍今現在者，願悉念我，令使一切諸四天下所有種子、芽莖、枝葉、華果、五穀及諸藥味，地味精氣、眾生精氣、善法精氣增長無損。",
        "from": "T13n0397_058:0394a03_0",
        "context_with_next_sentence": true
    },
    {
        "source_sentence": "又復令此四天下中三寶種性相續不斷，使功德天一切所願皆悉滿足，常使功德天能令一切眾生資財豐足，亦能教化一切眾生，遠離一切惡令發菩提心，又令諸眾生得離三惡道生於天中。」",
        "from": "T13n0397_058:0394a08_0",
        "context_with_next_sentence": true
    },
    {
        "source_sentence": "即說呪曰：「多地他　牟尼尸婆　牟尼那佉　牟尼波羅　牟尼婆利　薩[豆*斤]婆於娑差帝剎多囉波羅那　膩羅婆耶婆薩婆毘闍　耶婆悉利梨　莎波呵「此陀羅尼句擁護某甲　莎波呵」爾時，世尊讚觀世音菩薩功德天言：「善哉，善哉！」",
        "from": "T13n0397_058:0394a12_1",
        "context_with_next_sentence": true
    },
    {
        "source_sentence": "告功德天言：「清淨智！",
        "from": "T13n0397_058:0394a19_2",
        "context_with_next_sentence": true
    },
    {
        "source_sentence": "一切諸佛及諸大眾已作加護，於此四天下中五穀、種子、芽莖、枝葉悉令成熟，又亦令汝能化眾生，汝今應當教化眾生。」",
        "from": "T13n0397_058:0394a19_3",
        "context_with_next_sentence": true
    },
    {
        "source_sentence": "爾時，帝釋憍尸迦白佛言：「世尊！",
        "from": "T13n0397_058:0394a23_0",
        "context_with_next_sentence": true
    },
    {
        "source_sentence": "當何名此法門？",
        "from": "T13n0397_058:0394a23_1",
        "context_with_next_sentence": true
    },
    {
        "source_sentence": "云何受持？」",
        "from": "T13n0397_058:0394a24_2",
        "context_with_next_sentence": true
    },
    {
        "source_sentence": "佛告憍尸迦：「此經名曰『如來共功德天本願要誓經』，亦名『須彌藏菩薩所願，亦名陀羅尼篋』，亦名『增長地味』，亦名『三昧方便教化眾生』。」",
        "from": "T13n0397_058:0394a24_3",
        "context_with_next_sentence": true
    },
    {
        "source_sentence": "說此法時，功德大天、須彌藏菩薩摩訶薩，及一切諸來龍、大龍并其眷屬，一切神仙、天人、阿修羅、乾闥婆眾，聞佛所說皆大歡喜。",
        "from": "T13n0397_058:0394a27_4",
        "context_with_next_sentence": true
    },
    {
        "source_sentence": "大方等大集經卷第五十八",
        "from": "T13n0397_058:0394b02_0",
        "context_with_next_sentence": false
    }
]