[
    {
        "source_sentence": "佛說樂想經",
        "from": "T01n0056_001:0851a23_0",
        "context_with_next_sentence": true
    },
    {
        "source_sentence": "西晉月支國三藏竺法護譯",
        "from": "T01n0056_001:0851a25_0",
        "context_with_next_sentence": true
    },
    {
        "source_sentence": "聞如是：一時，婆伽婆在舍衛城祇樹給孤獨園。",
        "from": "T01n0056_001:0851a26_0",
        "context_with_next_sentence": true
    },
    {
        "source_sentence": "彼時，世尊告諸比丘：「諸有沙門婆羅門，於地有地想，樂於地、計於地為我，彼言地是我；我說彼未知水、火、風。",
        "from": "T01n0056_001:0851a27_1",
        "context_with_next_sentence": true
    },
    {
        "source_sentence": "天神、梵天、阿婆天、阿鞞婆天，淨有淨想，樂於淨、計淨為我，彼言淨是我；我說未知虛空處、識處、無所有處、無想處。",
        "from": "T01n0056_001:0851a29_2",
        "context_with_next_sentence": true
    },
    {
        "source_sentence": "或一或若干，或別見聞知識得觀覺行，今世至後世，後世至今世，彼有此想樂，樂是計是我，彼盡計是我；我說彼未知。",
        "from": "T01n0056_001:0851b03_3",
        "context_with_next_sentence": true
    },
    {
        "source_sentence": "諸有沙門婆羅門，計地為神通，不樂於地，不樂於地不計地為我，彼不言地是我；我說彼已知水、火、風。",
        "from": "T01n0056_001:0851b05_4",
        "context_with_next_sentence": true
    },
    {
        "source_sentence": "天神、梵天、阿婆天、阿鞞婆天，以淨為神通，不樂淨，不樂淨，不以淨是我；我說彼已知虛空處、識處、無所有處、無想處。",
        "from": "T01n0056_001:0851b08_5",
        "context_with_next_sentence": true
    },
    {
        "source_sentence": "或一或若干，或別聞聞見識知得觀覺行，從今世至後世，從後世至今世，彼盡以神通示不樂亦不樂，亦不計我，亦不言是我；我說彼以知。",
        "from": "T01n0056_001:0851b10_6",
        "context_with_next_sentence": true
    },
    {
        "source_sentence": "復次，我以地為神通，不樂地，不樂地，不以地為我，我不計地，我以知水火風。",
        "from": "T01n0056_001:0851b14_0",
        "context_with_next_sentence": true
    },
    {
        "source_sentence": "神天、梵天、阿婆天、阿鞞婆天，彼神通不以為淨，不以為淨，不計淨為我，我以知此虛空處、識處、無所有處、無想處。",
        "from": "T01n0056_001:0851b15_1",
        "context_with_next_sentence": true
    },
    {
        "source_sentence": "或一或若干，或別見聞識知得觀覺行，從今世至後世，從後世至今世，盡已神通不樂，不樂，不計為我；我已知此。」",
        "from": "T01n0056_001:0851b18_2",
        "context_with_next_sentence": true
    },
    {
        "source_sentence": "佛如是說。",
        "from": "T01n0056_001:0851b21_0",
        "context_with_next_sentence": true
    },
    {
        "source_sentence": "彼諸比丘聞世尊所說，歡喜而樂，所因跋渠盡。",
        "from": "T01n0056_001:0851b21_1",
        "context_with_next_sentence": true
    },
    {
        "source_sentence": "佛說樂想經",
        "from": "T01n0056_001:0851b23_0",
        "context_with_next_sentence": false
    }
]