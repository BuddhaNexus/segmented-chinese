[
    {
        "source_sentence": "根本說一切有部毘奈耶皮革事",
        "from": "T23n1447_002:1053c09_0",
        "context_with_next_sentence": true
    },
    {
        "source_sentence": "卷下",
        "from": "T23n1447_002:1053c10_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T23n1447_002:1053c12_0",
        "context_with_next_sentence": true
    },
    {
        "source_sentence": "爾時薄伽梵在室羅伐城逝多林給孤獨園。",
        "from": "T23n1447_002:1053c13_0",
        "context_with_next_sentence": true
    },
    {
        "source_sentence": "具壽鄔波難陀初始出家，分得一床，甚是破壞。",
        "from": "T23n1447_002:1053c14_0",
        "context_with_next_sentence": true
    },
    {
        "source_sentence": "若動身時，床便作聲，在床上臥，不敢轉側，恐畏作聲。",
        "from": "T23n1447_002:1053c15_1",
        "context_with_next_sentence": true
    },
    {
        "source_sentence": "鄔波難陀即作是念：「我若不乞更作好床者，我則不名鄔波難陀。」",
        "from": "T23n1447_002:1053c16_2",
        "context_with_next_sentence": true
    },
    {
        "source_sentence": "至明清旦，即往勝光王所。",
        "from": "T23n1447_002:1053c17_3",
        "context_with_next_sentence": true
    },
    {
        "source_sentence": "王言：「善來聖者鄔波難陀！",
        "from": "T23n1447_002:1053c18_4",
        "context_with_next_sentence": true
    },
    {
        "source_sentence": "得安穩眠不？」",
        "from": "T23n1447_002:1053c18_5",
        "context_with_next_sentence": true
    },
    {
        "source_sentence": "即告王曰：「我雖眠臥，心常恐怖。",
        "from": "T23n1447_002:1053c19_6",
        "context_with_next_sentence": true
    },
    {
        "source_sentence": "大王自知，我未出家，臥八重敷具。",
        "from": "T23n1447_002:1053c19_7",
        "context_with_next_sentence": true
    },
    {
        "source_sentence": "今雖出家，為是小夏，分得一破床，觸著作聲，不敢轉側，恐畏破壞，甚大辛苦。",
        "from": "T23n1447_002:1053c20_8",
        "context_with_next_sentence": true
    },
    {
        "source_sentence": "云何得安穩眠？」",
        "from": "T23n1447_002:1053c22_9",
        "context_with_next_sentence": true
    },
    {
        "source_sentence": "王告鄔波難陀曰：「汝可合臥如是八重敷具耶？」",
        "from": "T23n1447_002:1053c22_10",
        "context_with_next_sentence": true
    },
    {
        "source_sentence": "便答王曰：「得。",
        "from": "T23n1447_002:1053c23_11",
        "context_with_next_sentence": true
    },
    {
        "source_sentence": "雅合其理，何處佛制不許臥八重敷具？」",
        "from": "T23n1447_002:1053c24_12",
        "context_with_next_sentence": true
    },
    {
        "source_sentence": "王曰：「若依法者，我今施之，任意將去。」",
        "from": "T23n1447_002:1053c25_0",
        "context_with_next_sentence": true
    },
    {
        "source_sentence": "復向王言：「我不是國王，云何我得將王家物去？",
        "from": "T23n1447_002:1053c25_1",
        "context_with_next_sentence": true
    },
    {
        "source_sentence": "王應遣人送將向寺，我當受之。」",
        "from": "T23n1447_002:1053c26_2",
        "context_with_next_sentence": true
    },
    {
        "source_sentence": "王與八人，四人舁臥具，四人舁床。",
        "from": "T23n1447_002:1053c27_3",
        "context_with_next_sentence": true
    },
    {
        "source_sentence": "鄔波難陀得已歡笑，隨逐而行。",
        "from": "T23n1447_002:1053c28_4",
        "context_with_next_sentence": true
    },
    {
        "source_sentence": "路上有諸俗人婆羅門等，見此床褥，問言：「此是誰物？」",
        "from": "T23n1447_002:1053c29_5",
        "context_with_next_sentence": true
    },
    {
        "source_sentence": "答曰：「王與。」",
        "from": "T23n1447_002:1054a01_6",
        "context_with_next_sentence": true
    },
    {
        "source_sentence": "又曰：「將此床去，王於何宿？」",
        "from": "T23n1447_002:1054a01_7",
        "context_with_next_sentence": true
    },
    {
        "source_sentence": "鄔波難陀報曰：「於自家宿，此床褥等是我之許。」",
        "from": "T23n1447_002:1054a02_8",
        "context_with_next_sentence": true
    },
    {
        "source_sentence": "諸俗聞已，即便譏訶：「此禿頭沙門，乃畜如是行欲臥具。」",
        "from": "T23n1447_002:1054a03_9",
        "context_with_next_sentence": true
    },
    {
        "source_sentence": "鄔波難陀即至寺中，掃灑田地，塗瞿摩已，其床褥等敷在門邊。",
        "from": "T23n1447_002:1054a04_10",
        "context_with_next_sentence": true
    },
    {
        "source_sentence": "佛來至門所，鄔波難陀見佛來至，歡喜白佛言：「世尊！",
        "from": "T23n1447_002:1054a05_11",
        "context_with_next_sentence": true
    },
    {
        "source_sentence": "看我臥床！",
        "from": "T23n1447_002:1054a06_12",
        "context_with_next_sentence": true
    },
    {
        "source_sentence": "看我臥床！」",
        "from": "T23n1447_002:1054a07_13",
        "context_with_next_sentence": true
    },
    {
        "source_sentence": "佛既見已，便即默然，集諸苾芻僧伽，就座而坐，告諸苾芻：「若向大床坐臥者，一切過失，因此而興。",
        "from": "T23n1447_002:1054a07_14",
        "context_with_next_sentence": true
    },
    {
        "source_sentence": "自今已後，若苾芻坐臥高大床者，得越法罪。」",
        "from": "T23n1447_002:1054a09_15",
        "context_with_next_sentence": true
    },
    {
        "source_sentence": "有一長者，請佛及苾芻僧伽，於舍供養，敷設高座。",
        "from": "T23n1447_002:1054a10_16",
        "context_with_next_sentence": true
    },
    {
        "source_sentence": "時阿難陀先到彼家，見其高座，語長者言：「此之高座，不是應法，當即除去。」",
        "from": "T23n1447_002:1054a11_17",
        "context_with_next_sentence": true
    },
    {
        "source_sentence": "彼正欲除，佛便來至其舍，知而故問：「汝欲作為？」",
        "from": "T23n1447_002:1054a13_18",
        "context_with_next_sentence": true
    },
    {
        "source_sentence": "阿難陀白言：「除去非法床座。」",
        "from": "T23n1447_002:1054a14_19",
        "context_with_next_sentence": true
    },
    {
        "source_sentence": "佛告阿難陀曰：「我非一切處制不許用高床，若白衣舍開聽。",
        "from": "T23n1447_002:1054a15_20",
        "context_with_next_sentence": true
    },
    {
        "source_sentence": "若在毘訶羅內坐臥者，得越法罪。」",
        "from": "T23n1447_002:1054a16_21",
        "context_with_next_sentence": true
    },
    {
        "source_sentence": "于時南方有一苾芻，身但三衣，來至室羅筏城，頂禮世尊。",
        "from": "T23n1447_002:1054a17_22",
        "context_with_next_sentence": true
    },
    {
        "source_sentence": "有一皮敷具，用以儭身。",
        "from": "T23n1447_002:1054a18_23",
        "context_with_next_sentence": true
    },
    {
        "source_sentence": "鄔波難陀見已，即便隨後慰問讚歎，待彼苾芻暫停息已，便從彼乞：「汝乞食苾芻，此皮能惠施不？",
        "from": "T23n1447_002:1054a19_0",
        "context_with_next_sentence": true
    },
    {
        "source_sentence": "我欲諸寺遊行，每將隨身，經過塔所，巡禮聖迹。」",
        "from": "T23n1447_002:1054a21_1",
        "context_with_next_sentence": true
    },
    {
        "source_sentence": "彼即報言：「鄔波難陀！",
        "from": "T23n1447_002:1054a22_2",
        "context_with_next_sentence": true
    },
    {
        "source_sentence": "我今與汝，汝能去不？」",
        "from": "T23n1447_002:1054a22_3",
        "context_with_next_sentence": true
    },
    {
        "source_sentence": "鄔波難陀報曰：「然我有力，能辦此皮，不足為難。」",
        "from": "T23n1447_002:1054a23_4",
        "context_with_next_sentence": true
    },
    {
        "source_sentence": "告鄔波難陀曰：「若如是者，我今不與汝皮。」",
        "from": "T23n1447_002:1054a24_5",
        "context_with_next_sentence": true
    },
    {
        "source_sentence": "彼聞是語心生瞋，默爾而住，便作是念：「勝光大王看牛之人名曰婆吒，彼即是我先來知識，彼中有皮，我求乞，定得無疑。」",
        "from": "T23n1447_002:1054a25_6",
        "context_with_next_sentence": true
    },
    {
        "source_sentence": "作是念已往詣其所。",
        "from": "T23n1447_002:1054a27_7",
        "context_with_next_sentence": true
    },
    {
        "source_sentence": "正屬春初，牛生斑犢甚為可愛，鄔波難陀即以手摩犢身便生愛樂。",
        "from": "T23n1447_002:1054a28_8",
        "context_with_next_sentence": true
    },
    {
        "source_sentence": "婆吒見已，語鄔波難陀曰：「聖者！",
        "from": "T23n1447_002:1054a29_9",
        "context_with_next_sentence": true
    },
    {
        "source_sentence": "須牛乳耶？」",
        "from": "T23n1447_002:1054b01_10",
        "context_with_next_sentence": true
    },
    {
        "source_sentence": "答言：「不須，見此犢皮，我甚愛樂。",
        "from": "T23n1447_002:1054b01_11",
        "context_with_next_sentence": true
    },
    {
        "source_sentence": "若得此皮為敷具者，足以支身，安穩行道。」",
        "from": "T23n1447_002:1054b02_12",
        "context_with_next_sentence": true
    },
    {
        "source_sentence": "婆吒報言：「聖者！",
        "from": "T23n1447_002:1054b03_13",
        "context_with_next_sentence": true
    },
    {
        "source_sentence": "且歸。",
        "from": "T23n1447_002:1054b03_14",
        "context_with_next_sentence": true
    },
    {
        "source_sentence": "已知我意。」",
        "from": "T23n1447_002:1054b04_15",
        "context_with_next_sentence": true
    },
    {
        "source_sentence": "去未久間，婆吒即令人殺犢剝皮，送與鄔波難陀。",
        "from": "T23n1447_002:1054b04_16",
        "context_with_next_sentence": true
    },
    {
        "source_sentence": "彼人依語，對牛母前，殺犢剝皮，將皮送與鄔波難陀。",
        "from": "T23n1447_002:1054b05_17",
        "context_with_next_sentence": true
    },
    {
        "source_sentence": "然而犢母見將皮去，愛念子故，作聲大喚隨逐而去。",
        "from": "T23n1447_002:1054b06_18",
        "context_with_next_sentence": true
    },
    {
        "source_sentence": "其送皮人將皮往詣逝多林，到已入寺，牛母在於門外。",
        "from": "T23n1447_002:1054b07_19",
        "context_with_next_sentence": true
    },
    {
        "source_sentence": "世尊見此牛已，知而故問阿難陀曰：「此牛何故久立門外作聲？」",
        "from": "T23n1447_002:1054b09_20",
        "context_with_next_sentence": true
    },
    {
        "source_sentence": "時阿難陀白言：「大德！",
        "from": "T23n1447_002:1054b10_21",
        "context_with_next_sentence": true
    },
    {
        "source_sentence": "由鄔波難陀殺犢取皮，用為敷具。",
        "from": "T23n1447_002:1054b11_0",
        "context_with_next_sentence": true
    },
    {
        "source_sentence": "其犢乃是此牛生，犢子母由愛念子故，隨逐兒皮，在於門外。」",
        "from": "T23n1447_002:1054b11_1",
        "context_with_next_sentence": true
    },
    {
        "source_sentence": "爾時世尊便作是念：「過患已起，由彼皮故。」",
        "from": "T23n1447_002:1054b13_2",
        "context_with_next_sentence": true
    },
    {
        "source_sentence": "即往苾芻僧伽眾中，就座而坐，告諸苾芻曰：「鄔波難陀愚癡無智，為用皮故，作非沙門法。",
        "from": "T23n1447_002:1054b14_3",
        "context_with_next_sentence": true
    },
    {
        "source_sentence": "是故諸苾芻，從今已後，更不得用皮。",
        "from": "T23n1447_002:1054b16_4",
        "context_with_next_sentence": true
    },
    {
        "source_sentence": "若用皮者，得越法罪。」",
        "from": "T23n1447_002:1054b16_5",
        "context_with_next_sentence": true
    },
    {
        "source_sentence": "如世尊說：「苾芻不應用皮。」",
        "from": "T23n1447_002:1054b17_6",
        "context_with_next_sentence": true
    },
    {
        "source_sentence": "有異長者，請佛及苾芻僧伽就家設供，還復用皮而為座物。",
        "from": "T23n1447_002:1054b17_7",
        "context_with_next_sentence": true
    },
    {
        "source_sentence": "乃至佛告阿難陀：「不應一切處制皮，是故我開俗家應坐，不應用臥。",
        "from": "T23n1447_002:1054b19_8",
        "context_with_next_sentence": true
    },
    {
        "source_sentence": "若在毘訶羅，並不應坐臥。",
        "from": "T23n1447_002:1054b20_9",
        "context_with_next_sentence": true
    },
    {
        "source_sentence": "若受用者，得越法罪。」",
        "from": "T23n1447_002:1054b21_10",
        "context_with_next_sentence": true
    },
    {
        "source_sentence": "緣在王舍城，爾時具壽畢隣陀婆蹉，從出家已來，身常有病。",
        "from": "T23n1447_002:1054b21_11",
        "context_with_next_sentence": true
    },
    {
        "source_sentence": "眷屬來者，皆為說法而去。",
        "from": "T23n1447_002:1054b23_12",
        "context_with_next_sentence": true
    },
    {
        "source_sentence": "既至家中，復為妻說：「今聖者畢隣陀婆蹉為我說法，甜美猶如淳蜜，無可棄者。」",
        "from": "T23n1447_002:1054b23_13",
        "context_with_next_sentence": true
    },
    {
        "source_sentence": "其妻答曰：「汝果報成熟，遇佛出世，得聞妙法。」",
        "from": "T23n1447_002:1054b25_14",
        "context_with_next_sentence": true
    },
    {
        "source_sentence": "夫曰：「汝何故不聽？」",
        "from": "T23n1447_002:1054b26_15",
        "context_with_next_sentence": true
    },
    {
        "source_sentence": "答曰：「為有羞故，不能往彼聽法。",
        "from": "T23n1447_002:1054b27_16",
        "context_with_next_sentence": true
    },
    {
        "source_sentence": "若得聖者來此為說，甚善。」",
        "from": "T23n1447_002:1054b27_17",
        "context_with_next_sentence": true
    },
    {
        "source_sentence": "時夫即往畢隣陀婆蹉所，白言：「聖者！",
        "from": "T23n1447_002:1054b28_18",
        "context_with_next_sentence": true
    },
    {
        "source_sentence": "我蒙說法，利益無量。",
        "from": "T23n1447_002:1054b29_19",
        "context_with_next_sentence": true
    },
    {
        "source_sentence": "妻是婦人，有懷羞故，不能來此聽法，甚樂聞法。",
        "from": "T23n1447_002:1054b29_20",
        "context_with_next_sentence": true
    },
    {
        "source_sentence": "若聖者降德，慈悲為說，婦人方得聞法。」",
        "from": "T23n1447_002:1054c01_21",
        "context_with_next_sentence": true
    },
    {
        "source_sentence": "時具壽畢隣陀婆蹉告曰：「我出家已來，身常有病，不能往至。」",
        "from": "T23n1447_002:1054c02_22",
        "context_with_next_sentence": true
    },
    {
        "source_sentence": "彼人白言：「聖者！",
        "from": "T23n1447_002:1054c04_0",
        "context_with_next_sentence": true
    },
    {
        "source_sentence": "我等作侍者舁去。」",
        "from": "T23n1447_002:1054c04_1",
        "context_with_next_sentence": true
    },
    {
        "source_sentence": "答曰：「世尊未許。」",
        "from": "T23n1447_002:1054c04_2",
        "context_with_next_sentence": true
    },
    {
        "source_sentence": "以緣白苾芻，苾芻白佛。",
        "from": "T23n1447_002:1054c05_3",
        "context_with_next_sentence": true
    },
    {
        "source_sentence": "佛作是念：「我為諸苾芻老病故，聽乘輿。」",
        "from": "T23n1447_002:1054c05_4",
        "context_with_next_sentence": true
    },
    {
        "source_sentence": "即集苾芻僧伽，眾中就座而坐，告諸苾芻曰：「從今已往，有利益故當乘輿。」",
        "from": "T23n1447_002:1054c06_5",
        "context_with_next_sentence": true
    },
    {
        "source_sentence": "是時六眾苾芻亦在眾中，如世尊說：「聽具壽畢隣陀婆蹉乘輿。」",
        "from": "T23n1447_002:1054c08_6",
        "context_with_next_sentence": true
    },
    {
        "source_sentence": "及諸侍者圍繞，往梵志長者家。",
        "from": "T23n1447_002:1054c09_7",
        "context_with_next_sentence": true
    },
    {
        "source_sentence": "六眾聞已，即作種種妙好彩畫寶輿乘之，街衢而行，往詣俗家，并及出入，輕欺諸人，喻如草木，不顧前後。",
        "from": "T23n1447_002:1054c10_8",
        "context_with_next_sentence": true
    },
    {
        "source_sentence": "婆羅門長者而問曰：「聖者！",
        "from": "T23n1447_002:1054c12_9",
        "context_with_next_sentence": true
    },
    {
        "source_sentence": "何故乘騎？」",
        "from": "T23n1447_002:1054c13_10",
        "context_with_next_sentence": true
    },
    {
        "source_sentence": "答曰：「世尊許乘。」",
        "from": "T23n1447_002:1054c13_11",
        "context_with_next_sentence": true
    },
    {
        "source_sentence": "時諸人等咸悉譏嫌而作是說：「汝等沙門，為慾所逼。」",
        "from": "T23n1447_002:1054c13_12",
        "context_with_next_sentence": true
    },
    {
        "source_sentence": "時諸苾芻以緣白佛，世尊告曰：「汝諸苾芻，已有此過，不應乘騎。",
        "from": "T23n1447_002:1054c15_13",
        "context_with_next_sentence": true
    },
    {
        "source_sentence": "有二種緣聽許。",
        "from": "T23n1447_002:1054c16_14",
        "context_with_next_sentence": true
    },
    {
        "source_sentence": "云何為二？",
        "from": "T23n1447_002:1054c16_15",
        "context_with_next_sentence": true
    },
    {
        "source_sentence": "一者瘦弱、二者老病。",
        "from": "T23n1447_002:1054c17_16",
        "context_with_next_sentence": true
    },
    {
        "source_sentence": "有此緣者，我當聽許。",
        "from": "T23n1447_002:1054c17_17",
        "context_with_next_sentence": true
    },
    {
        "source_sentence": "若無緣乘者，得越法罪。」",
        "from": "T23n1447_002:1054c18_18",
        "context_with_next_sentence": true
    },
    {
        "source_sentence": "時有苾芻，遊行人間，在路逢水，不能自持衣鉢浮渡。",
        "from": "T23n1447_002:1054c18_19",
        "context_with_next_sentence": true
    },
    {
        "source_sentence": "時諸苾芻具緣白佛，世尊告曰：「汝等苾芻，應習學浮。」",
        "from": "T23n1447_002:1054c19_20",
        "context_with_next_sentence": true
    },
    {
        "source_sentence": "時諸苾芻，聞佛世尊聽學浮渡水。",
        "from": "T23n1447_002:1054c21_21",
        "context_with_next_sentence": true
    },
    {
        "source_sentence": "于時六眾苾芻，於市多河，浮渡來去。",
        "from": "T23n1447_002:1054c21_22",
        "context_with_next_sentence": true
    },
    {
        "source_sentence": "後有居士女，至於河邊，無舡可渡，久住煩悶。",
        "from": "T23n1447_002:1054c22_23",
        "context_with_next_sentence": true
    },
    {
        "source_sentence": "時六眾苾芻告彼女曰：「我當渡汝。」",
        "from": "T23n1447_002:1054c23_24",
        "context_with_next_sentence": true
    },
    {
        "source_sentence": "然諸女等，見是出家之人，便即信委，共渡河水，遂於水中，摩觸女身所有支節，渡到彼岸，復告女曰：「迴來，我還渡汝。」",
        "from": "T23n1447_002:1054c24_25",
        "context_with_next_sentence": true
    },
    {
        "source_sentence": "時彼女人告言：「汝之禿人，甚懷姦惡之性。",
        "from": "T23n1447_002:1054c27_26",
        "context_with_next_sentence": true
    },
    {
        "source_sentence": "我之夫主，由故不觸我身支節，況汝。」",
        "from": "T23n1447_002:1054c28_0",
        "context_with_next_sentence": true
    },
    {
        "source_sentence": "即便譏嫌罵辱。",
        "from": "T23n1447_002:1054c28_1",
        "context_with_next_sentence": true
    },
    {
        "source_sentence": "時諸苾芻以緣白佛，佛作是念：「若諸患起，皆由摩觸女身。",
        "from": "T23n1447_002:1054c29_2",
        "context_with_next_sentence": true
    },
    {
        "source_sentence": "我今制諸苾芻，勿得觸女人身。」",
        "from": "T23n1447_002:1055a01_3",
        "context_with_next_sentence": true
    },
    {
        "source_sentence": "作是念已，集諸苾芻，告言：「六眾苾芻癡人！",
        "from": "T23n1447_002:1055a02_4",
        "context_with_next_sentence": true
    },
    {
        "source_sentence": "多種有漏處，作非沙門法，不隨順事，非理不淨觸女人身分。",
        "from": "T23n1447_002:1055a03_5",
        "context_with_next_sentence": true
    },
    {
        "source_sentence": "汝等從今已後，不得觸女人身分。",
        "from": "T23n1447_002:1055a04_6",
        "context_with_next_sentence": true
    },
    {
        "source_sentence": "若觸者，得越法罪。」",
        "from": "T23n1447_002:1055a05_7",
        "context_with_next_sentence": true
    },
    {
        "source_sentence": "世尊已制苾芻不應觸女人者，時有城主，常愛勝地園苑池沼，將妻子眷屬，衣服嚴飾，往詣園苑。",
        "from": "T23n1447_002:1055a05_8",
        "context_with_next_sentence": true
    },
    {
        "source_sentence": "眾中有一女人，持瓶詣河取水。",
        "from": "T23n1447_002:1055a07_9",
        "context_with_next_sentence": true
    },
    {
        "source_sentence": "復有苾芻，河邊濾水觀虫。",
        "from": "T23n1447_002:1055a08_10",
        "context_with_next_sentence": true
    },
    {
        "source_sentence": "女人羞恥，見苾芻取水路邊，即便遠去，於嶮窄處而取其水。",
        "from": "T23n1447_002:1055a09_11",
        "context_with_next_sentence": true
    },
    {
        "source_sentence": "瓶水既滿，方欲舉之，其女脚跌墮水，被水所漂。",
        "from": "T23n1447_002:1055a10_12",
        "context_with_next_sentence": true
    },
    {
        "source_sentence": "時此苾芻便作是念：「世尊制學，不得觸著女人身分。",
        "from": "T23n1447_002:1055a11_13",
        "context_with_next_sentence": true
    },
    {
        "source_sentence": "若觸著者，得越法罪。」",
        "from": "T23n1447_002:1055a12_14",
        "context_with_next_sentence": true
    },
    {
        "source_sentence": "時彼苾芻棄而不救，家人怪遲，尋後相覓，問苾芻曰：「見一女人持瓶取水不？」",
        "from": "T23n1447_002:1055a13_15",
        "context_with_next_sentence": true
    },
    {
        "source_sentence": "答曰：「我見墮河被水漂去。」",
        "from": "T23n1447_002:1055a14_16",
        "context_with_next_sentence": true
    },
    {
        "source_sentence": "白言：「聖者！",
        "from": "T23n1447_002:1055a15_17",
        "context_with_next_sentence": true
    },
    {
        "source_sentence": "為愍有情，每於水中觀小虫，今見女人被溺，豈合棄捨而不救之。」",
        "from": "T23n1447_002:1055a15_18",
        "context_with_next_sentence": true
    },
    {
        "source_sentence": "苾芻告曰：「世尊不許觸女人身。」",
        "from": "T23n1447_002:1055a17_19",
        "context_with_next_sentence": true
    },
    {
        "source_sentence": "聞是語已，便即譏嫌。",
        "from": "T23n1447_002:1055a17_20",
        "context_with_next_sentence": true
    },
    {
        "source_sentence": "時諸苾芻以緣白佛，世尊告曰：「若有死難，須可救之。",
        "from": "T23n1447_002:1055a18_21",
        "context_with_next_sentence": true
    },
    {
        "source_sentence": "若能自濟，云放即放。」",
        "from": "T23n1447_002:1055a19_22",
        "context_with_next_sentence": true
    },
    {
        "source_sentence": "時諸苾芻執捉之時，乃生染心，佛言：「汝執於女，當觀如母、如女、姊妹等想，救渡令出。」",
        "from": "T23n1447_002:1055a20_23",
        "context_with_next_sentence": true
    },
    {
        "source_sentence": "有救得者，被溺既困，不能省悟，佛言：「於沙堆上，覆面而臥。」",
        "from": "T23n1447_002:1055a21_24",
        "context_with_next_sentence": true
    },
    {
        "source_sentence": "時苾芻等但覆面臥著棄去，遂被烏鷲野干噉嚼，佛言：「不應棄著而去，當須守護。」",
        "from": "T23n1447_002:1055a23_25",
        "context_with_next_sentence": true
    },
    {
        "source_sentence": "苾芻守護，近在身傍便生染心，佛言：「不應近住，隨時念護。」",
        "from": "T23n1447_002:1055a25_26",
        "context_with_next_sentence": true
    },
    {
        "source_sentence": "苾芻為守護故，過時不食，佛言：「苾芻食時欲至，見牧牛羊人，告令守護。",
        "from": "T23n1447_002:1055a26_27",
        "context_with_next_sentence": true
    },
    {
        "source_sentence": "食已，復須頻看，知其死活。」",
        "from": "T23n1447_002:1055a28_28",
        "context_with_next_sentence": true
    },
    {
        "source_sentence": "時六眾苾芻，於阿市多河邊洗浴，有異長者家牛，常法渡河。",
        "from": "T23n1447_002:1055a28_29",
        "context_with_next_sentence": true
    },
    {
        "source_sentence": "是時六眾各捉乳牛尾，渡河來去，因茲牛遂乳絕。",
        "from": "T23n1447_002:1055b01_30",
        "context_with_next_sentence": true
    },
    {
        "source_sentence": "長者訶責牧牛之人，其人以事具述，長者譏訶。",
        "from": "T23n1447_002:1055b02_31",
        "context_with_next_sentence": true
    },
    {
        "source_sentence": "時諸苾芻以緣白佛，佛以此緣集諸苾芻，告言：「汝等不應執捉牛尾渡河。",
        "from": "T23n1447_002:1055b03_32",
        "context_with_next_sentence": true
    },
    {
        "source_sentence": "若犯者，得越法罪。」",
        "from": "T23n1447_002:1055b04_33",
        "context_with_next_sentence": true
    },
    {
        "source_sentence": "世尊既制：「不應執牛尾渡水。」",
        "from": "T23n1447_002:1055b05_34",
        "context_with_next_sentence": true
    },
    {
        "source_sentence": "時有眾多苾芻，當欲渡水，河無舡筏，不能得渡。",
        "from": "T23n1447_002:1055b06_0",
        "context_with_next_sentence": true
    },
    {
        "source_sentence": "以是因緣，往白世尊，佛告諸苾芻：「汝等當知，有五種可執而渡，所謂象、馬、犢牛、猫牛，及以浮囊。」",
        "from": "T23n1447_002:1055b07_1",
        "context_with_next_sentence": true
    },
    {
        "source_sentence": "是時六眾苾芻，即作種種嚴飾，畫丈夫婦人形浮囊而渡。",
        "from": "T23n1447_002:1055b09_2",
        "context_with_next_sentence": true
    },
    {
        "source_sentence": "梵志居士皆相謂言：「是何道理？」",
        "from": "T23n1447_002:1055b10_3",
        "context_with_next_sentence": true
    },
    {
        "source_sentence": "答曰：「世尊許我。」",
        "from": "T23n1447_002:1055b11_4",
        "context_with_next_sentence": true
    },
    {
        "source_sentence": "時婆羅門居士等皆作譏嫌：「此禿沙門，染欲所逼。」",
        "from": "T23n1447_002:1055b11_5",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「汝諸苾芻！",
        "from": "T23n1447_002:1055b12_6",
        "context_with_next_sentence": true
    },
    {
        "source_sentence": "不應以種種彩畫丈夫女人形渡河。",
        "from": "T23n1447_002:1055b13_7",
        "context_with_next_sentence": true
    },
    {
        "source_sentence": "當置二種浮囊：一為褐色，二為小者。」",
        "from": "T23n1447_002:1055b14_8",
        "context_with_next_sentence": true
    },
    {
        "source_sentence": "世尊正說法之時，有苾芻來，路見黑蛇，云：「見長者。」",
        "from": "T23n1447_002:1055b15_9",
        "context_with_next_sentence": true
    },
    {
        "source_sentence": "佛言：「苾芻應著木履。」",
        "from": "T23n1447_002:1055b16_10",
        "context_with_next_sentence": true
    },
    {
        "source_sentence": "緣在室羅筏城，時給孤長者造勝新堂，以種種彩畫嚴飾，為請苾芻，於此說法并讀誦經，食後宴息，修造衣服，亦安置種種師子之座。",
        "from": "T23n1447_002:1055b16_11",
        "context_with_next_sentence": true
    },
    {
        "source_sentence": "其說法處，時有苾芻著木履來，於其地上蹋地令損。",
        "from": "T23n1447_002:1055b19_12",
        "context_with_next_sentence": true
    },
    {
        "source_sentence": "給孤獨長者清旦往禮世尊，乃見其地木履蹋作坑坎，問言：「聖者！",
        "from": "T23n1447_002:1055b21_13",
        "context_with_next_sentence": true
    },
    {
        "source_sentence": "王及四兵來此宿耶？」",
        "from": "T23n1447_002:1055b22_14",
        "context_with_next_sentence": true
    },
    {
        "source_sentence": "答言：「不爾。",
        "from": "T23n1447_002:1055b23_0",
        "context_with_next_sentence": true
    },
    {
        "source_sentence": "然由苾芻著其木履，遂蹋地損。」",
        "from": "T23n1447_002:1055b23_1",
        "context_with_next_sentence": true
    },
    {
        "source_sentence": "長者譏嫌，佛言：「汝等著於木履而損寺地。",
        "from": "T23n1447_002:1055b23_2",
        "context_with_next_sentence": true
    },
    {
        "source_sentence": "從今已去不應畜木履。",
        "from": "T23n1447_002:1055b24_3",
        "context_with_next_sentence": true
    },
    {
        "source_sentence": "若畜者，得越法罪。」",
        "from": "T23n1447_002:1055b25_4",
        "context_with_next_sentence": true
    },
    {
        "source_sentence": "苾芻三月居家安居，皮履爛壞。",
        "from": "T23n1447_002:1055b25_5",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「若在俗家，著木履無犯。」",
        "from": "T23n1447_002:1055b26_6",
        "context_with_next_sentence": true
    },
    {
        "source_sentence": "時有信心長者婆羅門，布施木履與諸苾芻，皆不肯受，咸云：「佛未出時，外道為福田。",
        "from": "T23n1447_002:1055b27_7",
        "context_with_next_sentence": true
    },
    {
        "source_sentence": "佛已出現。",
        "from": "T23n1447_002:1055b29_8",
        "context_with_next_sentence": true
    },
    {
        "source_sentence": "仁等是為福田，愍我故受。」",
        "from": "T23n1447_002:1055b29_9",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「應受，受已置廁邊用。」",
        "from": "T23n1447_002:1055c01_10",
        "context_with_next_sentence": true
    },
    {
        "source_sentence": "攝頌曰：　竹葉蒲繩履，　　俱胝為護開；　曾著奪皮嚴，　　安帶重并儭。",
        "from": "T23n1447_002:1055c02_11",
        "context_with_next_sentence": true
    },
    {
        "source_sentence": "佛告諸苾芻：「不得用木履，當取竹葉作履。」",
        "from": "T23n1447_002:1055c05_0",
        "context_with_next_sentence": true
    },
    {
        "source_sentence": "諸苾芻著竹葉履，乃生過患，佛告諸苾芻：「從今已後，不得畜竹葉履，當著蒲履。」",
        "from": "T23n1447_002:1055c05_1",
        "context_with_next_sentence": true
    },
    {
        "source_sentence": "還生過患，佛告諸苾芻：「不得畜蒲履。",
        "from": "T23n1447_002:1055c07_2",
        "context_with_next_sentence": true
    },
    {
        "source_sentence": "汝等苾芻，當著繩履。」",
        "from": "T23n1447_002:1055c08_3",
        "context_with_next_sentence": true
    },
    {
        "source_sentence": "還生過患，佛告諸苾芻：「不得畜繩履。」",
        "from": "T23n1447_002:1055c09_0",
        "context_with_next_sentence": true
    },
    {
        "source_sentence": "時諸苾芻乃患風腫，兩髀有病，苦痛所逼，當以水淋，皮履總爛。",
        "from": "T23n1447_002:1055c09_1",
        "context_with_next_sentence": true
    },
    {
        "source_sentence": "時諸苾芻以緣白佛，世尊告曰：「汝諸苾芻！",
        "from": "T23n1447_002:1055c11_2",
        "context_with_next_sentence": true
    },
    {
        "source_sentence": "若患兩腿風腫者，當可著繩履，勿生疑也。」",
        "from": "T23n1447_002:1055c12_3",
        "context_with_next_sentence": true
    },
    {
        "source_sentence": "爾時俱胝耳童子，身體柔濡，昔時業報成熟故，乃於足下有金毛，長四指。",
        "from": "T23n1447_002:1055c14_0",
        "context_with_next_sentence": true
    },
    {
        "source_sentence": "于時六眾苾芻見已，共相謂曰：「此之童子，猶如生酥滿瓶，今於佛教中出家，能作何物？」",
        "from": "T23n1447_002:1055c15_1",
        "context_with_next_sentence": true
    },
    {
        "source_sentence": "童子聞已，心生不喜，即往阿難陀所，禮足已白言：「尊者！",
        "from": "T23n1447_002:1055c17_2",
        "context_with_next_sentence": true
    },
    {
        "source_sentence": "云何一向勤求行三摩地？」",
        "from": "T23n1447_002:1055c18_3",
        "context_with_next_sentence": true
    },
    {
        "source_sentence": "答言：「具壽！",
        "from": "T23n1447_002:1055c19_4",
        "context_with_next_sentence": true
    },
    {
        "source_sentence": "如佛所言：『經行最勝。』」",
        "from": "T23n1447_002:1055c19_5",
        "context_with_next_sentence": true
    },
    {
        "source_sentence": "即往深摩舍那，料理經行之地，於中經行。",
        "from": "T23n1447_002:1055c20_6",
        "context_with_next_sentence": true
    },
    {
        "source_sentence": "經行多故，足下四指金毛，並已脫落，雙足研破，血流於地，狀若屠羊，從此向彼，烏尋後食。",
        "from": "T23n1447_002:1055c21_7",
        "context_with_next_sentence": true
    },
    {
        "source_sentence": "諸佛常法，未入涅槃，時時往詣河邊遊行，如見所說。",
        "from": "T23n1447_002:1055c23_8",
        "context_with_next_sentence": true
    },
    {
        "source_sentence": "是故世尊遊行此處，乃至億耳住處。",
        "from": "T23n1447_002:1055c24_9",
        "context_with_next_sentence": true
    },
    {
        "source_sentence": "世尊見億耳經行之處皆有血流，知而故問阿難陀曰：「是何苾芻，一向勤求勝三摩地？」",
        "from": "T23n1447_002:1055c25_10",
        "context_with_next_sentence": true
    },
    {
        "source_sentence": "時具壽阿難陀白佛言：「此是億耳經行之處。」",
        "from": "T23n1447_002:1055c27_0",
        "context_with_next_sentence": true
    },
    {
        "source_sentence": "佛言：「阿難陀！",
        "from": "T23n1447_002:1055c28_0",
        "context_with_next_sentence": true
    },
    {
        "source_sentence": "我今許億耳著一重底革屣，不得著兩重、三重，若底破當補。」",
        "from": "T23n1447_002:1055c28_1",
        "context_with_next_sentence": true
    },
    {
        "source_sentence": "爾時具壽阿難陀即詣億耳處，告言：「具壽！",
        "from": "T23n1447_002:1055c29_2",
        "context_with_next_sentence": true
    },
    {
        "source_sentence": "佛許著一重革屣，不得著兩重三重，底若穿破當須補著，為著安穩，修行福德。」",
        "from": "T23n1447_002:1056a01_3",
        "context_with_next_sentence": true
    },
    {
        "source_sentence": "白言：「聖者！",
        "from": "T23n1447_002:1056a03_4",
        "context_with_next_sentence": true
    },
    {
        "source_sentence": "世尊總許諸苾芻著，為復獨令我著耶？」",
        "from": "T23n1447_002:1056a03_5",
        "context_with_next_sentence": true
    },
    {
        "source_sentence": "時阿難陀告曰：「世尊！",
        "from": "T23n1447_002:1056a04_6",
        "context_with_next_sentence": true
    },
    {
        "source_sentence": "見汝經行時，脚下流血，獨令汝著。」",
        "from": "T23n1447_002:1056a04_7",
        "context_with_next_sentence": true
    },
    {
        "source_sentence": "億耳白言：「具壽！",
        "from": "T23n1447_002:1056a05_8",
        "context_with_next_sentence": true
    },
    {
        "source_sentence": "誰敢違佛所教？",
        "from": "T23n1447_002:1056a06_9",
        "context_with_next_sentence": true
    },
    {
        "source_sentence": "然且獨令我著，自餘梵行見者說言：『我棄捨家主及諸眷屬、多財珍寶宮殿，一切悉捨而為出家，獨許著革屣。』",
        "from": "T23n1447_002:1056a06_10",
        "context_with_next_sentence": true
    },
    {
        "source_sentence": "若世尊許諸苾芻僧伽總著者，我亦依教著；如其不然，獨不敢著。」",
        "from": "T23n1447_002:1056a08_11",
        "context_with_next_sentence": true
    },
    {
        "source_sentence": "阿難往詣佛所，具以事白，佛告阿難陀：「從今已去，許諸苾芻僧伽，總著一重革屣，不得著兩重三重，若破者當補著。」",
        "from": "T23n1447_002:1056a10_12",
        "context_with_next_sentence": true
    },
    {
        "source_sentence": "時具壽阿難陀，集諸苾芻僧伽，白言：「佛許諸苾芻著一重皮屣，不得著兩重三重，若破當補著。」",
        "from": "T23n1447_002:1056a12_13",
        "context_with_next_sentence": true
    },
    {
        "source_sentence": "其中有一摩訶羅出家人，著屣向經行處，世尊告曰：「離我面前。」",
        "from": "T23n1447_002:1056a15_14",
        "context_with_next_sentence": true
    },
    {
        "source_sentence": "說是語已，即集諸苾芻僧伽，告曰：「我若在俗間，得著革屣見我。",
        "from": "T23n1447_002:1056a16_15",
        "context_with_next_sentence": true
    },
    {
        "source_sentence": "若獨在餘處，苾芻聲聞眾中，不得著革屣而來見我。」",
        "from": "T23n1447_002:1056a17_16",
        "context_with_next_sentence": true
    },
    {
        "source_sentence": "如佛所說，別有苾芻欲洗足時，其水瓶破，遂於淨盆中洗足已，復以口滿含水，猶如蠍行。",
        "from": "T23n1447_002:1056a19_17",
        "context_with_next_sentence": true
    },
    {
        "source_sentence": "時六眾苾芻見，作如是言：「不聞音聲，而作舞耶？」",
        "from": "T23n1447_002:1056a21_18",
        "context_with_next_sentence": true
    },
    {
        "source_sentence": "六眾苾芻便即口和音聲。",
        "from": "T23n1447_002:1056a22_19",
        "context_with_next_sentence": true
    },
    {
        "source_sentence": "有餘苾芻作是言：「汝等何故作掉戲耶？」",
        "from": "T23n1447_002:1056a22_20",
        "context_with_next_sentence": true
    },
    {
        "source_sentence": "六眾答曰：「汝豈不見此苾芻無別音聲而作舞耶？」",
        "from": "T23n1447_002:1056a23_21",
        "context_with_next_sentence": true
    },
    {
        "source_sentence": "時諸苾芻以緣白佛。",
        "from": "T23n1447_002:1056a24_22",
        "context_with_next_sentence": true
    },
    {
        "source_sentence": "世尊知而故問，乃至佛告摩訶羅苾芻：「汝作何思念而作是事？」",
        "from": "T23n1447_002:1056a25_23",
        "context_with_next_sentence": true
    },
    {
        "source_sentence": "苾芻白言：「為欲免污臥具故。」",
        "from": "T23n1447_002:1056a26_24",
        "context_with_next_sentence": true
    },
    {
        "source_sentence": "爾時世尊告諸苾芻曰：「若為護臥具故，作如是者，而無過咎。",
        "from": "T23n1447_002:1056a27_25",
        "context_with_next_sentence": true
    },
    {
        "source_sentence": "我今聽諸苾芻，為護臥具故，應著一重革屣，不著兩重三重，若穿穴應補。」",
        "from": "T23n1447_002:1056a28_26",
        "context_with_next_sentence": true
    },
    {
        "source_sentence": "緣在室羅筏城，時有一乞食苾芻。",
        "from": "T23n1447_002:1056b02_0",
        "context_with_next_sentence": true
    },
    {
        "source_sentence": "別有長者，於斯苾芻深生敬信。",
        "from": "T23n1447_002:1056b02_1",
        "context_with_next_sentence": true
    },
    {
        "source_sentence": "于時苾芻跣足，辰時著衣持鉢，入室羅筏城乞食。",
        "from": "T23n1447_002:1056b03_2",
        "context_with_next_sentence": true
    },
    {
        "source_sentence": "既不著革屣，長者見其脚有劈裂，白言：「聖者！",
        "from": "T23n1447_002:1056b04_3",
        "context_with_next_sentence": true
    },
    {
        "source_sentence": "可無革屣著耶？」",
        "from": "T23n1447_002:1056b05_4",
        "context_with_next_sentence": true
    },
    {
        "source_sentence": "答言：「賢首！",
        "from": "T23n1447_002:1056b06_0",
        "context_with_next_sentence": true
    },
    {
        "source_sentence": "我無革屣。」",
        "from": "T23n1447_002:1056b06_1",
        "context_with_next_sentence": true
    },
    {
        "source_sentence": "復白言：「聖者！",
        "from": "T23n1447_002:1056b06_2",
        "context_with_next_sentence": true
    },
    {
        "source_sentence": "共往皮作家，量脚大小，為作革屣。」",
        "from": "T23n1447_002:1056b06_3",
        "context_with_next_sentence": true
    },
    {
        "source_sentence": "然此苾芻，即共往至皮作之家，報曰：「賢首！",
        "from": "T23n1447_002:1056b07_4",
        "context_with_next_sentence": true
    },
    {
        "source_sentence": "可量度此出家人脚，裁一量革屣奉上。」",
        "from": "T23n1447_002:1056b08_5",
        "context_with_next_sentence": true
    },
    {
        "source_sentence": "其皮作人即量脚已，便作是念：「此沙門釋子，以言科稅。",
        "from": "T23n1447_002:1056b09_6",
        "context_with_next_sentence": true
    },
    {
        "source_sentence": "我若為作，須共遠期，不得即索價直。」",
        "from": "T23n1447_002:1056b10_7",
        "context_with_next_sentence": true
    },
    {
        "source_sentence": "爾時諸苾芻，皆作一重皮革屣著。",
        "from": "T23n1447_002:1056b11_8",
        "context_with_next_sentence": true
    },
    {
        "source_sentence": "其乞食苾芻，頻往皮作家，索不得，更不能去。",
        "from": "T23n1447_002:1056b12_9",
        "context_with_next_sentence": true
    },
    {
        "source_sentence": "於後彼信心長者，見乞食苾芻猶故不著革屣，問言：「何故不著革屣？」",
        "from": "T23n1447_002:1056b13_10",
        "context_with_next_sentence": true
    },
    {
        "source_sentence": "答曰：「未得。」",
        "from": "T23n1447_002:1056b14_11",
        "context_with_next_sentence": true
    },
    {
        "source_sentence": "是時長者即共苾芻往皮作家，索革屣。",
        "from": "T23n1447_002:1056b15_12",
        "context_with_next_sentence": true
    },
    {
        "source_sentence": "彼人答曰：「無一重革屣，有多重者，任意將去。」",
        "from": "T23n1447_002:1056b15_13",
        "context_with_next_sentence": true
    },
    {
        "source_sentence": "其乞食苾芻報言：「佛不許著多重皮革屣。」",
        "from": "T23n1447_002:1056b16_14",
        "context_with_next_sentence": true
    },
    {
        "source_sentence": "長者白言：「但且將往住處，坼留一重。」",
        "from": "T23n1447_002:1056b17_15",
        "context_with_next_sentence": true
    },
    {
        "source_sentence": "彼即受，將至於住處，纔坐欲坼，于時世尊來見，諸佛常法知而故問，乃至告言：「汝作何事？」",
        "from": "T23n1447_002:1056b18_16",
        "context_with_next_sentence": true
    },
    {
        "source_sentence": "彼便具答，佛言：「莫作如是。」",
        "from": "T23n1447_002:1056b20_17",
        "context_with_next_sentence": true
    },
    {
        "source_sentence": "世尊復作是念：「此信心婆羅門長者居士等，於我聲聞弟子，多施重皮革屣，我應開著。」",
        "from": "T23n1447_002:1056b21_18",
        "context_with_next_sentence": true
    },
    {
        "source_sentence": "作是念已，集諸苾芻僧伽，告言：「今有長者，施苾芻多重革屣，彼苾芻欲坼作一重。",
        "from": "T23n1447_002:1056b23_19",
        "context_with_next_sentence": true
    },
    {
        "source_sentence": "我因此事，今許苾芻，若有長者，多重革屣曾已著來，施苾芻者，受取而著。」",
        "from": "T23n1447_002:1056b25_20",
        "context_with_next_sentence": true
    },
    {
        "source_sentence": "時具壽優波離白佛言：「大德！",
        "from": "T23n1447_002:1056b26_21",
        "context_with_next_sentence": true
    },
    {
        "source_sentence": "如佛所說：『聽取居士曾著多重革屣。』",
        "from": "T23n1447_002:1056b27_22",
        "context_with_next_sentence": true
    },
    {
        "source_sentence": "不知云何名居士曾受用者？」",
        "from": "T23n1447_002:1056b28_23",
        "context_with_next_sentence": true
    },
    {
        "source_sentence": "佛言：「若居士曾著經行七步八步者，是名曾受用革屣。」",
        "from": "T23n1447_002:1056b28_24",
        "context_with_next_sentence": true
    },
    {
        "source_sentence": "緣在廣嚴城。",
        "from": "T23n1447_002:1056c01_25",
        "context_with_next_sentence": true
    },
    {
        "source_sentence": "爾時於此城中，造種種革屣著，時或作棄棄爾爾聲，或作是是爾爾聲。",
        "from": "T23n1447_002:1056c02_0",
        "context_with_next_sentence": true
    },
    {
        "source_sentence": "其革屣樣，或作羊角形、或作菩提樹形，以種種綵色莊嚴，價直五金錢。",
        "from": "T23n1447_002:1056c03_1",
        "context_with_next_sentence": true
    },
    {
        "source_sentence": "是時六眾苾芻見人著時，便自棄己革屣，即以脚蹋彼人屣已，推倒強奪，作如是言：「所施革屣，願爾當來常著寶屣，天堂快樂。」",
        "from": "T23n1447_002:1056c05_2",
        "context_with_next_sentence": true
    },
    {
        "source_sentence": "時婆羅門居士等皆生嫌恥，咸共譏笑，四遠皆聞：「沙門釋子，強奪人屣。」",
        "from": "T23n1447_002:1056c08_3",
        "context_with_next_sentence": true
    },
    {
        "source_sentence": "時有婆羅門，便以貴價買革屣一量，作如是念：「我之女婿來時當以與著。」",
        "from": "T23n1447_002:1056c09_4",
        "context_with_next_sentence": true
    },
    {
        "source_sentence": "未久之間女夫便至，路乏息已，先與洗浴塗香，著諸瓔珞。",
        "from": "T23n1447_002:1056c11_5",
        "context_with_next_sentence": true
    },
    {
        "source_sentence": "食已與此革屣，告言：「子！",
        "from": "T23n1447_002:1056c12_6",
        "context_with_next_sentence": true
    },
    {
        "source_sentence": "我用大功，作得此屣，汝當守護，勿被沙門釋子奪將。」",
        "from": "T23n1447_002:1056c13_7",
        "context_with_next_sentence": true
    },
    {
        "source_sentence": "既至明日，其女婿著此革屣出往街衢，乃見乞食苾芻，於辰朝著衣持鉢次第乞食。",
        "from": "T23n1447_002:1056c14_8",
        "context_with_next_sentence": true
    },
    {
        "source_sentence": "彼見苾芻心懷疑慮，入一別家，乞食次入彼家。",
        "from": "T23n1447_002:1056c16_9",
        "context_with_next_sentence": true
    },
    {
        "source_sentence": "其人從彼處出，欲向餘家，言：「聖者！",
        "from": "T23n1447_002:1056c17_10",
        "context_with_next_sentence": true
    },
    {
        "source_sentence": "因何隨我後來？",
        "from": "T23n1447_002:1056c18_11",
        "context_with_next_sentence": true
    },
    {
        "source_sentence": "我終不與革屣。」",
        "from": "T23n1447_002:1056c18_12",
        "context_with_next_sentence": true
    },
    {
        "source_sentence": "苾芻答曰：「賢首！",
        "from": "T23n1447_002:1056c18_13",
        "context_with_next_sentence": true
    },
    {
        "source_sentence": "我自乞食，不覓汝革屣。」",
        "from": "T23n1447_002:1056c19_14",
        "context_with_next_sentence": true
    },
    {
        "source_sentence": "時諸苾芻以緣白佛，爾時世尊作是念：「今起過患，斯由嚴飾革屣。」",
        "from": "T23n1447_002:1056c19_15",
        "context_with_next_sentence": true
    },
    {
        "source_sentence": "世尊集諸苾芻告言：「六眾苾芻，見他著好革屣，強從他奪，諸婆羅門居士咸悉譏嫌。",
        "from": "T23n1447_002:1056c21_16",
        "context_with_next_sentence": true
    },
    {
        "source_sentence": "是故苾芻，不應著如是綵飾革屣。",
        "from": "T23n1447_002:1056c23_17",
        "context_with_next_sentence": true
    },
    {
        "source_sentence": "若著者，得越法罪。」",
        "from": "T23n1447_002:1056c23_18",
        "context_with_next_sentence": true
    },
    {
        "source_sentence": "緣在室羅筏城，聽著皮鞋。",
        "from": "T23n1447_002:1056c24_19",
        "context_with_next_sentence": true
    },
    {
        "source_sentence": "時諸苾芻為於皮鞋磨脚瘡。",
        "from": "T23n1447_002:1056c24_20",
        "context_with_next_sentence": true
    },
    {
        "source_sentence": "乞食之時，婆羅門居士見，作如是言：「聖者！",
        "from": "T23n1447_002:1056c25_21",
        "context_with_next_sentence": true
    },
    {
        "source_sentence": "脚被老烏所傷耶？」",
        "from": "T23n1447_002:1056c26_22",
        "context_with_next_sentence": true
    },
    {
        "source_sentence": "報言：「不爾，是皮鞋磨損。」",
        "from": "T23n1447_002:1056c26_23",
        "context_with_next_sentence": true
    },
    {
        "source_sentence": "「何不著其長帶？」",
        "from": "T23n1447_002:1056c27_24",
        "context_with_next_sentence": true
    },
    {
        "source_sentence": "答言：「世尊未許。」",
        "from": "T23n1447_002:1056c27_25",
        "context_with_next_sentence": true
    },
    {
        "source_sentence": "時諸苾芻以緣白佛，佛告諸苾芻：「聽著皮帶鞋。」",
        "from": "T23n1447_002:1056c28_26",
        "context_with_next_sentence": true
    },
    {
        "source_sentence": "緣在王舍城，爾時諸苾芻登鷲峯山。",
        "from": "T23n1447_002:1057a01_0",
        "context_with_next_sentence": true
    },
    {
        "source_sentence": "時有苾芻，於脚大指乃有瘡生，入城乞食。",
        "from": "T23n1447_002:1057a01_1",
        "context_with_next_sentence": true
    },
    {
        "source_sentence": "婆羅門居士等，問答如前。",
        "from": "T23n1447_002:1057a02_2",
        "context_with_next_sentence": true
    },
    {
        "source_sentence": "佛開許著重鞋。",
        "from": "T23n1447_002:1057a03_3",
        "context_with_next_sentence": true
    },
    {
        "source_sentence": "下山之時，又損脚跟，乃至佛開兩邊著替儭。",
        "from": "T23n1447_002:1057a03_4",
        "context_with_next_sentence": true
    },
    {
        "source_sentence": "攝頌曰：　菴鞋及靴鞋，　　富羅寒雪開；　獵師施熊皮，　　綴屣畜錐刀。",
        "from": "T23n1447_002:1057a04_5",
        "context_with_next_sentence": true
    },
    {
        "source_sentence": "緣在室羅筏城。",
        "from": "T23n1447_002:1057a07_0",
        "context_with_next_sentence": true
    },
    {
        "source_sentence": "時屬霖雨，諸苾芻等著青草鞋，便往乞食，苾芻脚上悉生疿子如芥子顆。",
        "from": "T23n1447_002:1057a07_1",
        "context_with_next_sentence": true
    },
    {
        "source_sentence": "時婆羅門居士等皆問：「聖者！",
        "from": "T23n1447_002:1057a09_0",
        "context_with_next_sentence": true
    },
    {
        "source_sentence": "何故脚上如是瘡耶？」",
        "from": "T23n1447_002:1057a09_1",
        "context_with_next_sentence": true
    },
    {
        "source_sentence": "答曰：「由其草鞋，遂令如此。」",
        "from": "T23n1447_002:1057a10_2",
        "context_with_next_sentence": true
    },
    {
        "source_sentence": "時婆羅門等白言：「聖者！",
        "from": "T23n1447_002:1057a10_3",
        "context_with_next_sentence": true
    },
    {
        "source_sentence": "何為不著[糸*邕]頭鞋耶？」",
        "from": "T23n1447_002:1057a11_4",
        "context_with_next_sentence": true
    },
    {
        "source_sentence": "答曰：「佛未許著。」",
        "from": "T23n1447_002:1057a11_5",
        "context_with_next_sentence": true
    },
    {
        "source_sentence": "世尊集苾芻，告言：「從今已後，聽諸苾芻著[糸*邕]頭鞋。」",
        "from": "T23n1447_002:1057a12_6",
        "context_with_next_sentence": true
    },
    {
        "source_sentence": "時室羅筏城，於街衢生草長盛，苾芻行時，脚踝被瘡。",
        "from": "T23n1447_002:1057a13_7",
        "context_with_next_sentence": true
    },
    {
        "source_sentence": "婆羅門居士等，乃至佛言：「聽著靴鞋。」",
        "from": "T23n1447_002:1057a14_8",
        "context_with_next_sentence": true
    },
    {
        "source_sentence": "惡生太子以迷癡故，殺劫比羅城諸釋種。",
        "from": "T23n1447_002:1057a15_9",
        "context_with_next_sentence": true
    },
    {
        "source_sentence": "時城中或有走向西者，或有投泥婆羅。",
        "from": "T23n1447_002:1057a16_10",
        "context_with_next_sentence": true
    },
    {
        "source_sentence": "入泥婆羅者，皆是具壽阿難陀眷屬。",
        "from": "T23n1447_002:1057a17_0",
        "context_with_next_sentence": true
    },
    {
        "source_sentence": "後室羅筏城商人，持諸貨物向泥婆羅，釋種見商人已，問曰：「我今遭斯困苦逼，阿難陀聖者豈不來此看我等耶？」",
        "from": "T23n1447_002:1057a17_1",
        "context_with_next_sentence": true
    },
    {
        "source_sentence": "時諸商人一心憶念，交易既了，還至室羅筏城，具報阿難陀聖者，眷屬在泥婆羅，作如是言。",
        "from": "T23n1447_002:1057a20_2",
        "context_with_next_sentence": true
    },
    {
        "source_sentence": "聖者阿難陀，於諸商人聞是語已，情懷愴然，即往泥婆羅國。",
        "from": "T23n1447_002:1057a22_3",
        "context_with_next_sentence": true
    },
    {
        "source_sentence": "國極寒雪，阿難陀手脚劈裂，迴還室羅筏城。",
        "from": "T23n1447_002:1057a23_4",
        "context_with_next_sentence": true
    },
    {
        "source_sentence": "諸苾芻見已，問言：「阿難陀！",
        "from": "T23n1447_002:1057a24_5",
        "context_with_next_sentence": true
    },
    {
        "source_sentence": "汝先手脚柔軟，猶如於舌，因何如是劈裂？」",
        "from": "T23n1447_002:1057a25_6",
        "context_with_next_sentence": true
    },
    {
        "source_sentence": "答言：「泥婆羅國，地近雪山。",
        "from": "T23n1447_002:1057a26_7",
        "context_with_next_sentence": true
    },
    {
        "source_sentence": "由風雪故，令我脚手如是。」",
        "from": "T23n1447_002:1057a26_8",
        "context_with_next_sentence": true
    },
    {
        "source_sentence": "又問：「汝之眷屬，於彼云何存活？」",
        "from": "T23n1447_002:1057a27_9",
        "context_with_next_sentence": true
    },
    {
        "source_sentence": "報言：「彼著富羅。」",
        "from": "T23n1447_002:1057a28_10",
        "context_with_next_sentence": true
    },
    {
        "source_sentence": "又問：「汝何故不著？」",
        "from": "T23n1447_002:1057a28_11",
        "context_with_next_sentence": true
    },
    {
        "source_sentence": "報言：「佛未許著。」",
        "from": "T23n1447_002:1057a29_12",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「有寒雪處應著富羅。」",
        "from": "T23n1447_002:1057a29_13",
        "context_with_next_sentence": true
    },
    {
        "source_sentence": "時具壽鄔波離白世尊曰：「如佛所說：『有雪寒處，應著富羅。』",
        "from": "T23n1447_002:1057b01_14",
        "context_with_next_sentence": true
    },
    {
        "source_sentence": "何者是寒雪國？」",
        "from": "T23n1447_002:1057b02_15",
        "context_with_next_sentence": true
    },
    {
        "source_sentence": "佛言：「椀中盛水凍者，是寒雪處。」",
        "from": "T23n1447_002:1057b03_16",
        "context_with_next_sentence": true
    },
    {
        "source_sentence": "復有一獵師，於苾芻處深生淨信。",
        "from": "T23n1447_002:1057b03_17",
        "context_with_next_sentence": true
    },
    {
        "source_sentence": "是時獵師獲一熊皮，便將奉施，苾芻不取。",
        "from": "T23n1447_002:1057b04_18",
        "context_with_next_sentence": true
    },
    {
        "source_sentence": "佛因到彼，佛即知而故問阿難陀曰：「獵師何故隨逐苾芻而行？」",
        "from": "T23n1447_002:1057b05_19",
        "context_with_next_sentence": true
    },
    {
        "source_sentence": "阿難陀復問彼苾芻，知已以緣白佛，佛言：「希有獵師，發清信心，縱令千種教化，終不肯息殺生之業，是故聽受熊皮。",
        "from": "T23n1447_002:1057b07_20",
        "context_with_next_sentence": true
    },
    {
        "source_sentence": "受已，於佛堂門扇下，安坐上，或於脚邊，能令明眼，并療痔疾。」",
        "from": "T23n1447_002:1057b09_21",
        "context_with_next_sentence": true
    },
    {
        "source_sentence": "時有一苾芻，皮屣底穿，將詣皮作家，令其科理，經久不還，遂乃從索。",
        "from": "T23n1447_002:1057b11_22",
        "context_with_next_sentence": true
    },
    {
        "source_sentence": "有異苾芻報曰：「汝何不自縫？」",
        "from": "T23n1447_002:1057b12_23",
        "context_with_next_sentence": true
    },
    {
        "source_sentence": "答言：「我雖善解，然世尊未許。」",
        "from": "T23n1447_002:1057b13_24",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「若有解者，應於屏處自縫皮鞋。」",
        "from": "T23n1447_002:1057b13_25",
        "context_with_next_sentence": true
    },
    {
        "source_sentence": "既蒙開許，即往彼苾芻處，報言：「具壽！",
        "from": "T23n1447_002:1057b15_26",
        "context_with_next_sentence": true
    },
    {
        "source_sentence": "世尊已許自縫綴。」",
        "from": "T23n1447_002:1057b16_27",
        "context_with_next_sentence": true
    },
    {
        "source_sentence": "報曰：「須得錐刀，及皮條等。」",
        "from": "T23n1447_002:1057b16_28",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「聽諸苾芻蓄其錐刀，皮條及線，並皆無犯。」",
        "from": "T23n1447_002:1057b17_29",
        "context_with_next_sentence": true
    },
    {
        "source_sentence": "根本說一切有部毘奈耶皮革事卷下",
        "from": "T23n1447_002:1057b19_0",
        "context_with_next_sentence": false
    }
]