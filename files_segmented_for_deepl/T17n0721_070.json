[
    {
        "source_sentence": "正法念處經卷第七十",
        "from": "T17n0721_070:0412a17_0",
        "context_with_next_sentence": true
    },
    {
        "source_sentence": "元魏婆羅門瞿曇般若流支譯",
        "from": "T17n0721_070:0412a19_0",
        "context_with_next_sentence": true
    },
    {
        "source_sentence": "身念處品之七",
        "from": "T17n0721_070:0412a20_0",
        "context_with_next_sentence": true
    },
    {
        "source_sentence": "「復次，修行者觀諸眾生業之果報。",
        "from": "T17n0721_070:0412a21_0",
        "context_with_next_sentence": true
    },
    {
        "source_sentence": "如此眾生應當啼哭，如何乃作歌舞戲笑，而不觀於放逸？",
        "from": "T17n0721_070:0412a21_1",
        "context_with_next_sentence": true
    },
    {
        "source_sentence": "眾生地獄受苦啼哭悲哀，不知眾生愛網所縛，以身口意作惡業故，墮於地獄、餓鬼、畜生，受大苦報，憂悲啼哭，受種種苦，如其業行，墮活地獄、黑繩地獄、眾合地獄、叫喚地獄、大叫喚地獄、焦熱地獄，五種愛故，愛於色聲香味觸故，為之所縛，流轉在於生死大海。",
        "from": "T17n0721_070:0412a23_2",
        "context_with_next_sentence": true
    },
    {
        "source_sentence": "如是修行者觀行岸住人已，如實知外身。",
        "from": "T17n0721_070:0412a29_3",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0412b02_0",
        "context_with_next_sentence": true
    },
    {
        "source_sentence": "觀欝單越，復有何等可愛山林？",
        "from": "T17n0721_070:0412b02_1",
        "context_with_next_sentence": true
    },
    {
        "source_sentence": "彼以聞慧或以天眼見：欝單越有一大山，名曰心順，縱廣一千由旬，於此山中常有緊那羅女，於山峯中歌眾妙音，河岸園林、平處山谷，多有華池，有諸林園，所謂吱多吱林，次名龍林，次名那梨吱羅林，次名婆那娑林，次名佉羅林，次名菴婆林，次名無遮林，次名金毘羅林，次名迦卑他林，次名孔雀林，次名俱翅羅林，次名鸚鵡林，次名河池林，次名蓮華林，次名優鉢羅林，次名辛頭波利多林，次名鳩羅婆迦林，次名命命鳥林，次名多羅林。",
        "from": "T17n0721_070:0412b03_2",
        "context_with_next_sentence": true
    },
    {
        "source_sentence": "如是林中，一切珍寶、美妙之音，一切人間歡喜受樂，癡愛所覆，轉增愛火，若有聞此緊那羅女歌頌之音，百倍增長。",
        "from": "T17n0721_070:0412b13_3",
        "context_with_next_sentence": true
    },
    {
        "source_sentence": "若有飢鹿，食草在口，聞此歌音，不覺遺墮；飛鳥在樹，雙鳥遊戲，啄食美果，聞此音聲，皆悉止住；眾蜂聞聲，不飲美味；若有仙人在虛空中聞其歌音，即住不行。",
        "from": "T17n0721_070:0412b15_4",
        "context_with_next_sentence": true
    },
    {
        "source_sentence": "如是心順山中緊那羅女歌頌之音，甚可愛樂。",
        "from": "T17n0721_070:0412b19_5",
        "context_with_next_sentence": true
    },
    {
        "source_sentence": "其山皆是毘琉璃寶，金銀為石，珊瑚為樹，真珠為沙，鉢婆羅池以頗梨寶為憂鉢羅，多有白鵝，其色如貝；復有諸鹿，七寶莊嚴。",
        "from": "T17n0721_070:0412b20_6",
        "context_with_next_sentence": true
    },
    {
        "source_sentence": "於園林中有俱翅羅、孔雀命命，其音可愛；復有池水，眾蜂莊嚴。",
        "from": "T17n0721_070:0412b23_7",
        "context_with_next_sentence": true
    },
    {
        "source_sentence": "如是心順山中一切眾人若見若聞，心生愛樂，遍於山上一切男女，歡喜戲笑，心生悅樂。",
        "from": "T17n0721_070:0412b25_8",
        "context_with_next_sentence": true
    },
    {
        "source_sentence": "此心順林復有第二可愛之事，如須彌山所出光明，上照二百由旬，心順山中光明，上照二千由旬，其光白淨，金樹光明，以毘琉璃山光力故，皆作白色。",
        "from": "T17n0721_070:0412b27_9",
        "context_with_next_sentence": true
    },
    {
        "source_sentence": "如須彌山王金色光明，草來近之，皆作金色，如是心順山光令一切禽獸、河池華樹皆作白色，以心順山光明力故。",
        "from": "T17n0721_070:0412c01_10",
        "context_with_next_sentence": true
    },
    {
        "source_sentence": "山有人住，名曰白人，光明亦白，住在此山，大力端嚴，心常歡喜，第一清淨，妙香塗身，華鬘莊嚴，歌舞戲笑，愛樂音聲，不生嫉姤，無我所心亦無我慢，一切光明皆作白色，種種末香以散其身，種種歌音聞之悅樂。",
        "from": "T17n0721_070:0412c04_11",
        "context_with_next_sentence": true
    },
    {
        "source_sentence": "如意之樹出香美酒，飲之無患，隨其所念，衣從樹出，衣無線縷經緯之別，種種飲食種種莊嚴，種種眾鳥出妙音聲令人睡息；復有妙音，種種眾鳥令其覺寤，種種花池生種種華。",
        "from": "T17n0721_070:0412c09_12",
        "context_with_next_sentence": true
    },
    {
        "source_sentence": "如是白光明人受業果相，如其所作上中下善業，受樂成就。",
        "from": "T17n0721_070:0412c13_13",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0412c15_0",
        "context_with_next_sentence": true
    },
    {
        "source_sentence": "觀此眾生，云何現見他善業盡而就死苦，云何不覺？",
        "from": "T17n0721_070:0412c15_1",
        "context_with_next_sentence": true
    },
    {
        "source_sentence": "初不生苦，於受生時，父母精血於尿道中，識生受胎，業風所集，和合動之，七日一變，名阿浮陀。",
        "from": "T17n0721_070:0412c16_2",
        "context_with_next_sentence": true
    },
    {
        "source_sentence": "阿浮陀中，以於先世不殺生故，識心不滅不爛。",
        "from": "T17n0721_070:0412c19_0",
        "context_with_next_sentence": true
    },
    {
        "source_sentence": "第二七日，名伽那身，煩惱癡識，不壞不滅，如是七七日，名曰肉團，住在胎中屎尿之間，若母動身、若母飲食被壓辛苦，如壓蒲桃。",
        "from": "T17n0721_070:0412c20_1",
        "context_with_next_sentence": true
    },
    {
        "source_sentence": "復以業風吹動肉團，肉團增長，生於五皰，所謂兩手、兩足及頭。",
        "from": "T17n0721_070:0412c23_2",
        "context_with_next_sentence": true
    },
    {
        "source_sentence": "復以業風所動增長，生於膜衣，從膜衣中有脈如筒，上衝生藏。",
        "from": "T17n0721_070:0412c24_3",
        "context_with_next_sentence": true
    },
    {
        "source_sentence": "若其母食冷食、熱食，或美不美，從筒孔中入其臍中，為胎中命，令其不死。",
        "from": "T17n0721_070:0412c26_4",
        "context_with_next_sentence": true
    },
    {
        "source_sentence": "如是胎中受大苦惱。",
        "from": "T17n0721_070:0412c27_5",
        "context_with_next_sentence": true
    },
    {
        "source_sentence": "若於胎中不死不壞，為尿月水之所穢污，十月住胎如在牢獄，苦惱逼迫，一切身分猶如山壓，從胎中出。",
        "from": "T17n0721_070:0412c28_6",
        "context_with_next_sentence": true
    },
    {
        "source_sentence": "既生之後，風日所觸，受大苦惱，棄之於地，隨意捨行，自嗽其指，指中生乳，以自增長而得壽命。",
        "from": "T17n0721_070:0413a01_7",
        "context_with_next_sentence": true
    },
    {
        "source_sentence": "增長嬰兒，轉成盛年，漸至衰老，時風所滅，眾生業故，業藏流轉，如業所作，或善不善，諸業成就。",
        "from": "T17n0721_070:0413a03_8",
        "context_with_next_sentence": true
    },
    {
        "source_sentence": "如此眾生現見業法果報苦惱而猶放逸，於生死中苦受之本，所謂生也，寒熱飢渴、疲極病瘦、愛別離苦、怨憎會苦。",
        "from": "T17n0721_070:0413a06_9",
        "context_with_next_sentence": true
    },
    {
        "source_sentence": "於生死中，生為大苦，破壞生具，生死流轉，無常苦空，生滅無我，云何欝單越人而不覺知？",
        "from": "T17n0721_070:0413a08_10",
        "context_with_next_sentence": true
    },
    {
        "source_sentence": "如此山谷園林、花果河池蓮花，一切皆當無常破壞，歸於虛空。",
        "from": "T17n0721_070:0413a10_11",
        "context_with_next_sentence": true
    },
    {
        "source_sentence": "如是眾生，一切皆死，生於天上，天上命終，隨其本業，墮於地獄、餓鬼、畜生。",
        "from": "T17n0721_070:0413a12_12",
        "context_with_next_sentence": true
    },
    {
        "source_sentence": "是修行者如是觀於業法果報，見生死過，於白光明人生悲愍心。",
        "from": "T17n0721_070:0413a13_13",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0413a16_0",
        "context_with_next_sentence": true
    },
    {
        "source_sentence": "欝單越國復有何等可愛山林？",
        "from": "T17n0721_070:0413a16_1",
        "context_with_next_sentence": true
    },
    {
        "source_sentence": "彼以聞慧或以天眼見：欝單越有一大山，名俱賒耶舍，縱廣千由旬，有蓮花池，名曰清涼，縱廣五百由旬，金色蓮花充滿其中，無有泥濁，於此池中多有眾蜂，鵝鴨鴛鴦以為莊嚴。",
        "from": "T17n0721_070:0413a17_2",
        "context_with_next_sentence": true
    },
    {
        "source_sentence": "蓮花池中有天俱賒耶舍之花、曼陀羅華，林樹華果、河谷園林、清涼之池，如前所說。",
        "from": "T17n0721_070:0413a21_3",
        "context_with_next_sentence": true
    },
    {
        "source_sentence": "於俱賒耶舍山半山之中五百由旬，有八萬四千殿，奇特可愛，真金為殿，白銀欄楯，白銀為殿，真金欄楯，頗梨為殿，毘琉璃寶以為欄楯；毘琉璃殿，頗梨欄楯，青寶玉殿，車璩欄楯，車璩寶殿，青因陀寶以為欄楯。",
        "from": "T17n0721_070:0413a23_4",
        "context_with_next_sentence": true
    },
    {
        "source_sentence": "如是諸寶欄楯互相間錯，鈴網彌覆，歌舞戲笑，伎樂音聲，心常歡喜，葡萄蔓覆，猶如天中善見大城、天善法堂，俱賒耶舍莊嚴大山亦復如是，八萬四千殿、園林河池、樹林花果一切具足。",
        "from": "T17n0721_070:0413a27_5",
        "context_with_next_sentence": true
    },
    {
        "source_sentence": "俱賒耶舍山中所住之人，名曰雜色，心常歡喜，歌舞戲笑，飲食樂故。",
        "from": "T17n0721_070:0413b03_6",
        "context_with_next_sentence": true
    },
    {
        "source_sentence": "「復次，修行者觀業果報。",
        "from": "T17n0721_070:0413b05_0",
        "context_with_next_sentence": true
    },
    {
        "source_sentence": "如是眾生何故不見愛別離苦？",
        "from": "T17n0721_070:0413b05_1",
        "context_with_next_sentence": true
    },
    {
        "source_sentence": "一切眾生恩愛別離，行於異處，不知一切皆當死滅，隨業受報。",
        "from": "T17n0721_070:0413b06_2",
        "context_with_next_sentence": true
    },
    {
        "source_sentence": "若有善業生人天中，若不善業，墮於地獄、餓鬼、畜生。",
        "from": "T17n0721_070:0413b07_3",
        "context_with_next_sentence": true
    },
    {
        "source_sentence": "此雜色人心懷放逸，不知厭足，愛著色聲香味觸樂，為愛所縛，愛河所漂、欲火所燒而不覺知，無常死滅，入大黑闇，不見老苦破壞少壯，不見死火欲來燒人，能令永離一切親愛。",
        "from": "T17n0721_070:0413b08_4",
        "context_with_next_sentence": true
    },
    {
        "source_sentence": "死如大火，燒人命樹，焚眾生林。",
        "from": "T17n0721_070:0413b13_5",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0413b14_0",
        "context_with_next_sentence": true
    },
    {
        "source_sentence": "欝單越人以何業故，生十山中？",
        "from": "T17n0721_070:0413b14_1",
        "context_with_next_sentence": true
    },
    {
        "source_sentence": "何等十山？",
        "from": "T17n0721_070:0413b15_2",
        "context_with_next_sentence": true
    },
    {
        "source_sentence": "一名僧迦賒山；二名平等峯山；三名勿力伽山；四名白雲持山；五名高聚山；六名鬘莊嚴山；七名因陀羅樂山；八名歡喜持山；九名心順山；十名俱賒耶舍莊嚴山。",
        "from": "T17n0721_070:0413b15_3",
        "context_with_next_sentence": true
    },
    {
        "source_sentence": "彼以聞慧或以天眼見此眾生前世善業生此山中：不殺、不盜、不邪婬、不飲酒，行十善業，生此山中。",
        "from": "T17n0721_070:0413b19_4",
        "context_with_next_sentence": true
    },
    {
        "source_sentence": "「復次，修行者觀業果報。",
        "from": "T17n0721_070:0413b21_5",
        "context_with_next_sentence": true
    },
    {
        "source_sentence": "以何業故，彼諸眾生色力形相勝餘眾生？",
        "from": "T17n0721_070:0413b22_6",
        "context_with_next_sentence": true
    },
    {
        "source_sentence": "彼以聞慧或以天眼見：此眾生正見行施，心不諂曲，不惱眾生，直心憐愍，順法修行，親近正法。",
        "from": "T17n0721_070:0413b23_7",
        "context_with_next_sentence": true
    },
    {
        "source_sentence": "以是因緣，身壞命終，生於善道四天王天、三十三天，於彼命終，生於此間，此間命終，生於彼處。",
        "from": "T17n0721_070:0413b25_8",
        "context_with_next_sentence": true
    },
    {
        "source_sentence": "「復次，修行者觀業果報。",
        "from": "T17n0721_070:0413b28_0",
        "context_with_next_sentence": true
    },
    {
        "source_sentence": "此諸眾生以何業故，而受勝報？",
        "from": "T17n0721_070:0413b28_1",
        "context_with_next_sentence": true
    },
    {
        "source_sentence": "彼以聞慧或以天眼見：此眾生以前世時，於怖畏者施以無畏，見人就死，出於右門，反縛而出，將至塚間，打惡聲鼓，遣旃陀羅，欲斷其命，贖之令脫。",
        "from": "T17n0721_070:0413b29_2",
        "context_with_next_sentence": true
    },
    {
        "source_sentence": "以是因緣，身壞命終生於善道，若四天王天、三十三天、若夜摩天。",
        "from": "T17n0721_070:0413c03_3",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0413c06_0",
        "context_with_next_sentence": true
    },
    {
        "source_sentence": "此諸眾生以何業故，於勝天中勝於餘天色相可愛、眾人供養？",
        "from": "T17n0721_070:0413c06_1",
        "context_with_next_sentence": true
    },
    {
        "source_sentence": "彼以聞慧或以天眼見：此眾生於前世時，樂聞正法，聽佛正法，聖法毘尼，讀誦佛法乃至一偈，讀誦思惟，以聞一句正法因緣，作轉輪王，主四天下，從此命終生於天上，一返、二返乃至七返，於六欲天，謂四天王處、三十三天、夜摩天、兜率陀天、化樂天、他化自在天，從天命終，來生此間。",
        "from": "T17n0721_070:0413c08_0",
        "context_with_next_sentence": true
    },
    {
        "source_sentence": "以善心故，受於色聲香味觸樂，還生天上，天上命終，先聞法故，於未來世得初禪定，生梵身天、若梵眾天、若大梵天。",
        "from": "T17n0721_070:0413c14_1",
        "context_with_next_sentence": true
    },
    {
        "source_sentence": "復以聞法種子因緣力故，於未來世得第二禪，從此命終生少光天、無量光天、光音天。",
        "from": "T17n0721_070:0413c17_2",
        "context_with_next_sentence": true
    },
    {
        "source_sentence": "復以聞法種子因緣力故，於未來世得第三禪，生遍淨天、福德生天。",
        "from": "T17n0721_070:0413c19_3",
        "context_with_next_sentence": true
    },
    {
        "source_sentence": "復以聞法修行因緣，問難思惟，於未來世得第四禪，以離著智火，燒煩惱樹，生無量善天、遍善天、廣果天。",
        "from": "T17n0721_070:0413c20_4",
        "context_with_next_sentence": true
    },
    {
        "source_sentence": "復以聞法因緣種子修行、讀誦、問難思惟，為邪見說，令住正見，盡一切有，度於險難，得緣覺道，若發阿耨多羅三藐三菩提願，則成無上正覺、明行足、善逝、世間解、無上士、調御丈夫、天人師、佛、世尊。",
        "from": "T17n0721_070:0413c23_5",
        "context_with_next_sentence": true
    },
    {
        "source_sentence": "以聞正法因緣力故。",
        "from": "T17n0721_070:0413c27_6",
        "context_with_next_sentence": true
    },
    {
        "source_sentence": "聞正法者，謂聞布施、持戒以為根本。",
        "from": "T17n0721_070:0413c28_7",
        "context_with_next_sentence": true
    },
    {
        "source_sentence": "何以故？",
        "from": "T17n0721_070:0413c29_0",
        "context_with_next_sentence": true
    },
    {
        "source_sentence": "此聞法者，若在家、出家聞布施果，既了知已，而行布施。",
        "from": "T17n0721_070:0413c29_1",
        "context_with_next_sentence": true
    },
    {
        "source_sentence": "知布施果，聞持戒果，而持禁戒。",
        "from": "T17n0721_070:0414a01_2",
        "context_with_next_sentence": true
    },
    {
        "source_sentence": "聞智慧果，修集智慧，聞已即得生天，終得解脫。",
        "from": "T17n0721_070:0414a02_3",
        "context_with_next_sentence": true
    },
    {
        "source_sentence": "是聞法者，生天涅槃之種子也。",
        "from": "T17n0721_070:0414a03_4",
        "context_with_next_sentence": true
    },
    {
        "source_sentence": "於一切施，若資生施、若無畏施、若以戒施，聞正法施最為第一。",
        "from": "T17n0721_070:0414a03_5",
        "context_with_next_sentence": true
    },
    {
        "source_sentence": "若聽正法，第一持戒。",
        "from": "T17n0721_070:0414a05_6",
        "context_with_next_sentence": true
    },
    {
        "source_sentence": "若聞正法，為他人說，令捨不善，令法增長，是正法父。",
        "from": "T17n0721_070:0414a05_7",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0414a08_0",
        "context_with_next_sentence": true
    },
    {
        "source_sentence": "過欝單越，復有何等人住？",
        "from": "T17n0721_070:0414a08_1",
        "context_with_next_sentence": true
    },
    {
        "source_sentence": "彼以聞慧或以天眼見：欝單越北，有國縱廣二千由旬。",
        "from": "T17n0721_070:0414a09_2",
        "context_with_next_sentence": true
    },
    {
        "source_sentence": "一名迦賒毘利，縱廣三百由旬，有河名迦賒毘梨，人所住處亦名迦賒毘梨，河池蓮花，花果園林枝葉相覆如前所說。",
        "from": "T17n0721_070:0414a10_3",
        "context_with_next_sentence": true
    },
    {
        "source_sentence": "過此國已，有河名阿彌多，其邊縱廣七百由旬，園林華池皆悉具足亦如前說。",
        "from": "T17n0721_070:0414a13_4",
        "context_with_next_sentence": true
    },
    {
        "source_sentence": "阿彌多河邊有五國土：一名天冠池國；二名波羅賒池國；三名鬘衣國；四名孔雀音國；五名山澗住國。",
        "from": "T17n0721_070:0414a14_5",
        "context_with_next_sentence": true
    },
    {
        "source_sentence": "天冠池國縱廣一百五十由旬，波羅賒池國縱廣一百五十由旬，其鬘衣國縱廣二百由旬，孔雀音國縱廣一百由旬，山澗住國縱廣一百由旬。",
        "from": "T17n0721_070:0414a17_6",
        "context_with_next_sentence": true
    },
    {
        "source_sentence": "復有十國，一一國土各百由旬。",
        "from": "T17n0721_070:0414a20_7",
        "context_with_next_sentence": true
    },
    {
        "source_sentence": "何等為十？",
        "from": "T17n0721_070:0414a21_8",
        "context_with_next_sentence": true
    },
    {
        "source_sentence": "一名拘登伽國；二名持香國；三名黑腹國；四名轉目國；五名山嶮岸國；六名順行國；七名四方國；八名圓國；九名髮覆國；十名僧伽多國。",
        "from": "T17n0721_070:0414a21_9",
        "context_with_next_sentence": true
    },
    {
        "source_sentence": "復觀此國，河池園林花果具足亦如前說。",
        "from": "T17n0721_070:0414a24_10",
        "context_with_next_sentence": true
    },
    {
        "source_sentence": "彼洲四方，人面亦然，如閻浮提人面像大洲，上廣下狹，欝單越人面像大洲，亦復如是。",
        "from": "T17n0721_070:0414a25_11",
        "context_with_next_sentence": true
    },
    {
        "source_sentence": "觀鬱單越國，一切洲渚、山谷園林、華果河池、禽獸具足。",
        "from": "T17n0721_070:0414a27_12",
        "context_with_next_sentence": true
    },
    {
        "source_sentence": "如是觀已，如實知外身。",
        "from": "T17n0721_070:0414a28_13",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0414b01_0",
        "context_with_next_sentence": true
    },
    {
        "source_sentence": "過欝單越國、瞿陀尼國二國中間，復有何等山林海渚？",
        "from": "T17n0721_070:0414b01_1",
        "context_with_next_sentence": true
    },
    {
        "source_sentence": "彼以聞慧或以天眼見：欝單越國、瞿陀尼國二國中間，有一大海，名曰普眼，廣一萬由旬，有一水眼，廣一由旬，龍勢力故。",
        "from": "T17n0721_070:0414b02_2",
        "context_with_next_sentence": true
    },
    {
        "source_sentence": "過此大海，有一大山，名遊戲鬘，縱廣十千由旬，色如聚墨，龍氣燒故。",
        "from": "T17n0721_070:0414b05_3",
        "context_with_next_sentence": true
    },
    {
        "source_sentence": "過此山已，有一大海，名具思彌，縱廣一千由旬，多有大魚，堤彌魚、堤彌鯢羅魚、軍毘羅魚、那迦羅魚，如是等魚充滿海中，其海甚深，見者怖畏。",
        "from": "T17n0721_070:0414b07_4",
        "context_with_next_sentence": true
    },
    {
        "source_sentence": "於此海中有樂住龍，離於瞋恚。",
        "from": "T17n0721_070:0414b10_5",
        "context_with_next_sentence": true
    },
    {
        "source_sentence": "過此大海，有一大海，名曰水雲，縱廣十千由旬。",
        "from": "T17n0721_070:0414b11_6",
        "context_with_next_sentence": true
    },
    {
        "source_sentence": "於此海中，大波涌出，或十由旬、二十由旬、三十由旬。",
        "from": "T17n0721_070:0414b12_7",
        "context_with_next_sentence": true
    },
    {
        "source_sentence": "過此海已，有一大洲，名真珠蛤，多有真珠，若魚、若龍於水中死，棄於此洲，其洲縱廣一千由旬。",
        "from": "T17n0721_070:0414b13_8",
        "context_with_next_sentence": true
    },
    {
        "source_sentence": "過此洲已，有一大山，名曰寶山，縱廣正等五千由旬，七寶山峯、毘琉璃等，猶如第二須彌山王。",
        "from": "T17n0721_070:0414b15_9",
        "context_with_next_sentence": true
    },
    {
        "source_sentence": "過此山已，有甄叔迦林，縱廣二千由旬，種種園林花果具足。",
        "from": "T17n0721_070:0414b17_10",
        "context_with_next_sentence": true
    },
    {
        "source_sentence": "過此林已，有一大山，縱廣五千由旬，金蓮華池鵝鴨眾峯出眾音聲。",
        "from": "T17n0721_070:0414b19_11",
        "context_with_next_sentence": true
    },
    {
        "source_sentence": "過此山已，有一大海，縱廣十千由旬，金色之水充滿其中，出金色光，海有金山，名曰金水，高五百由旬。",
        "from": "T17n0721_070:0414b20_12",
        "context_with_next_sentence": true
    },
    {
        "source_sentence": "過此山已，有瞿陀尼，縱廣九千由旬，有十億聚落，一萬二千城，第一大城其數五百，如閻浮提有三百餘大城，所謂波吒梨弗多城，如是瞿陀尼大雲聚等五百大城。",
        "from": "T17n0721_070:0414b23_13",
        "context_with_next_sentence": true
    },
    {
        "source_sentence": "其大雲聚城，縱廣十二由旬，四交街巷屋宅樓閣充滿城中，住於中國第一大城，名曰百門，次名欄楯，次名泥目羅，次名光明，次名山谷。",
        "from": "T17n0721_070:0414b27_0",
        "context_with_next_sentence": true
    },
    {
        "source_sentence": "有如是等第一大城攝於中城。",
        "from": "T17n0721_070:0414c01_1",
        "context_with_next_sentence": true
    },
    {
        "source_sentence": "復有大國，名伽多支，次名僧差那多國，次名摩尼國，次名銀國，次名幡國，有如是等第一大國。",
        "from": "T17n0721_070:0414c01_2",
        "context_with_next_sentence": true
    },
    {
        "source_sentence": "譬如閻浮提中第一大國謂迦尸國、憍薩羅國、摩伽陀國，瞿陀尼國第一國土，亦復如是。",
        "from": "T17n0721_070:0414c03_3",
        "context_with_next_sentence": true
    },
    {
        "source_sentence": "次有中國，謂尼棄羅國，次名單持國，次名遮都羅國，次名俱蘭荼國，次名鞞多娑國，次名窟行國。",
        "from": "T17n0721_070:0414c05_4",
        "context_with_next_sentence": true
    },
    {
        "source_sentence": "瞿陀尼界有如是等第一中國，有二十五國攝一切國，如閻浮提十八大國。",
        "from": "T17n0721_070:0414c08_5",
        "context_with_next_sentence": true
    },
    {
        "source_sentence": "瞿陀尼國有五大河：一名廣河；二名均周師波帝河；三名月力河；四名樂水河；五名僧吱那河。",
        "from": "T17n0721_070:0414c09_6",
        "context_with_next_sentence": true
    },
    {
        "source_sentence": "如閻浮提四大河，所謂恒伽河、辛頭河、婆叉河、斯陀河。",
        "from": "T17n0721_070:0414c12_7",
        "context_with_next_sentence": true
    },
    {
        "source_sentence": "瞿陀尼國有五大山，何等為五？",
        "from": "T17n0721_070:0414c13_8",
        "context_with_next_sentence": true
    },
    {
        "source_sentence": "一名龍飛山；二名三峯山；三名珠門山；四名百節山；五名堅山。",
        "from": "T17n0721_070:0414c14_9",
        "context_with_next_sentence": true
    },
    {
        "source_sentence": "如閻浮提中有四大山，何等為四？",
        "from": "T17n0721_070:0414c15_10",
        "context_with_next_sentence": true
    },
    {
        "source_sentence": "一名雪山；二名民陀山；三名摩羅耶山；四名鷄羅娑山。",
        "from": "T17n0721_070:0414c16_11",
        "context_with_next_sentence": true
    },
    {
        "source_sentence": "瞿陀尼國有三大池：一名深岸池；二名無間池；三名放光池。",
        "from": "T17n0721_070:0414c17_12",
        "context_with_next_sentence": true
    },
    {
        "source_sentence": "如閻浮提阿那婆達多池及瞻波池。",
        "from": "T17n0721_070:0414c19_0",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0414c20_0",
        "context_with_next_sentence": true
    },
    {
        "source_sentence": "觀瞿陀尼何所受用？",
        "from": "T17n0721_070:0414c20_1",
        "context_with_next_sentence": true
    },
    {
        "source_sentence": "彼以聞慧或以天眼見：瞿陀尼多饒牛犢，一切女人皆有三乳，如閻浮提女人十月乃產，瞿陀尼人亦復如是。",
        "from": "T17n0721_070:0414c21_2",
        "context_with_next_sentence": true
    },
    {
        "source_sentence": "如閻浮提女人二乳流汁，瞿陀尼女人三乳流汁亦復如是。",
        "from": "T17n0721_070:0414c23_3",
        "context_with_next_sentence": true
    },
    {
        "source_sentence": "如閻浮提園林具足，花果河池一切具足，其果半味，其華半香，河水半味。",
        "from": "T17n0721_070:0414c25_0",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0414c27_0",
        "context_with_next_sentence": true
    },
    {
        "source_sentence": "眾生何業生瞿陀尼？",
        "from": "T17n0721_070:0414c27_1",
        "context_with_next_sentence": true
    },
    {
        "source_sentence": "以下中業生瞿陀尼，彼以聞慧或以天眼見餘生處，少戒少施、少業少順法行。",
        "from": "T17n0721_070:0414c28_2",
        "context_with_next_sentence": true
    },
    {
        "source_sentence": "云何少戒？",
        "from": "T17n0721_070:0414c29_3",
        "context_with_next_sentence": true
    },
    {
        "source_sentence": "於前生處以貧窮故，受雇持戒，或畏刑罰，以清淨心禮佛法僧，親近國王，得財布施，以近王故，不讀誦經，施非福田，貪邪見人謂為福田，十善垢濁，行不清淨業因緣故，閻浮提死，生瞿陀尼。",
        "from": "T17n0721_070:0415a01_4",
        "context_with_next_sentence": true
    },
    {
        "source_sentence": "如是不知善不善故，食半味食，少智少慧，貪著女人先業因緣，生瞿陀尼。",
        "from": "T17n0721_070:0415a05_5",
        "context_with_next_sentence": true
    },
    {
        "source_sentence": "一切眾生以業藏故，由業故、行業故流轉，如其所作善不善業，得如是果。",
        "from": "T17n0721_070:0415a07_6",
        "context_with_next_sentence": true
    },
    {
        "source_sentence": "若作善業，生人天中；若不善業，墮於地獄、餓鬼、畜生。",
        "from": "T17n0721_070:0415a08_7",
        "context_with_next_sentence": true
    },
    {
        "source_sentence": "以業因緣，得相似果，如種種子。",
        "from": "T17n0721_070:0415a10_8",
        "context_with_next_sentence": true
    },
    {
        "source_sentence": "譬如種穀得穀，種麥得麥，稗子生稗，如以種子種於薄地，收果減少；若以種子種之良田，多收果實。",
        "from": "T17n0721_070:0415a10_9",
        "context_with_next_sentence": true
    },
    {
        "source_sentence": "如種赤稻，不生餘物，種豆得豆，種苷蔗者則得苷蔗。",
        "from": "T17n0721_070:0415a13_10",
        "context_with_next_sentence": true
    },
    {
        "source_sentence": "以田勝故，得果亦勝，如三種田：一者福田施；二者福田苦施；三者苦施。",
        "from": "T17n0721_070:0415a14_11",
        "context_with_next_sentence": true
    },
    {
        "source_sentence": "福田施者，名之為上；福田苦施，名之為中；苦施為下，除思功德。",
        "from": "T17n0721_070:0415a15_12",
        "context_with_next_sentence": true
    },
    {
        "source_sentence": "譬如外三種田，一者饒石，亦多水衣，名為中田；二者其水豐足，無有草穢，又無水衣，亦無寇賊，名為上田；三者多有水衣草穢，其水不調，又多寇賊，是名下田。",
        "from": "T17n0721_070:0415a17_13",
        "context_with_next_sentence": true
    },
    {
        "source_sentence": "若諸田夫勤加功力，則得果實。",
        "from": "T17n0721_070:0415a20_14",
        "context_with_next_sentence": true
    },
    {
        "source_sentence": "此內外法，以業藏故，隨業流轉，業轉而行，各各勢力、各各因緣、各各受生。",
        "from": "T17n0721_070:0415a21_15",
        "context_with_next_sentence": true
    },
    {
        "source_sentence": "瞿陀尼人不修淨業故，生於此處，命終自業流轉生死。",
        "from": "T17n0721_070:0415a23_16",
        "context_with_next_sentence": true
    },
    {
        "source_sentence": "如是修行者觀外法業已，如實知外身。",
        "from": "T17n0721_070:0415a24_17",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0415a26_0",
        "context_with_next_sentence": true
    },
    {
        "source_sentence": "過瞿陀尼，復有何等山河海渚？",
        "from": "T17n0721_070:0415a26_1",
        "context_with_next_sentence": true
    },
    {
        "source_sentence": "彼以聞慧或以天眼見：瞿陀尼國、弗婆提國，兩洲中間有一大海，名清淨水，縱廣一萬二千由旬，清水盈滿，多有螺貝、堤彌魚、提鯢羅魚、那迦魚、摩伽羅魚、軍毘羅魚、失收摩羅魚，魚亦青色。",
        "from": "T17n0721_070:0415a27_2",
        "context_with_next_sentence": true
    },
    {
        "source_sentence": "過此海已，有珊瑚山，縱廣五千由旬，毒害眾生，住在山中。",
        "from": "T17n0721_070:0415b02_3",
        "context_with_next_sentence": true
    },
    {
        "source_sentence": "過此山已，有熱水海，多有毒蛇，毒蛇氣故，令海水熱；無有一眾生，以蛇毒故，眾生皆死，以毒熱故。",
        "from": "T17n0721_070:0415b03_4",
        "context_with_next_sentence": true
    },
    {
        "source_sentence": "過此海已，有一大海，名曰赤海，縱廣一萬五千由旬，龍、阿修羅住此海下，以飲食故，互相瞋恚，常共鬪諍。",
        "from": "T17n0721_070:0415b05_5",
        "context_with_next_sentence": true
    },
    {
        "source_sentence": "有龍名曰摩多梨那，有阿修羅名僧伽多。",
        "from": "T17n0721_070:0415b07_6",
        "context_with_next_sentence": true
    },
    {
        "source_sentence": "過此海已，有一大洲，名羅剎女國，縱廣二千由旬，有羅剎女，名曰長髮，住在此洲，噉食火燒香花及肉，一念能行二千由旬，常求人便，心常憶念。",
        "from": "T17n0721_070:0415b08_7",
        "context_with_next_sentence": true
    },
    {
        "source_sentence": "是羅剎洲，骸骨血肉、狼藉臭穢充滿其洲。",
        "from": "T17n0721_070:0415b12_8",
        "context_with_next_sentence": true
    },
    {
        "source_sentence": "過此洲已，有一大洲，名毘舍遮鬼女國，縱廣五千由旬，毘舍遮鬼，名曰髮覆，住在此洲。",
        "from": "T17n0721_070:0415b13_9",
        "context_with_next_sentence": true
    },
    {
        "source_sentence": "過此洲已，有一大山，名曰饒山，縱廣五百千由旬，多饒樹林，所謂那梨吱羅樹，次名波那婆樹，次名無遮果樹，次名多羅樹，次名多摩羅樹，次名卑耶羅樹，次名俱羅迦樹，次名陀婆樹，次名佉提羅樹，次名提羅迦樹，次名阿殊那樹，次名迦曇婆樹，次名泥荼羅婆樹，次名佉殊羅樹，次名菴婆羅樹，次名卑末槃陀樹，次名婆多利樹，次名婆吒樹，次名甄叔迦樹，次名龍樹，次名無憂樹，次名騏隣陀樹，次名吱多迦樹，次名迦尼迦羅樹，次名阿堤目多迦樹，次名那浮摩利迦樹，次名波吒迦樹，次名波吒羅樹，次名迦卑他樹，次名毘羅婆樹，次名天木香樹，次名波頭摩樹，次名瞻波迦樹，次名迦羅毘略迦樹，次名青無憂樹，次名鳩羅婆迦樹，次名軍陀樹，次名婆陀羅樹，次名鳩吒闍樹。",
        "from": "T17n0721_070:0415b15_10",
        "context_with_next_sentence": true
    },
    {
        "source_sentence": "多有如是種種果樹，處處流泉，乾闥婆王遊戲彼林。",
        "from": "T17n0721_070:0415c01_11",
        "context_with_next_sentence": true
    },
    {
        "source_sentence": "過此山已，有一大海，縱廣五百由旬，名曰乳水，其水色味如乳無異，海有大魚，長五由旬，住在海中。",
        "from": "T17n0721_070:0415c02_12",
        "context_with_next_sentence": true
    },
    {
        "source_sentence": "過此海已，有一沙山，縱廣一千由旬，無有林樹及諸藥草。",
        "from": "T17n0721_070:0415c05_13",
        "context_with_next_sentence": true
    },
    {
        "source_sentence": "過此山已，有一大海，名曰龍滿，縱廣六千由旬，海有諸龍，名栴遮羅，住此海中，自相鬪諍，樂注大雨。",
        "from": "T17n0721_070:0415c06_14",
        "context_with_next_sentence": true
    },
    {
        "source_sentence": "過此海已，有一大海，名蘇無陀羅，縱廣二千由旬，其水不動，清淨湛然，多有軍毘羅魚、那迦羅魚、失收摩羅魚、螺貝之屬。",
        "from": "T17n0721_070:0415c08_15",
        "context_with_next_sentence": true
    },
    {
        "source_sentence": "「復次，修行者知業法果。",
        "from": "T17n0721_070:0415c12_0",
        "context_with_next_sentence": true
    },
    {
        "source_sentence": "彼以聞慧或以天眼見：如說處山河海渚、林樹之處，無有一處不生不死、不生不滅，一切恩愛無不別離，無有一處非業故行，無有一處而非業藏，無有一處非業流轉，受自業果，或生或死，無有山河海渚非生死處，山河海渚無鍼鋒許非我生處，百千千億、億億百千生死之中，皆愛別離、怨憎合會，百千千億、億億百千生死之處，墮於地獄、餓鬼、畜生，無始無終，貪瞋癡網之所繫縛，流轉生死。",
        "from": "T17n0721_070:0415c12_1",
        "context_with_next_sentence": true
    },
    {
        "source_sentence": "是故應當厭離生死，勿生貪著。",
        "from": "T17n0721_070:0415c21_2",
        "context_with_next_sentence": true
    },
    {
        "source_sentence": "此生死者，甚為苦惱，久受堅牢，痛苦難忍，老死憂悲苦惱愁毒，一切有生必當墮落，歸破壞門。",
        "from": "T17n0721_070:0415c22_3",
        "context_with_next_sentence": true
    },
    {
        "source_sentence": "於生死中，無有少常，譬如日出，無有少闇，觀生死中亦復如是。",
        "from": "T17n0721_070:0415c24_4",
        "context_with_next_sentence": true
    },
    {
        "source_sentence": "如是修行者觀外身，得如實知外身。",
        "from": "T17n0721_070:0415c25_5",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0415c27_0",
        "context_with_next_sentence": true
    },
    {
        "source_sentence": "過平等海，復有何等山河海渚？",
        "from": "T17n0721_070:0415c27_1",
        "context_with_next_sentence": true
    },
    {
        "source_sentence": "彼以聞慧或以天眼見：弗婆提國，縱廣八千由旬，多有眷屬，小洲具足，聚落城邑、河池林樹、洲渚山窟、行列樹林、花果禽獸一切具足。",
        "from": "T17n0721_070:0415c28_2",
        "context_with_next_sentence": true
    },
    {
        "source_sentence": "有六大山：一名大波賒山；二名新鬘山；三名孔雀集山；四名獸峪山；五名海高山；六名真珠鬘山。",
        "from": "T17n0721_070:0416a02_3",
        "context_with_next_sentence": true
    },
    {
        "source_sentence": "遍弗婆提，如閻浮提有四大山，如前所說。",
        "from": "T17n0721_070:0416a04_4",
        "context_with_next_sentence": true
    },
    {
        "source_sentence": "大波賒山，縱廣三千由旬，於此山中有三大林，其一一林皆悉縱廣一千由旬，一名須彌林，二名流水林，三名峪鬘林，眾樹具足，所謂呵梨勒樹，次名平面樹，次名峪生樹，次名枝等樹，次名岸生樹，次名石生樹。",
        "from": "T17n0721_070:0416a05_5",
        "context_with_next_sentence": true
    },
    {
        "source_sentence": "如閻浮提樹說。",
        "from": "T17n0721_070:0416a10_6",
        "context_with_next_sentence": true
    },
    {
        "source_sentence": "住此山者，名大鬘人。",
        "from": "T17n0721_070:0416a10_7",
        "context_with_next_sentence": true
    },
    {
        "source_sentence": "山中有河，名婆盧河，次名流沙河，次名狹流河，次名速流河，次名龍水河，次名光林河，次名征迦河。",
        "from": "T17n0721_070:0416a11_8",
        "context_with_next_sentence": true
    },
    {
        "source_sentence": "第二大山，名曰林鬘，縱廣一千由旬，此山有林，名鳩吒林，次名行林，次名天木行林，次名烟林，次名久垂林。",
        "from": "T17n0721_070:0416a13_9",
        "context_with_next_sentence": true
    },
    {
        "source_sentence": "山中有河，一名多羅覆，次名角圍河，次名愛水河，次名攝念河，次名烟笑河。",
        "from": "T17n0721_070:0416a16_10",
        "context_with_next_sentence": true
    },
    {
        "source_sentence": "林鬘山中所住之人，名俱知羅。",
        "from": "T17n0721_070:0416a17_11",
        "context_with_next_sentence": true
    },
    {
        "source_sentence": "「復次，修行者觀第三山，名孔雀聚，縱廣千由旬，此山有四大林：一名雲林；二名百池林；三名高吼林；四名真珠輪林。",
        "from": "T17n0721_070:0416a19_0",
        "context_with_next_sentence": true
    },
    {
        "source_sentence": "復有大河，所謂泥均輪陀河，次名大喜河，次名愛林河，次名先流河，次名吉河。",
        "from": "T17n0721_070:0416a21_1",
        "context_with_next_sentence": true
    },
    {
        "source_sentence": "於孔雀聚山有住人，名曰青咽。",
        "from": "T17n0721_070:0416a23_2",
        "context_with_next_sentence": true
    },
    {
        "source_sentence": "「復次，修行者觀弗婆提，有第四山，名獸峪，此山有林，名闍知羅林，次名可愛林，次名彌伽林，花果具足亦如前說。",
        "from": "T17n0721_070:0416a25_0",
        "context_with_next_sentence": true
    },
    {
        "source_sentence": "林中有河，名涅茂迦，次名普笑，次名歌羅羅。",
        "from": "T17n0721_070:0416a27_1",
        "context_with_next_sentence": true
    },
    {
        "source_sentence": "林中有獸，名曰調伏，次名普影，次名毛獸，次名見走，次名為馬，次名無道，次名仙獸，次名多羅頭拏，次名好耳，次名象頭，次名第一兒，次名愛影，次名兔毛，次名駝身，次名黑尾，次名白頭，次名端正，次名蛇舌，次名狗牙，次名伽婆耶，次名鉗婆，次名碓井井。",
        "from": "T17n0721_070:0416a28_2",
        "context_with_next_sentence": true
    },
    {
        "source_sentence": "如是等獸，閻浮提中，或有或無。",
        "from": "T17n0721_070:0416b05_3",
        "context_with_next_sentence": true
    },
    {
        "source_sentence": "獸峪山中，園林流池、華果樹木一切具足，亦如前說。",
        "from": "T17n0721_070:0416b06_4",
        "context_with_next_sentence": true
    },
    {
        "source_sentence": "一切華池，如閻浮提。",
        "from": "T17n0721_070:0416b07_5",
        "context_with_next_sentence": true
    },
    {
        "source_sentence": "住獸峪山人，名曰速力。",
        "from": "T17n0721_070:0416b07_6",
        "context_with_next_sentence": true
    },
    {
        "source_sentence": "「復次，修行者觀弗婆提國，有第五山，名曰海高，縱廣一千由旬，園林流池、華果具足，亦如前說。",
        "from": "T17n0721_070:0416b09_0",
        "context_with_next_sentence": true
    },
    {
        "source_sentence": "此山有林，名曰三滴林，次名咽喉閉林，次名山林。",
        "from": "T17n0721_070:0416b11_1",
        "context_with_next_sentence": true
    },
    {
        "source_sentence": "林中有河，名曰三角，次名高喚，次名石聲。",
        "from": "T17n0721_070:0416b12_2",
        "context_with_next_sentence": true
    },
    {
        "source_sentence": "人住海高山者，名遮株羅。",
        "from": "T17n0721_070:0416b13_3",
        "context_with_next_sentence": true
    },
    {
        "source_sentence": "觀海高山已，如實知外身。",
        "from": "T17n0721_070:0416b13_4",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0416b15_0",
        "context_with_next_sentence": true
    },
    {
        "source_sentence": "觀弗婆提有何等山？",
        "from": "T17n0721_070:0416b15_1",
        "context_with_next_sentence": true
    },
    {
        "source_sentence": "彼以聞慧或以天眼見：第六山，名真珠鬘，縱廣一千由旬，園林流池周遍具足，種種花果、禽獸具足，亦如前說。",
        "from": "T17n0721_070:0416b16_2",
        "context_with_next_sentence": true
    },
    {
        "source_sentence": "真珠鬘山出一大河，名不見岸，廣一由旬。",
        "from": "T17n0721_070:0416b18_3",
        "context_with_next_sentence": true
    },
    {
        "source_sentence": "有人住於真珠鬘山，名曰普眼。",
        "from": "T17n0721_070:0416b19_4",
        "context_with_next_sentence": true
    },
    {
        "source_sentence": "如是弗婆提，六山圍遶。",
        "from": "T17n0721_070:0416b20_5",
        "context_with_next_sentence": true
    },
    {
        "source_sentence": "弗婆提國有三大城：一名善門城；二名山樂城；三名普遊戲城。",
        "from": "T17n0721_070:0416b20_6",
        "context_with_next_sentence": true
    },
    {
        "source_sentence": "一一大城廣三由旬，中下之城有六十三。",
        "from": "T17n0721_070:0416b22_7",
        "context_with_next_sentence": true
    },
    {
        "source_sentence": "有一中城，名鳩吒含，次名大波舍，次名普吼城，有如是等中城之中。",
        "from": "T17n0721_070:0416b23_8",
        "context_with_next_sentence": true
    },
    {
        "source_sentence": "第一最大下城，名一切負，次名大音城，次名曠野孔穴城。",
        "from": "T17n0721_070:0416b24_9",
        "context_with_next_sentence": true
    },
    {
        "source_sentence": "有如是等小城之中，第一最大。",
        "from": "T17n0721_070:0416b26_10",
        "context_with_next_sentence": true
    },
    {
        "source_sentence": "復有三億五十萬三千五百五十六聚落，第一聚落，名迦尸摩羅，次名水沫，次名根村，次名樹啼村，次名一切人，次名葉聚落，次名毘頭羅，次名波迦村，次名毘吒聚落，次名摩摩聚落，次名那提，次名伽吒瓮，次名徒呵，次名林聚落，次名赤旋，次名阿叉，次名風吹，次名鬘村，次名頂樹，次名黑飯。",
        "from": "T17n0721_070:0416b26_11",
        "context_with_next_sentence": true
    },
    {
        "source_sentence": "有如是等第一聚落。",
        "from": "T17n0721_070:0416c04_12",
        "context_with_next_sentence": true
    },
    {
        "source_sentence": "此等眾人，其面圓滿像地洲形。",
        "from": "T17n0721_070:0416c05_13",
        "context_with_next_sentence": true
    },
    {
        "source_sentence": "「閻浮提人耳髮莊嚴，欝單越人眼為莊嚴，瞿陀尼人項腹莊嚴，弗婆提人肩髀莊嚴，四天下人自身嚴好。",
        "from": "T17n0721_070:0416c05_14",
        "context_with_next_sentence": true
    },
    {
        "source_sentence": "「復次，修行者觀業果報。",
        "from": "T17n0721_070:0416c09_0",
        "context_with_next_sentence": true
    },
    {
        "source_sentence": "眾生何業生弗婆提？",
        "from": "T17n0721_070:0416c09_1",
        "context_with_next_sentence": true
    },
    {
        "source_sentence": "有上、中、下業。",
        "from": "T17n0721_070:0416c10_0",
        "context_with_next_sentence": true
    },
    {
        "source_sentence": "彼以聞慧或以天眼見：此眾生先世不知業法果報，以不知故，施非福田，或難乞求，爾乃施與，或勤苦求，亦如前說。",
        "from": "T17n0721_070:0416c10_1",
        "context_with_next_sentence": true
    },
    {
        "source_sentence": "以此業故，名下品生。",
        "from": "T17n0721_070:0416c12_2",
        "context_with_next_sentence": true
    },
    {
        "source_sentence": "若有眾生持中品戒，若近國王法故，不殺眾生，非清淨心。",
        "from": "T17n0721_070:0416c13_3",
        "context_with_next_sentence": true
    },
    {
        "source_sentence": "以此因緣，身壞命終生於天上，從天命終生弗婆提，名中業生。",
        "from": "T17n0721_070:0416c14_4",
        "context_with_next_sentence": true
    },
    {
        "source_sentence": "上人上業，聞於正法，受持讀誦，為他人說，而生隨喜，如說修行。",
        "from": "T17n0721_070:0416c16_5",
        "context_with_next_sentence": true
    },
    {
        "source_sentence": "無有一法能度生死險道曠野如聞正法，受持讀誦，為他人說，諸施中勝，所謂法施。",
        "from": "T17n0721_070:0416c17_6",
        "context_with_next_sentence": true
    },
    {
        "source_sentence": "第一持戒，謂聞正法，聞正法智最為第一。",
        "from": "T17n0721_070:0416c19_7",
        "context_with_next_sentence": true
    },
    {
        "source_sentence": "正法者，亦如前說。",
        "from": "T17n0721_070:0416c20_8",
        "context_with_next_sentence": true
    },
    {
        "source_sentence": "觀弗婆提業果報已，如實知外身。",
        "from": "T17n0721_070:0416c20_9",
        "context_with_next_sentence": true
    },
    {
        "source_sentence": "「復次，修行者觀弗婆提內，復有何等山河海渚？",
        "from": "T17n0721_070:0416c22_0",
        "context_with_next_sentence": true
    },
    {
        "source_sentence": "彼以聞慧或以天眼：過弗婆提八千由旬，見有大山，名曰磁石，縱廣三千由旬，此山四面一萬由旬，有微少鐵，皆悉速赴走奔此山。",
        "from": "T17n0721_070:0416c23_1",
        "context_with_next_sentence": true
    },
    {
        "source_sentence": "過此山已，有一大海，七千由旬，名曰波行，圍遶五山猶如環玔。",
        "from": "T17n0721_070:0416c26_2",
        "context_with_next_sentence": true
    },
    {
        "source_sentence": "何等為五？",
        "from": "T17n0721_070:0416c27_3",
        "context_with_next_sentence": true
    },
    {
        "source_sentence": "一名鍼口山；二名大藏山；三名多吒迦山；四名蛇多山；五名歡喜山。",
        "from": "T17n0721_070:0416c27_4",
        "context_with_next_sentence": true
    },
    {
        "source_sentence": "過此山已，有一大洲，名陀吒迦曼茶，縱廣三千由旬，多有夜叉、緊那羅住在此洲，河池樹林、花果具足，甚可愛樂。",
        "from": "T17n0721_070:0416c29_5",
        "context_with_next_sentence": true
    },
    {
        "source_sentence": "閻浮提中、弗婆提中所有禽獸，此洲悉有。",
        "from": "T17n0721_070:0417a03_6",
        "context_with_next_sentence": true
    },
    {
        "source_sentence": "過此洲已，有一大海，名多星宿，海中有山，名優陀延，有十三峯遶此大海，去須彌山不遠。",
        "from": "T17n0721_070:0417a04_7",
        "context_with_next_sentence": true
    },
    {
        "source_sentence": "外道說言：『與閻浮提人善不善業，為增上緣，善不善風，於優陀延山中出於星宿。』",
        "from": "T17n0721_070:0417a06_8",
        "context_with_next_sentence": true
    },
    {
        "source_sentence": "諸婆羅門外道論師失於業報，不知真諦，於人王所，說言：『星宿諸曜所作，非業果報。』",
        "from": "T17n0721_070:0417a08_9",
        "context_with_next_sentence": true
    },
    {
        "source_sentence": "是諸外道婆羅門論師，邪見倒說星曜所作，非業果報。",
        "from": "T17n0721_070:0417a09_10",
        "context_with_next_sentence": true
    },
    {
        "source_sentence": "若星曜所作非業果報，日月勝故，善不善時節流轉，一切時節而有華果，日月若勝，何故日月為餘曜所覆？",
        "from": "T17n0721_070:0417a11_11",
        "context_with_next_sentence": true
    },
    {
        "source_sentence": "所謂日莎婆奴，月羅睺，一切星宿為曜所覆，曜為餘覆，以是善不善故，宿曜亦有善不善業。",
        "from": "T17n0721_070:0417a13_12",
        "context_with_next_sentence": true
    },
    {
        "source_sentence": "是故善不善業，眾生自業，非星曜作。",
        "from": "T17n0721_070:0417a15_13",
        "context_with_next_sentence": true
    },
    {
        "source_sentence": "「復次，修行者隨順外身。",
        "from": "T17n0721_070:0417a17_0",
        "context_with_next_sentence": true
    },
    {
        "source_sentence": "觀曜星宿，見業果報，非曜等作。",
        "from": "T17n0721_070:0417a17_1",
        "context_with_next_sentence": true
    },
    {
        "source_sentence": "觀多星宿海已，觀須彌山優陀延山峯已，如實知外身。",
        "from": "T17n0721_070:0417a18_2",
        "context_with_next_sentence": true
    },
    {
        "source_sentence": "「復次，修行者觀多星海，縱廣七千由旬。",
        "from": "T17n0721_070:0417a20_0",
        "context_with_next_sentence": true
    },
    {
        "source_sentence": "過此海已，有諸神仙住在此洲，山河林樹，花果具足，如閻浮提。",
        "from": "T17n0721_070:0417a20_1",
        "context_with_next_sentence": true
    },
    {
        "source_sentence": "其洲縱廣三千由旬，仙人、夜叉之所住止，一切如意樹、花果具足。",
        "from": "T17n0721_070:0417a22_2",
        "context_with_next_sentence": true
    },
    {
        "source_sentence": "過此洲已，有大圍山及有大海，三千由旬，在閻浮提、弗婆提二國中間。",
        "from": "T17n0721_070:0417a23_3",
        "context_with_next_sentence": true
    },
    {
        "source_sentence": "如是大海，名冷暖水，縱廣三千由旬，多有螺貝、堤彌魚、堤彌鯢羅魚、那迦羅魚、摩伽羅魚、失收摩羅魚、龜黿之屬住大海中。",
        "from": "T17n0721_070:0417a25_4",
        "context_with_next_sentence": true
    },
    {
        "source_sentence": "過此山海，有一大海，名曰赤海，去閻浮提不遠，縱廣五千由旬。",
        "from": "T17n0721_070:0417a28_5",
        "context_with_next_sentence": true
    },
    {
        "source_sentence": "赤水滿中，多有大魚，其魚赤色，互相食噉，以魚血故，令海水赤，故名赤水。",
        "from": "T17n0721_070:0417a29_6",
        "context_with_next_sentence": true
    },
    {
        "source_sentence": "過此海已，有一大海，名曰清水，縱廣七千由旬，山河具足，多有大魚，第一極深。",
        "from": "T17n0721_070:0417b02_7",
        "context_with_next_sentence": true
    },
    {
        "source_sentence": "過此海已，有一大海，名曰寶渚，縱廣三千由旬，一切眾寶集在此渚，金沙車璩、真珠珊瑚、蘇摩羅寶種種具足。",
        "from": "T17n0721_070:0417b04_8",
        "context_with_next_sentence": true
    },
    {
        "source_sentence": "有摩偷果，名亂心毒，生在樹上，若閻浮提人取果食之，七日如死，若有飛鳥食之即死。",
        "from": "T17n0721_070:0417b06_9",
        "context_with_next_sentence": true
    },
    {
        "source_sentence": "過此渚已，有一大海，名曰鹽，縱廣七千由旬，多有螺貝、真珠蜯蛤、堤彌魚、堤彌鯢羅魚、軍毘羅魚、那迦羅魚充滿其中，復有諸龍、夜叉羅剎、毘舍遮鬼皆住水中，水下多有無量諸山。",
        "from": "T17n0721_070:0417b08_10",
        "context_with_next_sentence": true
    },
    {
        "source_sentence": "「此閻浮提洲，五百小洲以為圍遶，略說勝者，所謂金地洲，次名寶石洲，次名幢鬘洲，次名迦那洲，次名螺貝洲，次名真珠洲，次名圍洲，次名光明洲，次名翳沙波陀迦洲，次名康白洲，次名普賢洲，次名心自在洲，次名黑雙洲，次名香鬘洲，次名三角洲，次名須屖拏洲，次名賒那斯都洲，次名阿藍迦洲。",
        "from": "T17n0721_070:0417b12_11",
        "context_with_next_sentence": true
    },
    {
        "source_sentence": "次名楞迦洲，有十二山，羅剎所住。",
        "from": "T17n0721_070:0417b19_12",
        "context_with_next_sentence": true
    },
    {
        "source_sentence": "次名彌留毘羅迦洲，次名山住洲，次名赤貝洲，次名赤真珠洲，次名雪旋洲，次名沙塵遶洲，次名無道洲，次名五銅洲，次名覆洲，次名賒吉帝力洲，次名女國洲，次名饒樹洲，次名翳沙波陀洲，次名丈夫洲。",
        "from": "T17n0721_070:0417b20_13",
        "context_with_next_sentence": true
    },
    {
        "source_sentence": "閻浮提界，說如是等最勝小洲。",
        "from": "T17n0721_070:0417b24_14",
        "context_with_next_sentence": true
    },
    {
        "source_sentence": "此閻浮提縱廣七千由旬，周遍可愛，如前所說。",
        "from": "T17n0721_070:0417b25_15",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_070:0417b27_0",
        "context_with_next_sentence": true
    },
    {
        "source_sentence": "觀日月光照何等處？",
        "from": "T17n0721_070:0417b27_1",
        "context_with_next_sentence": true
    },
    {
        "source_sentence": "彼以聞慧或以天眼見：日月光照須彌山王四面四天下，及照大海，照須彌山王八萬四千由旬，光照山側，但周其半。",
        "from": "T17n0721_070:0417b28_2",
        "context_with_next_sentence": true
    },
    {
        "source_sentence": "斫迦婆羅金剛之山周圍三十六億由旬，難忍業火，燒然金剛斫迦婆羅山乳海之水，近則成酪，轉近此山，則成生酥，漸漸復近，則成熟酥，漸漸近之，為地獄火，燒之磨滅，是故不滿閻浮提等。",
        "from": "T17n0721_070:0417c01_3",
        "context_with_next_sentence": true
    },
    {
        "source_sentence": "「是修行者觀於欲界，如實見之，厭離欲意，不見一處常不破壞、不變易法，於一切處無始生死，自業果報因緣力故，自業果報之所戲弄，無有一處不生不死，若百若千、若百千返，無量無邊生死無間。",
        "from": "T17n0721_070:0417c06_0",
        "context_with_next_sentence": true
    },
    {
        "source_sentence": "觀內外身，厭離欲愛，於色聲香味觸，心不愛樂。",
        "from": "T17n0721_070:0417c10_1",
        "context_with_next_sentence": true
    },
    {
        "source_sentence": "「如是那羅帝婆羅門長者聚落修行比丘，修身念處，不住魔境。",
        "from": "T17n0721_070:0417c11_2",
        "context_with_next_sentence": true
    },
    {
        "source_sentence": "聞說如是念處已，有眾多人破我見垢，無上法中得法眼生。",
        "from": "T17n0721_070:0417c13_3",
        "context_with_next_sentence": true
    },
    {
        "source_sentence": "說身念處無上之法，若於山谷、若在山窟、若在塚間、若在露地、若草[卄/積]邊修學禪定，無得放逸，於命終時，致有悔恨，是我所教。」",
        "from": "T17n0721_070:0417c14_4",
        "context_with_next_sentence": true
    },
    {
        "source_sentence": "時，諸比丘聞世尊說，皆大歡喜。",
        "from": "T17n0721_070:0417c17_5",
        "context_with_next_sentence": true
    },
    {
        "source_sentence": "於世尊說，生信樂心，歡喜奉行。",
        "from": "T17n0721_070:0417c18_6",
        "context_with_next_sentence": true
    },
    {
        "source_sentence": "正法念處經卷第七十",
        "from": "T17n0721_070:0417c19_0",
        "context_with_next_sentence": false
    }
]