[
    {
        "source_sentence": "佛說大淨法門經",
        "from": "T17n0817_001:0817a03_0",
        "context_with_next_sentence": true
    },
    {
        "source_sentence": "西晉月支三藏竺法護譯",
        "from": "T17n0817_001:0817a05_0",
        "context_with_next_sentence": true
    },
    {
        "source_sentence": "聞如是：一時，佛遊王舍城靈鷲山，與大比丘眾俱，比丘五百，菩薩八千，一切大聖悉得總持，辯才無量。",
        "from": "T17n0817_001:0817a06_0",
        "context_with_next_sentence": true
    },
    {
        "source_sentence": "其所建立分別聖慧，解三脫門，於三世慧無所罣礙，得三昧定不可轉移，十力、無畏一切具足。",
        "from": "T17n0817_001:0817a08_1",
        "context_with_next_sentence": true
    },
    {
        "source_sentence": "爾時，王舍大城有逸女人，名曰上金光首，端正殊妙見莫不悅，色像清淨威耀如華，往古所修德本之報，形體自然紫磨金色。",
        "from": "T17n0817_001:0817a10_2",
        "context_with_next_sentence": true
    },
    {
        "source_sentence": "所可遊居、臥寐、住立、坐起、經行，其地變現亦如身像，設著綵帛其服自然轉為金色，無央數人莫不敬重。",
        "from": "T17n0817_001:0817a13_3",
        "context_with_next_sentence": true
    },
    {
        "source_sentence": "見此女者視之無厭，言辭不麁柔和美麗，顏貌光澤無有憔悴。",
        "from": "T17n0817_001:0817a15_4",
        "context_with_next_sentence": true
    },
    {
        "source_sentence": "其於王舍大城之中，國王、太子、大臣、長者、居士諸子，興貪愛心、志欲得見，隨其所遊園觀、河側、里巷、樹間，便就從之，男女大小無央數人，悉追其後欲觀察之。",
        "from": "T17n0817_001:0817a16_5",
        "context_with_next_sentence": true
    },
    {
        "source_sentence": "爾時，上金光首在於異日，與畏間長者子俱，市買好物而相貢上，供辦美食至遊觀園，駕駟馬車幢蓋珍寶、明月之珠、紫金校飾，布好座具齎持雜香、思夷之華，從諸妓人至遊觀園而相娛樂，音聲唱和鼓樂前導，供養之具載從其後，不可計人逐而觀之。",
        "from": "T17n0817_001:0817a20_6",
        "context_with_next_sentence": true
    },
    {
        "source_sentence": "文殊師利者(晉名溥首童真)，於時從燕室出，常發大哀愍傷群生：「何所人者可以勸化令發大乘，以三品法興隆道慧——神足變化、說法變化、教授變化——導利入律？」",
        "from": "T17n0817_001:0817a26_7",
        "context_with_next_sentence": true
    },
    {
        "source_sentence": "時，文殊師利見上金光首與畏間長者子俱侶，共載乘行詣遊觀園，知女往昔本行根源宿世有德。",
        "from": "T17n0817_001:0817a29_8",
        "context_with_next_sentence": true
    },
    {
        "source_sentence": "「吾應化之，當為說法，必令解達。」",
        "from": "T17n0817_001:0817b02_9",
        "context_with_next_sentence": true
    },
    {
        "source_sentence": "文殊師利尋時變身化為少年，端正絕妙顏貌踰天，見者喜悅莫不欣戴，姿容威曜蔽日月光，被服像類現於人間。",
        "from": "T17n0817_001:0817b03_10",
        "context_with_next_sentence": true
    },
    {
        "source_sentence": "其所被服照四十里，自現其身如有所好。",
        "from": "T17n0817_001:0817b06_11",
        "context_with_next_sentence": true
    },
    {
        "source_sentence": "文殊師利被服嚴訖，觀察逸女所遊之路，尋在彼路而於前立。",
        "from": "T17n0817_001:0817b07_12",
        "context_with_next_sentence": true
    },
    {
        "source_sentence": "適在前立，其長者子所乘，及上金光首車馬、被服，尋則覆蔽遏不復現、光曜滅盡，猶如聚墨在明珠邊。",
        "from": "T17n0817_001:0817b08_13",
        "context_with_next_sentence": true
    },
    {
        "source_sentence": "上金光首遊逸之女，時見文殊師利顏貌英妙猶如天子，身體之明煒煒難及，肌色悅澤被服有異，光曜灼灼從其身出。",
        "from": "T17n0817_001:0817b10_14",
        "context_with_next_sentence": true
    },
    {
        "source_sentence": "適見此已，則自察己，不以為奇，貪其被服，心自念言：「今欲捨此長者之子下車棄去，當與斯人共相娛樂。",
        "from": "T17n0817_001:0817b13_15",
        "context_with_next_sentence": true
    },
    {
        "source_sentence": "又願吾身得是衣服、形貌、光像。」",
        "from": "T17n0817_001:0817b15_16",
        "context_with_next_sentence": true
    },
    {
        "source_sentence": "適念此已，文殊師利建立威神，令息意天王化作男子，謂彼女曰：「且止，且止！",
        "from": "T17n0817_001:0817b16_17",
        "context_with_next_sentence": true
    },
    {
        "source_sentence": "用為發是遊逸之心？",
        "from": "T17n0817_001:0817b18_18",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0817b18_19",
        "context_with_next_sentence": true
    },
    {
        "source_sentence": "如斯人者不志色欲。」",
        "from": "T17n0817_001:0817b18_20",
        "context_with_next_sentence": true
    },
    {
        "source_sentence": "女曰：「何故？」",
        "from": "T17n0817_001:0817b19_21",
        "context_with_next_sentence": true
    },
    {
        "source_sentence": "息意天王報言：「是者名為文殊師利菩薩也。」",
        "from": "T17n0817_001:0817b19_22",
        "context_with_next_sentence": true
    },
    {
        "source_sentence": "女又問曰：「何因作字正謂菩薩？",
        "from": "T17n0817_001:0817b20_23",
        "context_with_next_sentence": true
    },
    {
        "source_sentence": "為是天子乎？",
        "from": "T17n0817_001:0817b21_24",
        "context_with_next_sentence": true
    },
    {
        "source_sentence": "為龍、鬼神、犍沓和、迦留羅、真陀羅、摩休勒、釋、梵、四天王耶？」",
        "from": "T17n0817_001:0817b21_25",
        "context_with_next_sentence": true
    },
    {
        "source_sentence": "息意報曰：「女欲知之，非天、龍、神，亦非釋、梵。",
        "from": "T17n0817_001:0817b23_0",
        "context_with_next_sentence": true
    },
    {
        "source_sentence": "斯者名曰為菩薩矣。",
        "from": "T17n0817_001:0817b23_1",
        "context_with_next_sentence": true
    },
    {
        "source_sentence": "又，能充足一切人願，見眾生心有所求索，不逆人意，故謂菩薩也。」",
        "from": "T17n0817_001:0817b24_2",
        "context_with_next_sentence": true
    },
    {
        "source_sentence": "女心念言：「如今所聞，必當施我妙好之服。」",
        "from": "T17n0817_001:0817b25_3",
        "context_with_next_sentence": true
    },
    {
        "source_sentence": "即下車往白言：「仁者！",
        "from": "T17n0817_001:0817b26_4",
        "context_with_next_sentence": true
    },
    {
        "source_sentence": "願以此衣而見惠施。」",
        "from": "T17n0817_001:0817b27_5",
        "context_with_next_sentence": true
    },
    {
        "source_sentence": "文殊師利答曰：「大姊！",
        "from": "T17n0817_001:0817b27_6",
        "context_with_next_sentence": true
    },
    {
        "source_sentence": "若能發無上正真道意，吾身爾乃以衣相惠。」",
        "from": "T17n0817_001:0817b28_7",
        "context_with_next_sentence": true
    },
    {
        "source_sentence": "女言：「唯然。",
        "from": "T17n0817_001:0817b29_8",
        "context_with_next_sentence": true
    },
    {
        "source_sentence": "何謂為道？」",
        "from": "T17n0817_001:0817b29_9",
        "context_with_next_sentence": true
    },
    {
        "source_sentence": "答曰：「欲知，汝則為道。」",
        "from": "T17n0817_001:0817b29_10",
        "context_with_next_sentence": true
    },
    {
        "source_sentence": "女言：「云何？",
        "from": "T17n0817_001:0817c01_11",
        "context_with_next_sentence": true
    },
    {
        "source_sentence": "文殊師利！",
        "from": "T17n0817_001:0817c01_12",
        "context_with_next_sentence": true
    },
    {
        "source_sentence": "設不廣演分別誼者，吾不解也。",
        "from": "T17n0817_001:0817c01_13",
        "context_with_next_sentence": true
    },
    {
        "source_sentence": "何謂我身則為道者？」",
        "from": "T17n0817_001:0817c02_14",
        "context_with_next_sentence": true
    },
    {
        "source_sentence": "爾時，上金光首即說頌曰：「軟首願以，　　衣服相施，　　乃知仁者，　志弘佛道。",
        "from": "T17n0817_001:0817c02_15",
        "context_with_next_sentence": true
    },
    {
        "source_sentence": "　　如天不雨，　　久遠之旱，　若貪惜者，　　非真菩薩。」",
        "from": "T17n0817_001:0817c05_16",
        "context_with_next_sentence": true
    },
    {
        "source_sentence": "爾時，文殊師利以偈頌曰：「假使女能，　　發道意者，　　吾乃當以，　衣相惠施。",
        "from": "T17n0817_001:0817c07_0",
        "context_with_next_sentence": true
    },
    {
        "source_sentence": "　　若有堅心，　　住於道意，　天上世間，　　悉為作禮。」",
        "from": "T17n0817_001:0817c09_1",
        "context_with_next_sentence": true
    },
    {
        "source_sentence": "上金光首以偈重問：「所謂道者，　　為何句誼？",
        "from": "T17n0817_001:0817c11_0",
        "context_with_next_sentence": true
    },
    {
        "source_sentence": "　　孰為說者，　誰得道者？",
        "from": "T17n0817_001:0817c12_1",
        "context_with_next_sentence": true
    },
    {
        "source_sentence": "　　志趣經業，　　當何所習？",
        "from": "T17n0817_001:0817c13_2",
        "context_with_next_sentence": true
    },
    {
        "source_sentence": "　得成佛道，　　開化未悟？」",
        "from": "T17n0817_001:0817c14_0",
        "context_with_next_sentence": true
    },
    {
        "source_sentence": "文殊師利答曰：「大姊！",
        "from": "T17n0817_001:0817c15_0",
        "context_with_next_sentence": true
    },
    {
        "source_sentence": "欲知有如來、至真、等正覺，名釋迦文，今現在說法，演身平等，等奉行道。",
        "from": "T17n0817_001:0817c15_1",
        "context_with_next_sentence": true
    },
    {
        "source_sentence": "於姊心中所念云何？",
        "from": "T17n0817_001:0817c17_2",
        "context_with_next_sentence": true
    },
    {
        "source_sentence": "豈不從己而生陰種諸入事乎？」",
        "from": "T17n0817_001:0817c17_3",
        "context_with_next_sentence": true
    },
    {
        "source_sentence": "女聞此言，蒙宿德本所積善行，逮法光明，尋即啟言：「如是，如是！",
        "from": "T17n0817_001:0817c18_4",
        "context_with_next_sentence": true
    },
    {
        "source_sentence": "誠如所云。",
        "from": "T17n0817_001:0817c19_5",
        "context_with_next_sentence": true
    },
    {
        "source_sentence": "因吾我身致陰種諸入耳。」",
        "from": "T17n0817_001:0817c19_6",
        "context_with_next_sentence": true
    },
    {
        "source_sentence": "「姊意云何？",
        "from": "T17n0817_001:0817c20_7",
        "context_with_next_sentence": true
    },
    {
        "source_sentence": "色有所念，有所知乎？」",
        "from": "T17n0817_001:0817c20_8",
        "context_with_next_sentence": true
    },
    {
        "source_sentence": "女答：「不也。」",
        "from": "T17n0817_001:0817c21_9",
        "context_with_next_sentence": true
    },
    {
        "source_sentence": "文殊師利報曰：「姊亦當知，道無所念，無所分別。",
        "from": "T17n0817_001:0817c21_10",
        "context_with_next_sentence": true
    },
    {
        "source_sentence": "以是之故，色則平等，道亦平等。",
        "from": "T17n0817_001:0817c22_11",
        "context_with_next_sentence": true
    },
    {
        "source_sentence": "吾故說此——汝則為道。",
        "from": "T17n0817_001:0817c23_12",
        "context_with_next_sentence": true
    },
    {
        "source_sentence": "姊意云何？",
        "from": "T17n0817_001:0817c23_13",
        "context_with_next_sentence": true
    },
    {
        "source_sentence": "痛、想、行、識，為有所念，有所別乎？」",
        "from": "T17n0817_001:0817c23_14",
        "context_with_next_sentence": true
    },
    {
        "source_sentence": "女答：「不也。」",
        "from": "T17n0817_001:0817c24_15",
        "context_with_next_sentence": true
    },
    {
        "source_sentence": "文殊師利報曰：「道亦無念，亦無所分別；痛、想、行、識則亦平等，道亦平等，故說此言——汝則為道。",
        "from": "T17n0817_001:0817c24_16",
        "context_with_next_sentence": true
    },
    {
        "source_sentence": "姊意云何？",
        "from": "T17n0817_001:0817c26_17",
        "context_with_next_sentence": true
    },
    {
        "source_sentence": "豈可見色處內、若外及中間耶？",
        "from": "T17n0817_001:0817c27_18",
        "context_with_next_sentence": true
    },
    {
        "source_sentence": "豈青、赤、黃、白、黑、紫、紅，為在某處，某方面乎？」",
        "from": "T17n0817_001:0817c27_19",
        "context_with_next_sentence": true
    },
    {
        "source_sentence": "女答：「不也。」",
        "from": "T17n0817_001:0817c28_20",
        "context_with_next_sentence": true
    },
    {
        "source_sentence": "文殊師利報曰：「道亦無見，無內、無外亦無中間；紫、紅之貌，亦無某處、方面之土。",
        "from": "T17n0817_001:0817c29_0",
        "context_with_next_sentence": true
    },
    {
        "source_sentence": "色已平等，道則平等，故說此言——汝則為道。",
        "from": "T17n0817_001:0818a01_1",
        "context_with_next_sentence": true
    },
    {
        "source_sentence": "姊意云何？",
        "from": "T17n0817_001:0818a02_2",
        "context_with_next_sentence": true
    },
    {
        "source_sentence": "痛、想、行、識，豈可見處內、外、中間、五色之貌某方面乎？」",
        "from": "T17n0817_001:0818a02_3",
        "context_with_next_sentence": true
    },
    {
        "source_sentence": "女答：「不也。」",
        "from": "T17n0817_001:0818a04_4",
        "context_with_next_sentence": true
    },
    {
        "source_sentence": "文殊師利報曰：「道亦如是。",
        "from": "T17n0817_001:0818a04_5",
        "context_with_next_sentence": true
    },
    {
        "source_sentence": "不處內、外、中間、五色，無彼、無此，亦無方面也。",
        "from": "T17n0817_001:0818a04_6",
        "context_with_next_sentence": true
    },
    {
        "source_sentence": "痛、想、行、識則亦平等，道亦平等，故說此言——汝則為道。",
        "from": "T17n0817_001:0818a05_7",
        "context_with_next_sentence": true
    },
    {
        "source_sentence": "五陰若幻、虛偽、顛倒，因從斯生；道亦如幻，假音聲耳。",
        "from": "T17n0817_001:0818a07_8",
        "context_with_next_sentence": true
    },
    {
        "source_sentence": "幻為平等，五陰平等；幻已平等，道亦平等，故說此言——汝則為道。",
        "from": "T17n0817_001:0818a08_9",
        "context_with_next_sentence": true
    },
    {
        "source_sentence": "五陰如夢，無有本末，道亦如夢，本無處所。",
        "from": "T17n0817_001:0818a09_10",
        "context_with_next_sentence": true
    },
    {
        "source_sentence": "夢以平等，道亦平等，故說此言——汝則為道。",
        "from": "T17n0817_001:0818a10_11",
        "context_with_next_sentence": true
    },
    {
        "source_sentence": "計於五陰，猶如野馬，迷惑之業從虛偽興，道如野馬自然之數，亦無有造，亦無報應，是故野馬、五陰平等。",
        "from": "T17n0817_001:0818a11_12",
        "context_with_next_sentence": true
    },
    {
        "source_sentence": "野馬已等，道亦平等，故說此言——汝則為道。",
        "from": "T17n0817_001:0818a13_13",
        "context_with_next_sentence": true
    },
    {
        "source_sentence": "五陰鏡像，像無所有，道如鏡像亦無所有；以是鏡像、五陰平等。",
        "from": "T17n0817_001:0818a14_14",
        "context_with_next_sentence": true
    },
    {
        "source_sentence": "鏡像平等，道亦平等，故說此言——汝則為道。",
        "from": "T17n0817_001:0818a16_15",
        "context_with_next_sentence": true
    },
    {
        "source_sentence": "五陰假名而為行耳，道亦假名而為道耳。",
        "from": "T17n0817_001:0818a17_16",
        "context_with_next_sentence": true
    },
    {
        "source_sentence": "五陰平等，道亦平等，故說此言——汝則是道。」",
        "from": "T17n0817_001:0818a18_17",
        "context_with_next_sentence": true
    },
    {
        "source_sentence": "文殊師利謂言：「更聽！",
        "from": "T17n0817_001:0818a19_0",
        "context_with_next_sentence": true
    },
    {
        "source_sentence": "五陰無造，道亦無造；陰無自然，道無自然；陰無所有，道無所生；五陰無常，道曉無常；五陰無安，道解苦義；五陰空無，道曉了空；五陰無我，了無我義則為道矣。",
        "from": "T17n0817_001:0818a19_1",
        "context_with_next_sentence": true
    },
    {
        "source_sentence": "諸陰寂然，了澹泊者，則為道也。",
        "from": "T17n0817_001:0818a23_2",
        "context_with_next_sentence": true
    },
    {
        "source_sentence": "諸陰無受，無所受義則為道矣。",
        "from": "T17n0817_001:0818a23_3",
        "context_with_next_sentence": true
    },
    {
        "source_sentence": "諸陰無住亦無所著，無住、無著則為道矣。",
        "from": "T17n0817_001:0818a24_4",
        "context_with_next_sentence": true
    },
    {
        "source_sentence": "諸陰無來亦無有往，無來、無往則為道矣。",
        "from": "T17n0817_001:0818a25_5",
        "context_with_next_sentence": true
    },
    {
        "source_sentence": "有五陰者計於聖法，為假音聲言曰賢聖，而於道法言為友矣，其所言辭而無言辭。",
        "from": "T17n0817_001:0818a26_6",
        "context_with_next_sentence": true
    },
    {
        "source_sentence": "五陰悉無，本皆清淨，如來如是悉了本淨，得成正覺，故名曰道。",
        "from": "T17n0817_001:0818a28_7",
        "context_with_next_sentence": true
    },
    {
        "source_sentence": "是故五陰本淨，道亦本淨；道以清淨，諸法本淨。",
        "from": "T17n0817_001:0818a29_8",
        "context_with_next_sentence": true
    },
    {
        "source_sentence": "如今大姊諸陰本淨，諸佛世尊道亦本淨，一切本淨亦復自然，眾生五陰本淨亦然，故說此言——汝則為道。",
        "from": "T17n0817_001:0818b01_9",
        "context_with_next_sentence": true
    },
    {
        "source_sentence": "已了五陰，則便解道為諸佛道。",
        "from": "T17n0817_001:0818b04_10",
        "context_with_next_sentence": true
    },
    {
        "source_sentence": "又諸佛者，不離五陰乃成佛道。",
        "from": "T17n0817_001:0818b04_11",
        "context_with_next_sentence": true
    },
    {
        "source_sentence": "道不離陰，覺了五陰乃號為佛。",
        "from": "T17n0817_001:0818b05_12",
        "context_with_next_sentence": true
    },
    {
        "source_sentence": "「是故大姊！",
        "from": "T17n0817_001:0818b06_13",
        "context_with_next_sentence": true
    },
    {
        "source_sentence": "當作此觀：一切眾生皆處在道，道亦處在一切眾生，道無緣辭。",
        "from": "T17n0817_001:0818b06_14",
        "context_with_next_sentence": true
    },
    {
        "source_sentence": "故說此言——汝則為道。",
        "from": "T17n0817_001:0818b07_15",
        "context_with_next_sentence": true
    },
    {
        "source_sentence": "彼從吾我而生四種。",
        "from": "T17n0817_001:0818b08_16",
        "context_with_next_sentence": true
    },
    {
        "source_sentence": "何謂四種？",
        "from": "T17n0817_001:0818b08_17",
        "context_with_next_sentence": true
    },
    {
        "source_sentence": "地、水、火、風也。",
        "from": "T17n0817_001:0818b09_18",
        "context_with_next_sentence": true
    },
    {
        "source_sentence": "其地種者，無我、無人、無壽、無命。",
        "from": "T17n0817_001:0818b09_19",
        "context_with_next_sentence": true
    },
    {
        "source_sentence": "等於地種，道則平等，本無所受，故謂平等。",
        "from": "T17n0817_001:0818b10_20",
        "context_with_next_sentence": true
    },
    {
        "source_sentence": "水種亦等，道亦究竟，本末自然。",
        "from": "T17n0817_001:0818b11_21",
        "context_with_next_sentence": true
    },
    {
        "source_sentence": "火種平等，道為究竟，本末無瑕。",
        "from": "T17n0817_001:0818b11_22",
        "context_with_next_sentence": true
    },
    {
        "source_sentence": "風種平等，道之本末而無所見。",
        "from": "T17n0817_001:0818b12_23",
        "context_with_next_sentence": true
    },
    {
        "source_sentence": "大姊欲知，如地種者，則以此種，如來成道。",
        "from": "T17n0817_001:0818b13_24",
        "context_with_next_sentence": true
    },
    {
        "source_sentence": "水、火、風種，如來種者亦復如是，以此得道。",
        "from": "T17n0817_001:0818b14_25",
        "context_with_next_sentence": true
    },
    {
        "source_sentence": "曉了地種，水、火、風種，則成為佛，故說此誼——汝則為道。",
        "from": "T17n0817_001:0818b15_26",
        "context_with_next_sentence": true
    },
    {
        "source_sentence": "地、水、火、風諸種無想，於此四大能無思想，故曰為道，以是之故說汝是道。",
        "from": "T17n0817_001:0818b16_27",
        "context_with_next_sentence": true
    },
    {
        "source_sentence": "「彼因吾我，便則有眼，耳、鼻、口、身、意亦復如是。",
        "from": "T17n0817_001:0818b18_0",
        "context_with_next_sentence": true
    },
    {
        "source_sentence": "其眼則空，了眼自然分別空者，則為道矣。",
        "from": "T17n0817_001:0818b19_0",
        "context_with_next_sentence": true
    },
    {
        "source_sentence": "耳、鼻、口、身、意亦復如是，意則為空，解自然空則為道矣。",
        "from": "T17n0817_001:0818b19_1",
        "context_with_next_sentence": true
    },
    {
        "source_sentence": "眼以空者不知求色，色自然空則為道矣。",
        "from": "T17n0817_001:0818b21_2",
        "context_with_next_sentence": true
    },
    {
        "source_sentence": "耳、鼻、口、身、意亦復如是，意以空者則不識求，諸法無著，法自然空則為道矣。",
        "from": "T17n0817_001:0818b22_3",
        "context_with_next_sentence": true
    },
    {
        "source_sentence": "眼不受色，道亦如是。",
        "from": "T17n0817_001:0818b23_4",
        "context_with_next_sentence": true
    },
    {
        "source_sentence": "眼無有色，六情亦爾，悉無所受。",
        "from": "T17n0817_001:0818b24_5",
        "context_with_next_sentence": true
    },
    {
        "source_sentence": "又計道者則無心法。",
        "from": "T17n0817_001:0818b25_6",
        "context_with_next_sentence": true
    },
    {
        "source_sentence": "如是大姊！",
        "from": "T17n0817_001:0818b25_7",
        "context_with_next_sentence": true
    },
    {
        "source_sentence": "其眼識界，彼於色界則無所住；眼識、色界，道無所住。",
        "from": "T17n0817_001:0818b25_8",
        "context_with_next_sentence": true
    },
    {
        "source_sentence": "耳之識界、鼻之識界、口之識界、身之識界、意之識界，不住法界，道亦不住。",
        "from": "T17n0817_001:0818b26_9",
        "context_with_next_sentence": true
    },
    {
        "source_sentence": "心法、識界，道無所受。",
        "from": "T17n0817_001:0818b28_10",
        "context_with_next_sentence": true
    },
    {
        "source_sentence": "猶是之故，道與眼識界無有二。",
        "from": "T17n0817_001:0818b29_11",
        "context_with_next_sentence": true
    },
    {
        "source_sentence": "耳、鼻、口、身、意識界，道與意識無有二界，故說此言——汝則為道。",
        "from": "T17n0817_001:0818b29_12",
        "context_with_next_sentence": true
    },
    {
        "source_sentence": "「復次，大姊！",
        "from": "T17n0817_001:0818c03_0",
        "context_with_next_sentence": true
    },
    {
        "source_sentence": "分別了眼則為道矣。",
        "from": "T17n0817_001:0818c03_1",
        "context_with_next_sentence": true
    },
    {
        "source_sentence": "眼本空淨，若能解了自然空者，則為道矣。",
        "from": "T17n0817_001:0818c03_2",
        "context_with_next_sentence": true
    },
    {
        "source_sentence": "耳、鼻、口、身、意亦復如是，本自然空，覺了分別本淨自然空者，則為道矣。",
        "from": "T17n0817_001:0818c04_3",
        "context_with_next_sentence": true
    },
    {
        "source_sentence": "眼自然空，則無所染亦無結恨，不見侵欺，除婬、怒、癡，則為道矣。",
        "from": "T17n0817_001:0818c06_4",
        "context_with_next_sentence": true
    },
    {
        "source_sentence": "耳、鼻、口、身、意亦復如是，意則自然，其自然者則無所染亦無結恨，不見侵欺，除婬、怒、癡，則為道矣。",
        "from": "T17n0817_001:0818c07_5",
        "context_with_next_sentence": true
    },
    {
        "source_sentence": "眼則無主則無吾我，亦無所受；道亦無主則無吾我，亦無所受。",
        "from": "T17n0817_001:0818c09_6",
        "context_with_next_sentence": true
    },
    {
        "source_sentence": "耳、鼻、口、身、意亦復如是，則無有主亦無吾我，亦無所受；道亦無主則無吾我，亦無所受。",
        "from": "T17n0817_001:0818c11_7",
        "context_with_next_sentence": true
    },
    {
        "source_sentence": "又計眼者，無男子法、無女人法。",
        "from": "T17n0817_001:0818c13_8",
        "context_with_next_sentence": true
    },
    {
        "source_sentence": "已解了道，無男、女法，無男、無女則為道矣。",
        "from": "T17n0817_001:0818c13_9",
        "context_with_next_sentence": true
    },
    {
        "source_sentence": "耳、鼻、口、身、意亦無男法亦無女法；道亦如是無男、無女。",
        "from": "T17n0817_001:0818c14_10",
        "context_with_next_sentence": true
    },
    {
        "source_sentence": "如來覺了眼色無本，了無本者則為道矣。",
        "from": "T17n0817_001:0818c16_0",
        "context_with_next_sentence": true
    },
    {
        "source_sentence": "耳、鼻、口、身、意亦復如是，如來覺了意則無本，覺了如是則為道矣。",
        "from": "T17n0817_001:0818c16_1",
        "context_with_next_sentence": true
    },
    {
        "source_sentence": "故說此言——汝則為道。",
        "from": "T17n0817_001:0818c18_2",
        "context_with_next_sentence": true
    },
    {
        "source_sentence": "「復次，大姊！",
        "from": "T17n0817_001:0818c18_3",
        "context_with_next_sentence": true
    },
    {
        "source_sentence": "其己身者則無吾我，無我、無人、無壽、無命、無形、無意、無作、無受、無見、無聞、無取、無放、無得、無知；道亦無我、無人、無壽、無命、無男、無女、無身、無造亦無所見，亦復無有色、聲、香、味、細滑之識，制一切法乃為道耳。",
        "from": "T17n0817_001:0818c19_4",
        "context_with_next_sentence": true
    },
    {
        "source_sentence": "今姊身者，愚朴無智，身為現在，猶如草木、牆壁瓦石，其內地種及外地種；如來則以聖達之慧，了是地種，逮致正覺。",
        "from": "T17n0817_001:0818c23_5",
        "context_with_next_sentence": true
    },
    {
        "source_sentence": "故說此言——汝則為道。",
        "from": "T17n0817_001:0818c26_6",
        "context_with_next_sentence": true
    },
    {
        "source_sentence": "「復次，大姊！",
        "from": "T17n0817_001:0818c26_7",
        "context_with_next_sentence": true
    },
    {
        "source_sentence": "其心意識諸思想念，心使意者而有此法。",
        "from": "T17n0817_001:0818c26_8",
        "context_with_next_sentence": true
    },
    {
        "source_sentence": "無去、無來，身無所至，教無所到，亦無津流，亦無筋脈，亦無骨節、髮毛，亦不住腦亦不住髓，亦不住內亦不住外、亦不住中亦無內外；眼亦不住，耳、鼻、口、身、意亦復不住，亦無所住，亦非不住，亦不建立、亦不離立，亦無處所，亦無土地，亦無方面；無色、無見，無授、無受，無使、無教，無餘、無著，清淨鮮潔則為顯耀。",
        "from": "T17n0817_001:0818c27_9",
        "context_with_next_sentence": true
    },
    {
        "source_sentence": "其心意識亦無欲著亦無淨者，無有塵倚，本際清淨。",
        "from": "T17n0817_001:0819a05_10",
        "context_with_next_sentence": true
    },
    {
        "source_sentence": "以是之故，亦無欲著、無有淨者，則為顯耀便無有身。",
        "from": "T17n0817_001:0819a06_11",
        "context_with_next_sentence": true
    },
    {
        "source_sentence": "以是之故，亦無欲著、無有淨者。",
        "from": "T17n0817_001:0819a08_12",
        "context_with_next_sentence": true
    },
    {
        "source_sentence": "如是大姊，陰種諸入，自然為道，道亦自然，曉了分別陰種諸入。",
        "from": "T17n0817_001:0819a08_13",
        "context_with_next_sentence": true
    },
    {
        "source_sentence": "設於己身能除陰種諸入事者，則為道矣。",
        "from": "T17n0817_001:0819a10_14",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0819a11_15",
        "context_with_next_sentence": true
    },
    {
        "source_sentence": "道無憂慼，無所危害，心了此者即便是道；覺了諸法一切平等，則為道矣。」",
        "from": "T17n0817_001:0819a11_16",
        "context_with_next_sentence": true
    },
    {
        "source_sentence": "文殊師利於遊觀園說此語時，虛空中五百天子皆發無上正真道意；男女大小隨逐上金光首者，於彼眾中有二百人發大道意，六十天與人遠塵離垢諸法眼淨。",
        "from": "T17n0817_001:0819a13_0",
        "context_with_next_sentence": true
    },
    {
        "source_sentence": "爾時，上金光首歡喜悅豫五體投地，稽首文殊師利足下，歸命佛法及與聖眾，淨修梵行奉持五戒，其心質直乃發無上正真道意，口宣斯言：「從仁之教。",
        "from": "T17n0817_001:0819a16_1",
        "context_with_next_sentence": true
    },
    {
        "source_sentence": "文殊師利愍傷一切眾生之類，不斷佛教。",
        "from": "T17n0817_001:0819a20_2",
        "context_with_next_sentence": true
    },
    {
        "source_sentence": "其有人發大道意者，亦當如是。",
        "from": "T17n0817_001:0819a21_3",
        "context_with_next_sentence": true
    },
    {
        "source_sentence": "道所建立興設法施，開化黎庶，又說經法，當為洗除惡穢罪業使得清淨，一切諸法乃能寂然而悉澹泊。",
        "from": "T17n0817_001:0819a21_4",
        "context_with_next_sentence": true
    },
    {
        "source_sentence": "隨順思惟本悉無異，自依貪身為顛倒事，不了平等而習婬色，欲從身出，眾生因欲便有塵勞。",
        "from": "T17n0817_001:0819a24_5",
        "context_with_next_sentence": true
    },
    {
        "source_sentence": "「文殊師利！",
        "from": "T17n0817_001:0819a26_6",
        "context_with_next_sentence": true
    },
    {
        "source_sentence": "猶如今者，諸法、非法一切本淨，迷惑致令從因緣會而有貪欲。",
        "from": "T17n0817_001:0819a26_7",
        "context_with_next_sentence": true
    },
    {
        "source_sentence": "我則能成，合集諸法，立於無上正真之道。",
        "from": "T17n0817_001:0819a27_8",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0819a28_9",
        "context_with_next_sentence": true
    },
    {
        "source_sentence": "一切塵欲從其思想因虛偽起，已能曉了知虛偽者，則能蠲除虛偽之事。",
        "from": "T17n0817_001:0819a29_10",
        "context_with_next_sentence": true
    },
    {
        "source_sentence": "又聞文殊師利說誼，分別所趣塵欲之事，猶如雲霧自然無實。",
        "from": "T17n0817_001:0819b01_11",
        "context_with_next_sentence": true
    },
    {
        "source_sentence": "欲如[火*僉]電，即尋消化。",
        "from": "T17n0817_001:0819b03_12",
        "context_with_next_sentence": true
    },
    {
        "source_sentence": "欲者如風，察於本末而無所倚。",
        "from": "T17n0817_001:0819b03_13",
        "context_with_next_sentence": true
    },
    {
        "source_sentence": "欲如虛空，度一切界。",
        "from": "T17n0817_001:0819b04_14",
        "context_with_next_sentence": true
    },
    {
        "source_sentence": "欲如水泡，不得久立。",
        "from": "T17n0817_001:0819b04_15",
        "context_with_next_sentence": true
    },
    {
        "source_sentence": "欲如鬼變於其中間不正之念。",
        "from": "T17n0817_001:0819b05_16",
        "context_with_next_sentence": true
    },
    {
        "source_sentence": "欲如熱病，恍惚妄語。",
        "from": "T17n0817_001:0819b06_0",
        "context_with_next_sentence": true
    },
    {
        "source_sentence": "欲而無實，從緣想興。",
        "from": "T17n0817_001:0819b06_1",
        "context_with_next_sentence": true
    },
    {
        "source_sentence": "欲如繫縛，計吾我故。",
        "from": "T17n0817_001:0819b06_2",
        "context_with_next_sentence": true
    },
    {
        "source_sentence": "欲無有形，計著身故。",
        "from": "T17n0817_001:0819b07_3",
        "context_with_next_sentence": true
    },
    {
        "source_sentence": "欲如客來，不從本起。",
        "from": "T17n0817_001:0819b07_4",
        "context_with_next_sentence": true
    },
    {
        "source_sentence": "欲衒因想，隨眾念故。",
        "from": "T17n0817_001:0819b08_5",
        "context_with_next_sentence": true
    },
    {
        "source_sentence": "欲如曉觀，從若干種而發生故。",
        "from": "T17n0817_001:0819b08_6",
        "context_with_next_sentence": true
    },
    {
        "source_sentence": "欲無所生，從貪羨起。",
        "from": "T17n0817_001:0819b09_7",
        "context_with_next_sentence": true
    },
    {
        "source_sentence": "欲無所知，從彼我生。",
        "from": "T17n0817_001:0819b10_0",
        "context_with_next_sentence": true
    },
    {
        "source_sentence": "欲之所生，為因諸陰。",
        "from": "T17n0817_001:0819b10_1",
        "context_with_next_sentence": true
    },
    {
        "source_sentence": "欲界如鍜，因意境興。",
        "from": "T17n0817_001:0819b10_2",
        "context_with_next_sentence": true
    },
    {
        "source_sentence": "欲如諸陰，用諸入故。",
        "from": "T17n0817_001:0819b11_3",
        "context_with_next_sentence": true
    },
    {
        "source_sentence": "欲如若影，假名色耳。",
        "from": "T17n0817_001:0819b11_4",
        "context_with_next_sentence": true
    },
    {
        "source_sentence": "欲不覺了，違正念故。",
        "from": "T17n0817_001:0819b12_5",
        "context_with_next_sentence": true
    },
    {
        "source_sentence": "「又復，文殊師利！",
        "from": "T17n0817_001:0819b12_6",
        "context_with_next_sentence": true
    },
    {
        "source_sentence": "計於欲者，若能覺了疲懈之句，則能知道。",
        "from": "T17n0817_001:0819b13_7",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0819b14_8",
        "context_with_next_sentence": true
    },
    {
        "source_sentence": "道無動轉，眾生塵勞。",
        "from": "T17n0817_001:0819b14_9",
        "context_with_next_sentence": true
    },
    {
        "source_sentence": "欲如破壞，分別道故。",
        "from": "T17n0817_001:0819b14_10",
        "context_with_next_sentence": true
    },
    {
        "source_sentence": "欲者為心，心覺了故。",
        "from": "T17n0817_001:0819b15_11",
        "context_with_next_sentence": true
    },
    {
        "source_sentence": "欲如琴瑟，曉了之故。",
        "from": "T17n0817_001:0819b15_12",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0819b16_13",
        "context_with_next_sentence": true
    },
    {
        "source_sentence": "有道之誼，不壞欲塵，以能不壞，便順道也。",
        "from": "T17n0817_001:0819b16_14",
        "context_with_next_sentence": true
    },
    {
        "source_sentence": "若覩欲者，則為道矣。",
        "from": "T17n0817_001:0819b17_15",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0819b17_16",
        "context_with_next_sentence": true
    },
    {
        "source_sentence": "欲入諸界，靡所不至。",
        "from": "T17n0817_001:0819b18_17",
        "context_with_next_sentence": true
    },
    {
        "source_sentence": "假使佛乘無所有者而無有形，塵勞之欲亦復如是無有形像。",
        "from": "T17n0817_001:0819b18_18",
        "context_with_next_sentence": true
    },
    {
        "source_sentence": "欲於諸有而無所有、住無所住，這發起已，尋則便滅。",
        "from": "T17n0817_001:0819b20_0",
        "context_with_next_sentence": true
    },
    {
        "source_sentence": "心則自然，塵勞亦然。",
        "from": "T17n0817_001:0819b21_1",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0819b21_2",
        "context_with_next_sentence": true
    },
    {
        "source_sentence": "心不可察。",
        "from": "T17n0817_001:0819b21_3",
        "context_with_next_sentence": true
    },
    {
        "source_sentence": "誰言能令心結染癡？",
        "from": "T17n0817_001:0819b22_4",
        "context_with_next_sentence": true
    },
    {
        "source_sentence": "假使彼心不可覩者，塵欲如是亦不可見，無積聚處、無有方面也。",
        "from": "T17n0817_001:0819b22_5",
        "context_with_next_sentence": true
    },
    {
        "source_sentence": "菩薩大士若能曉了塵勞之法，為貪欲人開化說法不以為厭，若教愚恚及等分人，誘導說法不以懈惓。",
        "from": "T17n0817_001:0819b24_6",
        "context_with_next_sentence": true
    },
    {
        "source_sentence": "「設使，文殊師利！",
        "from": "T17n0817_001:0819b26_7",
        "context_with_next_sentence": true
    },
    {
        "source_sentence": "如我身欲，諸貪欲者亦復如是。",
        "from": "T17n0817_001:0819b26_8",
        "context_with_next_sentence": true
    },
    {
        "source_sentence": "如我瞋恚及與愚癡，一切瞋恚、愚癡之事亦復如是；如我塵勞，眾生塵勞亦復如是。",
        "from": "T17n0817_001:0819b27_9",
        "context_with_next_sentence": true
    },
    {
        "source_sentence": "譬如大火悉燒草木，賢聖慧火燒除塵勞。",
        "from": "T17n0817_001:0819b29_10",
        "context_with_next_sentence": true
    },
    {
        "source_sentence": "譬如日光照明眾冥、不與冥合；聖慧如是，蠲除塵勞不與俱合。",
        "from": "T17n0817_001:0819c01_11",
        "context_with_next_sentence": true
    },
    {
        "source_sentence": "譬如風行，不著一切山與樹木；行智菩薩亦復如是，不著一切塵勞之欲。",
        "from": "T17n0817_001:0819c02_12",
        "context_with_next_sentence": true
    },
    {
        "source_sentence": "譬如劫盡燒諸有形、不燒虛空；行慧菩薩亦復如是，燒諸愛欲，不與一切塵勞俱合。",
        "from": "T17n0817_001:0819c04_13",
        "context_with_next_sentence": true
    },
    {
        "source_sentence": "譬如淨水不與穢合；菩薩如是不與塵俱。",
        "from": "T17n0817_001:0819c06_14",
        "context_with_next_sentence": true
    },
    {
        "source_sentence": "譬如虛空受持於地；智慧如是不與欲雜。",
        "from": "T17n0817_001:0819c07_15",
        "context_with_next_sentence": true
    },
    {
        "source_sentence": "譬如大風壞鐵圍山；菩薩如是，以智慧事吹散諸欲。",
        "from": "T17n0817_001:0819c08_16",
        "context_with_next_sentence": true
    },
    {
        "source_sentence": "譬如有象名究焰氣，乳與水合，則為一類；菩薩如是，以聖智慧，遊除塵勞，化令明哲合為一慧。",
        "from": "T17n0817_001:0819c09_17",
        "context_with_next_sentence": true
    },
    {
        "source_sentence": "譬如須彌北方天下，與諸親里不為放逸，在於樹下而自分別；菩薩如是，智慧之明見眾人根而為分別。",
        "from": "T17n0817_001:0819c11_18",
        "context_with_next_sentence": true
    },
    {
        "source_sentence": "「文殊師利！",
        "from": "T17n0817_001:0819c13_19",
        "context_with_next_sentence": true
    },
    {
        "source_sentence": "吾身如今不畏欲塵，亦無所難。",
        "from": "T17n0817_001:0819c14_0",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0819c14_1",
        "context_with_next_sentence": true
    },
    {
        "source_sentence": "我曉欲塵本悉淨故，又被菩薩大德之鎧，勇猛精進無所[怡台+惡]難。",
        "from": "T17n0817_001:0819c14_2",
        "context_with_next_sentence": true
    },
    {
        "source_sentence": "譬如怯人求於救者，如此之類不為勇猛；開士大士亦復如是，離於欲者不為菩薩。",
        "from": "T17n0817_001:0819c16_3",
        "context_with_next_sentence": true
    },
    {
        "source_sentence": "譬如有人為賊所壞，不為猛將；開士如是，壞愛欲者不為菩薩。",
        "from": "T17n0817_001:0819c18_4",
        "context_with_next_sentence": true
    },
    {
        "source_sentence": "譬如人以清水明珠著濁河中，尋時即清，不為垢濁之所染污；菩薩如是，在於愛欲塵勞之中，不為瑕穢之所染污。」",
        "from": "T17n0817_001:0819c19_5",
        "context_with_next_sentence": true
    },
    {
        "source_sentence": "爾時，上金光首嘆說此已，復問文殊師利：「何謂菩薩無有塵勞？」",
        "from": "T17n0817_001:0819c22_6",
        "context_with_next_sentence": true
    },
    {
        "source_sentence": "答曰：「假使菩薩見於起意、若見滅意，不當謂之為菩薩也。",
        "from": "T17n0817_001:0819c23_7",
        "context_with_next_sentence": true
    },
    {
        "source_sentence": "譬如有限，覩總持者，不當謂之獲於無量。",
        "from": "T17n0817_001:0819c24_8",
        "context_with_next_sentence": true
    },
    {
        "source_sentence": "如是菩薩，若覩塵勞意有起、滅，非是菩薩無塵之謂。",
        "from": "T17n0817_001:0819c25_9",
        "context_with_next_sentence": true
    },
    {
        "source_sentence": "無塵欲者，不見有塵、不見結恨，無見不見、遠離想念乃謂無塵。",
        "from": "T17n0817_001:0819c27_10",
        "context_with_next_sentence": true
    },
    {
        "source_sentence": "設使行者其心意識而得自在，一切所有無泥洹想。",
        "from": "T17n0817_001:0819c28_11",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0819c29_12",
        "context_with_next_sentence": true
    },
    {
        "source_sentence": "心無欲塵想念之緣，便得自恣也。",
        "from": "T17n0817_001:0819c29_13",
        "context_with_next_sentence": true
    },
    {
        "source_sentence": "於諸善、惡亦復如是，所行、無行，有為、無為，有形、無形，一切知之。",
        "from": "T17n0817_001:0820a01_14",
        "context_with_next_sentence": true
    },
    {
        "source_sentence": "生死塵勞有餘之垢，目察於色、耳聽音聲、鼻香、舌味、身更、心法，若得定意志在澹泊，於愛欲塵則無垢穢，爾乃名曰無有放逸，號曰無業而無所習，斯之謂也。",
        "from": "T17n0817_001:0820a03_15",
        "context_with_next_sentence": true
    },
    {
        "source_sentence": "無塵勞者，離於有為及無為哉，乃無瘕疵。",
        "from": "T17n0817_001:0820a06_16",
        "context_with_next_sentence": true
    },
    {
        "source_sentence": "復次，大姊！",
        "from": "T17n0817_001:0820a07_17",
        "context_with_next_sentence": true
    },
    {
        "source_sentence": "假使菩薩身無塵勞，則能度脫他人欲垢，如來說此為無塵勞。",
        "from": "T17n0817_001:0820a07_18",
        "context_with_next_sentence": true
    },
    {
        "source_sentence": "救濟他人塵勞之欲，遵修菩薩乃為精進。」",
        "from": "T17n0817_001:0820a09_19",
        "context_with_next_sentence": true
    },
    {
        "source_sentence": "女又問言：「何謂菩薩現在目前精進者乎？」",
        "from": "T17n0817_001:0820a10_20",
        "context_with_next_sentence": true
    },
    {
        "source_sentence": "文殊師利答曰：「觀於空無而不退轉，眾生邪見則興大哀。",
        "from": "T17n0817_001:0820a11_21",
        "context_with_next_sentence": true
    },
    {
        "source_sentence": "觀於無相而不退轉，眾生有相則以愍濟。",
        "from": "T17n0817_001:0820a12_22",
        "context_with_next_sentence": true
    },
    {
        "source_sentence": "觀於無願而不退轉，眾生貪願則以愍濟。",
        "from": "T17n0817_001:0820a13_23",
        "context_with_next_sentence": true
    },
    {
        "source_sentence": "觀無所行而不退轉，眾生著行則以愍濟。",
        "from": "T17n0817_001:0820a14_24",
        "context_with_next_sentence": true
    },
    {
        "source_sentence": "觀無所生而不退轉，眾生生死則以愍濟。",
        "from": "T17n0817_001:0820a15_25",
        "context_with_next_sentence": true
    },
    {
        "source_sentence": "觀無所起而不退轉，眾生起滅則以愍濟。",
        "from": "T17n0817_001:0820a16_26",
        "context_with_next_sentence": true
    },
    {
        "source_sentence": "觀聲聞乘獲聲聞果使不退轉；觀緣覺乘獲緣覺果使不退轉；觀菩薩乘則以愍哀一切群生，是為菩薩習平等、行精進之事。",
        "from": "T17n0817_001:0820a17_27",
        "context_with_next_sentence": true
    },
    {
        "source_sentence": "譬如丈夫行入巨海，超進極遠乃致眾寶。",
        "from": "T17n0817_001:0820a20_28",
        "context_with_next_sentence": true
    },
    {
        "source_sentence": "如是大姊！",
        "from": "T17n0817_001:0820a21_0",
        "context_with_next_sentence": true
    },
    {
        "source_sentence": "正諦觀察空無相願及無所行，不生不起聲聞之乘、緣覺之乘，令難進者至不退轉，乃離因緣。",
        "from": "T17n0817_001:0820a21_1",
        "context_with_next_sentence": true
    },
    {
        "source_sentence": "又如有人入大戰中，使難進者將護忿諍，令無所害致為難也。",
        "from": "T17n0817_001:0820a23_2",
        "context_with_next_sentence": true
    },
    {
        "source_sentence": "如是大姊！",
        "from": "T17n0817_001:0820a24_3",
        "context_with_next_sentence": true
    },
    {
        "source_sentence": "其諦觀察三脫門者，不失善權，其難亦爾。」",
        "from": "T17n0817_001:0820a25_0",
        "context_with_next_sentence": true
    },
    {
        "source_sentence": "女復問言：「何謂菩薩為權方便？」",
        "from": "T17n0817_001:0820a26_0",
        "context_with_next_sentence": true
    },
    {
        "source_sentence": "文殊師利答曰：「權方便者，知其時節不捨恐畏生死分部泥洹伴黨。",
        "from": "T17n0817_001:0820a26_1",
        "context_with_next_sentence": true
    },
    {
        "source_sentence": "權方便者，示恐懼門，謂生死門、泥洹之門、空無之門、所見之門、無相之門、無願之門、彼所想門、無所行門、精進本德遵行之門、無所出門、現世之門、無所立門、陰種諸入無所起門、無所滅門、典所行門、澹泊之門、開化眾生導示之門、法界之門、護正法門、聲聞之門、緣覺之門、說佛道門、度佛道門。",
        "from": "T17n0817_001:0820a28_2",
        "context_with_next_sentence": true
    },
    {
        "source_sentence": "若使菩薩見恐懼門者，於一切門而無所著，是則名曰善權方便。",
        "from": "T17n0817_001:0820b06_3",
        "context_with_next_sentence": true
    },
    {
        "source_sentence": "取要言之：貪欲門哉，離諸愛故；瞋怒門哉，離於結恨；愚癡門哉，離於不明；塵勞門哉，離於穢濁；諸趣門哉，無往來故，是為菩薩善權方便。",
        "from": "T17n0817_001:0820b08_4",
        "context_with_next_sentence": true
    },
    {
        "source_sentence": "至於一切愚夫行門，所學、無學、緣覺、菩薩、如來之門，其能曉了此諸門者，是則名為善權方便。」",
        "from": "T17n0817_001:0820b11_5",
        "context_with_next_sentence": true
    },
    {
        "source_sentence": "爾時，世尊在靈鷲山遊泉水邊而以經行，賢者阿難侍從俱焉。",
        "from": "T17n0817_001:0820b14_0",
        "context_with_next_sentence": true
    },
    {
        "source_sentence": "於是世尊則以遙讚：「善哉，善哉！",
        "from": "T17n0817_001:0820b15_1",
        "context_with_next_sentence": true
    },
    {
        "source_sentence": "文殊師利！",
        "from": "T17n0817_001:0820b16_2",
        "context_with_next_sentence": true
    },
    {
        "source_sentence": "是為菩薩奉習平等現在目前善權方便精進之行，如仁所云等無差特也。」",
        "from": "T17n0817_001:0820b16_3",
        "context_with_next_sentence": true
    },
    {
        "source_sentence": "於時，以此善哉之音，即得普告三千世界，其聲悉周六反震動，則無央數天、龍、鬼神、犍沓惒、阿須倫、迦留羅、真陀羅、摩休勒、人與非人、釋、梵、四王聞善哉音，皆受告勅，往詣佛所，稽首足下退住一面，各白佛言：「向者大聖為何所讚，乃告三千悉見蒙勅，大千世界六反震動？」",
        "from": "T17n0817_001:0820b18_4",
        "context_with_next_sentence": true
    },
    {
        "source_sentence": "世尊答曰：「天子欲知，歎文殊師利有所勸化也。」",
        "from": "T17n0817_001:0820b24_5",
        "context_with_next_sentence": true
    },
    {
        "source_sentence": "又問：「今者所遊？」",
        "from": "T17n0817_001:0820b25_6",
        "context_with_next_sentence": true
    },
    {
        "source_sentence": "佛言：「於王舍城東門之下在中街路，為上金光首廣說經法談論所趣。",
        "from": "T17n0817_001:0820b25_7",
        "context_with_next_sentence": true
    },
    {
        "source_sentence": "天子！",
        "from": "T17n0817_001:0820b27_8",
        "context_with_next_sentence": true
    },
    {
        "source_sentence": "汝等往求法誼。」",
        "from": "T17n0817_001:0820b27_9",
        "context_with_next_sentence": true
    },
    {
        "source_sentence": "時，天、龍、神、犍沓惒、阿須倫、迦留羅、真陀羅、摩休勒、人與非人、釋、梵、四王一切僉然，共詣文殊師利談所，自現半身而雨天花，悉皆周遍王舍大城。",
        "from": "T17n0817_001:0820b27_10",
        "context_with_next_sentence": true
    },
    {
        "source_sentence": "於彼世時，諸天見人，人見諸天，各自安隱無諍訟者。",
        "from": "T17n0817_001:0820c02_11",
        "context_with_next_sentence": true
    },
    {
        "source_sentence": "又王舍城無數千人，各取諸天所散之花，齎詣文殊師利。",
        "from": "T17n0817_001:0820c04_0",
        "context_with_next_sentence": true
    },
    {
        "source_sentence": "時，阿闍世王與四部兵、後宮婇女、大臣百官，從諸小王俱，共往詣文殊師利。",
        "from": "T17n0817_001:0820c05_1",
        "context_with_next_sentence": true
    },
    {
        "source_sentence": "又諸尊者及長者子、太子、群臣，見上金光首威儀耀赫諸根澹怕，破壞塵勞離於顛倒，殊妙之德而自莊嚴，見已如是，不復興發貪欲之想。",
        "from": "T17n0817_001:0820c07_0",
        "context_with_next_sentence": true
    },
    {
        "source_sentence": "爾時，文殊師利告上金光首：「今者眾人普來集會，以何等故無復染著？",
        "from": "T17n0817_001:0820c11_0",
        "context_with_next_sentence": true
    },
    {
        "source_sentence": "前所欲塵今為安在？」",
        "from": "T17n0817_001:0820c12_1",
        "context_with_next_sentence": true
    },
    {
        "source_sentence": "女白文殊師利：「一切眾生塵勞之欲，則建立志慧脫本際，住於法界無本之處。",
        "from": "T17n0817_001:0820c13_2",
        "context_with_next_sentence": true
    },
    {
        "source_sentence": "無本如此而無差特，無生、無滅亦無所處。",
        "from": "T17n0817_001:0820c14_3",
        "context_with_next_sentence": true
    },
    {
        "source_sentence": "又彼塵欲則為本淨，分別平等。」",
        "from": "T17n0817_001:0820c15_4",
        "context_with_next_sentence": true
    },
    {
        "source_sentence": "又問女曰：「何謂塵欲而為本淨？」",
        "from": "T17n0817_001:0820c16_5",
        "context_with_next_sentence": true
    },
    {
        "source_sentence": "答曰：「無想不想、無應不應，以此塵欲則為本淨；塵從順行而無所起，則為本淨。",
        "from": "T17n0817_001:0820c17_6",
        "context_with_next_sentence": true
    },
    {
        "source_sentence": "當知塵欲因客遊來，曉了空慧與道同居，無相之慧、無願之慧、本淨之明而俱同居，察此一切悉無所有。",
        "from": "T17n0817_001:0820c18_7",
        "context_with_next_sentence": true
    },
    {
        "source_sentence": "譬如蛇虺含毒害人，若有人來而齎良藥能消恚毒。",
        "from": "T17n0817_001:0820c21_8",
        "context_with_next_sentence": true
    },
    {
        "source_sentence": "蛇這見藥，毒即滅除；男女大小知毒歇盡，悉共戲弄著械膝上，無所傷害亦不螫人。",
        "from": "T17n0817_001:0820c22_9",
        "context_with_next_sentence": true
    },
    {
        "source_sentence": "如是人者，本未曾聞法律之時，念於不順所見顛倒，處於塵欲為之所燒，己身貪欲自著顏色。",
        "from": "T17n0817_001:0820c24_10",
        "context_with_next_sentence": true
    },
    {
        "source_sentence": "已能觀了色如聚沫，則知身法猶如幻化，分別戲樂若如於夢。",
        "from": "T17n0817_001:0820c26_11",
        "context_with_next_sentence": true
    },
    {
        "source_sentence": "已解愛欲若如水泡，命如朝露，萬物無常。",
        "from": "T17n0817_001:0820c27_12",
        "context_with_next_sentence": true
    },
    {
        "source_sentence": "曉了諸陰皆同惱患，知身不淨，悉為空無。",
        "from": "T17n0817_001:0820c28_13",
        "context_with_next_sentence": true
    },
    {
        "source_sentence": "觀一切法皆無吾我，正諦思惟本末悉虛，不毀他人、不自稱譽，亦不自縛、不縛他餘。",
        "from": "T17n0817_001:0821a01_14",
        "context_with_next_sentence": true
    },
    {
        "source_sentence": "今我從仁聞所說法，尋即信樂便得解脫，是故眼視無所染著。",
        "from": "T17n0817_001:0821a03_15",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0821a05_16",
        "context_with_next_sentence": true
    },
    {
        "source_sentence": "省仁之說，應其所作而處塵勞，如是計塵亦無欲垢，誰能見者？」",
        "from": "T17n0817_001:0821a05_17",
        "context_with_next_sentence": true
    },
    {
        "source_sentence": "爾時，上金光首白文殊師利：「一切大會諸天、人民將無恐懼，唯為分別如應說法，令諸天、人曉了塵欲本悉清淨，愍哀一切，使發無上正真道意。」",
        "from": "T17n0817_001:0821a07_0",
        "context_with_next_sentence": true
    },
    {
        "source_sentence": "文殊師利答曰：「欲塵本淨，信樂者希。",
        "from": "T17n0817_001:0821a10_1",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0821a11_2",
        "context_with_next_sentence": true
    },
    {
        "source_sentence": "用不覺故。",
        "from": "T17n0817_001:0821a11_3",
        "context_with_next_sentence": true
    },
    {
        "source_sentence": "覺塵清淨則成道矣。",
        "from": "T17n0817_001:0821a11_4",
        "context_with_next_sentence": true
    },
    {
        "source_sentence": "譬如無生之火不能燒人。",
        "from": "T17n0817_001:0821a12_0",
        "context_with_next_sentence": true
    },
    {
        "source_sentence": "如是當知：無想之念，不行吾我也；如所興火還自燒己。",
        "from": "T17n0817_001:0821a12_1",
        "context_with_next_sentence": true
    },
    {
        "source_sentence": "如是當知：思想之念、塵勞貪欲造生死身；如木生火其焰遂盛。",
        "from": "T17n0817_001:0821a13_2",
        "context_with_next_sentence": true
    },
    {
        "source_sentence": "如是當知：邪見顛倒興起塵勞，三界然熾；如火滅後無復焰光。",
        "from": "T17n0817_001:0821a15_3",
        "context_with_next_sentence": true
    },
    {
        "source_sentence": "如是當知：倒見已止塵則不起，即於三界不興勞垢；如百千歲火滅不然，人不疑恐畏於冷灰。",
        "from": "T17n0817_001:0821a16_4",
        "context_with_next_sentence": true
    },
    {
        "source_sentence": "如是當知：雖若干劫習欲塵穢，已解觀之無所積聚；如火滅盡不可施用，慧明澹怕塵勞不興。",
        "from": "T17n0817_001:0821a18_5",
        "context_with_next_sentence": true
    },
    {
        "source_sentence": "如身中火，溫熱雖盛則無所燒。",
        "from": "T17n0817_001:0821a20_6",
        "context_with_next_sentence": true
    },
    {
        "source_sentence": "如是計之：其心本淨顯耀之明，客塵欲起，終不染污心之源際也。」",
        "from": "T17n0817_001:0821a21_7",
        "context_with_next_sentence": true
    },
    {
        "source_sentence": "於是文殊師利復問其女：「又當云何觀于色身？」",
        "from": "T17n0817_001:0821a23_8",
        "context_with_next_sentence": true
    },
    {
        "source_sentence": "答曰：「猶如水中之月影也。」",
        "from": "T17n0817_001:0821a24_9",
        "context_with_next_sentence": true
    },
    {
        "source_sentence": "又問：「云何觀五陰體？」",
        "from": "T17n0817_001:0821a24_10",
        "context_with_next_sentence": true
    },
    {
        "source_sentence": "答曰：「猶如無化如來之化也。」",
        "from": "T17n0817_001:0821a25_11",
        "context_with_next_sentence": true
    },
    {
        "source_sentence": "又問：「諸種當云何觀？」",
        "from": "T17n0817_001:0821a25_12",
        "context_with_next_sentence": true
    },
    {
        "source_sentence": "答曰：「猶如水、火二界也。」",
        "from": "T17n0817_001:0821a26_13",
        "context_with_next_sentence": true
    },
    {
        "source_sentence": "又問：「云何觀諸入事乎？」",
        "from": "T17n0817_001:0821a26_14",
        "context_with_next_sentence": true
    },
    {
        "source_sentence": "答曰：「猶如無施因緣罪福所行也。」",
        "from": "T17n0817_001:0821a27_15",
        "context_with_next_sentence": true
    },
    {
        "source_sentence": "又問：「云何觀此諸會？」",
        "from": "T17n0817_001:0821a28_16",
        "context_with_next_sentence": true
    },
    {
        "source_sentence": "答曰：「而悉照曜會者心性。」",
        "from": "T17n0817_001:0821a28_17",
        "context_with_next_sentence": true
    },
    {
        "source_sentence": "又問：「云何還觀爾身？」",
        "from": "T17n0817_001:0821a29_18",
        "context_with_next_sentence": true
    },
    {
        "source_sentence": "答曰：「猶如吾之父母，平等定者而無有二也。」",
        "from": "T17n0817_001:0821a29_19",
        "context_with_next_sentence": true
    },
    {
        "source_sentence": "又問：「云何以觀吾身？」",
        "from": "T17n0817_001:0821b01_20",
        "context_with_next_sentence": true
    },
    {
        "source_sentence": "答曰：「猶如生盲不見諸色。」",
        "from": "T17n0817_001:0821b02_21",
        "context_with_next_sentence": true
    },
    {
        "source_sentence": "又問：「云何曾聽此法乎？」",
        "from": "T17n0817_001:0821b02_22",
        "context_with_next_sentence": true
    },
    {
        "source_sentence": "答曰：「已聞是法，如幻師化化人所聽也。」",
        "from": "T17n0817_001:0821b03_23",
        "context_with_next_sentence": true
    },
    {
        "source_sentence": "又問：「云何汝豈為發無上正真道乎？」",
        "from": "T17n0817_001:0821b04_24",
        "context_with_next_sentence": true
    },
    {
        "source_sentence": "答曰：「吾則是道，無所志求。」",
        "from": "T17n0817_001:0821b05_25",
        "context_with_next_sentence": true
    },
    {
        "source_sentence": "又問：「云何為奉行於施度無極乎？」",
        "from": "T17n0817_001:0821b05_26",
        "context_with_next_sentence": true
    },
    {
        "source_sentence": "答曰：「修一切度，捨諸塵勞也。」",
        "from": "T17n0817_001:0821b06_27",
        "context_with_next_sentence": true
    },
    {
        "source_sentence": "又問：「為具足戒度無極乎？」",
        "from": "T17n0817_001:0821b07_28",
        "context_with_next_sentence": true
    },
    {
        "source_sentence": "答曰：「所具足者周滿如空也。」",
        "from": "T17n0817_001:0821b07_29",
        "context_with_next_sentence": true
    },
    {
        "source_sentence": "又問：「為奉行於忍辱乎？」",
        "from": "T17n0817_001:0821b08_30",
        "context_with_next_sentence": true
    },
    {
        "source_sentence": "答曰：「所可遵修一切諸法無起、無生。」",
        "from": "T17n0817_001:0821b08_31",
        "context_with_next_sentence": true
    },
    {
        "source_sentence": "又問：「為慇懃精進行乎？」",
        "from": "T17n0817_001:0821b09_32",
        "context_with_next_sentence": true
    },
    {
        "source_sentence": "答曰：「修行諸法無所至湊也。」",
        "from": "T17n0817_001:0821b10_33",
        "context_with_next_sentence": true
    },
    {
        "source_sentence": "又問：「以為建立寂度無極乎？」",
        "from": "T17n0817_001:0821b10_34",
        "context_with_next_sentence": true
    },
    {
        "source_sentence": "答曰：「建於法界，住無所住也。」",
        "from": "T17n0817_001:0821b11_35",
        "context_with_next_sentence": true
    },
    {
        "source_sentence": "又問：「為已具足智度無極乎？」",
        "from": "T17n0817_001:0821b12_36",
        "context_with_next_sentence": true
    },
    {
        "source_sentence": "答曰：「志無憍慢，心不自大也。」",
        "from": "T17n0817_001:0821b12_37",
        "context_with_next_sentence": true
    },
    {
        "source_sentence": "又問：「為行慈乎？」",
        "from": "T17n0817_001:0821b13_38",
        "context_with_next_sentence": true
    },
    {
        "source_sentence": "答曰：「以為曉了一切眾生悉無所有。」",
        "from": "T17n0817_001:0821b13_39",
        "context_with_next_sentence": true
    },
    {
        "source_sentence": "又問：「當於何求大哀菩薩乎？」",
        "from": "T17n0817_001:0821b14_40",
        "context_with_next_sentence": true
    },
    {
        "source_sentence": "答曰：「當於眾生塵勞中求。",
        "from": "T17n0817_001:0821b15_41",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0821b15_42",
        "context_with_next_sentence": true
    },
    {
        "source_sentence": "大哀菩薩欲得制御眾生塵勞，則發無上正真道意也。」",
        "from": "T17n0817_001:0821b16_43",
        "context_with_next_sentence": true
    },
    {
        "source_sentence": "又問：「行喜菩薩當復何求？」",
        "from": "T17n0817_001:0821b17_44",
        "context_with_next_sentence": true
    },
    {
        "source_sentence": "答曰：「己心真實、志性清淨、化諸憂慼是菩薩喜也。」",
        "from": "T17n0817_001:0821b17_45",
        "context_with_next_sentence": true
    },
    {
        "source_sentence": "又問：「菩薩行護，云何具足乎？」",
        "from": "T17n0817_001:0821b19_0",
        "context_with_next_sentence": true
    },
    {
        "source_sentence": "答曰：「眾生所諍變鬪之事，具足化之使至安和。」",
        "from": "T17n0817_001:0821b19_1",
        "context_with_next_sentence": true
    },
    {
        "source_sentence": "又問：「何謂為諍？」",
        "from": "T17n0817_001:0821b20_2",
        "context_with_next_sentence": true
    },
    {
        "source_sentence": "答曰：「蠲除無實虛偽塵勞，志建佛道者也。」",
        "from": "T17n0817_001:0821b21_3",
        "context_with_next_sentence": true
    },
    {
        "source_sentence": "又問：「與誰共諍？」",
        "from": "T17n0817_001:0821b22_0",
        "context_with_next_sentence": true
    },
    {
        "source_sentence": "答曰：「與外眾邪異學，心不同者也。」",
        "from": "T17n0817_001:0821b22_1",
        "context_with_next_sentence": true
    },
    {
        "source_sentence": "又問：「眾邪異學，為何所是？」",
        "from": "T17n0817_001:0821b23_2",
        "context_with_next_sentence": true
    },
    {
        "source_sentence": "答曰：「見他所興，不能忍辱而自隨者也。」",
        "from": "T17n0817_001:0821b23_3",
        "context_with_next_sentence": true
    },
    {
        "source_sentence": "又問：「菩薩忍辱何所志趣？」",
        "from": "T17n0817_001:0821b24_4",
        "context_with_next_sentence": true
    },
    {
        "source_sentence": "答曰：「開化一切眾生之故也。",
        "from": "T17n0817_001:0821b25_5",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0821b25_6",
        "context_with_next_sentence": true
    },
    {
        "source_sentence": "若不開導，何謂忍辱化眾生者？",
        "from": "T17n0817_001:0821b26_7",
        "context_with_next_sentence": true
    },
    {
        "source_sentence": "無瞋結恨亦不憂慼，則為忍辱。」",
        "from": "T17n0817_001:0821b26_8",
        "context_with_next_sentence": true
    },
    {
        "source_sentence": "又問：「何謂危害？」",
        "from": "T17n0817_001:0821b27_9",
        "context_with_next_sentence": true
    },
    {
        "source_sentence": "答曰：「積累德本為憂惱事，是為危害。」",
        "from": "T17n0817_001:0821b27_10",
        "context_with_next_sentence": true
    },
    {
        "source_sentence": "又問：「何謂無害乎？」",
        "from": "T17n0817_001:0821b28_11",
        "context_with_next_sentence": true
    },
    {
        "source_sentence": "答曰：「諸界不憂，則為守仁，此謂無害也。」",
        "from": "T17n0817_001:0821b29_12",
        "context_with_next_sentence": true
    },
    {
        "source_sentence": "又問：「何謂菩薩選擇戰鬪？」",
        "from": "T17n0817_001:0821c01_0",
        "context_with_next_sentence": true
    },
    {
        "source_sentence": "答曰：「選擇諸法，無所獲故。」",
        "from": "T17n0817_001:0821c01_1",
        "context_with_next_sentence": true
    },
    {
        "source_sentence": "又問：「云何菩薩降伏眾魔？」",
        "from": "T17n0817_001:0821c02_2",
        "context_with_next_sentence": true
    },
    {
        "source_sentence": "答曰：「無所著故，不滅塵勞。",
        "from": "T17n0817_001:0821c02_3",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0821c03_4",
        "context_with_next_sentence": true
    },
    {
        "source_sentence": "菩薩降伏五陰，不與塵俱，以此勝魔。",
        "from": "T17n0817_001:0821c03_5",
        "context_with_next_sentence": true
    },
    {
        "source_sentence": "菩薩降塵，不污本淨，究竟本末曉了諸法，開化眾生除老死患。",
        "from": "T17n0817_001:0821c04_6",
        "context_with_next_sentence": true
    },
    {
        "source_sentence": "告諸天子：文殊師利菩薩者，則為已離一切之智、諸通、慧想也。」",
        "from": "T17n0817_001:0821c05_7",
        "context_with_next_sentence": true
    },
    {
        "source_sentence": "又問女言：「云何菩薩開化眾生？」",
        "from": "T17n0817_001:0821c07_8",
        "context_with_next_sentence": true
    },
    {
        "source_sentence": "答曰：「專秉善權，修行智慧。」",
        "from": "T17n0817_001:0821c07_9",
        "context_with_next_sentence": true
    },
    {
        "source_sentence": "又問：「云何菩薩建立群生？」",
        "from": "T17n0817_001:0821c08_10",
        "context_with_next_sentence": true
    },
    {
        "source_sentence": "答曰：「建立己心之慧，聖達菩薩乃能開化一切群生。」",
        "from": "T17n0817_001:0821c09_11",
        "context_with_next_sentence": true
    },
    {
        "source_sentence": "又問：「今女說法，此之眾會悉善聽受也。」",
        "from": "T17n0817_001:0821c10_12",
        "context_with_next_sentence": true
    },
    {
        "source_sentence": "答曰：「此不為善聽受者也。",
        "from": "T17n0817_001:0821c11_13",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0821c11_14",
        "context_with_next_sentence": true
    },
    {
        "source_sentence": "有彼、我想，而反勸耳，立於識故也。」",
        "from": "T17n0817_001:0821c12_0",
        "context_with_next_sentence": true
    },
    {
        "source_sentence": "又問：「云何聞法為善聽者？」",
        "from": "T17n0817_001:0821c12_1",
        "context_with_next_sentence": true
    },
    {
        "source_sentence": "答曰：「設能信己如夢，其說經法如幻師化，了聽假音，不著其聲、不造解脫，有二事者，是乃名為善聽受法也。」",
        "from": "T17n0817_001:0821c13_2",
        "context_with_next_sentence": true
    },
    {
        "source_sentence": "又問：「云何聽承法理？」",
        "from": "T17n0817_001:0821c15_3",
        "context_with_next_sentence": true
    },
    {
        "source_sentence": "答曰：「文殊師利歸命法者也。」",
        "from": "T17n0817_001:0821c16_4",
        "context_with_next_sentence": true
    },
    {
        "source_sentence": "爾時，上金光首承文殊師利童真建立威神，亦已本德所修智慧，於眾會中如應說法。",
        "from": "T17n0817_001:0821c17_0",
        "context_with_next_sentence": true
    },
    {
        "source_sentence": "萬二千人皆發無上正真道意。",
        "from": "T17n0817_001:0821c18_1",
        "context_with_next_sentence": true
    },
    {
        "source_sentence": "五百天子，宿殖德本志菩薩乘者，得不起法忍。",
        "from": "T17n0817_001:0821c19_2",
        "context_with_next_sentence": true
    },
    {
        "source_sentence": "三萬二千天與人，遠塵離垢諸法，得法眼淨。",
        "from": "T17n0817_001:0821c20_3",
        "context_with_next_sentence": true
    },
    {
        "source_sentence": "女說法已，心懷欣豫，則自逮得柔順法忍，即便投身文殊師利足下自歸：「唯願至聖，聽我之身得為沙門，加哀濟脫不順之念，眾人所行皆非賢觀也。」",
        "from": "T17n0817_001:0821c21_4",
        "context_with_next_sentence": true
    },
    {
        "source_sentence": "時，文殊師利言：「菩薩不以除己髮者為是出家也。",
        "from": "T17n0817_001:0821c25_5",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0821c26_6",
        "context_with_next_sentence": true
    },
    {
        "source_sentence": "其能斷滅眾生欲塵，使修精進，乃是菩薩之出家矣。",
        "from": "T17n0817_001:0821c26_7",
        "context_with_next_sentence": true
    },
    {
        "source_sentence": "菩薩不以自被袈裟為是出家也；袈裟名者，晉曰去穢，當去眾生婬、怒、癡垢，令無瑕玼、常行精進，乃是菩薩之出家矣。",
        "from": "T17n0817_001:0821c27_8",
        "context_with_next_sentence": true
    },
    {
        "source_sentence": "菩薩不以自奉禁戒為是出家；謂化眾生令守謹慎，乃是菩薩之出家矣。",
        "from": "T17n0817_001:0822a01_9",
        "context_with_next_sentence": true
    },
    {
        "source_sentence": "菩薩不以自處閑居為是出家也；假使五趣隨諸群類，悉能建之立慧閑居，乃是菩薩之出家矣。",
        "from": "T17n0817_001:0822a02_10",
        "context_with_next_sentence": true
    },
    {
        "source_sentence": "菩薩不以顏貌形容、威儀禮節為是出家也；化諸黎庶，勸立慈哀，乃是菩薩之出家矣。",
        "from": "T17n0817_001:0822a05_11",
        "context_with_next_sentence": true
    },
    {
        "source_sentence": "菩薩不以興己功德為是出家也；勸顯滋茂一切眾生殖德本者，乃是菩薩之出家矣。",
        "from": "T17n0817_001:0822a07_12",
        "context_with_next_sentence": true
    },
    {
        "source_sentence": "菩薩不以濟己志於滅度為是出家也；解脫一切眾生心性，令致滅度，乃是菩薩之出家矣。",
        "from": "T17n0817_001:0822a09_0",
        "context_with_next_sentence": true
    },
    {
        "source_sentence": "菩薩不以除己塵勞，為是出家也；滅去一切眾生塵勞，乃是菩薩之出家矣。",
        "from": "T17n0817_001:0822a11_0",
        "context_with_next_sentence": true
    },
    {
        "source_sentence": "菩薩不以偏護己身、獨守其心為是出家也；將護一切群萌心志，乃是菩薩之出家矣。",
        "from": "T17n0817_001:0822a12_1",
        "context_with_next_sentence": true
    },
    {
        "source_sentence": "菩薩不以自脫己者為是出家也；度脫一切群萌往反，乃是菩薩之出家矣。",
        "from": "T17n0817_001:0822a14_2",
        "context_with_next_sentence": true
    },
    {
        "source_sentence": "菩薩不以濟己生死之患為是出家也；度脫一切生死之患，乃是菩薩之出家矣。",
        "from": "T17n0817_001:0822a16_3",
        "context_with_next_sentence": true
    },
    {
        "source_sentence": "菩薩不以志樂泥洹為是出家也；具足一切諸佛之法，乃是菩薩之出家矣，加以大哀愍濟眾生，不見他短，不說其闕，讚敘彼人篤信之德，開示信行以施一切，此之謂也。",
        "from": "T17n0817_001:0822a18_4",
        "context_with_next_sentence": true
    },
    {
        "source_sentence": "其出家者依倚他人，為菩薩者無所依倚。」",
        "from": "T17n0817_001:0822a22_0",
        "context_with_next_sentence": true
    },
    {
        "source_sentence": "女問文殊師利：「何謂出家依倚他人？」",
        "from": "T17n0817_001:0822a22_1",
        "context_with_next_sentence": true
    },
    {
        "source_sentence": "則答女曰：「其出家者依倚禁戒，不以緣戒為出家也。",
        "from": "T17n0817_001:0822a23_2",
        "context_with_next_sentence": true
    },
    {
        "source_sentence": "女欲知之，志於禪定，意不放逸，出家依慧不隨惡友，遵修脫門是為出家。",
        "from": "T17n0817_001:0822a24_3",
        "context_with_next_sentence": true
    },
    {
        "source_sentence": "心未解脫，不為出家。」",
        "from": "T17n0817_001:0822a26_4",
        "context_with_next_sentence": true
    },
    {
        "source_sentence": "又問：「何謂菩薩不依他人？」",
        "from": "T17n0817_001:0822a27_5",
        "context_with_next_sentence": true
    },
    {
        "source_sentence": "答曰：「不信異人，則為無倚，亦不消息察他顏色：有何智慧從其受明？",
        "from": "T17n0817_001:0822a27_6",
        "context_with_next_sentence": true
    },
    {
        "source_sentence": "彼等之人有何異德？",
        "from": "T17n0817_001:0822a29_7",
        "context_with_next_sentence": true
    },
    {
        "source_sentence": "當從獲致諸通大慧；亦於己身無所悕求。",
        "from": "T17n0817_001:0822a29_8",
        "context_with_next_sentence": true
    },
    {
        "source_sentence": "此則名曰不倚他人。」",
        "from": "T17n0817_001:0822b01_9",
        "context_with_next_sentence": true
    },
    {
        "source_sentence": "文殊師利說此出家品時，五百菩薩各脫身衣珍寶、瓔珞，悉共奉上文殊師利，皆說此言：「聞尊所論出家善教，吾等亦當從此正義，尋如是行，具足出家。」",
        "from": "T17n0817_001:0822b02_10",
        "context_with_next_sentence": true
    },
    {
        "source_sentence": "於是文殊師利謂上金光首：「若當還復上駟馬車，與畏間長者子俱，為開化說此，則是汝出家之行也。」",
        "from": "T17n0817_001:0822b06_0",
        "context_with_next_sentence": true
    },
    {
        "source_sentence": "時，大眾人各心念言：「豈離欲者與有欲人而俱處乎？」",
        "from": "T17n0817_001:0822b08_1",
        "context_with_next_sentence": true
    },
    {
        "source_sentence": "女尋則知眾人心念，便答大眾為分別說：「離欲菩薩與有欲人眾生之類而俱出生，欲以開化令清白故。",
        "from": "T17n0817_001:0822b09_2",
        "context_with_next_sentence": true
    },
    {
        "source_sentence": "諸人欲知，菩薩離於瞋恚、愚癡，便與瞋恚、愚癡群黎而俱遊生，欲以開化施慈與明。",
        "from": "T17n0817_001:0822b11_3",
        "context_with_next_sentence": true
    },
    {
        "source_sentence": "設使菩薩已離塵勞，便與貪欲群萌俱生，開化一切遊逸之類。",
        "from": "T17n0817_001:0822b13_4",
        "context_with_next_sentence": true
    },
    {
        "source_sentence": "喻如人者，母子共處無所染污；菩薩如是，常與一切眾生俱會，無所染污。",
        "from": "T17n0817_001:0822b15_5",
        "context_with_next_sentence": true
    },
    {
        "source_sentence": "譬鼓琴人及神呪師，雖習所欲，則無有欲；菩薩如是，處於三界想念之中，如神呪術無所染著。」",
        "from": "T17n0817_001:0822b16_6",
        "context_with_next_sentence": true
    },
    {
        "source_sentence": "於時，上金光首逮得時節獲致法誼，至於光明離諸窈冥，覩見塵勞開示真諦，則前稽首文殊師利足下，繞之三匝還復上車，則說頌曰：「本性為清淨，　　貪欲不能污，　則無有瞋恚，　　常遵修慈心，　亦不有愚冥，　　起智慧光明，　至德以如是，　　然後乃上車。",
        "from": "T17n0817_001:0822b18_7",
        "context_with_next_sentence": true
    },
    {
        "source_sentence": "　前隨畏間子，　　而習為放逸，　吾本貪欲意，　　今者為所湊。",
        "from": "T17n0817_001:0822b26_0",
        "context_with_next_sentence": true
    },
    {
        "source_sentence": "　諸恐畏難者，　　財利之貪欲，　上車以離此，　　故舉聲歌頌。",
        "from": "T17n0817_001:0822b28_0",
        "context_with_next_sentence": true
    },
    {
        "source_sentence": "　譬如純厚陰，　　降雨潤於地，　則蔽日宮殿，　　使人眼不見。",
        "from": "T17n0817_001:0822c01_0",
        "context_with_next_sentence": true
    },
    {
        "source_sentence": "　其耀不為冥，　　亦無奪明者，　客雲之所為，　　令光不顯現。",
        "from": "T17n0817_001:0822c03_0",
        "context_with_next_sentence": true
    },
    {
        "source_sentence": "　愚者心本淨，　　客塵亦如是，　由想不覺了，　　覆蔽智慧光。",
        "from": "T17n0817_001:0822c05_0",
        "context_with_next_sentence": true
    },
    {
        "source_sentence": "　計彼明達者，　　不為有處所，　已蠲除塵勞，　　則號為智慧。",
        "from": "T17n0817_001:0822c07_0",
        "context_with_next_sentence": true
    },
    {
        "source_sentence": "　智慧不憍慢，　　心淨無損減，　推之無從來，　　去亦無所到。",
        "from": "T17n0817_001:0822c09_0",
        "context_with_next_sentence": true
    },
    {
        "source_sentence": "　從念不順正，　　則有塵勞欲，　已應如法念，　　便趣無所至。",
        "from": "T17n0817_001:0822c11_0",
        "context_with_next_sentence": true
    },
    {
        "source_sentence": "　名無有處所，　　而無有受者，　則亦無所生，　　亦無有滅者；　不施無所斷，　　亦不依他人，　快哉此正法，　　微妙甚清淨。",
        "from": "T17n0817_001:0822c13_0",
        "context_with_next_sentence": true
    },
    {
        "source_sentence": "　譬如油然燈，　　照入諸窈冥，　計彼闇昧者，　　不知所歸趣。",
        "from": "T17n0817_001:0822c17_0",
        "context_with_next_sentence": true
    },
    {
        "source_sentence": "　智慧亦如是，　　滅除眾愚冥，　不覩塵勞處，　　順念成所來。",
        "from": "T17n0817_001:0822c19_0",
        "context_with_next_sentence": true
    },
    {
        "source_sentence": "　猶如有良醫，　　療治於眾病，　不令身增減，　　亦無所忘失。",
        "from": "T17n0817_001:0822c21_0",
        "context_with_next_sentence": true
    },
    {
        "source_sentence": "　病則是遊客，　　其疾已滅除，　亦無有異習，　　不知疹去處。",
        "from": "T17n0817_001:0822c23_0",
        "context_with_next_sentence": true
    },
    {
        "source_sentence": "　溥首亦如是，　　上軟之音聲，　覩眾生厄疾，　　若干以療治；　除垢令清淨，　　趣之智慧門，　有所造變者，　　非法不為論。",
        "from": "T17n0817_001:0822c25_0",
        "context_with_next_sentence": true
    },
    {
        "source_sentence": "　今此五陰者，　　及與諸種大，　衰入已顯現，　　本無有差特。",
        "from": "T17n0817_001:0822c29_0",
        "context_with_next_sentence": true
    },
    {
        "source_sentence": "　是輩這前時，　　有毒瞋恚俱，　今則無傷害，　　亦無若干變。」",
        "from": "T17n0817_001:0823a02_0",
        "context_with_next_sentence": true
    },
    {
        "source_sentence": "於是上金光首，在於車上與長者子畏間俱，如是比像詣於清淨遊觀之園。",
        "from": "T17n0817_001:0823a04_0",
        "context_with_next_sentence": true
    },
    {
        "source_sentence": "文殊師利而說經典，一切眾會歡喜踊躍，其心開解亘然明達，咸悉言曰：「當共俱往，奉詣如來聽所說法，捨遊觀處，至佛精舍。」",
        "from": "T17n0817_001:0823a05_1",
        "context_with_next_sentence": true
    },
    {
        "source_sentence": "爾時，上金光首與長者子畏間俱，在遊觀園散花燒香，莊嚴寶蓋辦飲食饌，作倡妓樂而相娛樂，雜和擣香以自芬薰。",
        "from": "T17n0817_001:0823a09_0",
        "context_with_next_sentence": true
    },
    {
        "source_sentence": "於時彼女，觀長者子及來會人意以滿足，神通之力自化其身，應時終亡。",
        "from": "T17n0817_001:0823a11_1",
        "context_with_next_sentence": true
    },
    {
        "source_sentence": "顏色變惡猶如死人，眼耳鼻口膿血流出，身體[病丙+逢]爛不可復視，口中臭氣浡浡腥穢，一切毛孔惡露皆出，其腹潰壞，腸胃、肝、肺、脾、腎五臟，屎尿、髓腦悉為流溢，青蠅飛集周匝共食。",
        "from": "T17n0817_001:0823a13_2",
        "context_with_next_sentence": true
    },
    {
        "source_sentence": "時，長者子見此女身變狀如是，怖懅不安，欲求自歸，濟脫是患：「今遭難難，無極之恐。",
        "from": "T17n0817_001:0823a17_3",
        "context_with_next_sentence": true
    },
    {
        "source_sentence": "當從何所，免大憂煩？」",
        "from": "T17n0817_001:0823a19_4",
        "context_with_next_sentence": true
    },
    {
        "source_sentence": "各懷二難。",
        "from": "T17n0817_001:0823a19_5",
        "context_with_next_sentence": true
    },
    {
        "source_sentence": "「凡夫之士見眾瑕穢，己之罪咎，將無帝王阿闍世知，危害我命？」",
        "from": "T17n0817_001:0823a20_0",
        "context_with_next_sentence": true
    },
    {
        "source_sentence": "一切眷屬及諸會人，悉共驚怖，志懷戰慄，各各誼言：「當於何求天、龍、鬼神，若犍沓惒、沙門、梵志救脫大厄？",
        "from": "T17n0817_001:0823a21_1",
        "context_with_next_sentence": true
    },
    {
        "source_sentence": "其長者子德本不純，已聞文殊師利說經，當所施行而不曉了。」",
        "from": "T17n0817_001:0823a23_2",
        "context_with_next_sentence": true
    },
    {
        "source_sentence": "於時，文殊師利童真威神所立，令園樹木自然聲出，讚說頌曰：「如今年少見，　　諸法自然數，　三界虛無實，　　如幻師現化。",
        "from": "T17n0817_001:0823a25_3",
        "context_with_next_sentence": true
    },
    {
        "source_sentence": "　愚戇所迷惑，　　朽肉之塗覆，　思想彼虛偽，　　愚者生染污。",
        "from": "T17n0817_001:0823a29_0",
        "context_with_next_sentence": true
    },
    {
        "source_sentence": "　譬之如畫瓶，　　中滿盛不淨，　而人不分別，　　戴著頭上行。",
        "from": "T17n0817_001:0823b02_0",
        "context_with_next_sentence": true
    },
    {
        "source_sentence": "　已知中所有，　　破壞則悉現，　不淨自流出，　　無奇乃迸走。",
        "from": "T17n0817_001:0823b04_0",
        "context_with_next_sentence": true
    },
    {
        "source_sentence": "　無智亦如是，　　志染著女色，　覩見像顏貌，　　思想以自污。",
        "from": "T17n0817_001:0823b06_0",
        "context_with_next_sentence": true
    },
    {
        "source_sentence": "　年少今當觀，　　開化自然身，　明者豈著此，　　瑕穢之臭惡？",
        "from": "T17n0817_001:0823b08_0",
        "context_with_next_sentence": true
    },
    {
        "source_sentence": "　年少莫恐懼，　　無得畏虛偽，　仁者前所集，　　諸法自然爾。",
        "from": "T17n0817_001:0823b10_0",
        "context_with_next_sentence": true
    },
    {
        "source_sentence": "　世尊之興出，　　施恐使無畏，　號謂釋師子，　　講說上妙法。",
        "from": "T17n0817_001:0823b12_0",
        "context_with_next_sentence": true
    },
    {
        "source_sentence": "　愛欲非常久，　　猶如電忽現，　雖覩無有實，　　慧者無所著。",
        "from": "T17n0817_001:0823b14_0",
        "context_with_next_sentence": true
    },
    {
        "source_sentence": "　譬如流河水，　　欲取上聚沫，　彼無有作者，　　亦不成報應。",
        "from": "T17n0817_001:0823b16_0",
        "context_with_next_sentence": true
    },
    {
        "source_sentence": "　名色亦如是，　　而無有造作，　因有罪福緣，　　便生報應果。",
        "from": "T17n0817_001:0823b18_0",
        "context_with_next_sentence": true
    },
    {
        "source_sentence": "　少童今自見，　　顏貌為所湊，　不淨何從來？",
        "from": "T17n0817_001:0823b20_0",
        "context_with_next_sentence": true
    },
    {
        "source_sentence": "　　令人懷恐懼。",
        "from": "T17n0817_001:0823b21_1",
        "context_with_next_sentence": true
    },
    {
        "source_sentence": "　此法無處所，　　去亦無方面，　無往亦無來，　　自然而化現。",
        "from": "T17n0817_001:0823b22_0",
        "context_with_next_sentence": true
    },
    {
        "source_sentence": "　彼無有作者，　　亦復無受者，　造法無所受，　　如幻無有形。",
        "from": "T17n0817_001:0823b24_0",
        "context_with_next_sentence": true
    },
    {
        "source_sentence": "　放逸於他身，　　年幼因生畏，　當自觀己體，　　亦是其比類。",
        "from": "T17n0817_001:0823b26_0",
        "context_with_next_sentence": true
    },
    {
        "source_sentence": "　猶如夢中戲，　　歡喜而踊躍，　一切諸所樂，　　如夢已便覺。",
        "from": "T17n0817_001:0823b28_0",
        "context_with_next_sentence": true
    },
    {
        "source_sentence": "　年少便可往，　　詣於釋師子，　世尊大聖人，　　挽拔恐懼根。",
        "from": "T17n0817_001:0823c01_0",
        "context_with_next_sentence": true
    },
    {
        "source_sentence": "　計於父母者，　　親屬及知友，　不能為仁者，　　蠲除此患難。",
        "from": "T17n0817_001:0823c03_0",
        "context_with_next_sentence": true
    },
    {
        "source_sentence": "　唯有諸世尊，　　能加施無畏，　當至歸命佛，　　及法與聖眾。",
        "from": "T17n0817_001:0823c05_0",
        "context_with_next_sentence": true
    },
    {
        "source_sentence": "　諸天、犍沓惒、　　人民悉稽首，　則離一切難，　　便獲大利安。」",
        "from": "T17n0817_001:0823c07_0",
        "context_with_next_sentence": true
    },
    {
        "source_sentence": "爾時，長者子聞斯頌已，歡喜踊躍善意生矣，則以衣裓盛女死屍，棄叢樹間而捨之去。",
        "from": "T17n0817_001:0823c09_0",
        "context_with_next_sentence": true
    },
    {
        "source_sentence": "於是世尊欲以開化彼長者子，從身放光，其明普照摩竭國界。",
        "from": "T17n0817_001:0823c11_0",
        "context_with_next_sentence": true
    },
    {
        "source_sentence": "爾時，年少遙見如來與比丘眾圍遶說法，如日出時，道路自然現若干變微妙巍巍，寶為欄楯而散眾花。",
        "from": "T17n0817_001:0823c12_1",
        "context_with_next_sentence": true
    },
    {
        "source_sentence": "其天帝釋則在前立，宣歎之曰：「年少善利為獲福慶，乃能發心而懷歡豫。",
        "from": "T17n0817_001:0823c14_2",
        "context_with_next_sentence": true
    },
    {
        "source_sentence": "欲見如來具足佛身，如是比類歸誠諦路。",
        "from": "T17n0817_001:0823c16_3",
        "context_with_next_sentence": true
    },
    {
        "source_sentence": "欲覩如來之光顏乎，故發行也。」",
        "from": "T17n0817_001:0823c17_4",
        "context_with_next_sentence": true
    },
    {
        "source_sentence": "時，彼年少聞此勸讚，即與天帝俱詣佛所。",
        "from": "T17n0817_001:0823c18_5",
        "context_with_next_sentence": true
    },
    {
        "source_sentence": "帝釋復以大意之花用與年少，言：「取此花散如來上。」",
        "from": "T17n0817_001:0823c19_0",
        "context_with_next_sentence": true
    },
    {
        "source_sentence": "則便取花供散世尊，稽首佛足右繞三匝，前住白言：「今自歸佛及法聖眾，以是德本勸助無上正真之道。",
        "from": "T17n0817_001:0823c20_1",
        "context_with_next_sentence": true
    },
    {
        "source_sentence": "唯然，大聖！",
        "from": "T17n0817_001:0823c22_2",
        "context_with_next_sentence": true
    },
    {
        "source_sentence": "有放逸女上金光首，國王所識，郡縣、州城尊者見知，實與戲樂詣遊觀園。",
        "from": "T17n0817_001:0823c22_3",
        "context_with_next_sentence": true
    },
    {
        "source_sentence": "則於今日，顏貌變惡即時壽終。",
        "from": "T17n0817_001:0823c24_4",
        "context_with_next_sentence": true
    },
    {
        "source_sentence": "捨諸一切宗室眷屬，發大恐懼，將無國王推理問之？」",
        "from": "T17n0817_001:0823c25_5",
        "context_with_next_sentence": true
    },
    {
        "source_sentence": "佛言：「且止！",
        "from": "T17n0817_001:0823c26_6",
        "context_with_next_sentence": true
    },
    {
        "source_sentence": "爾以貪欲而懷恐懼，吾當施汝至無畏難。",
        "from": "T17n0817_001:0823c26_7",
        "context_with_next_sentence": true
    },
    {
        "source_sentence": "歸命佛者不當復懼，所由致恐，當斷其根。」",
        "from": "T17n0817_001:0823c27_8",
        "context_with_next_sentence": true
    },
    {
        "source_sentence": "又問：「恐懼何因致之？」",
        "from": "T17n0817_001:0823c28_9",
        "context_with_next_sentence": true
    },
    {
        "source_sentence": "世尊答曰：「因婬、怒、癡而致恐懼。",
        "from": "T17n0817_001:0823c28_10",
        "context_with_next_sentence": true
    },
    {
        "source_sentence": "用是我身憍高自大，而覩顛倒與恩愛會，計于吾我，倚於所有，眩愛慳貪招致鬪諍。",
        "from": "T17n0817_001:0823c29_11",
        "context_with_next_sentence": true
    },
    {
        "source_sentence": "自見其身為縛著故，無常常想、苦為樂想、無身身想、空見實想，受於五陰以為業故。",
        "from": "T17n0817_001:0824a02_12",
        "context_with_next_sentence": true
    },
    {
        "source_sentence": "觀四種大，求諸衰入悉處所故。",
        "from": "T17n0817_001:0824a04_13",
        "context_with_next_sentence": true
    },
    {
        "source_sentence": "不察身瑕，樂壽命故。",
        "from": "T17n0817_001:0824a05_14",
        "context_with_next_sentence": true
    },
    {
        "source_sentence": "以是致恐，當蠲此意也。",
        "from": "T17n0817_001:0824a05_15",
        "context_with_next_sentence": true
    },
    {
        "source_sentence": "汝見彼女身壞爛乎？」",
        "from": "T17n0817_001:0824a06_16",
        "context_with_next_sentence": true
    },
    {
        "source_sentence": "對曰：「已見。」",
        "from": "T17n0817_001:0824a06_17",
        "context_with_next_sentence": true
    },
    {
        "source_sentence": "佛言：「年少！",
        "from": "T17n0817_001:0824a06_18",
        "context_with_next_sentence": true
    },
    {
        "source_sentence": "一切諸法皆當別離，為勤苦患，無有常者。",
        "from": "T17n0817_001:0824a07_19",
        "context_with_next_sentence": true
    },
    {
        "source_sentence": "愚癡貪之亦不久固，如是成就便復散壞。",
        "from": "T17n0817_001:0824a08_0",
        "context_with_next_sentence": true
    },
    {
        "source_sentence": "罪福報應多危少安，色如幻化亦復如夢；如野馬現，渴者為惑；色猶如影，行照忽過，譬之鏡像，因緣所合，罪福報應，便復滅沒。",
        "from": "T17n0817_001:0824a08_1",
        "context_with_next_sentence": true
    },
    {
        "source_sentence": "若水中月，因成尋敗，如響無言，緣對致之。",
        "from": "T17n0817_001:0824a11_2",
        "context_with_next_sentence": true
    },
    {
        "source_sentence": "行若陰影，須臾便消，猶如捲手屈即舒散，悉以本淨自恣而興。",
        "from": "T17n0817_001:0824a12_3",
        "context_with_next_sentence": true
    },
    {
        "source_sentence": "譬若如風不可護持，虛偽無實亦無所著，愰惚為虛，因意造名而共相成。",
        "from": "T17n0817_001:0824a14_4",
        "context_with_next_sentence": true
    },
    {
        "source_sentence": "一切諸法如是無主，則當於彼莫樂貪著也。",
        "from": "T17n0817_001:0824a15_5",
        "context_with_next_sentence": true
    },
    {
        "source_sentence": "於年少意所趣云何？",
        "from": "T17n0817_001:0824a16_6",
        "context_with_next_sentence": true
    },
    {
        "source_sentence": "貪欲之習思想所湊。」",
        "from": "T17n0817_001:0824a17_7",
        "context_with_next_sentence": true
    },
    {
        "source_sentence": "白世尊曰：「愚人凡夫，思想端正淨妙姿顏，便起貪欲；於賢聖律法教經誼，觀之瑕穢，無所貪羨。",
        "from": "T17n0817_001:0824a17_8",
        "context_with_next_sentence": true
    },
    {
        "source_sentence": "若不思惟正諦真實，則習貪欲追逐放逸。」",
        "from": "T17n0817_001:0824a19_9",
        "context_with_next_sentence": true
    },
    {
        "source_sentence": "佛言：「善哉！",
        "from": "T17n0817_001:0824a20_10",
        "context_with_next_sentence": true
    },
    {
        "source_sentence": "如年少言，貪欲之習志性若此。",
        "from": "T17n0817_001:0824a21_11",
        "context_with_next_sentence": true
    },
    {
        "source_sentence": "當棄邪想心思如順，遵修其業莫復為也。",
        "from": "T17n0817_001:0824a21_12",
        "context_with_next_sentence": true
    },
    {
        "source_sentence": "已離我見，觀彼平等。」",
        "from": "T17n0817_001:0824a22_13",
        "context_with_next_sentence": true
    },
    {
        "source_sentence": "又問：「世尊！",
        "from": "T17n0817_001:0824a23_14",
        "context_with_next_sentence": true
    },
    {
        "source_sentence": "何謂菩薩心思諸法，常如應順？」",
        "from": "T17n0817_001:0824a23_15",
        "context_with_next_sentence": true
    },
    {
        "source_sentence": "佛言：「年少！",
        "from": "T17n0817_001:0824a24_16",
        "context_with_next_sentence": true
    },
    {
        "source_sentence": "若能思惟分別貪欲、瞋怒、愚癡及諸塵勞本悉清淨，是則菩薩求佛道也。",
        "from": "T17n0817_001:0824a24_17",
        "context_with_next_sentence": true
    },
    {
        "source_sentence": "譬如年少，有形之物為婬、怒、癡，菩薩如是曉了一切分別諸法，自在所遊。",
        "from": "T17n0817_001:0824a26_18",
        "context_with_next_sentence": true
    },
    {
        "source_sentence": "其三毒者，則無有本亦無所住，如無主屋，其屋內外澹泊虛空。",
        "from": "T17n0817_001:0824a27_19",
        "context_with_next_sentence": true
    },
    {
        "source_sentence": "以離吾我——我、人、壽、命——便應無相，所著念者便蠲除矣。",
        "from": "T17n0817_001:0824a29_20",
        "context_with_next_sentence": true
    },
    {
        "source_sentence": "以去所著，即為無願。",
        "from": "T17n0817_001:0824b01_21",
        "context_with_next_sentence": true
    },
    {
        "source_sentence": "志所喜樂、恩愛悉除，無有諸行亦無所造，婬、怒、癡性本皆清淨。",
        "from": "T17n0817_001:0824b01_22",
        "context_with_next_sentence": true
    },
    {
        "source_sentence": "菩薩如是，能悉曉了一切諸法而得自在。",
        "from": "T17n0817_001:0824b03_23",
        "context_with_next_sentence": true
    },
    {
        "source_sentence": "「假使菩薩習如應順遵修法者，諸所發意則為道矣。",
        "from": "T17n0817_001:0824b04_24",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0824b05_25",
        "context_with_next_sentence": true
    },
    {
        "source_sentence": "設了己心，則了如心。",
        "from": "T17n0817_001:0824b05_26",
        "context_with_next_sentence": true
    },
    {
        "source_sentence": "覺了分別解一切法，則無有色亦無有影，則無教令，自然如幻。",
        "from": "T17n0817_001:0824b06_27",
        "context_with_next_sentence": true
    },
    {
        "source_sentence": "其於內外而相依倚，亦為道矣。",
        "from": "T17n0817_001:0824b07_28",
        "context_with_next_sentence": true
    },
    {
        "source_sentence": "為菩薩者無有異道，當所施行自曉了心。",
        "from": "T17n0817_001:0824b08_29",
        "context_with_next_sentence": true
    },
    {
        "source_sentence": "所以者何？",
        "from": "T17n0817_001:0824b09_30",
        "context_with_next_sentence": true
    },
    {
        "source_sentence": "若能曉了覺己心者，則能解知一切眾生心之所存。",
        "from": "T17n0817_001:0824b09_31",
        "context_with_next_sentence": true
    },
    {
        "source_sentence": "己心寂寞，眾生之心則為澹泊。",
        "from": "T17n0817_001:0824b10_32",
        "context_with_next_sentence": true
    },
    {
        "source_sentence": "己心本淨，眾生之心亦復清淨。",
        "from": "T17n0817_001:0824b11_33",
        "context_with_next_sentence": true
    },
    {
        "source_sentence": "己心鮮潔，眾生之心亦復鮮潔。",
        "from": "T17n0817_001:0824b11_34",
        "context_with_next_sentence": true
    },
    {
        "source_sentence": "己心離欲，眾生之心則亦離欲。",
        "from": "T17n0817_001:0824b12_35",
        "context_with_next_sentence": true
    },
    {
        "source_sentence": "己心無怒，眾生之心則無恚恨。",
        "from": "T17n0817_001:0824b13_36",
        "context_with_next_sentence": true
    },
    {
        "source_sentence": "己心無癡，眾生之心則明無癡。",
        "from": "T17n0817_001:0824b14_37",
        "context_with_next_sentence": true
    },
    {
        "source_sentence": "己心無塵，眾生之心則無勞穢。",
        "from": "T17n0817_001:0824b14_38",
        "context_with_next_sentence": true
    },
    {
        "source_sentence": "若有曉了如此事者，是為覺知諸通之慧、一切智矣。",
        "from": "T17n0817_001:0824b15_39",
        "context_with_next_sentence": true
    },
    {
        "source_sentence": "如是應順遵修行者，為菩薩也。",
        "from": "T17n0817_001:0824b16_40",
        "context_with_next_sentence": true
    },
    {
        "source_sentence": "近於本淨，則知一切眾生心念。",
        "from": "T17n0817_001:0824b17_41",
        "context_with_next_sentence": true
    },
    {
        "source_sentence": "假使復為有所好樂，客想塵勞依心為垢，則不當厭修行法觀。",
        "from": "T17n0817_001:0824b18_42",
        "context_with_next_sentence": true
    },
    {
        "source_sentence": "設使有人曉了是者，客塵勞想則無塵勞。」",
        "from": "T17n0817_001:0824b19_43",
        "context_with_next_sentence": true
    },
    {
        "source_sentence": "佛說是已，應時長者子畏間逮得柔順法忍。",
        "from": "T17n0817_001:0824b20_44",
        "context_with_next_sentence": true
    },
    {
        "source_sentence": "上金光首見長者子以蒙開化，順從律教，則與五百玉女眷屬，鼓天琴瑟而作伎樂，往詣佛所稽首足下，右繞三匝退住佛前。",
        "from": "T17n0817_001:0824b21_45",
        "context_with_next_sentence": true
    },
    {
        "source_sentence": "爾時，文殊師利謂畏間長者子：「為識此姊不？」",
        "from": "T17n0817_001:0824b24_46",
        "context_with_next_sentence": true
    },
    {
        "source_sentence": "答曰：「已知之矣。」",
        "from": "T17n0817_001:0824b25_47",
        "context_with_next_sentence": true
    },
    {
        "source_sentence": "又問：「云何知乎？」",
        "from": "T17n0817_001:0824b25_48",
        "context_with_next_sentence": true
    },
    {
        "source_sentence": "於是畏間長者子報文殊師利而說頌曰：「色者如聚沫，　　痛痒泡起頃，　了想如野馬，　　吾曉知如是。",
        "from": "T17n0817_001:0824b26_49",
        "context_with_next_sentence": true
    },
    {
        "source_sentence": "　行虛猶芭蕉，　　識者譬如幻，　名號假客來，　　吾曉知如是。",
        "from": "T17n0817_001:0824b29_0",
        "context_with_next_sentence": true
    },
    {
        "source_sentence": "　身騃無可貪，　　等如草牆壁，　其心不可見，　　吾曉知如是。",
        "from": "T17n0817_001:0824c02_0",
        "context_with_next_sentence": true
    },
    {
        "source_sentence": "　彼無吾我人、　　無壽無有命，　諸種合為身，　　吾曉知如是。",
        "from": "T17n0817_001:0824c04_0",
        "context_with_next_sentence": true
    },
    {
        "source_sentence": "　無有此婬怒，　　愚癡則無處，　清淨無塵勞，　　吾曉知如是。",
        "from": "T17n0817_001:0824c06_0",
        "context_with_next_sentence": true
    },
    {
        "source_sentence": "　愚者作迷惑，　　逆念為顛倒，　明達無所染，　　吾曉知如是。",
        "from": "T17n0817_001:0824c08_0",
        "context_with_next_sentence": true
    },
    {
        "source_sentence": "　猶如叢樹間，　　女身之臭穢，　彼色為自然，　　吾曉知如是。",
        "from": "T17n0817_001:0824c10_0",
        "context_with_next_sentence": true
    },
    {
        "source_sentence": "　本無當來生，　　終沒與現在，　興起無所有，　　吾曉知如是。",
        "from": "T17n0817_001:0824c12_0",
        "context_with_next_sentence": true
    },
    {
        "source_sentence": "　軟首當聽之，　　誠諦解脫者，　則免濟瑕穢，　　乃為頗進退。",
        "from": "T17n0817_001:0824c14_0",
        "context_with_next_sentence": true
    },
    {
        "source_sentence": "　不始亦不終，　　而現於生死，　開化立眾生，　　誰不發道意？",
        "from": "T17n0817_001:0824c16_0",
        "context_with_next_sentence": true
    },
    {
        "source_sentence": "　如吾貪婬恚，　　不正諸塵勞，　一切法無本，　　善哉經之要。」",
        "from": "T17n0817_001:0824c18_0",
        "context_with_next_sentence": true
    },
    {
        "source_sentence": "於是世尊應時而笑，口中則出五色之光，照於無量諸佛國土，還繞三匝從頂上入。",
        "from": "T17n0817_001:0824c20_0",
        "context_with_next_sentence": true
    },
    {
        "source_sentence": "賢者阿難即從座起，更整衣服，右膝著地叉手白佛：「何因緣笑？",
        "from": "T17n0817_001:0824c21_1",
        "context_with_next_sentence": true
    },
    {
        "source_sentence": "諸如來、至真、等正覺未曾虛笑，必當有意。」",
        "from": "T17n0817_001:0824c23_2",
        "context_with_next_sentence": true
    },
    {
        "source_sentence": "佛言：「阿難！",
        "from": "T17n0817_001:0824c24_3",
        "context_with_next_sentence": true
    },
    {
        "source_sentence": "汝為豈見上金光首乎？」",
        "from": "T17n0817_001:0824c24_4",
        "context_with_next_sentence": true
    },
    {
        "source_sentence": "對曰：「已見。",
        "from": "T17n0817_001:0824c25_0",
        "context_with_next_sentence": true
    },
    {
        "source_sentence": "天中天！」",
        "from": "T17n0817_001:0824c25_1",
        "context_with_next_sentence": true
    },
    {
        "source_sentence": "佛告阿難：「文殊師利乃往古世勸化此女使發道意，今於其所而還聞法，尋則獲致柔順法忍。",
        "from": "T17n0817_001:0824c25_2",
        "context_with_next_sentence": true
    },
    {
        "source_sentence": "汝復見此長者子不？」",
        "from": "T17n0817_001:0824c27_3",
        "context_with_next_sentence": true
    },
    {
        "source_sentence": "對曰：「唯然。」",
        "from": "T17n0817_001:0824c28_0",
        "context_with_next_sentence": true
    },
    {
        "source_sentence": "佛告阿難：「吾本前世而勸化之使發道意，今復從佛而還聞法，尋即便致柔順法忍。」",
        "from": "T17n0817_001:0824c28_1",
        "context_with_next_sentence": true
    },
    {
        "source_sentence": "佛告阿難：「上金光首過九十二百千劫已當得作佛，號寶光明如來、至真、等正覺、明行成為、善逝、世間解、無上士、道法御、天人師。",
        "from": "T17n0817_001:0825a01_2",
        "context_with_next_sentence": true
    },
    {
        "source_sentence": "世界曰寶蓋，劫名寶成。",
        "from": "T17n0817_001:0825a04_0",
        "context_with_next_sentence": true
    },
    {
        "source_sentence": "爾時，國中飲食、衣服、所居屋宅，猶如第二忉利天上。",
        "from": "T17n0817_001:0825a04_1",
        "context_with_next_sentence": true
    },
    {
        "source_sentence": "其佛國土無復異寶而出生者，則以菩薩為珍寶矣。",
        "from": "T17n0817_001:0825a05_2",
        "context_with_next_sentence": true
    },
    {
        "source_sentence": "又彼如來壽命無量。",
        "from": "T17n0817_001:0825a06_3",
        "context_with_next_sentence": true
    },
    {
        "source_sentence": "得佛道已，其時畏間長者之子，當為菩薩，名德光曜，奉持世尊所演法教。",
        "from": "T17n0817_001:0825a07_4",
        "context_with_next_sentence": true
    },
    {
        "source_sentence": "其寶光明如來未滅度時，授德光耀菩薩之決，乃般泥洹：『是德光曜菩薩開士，吾去之後當得作佛，號曰持焰如來、至真、等正覺。",
        "from": "T17n0817_001:0825a09_0",
        "context_with_next_sentence": true
    },
    {
        "source_sentence": "其佛國土等無差特。』」",
        "from": "T17n0817_001:0825a11_1",
        "context_with_next_sentence": true
    },
    {
        "source_sentence": "尋適授此族姓子決，應時三千大千世界六反震動，其大光明普照世間。",
        "from": "T17n0817_001:0825a12_2",
        "context_with_next_sentence": true
    },
    {
        "source_sentence": "於是具足授諸決時，則八千人因發無上正真道意。",
        "from": "T17n0817_001:0825a14_0",
        "context_with_next_sentence": true
    },
    {
        "source_sentence": "賢者阿難前白佛言：「唯然，大聖！",
        "from": "T17n0817_001:0825a15_1",
        "context_with_next_sentence": true
    },
    {
        "source_sentence": "斯經典者名為何等？",
        "from": "T17n0817_001:0825a15_2",
        "context_with_next_sentence": true
    },
    {
        "source_sentence": "云何奉持？」",
        "from": "T17n0817_001:0825a16_3",
        "context_with_next_sentence": true
    },
    {
        "source_sentence": "世尊告曰：「名為『大淨法門品文殊師利勸助戲變』，又名『上金光首本之化』。",
        "from": "T17n0817_001:0825a16_4",
        "context_with_next_sentence": true
    },
    {
        "source_sentence": "應當奉持之，宣示一切。」",
        "from": "T17n0817_001:0825a18_5",
        "context_with_next_sentence": true
    },
    {
        "source_sentence": "佛說如是。",
        "from": "T17n0817_001:0825a18_6",
        "context_with_next_sentence": true
    },
    {
        "source_sentence": "賢者阿難，年少男子及與女人，文殊師利童真，諸天、龍、神、阿須倫，聞經莫不歡喜。",
        "from": "T17n0817_001:0825a19_0",
        "context_with_next_sentence": true
    },
    {
        "source_sentence": "佛說大淨法門經",
        "from": "T17n0817_001:0825a21_0",
        "context_with_next_sentence": false
    }
]