[
    {
        "source_sentence": "賢愚經卷第十三",
        "from": "T04n0202_013:0437b25_0",
        "context_with_next_sentence": true
    },
    {
        "source_sentence": "元魏涼州沙門慧覺等在高昌郡譯",
        "from": "T04n0202_013:0437b27_0",
        "context_with_next_sentence": true
    },
    {
        "source_sentence": "（六〇）五百鴈聞佛法生天品第五十三(丹本為六十)",
        "from": "T04n0202_013:0437b28_0",
        "context_with_next_sentence": true
    },
    {
        "source_sentence": "如是我聞：一時佛在波羅[木*奈]國。",
        "from": "T04n0202_013:0437b29_0",
        "context_with_next_sentence": true
    },
    {
        "source_sentence": "爾時世尊，於林澤中，為天人四輩之類，演說妙法。",
        "from": "T04n0202_013:0437b29_1",
        "context_with_next_sentence": true
    },
    {
        "source_sentence": "時虛空中，有五百群鴈，聞佛音聲，深心愛樂，盤桓迴翔，尋欲來下至世尊所。",
        "from": "T04n0202_013:0437c01_2",
        "context_with_next_sentence": true
    },
    {
        "source_sentence": "時有獵師，張施羅網，五百群鴈，墮彼網中，為獵師所殺；生忉利天，父母膝上，忽然生長，如八歲兒，身體端嚴，顏貌無比，光相明淨，喻若金山。",
        "from": "T04n0202_013:0437c03_3",
        "context_with_next_sentence": true
    },
    {
        "source_sentence": "便自念言：「我以何因，生此天中？」",
        "from": "T04n0202_013:0437c07_4",
        "context_with_next_sentence": true
    },
    {
        "source_sentence": "天人心聰神解，即識宿命，緣愛法聲，果報生天，當報其恩。",
        "from": "T04n0202_013:0437c07_5",
        "context_with_next_sentence": true
    },
    {
        "source_sentence": "即共同時，持天花香，下閻浮提波羅捺國，至世尊所，天光明曜，猶寶樹林，一時曲身，禮世尊足，合掌白言：「我蒙世尊說法音聲，生在妙處，願重矜愍，開示道要。」",
        "from": "T04n0202_013:0437c09_6",
        "context_with_next_sentence": true
    },
    {
        "source_sentence": "爾時世尊，便為演說四諦妙法，天人開悟，得須陀洹果，即還天上，不墮三塗，隨緣七生，得盡諸漏。",
        "from": "T04n0202_013:0437c13_0",
        "context_with_next_sentence": true
    },
    {
        "source_sentence": "爾時阿難，白世尊言：「昨夜有天光明照曜，禮敬世尊。",
        "from": "T04n0202_013:0437c15_1",
        "context_with_next_sentence": true
    },
    {
        "source_sentence": "不知其緣？",
        "from": "T04n0202_013:0437c16_2",
        "context_with_next_sentence": true
    },
    {
        "source_sentence": "願見告示。」",
        "from": "T04n0202_013:0437c16_3",
        "context_with_next_sentence": true
    },
    {
        "source_sentence": "佛告阿難：「善思念之！",
        "from": "T04n0202_013:0437c17_4",
        "context_with_next_sentence": true
    },
    {
        "source_sentence": "當為汝說。",
        "from": "T04n0202_013:0437c17_5",
        "context_with_next_sentence": true
    },
    {
        "source_sentence": "世尊昨日在林澤中，為天世人四輩之眾，敷演妙法。",
        "from": "T04n0202_013:0437c17_6",
        "context_with_next_sentence": true
    },
    {
        "source_sentence": "有五百群鴈，愛敬法聲，心悅欣慶，即共飛來，欲至我所，墮獵師網中。",
        "from": "T04n0202_013:0437c19_7",
        "context_with_next_sentence": true
    },
    {
        "source_sentence": "於時獵師，即取殺之。",
        "from": "T04n0202_013:0437c20_8",
        "context_with_next_sentence": true
    },
    {
        "source_sentence": "因此善心，生忉利天，自識宿命，故來報恩。」",
        "from": "T04n0202_013:0437c21_9",
        "context_with_next_sentence": true
    },
    {
        "source_sentence": "爾時阿難，聞佛所說，歡喜踊躍，歎未曾有，而作是言：「如來出世，實為奇妙！",
        "from": "T04n0202_013:0437c22_10",
        "context_with_next_sentence": true
    },
    {
        "source_sentence": "陶演法雨，莫不蒙潤，乃至禽鳥，猶聞法聲，獲福乃爾，豈況於人信心受持，計其果報，過踰於彼，百千萬倍，不可為比。」",
        "from": "T04n0202_013:0437c24_0",
        "context_with_next_sentence": true
    },
    {
        "source_sentence": "佛告阿難：「善哉善哉！",
        "from": "T04n0202_013:0437c26_1",
        "context_with_next_sentence": true
    },
    {
        "source_sentence": "如汝所說。",
        "from": "T04n0202_013:0437c27_2",
        "context_with_next_sentence": true
    },
    {
        "source_sentence": "如來出世，多所潤益，普雨甘露，浸潤群生，以是之故，當共一心信敬佛法。」",
        "from": "T04n0202_013:0437c27_3",
        "context_with_next_sentence": true
    },
    {
        "source_sentence": "爾時阿難，及諸眾會，聞佛所說，歡喜奉行。",
        "from": "T04n0202_013:0437c29_4",
        "context_with_next_sentence": true
    },
    {
        "source_sentence": "（六一）堅誓師子品第五十四(丹本為六十一)",
        "from": "T04n0202_013:0438a02_0",
        "context_with_next_sentence": true
    },
    {
        "source_sentence": "如是我聞：一時佛在王舍城耆闍崛山中。",
        "from": "T04n0202_013:0438a03_0",
        "context_with_next_sentence": true
    },
    {
        "source_sentence": "爾時提婆達多，恒懷惡心，向於世尊，欲害如來，自稱為佛；教阿闍世，害父為王。",
        "from": "T04n0202_013:0438a03_1",
        "context_with_next_sentence": true
    },
    {
        "source_sentence": "「新佛新王，治理天下，不亦快乎？」",
        "from": "T04n0202_013:0438a05_2",
        "context_with_next_sentence": true
    },
    {
        "source_sentence": "王子信用，便殺其父，自立為王。",
        "from": "T04n0202_013:0438a06_3",
        "context_with_next_sentence": true
    },
    {
        "source_sentence": "是時世人，咸懷惡心，於諸比丘，惡不欲見。",
        "from": "T04n0202_013:0438a07_4",
        "context_with_next_sentence": true
    },
    {
        "source_sentence": "時諸比丘，入城乞食，人民忿恚，咸不與語，空鉢而出，還到山中，白世尊言：「提婆達多，作不善事，使諸四輩，各興惡心，向於沙門。」",
        "from": "T04n0202_013:0438a08_5",
        "context_with_next_sentence": true
    },
    {
        "source_sentence": "爾時世尊告阿難言：「若有眾生，起於惡心，向諸沙門著染衣人，當知是人，則便惡心，向於過去諸佛、辟支佛、阿羅漢，向於未來諸佛、辟支佛、阿羅漢，現在諸佛、辟支佛、阿羅漢。",
        "from": "T04n0202_013:0438a11_6",
        "context_with_next_sentence": true
    },
    {
        "source_sentence": "以發惡心向於三世諸賢聖故，便獲無量罪業果報。",
        "from": "T04n0202_013:0438a15_7",
        "context_with_next_sentence": true
    },
    {
        "source_sentence": "所以者何？",
        "from": "T04n0202_013:0438a16_8",
        "context_with_next_sentence": true
    },
    {
        "source_sentence": "染色之服，皆是三世賢聖標式，其有眾生，剃除鬚髮，著染衣者，當知是人，不久當得解脫一切諸苦，獲無漏智，為諸眾生，作大救護。",
        "from": "T04n0202_013:0438a17_0",
        "context_with_next_sentence": true
    },
    {
        "source_sentence": "若有眾生，能發信心，向於出家著染衣人，獲福難量。」",
        "from": "T04n0202_013:0438a20_1",
        "context_with_next_sentence": true
    },
    {
        "source_sentence": "佛告阿難：「我由往昔，於諸出家著染衣人，深生信心，敬戴之故，致得成佛。」",
        "from": "T04n0202_013:0438a21_2",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T04n0202_013:0438a23_3",
        "context_with_next_sentence": true
    },
    {
        "source_sentence": "往昔深心，敬染衣人，其事云何？",
        "from": "T04n0202_013:0438a23_4",
        "context_with_next_sentence": true
    },
    {
        "source_sentence": "願樂欲聞。」",
        "from": "T04n0202_013:0438a24_5",
        "context_with_next_sentence": true
    },
    {
        "source_sentence": "佛告阿難：「善聽當說。」",
        "from": "T04n0202_013:0438a24_6",
        "context_with_next_sentence": true
    },
    {
        "source_sentence": "「唯然世尊！",
        "from": "T04n0202_013:0438a25_7",
        "context_with_next_sentence": true
    },
    {
        "source_sentence": "願樂欲聞。」",
        "from": "T04n0202_013:0438a25_8",
        "context_with_next_sentence": true
    },
    {
        "source_sentence": "佛告阿難：「古昔無量阿僧祇劫，此閻浮提，有大國王，名曰提毘，總領八萬四千諸小國王，世無佛法，有辟支佛，在於山間林中，坐禪行道飛騰變化，福度眾生。",
        "from": "T04n0202_013:0438a25_9",
        "context_with_next_sentence": true
    },
    {
        "source_sentence": "時諸野獸，咸來親附。",
        "from": "T04n0202_013:0438a29_10",
        "context_with_next_sentence": true
    },
    {
        "source_sentence": "有一師子，名號[跳兆+茶]迦羅毘(晉言堅誓)，軀體金色，光相明顯煥然明裂，食果噉草，不害群生。",
        "from": "T04n0202_013:0438b01_11",
        "context_with_next_sentence": true
    },
    {
        "source_sentence": "是時獵師，剃頭著袈裟，內佩弓箭，行於澤中，見有師子，甚懷歡喜，而心念言：『我今大利，得見此獸，可殺取皮，以用上王，足得脫貧。』",
        "from": "T04n0202_013:0438b03_12",
        "context_with_next_sentence": true
    },
    {
        "source_sentence": "是時師子，適值睡眠，獵師便以毒箭射之。",
        "from": "T04n0202_013:0438b06_13",
        "context_with_next_sentence": true
    },
    {
        "source_sentence": "師子驚覺，即欲馳害，見著袈裟，便自念言：『如此之人，在世不久，必得解脫，離諸苦厄。",
        "from": "T04n0202_013:0438b07_14",
        "context_with_next_sentence": true
    },
    {
        "source_sentence": "所以者何？",
        "from": "T04n0202_013:0438b09_15",
        "context_with_next_sentence": true
    },
    {
        "source_sentence": "此染衣者，過去未來現在三世聖人標相，我若害之，則為惡心趣向三世諸賢聖人。』",
        "from": "T04n0202_013:0438b09_16",
        "context_with_next_sentence": true
    },
    {
        "source_sentence": "如是思惟，害意還息。",
        "from": "T04n0202_013:0438b11_17",
        "context_with_next_sentence": true
    },
    {
        "source_sentence": "毒箭兩行，命在不久，便說偈言：「『耶羅羅　　婆奢沙　　娑呵』「說此語時，天地大動，無雲而雨，諸天惋惕，即以天眼下觀世間，見於獵師殺菩薩師子，於虛空中，雨諸天花，供養其屍。",
        "from": "T04n0202_013:0438b12_18",
        "context_with_next_sentence": true
    },
    {
        "source_sentence": "是時獵師，剝師子皮，持至于家，以奉國王提毘，求索賞募。",
        "from": "T04n0202_013:0438b16_19",
        "context_with_next_sentence": true
    },
    {
        "source_sentence": "時王念言：『經書有云：「若有畜獸身金色相，必是菩薩大士之人。」",
        "from": "T04n0202_013:0438b18_20",
        "context_with_next_sentence": true
    },
    {
        "source_sentence": "我今云何資賞此人？",
        "from": "T04n0202_013:0438b19_21",
        "context_with_next_sentence": true
    },
    {
        "source_sentence": "若與賞者，便為共此殺害無異。』",
        "from": "T04n0202_013:0438b20_22",
        "context_with_next_sentence": true
    },
    {
        "source_sentence": "是時獵師，素窮求哀，國王矜愍，與少財物，問獵師言：『師子死時，有何瑞應？』",
        "from": "T04n0202_013:0438b20_23",
        "context_with_next_sentence": true
    },
    {
        "source_sentence": "答言：『口說八字，天地普動，無雲而雨，天降諸花。』",
        "from": "T04n0202_013:0438b22_24",
        "context_with_next_sentence": true
    },
    {
        "source_sentence": "爾時國王，聞是語已，悲喜交集，信心益猛，即召諸臣耆舊智人，令解是義。",
        "from": "T04n0202_013:0438b23_25",
        "context_with_next_sentence": true
    },
    {
        "source_sentence": "時諸人眾，都不能解。",
        "from": "T04n0202_013:0438b25_26",
        "context_with_next_sentence": true
    },
    {
        "source_sentence": "空林澤中，有一仙人，字奢摩，字義俱閑，仙人聰明，哲達貫練。",
        "from": "T04n0202_013:0438b26_27",
        "context_with_next_sentence": true
    },
    {
        "source_sentence": "使還白王，王即請來。",
        "from": "T04n0202_013:0438b27_28",
        "context_with_next_sentence": true
    },
    {
        "source_sentence": "仙人于時，具為大王解說其義：『耶羅羅，其義唯剃頭著染衣，當於生死疾得解脫。",
        "from": "T04n0202_013:0438b28_29",
        "context_with_next_sentence": true
    },
    {
        "source_sentence": "婆奢沙，云剃頭著染衣者，皆是賢聖之相，近於涅槃。",
        "from": "T04n0202_013:0438c01_0",
        "context_with_next_sentence": true
    },
    {
        "source_sentence": "娑呵，云剃頭著染衣者，當為一切諸天世人所見敬仰。』",
        "from": "T04n0202_013:0438c02_1",
        "context_with_next_sentence": true
    },
    {
        "source_sentence": "於時仙人，解是語已，提毘歡喜，即召八萬四千小王，悉集一處，作七寶高車，張師子皮，表示一切，悉共敬戴，燒香散花，而以供養，極盡忠心；後復打金作棺，盛師子皮，以用起塔。",
        "from": "T04n0202_013:0438c03_2",
        "context_with_next_sentence": true
    },
    {
        "source_sentence": "爾時人民，緣是善心，壽終之後，皆得生天。」",
        "from": "T04n0202_013:0438c07_3",
        "context_with_next_sentence": true
    },
    {
        "source_sentence": "佛告阿難及四部眾：「爾時師子，由發善心向染衣人，十億萬劫，作轉輪聖王，給足眾生，廣殖福業，致得成佛。",
        "from": "T04n0202_013:0438c08_4",
        "context_with_next_sentence": true
    },
    {
        "source_sentence": "爾時號[跳兆+茶]迦毘羅者，豈異人乎？",
        "from": "T04n0202_013:0438c11_5",
        "context_with_next_sentence": true
    },
    {
        "source_sentence": "今我身是也。",
        "from": "T04n0202_013:0438c12_6",
        "context_with_next_sentence": true
    },
    {
        "source_sentence": "時國王提毘，緣供養師子皮故，十萬億劫，天上人中，尊貴第一，修諸善本，今彌勒菩薩是。",
        "from": "T04n0202_013:0438c12_7",
        "context_with_next_sentence": true
    },
    {
        "source_sentence": "時仙人者，今舍利弗是。",
        "from": "T04n0202_013:0438c14_8",
        "context_with_next_sentence": true
    },
    {
        "source_sentence": "時獵師者，今提婆達多是。」",
        "from": "T04n0202_013:0438c15_9",
        "context_with_next_sentence": true
    },
    {
        "source_sentence": "爾時四眾，從佛聞說過去因緣，心懷歡喜，深自惋悼悲歎而言：「我等愚癡！",
        "from": "T04n0202_013:0438c15_10",
        "context_with_next_sentence": true
    },
    {
        "source_sentence": "不識明哲，生起惡心。",
        "from": "T04n0202_013:0438c17_11",
        "context_with_next_sentence": true
    },
    {
        "source_sentence": "唯願如來！",
        "from": "T04n0202_013:0438c18_0",
        "context_with_next_sentence": true
    },
    {
        "source_sentence": "憐愍愚癡，聽悔前罪。」",
        "from": "T04n0202_013:0438c18_1",
        "context_with_next_sentence": true
    },
    {
        "source_sentence": "世尊弘慈，因為說法四諦微妙，隨其宿緣，皆獲諸果，有得須陀洹、斯陀含、阿那含、阿羅漢果者，有發無上正真道意者。",
        "from": "T04n0202_013:0438c18_2",
        "context_with_next_sentence": true
    },
    {
        "source_sentence": "是時阿難、四部之眾，聞佛所說，歡喜奉行。",
        "from": "T04n0202_013:0438c21_3",
        "context_with_next_sentence": true
    },
    {
        "source_sentence": "（六二）梵志施佛納衣得受記品第五十五(丹本為六",
        "from": "T04n0202_013:0438c23_0",
        "context_with_next_sentence": true
    },
    {
        "source_sentence": "十二)",
        "from": "T04n0202_013:0438c24_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園。",
        "from": "T04n0202_013:0438c25_0",
        "context_with_next_sentence": true
    },
    {
        "source_sentence": "爾時世尊，將侍者阿難，入城分衛。",
        "from": "T04n0202_013:0438c26_0",
        "context_with_next_sentence": true
    },
    {
        "source_sentence": "世尊身上所著之衣，有少穿壞，將欲以化應度眾生，乞食周訖，欲還所止。",
        "from": "T04n0202_013:0438c26_1",
        "context_with_next_sentence": true
    },
    {
        "source_sentence": "有一婆羅門，來至佛所，為佛作禮，覩佛容顏光相殊特，見佛身衣有少破壞，心存惠施，割省家中，得少白[(畾/且)*毛]，持用施佛：「唯願如來！",
        "from": "T04n0202_013:0438c28_2",
        "context_with_next_sentence": true
    },
    {
        "source_sentence": "當持此[(畾/且)*毛]以用補衣。」",
        "from": "T04n0202_013:0439a02_3",
        "context_with_next_sentence": true
    },
    {
        "source_sentence": "佛即受之。",
        "from": "T04n0202_013:0439a03_4",
        "context_with_next_sentence": true
    },
    {
        "source_sentence": "時婆羅門，見佛受已，心情歡喜，倍加踊躍。",
        "from": "T04n0202_013:0439a03_5",
        "context_with_next_sentence": true
    },
    {
        "source_sentence": "佛哀此人，即與授決：「於當來世二阿僧祇百劫之中，當得作佛，神通相好，十號具足。」",
        "from": "T04n0202_013:0439a04_6",
        "context_with_next_sentence": true
    },
    {
        "source_sentence": "佛授記已歡喜而去。",
        "from": "T04n0202_013:0439a06_7",
        "context_with_next_sentence": true
    },
    {
        "source_sentence": "國中豪賢長者居士，咸興此心：「云何世尊！",
        "from": "T04n0202_013:0439a06_8",
        "context_with_next_sentence": true
    },
    {
        "source_sentence": "受彼少施，酬以大報？」",
        "from": "T04n0202_013:0439a07_9",
        "context_with_next_sentence": true
    },
    {
        "source_sentence": "作是念已，各為如來，破損好[(畾/且)*毛]，作種種衣，持用奉佛。",
        "from": "T04n0202_013:0439a08_10",
        "context_with_next_sentence": true
    },
    {
        "source_sentence": "阿難問佛：「世尊先昔造何善行，能令一切奉施衣服？",
        "from": "T04n0202_013:0439a09_11",
        "context_with_next_sentence": true
    },
    {
        "source_sentence": "願佛為說，令得開解。」",
        "from": "T04n0202_013:0439a10_12",
        "context_with_next_sentence": true
    },
    {
        "source_sentence": "世尊告曰：「諦聽著心，當為汝說過去因緣。」",
        "from": "T04n0202_013:0439a11_13",
        "context_with_next_sentence": true
    },
    {
        "source_sentence": "阿難曰：「諾，我當善聽。」",
        "from": "T04n0202_013:0439a12_14",
        "context_with_next_sentence": true
    },
    {
        "source_sentence": "佛告阿難：「乃往過去，無量無數阿僧祇劫，爾時有佛，名毘鉢尸，出現於世，與其徒眾九萬人俱。",
        "from": "T04n0202_013:0439a12_15",
        "context_with_next_sentence": true
    },
    {
        "source_sentence": "彼時有王，名曰槃頭，有一大臣，請佛及僧，三月供養，佛即許可。",
        "from": "T04n0202_013:0439a15_16",
        "context_with_next_sentence": true
    },
    {
        "source_sentence": "既蒙可已，還至其家，辦具所須。",
        "from": "T04n0202_013:0439a16_17",
        "context_with_next_sentence": true
    },
    {
        "source_sentence": "時槃頭王，亦欲供養佛及眾僧，往至佛所，而白佛言：『貪得如來及比丘僧三月供養。』",
        "from": "T04n0202_013:0439a17_18",
        "context_with_next_sentence": true
    },
    {
        "source_sentence": "佛告槃頭：『吾先已受彼大臣請，大人之法，不宜中違。』",
        "from": "T04n0202_013:0439a19_19",
        "context_with_next_sentence": true
    },
    {
        "source_sentence": "王即還宮，告其臣曰：『佛處我國，吾欲供養，云卿已請；今可避我，我供養訖，卿乃請之。』",
        "from": "T04n0202_013:0439a20_20",
        "context_with_next_sentence": true
    },
    {
        "source_sentence": "臣答王言：『若使大王保我身命，復保如來常住於此，復令國土常安無災；若使能保此諸事者，我乃息意，放王先請。』",
        "from": "T04n0202_013:0439a22_21",
        "context_with_next_sentence": true
    },
    {
        "source_sentence": "王自念言：『斯事叵辦。』",
        "from": "T04n0202_013:0439a25_22",
        "context_with_next_sentence": true
    },
    {
        "source_sentence": "復更曉曰：『卿請一日，我復一日。』",
        "from": "T04n0202_013:0439a25_23",
        "context_with_next_sentence": true
    },
    {
        "source_sentence": "臣便可之。",
        "from": "T04n0202_013:0439a26_24",
        "context_with_next_sentence": true
    },
    {
        "source_sentence": "更互設會，各滿所願。",
        "from": "T04n0202_013:0439a26_25",
        "context_with_next_sentence": true
    },
    {
        "source_sentence": "爾時大臣，為彼如來，辦具三衣，皆悉豐足，復為九萬諸比丘眾，作七條衣，人與一領。",
        "from": "T04n0202_013:0439a27_26",
        "context_with_next_sentence": true
    },
    {
        "source_sentence": "阿難當知！",
        "from": "T04n0202_013:0439a29_27",
        "context_with_next_sentence": true
    },
    {
        "source_sentence": "爾時大臣，以上衣服，施佛及僧供養之者，豈異人乎？",
        "from": "T04n0202_013:0439a29_28",
        "context_with_next_sentence": true
    },
    {
        "source_sentence": "則我身是。",
        "from": "T04n0202_013:0439b02_0",
        "context_with_next_sentence": true
    },
    {
        "source_sentence": "我乃世世，殖福無厭，今悉自得，終不唐捐。」",
        "from": "T04n0202_013:0439b02_1",
        "context_with_next_sentence": true
    },
    {
        "source_sentence": "時阿難等，聞說是已，歡喜懃修，造諸福業，心懷踊躍，頂戴奉行。",
        "from": "T04n0202_013:0439b03_2",
        "context_with_next_sentence": true
    },
    {
        "source_sentence": "（六三）佛始起慈心緣品第五十六(丹本為六十三)",
        "from": "T04n0202_013:0439b05_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園。",
        "from": "T04n0202_013:0439b06_0",
        "context_with_next_sentence": true
    },
    {
        "source_sentence": "爾時諸比丘，夏安居竟，往至佛所，禮敬問訊。",
        "from": "T04n0202_013:0439b07_0",
        "context_with_next_sentence": true
    },
    {
        "source_sentence": "佛以慈心，慰喻撫恤：「汝等住彼，得無苦耶？」",
        "from": "T04n0202_013:0439b08_1",
        "context_with_next_sentence": true
    },
    {
        "source_sentence": "慈心矜篤，極懷憐愍。",
        "from": "T04n0202_013:0439b09_2",
        "context_with_next_sentence": true
    },
    {
        "source_sentence": "阿難見之，而白佛言：「世尊！",
        "from": "T04n0202_013:0439b09_3",
        "context_with_next_sentence": true
    },
    {
        "source_sentence": "慈愍垂矜特隆。",
        "from": "T04n0202_013:0439b10_4",
        "context_with_next_sentence": true
    },
    {
        "source_sentence": "不審，世尊！",
        "from": "T04n0202_013:0439b10_5",
        "context_with_next_sentence": true
    },
    {
        "source_sentence": "發如是心，為遠近耶？」",
        "from": "T04n0202_013:0439b10_6",
        "context_with_next_sentence": true
    },
    {
        "source_sentence": "佛告阿難：「若欲知之，當為汝說。",
        "from": "T04n0202_013:0439b11_7",
        "context_with_next_sentence": true
    },
    {
        "source_sentence": "過去久遠，不可稱計阿僧祇劫，有二罪人，共在地獄，獄卒驅之使挽鐵車，剝取其皮，用作車鞅，復以鐵棒，打令奔走，東西馳騁，無有休息。",
        "from": "T04n0202_013:0439b12_8",
        "context_with_next_sentence": true
    },
    {
        "source_sentence": "時彼一人，筋力尠薄，獄卒逼之，躃地便起，疲極困乏，絕死復蘇。",
        "from": "T04n0202_013:0439b15_9",
        "context_with_next_sentence": true
    },
    {
        "source_sentence": "彼共對者，見其困苦，興發慈心，憐愍此人，顧白獄卒：『唯願聽我躬代是人，獨挽此車。』",
        "from": "T04n0202_013:0439b16_10",
        "context_with_next_sentence": true
    },
    {
        "source_sentence": "獄卒瞋恚，以棒打之，應時即死，生忉利天。",
        "from": "T04n0202_013:0439b18_11",
        "context_with_next_sentence": true
    },
    {
        "source_sentence": "阿難當知！",
        "from": "T04n0202_013:0439b20_0",
        "context_with_next_sentence": true
    },
    {
        "source_sentence": "爾時獄中慈心人者，我身是也。",
        "from": "T04n0202_013:0439b20_1",
        "context_with_next_sentence": true
    },
    {
        "source_sentence": "我乃爾時，於彼地獄受罪之時，初發如是慈矜之心，於一切人，未曾退捨，至於今日，故樂修行慈愍一切。」",
        "from": "T04n0202_013:0439b20_2",
        "context_with_next_sentence": true
    },
    {
        "source_sentence": "爾時阿難，聞佛所說，歡喜奉行。",
        "from": "T04n0202_013:0439b23_3",
        "context_with_next_sentence": true
    },
    {
        "source_sentence": "（六四）頂生王品第五十七(丹本為六十四)",
        "from": "T04n0202_013:0439b25_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園，與大比丘眾千二百五十人俱。",
        "from": "T04n0202_013:0439b26_0",
        "context_with_next_sentence": true
    },
    {
        "source_sentence": "爾時世尊，見諸比丘，貪於飾好，著於名利，多畜盈長，積聚無厭。",
        "from": "T04n0202_013:0439b27_1",
        "context_with_next_sentence": true
    },
    {
        "source_sentence": "佛見此已，為諸比丘說貪利害：「夫貪欲者，現損身命，終歸三塗，受苦無量。",
        "from": "T04n0202_013:0439b29_2",
        "context_with_next_sentence": true
    },
    {
        "source_sentence": "所以然者？",
        "from": "T04n0202_013:0439c02_0",
        "context_with_next_sentence": true
    },
    {
        "source_sentence": "吾自憶念過去世時，由於貪故，而便墮落，受諸苦惱。」",
        "from": "T04n0202_013:0439c02_1",
        "context_with_next_sentence": true
    },
    {
        "source_sentence": "爾時阿難，長跪叉手，前白佛言：「世尊！",
        "from": "T04n0202_013:0439c04_0",
        "context_with_next_sentence": true
    },
    {
        "source_sentence": "過去由於貪故，而便墮落。",
        "from": "T04n0202_013:0439c04_1",
        "context_with_next_sentence": true
    },
    {
        "source_sentence": "其事云何？」",
        "from": "T04n0202_013:0439c05_2",
        "context_with_next_sentence": true
    },
    {
        "source_sentence": "世尊告曰：「乃往過去，無量無邊不可思議阿僧祇劫，此閻浮提，有一大王，名瞿薩離，典斯天下八萬四千小國，有二萬夫人婇女，一萬大臣。",
        "from": "T04n0202_013:0439c05_3",
        "context_with_next_sentence": true
    },
    {
        "source_sentence": "時王頂上欻生一皰，其形如繭，淨潔清徹，亦不疼痛。",
        "from": "T04n0202_013:0439c08_4",
        "context_with_next_sentence": true
    },
    {
        "source_sentence": "後轉轉大，乃至如瓠，便劈看之，得一童子，甚為端正，頭髮紺青，身紫金色。",
        "from": "T04n0202_013:0439c10_5",
        "context_with_next_sentence": true
    },
    {
        "source_sentence": "即召相師，占相吉凶，相師占已，便答王言：『此兒有德，雄姿奇特，必為聖王，統臨四域。』",
        "from": "T04n0202_013:0439c12_0",
        "context_with_next_sentence": true
    },
    {
        "source_sentence": "因為立字，名文陀竭(晉言頂生)。",
        "from": "T04n0202_013:0439c14_1",
        "context_with_next_sentence": true
    },
    {
        "source_sentence": "年已長大，英德遂著，王以一國，用封給之。",
        "from": "T04n0202_013:0439c14_2",
        "context_with_next_sentence": true
    },
    {
        "source_sentence": "大王後時，被病困篤，諸小王輩，皆來瞻省，不能自免，遂便薨背。",
        "from": "T04n0202_013:0439c15_3",
        "context_with_next_sentence": true
    },
    {
        "source_sentence": "諸附庸王共詣頂生，而咸啟曰：『大王已崩，願嗣國位。』",
        "from": "T04n0202_013:0439c17_4",
        "context_with_next_sentence": true
    },
    {
        "source_sentence": "頂生答言：『若吾有福應為王者，要令四天及尊帝釋，來相迎授，爾乃登祚。』",
        "from": "T04n0202_013:0439c18_5",
        "context_with_next_sentence": true
    },
    {
        "source_sentence": "立誓已竟，四天即下，各捉寶瓶，盛滿香湯，以灌其頂。",
        "from": "T04n0202_013:0439c20_6",
        "context_with_next_sentence": true
    },
    {
        "source_sentence": "時天帝釋，復持寶冠，來為著之，然後稱揚。",
        "from": "T04n0202_013:0439c21_7",
        "context_with_next_sentence": true
    },
    {
        "source_sentence": "諸王復勸當詣大國王所治處。",
        "from": "T04n0202_013:0439c22_8",
        "context_with_next_sentence": true
    },
    {
        "source_sentence": "頂生復言：『若我有福應為王者，國當就我，我不就國。』",
        "from": "T04n0202_013:0439c23_9",
        "context_with_next_sentence": true
    },
    {
        "source_sentence": "立誓適竟，大國之中所有宮殿，園林浴池，悉來就王。",
        "from": "T04n0202_013:0439c24_10",
        "context_with_next_sentence": true
    },
    {
        "source_sentence": "金輪、象馬、玉女、神珠、典藏、典兵，悉亦應集，君四天下，為轉輪王。",
        "from": "T04n0202_013:0439c25_11",
        "context_with_next_sentence": true
    },
    {
        "source_sentence": "巡行國界，見諸人民，墾地耕種。",
        "from": "T04n0202_013:0439c27_12",
        "context_with_next_sentence": true
    },
    {
        "source_sentence": "王問臣吏：『此諸群生，欲作何等？』",
        "from": "T04n0202_013:0439c28_13",
        "context_with_next_sentence": true
    },
    {
        "source_sentence": "便答王言：『有形之類，由食得存，是以種穀，欲以濟命。』",
        "from": "T04n0202_013:0439c28_14",
        "context_with_next_sentence": true
    },
    {
        "source_sentence": "王立誓言：『若我有福應為王者，當有自然百味飲食，充飽一切，使無飢渴。』",
        "from": "T04n0202_013:0440a01_15",
        "context_with_next_sentence": true
    },
    {
        "source_sentence": "作願已竟，尋有飲食。",
        "from": "T04n0202_013:0440a03_16",
        "context_with_next_sentence": true
    },
    {
        "source_sentence": "王更出遊，見諸人民，紡績經織。",
        "from": "T04n0202_013:0440a03_17",
        "context_with_next_sentence": true
    },
    {
        "source_sentence": "王復問言：『作此用為？』",
        "from": "T04n0202_013:0440a04_18",
        "context_with_next_sentence": true
    },
    {
        "source_sentence": "諸人對曰：『食已自然，無以嚴身，是故紡織用作服飾。』",
        "from": "T04n0202_013:0440a04_19",
        "context_with_next_sentence": true
    },
    {
        "source_sentence": "王復立誓：『若我有福應為王者，當有妙衣自然而出，賑給萬民，使無窮乏。』",
        "from": "T04n0202_013:0440a06_20",
        "context_with_next_sentence": true
    },
    {
        "source_sentence": "作願已竟，應時諸樹悉生種種異色妙服，一切人民，求得無盡。",
        "from": "T04n0202_013:0440a07_21",
        "context_with_next_sentence": true
    },
    {
        "source_sentence": "王更出遊，見諸群黎，修治樂器。",
        "from": "T04n0202_013:0440a09_22",
        "context_with_next_sentence": true
    },
    {
        "source_sentence": "王因問之：『作此何為？』",
        "from": "T04n0202_013:0440a10_23",
        "context_with_next_sentence": true
    },
    {
        "source_sentence": "諸人報言：『衣食既充，乏於音樂，所以治此，欲用自娛。』",
        "from": "T04n0202_013:0440a10_24",
        "context_with_next_sentence": true
    },
    {
        "source_sentence": "王復立誓：『若我有福應為王者，眾妙樂器，當自然至。』",
        "from": "T04n0202_013:0440a11_25",
        "context_with_next_sentence": true
    },
    {
        "source_sentence": "作願適竟，應時諸樹，若干種種伎樂，懸在其枝，若有須者，取而鼓之，音聲和暢，其有聞者，無不歡預。",
        "from": "T04n0202_013:0440a13_26",
        "context_with_next_sentence": true
    },
    {
        "source_sentence": "王德至重，萬善臻集，天雨七寶，遍諸國界。",
        "from": "T04n0202_013:0440a15_27",
        "context_with_next_sentence": true
    },
    {
        "source_sentence": "王問諸臣：『此誰之德？』",
        "from": "T04n0202_013:0440a16_28",
        "context_with_next_sentence": true
    },
    {
        "source_sentence": "諸臣對曰：『此是王德，亦國民福。』",
        "from": "T04n0202_013:0440a16_29",
        "context_with_next_sentence": true
    },
    {
        "source_sentence": "王復立誓：『若是民福，寶當普雨；若獨我德，齊雨宮內。』",
        "from": "T04n0202_013:0440a17_30",
        "context_with_next_sentence": true
    },
    {
        "source_sentence": "作願適竟，餘處悉斷，唯雨宮裏，七日七夜。",
        "from": "T04n0202_013:0440a18_31",
        "context_with_next_sentence": true
    },
    {
        "source_sentence": "「其頂生王，於閻浮提，五欲自娛，經八萬四千歲。",
        "from": "T04n0202_013:0440a19_32",
        "context_with_next_sentence": true
    },
    {
        "source_sentence": "時有夜叉，踊出殿前，高聲唱言：『東方有國，名弗婆提，其中豐樂，快善無比，大王可往遊觀彼界。』",
        "from": "T04n0202_013:0440a21_33",
        "context_with_next_sentence": true
    },
    {
        "source_sentence": "王則允可。",
        "from": "T04n0202_013:0440a23_34",
        "context_with_next_sentence": true
    },
    {
        "source_sentence": "意欲巡行，金輪復轉，躡虛而進，群臣七寶，皆悉隨從。",
        "from": "T04n0202_013:0440a23_35",
        "context_with_next_sentence": true
    },
    {
        "source_sentence": "既至彼土，諸小王等，盡來朝賀。",
        "from": "T04n0202_013:0440a24_36",
        "context_with_next_sentence": true
    },
    {
        "source_sentence": "王於彼國，五欲自恣，經八億歲。",
        "from": "T04n0202_013:0440a25_37",
        "context_with_next_sentence": true
    },
    {
        "source_sentence": "夜叉復唱：『西方有國，名瞿耶尼，亦復快樂，王可至彼。』",
        "from": "T04n0202_013:0440a26_38",
        "context_with_next_sentence": true
    },
    {
        "source_sentence": "王即允然，往遊其土，食福受樂經十四億歲。",
        "from": "T04n0202_013:0440a27_39",
        "context_with_next_sentence": true
    },
    {
        "source_sentence": "夜叉復唱：『北方有國，名欝單曰，其土安豐，人民熾盛，王可到彼。』",
        "from": "T04n0202_013:0440a28_40",
        "context_with_next_sentence": true
    },
    {
        "source_sentence": "王即往詣，留止其中，上妙五欲，極情恣意，經十八億歲。",
        "from": "T04n0202_013:0440b01_41",
        "context_with_next_sentence": true
    },
    {
        "source_sentence": "夜叉復唱：『有四天王處，其樂難量，王可遊之。』",
        "from": "T04n0202_013:0440b02_42",
        "context_with_next_sentence": true
    },
    {
        "source_sentence": "王與群臣及四種兵，乘虛而上。",
        "from": "T04n0202_013:0440b03_43",
        "context_with_next_sentence": true
    },
    {
        "source_sentence": "四天遙見，甚懷恐怖，即合兵眾，出外拒之，竟不奈何，還歸所止。",
        "from": "T04n0202_013:0440b04_44",
        "context_with_next_sentence": true
    },
    {
        "source_sentence": "頂生於中，優遊受樂，經數十億歲。",
        "from": "T04n0202_013:0440b05_45",
        "context_with_next_sentence": true
    },
    {
        "source_sentence": "意中復念：『欲昇忉利。』",
        "from": "T04n0202_013:0440b06_46",
        "context_with_next_sentence": true
    },
    {
        "source_sentence": "即與群眾，蹈虛登上。",
        "from": "T04n0202_013:0440b07_47",
        "context_with_next_sentence": true
    },
    {
        "source_sentence": "「時有五百仙人，住在須彌山腹，王之象馬屎尿下落，污仙人身。",
        "from": "T04n0202_013:0440b07_48",
        "context_with_next_sentence": true
    },
    {
        "source_sentence": "諸仙相問：『何緣有此？』",
        "from": "T04n0202_013:0440b09_49",
        "context_with_next_sentence": true
    },
    {
        "source_sentence": "中有智者，告眾人言：『吾聞頂生王，欲上三十三天，必是象馬失此不淨。』",
        "from": "T04n0202_013:0440b09_50",
        "context_with_next_sentence": true
    },
    {
        "source_sentence": "仙人忿恨，便結神呪，令頂生王及其人眾，悉住不轉。",
        "from": "T04n0202_013:0440b11_51",
        "context_with_next_sentence": true
    },
    {
        "source_sentence": "王復知之，即立誓願：『若我有福，斯諸仙人，悉皆當來承供所為。』",
        "from": "T04n0202_013:0440b12_52",
        "context_with_next_sentence": true
    },
    {
        "source_sentence": "王德弘博，能有感致，五百仙人盡到王邊，扶輪御馬，共至天上。",
        "from": "T04n0202_013:0440b14_53",
        "context_with_next_sentence": true
    },
    {
        "source_sentence": "未至之頃，遙覩天城，名曰快見，其色皦白，高顯殊特。",
        "from": "T04n0202_013:0440b15_54",
        "context_with_next_sentence": true
    },
    {
        "source_sentence": "此快見城，有千二百門，諸天怖畏，悉閉諸門，著三重鐵關。",
        "from": "T04n0202_013:0440b17_55",
        "context_with_next_sentence": true
    },
    {
        "source_sentence": "頂生兵眾，直趣不疑。",
        "from": "T04n0202_013:0440b18_56",
        "context_with_next_sentence": true
    },
    {
        "source_sentence": "王即取貝吹之，張弓扣彈，千二百門一時皆開。",
        "from": "T04n0202_013:0440b19_0",
        "context_with_next_sentence": true
    },
    {
        "source_sentence": "帝釋尋出，與共相見，因請入宮，與共分坐。",
        "from": "T04n0202_013:0440b20_1",
        "context_with_next_sentence": true
    },
    {
        "source_sentence": "天帝人王，貌類一種，其初見者，不能分別，唯以視眴遲疾，知其異耳。",
        "from": "T04n0202_013:0440b21_2",
        "context_with_next_sentence": true
    },
    {
        "source_sentence": "「王於天上，受五欲樂，盡三十六帝，末後帝釋，是大迦葉。",
        "from": "T04n0202_013:0440b22_3",
        "context_with_next_sentence": true
    },
    {
        "source_sentence": "時阿修羅王興軍上天，與帝釋鬪，帝釋不如，退軍入城。",
        "from": "T04n0202_013:0440b24_4",
        "context_with_next_sentence": true
    },
    {
        "source_sentence": "頂生復出，吹貝扣弓，阿修羅王即時崩墜。",
        "from": "T04n0202_013:0440b25_5",
        "context_with_next_sentence": true
    },
    {
        "source_sentence": "頂生自念：『我力如是，無有等者，今與帝釋，共坐何為？",
        "from": "T04n0202_013:0440b26_6",
        "context_with_next_sentence": true
    },
    {
        "source_sentence": "不如害之，獨霸為快。』",
        "from": "T04n0202_013:0440b27_7",
        "context_with_next_sentence": true
    },
    {
        "source_sentence": "「惡心已生，尋即墮落，當本殿前，委頓欲死。",
        "from": "T04n0202_013:0440b28_8",
        "context_with_next_sentence": true
    },
    {
        "source_sentence": "諸人來問：『若後世人，問頂生王云何命終？",
        "from": "T04n0202_013:0440b29_9",
        "context_with_next_sentence": true
    },
    {
        "source_sentence": "何以報之？』",
        "from": "T04n0202_013:0440c01_10",
        "context_with_next_sentence": true
    },
    {
        "source_sentence": "王對之曰：『若有此問，便可答之：「頂生王者，由貪而死。",
        "from": "T04n0202_013:0440c01_11",
        "context_with_next_sentence": true
    },
    {
        "source_sentence": "統領四域，四十億歲，七日雨寶，及在二天，而無厭足，故致墜落。」』",
        "from": "T04n0202_013:0440c03_0",
        "context_with_next_sentence": true
    },
    {
        "source_sentence": "是故比丘！",
        "from": "T04n0202_013:0440c04_1",
        "context_with_next_sentence": true
    },
    {
        "source_sentence": "夫利養者，實為大患，當思遠離深求道真。」",
        "from": "T04n0202_013:0440c04_2",
        "context_with_next_sentence": true
    },
    {
        "source_sentence": "阿難白佛：「此頂生王，宿殖何福，而獲如此無量大報？」",
        "from": "T04n0202_013:0440c05_3",
        "context_with_next_sentence": true
    },
    {
        "source_sentence": "佛告之曰：「乃往過去，不可計劫，時世有佛，號曰弗沙，與其徒眾，遊化世間。",
        "from": "T04n0202_013:0440c07_4",
        "context_with_next_sentence": true
    },
    {
        "source_sentence": "時婆羅門子，適欲娶婦，手把大豆，當用散婦，是其曩世，俗家之禮。",
        "from": "T04n0202_013:0440c08_5",
        "context_with_next_sentence": true
    },
    {
        "source_sentence": "於道值佛，心意歡喜，即持此豆，奉散於佛，四粒入鉢，一粒住頂。",
        "from": "T04n0202_013:0440c10_6",
        "context_with_next_sentence": true
    },
    {
        "source_sentence": "由此因緣，受無極福，四粒入鉢，王四天下；一粒在頂，受樂二天。」",
        "from": "T04n0202_013:0440c12_0",
        "context_with_next_sentence": true
    },
    {
        "source_sentence": "爾時諸弟子，聞佛所說，有得初果二果三果及阿羅漢者，不可稱數，受持佛語，歡喜奉行。",
        "from": "T04n0202_013:0440c13_1",
        "context_with_next_sentence": true
    },
    {
        "source_sentence": "（六五）蘇曼女十子品第五十八(丹本為六十五)",
        "from": "T04n0202_013:0440c16_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園。",
        "from": "T04n0202_013:0440c17_0",
        "context_with_next_sentence": true
    },
    {
        "source_sentence": "爾時須達長者，末下小女，字曰蘇曼，面首端正，容貌最妙，其父憐愛，特於諸子，若遊行時，每將共去。",
        "from": "T04n0202_013:0440c18_0",
        "context_with_next_sentence": true
    },
    {
        "source_sentence": "於是長者，將至佛所，其女見佛，情倍欣踊，願得好香，塗佛住室。",
        "from": "T04n0202_013:0440c20_1",
        "context_with_next_sentence": true
    },
    {
        "source_sentence": "斯女手中，有賓婆菓。",
        "from": "T04n0202_013:0440c21_2",
        "context_with_next_sentence": true
    },
    {
        "source_sentence": "佛從索之，奉教便與。",
        "from": "T04n0202_013:0440c22_3",
        "context_with_next_sentence": true
    },
    {
        "source_sentence": "佛尋於上，書香種稷，還以與之。",
        "from": "T04n0202_013:0440c22_4",
        "context_with_next_sentence": true
    },
    {
        "source_sentence": "女共其父，還歸城裏，便行推買種種妙香，如佛所須，持詣祇洹，躬自擣磨，日日如是。",
        "from": "T04n0202_013:0440c23_5",
        "context_with_next_sentence": true
    },
    {
        "source_sentence": "於時持叉尸利國王，遣其一兒，使到舍衛，初適他土廣行觀看，漸漸展轉，復至精舍，見蘇曼女在中磨香，愛其姿容，欲得為妻，即往入城，啟波斯匿王：「云有此女，可適我意，願王見賜，勿違我志。」",
        "from": "T04n0202_013:0440c25_6",
        "context_with_next_sentence": true
    },
    {
        "source_sentence": "王問之曰：「是誰家女？」",
        "from": "T04n0202_013:0441a01_7",
        "context_with_next_sentence": true
    },
    {
        "source_sentence": "答言：「是須達許。」",
        "from": "T04n0202_013:0441a01_8",
        "context_with_next_sentence": true
    },
    {
        "source_sentence": "王言：「卿自從索，吾不能知。」",
        "from": "T04n0202_013:0441a02_9",
        "context_with_next_sentence": true
    },
    {
        "source_sentence": "復重啟王：「王若相聽，當自求之。」",
        "from": "T04n0202_013:0441a03_0",
        "context_with_next_sentence": true
    },
    {
        "source_sentence": "王言：「可爾。」",
        "from": "T04n0202_013:0441a03_1",
        "context_with_next_sentence": true
    },
    {
        "source_sentence": "彼國王兒，發遣子弟、車乘眾物，先歸本國，唯留一象及己在後，往至祇洹，搏蘇曼女，累騎而去。",
        "from": "T04n0202_013:0441a04_0",
        "context_with_next_sentence": true
    },
    {
        "source_sentence": "須達聞之，遣人追逐，象走駛速，不能及逮。",
        "from": "T04n0202_013:0441a06_1",
        "context_with_next_sentence": true
    },
    {
        "source_sentence": "即達本土，便用為婦，後遂懷妊，生卵十枚。",
        "from": "T04n0202_013:0441a07_2",
        "context_with_next_sentence": true
    },
    {
        "source_sentence": "卵後開敷，有十男兒，形貌姝好，與人有異。",
        "from": "T04n0202_013:0441a08_3",
        "context_with_next_sentence": true
    },
    {
        "source_sentence": "年遂長大，勇健非凡，然喜畋獵，傷害物命。",
        "from": "T04n0202_013:0441a09_4",
        "context_with_next_sentence": true
    },
    {
        "source_sentence": "其母矜愍，教使莫爾。",
        "from": "T04n0202_013:0441a10_5",
        "context_with_next_sentence": true
    },
    {
        "source_sentence": "諸子白母：「射獵之事，最為快樂，母今相遮，將為見憎。」",
        "from": "T04n0202_013:0441a11_0",
        "context_with_next_sentence": true
    },
    {
        "source_sentence": "母復告言：「吾愛汝等！",
        "from": "T04n0202_013:0441a12_1",
        "context_with_next_sentence": true
    },
    {
        "source_sentence": "是以因制；若當憎汝，終無此言。",
        "from": "T04n0202_013:0441a12_2",
        "context_with_next_sentence": true
    },
    {
        "source_sentence": "所以者何？",
        "from": "T04n0202_013:0441a13_3",
        "context_with_next_sentence": true
    },
    {
        "source_sentence": "夫殺生之罪，當入地獄，受諸苦惱，數千萬歲，常為鹿頭羊頭兔頭諸禽獸頭阿傍獄卒之所獵射，無央數歲，雖思解脫。",
        "from": "T04n0202_013:0441a13_4",
        "context_with_next_sentence": true
    },
    {
        "source_sentence": "其何由乎？」",
        "from": "T04n0202_013:0441a16_5",
        "context_with_next_sentence": true
    },
    {
        "source_sentence": "諸子白母：「如母所說，為自出心？",
        "from": "T04n0202_013:0441a16_6",
        "context_with_next_sentence": true
    },
    {
        "source_sentence": "從他邊聞？」",
        "from": "T04n0202_013:0441a17_7",
        "context_with_next_sentence": true
    },
    {
        "source_sentence": "母復告言：「吾昔從佛，聞如此事。」",
        "from": "T04n0202_013:0441a17_8",
        "context_with_next_sentence": true
    },
    {
        "source_sentence": "兒復問母：「佛者何人？",
        "from": "T04n0202_013:0441a18_9",
        "context_with_next_sentence": true
    },
    {
        "source_sentence": "幸願具宣。」",
        "from": "T04n0202_013:0441a19_10",
        "context_with_next_sentence": true
    },
    {
        "source_sentence": "母告諸子：「卿不聞乎？",
        "from": "T04n0202_013:0441a19_11",
        "context_with_next_sentence": true
    },
    {
        "source_sentence": "迦維羅衛淨飯王子，形相炳著，應為聖王，厭老病死，出家學道，願行成就，得無上果。",
        "from": "T04n0202_013:0441a19_12",
        "context_with_next_sentence": true
    },
    {
        "source_sentence": "巨身丈六，相好無比，三明六通，遐鑒無外，前知無窮，却知無極，觀知三世，如掌中珠。」",
        "from": "T04n0202_013:0441a21_13",
        "context_with_next_sentence": true
    },
    {
        "source_sentence": "諸子聞之，心內欣然，因更問母：「佛今近遠，為可見不？」",
        "from": "T04n0202_013:0441a24_0",
        "context_with_next_sentence": true
    },
    {
        "source_sentence": "母便答言：「今在舍衛。」",
        "from": "T04n0202_013:0441a25_1",
        "context_with_next_sentence": true
    },
    {
        "source_sentence": "諸子啟母，求往覲佛，母即聽之，諸子同時，共詣舍衛。",
        "from": "T04n0202_013:0441a25_2",
        "context_with_next_sentence": true
    },
    {
        "source_sentence": "其祖須達，見之情悅，倍加愛念，將至祇洹，奉覲如來。",
        "from": "T04n0202_013:0441a27_0",
        "context_with_next_sentence": true
    },
    {
        "source_sentence": "諸子見佛，姿好形貌，踰前所聞，數千萬倍，五情欣喜，不能自勝，佛因隨宜，為說妙法，十人俱時，得法眼淨，便復白佛，求索出家。",
        "from": "T04n0202_013:0441a28_1",
        "context_with_next_sentence": true
    },
    {
        "source_sentence": "佛問之曰：「汝父母聽不？」",
        "from": "T04n0202_013:0441b02_2",
        "context_with_next_sentence": true
    },
    {
        "source_sentence": "答言：「未諮。」",
        "from": "T04n0202_013:0441b02_3",
        "context_with_next_sentence": true
    },
    {
        "source_sentence": "佛言：「父母未聽，不得染化。」",
        "from": "T04n0202_013:0441b03_4",
        "context_with_next_sentence": true
    },
    {
        "source_sentence": "須達復言：「斯是我孫，我得自在，我今放之，於理亦可。」",
        "from": "T04n0202_013:0441b03_5",
        "context_with_next_sentence": true
    },
    {
        "source_sentence": "佛便允然，聽使為道。",
        "from": "T04n0202_013:0441b05_6",
        "context_with_next_sentence": true
    },
    {
        "source_sentence": "鬚髮自落，法衣在身，便成沙門，精勤大業，盡得羅漢。",
        "from": "T04n0202_013:0441b05_7",
        "context_with_next_sentence": true
    },
    {
        "source_sentence": "斯十比丘，甚相欽敬，行則俱進，住在同處，國中人民，莫不宗戴。",
        "from": "T04n0202_013:0441b06_8",
        "context_with_next_sentence": true
    },
    {
        "source_sentence": "阿難白佛：「此十比丘，有何福慶，生在貴家，容貌奇特，遭值世尊，盡於苦際？」",
        "from": "T04n0202_013:0441b08_9",
        "context_with_next_sentence": true
    },
    {
        "source_sentence": "佛告阿難：「乃往過去九十一劫，有毘婆尸佛，出現於世，教化畢訖，而般涅槃，分布舍利，起無量塔。",
        "from": "T04n0202_013:0441b10_10",
        "context_with_next_sentence": true
    },
    {
        "source_sentence": "時有一塔，朽故崩壞，有一老母，而修治之。",
        "from": "T04n0202_013:0441b12_11",
        "context_with_next_sentence": true
    },
    {
        "source_sentence": "有年少十人，偶行覩見，問老母曰：『何所施為？』",
        "from": "T04n0202_013:0441b13_12",
        "context_with_next_sentence": true
    },
    {
        "source_sentence": "老母語言：『斯是尊塔，功德彌弘，是以修補，欲望善果。』",
        "from": "T04n0202_013:0441b14_13",
        "context_with_next_sentence": true
    },
    {
        "source_sentence": "年少歡喜，助共興功，所作已竟，誓為母子，其十年少，願共同生。",
        "from": "T04n0202_013:0441b15_14",
        "context_with_next_sentence": true
    },
    {
        "source_sentence": "從是已來，九十一劫，天上人中，恒為俱生，受福快樂，常有三事，勝於餘人：一者形體端正，二者眾所敬愛，三者恒得長壽。",
        "from": "T04n0202_013:0441b17_15",
        "context_with_next_sentence": true
    },
    {
        "source_sentence": "經爾許時，不墮三塗，今遇我世，沐浴清化，諸塵垢盡，咸逮應真。",
        "from": "T04n0202_013:0441b20_16",
        "context_with_next_sentence": true
    },
    {
        "source_sentence": "欲知爾時老母者，今蘇曼女是。",
        "from": "T04n0202_013:0441b21_17",
        "context_with_next_sentence": true
    },
    {
        "source_sentence": "爾時十年少者，今十羅漢是。」",
        "from": "T04n0202_013:0441b22_18",
        "context_with_next_sentence": true
    },
    {
        "source_sentence": "佛說此時，其在大會，有得須陀洹、斯陀含、阿那含、阿羅漢者，發大乘意逮不退者，信受佛語，歡喜奉行。",
        "from": "T04n0202_013:0441b23_0",
        "context_with_next_sentence": true
    },
    {
        "source_sentence": "（六六）婆世躓品第五十九(丹本為六十六)",
        "from": "T04n0202_013:0441b26_0",
        "context_with_next_sentence": true
    },
    {
        "source_sentence": "如是我聞：一時佛在羅閱祇耆闍崛山中。",
        "from": "T04n0202_013:0441b27_0",
        "context_with_next_sentence": true
    },
    {
        "source_sentence": "于時此國有豪富長者，名尸利躓，其家大富，七寶盈溢。",
        "from": "T04n0202_013:0441b27_1",
        "context_with_next_sentence": true
    },
    {
        "source_sentence": "其婦懷妊，月滿生男，形容嚴妙，世之少雙。",
        "from": "T04n0202_013:0441b29_2",
        "context_with_next_sentence": true
    },
    {
        "source_sentence": "父母喜慶，深用自幸，便請相師，令占吉凶。",
        "from": "T04n0202_013:0441c01_3",
        "context_with_next_sentence": true
    },
    {
        "source_sentence": "相師占已，語其二親：「斯子福德，榮煥宗族。」",
        "from": "T04n0202_013:0441c02_4",
        "context_with_next_sentence": true
    },
    {
        "source_sentence": "長者益歡，情在無量，因復勸請，便為立字。",
        "from": "T04n0202_013:0441c03_5",
        "context_with_next_sentence": true
    },
    {
        "source_sentence": "相師問曰：「從有此兒，有何瑞應？」",
        "from": "T04n0202_013:0441c04_6",
        "context_with_next_sentence": true
    },
    {
        "source_sentence": "長者報曰：「其母本來，訥口鈍辭，既懷此兒，談語巧妙，踰倍於常。」",
        "from": "T04n0202_013:0441c05_7",
        "context_with_next_sentence": true
    },
    {
        "source_sentence": "便為作字，號婆世躓。",
        "from": "T04n0202_013:0441c06_8",
        "context_with_next_sentence": true
    },
    {
        "source_sentence": "年歲已大，聰才邈群，與其等輩，遊行觀看，見那羅伎家，有一女子，面貌淨潔，暉容希偶，心便染著，欲得娉娶。",
        "from": "T04n0202_013:0441c07_9",
        "context_with_next_sentence": true
    },
    {
        "source_sentence": "歸啟父母：「願為求索。」",
        "from": "T04n0202_013:0441c09_10",
        "context_with_next_sentence": true
    },
    {
        "source_sentence": "父母告言：「吾是貴姓，彼是凡賤，高卑非匹，如何為婚？」",
        "from": "T04n0202_013:0441c10_11",
        "context_with_next_sentence": true
    },
    {
        "source_sentence": "子情深愛，不能自釋，重更啟言：「莫問門戶，但論其身，幸垂顧愍，哀為我求。",
        "from": "T04n0202_013:0441c11_12",
        "context_with_next_sentence": true
    },
    {
        "source_sentence": "若不如志，便自殞命。」",
        "from": "T04n0202_013:0441c13_13",
        "context_with_next_sentence": true
    },
    {
        "source_sentence": "父母從之，遣人往求。",
        "from": "T04n0202_013:0441c13_14",
        "context_with_next_sentence": true
    },
    {
        "source_sentence": "彼家報言：「君是大姓，我是小人，素非疇偶，何緣得爾？」",
        "from": "T04n0202_013:0441c14_15",
        "context_with_next_sentence": true
    },
    {
        "source_sentence": "其兒慇懃，情猶不息，復更遣信，重從索之。",
        "from": "T04n0202_013:0441c15_16",
        "context_with_next_sentence": true
    },
    {
        "source_sentence": "彼家答言：「若能如我，習種種術，歌舞戲笑，悉令備知，及於王前，試使得中，然後乃當共作婚姻。」",
        "from": "T04n0202_013:0441c16_17",
        "context_with_next_sentence": true
    },
    {
        "source_sentence": "兒惑其色，不恥鄙事，即詣彼家，學習戲藝；數時之間，皆已成就。",
        "from": "T04n0202_013:0441c18_18",
        "context_with_next_sentence": true
    },
    {
        "source_sentence": "是時國王，集諸那羅，上幢投窓，空中索走，如是種種眾多戲事。",
        "from": "T04n0202_013:0441c20_19",
        "context_with_next_sentence": true
    },
    {
        "source_sentence": "時長者子，亦往王邊，次應現伎，上索而走，索走既竟，王脫不見，復勅更上，奉命為之，氣力漸劣，中道欲墮，心中惶懅，無所歸依。",
        "from": "T04n0202_013:0441c21_20",
        "context_with_next_sentence": true
    },
    {
        "source_sentence": "尊者目連，陵虛至邊，而告之曰：「如卿今日，寧全身命，出家學道？",
        "from": "T04n0202_013:0441c25_0",
        "context_with_next_sentence": true
    },
    {
        "source_sentence": "為寧墮地，娶彼女耶？」",
        "from": "T04n0202_013:0441c26_1",
        "context_with_next_sentence": true
    },
    {
        "source_sentence": "尋報之言：「願自存濟，不用女也。」",
        "from": "T04n0202_013:0441c27_2",
        "context_with_next_sentence": true
    },
    {
        "source_sentence": "目連即時，於虛空中，化作平地，其人見已，情怖便止，因地而下，得全身首。",
        "from": "T04n0202_013:0441c27_3",
        "context_with_next_sentence": true
    },
    {
        "source_sentence": "既蒙安隱，喜不自勝，隨逐目連，往詣世尊，禮拜供養。",
        "from": "T04n0202_013:0441c29_4",
        "context_with_next_sentence": true
    },
    {
        "source_sentence": "佛於是時，廣說妙論，所謂論者，施論、戒論、生天之論，欲為不淨，出要最快，心意暢解，便得初果。",
        "from": "T04n0202_013:0442a01_5",
        "context_with_next_sentence": true
    },
    {
        "source_sentence": "因復白佛：「願得出家，奉修正法。」",
        "from": "T04n0202_013:0442a04_6",
        "context_with_next_sentence": true
    },
    {
        "source_sentence": "世尊聽之，鬚髮自落，法衣在身，便成沙門。",
        "from": "T04n0202_013:0442a04_7",
        "context_with_next_sentence": true
    },
    {
        "source_sentence": "比丘專精禪思，遵修正業，諸漏得盡，成阿羅漢。",
        "from": "T04n0202_013:0442a06_0",
        "context_with_next_sentence": true
    },
    {
        "source_sentence": "慧命阿難，前白佛言：「婆世躓沙門，往昔之時，與彼女子，有何因緣，心染惑著，幾致危沒？",
        "from": "T04n0202_013:0442a07_1",
        "context_with_next_sentence": true
    },
    {
        "source_sentence": "復共目連，造何善因，今蒙其恩，而獲寧濟？",
        "from": "T04n0202_013:0442a09_2",
        "context_with_next_sentence": true
    },
    {
        "source_sentence": "復何因緣，自致應真？」",
        "from": "T04n0202_013:0442a10_3",
        "context_with_next_sentence": true
    },
    {
        "source_sentence": "佛告阿難：「乃往過去無量之劫，波羅[木*奈]國，有大長者，初生一子，端正無比。",
        "from": "T04n0202_013:0442a10_4",
        "context_with_next_sentence": true
    },
    {
        "source_sentence": "當于是時，其家有人，從海中來，齎一鳥卵，用奉長者。",
        "from": "T04n0202_013:0442a12_5",
        "context_with_next_sentence": true
    },
    {
        "source_sentence": "長者納受，經少時間，其卵便剖，出一鳥鶵，毛羽光潤。",
        "from": "T04n0202_013:0442a13_6",
        "context_with_next_sentence": true
    },
    {
        "source_sentence": "長者愛之，與子使弄，漸漸長大，互相懷念。",
        "from": "T04n0202_013:0442a15_7",
        "context_with_next_sentence": true
    },
    {
        "source_sentence": "時長者子，騎鳥背上，鳥便擔飛，處處遊觀，情既滿厭，還歸其舍，日日如是。",
        "from": "T04n0202_013:0442a16_8",
        "context_with_next_sentence": true
    },
    {
        "source_sentence": "經歷多時，其長者子，聞他國王作那羅戲，便乘斯鳥，往至彼間，來下觀看，鳥住樹上。",
        "from": "T04n0202_013:0442a17_9",
        "context_with_next_sentence": true
    },
    {
        "source_sentence": "偶見王女，情便染愛。",
        "from": "T04n0202_013:0442a19_10",
        "context_with_next_sentence": true
    },
    {
        "source_sentence": "其時遣信，騰說情狀，王女然可，便與共交。",
        "from": "T04n0202_013:0442a20_11",
        "context_with_next_sentence": true
    },
    {
        "source_sentence": "作事不密，為王所知，遣人推捕，尋時獲得，縛束其身，而當斬戮。",
        "from": "T04n0202_013:0442a21_12",
        "context_with_next_sentence": true
    },
    {
        "source_sentence": "長者子言：『諸君何為，勞力殺我？",
        "from": "T04n0202_013:0442a22_13",
        "context_with_next_sentence": true
    },
    {
        "source_sentence": "聽我上樹自投而死。』",
        "from": "T04n0202_013:0442a23_14",
        "context_with_next_sentence": true
    },
    {
        "source_sentence": "諸人聽許，便起攀枝而上，乘騎其鳥，翔虛而去。",
        "from": "T04n0202_013:0442a24_15",
        "context_with_next_sentence": true
    },
    {
        "source_sentence": "因此鳥故，得延壽命。」",
        "from": "T04n0202_013:0442a25_16",
        "context_with_next_sentence": true
    },
    {
        "source_sentence": "佛告阿難：「彼時長者子，今婆世躓是。",
        "from": "T04n0202_013:0442a25_17",
        "context_with_next_sentence": true
    },
    {
        "source_sentence": "爾時王女者，今伎家女是。",
        "from": "T04n0202_013:0442a26_18",
        "context_with_next_sentence": true
    },
    {
        "source_sentence": "爾時鳥者，則目連是。",
        "from": "T04n0202_013:0442a27_19",
        "context_with_next_sentence": true
    },
    {
        "source_sentence": "過去世時，惑色致困，由鳥得濟；今復貪色，垂當死亡，由目連故，致得安隱。",
        "from": "T04n0202_013:0442a27_20",
        "context_with_next_sentence": true
    },
    {
        "source_sentence": "其婆世躓，所說聰辯，成無漏者，乃往過去，波羅[木*奈]國，有一居士，見辟支佛，來從乞飯。",
        "from": "T04n0202_013:0442a29_21",
        "context_with_next_sentence": true
    },
    {
        "source_sentence": "居士即時，以食施與，因復勸請，令說經法。",
        "from": "T04n0202_013:0442b02_22",
        "context_with_next_sentence": true
    },
    {
        "source_sentence": "其辟支佛，辭云不能，擲鉢虛空，騰踊而逝。",
        "from": "T04n0202_013:0442b03_23",
        "context_with_next_sentence": true
    },
    {
        "source_sentence": "居士念曰：『斯人神力，變化無方，然其不能敷宣道化；願我後生，遭值聖尊，勝於此士，巨億萬倍，演散法義，無窮無盡，令我身者，亦獲果證。』",
        "from": "T04n0202_013:0442b04_24",
        "context_with_next_sentence": true
    },
    {
        "source_sentence": "由此因緣，今世聰明，逮羅漢果。」",
        "from": "T04n0202_013:0442b08_25",
        "context_with_next_sentence": true
    },
    {
        "source_sentence": "佛說是時，莫不歡喜，有得須陀洹、斯陀含、阿那含、阿羅漢者，有種緣覺善根者，發菩薩心者，皆信佛語，頂戴奉行。",
        "from": "T04n0202_013:0442b08_26",
        "context_with_next_sentence": true
    },
    {
        "source_sentence": "（六七）優波毱提品第六十(丹本為六十七)",
        "from": "T04n0202_013:0442b12_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園。",
        "from": "T04n0202_013:0442b13_0",
        "context_with_next_sentence": true
    },
    {
        "source_sentence": "爾時此國有一梵志，字阿巴毱提，聰明廣學，採古達今，往至佛所，求作沙門，因復啟曰：「若我出家，智慧辯才，與舍利弗等者，情則甘樂；若當不如，便自歸家。」",
        "from": "T04n0202_013:0442b14_0",
        "context_with_next_sentence": true
    },
    {
        "source_sentence": "佛尋答曰：「卿不如也。」",
        "from": "T04n0202_013:0442b17_1",
        "context_with_next_sentence": true
    },
    {
        "source_sentence": "時彼梵志，止不作道，還歸其舍。",
        "from": "T04n0202_013:0442b18_2",
        "context_with_next_sentence": true
    },
    {
        "source_sentence": "世尊於後，告眾會言：「我滅度已，一百歲中，此婆羅門，而當深化，逮成六通，智慧高遠，教化眾生，其數如塵。」",
        "from": "T04n0202_013:0442b19_3",
        "context_with_next_sentence": true
    },
    {
        "source_sentence": "佛涅槃時，告阿難言：「我滅度後，一切經藏，悉付囑汝，汝當受持廣使流布。」",
        "from": "T04n0202_013:0442b21_4",
        "context_with_next_sentence": true
    },
    {
        "source_sentence": "世尊既滅，阿難持法。",
        "from": "T04n0202_013:0442b23_5",
        "context_with_next_sentence": true
    },
    {
        "source_sentence": "阿難後時，復欲捨身，告弟子耶貰羈言：「我去世後，所有典要，汝當護持。」",
        "from": "T04n0202_013:0442b23_6",
        "context_with_next_sentence": true
    },
    {
        "source_sentence": "因復告曰：「波羅[木*奈]國，當有居士字為毱提，此人有子，名優波毱提。",
        "from": "T04n0202_013:0442b25_7",
        "context_with_next_sentence": true
    },
    {
        "source_sentence": "卿好求索，度用為道；卿若壽終，以法付之。」",
        "from": "T04n0202_013:0442b27_8",
        "context_with_next_sentence": true
    },
    {
        "source_sentence": "阿難滅已，此耶貰羈，奉持佛法，遊化世間，所度甚多。",
        "from": "T04n0202_013:0442b28_9",
        "context_with_next_sentence": true
    },
    {
        "source_sentence": "復至波羅[木*奈]，往造居士，與共相識，數數往來。",
        "from": "T04n0202_013:0442b29_10",
        "context_with_next_sentence": true
    },
    {
        "source_sentence": "其彼居士，生一男兒，字阿巴毱提，年在幼稚。",
        "from": "T04n0202_013:0442c01_11",
        "context_with_next_sentence": true
    },
    {
        "source_sentence": "于時耶貰羈，往從索之，欲使為道。",
        "from": "T04n0202_013:0442c02_12",
        "context_with_next_sentence": true
    },
    {
        "source_sentence": "其父答曰：「始有一子，當紹門戶，不可爾也，若後更生，便用相給。」",
        "from": "T04n0202_013:0442c03_13",
        "context_with_next_sentence": true
    },
    {
        "source_sentence": "後復生男，字難陀毱提。",
        "from": "T04n0202_013:0442c05_0",
        "context_with_next_sentence": true
    },
    {
        "source_sentence": "時耶貰羈，復往從索，其父報言：「大子營外，次子營內，於其家居，乃可興隆。",
        "from": "T04n0202_013:0442c05_1",
        "context_with_next_sentence": true
    },
    {
        "source_sentence": "情中戀惜，未能相許，若後更有，信當奉惠。」",
        "from": "T04n0202_013:0442c07_2",
        "context_with_next_sentence": true
    },
    {
        "source_sentence": "此耶貰羈，是阿羅漢，三明具足，能知人根，觀此二兒，與道無緣，亦自息意，不慇懃求。",
        "from": "T04n0202_013:0442c08_3",
        "context_with_next_sentence": true
    },
    {
        "source_sentence": "時彼居士復更生男，顏貌端妙，形相殊特。",
        "from": "T04n0202_013:0442c10_4",
        "context_with_next_sentence": true
    },
    {
        "source_sentence": "時耶貰羈，復往從索。",
        "from": "T04n0202_013:0442c11_5",
        "context_with_next_sentence": true
    },
    {
        "source_sentence": "其父報曰：「兒今猶小，未能奉事，又復家貧，無以餉送。",
        "from": "T04n0202_013:0442c11_6",
        "context_with_next_sentence": true
    },
    {
        "source_sentence": "且欲停之，須大當與。」",
        "from": "T04n0202_013:0442c13_7",
        "context_with_next_sentence": true
    },
    {
        "source_sentence": "年漸長大，才器益盛，父付財物，居肆販賣。",
        "from": "T04n0202_013:0442c13_8",
        "context_with_next_sentence": true
    },
    {
        "source_sentence": "時耶貰羈，往到其邊，而為說法，教使繫念，以白黑石子用當籌算，善念下白，惡念下黑。",
        "from": "T04n0202_013:0442c14_9",
        "context_with_next_sentence": true
    },
    {
        "source_sentence": "優婆毱提奉受其教，善惡之念，輙投石子，初黑偏多，白者甚少，漸漸修習，白黑正等，繫念不止，更無黑石，純有白者。",
        "from": "T04n0202_013:0442c16_10",
        "context_with_next_sentence": true
    },
    {
        "source_sentence": "善念已盛，逮得初果。",
        "from": "T04n0202_013:0442c19_11",
        "context_with_next_sentence": true
    },
    {
        "source_sentence": "時彼城中，有婬女人，遣婢持錢，往從買花。",
        "from": "T04n0202_013:0442c20_12",
        "context_with_next_sentence": true
    },
    {
        "source_sentence": "優波毱提，心性質直，饒與其花，不令有恨。",
        "from": "T04n0202_013:0442c21_13",
        "context_with_next_sentence": true
    },
    {
        "source_sentence": "婢齎花歸，婬女甚怪，問其婢言：「前日買花，用錢一種，往何以少？",
        "from": "T04n0202_013:0442c22_14",
        "context_with_next_sentence": true
    },
    {
        "source_sentence": "今何以多？",
        "from": "T04n0202_013:0442c23_15",
        "context_with_next_sentence": true
    },
    {
        "source_sentence": "將無前時相欺減乎？」",
        "from": "T04n0202_013:0442c24_0",
        "context_with_next_sentence": true
    },
    {
        "source_sentence": "婢答之言：「今日花主，慈仁守禮，平等相與，所以饒獲。",
        "from": "T04n0202_013:0442c24_1",
        "context_with_next_sentence": true
    },
    {
        "source_sentence": "又復其人，形體殊妙，大家若見，復不有恨。」",
        "from": "T04n0202_013:0442c25_2",
        "context_with_next_sentence": true
    },
    {
        "source_sentence": "婬女聞之，遣信請喚。",
        "from": "T04n0202_013:0442c26_3",
        "context_with_next_sentence": true
    },
    {
        "source_sentence": "優波毱提，自抑不往，又復延召，終不從命。",
        "from": "T04n0202_013:0442c27_4",
        "context_with_next_sentence": true
    },
    {
        "source_sentence": "于時婬女，與王家兒，而共交通，貪其衣服眾寶所成，利興義衰，殺而藏之。",
        "from": "T04n0202_013:0442c28_5",
        "context_with_next_sentence": true
    },
    {
        "source_sentence": "王家搜覓，於其舍得，尋取婬女，斬截手足，劓其耳鼻，懸於高標，竪置塜間，雖荷此苦，然未命終。",
        "from": "T04n0202_013:0443a01_6",
        "context_with_next_sentence": true
    },
    {
        "source_sentence": "優波毱提，往到其所，婬女謂言：「往者端正，不肯相見，今日形殘，何所看乎？」",
        "from": "T04n0202_013:0443a03_7",
        "context_with_next_sentence": true
    },
    {
        "source_sentence": "尋即對曰：「吾不愛色，而來至此，用相憐故，來到此耳。」",
        "from": "T04n0202_013:0443a05_8",
        "context_with_next_sentence": true
    },
    {
        "source_sentence": "因為宣說四非常法。",
        "from": "T04n0202_013:0443a06_9",
        "context_with_next_sentence": true
    },
    {
        "source_sentence": "「是身不淨苦空無我，一一諦察，有何可恃？",
        "from": "T04n0202_013:0443a07_0",
        "context_with_next_sentence": true
    },
    {
        "source_sentence": "愚惑之徒，妄生染想。」",
        "from": "T04n0202_013:0443a08_0",
        "context_with_next_sentence": true
    },
    {
        "source_sentence": "婬女聞法，逮法眼淨，優波毱提，成阿那含。",
        "from": "T04n0202_013:0443a08_1",
        "context_with_next_sentence": true
    },
    {
        "source_sentence": "時耶世羈，復從居士，索此少年，用作沙彌；奉教持與。",
        "from": "T04n0202_013:0443a09_2",
        "context_with_next_sentence": true
    },
    {
        "source_sentence": "將至精舍，授其十戒，年滿二十，便授具足，白四羯磨竟，得阿羅漢道，三明六通，皆悉滿具，言辭巧妙，所演無窮，便集眾人，欲為說法。",
        "from": "T04n0202_013:0443a10_3",
        "context_with_next_sentence": true
    },
    {
        "source_sentence": "時魔波旬，於會處所，而雨金錢。",
        "from": "T04n0202_013:0443a13_4",
        "context_with_next_sentence": true
    },
    {
        "source_sentence": "眾人競拾，竟不聞法。",
        "from": "T04n0202_013:0443a14_5",
        "context_with_next_sentence": true
    },
    {
        "source_sentence": "於第二日，復集大眾，魔雨花鬘，以亂眾心。",
        "from": "T04n0202_013:0443a15_6",
        "context_with_next_sentence": true
    },
    {
        "source_sentence": "於第三日，復更集大眾，魔王便化作一大象，紺琉璃色，口有六牙，其一牙上，有七浴池，其浴池中，有七蓮花，一一蓮花上，有七玉女，斯諸玉女，皆作伎樂，其象優遊徐步會側，眾人顧目，情不在法。",
        "from": "T04n0202_013:0443a16_7",
        "context_with_next_sentence": true
    },
    {
        "source_sentence": "於第四日，復集大眾，魔王復化作一女人，端正美妙，侍立尊後，眾人注目，忽忘法事。",
        "from": "T04n0202_013:0443a21_0",
        "context_with_next_sentence": true
    },
    {
        "source_sentence": "于時尊者，尋化其女，令作白骨；眾人見已乃專聽法，得道者眾。",
        "from": "T04n0202_013:0443a23_0",
        "context_with_next_sentence": true
    },
    {
        "source_sentence": "尊者本來，有一狗子，日日於耳，竊為說法。",
        "from": "T04n0202_013:0443a24_1",
        "context_with_next_sentence": true
    },
    {
        "source_sentence": "其狗命終，生第六天與魔波旬，共坐一床。",
        "from": "T04n0202_013:0443a25_2",
        "context_with_next_sentence": true
    },
    {
        "source_sentence": "魔王思惟：「此天大德，乃與我等，為從何沒而來生此？」",
        "from": "T04n0202_013:0443a26_3",
        "context_with_next_sentence": true
    },
    {
        "source_sentence": "尋觀察之，知從狗身。",
        "from": "T04n0202_013:0443a27_4",
        "context_with_next_sentence": true
    },
    {
        "source_sentence": "「彼沙門者，相辱乃爾。」",
        "from": "T04n0202_013:0443a28_5",
        "context_with_next_sentence": true
    },
    {
        "source_sentence": "遙伺尊者入禪定時，持一寶冠，著其頭上。",
        "from": "T04n0202_013:0443a28_6",
        "context_with_next_sentence": true
    },
    {
        "source_sentence": "既從定起，覺頂有冠，尋便思察，知魔所為，即以神力，感魔使來，化其狗屍，令似髴飾，而告魔言：「汝遺我冠，深謝來意；今以髴飾，用相酬贈。」",
        "from": "T04n0202_013:0443a29_7",
        "context_with_next_sentence": true
    },
    {
        "source_sentence": "魔王受已，便還天上，而見所著乃是死狗，心中厭惡而欲去之，盡其神力不能令却。",
        "from": "T04n0202_013:0443b04_8",
        "context_with_next_sentence": true
    },
    {
        "source_sentence": "復詣帝釋，求除不淨。",
        "from": "T04n0202_013:0443b06_9",
        "context_with_next_sentence": true
    },
    {
        "source_sentence": "帝釋報言：「其作此者，斯人能捨，非是吾力之所任却。」",
        "from": "T04n0202_013:0443b06_10",
        "context_with_next_sentence": true
    },
    {
        "source_sentence": "魔王復去，廣問諸天乃至梵天，向之喜言：「願除茲穢。」",
        "from": "T04n0202_013:0443b08_11",
        "context_with_next_sentence": true
    },
    {
        "source_sentence": "各答如初，非力所辦。",
        "from": "T04n0202_013:0443b09_12",
        "context_with_next_sentence": true
    },
    {
        "source_sentence": "事不獲已，來詣尊者，而謂言曰：「佛實大德，慈心無邊；諸聲聞輩，誠為凶忌。",
        "from": "T04n0202_013:0443b09_13",
        "context_with_next_sentence": true
    },
    {
        "source_sentence": "何以驗之？",
        "from": "T04n0202_013:0443b11_14",
        "context_with_next_sentence": true
    },
    {
        "source_sentence": "我乃昔日，將諸魔兵凡十八億，攻圍菩薩，欲敗其道，猶懷慈悲，不以為怨；我今小觸，相困乃爾。」",
        "from": "T04n0202_013:0443b12_0",
        "context_with_next_sentence": true
    },
    {
        "source_sentence": "尊者答言：「理實如是。",
        "from": "T04n0202_013:0443b14_1",
        "context_with_next_sentence": true
    },
    {
        "source_sentence": "佛之於我，百千萬倍，不可為喻，如須彌山比彼芥子，如大海水方於牛跡，如師子王喻於野干，大小之形，實不相及。」",
        "from": "T04n0202_013:0443b14_2",
        "context_with_next_sentence": true
    },
    {
        "source_sentence": "尊者語魔：「吾生末世，不見如來。",
        "from": "T04n0202_013:0443b17_3",
        "context_with_next_sentence": true
    },
    {
        "source_sentence": "聞汝神力能化作佛，試為一現，我欲觀之。」",
        "from": "T04n0202_013:0443b18_4",
        "context_with_next_sentence": true
    },
    {
        "source_sentence": "魔王答言：「我今化現，慎莫為禮。」",
        "from": "T04n0202_013:0443b19_5",
        "context_with_next_sentence": true
    },
    {
        "source_sentence": "對曰：「不禮。」",
        "from": "T04n0202_013:0443b20_6",
        "context_with_next_sentence": true
    },
    {
        "source_sentence": "是時魔王化身作佛，軀體丈六，紫磨金色，三十二相、八十種好，光明赫弈，踰倍日月。",
        "from": "T04n0202_013:0443b20_7",
        "context_with_next_sentence": true
    },
    {
        "source_sentence": "尊者欣悅，便前稽首。",
        "from": "T04n0202_013:0443b22_8",
        "context_with_next_sentence": true
    },
    {
        "source_sentence": "魔還復形，語尊者言：「向云不禮，今作禮何？」",
        "from": "T04n0202_013:0443b22_9",
        "context_with_next_sentence": true
    },
    {
        "source_sentence": "尊者答言：「我自禮佛，不禮於汝。」",
        "from": "T04n0202_013:0443b24_0",
        "context_with_next_sentence": true
    },
    {
        "source_sentence": "魔復謝曰：「唯願矜愍，却此死狗。」",
        "from": "T04n0202_013:0443b24_1",
        "context_with_next_sentence": true
    },
    {
        "source_sentence": "尊者告曰：「汝起慈心，擁護群生，則此死狗，變成寶飾；若懷惡意，則作狗屍。」",
        "from": "T04n0202_013:0443b25_2",
        "context_with_next_sentence": true
    },
    {
        "source_sentence": "魔以畏故，恒發善想。",
        "from": "T04n0202_013:0443b27_3",
        "context_with_next_sentence": true
    },
    {
        "source_sentence": "是時尊者成道已後，所化眾生，得四果者，一人一籌，籌長四寸，如此之籌，滿於一房，房高六丈，縱廣亦爾。",
        "from": "T04n0202_013:0443b27_4",
        "context_with_next_sentence": true
    },
    {
        "source_sentence": "於是眾人白尊者言：「尊者福德，實為弘博，化度群萌，不可稱數。」",
        "from": "T04n0202_013:0443c01_5",
        "context_with_next_sentence": true
    },
    {
        "source_sentence": "尊者告曰：「吾為畜生時，亦化眾生，使得聖果，何況今日？」",
        "from": "T04n0202_013:0443c02_6",
        "context_with_next_sentence": true
    },
    {
        "source_sentence": "眾會白言：「不審先世，所度云何？」",
        "from": "T04n0202_013:0443c04_7",
        "context_with_next_sentence": true
    },
    {
        "source_sentence": "尊者告曰：「乃往過去，波羅[木*奈]國，有一仙山，五百辟支佛，止住其中。",
        "from": "T04n0202_013:0443c04_8",
        "context_with_next_sentence": true
    },
    {
        "source_sentence": "時有獼猴，日來供養，奉覲儀容。",
        "from": "T04n0202_013:0443c06_9",
        "context_with_next_sentence": true
    },
    {
        "source_sentence": "諸辟支佛，後盡涅盤，復有五百梵志，續在中止。",
        "from": "T04n0202_013:0443c07_10",
        "context_with_next_sentence": true
    },
    {
        "source_sentence": "諸梵志等，或事日月，或復事火，事日月者，翹脚向之，其事火者，朝夕燃之。",
        "from": "T04n0202_013:0443c08_11",
        "context_with_next_sentence": true
    },
    {
        "source_sentence": "時彼獼猴，見其翹脚，便取挽下，見其燃火，便取滅之。",
        "from": "T04n0202_013:0443c10_12",
        "context_with_next_sentence": true
    },
    {
        "source_sentence": "獼猴于時，端坐思惟。",
        "from": "T04n0202_013:0443c11_13",
        "context_with_next_sentence": true
    },
    {
        "source_sentence": "諸梵志見，自相謂言：『此獼猴者，將為我曹示茲威儀。』",
        "from": "T04n0202_013:0443c11_14",
        "context_with_next_sentence": true
    },
    {
        "source_sentence": "尋各整身，諦察真理，心意開解，盡得辟支佛道。",
        "from": "T04n0202_013:0443c13_15",
        "context_with_next_sentence": true
    },
    {
        "source_sentence": "彼獼猴者，我身是也。」",
        "from": "T04n0202_013:0443c14_16",
        "context_with_next_sentence": true
    },
    {
        "source_sentence": "眾會復白：「以何因緣，受獼猴身？」",
        "from": "T04n0202_013:0443c14_17",
        "context_with_next_sentence": true
    },
    {
        "source_sentence": "尊者告曰：「乃往過去九十一劫，有毘婆尸佛，出現于世，有諸比丘，在波羅[木*奈]仙山中住。",
        "from": "T04n0202_013:0443c15_18",
        "context_with_next_sentence": true
    },
    {
        "source_sentence": "時有應真，登上山巔，放脚輕疾。",
        "from": "T04n0202_013:0443c17_19",
        "context_with_next_sentence": true
    },
    {
        "source_sentence": "有一年少道人，而作是言：『彼行飄速，正似獼猴。』",
        "from": "T04n0202_013:0443c18_20",
        "context_with_next_sentence": true
    },
    {
        "source_sentence": "由此因緣，五百世中，常作獼猴。",
        "from": "T04n0202_013:0443c19_21",
        "context_with_next_sentence": true
    },
    {
        "source_sentence": "以是之故，凡在四輩，應自護口，勿妄出言。」",
        "from": "T04n0202_013:0443c20_22",
        "context_with_next_sentence": true
    },
    {
        "source_sentence": "尊者優波毱提，說此法時，一切大會，有得須陀洹、斯陀含、阿那含、阿羅漢者，種緣覺善根者，發大乘心逮不退者，不可稱計，信受其教，歡喜奉行。",
        "from": "T04n0202_013:0443c21_23",
        "context_with_next_sentence": true
    },
    {
        "source_sentence": "（六八）汪水中虫品第六十一(丹本為六十八)",
        "from": "T04n0202_013:0443c25_0",
        "context_with_next_sentence": true
    },
    {
        "source_sentence": "如是我聞：一時佛在羅閱祇耆闍崛山中。",
        "from": "T04n0202_013:0443c26_0",
        "context_with_next_sentence": true
    },
    {
        "source_sentence": "爾時城邊，有一汪水，污泥不淨，多諸糞穢，屎尿臭處。",
        "from": "T04n0202_013:0443c26_1",
        "context_with_next_sentence": true
    },
    {
        "source_sentence": "國中人民，凡鄙之類，恒以瑕穢，投歸其中。",
        "from": "T04n0202_013:0443c28_2",
        "context_with_next_sentence": true
    },
    {
        "source_sentence": "有一大虫，其形像蛇，加有四足，於其汪水，東西馳走，或沒或出，經歷年載，常處其中，受苦無量。",
        "from": "T04n0202_013:0443c29_3",
        "context_with_next_sentence": true
    },
    {
        "source_sentence": "爾時世尊，將諸比丘，前後圍遶，至彼坑所，問諸比丘：「汝等頗識此虫宿緣所造行不？」",
        "from": "T04n0202_013:0444a02_4",
        "context_with_next_sentence": true
    },
    {
        "source_sentence": "時諸比丘，咸皆思量，無有能知斯所造行。",
        "from": "T04n0202_013:0444a04_5",
        "context_with_next_sentence": true
    },
    {
        "source_sentence": "俱共白佛，皆云：「不知。」",
        "from": "T04n0202_013:0444a05_6",
        "context_with_next_sentence": true
    },
    {
        "source_sentence": "時佛告曰：「汝等當聽！",
        "from": "T04n0202_013:0444a06_0",
        "context_with_next_sentence": true
    },
    {
        "source_sentence": "吾當為汝說斯所造行。",
        "from": "T04n0202_013:0444a06_1",
        "context_with_next_sentence": true
    },
    {
        "source_sentence": "過去有佛，名毘婆尸，出現於世，教化已周，遷神涅槃。",
        "from": "T04n0202_013:0444a07_2",
        "context_with_next_sentence": true
    },
    {
        "source_sentence": "彼佛法中，有十萬比丘，淨修梵行，閑居樂靜，依於一山。",
        "from": "T04n0202_013:0444a08_3",
        "context_with_next_sentence": true
    },
    {
        "source_sentence": "其山左右，有好林樹，華果茂盛蓊欝無比，其諸樹間，流泉浴池，清涼可樂。",
        "from": "T04n0202_013:0444a09_4",
        "context_with_next_sentence": true
    },
    {
        "source_sentence": "時諸比丘，依慕住止，遵善行道，懃修不懈，悉具初果，乃至四果，無有凡夫。",
        "from": "T04n0202_013:0444a11_5",
        "context_with_next_sentence": true
    },
    {
        "source_sentence": "時有五百估客，共相合集，欲入大海，發引徑路，經由此山，見諸比丘剋心精懃，內懷欣敬，思欲設供。",
        "from": "T04n0202_013:0444a13_6",
        "context_with_next_sentence": true
    },
    {
        "source_sentence": "時諸賈客，共相合率，往請眾僧，求索供養；值諸檀越，各各已請，日日相次，竟不從意。",
        "from": "T04n0202_013:0444a15_7",
        "context_with_next_sentence": true
    },
    {
        "source_sentence": "即詣眾僧，辭入大海。",
        "from": "T04n0202_013:0444a17_8",
        "context_with_next_sentence": true
    },
    {
        "source_sentence": "『設我等眾，安隱來還，當設供養，願哀見許。』",
        "from": "T04n0202_013:0444a18_9",
        "context_with_next_sentence": true
    },
    {
        "source_sentence": "時僧默然，允可受請。",
        "from": "T04n0202_013:0444a19_10",
        "context_with_next_sentence": true
    },
    {
        "source_sentence": "眾賈入海，大獲珍寶，平安還至，到眾僧所，選眾妙寶最上價者，用施眾僧，規俟飲食，若食多者，隨意用之。",
        "from": "T04n0202_013:0444a19_11",
        "context_with_next_sentence": true
    },
    {
        "source_sentence": "於時眾僧受其寶物，持用付授僧摩摩帝。",
        "from": "T04n0202_013:0444a22_12",
        "context_with_next_sentence": true
    },
    {
        "source_sentence": "於後眾僧，食具向盡，從其求索爾時珍寶，當用續食。",
        "from": "T04n0202_013:0444a23_13",
        "context_with_next_sentence": true
    },
    {
        "source_sentence": "時摩摩帝，答眾僧言：『賈客前時，自與我寶，何緣乃索？』",
        "from": "T04n0202_013:0444a24_14",
        "context_with_next_sentence": true
    },
    {
        "source_sentence": "上座維那，語摩摩帝：『檀越前時，以寶施僧，令汝舉之。",
        "from": "T04n0202_013:0444a25_15",
        "context_with_next_sentence": true
    },
    {
        "source_sentence": "今僧食盡，當用裨佐。』",
        "from": "T04n0202_013:0444a27_16",
        "context_with_next_sentence": true
    },
    {
        "source_sentence": "時摩摩帝，瞋恚而言：『汝曹噉屎！",
        "from": "T04n0202_013:0444a27_17",
        "context_with_next_sentence": true
    },
    {
        "source_sentence": "此寶是我所有，何緣乃索？』",
        "from": "T04n0202_013:0444a28_18",
        "context_with_next_sentence": true
    },
    {
        "source_sentence": "時彼眾僧，見摩摩帝已起惡意，即便散去。",
        "from": "T04n0202_013:0444a28_19",
        "context_with_next_sentence": true
    },
    {
        "source_sentence": "由其欺僧惡口罵故，身壞命終，墮阿鼻獄，身常宛轉沸屎之中，歷九十二劫，乃從獄出。",
        "from": "T04n0202_013:0444a29_20",
        "context_with_next_sentence": true
    },
    {
        "source_sentence": "今復墮此屎尿池中，經歷年歲，未得解脫。",
        "from": "T04n0202_013:0444b03_21",
        "context_with_next_sentence": true
    },
    {
        "source_sentence": "所以者何？",
        "from": "T04n0202_013:0444b04_22",
        "context_with_next_sentence": true
    },
    {
        "source_sentence": "過去有佛，名曰尸棄，將諸比丘，臨過此坑，示諸弟子，為說本末。",
        "from": "T04n0202_013:0444b04_23",
        "context_with_next_sentence": true
    },
    {
        "source_sentence": "復次有佛，名曰隨葉，亦復將從諸比丘眾，往到其所，說其因緣，從此命終，還入地獄，經歷數萬億歲，其後命終復生是中。",
        "from": "T04n0202_013:0444b06_0",
        "context_with_next_sentence": true
    },
    {
        "source_sentence": "次復有佛，名曰拘留秦，亦共徒眾，圍遶至此坑，垂示諸比丘，說其本末。",
        "from": "T04n0202_013:0444b08_1",
        "context_with_next_sentence": true
    },
    {
        "source_sentence": "次名拘那含牟尼佛，亦共弟子，來至此坑。",
        "from": "T04n0202_013:0444b10_2",
        "context_with_next_sentence": true
    },
    {
        "source_sentence": "次迦葉佛，亦來至此，咸為弟子，說其因緣。",
        "from": "T04n0202_013:0444b11_3",
        "context_with_next_sentence": true
    },
    {
        "source_sentence": "次第七佛，我釋迦牟尼，今示汝等因緣本末，觀視其虫。",
        "from": "T04n0202_013:0444b12_4",
        "context_with_next_sentence": true
    },
    {
        "source_sentence": "如是一切賢劫當來諸佛，各各皆爾，將諸弟子，到其坑所，指示其虫，說其曩昔所造因緣。」",
        "from": "T04n0202_013:0444b14_0",
        "context_with_next_sentence": true
    },
    {
        "source_sentence": "時諸比丘，聞佛所說，心驚毛竪，共相勅厲，慎護身口意業，信受佛語，歡喜奉行。",
        "from": "T04n0202_013:0444b16_1",
        "context_with_next_sentence": true
    },
    {
        "source_sentence": "（六九）沙彌均提品第六十二(丹本為六十九)",
        "from": "T04n0202_013:0444b18_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園。",
        "from": "T04n0202_013:0444b19_0",
        "context_with_next_sentence": true
    },
    {
        "source_sentence": "爾時尊者舍利弗，晝夜三時，恒以天眼，觀視世間，誰應度者，輙往度之。",
        "from": "T04n0202_013:0444b20_0",
        "context_with_next_sentence": true
    },
    {
        "source_sentence": "爾時有諸估客，欲詣他國，其諸商人，共將一狗，至於中路。",
        "from": "T04n0202_013:0444b21_1",
        "context_with_next_sentence": true
    },
    {
        "source_sentence": "眾賈頓息，伺人不看閑靜之時，狗便盜取眾賈人肉。",
        "from": "T04n0202_013:0444b23_2",
        "context_with_next_sentence": true
    },
    {
        "source_sentence": "於時眾人即懷瞋恚，便共打狗，而折其脚，棄置空野，捨之而去。",
        "from": "T04n0202_013:0444b24_3",
        "context_with_next_sentence": true
    },
    {
        "source_sentence": "時舍利弗，遙以天眼，見此狗身，攣躃在地，飢餓困篤，懸命垂死，著衣持鉢，入城乞食，得已持出飛至狗所，慈心憐愍，以食施與。",
        "from": "T04n0202_013:0444b25_4",
        "context_with_next_sentence": true
    },
    {
        "source_sentence": "狗得其食，濟活餘命，心甚歡喜，倍加踊躍。",
        "from": "T04n0202_013:0444b28_5",
        "context_with_next_sentence": true
    },
    {
        "source_sentence": "時舍利弗，即為其狗，具足解說微妙之法，狗便命終，生舍衛國婆羅門家。",
        "from": "T04n0202_013:0444b29_6",
        "context_with_next_sentence": true
    },
    {
        "source_sentence": "時舍利弗，獨行乞食，婆羅門見，而問之言：「尊者獨行，無沙彌耶？」",
        "from": "T04n0202_013:0444c02_7",
        "context_with_next_sentence": true
    },
    {
        "source_sentence": "舍利弗言：「我無沙彌，聞卿有子，當用見與。」",
        "from": "T04n0202_013:0444c04_8",
        "context_with_next_sentence": true
    },
    {
        "source_sentence": "婆羅門言：「我有一子字曰均提，年既孩幼，不任使令。",
        "from": "T04n0202_013:0444c05_9",
        "context_with_next_sentence": true
    },
    {
        "source_sentence": "比前長大，當用相與。」",
        "from": "T04n0202_013:0444c06_10",
        "context_with_next_sentence": true
    },
    {
        "source_sentence": "時舍利弗，聞彼語已，即戢在心，還至祇洹。",
        "from": "T04n0202_013:0444c06_11",
        "context_with_next_sentence": true
    },
    {
        "source_sentence": "至年七歲，復來求之。",
        "from": "T04n0202_013:0444c07_12",
        "context_with_next_sentence": true
    },
    {
        "source_sentence": "時婆羅門，即以其兒，付舍利弗，令使出家。",
        "from": "T04n0202_013:0444c08_13",
        "context_with_next_sentence": true
    },
    {
        "source_sentence": "時舍利弗，便受其兒，將至祇洹，聽為沙彌，漸為具說種種妙法，心意開解，得阿羅漢，六通清徹，功德悉備。",
        "from": "T04n0202_013:0444c09_14",
        "context_with_next_sentence": true
    },
    {
        "source_sentence": "時均提沙彌，始得道已，自以智力，觀過去世，本造何行，來受此形，得遭聖師，而獲果證？",
        "from": "T04n0202_013:0444c12_0",
        "context_with_next_sentence": true
    },
    {
        "source_sentence": "觀見前身，作一餓狗，蒙我和上舍利弗恩，今得人身，并獲道果。",
        "from": "T04n0202_013:0444c14_1",
        "context_with_next_sentence": true
    },
    {
        "source_sentence": "欣心內發，而自念言：「我蒙師恩，得脫諸苦，今當盡身供給所須，永作沙彌，不受大戒。」",
        "from": "T04n0202_013:0444c15_2",
        "context_with_next_sentence": true
    },
    {
        "source_sentence": "爾時阿難，而白佛言：「不審此人，曩昔之時，興何惡行，受此狗身？",
        "from": "T04n0202_013:0444c17_3",
        "context_with_next_sentence": true
    },
    {
        "source_sentence": "造何善根，而得解脫？」",
        "from": "T04n0202_013:0444c19_4",
        "context_with_next_sentence": true
    },
    {
        "source_sentence": "佛告阿難：「乃往過去迦葉佛時，有諸比丘，集在一處。",
        "from": "T04n0202_013:0444c19_5",
        "context_with_next_sentence": true
    },
    {
        "source_sentence": "時年少比丘，音聲清雅，善巧讚唄，人所樂聽。",
        "from": "T04n0202_013:0444c20_6",
        "context_with_next_sentence": true
    },
    {
        "source_sentence": "有一比丘，年高耆老，音聲濁鈍，不能經唄，每自出聲，而自娛樂。",
        "from": "T04n0202_013:0444c22_0",
        "context_with_next_sentence": true
    },
    {
        "source_sentence": "其老比丘，已得羅漢，沙門功德，皆悉具足。",
        "from": "T04n0202_013:0444c23_1",
        "context_with_next_sentence": true
    },
    {
        "source_sentence": "于時年少妙音比丘，見老沙門音聲鈍濁，自恃好聲，而呵之言：『今汝長老，聲如狗吠。』",
        "from": "T04n0202_013:0444c24_2",
        "context_with_next_sentence": true
    },
    {
        "source_sentence": "輕呵已竟，時老比丘，便呼年少：『汝識我不？』",
        "from": "T04n0202_013:0444c26_3",
        "context_with_next_sentence": true
    },
    {
        "source_sentence": "年少答言：『我大識汝，汝是迦葉佛時比丘。』",
        "from": "T04n0202_013:0444c27_4",
        "context_with_next_sentence": true
    },
    {
        "source_sentence": "上座答曰：『我今已得阿羅漢道，沙門儀式，悉具足矣。』",
        "from": "T04n0202_013:0444c28_5",
        "context_with_next_sentence": true
    },
    {
        "source_sentence": "時年少比丘，聞其所說，心驚毛竪，惶怖自責，即於其前，懺悔過咎。",
        "from": "T04n0202_013:0444c29_6",
        "context_with_next_sentence": true
    },
    {
        "source_sentence": "時老比丘，即聽懺悔。",
        "from": "T04n0202_013:0445a02_7",
        "context_with_next_sentence": true
    },
    {
        "source_sentence": "由其惡言，五百世中，常受狗身；由其出家持淨戒故，今得見我，蒙得解脫」。",
        "from": "T04n0202_013:0445a02_8",
        "context_with_next_sentence": true
    },
    {
        "source_sentence": "爾時阿難，聞佛所說，歡喜信受，頂戴奉行。",
        "from": "T04n0202_013:0445a04_9",
        "context_with_next_sentence": true
    },
    {
        "source_sentence": "賢愚經卷第十三",
        "from": "T04n0202_013:0445a06_0",
        "context_with_next_sentence": false
    }
]