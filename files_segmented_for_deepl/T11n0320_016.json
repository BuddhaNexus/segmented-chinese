[
    {
        "source_sentence": "父子合集經卷第十六",
        "from": "T11n0320_016:0964b09_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0320_016:0964b11_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫",
        "from": "T11n0320_016:0964b12_0",
        "context_with_next_sentence": true
    },
    {
        "source_sentence": "沙門臣日稱等奉　詔譯",
        "from": "T11n0320_016:0964b13_0",
        "context_with_next_sentence": true
    },
    {
        "source_sentence": "六界差別品第二十六之一",
        "from": "T11n0320_016:0964b14_0",
        "context_with_next_sentence": true
    },
    {
        "source_sentence": "爾時淨飯王并諸營從眷屬等，見諸阿脩羅王乃至外道婆羅門蒙佛授記，發希有心，歎未曾有：「世尊言音美妙清徹，一切世間聞者忻悅。」",
        "from": "T11n0320_016:0964b15_0",
        "context_with_next_sentence": true
    },
    {
        "source_sentence": "時淨飯王始見如來，以愛戀故，情意慇懃。",
        "from": "T11n0320_016:0964b18_1",
        "context_with_next_sentence": true
    },
    {
        "source_sentence": "爾時世尊知彼父王心之所念，而告之曰：「大王！",
        "from": "T11n0320_016:0964b19_2",
        "context_with_next_sentence": true
    },
    {
        "source_sentence": "我所說法初中後善，其義巧妙，清淨一相，梵行圓滿。",
        "from": "T11n0320_016:0964b20_3",
        "context_with_next_sentence": true
    },
    {
        "source_sentence": "今正說者，所謂分別六界差別分位法門。",
        "from": "T11n0320_016:0964b21_4",
        "context_with_next_sentence": true
    },
    {
        "source_sentence": "王當諦聽！",
        "from": "T11n0320_016:0964b22_5",
        "context_with_next_sentence": true
    },
    {
        "source_sentence": "善思念之！」",
        "from": "T11n0320_016:0964b22_6",
        "context_with_next_sentence": true
    },
    {
        "source_sentence": "時淨飯王即白佛言：「善哉！",
        "from": "T11n0320_016:0964b22_7",
        "context_with_next_sentence": true
    },
    {
        "source_sentence": "世尊！",
        "from": "T11n0320_016:0964b23_8",
        "context_with_next_sentence": true
    },
    {
        "source_sentence": "願樂欲聞，為我宣說，憶持信受。」",
        "from": "T11n0320_016:0964b23_9",
        "context_with_next_sentence": true
    },
    {
        "source_sentence": "佛言：「大王！",
        "from": "T11n0320_016:0964b24_10",
        "context_with_next_sentence": true
    },
    {
        "source_sentence": "如是六界、六觸處，十八意所伺察，是補嚕沙為緣得生。",
        "from": "T11n0320_016:0964b24_11",
        "context_with_next_sentence": true
    },
    {
        "source_sentence": "云何六界？",
        "from": "T11n0320_016:0964b25_12",
        "context_with_next_sentence": true
    },
    {
        "source_sentence": "所謂地界、水界、火界、風界、空界、識界。",
        "from": "T11n0320_016:0964b25_13",
        "context_with_next_sentence": true
    },
    {
        "source_sentence": "云何六觸處？",
        "from": "T11n0320_016:0964b26_14",
        "context_with_next_sentence": true
    },
    {
        "source_sentence": "謂眼觸處而見於色，若耳觸處得聞其聲，若鼻觸處能嗅於香，若舌觸處悉嘗於味，若身觸處親覺其觸，若意觸處則知於法。",
        "from": "T11n0320_016:0964b26_15",
        "context_with_next_sentence": true
    },
    {
        "source_sentence": "云何十八意所伺察，謂眼見色已，若生適悅，若生憂惱，若住於捨；如是六根各各緣彼適悅等三，是名十八意所伺察。",
        "from": "T11n0320_016:0964b29_16",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0964c03_17",
        "context_with_next_sentence": true
    },
    {
        "source_sentence": "云何為內地界？",
        "from": "T11n0320_016:0964c03_18",
        "context_with_next_sentence": true
    },
    {
        "source_sentence": "謂於內身所生硬澁，髮毛爪齒，皮肉筋骨。",
        "from": "T11n0320_016:0964c03_19",
        "context_with_next_sentence": true
    },
    {
        "source_sentence": "若內地界不生，亦無有滅，則無集行。",
        "from": "T11n0320_016:0964c04_20",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0964c05_21",
        "context_with_next_sentence": true
    },
    {
        "source_sentence": "若時女人，而於內心如所思惟彼補嚕沙，彼補嚕沙亦生愛樂，由二和合羯邏藍生。",
        "from": "T11n0320_016:0964c05_22",
        "context_with_next_sentence": true
    },
    {
        "source_sentence": "又復思惟相似和合，而得生者，無有是處；若二女人，無有是處；二補嚕沙，亦無是處；若彼彼思惟而得生者，亦無是處。",
        "from": "T11n0320_016:0964c07_23",
        "context_with_next_sentence": true
    },
    {
        "source_sentence": "自體無實，非相應故。",
        "from": "T11n0320_016:0964c10_24",
        "context_with_next_sentence": true
    },
    {
        "source_sentence": "云何說此為堅硬性？",
        "from": "T11n0320_016:0964c10_25",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0964c11_26",
        "context_with_next_sentence": true
    },
    {
        "source_sentence": "此堅硬性相似而立，畢竟此身潰爛散滅，唯塚壙中是所歸趣。",
        "from": "T11n0320_016:0964c11_27",
        "context_with_next_sentence": true
    },
    {
        "source_sentence": "彼堅硬性從何所來？",
        "from": "T11n0320_016:0964c13_0",
        "context_with_next_sentence": true
    },
    {
        "source_sentence": "亦非四方上下而去。",
        "from": "T11n0320_016:0964c13_1",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0964c13_2",
        "context_with_next_sentence": true
    },
    {
        "source_sentence": "此內地界，應如是知。",
        "from": "T11n0320_016:0964c14_3",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0964c15_0",
        "context_with_next_sentence": true
    },
    {
        "source_sentence": "云何外地界堅硬性者，如彼世間初建，梵王所居宮殿大寶所成；復生他化自在諸天，所居宮殿皆七寶成。",
        "from": "T11n0320_016:0964c15_1",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0964c17_2",
        "context_with_next_sentence": true
    },
    {
        "source_sentence": "若無地界，彼堅硬性從何所生？",
        "from": "T11n0320_016:0964c17_3",
        "context_with_next_sentence": true
    },
    {
        "source_sentence": "復成大地，厚八萬四千踰繕那，縱廣六萬踰繕那；復生輪圍、大輪圍山，堅固安住同一金剛；復生蘇彌盧山、庾健陀山、[寧*頁]泯陀山、伊舍陀山，乃至黑山。",
        "from": "T11n0320_016:0964c18_4",
        "context_with_next_sentence": true
    },
    {
        "source_sentence": "如是三千大千世界，次第成已，堅固安住。",
        "from": "T11n0320_016:0964c21_5",
        "context_with_next_sentence": true
    },
    {
        "source_sentence": "若無地界，彼堅硬性從何所來？",
        "from": "T11n0320_016:0964c22_6",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0964c23_7",
        "context_with_next_sentence": true
    },
    {
        "source_sentence": "又此地界欲壞滅時，或為火焚，或為水漂，或為風吹，譬然酥油，其焰熾盛，乃至灰燼，不復可見。",
        "from": "T11n0320_016:0964c23_8",
        "context_with_next_sentence": true
    },
    {
        "source_sentence": "若為水漂，猶如以鹽投於水中，須臾消散。",
        "from": "T11n0320_016:0964c25_9",
        "context_with_next_sentence": true
    },
    {
        "source_sentence": "若為毘嵐猛風所吹，彼時三千大千世界悉皆散壞，淨盡無餘。",
        "from": "T11n0320_016:0964c26_10",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0964c27_11",
        "context_with_next_sentence": true
    },
    {
        "source_sentence": "此外地界生時本空，滅時亦空，自性空故，無有男相，亦無女相；但唯言說之所顯示。",
        "from": "T11n0320_016:0964c28_12",
        "context_with_next_sentence": true
    },
    {
        "source_sentence": "如是地界與地界性皆不可得，唯佛正慧而能了知。",
        "from": "T11n0320_016:0964c29_13",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0965a03_0",
        "context_with_next_sentence": true
    },
    {
        "source_sentence": "云何內水界？",
        "from": "T11n0320_016:0965a03_1",
        "context_with_next_sentence": true
    },
    {
        "source_sentence": "謂此身內所有執受濕潤等性，涎唾、脂髓、膿血、便利為內水界。",
        "from": "T11n0320_016:0965a03_2",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0965a04_3",
        "context_with_next_sentence": true
    },
    {
        "source_sentence": "若時忽見親愛人等，眼中流淚，或為苦惱所逼流淚，或聞深法信重流淚，或為寒風所吹流淚。",
        "from": "T11n0320_016:0965a04_4",
        "context_with_next_sentence": true
    },
    {
        "source_sentence": "如是水界從何所來？",
        "from": "T11n0320_016:0965a07_5",
        "context_with_next_sentence": true
    },
    {
        "source_sentence": "水相乾時，復何所去？",
        "from": "T11n0320_016:0965a07_6",
        "context_with_next_sentence": true
    },
    {
        "source_sentence": "乃至此界壞時，興大黑雲三十二重，遍覆三千大千世界，降霔洪雨，點大如象，晝夜傾注，相續不絕。",
        "from": "T11n0320_016:0965a08_0",
        "context_with_next_sentence": true
    },
    {
        "source_sentence": "如是時分經五十劫，其水積滿，上至梵世。",
        "from": "T11n0320_016:0965a10_1",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0965a11_2",
        "context_with_next_sentence": true
    },
    {
        "source_sentence": "此外水界從何所來？",
        "from": "T11n0320_016:0965a11_3",
        "context_with_next_sentence": true
    },
    {
        "source_sentence": "又此世界將欲壞時，有二日出，二日出已，小河泉流悉皆枯涸。",
        "from": "T11n0320_016:0965a11_4",
        "context_with_next_sentence": true
    },
    {
        "source_sentence": "三日出時，無熱惱池，所出四河亦皆乾竭。",
        "from": "T11n0320_016:0965a13_5",
        "context_with_next_sentence": true
    },
    {
        "source_sentence": "四日出時，大海水減一踰繕那，或二或三，漸次減至十踰繕那，或二十踰繕那，次第枯竭至八十踰繕那。",
        "from": "T11n0320_016:0965a14_6",
        "context_with_next_sentence": true
    },
    {
        "source_sentence": "有餘水在，或深至一多羅樹，或深至胸臆，或深至牛跡，乃至少水如指面量。",
        "from": "T11n0320_016:0965a16_7",
        "context_with_next_sentence": true
    },
    {
        "source_sentence": "當爾之時，大海水中悉皆乾燥淨盡無餘。",
        "from": "T11n0320_016:0965a18_8",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0965a19_9",
        "context_with_next_sentence": true
    },
    {
        "source_sentence": "此水界相，生無所來，滅無所去，生時本空，滅時亦空，自性空故，無有男相亦無女相，但唯言說之所顯示。",
        "from": "T11n0320_016:0965a19_10",
        "context_with_next_sentence": true
    },
    {
        "source_sentence": "如是水界與水界性皆不可得，唯佛正智而能了知。",
        "from": "T11n0320_016:0965a21_11",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0965a23_0",
        "context_with_next_sentence": true
    },
    {
        "source_sentence": "云何身內火界？",
        "from": "T11n0320_016:0965a23_1",
        "context_with_next_sentence": true
    },
    {
        "source_sentence": "若此身中所有執受，溫煖蒸熱咀嚼飲食，成熟變壞便令安和，入熱數者名為火界。",
        "from": "T11n0320_016:0965a23_2",
        "context_with_next_sentence": true
    },
    {
        "source_sentence": "云何外火界？",
        "from": "T11n0320_016:0965a25_3",
        "context_with_next_sentence": true
    },
    {
        "source_sentence": "謂不執受溫熱相生。",
        "from": "T11n0320_016:0965a25_4",
        "context_with_next_sentence": true
    },
    {
        "source_sentence": "若復有人於曠野中尋求火緣，或以蒿艾，或牛糞屑，或兜羅綿，引火生已；或燒草木山林聚落，及餘方處皆為所燒。",
        "from": "T11n0320_016:0965a26_5",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0965a28_6",
        "context_with_next_sentence": true
    },
    {
        "source_sentence": "此火界性生無所來，滅無所去，生時本空，滅時亦空，自性空故，但唯言說之所顯示。",
        "from": "T11n0320_016:0965a28_7",
        "context_with_next_sentence": true
    },
    {
        "source_sentence": "如是火界與火界性皆不可得，唯佛正智而能了知。",
        "from": "T11n0320_016:0965b01_8",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0965b03_0",
        "context_with_next_sentence": true
    },
    {
        "source_sentence": "云何身內風界輕動等相？",
        "from": "T11n0320_016:0965b03_1",
        "context_with_next_sentence": true
    },
    {
        "source_sentence": "謂此內風或時上行，或時下行，或住腹間，或脇或背，或發癮胗，或聚成塊，或如刀裂，或如針刺，出入息等遍滿身支。",
        "from": "T11n0320_016:0965b03_2",
        "context_with_next_sentence": true
    },
    {
        "source_sentence": "云何外風界？",
        "from": "T11n0320_016:0965b06_3",
        "context_with_next_sentence": true
    },
    {
        "source_sentence": "謂若此風從四方來，或狂暴起，摧折樹木，墮裂山峯，若微細起，飄舉身衣，動多羅樹，名外風界。",
        "from": "T11n0320_016:0965b06_4",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0965b08_5",
        "context_with_next_sentence": true
    },
    {
        "source_sentence": "此風界相生無所來，滅無所去，生時本空，滅時亦空，自性空故，無有男相亦無女相，但唯言說之所顯示。",
        "from": "T11n0320_016:0965b08_6",
        "context_with_next_sentence": true
    },
    {
        "source_sentence": "如是風界與風界性皆不可得，唯佛正智而能了知。",
        "from": "T11n0320_016:0965b11_7",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0965b13_0",
        "context_with_next_sentence": true
    },
    {
        "source_sentence": "云何內空界？",
        "from": "T11n0320_016:0965b13_1",
        "context_with_next_sentence": true
    },
    {
        "source_sentence": "若此身內皮肉血等顯現增長，離質礙性。",
        "from": "T11n0320_016:0965b13_2",
        "context_with_next_sentence": true
    },
    {
        "source_sentence": "謂若眼竅耳穴面門咽喉，嚥噉飲食所引滋味，於腸胃間通徹而出。",
        "from": "T11n0320_016:0965b14_3",
        "context_with_next_sentence": true
    },
    {
        "source_sentence": "若時業緣引生六處，諸處生已，圍遶空界，此說名入內空界數。",
        "from": "T11n0320_016:0965b15_4",
        "context_with_next_sentence": true
    },
    {
        "source_sentence": "然彼空界從何所來？",
        "from": "T11n0320_016:0965b17_5",
        "context_with_next_sentence": true
    },
    {
        "source_sentence": "又若方處外所顯現，離質礙性名外空界。",
        "from": "T11n0320_016:0965b17_6",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0965b18_7",
        "context_with_next_sentence": true
    },
    {
        "source_sentence": "若色變壞一切皆空。",
        "from": "T11n0320_016:0965b18_8",
        "context_with_next_sentence": true
    },
    {
        "source_sentence": "所以者何？",
        "from": "T11n0320_016:0965b19_9",
        "context_with_next_sentence": true
    },
    {
        "source_sentence": "是虛空界本無盡故，安靜不動，猶如涅盤，遍一切處無有障礙。",
        "from": "T11n0320_016:0965b19_10",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0965b20_11",
        "context_with_next_sentence": true
    },
    {
        "source_sentence": "譬如有人於彼高原穿鑿池井。",
        "from": "T11n0320_016:0965b21_12",
        "context_with_next_sentence": true
    },
    {
        "source_sentence": "於意云何？",
        "from": "T11n0320_016:0965b21_13",
        "context_with_next_sentence": true
    },
    {
        "source_sentence": "是池井中所有空相，從何所來？」",
        "from": "T11n0320_016:0965b22_0",
        "context_with_next_sentence": true
    },
    {
        "source_sentence": "王曰：「無所從來。」",
        "from": "T11n0320_016:0965b22_1",
        "context_with_next_sentence": true
    },
    {
        "source_sentence": "佛言：「大王！",
        "from": "T11n0320_016:0965b23_2",
        "context_with_next_sentence": true
    },
    {
        "source_sentence": "設使彼人復填以土。",
        "from": "T11n0320_016:0965b23_3",
        "context_with_next_sentence": true
    },
    {
        "source_sentence": "於意云何？",
        "from": "T11n0320_016:0965b23_4",
        "context_with_next_sentence": true
    },
    {
        "source_sentence": "空何所去？」",
        "from": "T11n0320_016:0965b24_5",
        "context_with_next_sentence": true
    },
    {
        "source_sentence": "王曰：「空無所去。",
        "from": "T11n0320_016:0965b24_6",
        "context_with_next_sentence": true
    },
    {
        "source_sentence": "所以者何？",
        "from": "T11n0320_016:0965b24_7",
        "context_with_next_sentence": true
    },
    {
        "source_sentence": "是虛空界無去來故，不住男相，亦非女相。」",
        "from": "T11n0320_016:0965b24_8",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0965b25_9",
        "context_with_next_sentence": true
    },
    {
        "source_sentence": "外虛空界本來無動，自性離故，但唯言說之所顯示，除佛正慧而能了知。",
        "from": "T11n0320_016:0965b26_0",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0965b28_0",
        "context_with_next_sentence": true
    },
    {
        "source_sentence": "云何識界？",
        "from": "T11n0320_016:0965b28_1",
        "context_with_next_sentence": true
    },
    {
        "source_sentence": "謂若眼根為主，緣彼形色及彼表色，名眼識界。",
        "from": "T11n0320_016:0965b28_2",
        "context_with_next_sentence": true
    },
    {
        "source_sentence": "若餘五根緣於自境各別建立，名五識界。",
        "from": "T11n0320_016:0965b29_3",
        "context_with_next_sentence": true
    },
    {
        "source_sentence": "又此識界，不著於根，不住於境，非內非外及二中間。",
        "from": "T11n0320_016:0965c01_4",
        "context_with_next_sentence": true
    },
    {
        "source_sentence": "然此識界，各各了別彼彼境已，即便滅謝，生無所來，滅無所去。",
        "from": "T11n0320_016:0965c02_5",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0965c03_6",
        "context_with_next_sentence": true
    },
    {
        "source_sentence": "識生時空，滅時亦空，自性離故，不住男相亦非女相，但唯言說之所顯示。",
        "from": "T11n0320_016:0965c04_7",
        "context_with_next_sentence": true
    },
    {
        "source_sentence": "如是識界與識界性皆不可得，如佛正慧而能了知。",
        "from": "T11n0320_016:0965c05_8",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0965c07_0",
        "context_with_next_sentence": true
    },
    {
        "source_sentence": "云何眼處？",
        "from": "T11n0320_016:0965c07_1",
        "context_with_next_sentence": true
    },
    {
        "source_sentence": "謂四大種——地界、水界、火界、風界——所造淨色。",
        "from": "T11n0320_016:0965c07_2",
        "context_with_next_sentence": true
    },
    {
        "source_sentence": "若地界清淨，則眼處清淨；若水、火、風界清淨，則眼處清淨。",
        "from": "T11n0320_016:0965c08_3",
        "context_with_next_sentence": true
    },
    {
        "source_sentence": "何以故？",
        "from": "T11n0320_016:0965c09_4",
        "context_with_next_sentence": true
    },
    {
        "source_sentence": "由地界清淨眼處得生，是中無有少法可得。",
        "from": "T11n0320_016:0965c09_5",
        "context_with_next_sentence": true
    },
    {
        "source_sentence": "如是乃至風界清淨，眼處得生，是中無有少法可得。",
        "from": "T11n0320_016:0965c10_6",
        "context_with_next_sentence": true
    },
    {
        "source_sentence": "何以故？",
        "from": "T11n0320_016:0965c11_7",
        "context_with_next_sentence": true
    },
    {
        "source_sentence": "無主宰故，無造作故。",
        "from": "T11n0320_016:0965c12_8",
        "context_with_next_sentence": true
    },
    {
        "source_sentence": "猶如涅盤自性清淨。",
        "from": "T11n0320_016:0965c12_9",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0965c13_10",
        "context_with_next_sentence": true
    },
    {
        "source_sentence": "如是眼處各各尋求皆不可得。",
        "from": "T11n0320_016:0965c13_11",
        "context_with_next_sentence": true
    },
    {
        "source_sentence": "所以者何？",
        "from": "T11n0320_016:0965c13_12",
        "context_with_next_sentence": true
    },
    {
        "source_sentence": "地界空故，則地界清淨，乃至風界空故，則風界清淨。",
        "from": "T11n0320_016:0965c14_13",
        "context_with_next_sentence": true
    },
    {
        "source_sentence": "若諸法自性本空，則彼界何有清淨？",
        "from": "T11n0320_016:0965c15_14",
        "context_with_next_sentence": true
    },
    {
        "source_sentence": "亦無忿諍。",
        "from": "T11n0320_016:0965c16_15",
        "context_with_next_sentence": true
    },
    {
        "source_sentence": "若淨若諍皆不可得，復有何色而可見耶？",
        "from": "T11n0320_016:0965c16_16",
        "context_with_next_sentence": true
    },
    {
        "source_sentence": "當知眼處畢竟空故，自性亦空，前際後際皆不可得，未來所造亦不可得。",
        "from": "T11n0320_016:0965c17_17",
        "context_with_next_sentence": true
    },
    {
        "source_sentence": "何以故？",
        "from": "T11n0320_016:0965c18_18",
        "context_with_next_sentence": true
    },
    {
        "source_sentence": "自性離故。",
        "from": "T11n0320_016:0965c19_19",
        "context_with_next_sentence": true
    },
    {
        "source_sentence": "若自性無有，則無男相亦無女相，何有愛樂？",
        "from": "T11n0320_016:0965c19_20",
        "context_with_next_sentence": true
    },
    {
        "source_sentence": "若生愛樂是魔境界，若無愛樂是佛境界。",
        "from": "T11n0320_016:0965c20_21",
        "context_with_next_sentence": true
    },
    {
        "source_sentence": "何以故？",
        "from": "T11n0320_016:0965c21_22",
        "context_with_next_sentence": true
    },
    {
        "source_sentence": "若無愛樂，則能遠離一切諸法。",
        "from": "T11n0320_016:0965c21_23",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0965c23_0",
        "context_with_next_sentence": true
    },
    {
        "source_sentence": "云何耳處？",
        "from": "T11n0320_016:0965c23_1",
        "context_with_next_sentence": true
    },
    {
        "source_sentence": "謂四大種所造淨色，分別行相，如前所說。",
        "from": "T11n0320_016:0965c23_2",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0965c24_3",
        "context_with_next_sentence": true
    },
    {
        "source_sentence": "諸法解脫，決定現前，如法界空不可施設。",
        "from": "T11n0320_016:0965c24_4",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0965c25_5",
        "context_with_next_sentence": true
    },
    {
        "source_sentence": "諸根各各樂著境界，眼緣色時而生愛樂，是故說色為眼境界。",
        "from": "T11n0320_016:0965c25_6",
        "context_with_next_sentence": true
    },
    {
        "source_sentence": "又此眼根緣於色境，有三種相：見可愛色起於貪想；不可愛色起於瞋想；非愛非惡而起捨想。",
        "from": "T11n0320_016:0965c26_7",
        "context_with_next_sentence": true
    },
    {
        "source_sentence": "如是乃至意著法處為意境界，若彼意處緣可愛色極生愛樂，為彼所牽引生貪行；不可愛色生於瞋行；愛非愛色起於癡行。",
        "from": "T11n0320_016:0965c29_8",
        "context_with_next_sentence": true
    },
    {
        "source_sentence": "如是聲等三種攀緣領納等相，准前應說。",
        "from": "T11n0320_016:0966a02_9",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0966a04_0",
        "context_with_next_sentence": true
    },
    {
        "source_sentence": "諸根如幻、境界如夢，譬如有人於夢寐中與諸婇女共相娛樂。",
        "from": "T11n0320_016:0966a04_1",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0966a05_2",
        "context_with_next_sentence": true
    },
    {
        "source_sentence": "於意云何？",
        "from": "T11n0320_016:0966a05_3",
        "context_with_next_sentence": true
    },
    {
        "source_sentence": "彼夢覺已，憶所受樂，為實有不？」",
        "from": "T11n0320_016:0966a05_4",
        "context_with_next_sentence": true
    },
    {
        "source_sentence": "王曰：「不也！」",
        "from": "T11n0320_016:0966a06_5",
        "context_with_next_sentence": true
    },
    {
        "source_sentence": "佛言：「大王！",
        "from": "T11n0320_016:0966a06_6",
        "context_with_next_sentence": true
    },
    {
        "source_sentence": "是人所夢執以為實，為智者不？」",
        "from": "T11n0320_016:0966a07_7",
        "context_with_next_sentence": true
    },
    {
        "source_sentence": "「不也！",
        "from": "T11n0320_016:0966a07_8",
        "context_with_next_sentence": true
    },
    {
        "source_sentence": "世尊！",
        "from": "T11n0320_016:0966a07_9",
        "context_with_next_sentence": true
    },
    {
        "source_sentence": "何以故？",
        "from": "T11n0320_016:0966a08_0",
        "context_with_next_sentence": true
    },
    {
        "source_sentence": "夢中婇女畢竟非有，何況與之共相娛樂，當知是人憶夢中境，徒自疲勞，不復可得。」",
        "from": "T11n0320_016:0966a08_1",
        "context_with_next_sentence": true
    },
    {
        "source_sentence": "佛言：「大王！",
        "from": "T11n0320_016:0966a10_2",
        "context_with_next_sentence": true
    },
    {
        "source_sentence": "如是，如是！",
        "from": "T11n0320_016:0966a10_3",
        "context_with_next_sentence": true
    },
    {
        "source_sentence": "愚癡眾生眼見色已，心生愛樂，復起貪著，為彼所牽，造貪業行，身業三種，語業四種，意業三種。",
        "from": "T11n0320_016:0966a10_4",
        "context_with_next_sentence": true
    },
    {
        "source_sentence": "最初造作剎那滅謝，是業不依東西南北四維上下中間而住，於死邊際命根滅時，自分業報皆悉現前，猶如夢覺，念夢中事。",
        "from": "T11n0320_016:0966a12_5",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0966a15_6",
        "context_with_next_sentence": true
    },
    {
        "source_sentence": "識為其主，業為攀緣，二種相因初識生起，或趣地獄，或墮傍生、琰摩羅界及阿脩羅，若人若天。",
        "from": "T11n0320_016:0966a15_7",
        "context_with_next_sentence": true
    },
    {
        "source_sentence": "初識生已，各受其報，同分心品相續隨轉，最後識滅名為死蘊，最初識起名為生蘊。",
        "from": "T11n0320_016:0966a17_8",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0966a19_9",
        "context_with_next_sentence": true
    },
    {
        "source_sentence": "無有少法從於此世，得至他世。",
        "from": "T11n0320_016:0966a19_10",
        "context_with_next_sentence": true
    },
    {
        "source_sentence": "所以者何？",
        "from": "T11n0320_016:0966a20_11",
        "context_with_next_sentence": true
    },
    {
        "source_sentence": "性生滅故。",
        "from": "T11n0320_016:0966a20_12",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0966a20_13",
        "context_with_next_sentence": true
    },
    {
        "source_sentence": "身識生時，無所從來，滅無所去；彼業生時，無所從來，滅無所去；初識生時，無所從來，滅無所去。",
        "from": "T11n0320_016:0966a21_0",
        "context_with_next_sentence": true
    },
    {
        "source_sentence": "何以故？",
        "from": "T11n0320_016:0966a23_1",
        "context_with_next_sentence": true
    },
    {
        "source_sentence": "自性離故。",
        "from": "T11n0320_016:0966a23_2",
        "context_with_next_sentence": true
    },
    {
        "source_sentence": "如是了知身識身識空，自業自業空，初識初識空，若滅滅空，若生生空，了知業轉無有作者亦無受者，但唯名相分別顯示。",
        "from": "T11n0320_016:0966a23_3",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0966a27_0",
        "context_with_next_sentence": true
    },
    {
        "source_sentence": "譬若有人於睡夢中，與諸冤對共相鬪戰。",
        "from": "T11n0320_016:0966a27_1",
        "context_with_next_sentence": true
    },
    {
        "source_sentence": "於意云何？",
        "from": "T11n0320_016:0966a28_2",
        "context_with_next_sentence": true
    },
    {
        "source_sentence": "是人覺已，憶念夢中鬪戰等事，為實有不？」",
        "from": "T11n0320_016:0966a28_3",
        "context_with_next_sentence": true
    },
    {
        "source_sentence": "王曰：「不也！」",
        "from": "T11n0320_016:0966a29_4",
        "context_with_next_sentence": true
    },
    {
        "source_sentence": "佛言：「大王！",
        "from": "T11n0320_016:0966a29_5",
        "context_with_next_sentence": true
    },
    {
        "source_sentence": "是人所夢執以為實，為智者不？」",
        "from": "T11n0320_016:0966a29_6",
        "context_with_next_sentence": true
    },
    {
        "source_sentence": "王曰：「不也！",
        "from": "T11n0320_016:0966b01_7",
        "context_with_next_sentence": true
    },
    {
        "source_sentence": "世尊！",
        "from": "T11n0320_016:0966b01_8",
        "context_with_next_sentence": true
    },
    {
        "source_sentence": "何以故？",
        "from": "T11n0320_016:0966b01_9",
        "context_with_next_sentence": true
    },
    {
        "source_sentence": "夢中畢竟無有冤對，何況與之共相鬪戰？",
        "from": "T11n0320_016:0966b02_10",
        "context_with_next_sentence": true
    },
    {
        "source_sentence": "當知是人徒自憂惱，都無有實。」",
        "from": "T11n0320_016:0966b03_0",
        "context_with_next_sentence": true
    },
    {
        "source_sentence": "佛言：「大王！",
        "from": "T11n0320_016:0966b03_1",
        "context_with_next_sentence": true
    },
    {
        "source_sentence": "如是，如是！",
        "from": "T11n0320_016:0966b03_2",
        "context_with_next_sentence": true
    },
    {
        "source_sentence": "愚癡異生眼見惡色，即生於惱厭離破壞，毀呰過失，造瞋業行。",
        "from": "T11n0320_016:0966b04_3",
        "context_with_next_sentence": true
    },
    {
        "source_sentence": "身業三種，語業四種，意業三種，最初造作，剎那滅謝，是業不依東西南北四維上下中間而住，於死邊際命根滅時，自分業報皆悉現前，猶如夢覺念夢中事。",
        "from": "T11n0320_016:0966b05_4",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0966b09_5",
        "context_with_next_sentence": true
    },
    {
        "source_sentence": "識為其主，業為攀緣，二種相因初識生起，或趣地獄，或墮傍生、琰摩羅界及阿脩羅，若人若天。",
        "from": "T11n0320_016:0966b09_6",
        "context_with_next_sentence": true
    },
    {
        "source_sentence": "初識生已各受其報，同分心品相續隨轉，最後識滅名為死蘊，最初識起名為生蘊。",
        "from": "T11n0320_016:0966b11_7",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0966b13_8",
        "context_with_next_sentence": true
    },
    {
        "source_sentence": "無有少法從於此世得至他世。",
        "from": "T11n0320_016:0966b13_9",
        "context_with_next_sentence": true
    },
    {
        "source_sentence": "所以者何？",
        "from": "T11n0320_016:0966b14_10",
        "context_with_next_sentence": true
    },
    {
        "source_sentence": "性生滅故。",
        "from": "T11n0320_016:0966b14_11",
        "context_with_next_sentence": true
    },
    {
        "source_sentence": "大王？",
        "from": "T11n0320_016:0966b14_12",
        "context_with_next_sentence": true
    },
    {
        "source_sentence": "身識生時無所從來，滅無所去；彼業生時無所從來，滅無所去；初識生時無所從來，滅無所去。",
        "from": "T11n0320_016:0966b14_13",
        "context_with_next_sentence": true
    },
    {
        "source_sentence": "何以故？",
        "from": "T11n0320_016:0966b16_14",
        "context_with_next_sentence": true
    },
    {
        "source_sentence": "自性離故。",
        "from": "T11n0320_016:0966b16_15",
        "context_with_next_sentence": true
    },
    {
        "source_sentence": "如是了知身識身識空，自業自業空，初識初識空，若滅滅空，若生生空，了知業轉無有作者亦無受者，但唯名相分別顯示。",
        "from": "T11n0320_016:0966b17_16",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0966b20_0",
        "context_with_next_sentence": true
    },
    {
        "source_sentence": "譬若有人於睡夢中為畢舍遮之所嬈害，心生怖畏，癡迷悶絕。",
        "from": "T11n0320_016:0966b20_1",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0966b21_2",
        "context_with_next_sentence": true
    },
    {
        "source_sentence": "於意云何？",
        "from": "T11n0320_016:0966b21_3",
        "context_with_next_sentence": true
    },
    {
        "source_sentence": "是人覺已，憶念夢中為鬼所嬈，為實爾不？」",
        "from": "T11n0320_016:0966b21_4",
        "context_with_next_sentence": true
    },
    {
        "source_sentence": "王曰：「不也！」",
        "from": "T11n0320_016:0966b22_5",
        "context_with_next_sentence": true
    },
    {
        "source_sentence": "佛言：「大王！",
        "from": "T11n0320_016:0966b23_6",
        "context_with_next_sentence": true
    },
    {
        "source_sentence": "是人所夢執以為實，是智者不？」",
        "from": "T11n0320_016:0966b23_7",
        "context_with_next_sentence": true
    },
    {
        "source_sentence": "王曰：「不也！",
        "from": "T11n0320_016:0966b24_0",
        "context_with_next_sentence": true
    },
    {
        "source_sentence": "世尊！",
        "from": "T11n0320_016:0966b24_1",
        "context_with_next_sentence": true
    },
    {
        "source_sentence": "何以故？",
        "from": "T11n0320_016:0966b24_2",
        "context_with_next_sentence": true
    },
    {
        "source_sentence": "夢中畢竟無鬼所惱，何更說有癡迷悶絕？",
        "from": "T11n0320_016:0966b24_3",
        "context_with_next_sentence": true
    },
    {
        "source_sentence": "當知是人徒自疲勞，都無有實。」",
        "from": "T11n0320_016:0966b25_4",
        "context_with_next_sentence": true
    },
    {
        "source_sentence": "佛言：「大王！",
        "from": "T11n0320_016:0966b26_5",
        "context_with_next_sentence": true
    },
    {
        "source_sentence": "如是，如是！",
        "from": "T11n0320_016:0966b26_6",
        "context_with_next_sentence": true
    },
    {
        "source_sentence": "愚夫異生眼見是色，迷惑不了，造癡業行。",
        "from": "T11n0320_016:0966b26_7",
        "context_with_next_sentence": true
    },
    {
        "source_sentence": "身業三種，語業四種，意業三種，最初造作，剎那滅謝，是業滅已，不依東方南西北方四維上下中間而住，最後邊際命根滅時，自分業報皆悉現前，猶如夢覺念夢中事。",
        "from": "T11n0320_016:0966b27_8",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0966c02_9",
        "context_with_next_sentence": true
    },
    {
        "source_sentence": "識為其主，業為攀緣，二種相因，初識生起，或趣地獄，或墮傍生、琰摩羅界及阿脩羅，若人若天。",
        "from": "T11n0320_016:0966c02_10",
        "context_with_next_sentence": true
    },
    {
        "source_sentence": "初識生已各受其報，同分心品相續隨轉，最後識滅名為死蘊，最初識起名為生蘊。",
        "from": "T11n0320_016:0966c04_11",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0966c06_12",
        "context_with_next_sentence": true
    },
    {
        "source_sentence": "無有少法從於此世得至他世。",
        "from": "T11n0320_016:0966c06_13",
        "context_with_next_sentence": true
    },
    {
        "source_sentence": "所以者何？",
        "from": "T11n0320_016:0966c07_14",
        "context_with_next_sentence": true
    },
    {
        "source_sentence": "性生滅故。",
        "from": "T11n0320_016:0966c07_15",
        "context_with_next_sentence": true
    },
    {
        "source_sentence": "大王！",
        "from": "T11n0320_016:0966c07_16",
        "context_with_next_sentence": true
    },
    {
        "source_sentence": "身識生時無所從來，滅無所去；彼業生時，無所從來，滅無所去；初識生時無所從來，滅無所去。",
        "from": "T11n0320_016:0966c07_17",
        "context_with_next_sentence": true
    },
    {
        "source_sentence": "何以故？",
        "from": "T11n0320_016:0966c10_0",
        "context_with_next_sentence": true
    },
    {
        "source_sentence": "自性離故。",
        "from": "T11n0320_016:0966c10_1",
        "context_with_next_sentence": true
    },
    {
        "source_sentence": "如是了知身識身識空，自業自業空，初識初識空，若滅滅空，若生生空。",
        "from": "T11n0320_016:0966c10_2",
        "context_with_next_sentence": true
    },
    {
        "source_sentence": "了知業轉無有作者，亦無受者，但唯名相分別顯示。",
        "from": "T11n0320_016:0966c12_0",
        "context_with_next_sentence": true
    },
    {
        "source_sentence": "「大王！",
        "from": "T11n0320_016:0966c14_0",
        "context_with_next_sentence": true
    },
    {
        "source_sentence": "當知諸根如幻境界如夢，一切諸法皆悉空寂，此名空解脫門；空無空相，名無相解脫門；若無有相即無願求，名無願解脫門。",
        "from": "T11n0320_016:0966c14_1",
        "context_with_next_sentence": true
    },
    {
        "source_sentence": "如是三法與空共行，涅盤先道，當如是學。」",
        "from": "T11n0320_016:0966c16_2",
        "context_with_next_sentence": true
    },
    {
        "source_sentence": "父子合集經卷第十六",
        "from": "T11n0320_016:0966c18_0",
        "context_with_next_sentence": false
    }
]