[
    {
        "source_sentence": "佛說海意菩薩所問淨印法門經",
        "from": "T13n0400_012:0504c08_0",
        "context_with_next_sentence": true
    },
    {
        "source_sentence": "卷第十二",
        "from": "T13n0400_012:0504c09_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿傳梵大師賜紫沙門臣法護等奉　詔譯◎世尊說是攝受大乘等諸法時，會中四萬四千眾生及千天人，悉發阿耨多羅三藐三菩提心，二萬八千菩薩得無生法忍。",
        "from": "T13n0400_012:0504c11_0",
        "context_with_next_sentence": true
    },
    {
        "source_sentence": "而此三千大千世界六種震動，有大光明廣照十方，有千天人處于空中，言音互發喜躍回旋。",
        "from": "T13n0400_012:0504c15_1",
        "context_with_next_sentence": true
    },
    {
        "source_sentence": "復雨殊妙天諸寶花，鼓吹歌音奏天妙樂，而為供養。",
        "from": "T13n0400_012:0504c17_2",
        "context_with_next_sentence": true
    },
    {
        "source_sentence": "以妙偈詞而讚嘆曰：「如是最上大法藏，　　如來今日親開示；　久已安住大悲心，　　為諸眾生明顯了。」",
        "from": "T13n0400_012:0504c19_3",
        "context_with_next_sentence": true
    },
    {
        "source_sentence": "說此偈已，又作是言：「世尊！",
        "from": "T13n0400_012:0504c22_0",
        "context_with_next_sentence": true
    },
    {
        "source_sentence": "若人於此如來所說大法寶藏，而能受持極少分者，是人速能解脫一切地獄恐怖，次第當轉無上法輪。",
        "from": "T13n0400_012:0504c22_1",
        "context_with_next_sentence": true
    },
    {
        "source_sentence": "世尊！",
        "from": "T13n0400_012:0504c24_2",
        "context_with_next_sentence": true
    },
    {
        "source_sentence": "譬如有人去彼州城聚落不遠，見地伏藏中有無盡珍寶充滿，是人以具利益心故，見已即時詣州城中語諸人言：『汝等善來，汝若欲求諸珍寶者，我知方處，當示於汝無盡伏藏。』",
        "from": "T13n0400_012:0504c25_3",
        "context_with_next_sentence": true
    },
    {
        "source_sentence": "世尊！",
        "from": "T13n0400_012:0504c29_4",
        "context_with_next_sentence": true
    },
    {
        "source_sentence": "彼州城中有一類人，雖聞其言而不信受。",
        "from": "T13n0400_012:0504c29_5",
        "context_with_next_sentence": true
    },
    {
        "source_sentence": "有一類人信其所說，即同其人詣伏藏所，隨自力能恣取其寶，如其智量得寶而還。",
        "from": "T13n0400_012:0505a01_6",
        "context_with_next_sentence": true
    },
    {
        "source_sentence": "然彼伏藏取而無盡，亦無分別此人我與、彼人不與，此人應取、彼不應取。",
        "from": "T13n0400_012:0505a03_0",
        "context_with_next_sentence": true
    },
    {
        "source_sentence": "何以故？",
        "from": "T13n0400_012:0505a04_1",
        "context_with_next_sentence": true
    },
    {
        "source_sentence": "而是伏藏無分別故。",
        "from": "T13n0400_012:0505a04_2",
        "context_with_next_sentence": true
    },
    {
        "source_sentence": "世尊！",
        "from": "T13n0400_012:0505a05_3",
        "context_with_next_sentence": true
    },
    {
        "source_sentence": "諸佛所說大法寶藏亦復如是，佛於阿僧祇俱胝那庾多百千劫中，積集如是無上廣大妙法寶藏，既積集已，詣菩提場成正覺果，後於波羅奈國鹿野苑中轉大法輪。",
        "from": "T13n0400_012:0505a05_4",
        "context_with_next_sentence": true
    },
    {
        "source_sentence": "今日世尊又復轉此集會正法，開示無上大法寶藏。",
        "from": "T13n0400_012:0505a09_5",
        "context_with_next_sentence": true
    },
    {
        "source_sentence": "而佛世尊以無取心，於諸眾生起大悲行作利益事。",
        "from": "T13n0400_012:0505a10_6",
        "context_with_next_sentence": true
    },
    {
        "source_sentence": "諸不知者，以妙梵音普遍告諭諸天及人、阿修羅等，而表示言：『汝等來此受持無上廣大法寶，此法能盡生、老、病、死諸苦邊際，能施一切無盡妙樂。』",
        "from": "T13n0400_012:0505a11_7",
        "context_with_next_sentence": true
    },
    {
        "source_sentence": "世尊！",
        "from": "T13n0400_012:0505a15_0",
        "context_with_next_sentence": true
    },
    {
        "source_sentence": "或有一類不具於信愚癡之人，於此正法不生勝解，復不正順不能分別，故不生信。",
        "from": "T13n0400_012:0505a15_1",
        "context_with_next_sentence": true
    },
    {
        "source_sentence": "或有一類具信之者，於此正法能善分別，而生勝解復起正順，以能分別故深生淨信；是人乃能於佛如來大法寶藏，隨力堪任取其法寶。",
        "from": "T13n0400_012:0505a17_2",
        "context_with_next_sentence": true
    },
    {
        "source_sentence": "自取寶已，復令他人於彼諸乘解脫法中而生信解。",
        "from": "T13n0400_012:0505a20_3",
        "context_with_next_sentence": true
    },
    {
        "source_sentence": "或有樂住聲聞乘性，或有樂住緣覺乘性，或有樂住阿耨多羅三藐三菩提者。",
        "from": "T13n0400_012:0505a21_4",
        "context_with_next_sentence": true
    },
    {
        "source_sentence": "然佛如來無上最勝大法寶藏而無窮盡，亦無分別。",
        "from": "T13n0400_012:0505a23_5",
        "context_with_next_sentence": true
    },
    {
        "source_sentence": "「又復，世尊！",
        "from": "T13n0400_012:0505a24_6",
        "context_with_next_sentence": true
    },
    {
        "source_sentence": "今此無上大法寶藏，如是廣大開發顯示，而諸眾生於此法寶總略乃至極少分中，有不能取者。",
        "from": "T13n0400_012:0505a24_7",
        "context_with_next_sentence": true
    },
    {
        "source_sentence": "是人不得寶故，於長夜中行三惡趣無有窮盡。",
        "from": "T13n0400_012:0505a26_8",
        "context_with_next_sentence": true
    },
    {
        "source_sentence": "世尊！",
        "from": "T13n0400_012:0505a27_9",
        "context_with_next_sentence": true
    },
    {
        "source_sentence": "若復有人於此無上大法寶藏，少略乃至或能受持一四句偈者，是人具足七種聖財而不貧匱，何況有能於此廣大集會正法，少略一品信奉受持，或復二、三、四、五，若十、二十，逮七十品，乃至終畢能受持者，是人所獲功德不可稱計。",
        "from": "T13n0400_012:0505a28_0",
        "context_with_next_sentence": true
    },
    {
        "source_sentence": "何以故？",
        "from": "T13n0400_012:0505b04_1",
        "context_with_next_sentence": true
    },
    {
        "source_sentence": "今此法門不離菩提心故，為諸眾生起大悲心所逼切故。",
        "from": "T13n0400_012:0505b04_2",
        "context_with_next_sentence": true
    },
    {
        "source_sentence": "是故若人能起淨心，受持、讀誦、為他說者，應知彼人得受阿耨多羅三藐三菩提記，當坐道場降伏諸魔，於大乘中得大神通。」",
        "from": "T13n0400_012:0505b05_3",
        "context_with_next_sentence": true
    },
    {
        "source_sentence": "爾時，世尊讚諸天子言：「善哉，善哉！",
        "from": "T13n0400_012:0505b08_4",
        "context_with_next_sentence": true
    },
    {
        "source_sentence": "諸天子眾！",
        "from": "T13n0400_012:0505b09_5",
        "context_with_next_sentence": true
    },
    {
        "source_sentence": "汝等善說。",
        "from": "T13n0400_012:0505b09_6",
        "context_with_next_sentence": true
    },
    {
        "source_sentence": "當知善能於此正法受持、讀誦而生勝解、如理修行者，是人建立一切語言勝妙功德；是人得至一切智頂；復知是人廣為一切世間作智慧光普遍照曜，詣菩提場，不久當成阿耨多羅三藐三菩提果。",
        "from": "T13n0400_012:0505b09_7",
        "context_with_next_sentence": true
    },
    {
        "source_sentence": "何以故？",
        "from": "T13n0400_012:0505b14_8",
        "context_with_next_sentence": true
    },
    {
        "source_sentence": "由能乘御此大乘故。」",
        "from": "T13n0400_012:0505b14_9",
        "context_with_next_sentence": true
    },
    {
        "source_sentence": "爾時，世尊重說頌曰：「建立此最勝，　　廣大諸佛乘；　如虛空光明，　　越諸世間故。",
        "from": "T13n0400_012:0505b15_10",
        "context_with_next_sentence": true
    },
    {
        "source_sentence": "　出離三有已，　　往詣菩提場；　無彼有著心，　　已離諸繫著。",
        "from": "T13n0400_012:0505b18_0",
        "context_with_next_sentence": true
    },
    {
        "source_sentence": "　俱胝劫積集，　　廣大清淨說；　布施調止門，　　令內心深固。",
        "from": "T13n0400_012:0505b20_0",
        "context_with_next_sentence": true
    },
    {
        "source_sentence": "　由戒止諸罪，　　身心得清淨；　離諸怖畏心，　　往詣菩提場。",
        "from": "T13n0400_012:0505b22_0",
        "context_with_next_sentence": true
    },
    {
        "source_sentence": "　平等心及意，　　容受諸眾生；　超勝於餘乘，　　謂諸下乘等。",
        "from": "T13n0400_012:0505b24_0",
        "context_with_next_sentence": true
    },
    {
        "source_sentence": "　趣此大乘法，　　令眾生歡喜；　高建大法幢，　　神足御如馬。",
        "from": "T13n0400_012:0505b26_0",
        "context_with_next_sentence": true
    },
    {
        "source_sentence": "　聞精進相續，　　禪定為床坐，　忍辱力隨得，　　大智慧灌頂。",
        "from": "T13n0400_012:0505b28_0",
        "context_with_next_sentence": true
    },
    {
        "source_sentence": "　摧伏諸外眾，　　破諸魔軍已；　詣淨菩提場，　　趣向大乘法。",
        "from": "T13n0400_012:0505c01_0",
        "context_with_next_sentence": true
    },
    {
        "source_sentence": "　慈心為甲冑，　　怨惡不能壞；　行堅固大悲，　　趣向深法理。",
        "from": "T13n0400_012:0505c03_0",
        "context_with_next_sentence": true
    },
    {
        "source_sentence": "　四禪、四神足，　　乘四無量行，　調御菩提心，　　不捨諸正道。",
        "from": "T13n0400_012:0505c05_0",
        "context_with_next_sentence": true
    },
    {
        "source_sentence": "　十方無邊際，　　一切眾生界；　悉於此大乘，　　乘御而修進。",
        "from": "T13n0400_012:0505c07_0",
        "context_with_next_sentence": true
    },
    {
        "source_sentence": "　無苦亦無樂，　　非減亦非增；　最上佛乘中，　　具如是神力。",
        "from": "T13n0400_012:0505c09_0",
        "context_with_next_sentence": true
    },
    {
        "source_sentence": "　修行四念處，　　及彼四正斷，　四神足亦然，　　五根、五力等；　如佛所讚說，　　具七覺支寶，　遊行八正道，　　往詣菩提場。",
        "from": "T13n0400_012:0505c11_0",
        "context_with_next_sentence": true
    },
    {
        "source_sentence": "　寂止諸煩惱，　　圓具法光明；　破一切暗塵，　　顯出於三有。",
        "from": "T13n0400_012:0505c15_0",
        "context_with_next_sentence": true
    },
    {
        "source_sentence": "　神力普能召，　　帝釋、梵王等；　汝等各善御，　　此無比大乘。",
        "from": "T13n0400_012:0505c17_0",
        "context_with_next_sentence": true
    },
    {
        "source_sentence": "　諸波羅蜜多，　　謂施、戒及忍，　精進、禪定門，　　勝慧智神力。",
        "from": "T13n0400_012:0505c19_0",
        "context_with_next_sentence": true
    },
    {
        "source_sentence": "　及彼方便行，　　所攝真實願；　縱百千魔軍，　　此悉能摧伏。",
        "from": "T13n0400_012:0505c21_0",
        "context_with_next_sentence": true
    },
    {
        "source_sentence": "　毀戒諸眾生，　　勤造諸罪業；　高勝諸菩薩，　　集多種功德。",
        "from": "T13n0400_012:0505c23_0",
        "context_with_next_sentence": true
    },
    {
        "source_sentence": "　若所起諸心，　　菩提心廣大；　能御大乘人，　　彼悉能觀察。",
        "from": "T13n0400_012:0505c25_0",
        "context_with_next_sentence": true
    },
    {
        "source_sentence": "　所有世間典，　　種種義及行；　乃至出世間，　　真實諸善法。",
        "from": "T13n0400_012:0505c27_0",
        "context_with_next_sentence": true
    },
    {
        "source_sentence": "　有學及無學，　　緣覺諸聖人；　住於佛乘者，　　悉入彼彼門。",
        "from": "T13n0400_012:0505c29_0",
        "context_with_next_sentence": true
    },
    {
        "source_sentence": "　若種種煩惱，　　及種種心行；　諸苦惱眾生，　　輪轉有為界。",
        "from": "T13n0400_012:0506a02_0",
        "context_with_next_sentence": true
    },
    {
        "source_sentence": "　住於佛乘者，　　菩薩悉能觀；　令彼等息苦，　　趣向畢竟乘。",
        "from": "T13n0400_012:0506a04_0",
        "context_with_next_sentence": true
    },
    {
        "source_sentence": "　又諸懈怠人，　　劣弱無勢力；　而不能運心，　　盡眾生苦際。",
        "from": "T13n0400_012:0506a06_0",
        "context_with_next_sentence": true
    },
    {
        "source_sentence": "　由聞大乘已，　　彼心生恐怖；　唯求自樂因，　　不作利他行。",
        "from": "T13n0400_012:0506a08_0",
        "context_with_next_sentence": true
    },
    {
        "source_sentence": "　若明解大力，　　有大智菩薩；　精進力具圓，　　眾生常利益。",
        "from": "T13n0400_012:0506a10_0",
        "context_with_next_sentence": true
    },
    {
        "source_sentence": "　行大悲方便，　　內心性清淨；　由乘最上乘，　　故彼心歡喜。",
        "from": "T13n0400_012:0506a12_0",
        "context_with_next_sentence": true
    },
    {
        "source_sentence": "　普盡諸世間，　　無邊種種行，　上、中、下等差，　　根性及意樂，　乘此最上乘，　　具大智菩薩，　剎那能遍知，　　諸眾生心行。",
        "from": "T13n0400_012:0506a14_0",
        "context_with_next_sentence": true
    },
    {
        "source_sentence": "　身得妙相好，　　莊嚴諸身分；　語出悅美音，　　一切聞皆喜。",
        "from": "T13n0400_012:0506a18_0",
        "context_with_next_sentence": true
    },
    {
        "source_sentence": "　心意得清淨，　　具禪定、神通；　由乘最上乘，　　獲廣大功德。",
        "from": "T13n0400_012:0506a20_0",
        "context_with_next_sentence": true
    },
    {
        "source_sentence": "　此最上佛乘，　　三界遍聞故；　乃至一切佛，　　聖佛眼不斷。",
        "from": "T13n0400_012:0506a22_0",
        "context_with_next_sentence": true
    },
    {
        "source_sentence": "　增長最上眼，　　謂法眼熾然；　超越三界眾，　　即諸阿羅漢。",
        "from": "T13n0400_012:0506a24_0",
        "context_with_next_sentence": true
    },
    {
        "source_sentence": "　此乘淨微妙，　　不墮穢土中；　菩薩御此乘，　　剎那見諸佛。",
        "from": "T13n0400_012:0506a26_0",
        "context_with_next_sentence": true
    },
    {
        "source_sentence": "　十方界往已，　　無疲亦無減；　觀此無比乘，　　有如是神變。",
        "from": "T13n0400_012:0506a28_0",
        "context_with_next_sentence": true
    },
    {
        "source_sentence": "　御佛乘大士，　　遍行諸世間；　超勝及比倫，　　求之俱不得。",
        "from": "T13n0400_012:0506b01_0",
        "context_with_next_sentence": true
    },
    {
        "source_sentence": "　世間一勇猛，　　菩薩大威神；　由乘最上乘，　　能怖魔軍眾。",
        "from": "T13n0400_012:0506b03_0",
        "context_with_next_sentence": true
    },
    {
        "source_sentence": "　獲色力威勢，　　及得廣大富；　或帝釋、梵王，　　輪王、護世等；　乃至天及人，　　得是三界樂；　由乘最上乘，　　妙樂悉圓具。",
        "from": "T13n0400_012:0506b05_0",
        "context_with_next_sentence": true
    },
    {
        "source_sentence": "　菩薩心無高，　　而亦復無下；　能施諸所愛，　　施已不求報。",
        "from": "T13n0400_012:0506b09_0",
        "context_with_next_sentence": true
    },
    {
        "source_sentence": "　以歡喜慈心，　　亦施於頭目；　由乘最上乘，　　迴向菩提故。",
        "from": "T13n0400_012:0506b11_0",
        "context_with_next_sentence": true
    },
    {
        "source_sentence": "　菩薩持淨戒，　　或具於梵行；　禁戒淨光明，　　煥耀踰日月。",
        "from": "T13n0400_012:0506b13_0",
        "context_with_next_sentence": true
    },
    {
        "source_sentence": "　色相及富盛，　　悉無所希求；　由乘最上乘，　　為救度眾生。",
        "from": "T13n0400_012:0506b15_0",
        "context_with_next_sentence": true
    },
    {
        "source_sentence": "　菩薩聞惡言，　　不忿亦不恚；　正使碎其身，　　亦護諸群品。",
        "from": "T13n0400_012:0506b17_0",
        "context_with_next_sentence": true
    },
    {
        "source_sentence": "　此身即易得，　　法王值極難；　由乘最上乘，　　得此忍清淨。",
        "from": "T13n0400_012:0506b19_0",
        "context_with_next_sentence": true
    },
    {
        "source_sentence": "　菩薩於無邊，　　百千劫已來；　循環惡趣中，　　流轉生死界。",
        "from": "T13n0400_012:0506b21_0",
        "context_with_next_sentence": true
    },
    {
        "source_sentence": "　發大精進力，　　為救度眾生；　由乘最上乘，　　精進力成就。",
        "from": "T13n0400_012:0506b23_0",
        "context_with_next_sentence": true
    },
    {
        "source_sentence": "　菩薩得寂靜，　　柔軟勝妙樂；　知定功德法，　　慈眼視眾生。",
        "from": "T13n0400_012:0506b25_0",
        "context_with_next_sentence": true
    },
    {
        "source_sentence": "　是中無少分，　　味著禪定樂；　唯思念希求，　　得見於諸佛。",
        "from": "T13n0400_012:0506b27_0",
        "context_with_next_sentence": true
    },
    {
        "source_sentence": "　菩薩知諸法，　　因緣所生空；　我法及眾生，　　彼皆無所得。",
        "from": "T13n0400_012:0506b29_0",
        "context_with_next_sentence": true
    },
    {
        "source_sentence": "　諸見善清淨，　　勝慧調伏心；　由乘最上乘，　　此妙慧清淨。",
        "from": "T13n0400_012:0506c02_0",
        "context_with_next_sentence": true
    },
    {
        "source_sentence": "　所有四聖諦，　　四無量、四定，　及五種智通，　　四無礙解等；　於四攝法中，　　法施為最上；　如是功德門，　　皆從佛乘出。",
        "from": "T13n0400_012:0506c04_0",
        "context_with_next_sentence": true
    },
    {
        "source_sentence": "　所有十力等，　　無邊諸佛法；　佛人中師子，　　說法若其吼。",
        "from": "T13n0400_012:0506c08_0",
        "context_with_next_sentence": true
    },
    {
        "source_sentence": "　眉間及口中，　　無見頂放光；　由乘最上乘，　　菩薩不難得。",
        "from": "T13n0400_012:0506c10_0",
        "context_with_next_sentence": true
    },
    {
        "source_sentence": "　諸佛有三種，　　最勝大神通；　調伏於世間，　　照明諸心意。",
        "from": "T13n0400_012:0506c12_0",
        "context_with_next_sentence": true
    },
    {
        "source_sentence": "　諸佛所說法，　　其果利不虛；　由乘最上乘，　　疾速皆獲得。",
        "from": "T13n0400_012:0506c14_0",
        "context_with_next_sentence": true
    },
    {
        "source_sentence": "　佛語義相應，　　無染無過失；　緊那羅梵音，　　軟美復悅意。",
        "from": "T13n0400_012:0506c16_0",
        "context_with_next_sentence": true
    },
    {
        "source_sentence": "　普攝諸世間，　　眾生言音等；　聞佛妙音聲，　　一切皆歡喜。",
        "from": "T13n0400_012:0506c18_0",
        "context_with_next_sentence": true
    },
    {
        "source_sentence": "　菩薩非久獲，　　如是佛言音；　等空佛剎中，　　一切皆表示。",
        "from": "T13n0400_012:0506c20_0",
        "context_with_next_sentence": true
    },
    {
        "source_sentence": "　普遍悉能聞，　　法義相應語；　眾生聞皆樂，　　煩惱悉蠲除。",
        "from": "T13n0400_012:0506c22_0",
        "context_with_next_sentence": true
    },
    {
        "source_sentence": "　假使以神力，　　能至虛空邊；　十方海水中，　　亦能知其量。",
        "from": "T13n0400_012:0506c24_0",
        "context_with_next_sentence": true
    },
    {
        "source_sentence": "　無邊眾生行，　　剎那心尚知；　唯佛最上乘，　　功德說無盡。」",
        "from": "T13n0400_012:0506c26_0",
        "context_with_next_sentence": true
    },
    {
        "source_sentence": "爾時，世尊復告海意菩薩摩訶薩言：「海意！",
        "from": "T13n0400_012:0506c28_0",
        "context_with_next_sentence": true
    },
    {
        "source_sentence": "是故當知！",
        "from": "T13n0400_012:0506c28_1",
        "context_with_next_sentence": true
    },
    {
        "source_sentence": "若有菩薩欲於如是廣大正法，密作護持令法久住；自心潔白已，於他眾生及補特伽羅，所有一切上、中、下根能遍知者，應當受持如是句義。",
        "from": "T13n0400_012:0506c29_2",
        "context_with_next_sentence": true
    },
    {
        "source_sentence": "所謂門句、印句、及金剛句。",
        "from": "T13n0400_012:0507a03_3",
        "context_with_next_sentence": true
    },
    {
        "source_sentence": "得受持已，如義解了，以慧相應，最勝方便如理伺察。",
        "from": "T13n0400_012:0507a04_0",
        "context_with_next_sentence": true
    },
    {
        "source_sentence": "海意！",
        "from": "T13n0400_012:0507a05_1",
        "context_with_next_sentence": true
    },
    {
        "source_sentence": "何者名為門句？",
        "from": "T13n0400_012:0507a05_2",
        "context_with_next_sentence": true
    },
    {
        "source_sentence": "所謂諸施設門，表示一切法分別義。",
        "from": "T13n0400_012:0507a05_3",
        "context_with_next_sentence": true
    },
    {
        "source_sentence": "阿字門，表示一切法無生義；波字門，表示一切法勝義諦；那字門，表示一切法了知名、色義；捺字門，表示一切法調伏寂靜義；娑字門，表示一切法出過諸著義；多字門，表示一切法隨住真如義；迦字門，表示一切法了達業報義；又娑字門，表示一切法平等無差別義；摩字門，表示一切法大悲義；誐字門，表示一切法最極甚深難徹源底義；惹字門，表示一切法超越老死義；馱字門，表示一切法法界無分別義；設字門，表示一切法圓滿奢摩他義；佉字門，表示一切法虛空煥明義；叉字門，表示一切法普盡無生義；倪野字門，表示一切法智無著義；他字門，表示一切法善解處非處義；塞迦字門，表示一切法了知諸蘊義；姹字門，表示一切法畢竟無邊際義；身寂靜門，表示一切法無貪染義；心寂靜門，表示一切法調伏瞋、癡義；止息門，表示一切法歸趣無著義；深固門，表示一切法出離三際義；住實性門，表示一切法住法界義；無取門，表示一切法解脫相義；無執著門，表示一切法離諍論義；無雜染門，表示一切法清淨相義；法自性門，表示一切法本來明淨義；妙光明門，表示一切法煥明義；觀想門，表示一切法離散義；無攝藏門，表示一切法不和合義；菩提門，表示一切法平等一味義；涅槃門，表示一切法離諸煩惱義。",
        "from": "T13n0400_012:0507a06_4",
        "context_with_next_sentence": true
    },
    {
        "source_sentence": "海意！",
        "from": "T13n0400_012:0507b03_5",
        "context_with_next_sentence": true
    },
    {
        "source_sentence": "如是等門句，能受持者，得自心潔白已，於他眾生及補特伽羅上、中、下根，悉能了知。",
        "from": "T13n0400_012:0507b03_6",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_012:0507b06_0",
        "context_with_next_sentence": true
    },
    {
        "source_sentence": "何名印句？",
        "from": "T13n0400_012:0507b06_1",
        "context_with_next_sentence": true
    },
    {
        "source_sentence": "所謂一切法解脫印所印。",
        "from": "T13n0400_012:0507b06_2",
        "context_with_next_sentence": true
    },
    {
        "source_sentence": "法本無二，二清淨故。",
        "from": "T13n0400_012:0507b07_3",
        "context_with_next_sentence": true
    },
    {
        "source_sentence": "一切法二邊無邊印所印，斷、常清淨故。",
        "from": "T13n0400_012:0507b07_4",
        "context_with_next_sentence": true
    },
    {
        "source_sentence": "一切法盡離貪印所印，盡門盡際中無盡無邊際故。",
        "from": "T13n0400_012:0507b08_5",
        "context_with_next_sentence": true
    },
    {
        "source_sentence": "一切法無高、無下印所印，平等性實際清淨故。",
        "from": "T13n0400_012:0507b09_6",
        "context_with_next_sentence": true
    },
    {
        "source_sentence": "一切法如虛空印所印，出過五眼道故。",
        "from": "T13n0400_012:0507b10_7",
        "context_with_next_sentence": true
    },
    {
        "source_sentence": "一切法住虛空印所印，法界即虛空界故。",
        "from": "T13n0400_012:0507b11_8",
        "context_with_next_sentence": true
    },
    {
        "source_sentence": "一切法無分別印所印，法界涉入故。",
        "from": "T13n0400_012:0507b12_9",
        "context_with_next_sentence": true
    },
    {
        "source_sentence": "一切法法界印所印，法無分別相故。",
        "from": "T13n0400_012:0507b13_10",
        "context_with_next_sentence": true
    },
    {
        "source_sentence": "一切法真如印所印，前後際如實故。",
        "from": "T13n0400_012:0507b14_11",
        "context_with_next_sentence": true
    },
    {
        "source_sentence": "一切法實際印所印，本來清淨故。",
        "from": "T13n0400_012:0507b15_12",
        "context_with_next_sentence": true
    },
    {
        "source_sentence": "一切法空印所印，有為同等故。",
        "from": "T13n0400_012:0507b15_13",
        "context_with_next_sentence": true
    },
    {
        "source_sentence": "一切法無相印所印，遠離差別諸所緣故。",
        "from": "T13n0400_012:0507b16_14",
        "context_with_next_sentence": true
    },
    {
        "source_sentence": "一切法無願印所印，離諸所求故。",
        "from": "T13n0400_012:0507b17_15",
        "context_with_next_sentence": true
    },
    {
        "source_sentence": "一切法無常印所印，自性無性無相故。",
        "from": "T13n0400_012:0507b18_16",
        "context_with_next_sentence": true
    },
    {
        "source_sentence": "一切法苦印所印，五蘊善積集相故。",
        "from": "T13n0400_012:0507b19_17",
        "context_with_next_sentence": true
    },
    {
        "source_sentence": "一切法無我印所印，自性無我故。",
        "from": "T13n0400_012:0507b20_18",
        "context_with_next_sentence": true
    },
    {
        "source_sentence": "一切法寂靜印所印，畢竟無動故。",
        "from": "T13n0400_012:0507b20_19",
        "context_with_next_sentence": true
    },
    {
        "source_sentence": "一切法誠諦印所印，普遍攝入勝義諦故。",
        "from": "T13n0400_012:0507b21_20",
        "context_with_next_sentence": true
    },
    {
        "source_sentence": "一切法無動印所印，種子無住故。",
        "from": "T13n0400_012:0507b22_21",
        "context_with_next_sentence": true
    },
    {
        "source_sentence": "一切法不壞印所印，畢竟決定故。",
        "from": "T13n0400_012:0507b23_22",
        "context_with_next_sentence": true
    },
    {
        "source_sentence": "一切法如如印所印，前、後際不斷故。",
        "from": "T13n0400_012:0507b24_23",
        "context_with_next_sentence": true
    },
    {
        "source_sentence": "一切法三世平等印所印，於一切處同一味故。",
        "from": "T13n0400_012:0507b25_24",
        "context_with_next_sentence": true
    },
    {
        "source_sentence": "一切法無生印所印，自性無所有故。",
        "from": "T13n0400_012:0507b26_25",
        "context_with_next_sentence": true
    },
    {
        "source_sentence": "一切法無滅印所印，自性無生故。",
        "from": "T13n0400_012:0507b27_0",
        "context_with_next_sentence": true
    },
    {
        "source_sentence": "一切法不相待印所印，離增上慢故。",
        "from": "T13n0400_012:0507b27_1",
        "context_with_next_sentence": true
    },
    {
        "source_sentence": "一切法無戲論印所印，一切尋伺無積集故。",
        "from": "T13n0400_012:0507b28_2",
        "context_with_next_sentence": true
    },
    {
        "source_sentence": "一切法明了無相印所印，無諸色相所表示故。",
        "from": "T13n0400_012:0507b29_3",
        "context_with_next_sentence": true
    },
    {
        "source_sentence": "一切法無染印所印，依止斷故。",
        "from": "T13n0400_012:0507c01_4",
        "context_with_next_sentence": true
    },
    {
        "source_sentence": "一切法無成辦印所印，對治不可得故。",
        "from": "T13n0400_012:0507c02_5",
        "context_with_next_sentence": true
    },
    {
        "source_sentence": "一切法非業報印所印，一切無造作故。",
        "from": "T13n0400_012:0507c03_6",
        "context_with_next_sentence": true
    },
    {
        "source_sentence": "一切法無為印所印，悉離生、滅諸分位故。",
        "from": "T13n0400_012:0507c04_7",
        "context_with_next_sentence": true
    },
    {
        "source_sentence": "一切法平等性印所印，諸法等虛空悉無差別故。",
        "from": "T13n0400_012:0507c05_8",
        "context_with_next_sentence": true
    },
    {
        "source_sentence": "海意！",
        "from": "T13n0400_012:0507c06_9",
        "context_with_next_sentence": true
    },
    {
        "source_sentence": "此等名為印句。",
        "from": "T13n0400_012:0507c06_10",
        "context_with_next_sentence": true
    },
    {
        "source_sentence": "是諸印句，乃是過去、未來、現在諸佛世尊菩提之印。",
        "from": "T13n0400_012:0507c06_11",
        "context_with_next_sentence": true
    },
    {
        "source_sentence": "如是印句，所有八萬四千法蘊於中出生。",
        "from": "T13n0400_012:0507c07_12",
        "context_with_next_sentence": true
    },
    {
        "source_sentence": "如是印句，普攝諸佛及諸菩薩最上智印，速疾證得無生法忍。",
        "from": "T13n0400_012:0507c08_13",
        "context_with_next_sentence": true
    },
    {
        "source_sentence": "海意！",
        "from": "T13n0400_012:0507c10_14",
        "context_with_next_sentence": true
    },
    {
        "source_sentence": "如是等印句，所有不種善根諸眾生等而不得聞；又此法門善能降伏一切魔業。",
        "from": "T13n0400_012:0507c10_15",
        "context_with_next_sentence": true
    },
    {
        "source_sentence": "海意！",
        "from": "T13n0400_012:0507c12_16",
        "context_with_next_sentence": true
    },
    {
        "source_sentence": "所有無盡總持寶篋，而能藏攝彼一切法，是法皆從印句中出。",
        "from": "T13n0400_012:0507c12_17",
        "context_with_next_sentence": true
    },
    {
        "source_sentence": "又復八萬四千三摩地門，及遍入八萬四千眾生心行，及千波羅蜜門，悉從如是印句中出，而此印句亦復隨入彼彼法門。",
        "from": "T13n0400_012:0507c13_18",
        "context_with_next_sentence": true
    },
    {
        "source_sentence": "佛說海意菩薩所問淨印法門經卷第十二",
        "from": "T13n0400_012:0507c17_0",
        "context_with_next_sentence": false
    }
]