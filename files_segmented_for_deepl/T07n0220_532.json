[
    {
        "source_sentence": "大般若波羅蜜多經卷第五百三",
        "from": "T07n0220_532:0729c02_0",
        "context_with_next_sentence": true
    },
    {
        "source_sentence": "十二",
        "from": "T07n0220_532:0729c03_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T07n0220_532:0729c05_0",
        "context_with_next_sentence": true
    },
    {
        "source_sentence": "第三分妙相品第二十八之五",
        "from": "T07n0220_532:0729c06_0",
        "context_with_next_sentence": true
    },
    {
        "source_sentence": "爾時，具壽善現便白佛言：「世尊！",
        "from": "T07n0220_532:0729c07_0",
        "context_with_next_sentence": true
    },
    {
        "source_sentence": "若依世俗，施設因果分位差別，不依勝義，則應一切愚夫異生亦有預流、一來、不還、阿羅漢果、獨覺菩提及佛無上正等菩提。」",
        "from": "T07n0220_532:0729c07_1",
        "context_with_next_sentence": true
    },
    {
        "source_sentence": "佛告善現：「於意云何？",
        "from": "T07n0220_532:0729c10_2",
        "context_with_next_sentence": true
    },
    {
        "source_sentence": "愚夫異生為如實覺世俗、勝義二諦理不？",
        "from": "T07n0220_532:0729c10_3",
        "context_with_next_sentence": true
    },
    {
        "source_sentence": "若如實覺二諦理者，彼亦應有預流果等。",
        "from": "T07n0220_532:0729c11_4",
        "context_with_next_sentence": true
    },
    {
        "source_sentence": "然彼一切愚夫異生，不如實覺世俗、勝義故，無聖道及修聖道，不可施設聖果差別。",
        "from": "T07n0220_532:0729c12_5",
        "context_with_next_sentence": true
    },
    {
        "source_sentence": "唯諸聖者能如實覺世俗、勝義故，有聖道及修聖道，是故施設聖果差別。」",
        "from": "T07n0220_532:0729c14_6",
        "context_with_next_sentence": true
    },
    {
        "source_sentence": "具壽善現復白佛言：「修聖道者為定能得諸聖果耶？」",
        "from": "T07n0220_532:0729c16_7",
        "context_with_next_sentence": true
    },
    {
        "source_sentence": "佛言：「不也！」",
        "from": "T07n0220_532:0729c17_8",
        "context_with_next_sentence": true
    },
    {
        "source_sentence": "具壽善現復白佛言：「不修聖道得聖果耶？」",
        "from": "T07n0220_532:0729c17_9",
        "context_with_next_sentence": true
    },
    {
        "source_sentence": "佛言：「不也！」",
        "from": "T07n0220_532:0729c18_10",
        "context_with_next_sentence": true
    },
    {
        "source_sentence": "具壽善現復白佛言：「若爾，應無得聖果者？」",
        "from": "T07n0220_532:0729c18_11",
        "context_with_next_sentence": true
    },
    {
        "source_sentence": "佛告善現：「雖依世俗有得聖果，而非勝義。",
        "from": "T07n0220_532:0729c19_12",
        "context_with_next_sentence": true
    },
    {
        "source_sentence": "若依勝義，非修聖道能得聖果，亦非不修聖道能得聖果，非離聖道能得聖果，亦非住聖道中能得聖果。",
        "from": "T07n0220_532:0729c20_13",
        "context_with_next_sentence": true
    },
    {
        "source_sentence": "所以者何？",
        "from": "T07n0220_532:0729c23_14",
        "context_with_next_sentence": true
    },
    {
        "source_sentence": "依勝義諦，道及道果、修與不修俱不可得。",
        "from": "T07n0220_532:0729c23_15",
        "context_with_next_sentence": true
    },
    {
        "source_sentence": "如是，善現！",
        "from": "T07n0220_532:0729c24_16",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多時，雖為有情施設種種聖果差別，而不分別如是聖果在有為界、無為界中。」",
        "from": "T07n0220_532:0729c24_17",
        "context_with_next_sentence": true
    },
    {
        "source_sentence": "具壽善現復白佛言：「若諸聖果不可分別在有為界無為界者，云何世尊說斷三結得預流果，薄欲貪、瞋得一來果，斷順下分五結永盡得不還果，斷順上分五結永盡得阿羅漢果，知所有集法皆是滅法得獨覺菩提，永斷一切煩惱所知習氣相續得佛無上正等菩提？",
        "from": "T07n0220_532:0729c27_0",
        "context_with_next_sentence": true
    },
    {
        "source_sentence": "世尊！",
        "from": "T07n0220_532:0730a04_1",
        "context_with_next_sentence": true
    },
    {
        "source_sentence": "我當云何知佛所說甚深義趣，謂不分別預流等果在有為界無為界中？」",
        "from": "T07n0220_532:0730a04_2",
        "context_with_next_sentence": true
    },
    {
        "source_sentence": "佛告善現：「於意云何？",
        "from": "T07n0220_532:0730a05_3",
        "context_with_next_sentence": true
    },
    {
        "source_sentence": "所說預流、一來、不還、阿羅漢果、獨覺菩提、諸佛無上正等菩提，如是聖果為是有為、為是無為？」",
        "from": "T07n0220_532:0730a06_4",
        "context_with_next_sentence": true
    },
    {
        "source_sentence": "善現對曰：「如是聖果皆是無為、非是有為。」",
        "from": "T07n0220_532:0730a08_5",
        "context_with_next_sentence": true
    },
    {
        "source_sentence": "佛告善現：「於意云何？",
        "from": "T07n0220_532:0730a09_6",
        "context_with_next_sentence": true
    },
    {
        "source_sentence": "無為界中有分別不？」",
        "from": "T07n0220_532:0730a09_7",
        "context_with_next_sentence": true
    },
    {
        "source_sentence": "善現對曰：「不也！",
        "from": "T07n0220_532:0730a10_8",
        "context_with_next_sentence": true
    },
    {
        "source_sentence": "世尊！」",
        "from": "T07n0220_532:0730a10_9",
        "context_with_next_sentence": true
    },
    {
        "source_sentence": "佛告善現：「於意云何？",
        "from": "T07n0220_532:0730a10_10",
        "context_with_next_sentence": true
    },
    {
        "source_sentence": "若善男子、善女人等，通達一切有為、無為皆同一相，所謂無相。",
        "from": "T07n0220_532:0730a11_11",
        "context_with_next_sentence": true
    },
    {
        "source_sentence": "是善男子、善女人等當於爾時，頗於諸法有所分別此是有為、若無為不？」",
        "from": "T07n0220_532:0730a12_12",
        "context_with_next_sentence": true
    },
    {
        "source_sentence": "善現對曰：「不也！",
        "from": "T07n0220_532:0730a14_13",
        "context_with_next_sentence": true
    },
    {
        "source_sentence": "世尊！」",
        "from": "T07n0220_532:0730a14_14",
        "context_with_next_sentence": true
    },
    {
        "source_sentence": "佛告善現：「諸菩薩摩訶薩亦復如是，行深般若波羅蜜多，雖為有情宣說諸法，而不分別所說法相，謂內空故乃至無性自性空故。",
        "from": "T07n0220_532:0730a15_0",
        "context_with_next_sentence": true
    },
    {
        "source_sentence": "「是菩薩摩訶薩自於諸法無所取著，亦能教他於諸法中無所取著，謂於布施乃至般若波羅蜜多無所取著，亦於四靜慮、四無量、四無色定無所取著，亦於四念住乃至八聖道支無所取著，亦於內空乃至無性自性空無所取著，亦於真如乃至不思議界無所取著，亦於苦、集、滅、道聖諦無所取著，亦於空、無相、無願解脫門無所取著，亦於八解脫乃至十遍處無所取著，亦於極喜地乃至法雲地無所取著，亦於一切陀羅尼門、三摩地門無所取著，亦於五眼、六神通無所取著，亦於如來十力乃至十八佛不共法無所取著，亦於大慈、大悲、大喜、大捨無所取著，亦於三十二大士相、八十隨好無所取著，亦於無忘失法、恒住捨性無所取著，亦於一切智、道相智、一切相智無所取著，亦於一切菩薩摩訶薩行無所取著，亦於諸佛無上正等菩提無所取著，亦於一切智智無所取著。",
        "from": "T07n0220_532:0730a17_1",
        "context_with_next_sentence": true
    },
    {
        "source_sentence": "「是菩薩摩訶薩自於如是所說諸法無所取著，亦能教他於如是法無所取著。",
        "from": "T07n0220_532:0730b06_2",
        "context_with_next_sentence": true
    },
    {
        "source_sentence": "是菩薩摩訶薩於此諸法無取著故，於一切處皆得無礙。",
        "from": "T07n0220_532:0730b08_3",
        "context_with_next_sentence": true
    },
    {
        "source_sentence": "如佛世尊所變化者，雖行布施乃至般若波羅蜜多，而於彼果無取無著，但為有情得涅槃故，如是乃至雖行一切智智，而於彼果無取無著，但為有情得涅槃故。",
        "from": "T07n0220_532:0730b09_4",
        "context_with_next_sentence": true
    },
    {
        "source_sentence": "諸菩薩摩訶薩亦復如是，行深般若波羅蜜多，於一切法若有漏若無漏、若世間若出世間、若有為若無為，無取、無著、無住、無礙。",
        "from": "T07n0220_532:0730b13_5",
        "context_with_next_sentence": true
    },
    {
        "source_sentence": "所以者何？",
        "from": "T07n0220_532:0730b16_6",
        "context_with_next_sentence": true
    },
    {
        "source_sentence": "是菩薩摩訶薩達一切法微妙相故。」",
        "from": "T07n0220_532:0730b16_7",
        "context_with_next_sentence": true
    },
    {
        "source_sentence": "第三分施等品第二十九之一",
        "from": "T07n0220_532:0730b18_0",
        "context_with_next_sentence": true
    },
    {
        "source_sentence": "爾時，善現便白佛言：「云何菩薩摩訶薩於一切法達微妙相？」",
        "from": "T07n0220_532:0730b19_0",
        "context_with_next_sentence": true
    },
    {
        "source_sentence": "佛告善現：「諸菩薩摩訶薩行深般若波羅蜜多，如佛世尊所變化者，不行貪欲、瞋恚、愚癡，不行色蘊乃至識蘊，乃至不行一切智智，不行內法，不行外法，不行隨眠，不行諸纏，不行有漏無漏諸法，不行世間出世諸法，不行有為無為諸法，不行聖道及聖道果。",
        "from": "T07n0220_532:0730b20_1",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多亦復如是，於一切法都無所行，是為菩薩摩訶薩於一切法達微妙相，謂於法性無所分別。」",
        "from": "T07n0220_532:0730b26_2",
        "context_with_next_sentence": true
    },
    {
        "source_sentence": "具壽善現復白佛言：「云何如來所變化者，現修聖道？」",
        "from": "T07n0220_532:0730b28_3",
        "context_with_next_sentence": true
    },
    {
        "source_sentence": "佛告善現：「彼變化者，依修聖道無染無淨，亦不輪迴五趣生死，亦不證得三乘涅槃。」",
        "from": "T07n0220_532:0730c01_4",
        "context_with_next_sentence": true
    },
    {
        "source_sentence": "具壽善現復白佛言：「云何菩薩摩訶薩行深般若波羅蜜多時，通達諸法皆無實事？」",
        "from": "T07n0220_532:0730c03_0",
        "context_with_next_sentence": true
    },
    {
        "source_sentence": "佛告善現：「於意云何？",
        "from": "T07n0220_532:0730c04_1",
        "context_with_next_sentence": true
    },
    {
        "source_sentence": "諸佛世尊所變化者，為有實事，依彼實事有染有淨，由此輪迴五趣生死，及得三乘般涅槃不？」",
        "from": "T07n0220_532:0730c05_2",
        "context_with_next_sentence": true
    },
    {
        "source_sentence": "善現對曰：「不也！",
        "from": "T07n0220_532:0730c07_3",
        "context_with_next_sentence": true
    },
    {
        "source_sentence": "世尊！",
        "from": "T07n0220_532:0730c07_4",
        "context_with_next_sentence": true
    },
    {
        "source_sentence": "非佛世尊所變化者，有少實事，非依彼事有染有淨，亦無輪迴五趣生死，亦無證得三乘涅槃。」",
        "from": "T07n0220_532:0730c08_5",
        "context_with_next_sentence": true
    },
    {
        "source_sentence": "佛告善現：「諸菩薩摩訶薩行深般若波羅蜜多時，於一切法通達實相亦復如是，通達諸法都無實事、性相俱空。」",
        "from": "T07n0220_532:0730c10_6",
        "context_with_next_sentence": true
    },
    {
        "source_sentence": "具壽善現復白佛言：「為一切色、受、想、行、識，廣說乃至有為、無為，一切皆如變化事不？」",
        "from": "T07n0220_532:0730c12_7",
        "context_with_next_sentence": true
    },
    {
        "source_sentence": "佛告善現：「如是！",
        "from": "T07n0220_532:0730c14_8",
        "context_with_next_sentence": true
    },
    {
        "source_sentence": "如是！",
        "from": "T07n0220_532:0730c15_9",
        "context_with_next_sentence": true
    },
    {
        "source_sentence": "色等五蘊，廣說乃至有為、無為，一切皆如所變化事。」",
        "from": "T07n0220_532:0730c15_10",
        "context_with_next_sentence": true
    },
    {
        "source_sentence": "具壽善現復白佛言：「若一切法皆如變化，諸所變化皆無實色、受、想、行、識，乃至無實有為、無為，由此亦無雜染清淨，亦無五趣生死輪迴，亦無從彼得解脫義。",
        "from": "T07n0220_532:0730c16_11",
        "context_with_next_sentence": true
    },
    {
        "source_sentence": "云何菩薩摩訶薩於諸有情有勝士用？」",
        "from": "T07n0220_532:0730c19_12",
        "context_with_next_sentence": true
    },
    {
        "source_sentence": "佛告善現：「於意云何？",
        "from": "T07n0220_532:0730c20_13",
        "context_with_next_sentence": true
    },
    {
        "source_sentence": "諸菩薩摩訶薩本行菩薩道時，頗見有情可脫地獄、傍生、鬼界、人、天趣不？」",
        "from": "T07n0220_532:0730c21_14",
        "context_with_next_sentence": true
    },
    {
        "source_sentence": "善現對曰：「不也！",
        "from": "T07n0220_532:0730c22_15",
        "context_with_next_sentence": true
    },
    {
        "source_sentence": "世尊！」",
        "from": "T07n0220_532:0730c23_16",
        "context_with_next_sentence": true
    },
    {
        "source_sentence": "佛告善現：「如是！",
        "from": "T07n0220_532:0730c23_17",
        "context_with_next_sentence": true
    },
    {
        "source_sentence": "如是！",
        "from": "T07n0220_532:0730c23_18",
        "context_with_next_sentence": true
    },
    {
        "source_sentence": "諸菩薩摩訶薩本行菩薩道時，不見有情可脫五趣及三界者。",
        "from": "T07n0220_532:0730c23_19",
        "context_with_next_sentence": true
    },
    {
        "source_sentence": "所以者何？",
        "from": "T07n0220_532:0730c25_20",
        "context_with_next_sentence": true
    },
    {
        "source_sentence": "諸菩薩摩訶薩於一切法通達知見皆如幻化、都非實有。」",
        "from": "T07n0220_532:0730c25_21",
        "context_with_next_sentence": true
    },
    {
        "source_sentence": "具壽善現復白佛言：「若菩薩摩訶薩於一切法通達知見皆如幻化、都非實有，為何事故修行布施乃至般若波羅蜜多？",
        "from": "T07n0220_532:0730c26_22",
        "context_with_next_sentence": true
    },
    {
        "source_sentence": "廣說乃至為何事故成熟有情、嚴淨佛土？」",
        "from": "T07n0220_532:0730c29_23",
        "context_with_next_sentence": true
    },
    {
        "source_sentence": "佛告善現：「若諸有情於一切法能自通達皆如幻化、都非實有，諸菩薩摩訶薩則不應經無數大劫，為諸有情行菩薩道。",
        "from": "T07n0220_532:0731a01_24",
        "context_with_next_sentence": true
    },
    {
        "source_sentence": "以諸有情於一切法不能通達皆如幻化、都非實有，是故菩薩摩訶薩眾經無數劫，為諸有情行菩薩道。",
        "from": "T07n0220_532:0731a04_25",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_532:0731a06_26",
        "context_with_next_sentence": true
    },
    {
        "source_sentence": "若菩薩摩訶薩於一切法不能通達都非實有，則不應經無數大劫，為諸有情修行布施乃至般若波羅蜜多，廣說乃至成熟有情、嚴淨佛土。",
        "from": "T07n0220_532:0731a06_27",
        "context_with_next_sentence": true
    },
    {
        "source_sentence": "以諸菩薩摩訶薩眾於一切法如實通達皆如幻化、都非實有故，無數劫為諸有情修行布施乃至般若波羅蜜多，廣說乃至成熟有情、嚴淨佛土，證得無上正等菩提，能盡未來利樂一切。」",
        "from": "T07n0220_532:0731a09_28",
        "context_with_next_sentence": true
    },
    {
        "source_sentence": "爾時，善現白言：「世尊！",
        "from": "T07n0220_532:0731a14_0",
        "context_with_next_sentence": true
    },
    {
        "source_sentence": "若一切法如夢、如幻、如響、如像、如光影、如陽焰、如變化事、如尋香城，所化有情住在何處，諸菩薩摩訶薩行深般若波羅蜜多方便善巧拔濟令出？」",
        "from": "T07n0220_532:0731a14_1",
        "context_with_next_sentence": true
    },
    {
        "source_sentence": "佛告善現：「所化有情住在名相虛妄分別，諸菩薩摩訶薩行深般若波羅蜜多方便善巧，從彼名、相虛妄分別拔濟令出。」",
        "from": "T07n0220_532:0731a17_2",
        "context_with_next_sentence": true
    },
    {
        "source_sentence": "具壽善現復白佛言：「何等為名？",
        "from": "T07n0220_532:0731a20_3",
        "context_with_next_sentence": true
    },
    {
        "source_sentence": "何等為相？」",
        "from": "T07n0220_532:0731a21_4",
        "context_with_next_sentence": true
    },
    {
        "source_sentence": "佛告善現：「名但是客，但假施設，表所顯義，謂此名色、受、想、行、識，此名眼處乃至意處，此名色處乃至法處，此名眼界乃至意界，此名色界乃至法界，此名眼識界乃至意識界，此名男女，此名大小，此名地獄乃至人天，此名有漏，此名無漏；此名世間，此名出世間；此名有為，此名無為；此名預流果，廣說乃至此名無上正等菩提；此名異生，此名聲聞，此名獨覺，此名菩薩，此名如來。",
        "from": "T07n0220_532:0731a21_5",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0731b01_0",
        "context_with_next_sentence": true
    },
    {
        "source_sentence": "如是等一切名，為表諸義但假施設。",
        "from": "T07n0220_532:0731b01_1",
        "context_with_next_sentence": true
    },
    {
        "source_sentence": "故一切名皆非實有，諸有為法亦但有名，由此無為亦非實有，愚夫異生於中妄執。",
        "from": "T07n0220_532:0731b01_2",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多，悲願纏心，方便善巧教令遠離，作如是言：『名是分別妄想所起，亦是眾緣和合假立，汝等於中不應執著；名無實事自性皆空，非有智者執著空法。』",
        "from": "T07n0220_532:0731b03_3",
        "context_with_next_sentence": true
    },
    {
        "source_sentence": "如是，善現！",
        "from": "T07n0220_532:0731b07_4",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多方便善巧，為諸有情說遣名法。",
        "from": "T07n0220_532:0731b08_5",
        "context_with_next_sentence": true
    },
    {
        "source_sentence": "是謂為名。",
        "from": "T07n0220_532:0731b09_6",
        "context_with_next_sentence": true
    },
    {
        "source_sentence": "「云何為相？",
        "from": "T07n0220_532:0731b09_7",
        "context_with_next_sentence": true
    },
    {
        "source_sentence": "善現當知！",
        "from": "T07n0220_532:0731b10_8",
        "context_with_next_sentence": true
    },
    {
        "source_sentence": "相有二種，愚夫異生於中執著。",
        "from": "T07n0220_532:0731b10_9",
        "context_with_next_sentence": true
    },
    {
        "source_sentence": "何等為二？",
        "from": "T07n0220_532:0731b11_10",
        "context_with_next_sentence": true
    },
    {
        "source_sentence": "所謂色相及無色相。",
        "from": "T07n0220_532:0731b11_11",
        "context_with_next_sentence": true
    },
    {
        "source_sentence": "云何色相？",
        "from": "T07n0220_532:0731b11_12",
        "context_with_next_sentence": true
    },
    {
        "source_sentence": "謂所有色若麁、若細、若劣、若勝，如是一切自性皆空，愚夫異生分別執著，謂之為色，是名色相。",
        "from": "T07n0220_532:0731b12_13",
        "context_with_next_sentence": true
    },
    {
        "source_sentence": "無色相者，謂諸所有無色法中，愚夫異生取相分別生諸煩惱，名無色相。",
        "from": "T07n0220_532:0731b14_14",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多方便善巧，教諸有情遣除二相，復教安住無相界中。",
        "from": "T07n0220_532:0731b15_15",
        "context_with_next_sentence": true
    },
    {
        "source_sentence": "雖教安住無相界中，而不令其墮二邊執，謂此是相、此是無相。",
        "from": "T07n0220_532:0731b17_16",
        "context_with_next_sentence": true
    },
    {
        "source_sentence": "如是，善現！",
        "from": "T07n0220_532:0731b19_17",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多方便善巧，令諸有情遠離諸相住無相界而無執著。」",
        "from": "T07n0220_532:0731b19_18",
        "context_with_next_sentence": true
    },
    {
        "source_sentence": "爾時，善現復白佛言：「若一切法但有名、相，一切名、相皆是假立。",
        "from": "T07n0220_532:0731b22_0",
        "context_with_next_sentence": true
    },
    {
        "source_sentence": "云何菩薩摩訶薩行深般若波羅蜜多時，於諸善法自能增進，亦能令他增進善法，由自善法漸增進故，能令諸地漸得圓滿，亦能安立諸有情類，令隨所應住三乘果？」",
        "from": "T07n0220_532:0731b23_1",
        "context_with_next_sentence": true
    },
    {
        "source_sentence": "佛告善現：「若諸法中有少實事，非但假立有名相者，則諸菩薩摩訶薩行深般若波羅蜜多時，應於善法自不增進，亦不令他增進善法。",
        "from": "T07n0220_532:0731b27_2",
        "context_with_next_sentence": true
    },
    {
        "source_sentence": "以諸法中無少實事，但有假立種種名、相，是故菩薩摩訶薩行深般若波羅蜜多時，於諸善法自能增進，亦能令他增進善法，能以無相而為方便，圓滿般若乃至布施波羅蜜多；能以無相而為方便，圓滿四靜慮、四無量、四無色定；能以無相而為方便，圓滿四念住乃至八聖道支；能以無相而為方便，圓滿內空乃至無性自性空；能以無相而為方便，圓滿真如乃至不思議界；能以無相而為方便，圓滿空、無相、無願解脫門；能以無相而為方便，圓滿八解脫乃至十遍處；能以無相而為方便，圓滿菩薩摩訶薩地；能以無相而為方便，圓滿一切陀羅尼門、三摩地門；能以無相而為方便，圓滿五眼、六神通；能以無相而為方便，圓滿如來十力乃至十八佛不共法；能以無相而為方便，圓滿大慈、大悲、大喜、大捨；能以無相而為方便，圓滿三十二大士相、八十隨好；能以無相而為方便，圓滿無忘失法、恒住捨性；能以無相而為方便，圓滿一切智、道相智、一切相智；能以無相而為方便，圓滿菩薩摩訶薩行及佛無上正等菩提；能以無相而為方便，圓滿一切智智；能以無相而為方便，成熟有情、嚴淨佛土。",
        "from": "T07n0220_532:0731c01_3",
        "context_with_next_sentence": true
    },
    {
        "source_sentence": "如是，善現！",
        "from": "T07n0220_532:0731c23_4",
        "context_with_next_sentence": true
    },
    {
        "source_sentence": "以一切法無少實事，但有假立種種名相，諸菩薩摩訶薩於中不起顛倒執著，能以無相而為方便，於諸善法自增進已，亦能令他增進善法。",
        "from": "T07n0220_532:0731c24_0",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_532:0731c27_1",
        "context_with_next_sentence": true
    },
    {
        "source_sentence": "若諸法中，有毛端量實法相者，則諸菩薩摩訶薩行深般若波羅蜜多時，於一切法不應覺知無相、無念亦無作意無漏性已，證得無上正等菩提，安立有情於無漏法，以諸無漏法皆無相、無念、無作意故。",
        "from": "T07n0220_532:0731c27_2",
        "context_with_next_sentence": true
    },
    {
        "source_sentence": "如是，善現！",
        "from": "T07n0220_532:0732a03_0",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多方便善巧，安立有情於無漏法，乃名真實饒益有情。」",
        "from": "T07n0220_532:0732a03_1",
        "context_with_next_sentence": true
    },
    {
        "source_sentence": "具壽善現便白佛言：「若一切法真無漏性無相、無念、無作意者，何緣世尊於諸經中數作是說：此是有漏法，此是無漏法；此是世間法，此是出世法；此是有為法，此是無為法；此是聲聞法，此是獨覺法，此是菩薩法，此是如來法？」",
        "from": "T07n0220_532:0732a05_2",
        "context_with_next_sentence": true
    },
    {
        "source_sentence": "佛告善現：「於意云何？",
        "from": "T07n0220_532:0732a10_3",
        "context_with_next_sentence": true
    },
    {
        "source_sentence": "有漏等法與無相等無漏法性有別異不？」",
        "from": "T07n0220_532:0732a10_4",
        "context_with_next_sentence": true
    },
    {
        "source_sentence": "善現對曰：「不也！",
        "from": "T07n0220_532:0732a11_5",
        "context_with_next_sentence": true
    },
    {
        "source_sentence": "世尊！」",
        "from": "T07n0220_532:0732a12_6",
        "context_with_next_sentence": true
    },
    {
        "source_sentence": "佛告善現：「於意云何？",
        "from": "T07n0220_532:0732a12_7",
        "context_with_next_sentence": true
    },
    {
        "source_sentence": "聲聞等法與無相等無漏法性有別異不？」",
        "from": "T07n0220_532:0732a12_8",
        "context_with_next_sentence": true
    },
    {
        "source_sentence": "善現對曰：「不也！",
        "from": "T07n0220_532:0732a13_9",
        "context_with_next_sentence": true
    },
    {
        "source_sentence": "世尊！」",
        "from": "T07n0220_532:0732a14_10",
        "context_with_next_sentence": true
    },
    {
        "source_sentence": "佛告善現：「有漏等法豈不即是無相、無念亦無作意無漏法性？」",
        "from": "T07n0220_532:0732a14_11",
        "context_with_next_sentence": true
    },
    {
        "source_sentence": "善現對曰：「如是！",
        "from": "T07n0220_532:0732a15_12",
        "context_with_next_sentence": true
    },
    {
        "source_sentence": "世尊！」",
        "from": "T07n0220_532:0732a15_13",
        "context_with_next_sentence": true
    },
    {
        "source_sentence": "佛告善現：「諸預流果乃至無上正等菩提，豈不即是無相、無念亦無作意無漏法性？」",
        "from": "T07n0220_532:0732a16_14",
        "context_with_next_sentence": true
    },
    {
        "source_sentence": "善現對曰：「如是！",
        "from": "T07n0220_532:0732a17_15",
        "context_with_next_sentence": true
    },
    {
        "source_sentence": "世尊！」",
        "from": "T07n0220_532:0732a18_16",
        "context_with_next_sentence": true
    },
    {
        "source_sentence": "佛告善現：「由此當知，諸法皆是無相、無念亦無作意無漏法性。",
        "from": "T07n0220_532:0732a18_17",
        "context_with_next_sentence": true
    },
    {
        "source_sentence": "善現當知！",
        "from": "T07n0220_532:0732a19_18",
        "context_with_next_sentence": true
    },
    {
        "source_sentence": "若菩薩摩訶薩學一切法無相、無念亦無作意無漏性時，常能增長種種善法，所謂布施乃至般若波羅蜜多，廣說乃至一切相智，成熟有情、嚴淨佛土。",
        "from": "T07n0220_532:0732a20_19",
        "context_with_next_sentence": true
    },
    {
        "source_sentence": "諸如是等一切佛法，皆由修學無相、無念亦無作意、無漏法性而得增長。",
        "from": "T07n0220_532:0732a23_20",
        "context_with_next_sentence": true
    },
    {
        "source_sentence": "所以者何？",
        "from": "T07n0220_532:0732a25_21",
        "context_with_next_sentence": true
    },
    {
        "source_sentence": "諸菩薩摩訶薩除空、無相、無願解脫門，更無有餘要所學法。",
        "from": "T07n0220_532:0732a25_22",
        "context_with_next_sentence": true
    },
    {
        "source_sentence": "何以故？",
        "from": "T07n0220_532:0732a26_23",
        "context_with_next_sentence": true
    },
    {
        "source_sentence": "三解脫門總攝一切妙善法故。",
        "from": "T07n0220_532:0732a26_24",
        "context_with_next_sentence": true
    },
    {
        "source_sentence": "所以者何？",
        "from": "T07n0220_532:0732a27_25",
        "context_with_next_sentence": true
    },
    {
        "source_sentence": "空解脫門觀一切法自相皆空，無相解脫門觀一切法遠離諸相，無願解脫門觀一切法遠離所願。",
        "from": "T07n0220_532:0732a27_26",
        "context_with_next_sentence": true
    },
    {
        "source_sentence": "諸菩薩摩訶薩依此三門，能攝一切殊勝善法，離此三門，所應修學殊勝善法皆不生長。",
        "from": "T07n0220_532:0732b01_27",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_532:0732b03_28",
        "context_with_next_sentence": true
    },
    {
        "source_sentence": "若菩薩摩訶薩能學如是三解脫門，則能學五蘊，亦能學十二處，亦能學十八界，亦能學四聖諦，亦能學十二緣起，亦能學內空乃至無性自性空，亦能學真如乃至不思議界，亦能學布施波羅蜜多乃至般若波羅蜜多，廣說乃至亦能學一切智、道相智、一切相智，亦能學成熟有情、嚴淨佛土，亦能學諸餘無量無邊佛法。」",
        "from": "T07n0220_532:0732b03_29",
        "context_with_next_sentence": true
    },
    {
        "source_sentence": "具壽善現便白佛言：「云何菩薩摩訶薩行深般若波羅蜜多時，能學五蘊？」",
        "from": "T07n0220_532:0732b10_30",
        "context_with_next_sentence": true
    },
    {
        "source_sentence": "佛告善現：「若菩薩摩訶薩行深般若波羅蜜多時，能如實知色乃至識若相、若生滅、若真如，是名菩薩摩訶薩行深般若波羅蜜多時，能學五蘊。",
        "from": "T07n0220_532:0732b12_31",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0732b15_32",
        "context_with_next_sentence": true
    },
    {
        "source_sentence": "云何菩薩摩訶薩如實知色相？",
        "from": "T07n0220_532:0732b15_33",
        "context_with_next_sentence": true
    },
    {
        "source_sentence": "謂菩薩摩訶薩如實知色畢竟有孔、畢竟有隙，猶如聚沫性不堅固，是名菩薩摩訶薩如實知色相。",
        "from": "T07n0220_532:0732b16_34",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0732b18_35",
        "context_with_next_sentence": true
    },
    {
        "source_sentence": "云何菩薩摩訶薩如實知色生滅？",
        "from": "T07n0220_532:0732b18_36",
        "context_with_next_sentence": true
    },
    {
        "source_sentence": "謂菩薩摩訶薩如實知色生時無所從來，滅時無所至去，雖無來、無去而生滅相應，是名菩薩摩訶薩如實知色生滅。",
        "from": "T07n0220_532:0732b19_37",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0732b22_38",
        "context_with_next_sentence": true
    },
    {
        "source_sentence": "云何菩薩摩訶薩如實知色真如？",
        "from": "T07n0220_532:0732b22_39",
        "context_with_next_sentence": true
    },
    {
        "source_sentence": "謂菩薩摩訶薩如實知色真如無生無滅、無來無去、無染無淨、無增無減，常如其性不虛妄、不變易故名真如，是名菩薩摩訶薩如實知色真如。",
        "from": "T07n0220_532:0732b23_40",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0732b26_41",
        "context_with_next_sentence": true
    },
    {
        "source_sentence": "云何菩薩摩訶薩如實知受相？",
        "from": "T07n0220_532:0732b26_42",
        "context_with_next_sentence": true
    },
    {
        "source_sentence": "謂菩薩摩訶薩如實知受畢竟如癰、畢竟如箭，速起速滅，猶如浮泡，虛偽不住，三和合起，是名菩薩摩訶薩如實知受相。",
        "from": "T07n0220_532:0732b27_43",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0732b29_44",
        "context_with_next_sentence": true
    },
    {
        "source_sentence": "云何菩薩摩訶薩如實知受生滅？",
        "from": "T07n0220_532:0732c01_45",
        "context_with_next_sentence": true
    },
    {
        "source_sentence": "謂菩薩摩訶薩如實知受生時無所從來，滅時無所至去，雖無來、無去而生滅相應，是名菩薩摩訶薩如實知受生滅。",
        "from": "T07n0220_532:0732c01_46",
        "context_with_next_sentence": true
    },
    {
        "source_sentence": "善現！",
        "from": "T07n0220_532:0732c04_47",
        "context_with_next_sentence": true
    },
    {
        "source_sentence": "云何菩薩摩訶薩如實知受真如？",
        "from": "T07n0220_532:0732c04_48",
        "context_with_next_sentence": true
    },
    {
        "source_sentence": "謂菩薩摩訶薩如實知受真如無生無滅、無來無去、無染無淨、無增無減，常如其性不虛妄、不變易故名真如，是名菩薩摩訶薩如實知受真如。",
        "from": "T07n0220_532:0732c05_49",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0732c08_50",
        "context_with_next_sentence": true
    },
    {
        "source_sentence": "云何菩薩摩訶薩如實知想相？",
        "from": "T07n0220_532:0732c08_51",
        "context_with_next_sentence": true
    },
    {
        "source_sentence": "謂菩薩摩訶薩如實知想猶如陽焰水不可得，渴愛因緣妄起此想發假言說，是名菩薩摩訶薩如實知想相。",
        "from": "T07n0220_532:0732c09_52",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0732c11_53",
        "context_with_next_sentence": true
    },
    {
        "source_sentence": "云何菩薩摩訶薩如實知想生滅？",
        "from": "T07n0220_532:0732c12_54",
        "context_with_next_sentence": true
    },
    {
        "source_sentence": "謂菩薩摩訶薩如實知想生時無所從來，滅時無所至去，雖無來、無去而生滅相應，是名菩薩摩訶薩如實知想生滅。",
        "from": "T07n0220_532:0732c12_55",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0732c15_56",
        "context_with_next_sentence": true
    },
    {
        "source_sentence": "云何菩薩摩訶薩如實知想真如？",
        "from": "T07n0220_532:0732c15_57",
        "context_with_next_sentence": true
    },
    {
        "source_sentence": "謂菩薩摩訶薩如實知想真如無生無滅、無來無去、無染無淨、無增無減，常如其性不虛妄、不變易故名真如，是名菩薩摩訶薩如實知想真如。",
        "from": "T07n0220_532:0732c16_58",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0732c19_59",
        "context_with_next_sentence": true
    },
    {
        "source_sentence": "云何菩薩摩訶薩如實知行相？",
        "from": "T07n0220_532:0732c19_60",
        "context_with_next_sentence": true
    },
    {
        "source_sentence": "謂菩薩摩訶薩如實知行如芭蕉樹，葉葉析除實不可得，是名菩薩摩訶薩如實知行相。",
        "from": "T07n0220_532:0732c20_61",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0732c22_62",
        "context_with_next_sentence": true
    },
    {
        "source_sentence": "云何菩薩摩訶薩如實知行生滅？",
        "from": "T07n0220_532:0732c22_63",
        "context_with_next_sentence": true
    },
    {
        "source_sentence": "謂菩薩摩訶薩如實知行生時無所從來，滅時無所至去，雖無來、無去而生滅相應，是名菩薩摩訶薩如實知行生滅。",
        "from": "T07n0220_532:0732c23_64",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0732c25_65",
        "context_with_next_sentence": true
    },
    {
        "source_sentence": "云何菩薩摩訶薩如實知行真如？",
        "from": "T07n0220_532:0732c26_66",
        "context_with_next_sentence": true
    },
    {
        "source_sentence": "謂菩薩摩訶薩如實知行真如無生無滅、無來無去、無染無淨、無增無減，常如其性不虛妄、不變易故名真如，是名菩薩摩訶薩如實知行真如。",
        "from": "T07n0220_532:0732c26_67",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0733a01_0",
        "context_with_next_sentence": true
    },
    {
        "source_sentence": "云何菩薩摩訶薩如實知識相？",
        "from": "T07n0220_532:0733a01_1",
        "context_with_next_sentence": true
    },
    {
        "source_sentence": "謂菩薩摩訶薩如實知識猶如幻事，眾緣和合，假施設有，實不可得，謂如幻師或彼弟子，於四衢道幻作四軍，所謂象軍、馬軍、車軍、步軍，或復幻作諸餘色類相，雖似有而無其實，識亦如是，實不可得，是名菩薩摩訶薩如實知識相。",
        "from": "T07n0220_532:0733a01_2",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0733a06_3",
        "context_with_next_sentence": true
    },
    {
        "source_sentence": "云何菩薩摩訶薩如實知識生滅？",
        "from": "T07n0220_532:0733a07_4",
        "context_with_next_sentence": true
    },
    {
        "source_sentence": "謂菩薩摩訶薩如實知識生時無所從來，滅時無所至去，雖無來無去而生滅相應，是名菩薩摩訶薩如實知識生滅。",
        "from": "T07n0220_532:0733a07_5",
        "context_with_next_sentence": true
    },
    {
        "source_sentence": "「善現！",
        "from": "T07n0220_532:0733a10_6",
        "context_with_next_sentence": true
    },
    {
        "source_sentence": "云何菩薩摩訶薩如實知識真如？",
        "from": "T07n0220_532:0733a10_7",
        "context_with_next_sentence": true
    },
    {
        "source_sentence": "謂菩薩摩訶薩如實知識真如無生無滅、無來無去、無染無淨、無增無減，常如其性不虛妄、不變易故名真如，是名菩薩摩訶薩如實知識真如。」",
        "from": "T07n0220_532:0733a11_8",
        "context_with_next_sentence": true
    },
    {
        "source_sentence": "具壽善現復白佛言：「云何菩薩摩訶薩行深般若波羅蜜多時，能學十二處？」",
        "from": "T07n0220_532:0733a14_9",
        "context_with_next_sentence": true
    },
    {
        "source_sentence": "佛告善現：「若菩薩摩訶薩行深般若波羅蜜多時，如實知內處內處自性空，如實知外處外處自性空，是名菩薩摩訶薩行深般若波羅蜜多時，能學十二處。」",
        "from": "T07n0220_532:0733a16_10",
        "context_with_next_sentence": true
    },
    {
        "source_sentence": "具壽善現復白佛言：「云何菩薩摩訶薩行深般若波羅蜜多時，能學十八界？」",
        "from": "T07n0220_532:0733a19_11",
        "context_with_next_sentence": true
    },
    {
        "source_sentence": "佛告善現：「若菩薩摩訶薩行深般若波羅蜜多時，如實知眼界眼界自性空，廣說乃至如實知意識界意識界自性空，是名菩薩摩訶薩行深般若波羅蜜多時，能學十八界。」",
        "from": "T07n0220_532:0733a21_12",
        "context_with_next_sentence": true
    },
    {
        "source_sentence": "具壽善現復白佛言：「云何菩薩摩訶薩行深般若波羅蜜多時，能學四聖諦？」",
        "from": "T07n0220_532:0733a25_13",
        "context_with_next_sentence": true
    },
    {
        "source_sentence": "佛告善現：「若菩薩摩訶薩行深般若波羅蜜多時，如實知苦是逼迫相，如實知集是生起相，如實知滅是寂靜相，如實知道是遠離相，又如實知苦、集、滅、道自性本空，遠離二法，是聖者諦；苦等四諦即是真如，真如即是苦等四諦，無二無別唯真聖者能如實知，是名菩薩摩訶薩行深般若波羅蜜多時，能學四聖諦。」",
        "from": "T07n0220_532:0733a27_14",
        "context_with_next_sentence": true
    },
    {
        "source_sentence": "具壽善現復白佛言：「云何菩薩摩訶薩行深般若波羅蜜多時，能學十二緣起？」",
        "from": "T07n0220_532:0733b05_15",
        "context_with_next_sentence": true
    },
    {
        "source_sentence": "佛告善現：「若菩薩摩訶薩行深般若波羅蜜多時，如實知無明乃至老死無生無滅、無染無淨、自性本空、遠離二法，是名菩薩摩訶薩行深般若波羅蜜多時，能學十二緣起。」",
        "from": "T07n0220_532:0733b06_16",
        "context_with_next_sentence": true
    },
    {
        "source_sentence": "具壽善現復白佛言：「云何菩薩摩訶薩行深般若波羅蜜多時，能學內空乃至無性自性空？」",
        "from": "T07n0220_532:0733b10_17",
        "context_with_next_sentence": true
    },
    {
        "source_sentence": "佛告善現：「若菩薩摩訶薩行深般若波羅蜜多時，如實知內空乃至無性自性空皆無自性、都不可得而能安住，是名菩薩摩訶薩行深般若波羅蜜多時，能學內空乃至無性自性空。」",
        "from": "T07n0220_532:0733b12_18",
        "context_with_next_sentence": true
    },
    {
        "source_sentence": "具壽善現復白佛言：「云何菩薩摩訶薩行深般若波羅蜜多時，能學真如乃至不思議界？」",
        "from": "T07n0220_532:0733b16_19",
        "context_with_next_sentence": true
    },
    {
        "source_sentence": "佛告善現：「若菩薩摩訶薩行深般若波羅蜜多時，如實知真如乃至不思議界皆無戲論、都無分別而能安住，是名菩薩摩訶薩行深般若波羅蜜多時，能學真如乃至不思議界。」",
        "from": "T07n0220_532:0733b18_20",
        "context_with_next_sentence": true
    },
    {
        "source_sentence": "具壽善現復白佛言：「云何菩薩摩訶薩行深般若波羅蜜多時，能學布施波羅蜜多乃至無量無邊佛法？」",
        "from": "T07n0220_532:0733b22_21",
        "context_with_next_sentence": true
    },
    {
        "source_sentence": "佛告善現：「若菩薩摩訶薩行深般若波羅蜜多時，如實知布施波羅蜜多乃至無量無邊佛法無增無減、無染無淨、無自性、不可得而能修習，是名菩薩摩訶薩行深般若波羅蜜多時，能學布施波羅蜜多乃至無量無邊佛法。」",
        "from": "T07n0220_532:0733b25_22",
        "context_with_next_sentence": true
    },
    {
        "source_sentence": "爾時，善現便白佛言：「若菩薩摩訶薩行深般若波羅蜜多時，如實了知色等諸法各別無亂。",
        "from": "T07n0220_532:0733c01_23",
        "context_with_next_sentence": true
    },
    {
        "source_sentence": "將無世尊以色等法壞真法界？",
        "from": "T07n0220_532:0733c03_24",
        "context_with_next_sentence": true
    },
    {
        "source_sentence": "所以者何？",
        "from": "T07n0220_532:0733c03_25",
        "context_with_next_sentence": true
    },
    {
        "source_sentence": "法界無二、無差別故。」",
        "from": "T07n0220_532:0733c04_26",
        "context_with_next_sentence": true
    },
    {
        "source_sentence": "佛告善現：「若離法界餘法可得，可言彼法能壞法界。",
        "from": "T07n0220_532:0733c04_27",
        "context_with_next_sentence": true
    },
    {
        "source_sentence": "然離法界無法可得，故無餘法能壞法界。",
        "from": "T07n0220_532:0733c05_28",
        "context_with_next_sentence": true
    },
    {
        "source_sentence": "所以者何？",
        "from": "T07n0220_532:0733c06_29",
        "context_with_next_sentence": true
    },
    {
        "source_sentence": "諸佛、菩薩、獨覺、聲聞，知離法界無法可得。",
        "from": "T07n0220_532:0733c06_30",
        "context_with_next_sentence": true
    },
    {
        "source_sentence": "既知無法離於法界，亦不為他施設宣說，是故法界無能壞者。",
        "from": "T07n0220_532:0733c07_31",
        "context_with_next_sentence": true
    },
    {
        "source_sentence": "如是，善現！",
        "from": "T07n0220_532:0733c09_32",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多，應學法界無二、無別不可壞相。」",
        "from": "T07n0220_532:0733c09_33",
        "context_with_next_sentence": true
    },
    {
        "source_sentence": "具壽善現復白佛言：「若菩薩摩訶薩欲學法界當於何學？」",
        "from": "T07n0220_532:0733c11_0",
        "context_with_next_sentence": true
    },
    {
        "source_sentence": "佛告善現：「若菩薩摩訶薩欲學法界，當於一切法學。",
        "from": "T07n0220_532:0733c12_1",
        "context_with_next_sentence": true
    },
    {
        "source_sentence": "所以者何？",
        "from": "T07n0220_532:0733c13_2",
        "context_with_next_sentence": true
    },
    {
        "source_sentence": "以一切法皆入法界故。」",
        "from": "T07n0220_532:0733c13_3",
        "context_with_next_sentence": true
    },
    {
        "source_sentence": "具壽善現復白佛言：「何因緣故，說一切法皆入法界？」",
        "from": "T07n0220_532:0733c14_4",
        "context_with_next_sentence": true
    },
    {
        "source_sentence": "佛告善現：「如來出世、若不出世，諸法法爾皆入法界無差別相，不由佛說。",
        "from": "T07n0220_532:0733c15_5",
        "context_with_next_sentence": true
    },
    {
        "source_sentence": "所以者何？",
        "from": "T07n0220_532:0733c17_6",
        "context_with_next_sentence": true
    },
    {
        "source_sentence": "若善法若非善法、若有漏法若無漏法、若世間法若出世法、若有為法若無為法，如是等一切法無不皆入無相、無為性空法界。",
        "from": "T07n0220_532:0733c17_7",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_532:0733c20_8",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多時，欲學法界當學一切法，若學一切法即學法界。」",
        "from": "T07n0220_532:0733c20_9",
        "context_with_next_sentence": true
    },
    {
        "source_sentence": "具壽善現復白佛言：「若一切法皆入法界無二、無別，諸菩薩摩訶薩云何當學六波羅蜜多？",
        "from": "T07n0220_532:0733c22_10",
        "context_with_next_sentence": true
    },
    {
        "source_sentence": "云何當學四靜慮、四無量、四無色定？",
        "from": "T07n0220_532:0733c24_11",
        "context_with_next_sentence": true
    },
    {
        "source_sentence": "云何當學四念住乃至八聖道支？",
        "from": "T07n0220_532:0733c25_12",
        "context_with_next_sentence": true
    },
    {
        "source_sentence": "云何當學內空乃至無性自性空？",
        "from": "T07n0220_532:0733c25_13",
        "context_with_next_sentence": true
    },
    {
        "source_sentence": "云何當學真如乃至不思議界？",
        "from": "T07n0220_532:0733c26_14",
        "context_with_next_sentence": true
    },
    {
        "source_sentence": "云何當學苦、集、滅、道聖諦？",
        "from": "T07n0220_532:0733c27_15",
        "context_with_next_sentence": true
    },
    {
        "source_sentence": "云何當學空、無相、無願解脫門？",
        "from": "T07n0220_532:0733c28_0",
        "context_with_next_sentence": true
    },
    {
        "source_sentence": "云何當學八解脫乃至十遍處？",
        "from": "T07n0220_532:0733c28_1",
        "context_with_next_sentence": true
    },
    {
        "source_sentence": "云何當學極喜地乃至法雲地？",
        "from": "T07n0220_532:0733c29_2",
        "context_with_next_sentence": true
    },
    {
        "source_sentence": "云何當學陀羅尼門、三摩地門？",
        "from": "T07n0220_532:0734a01_3",
        "context_with_next_sentence": true
    },
    {
        "source_sentence": "云何當學五眼、六神通？",
        "from": "T07n0220_532:0734a01_4",
        "context_with_next_sentence": true
    },
    {
        "source_sentence": "云何當學如來十力乃至十八佛不共法？",
        "from": "T07n0220_532:0734a02_5",
        "context_with_next_sentence": true
    },
    {
        "source_sentence": "云何當學大慈、大悲、大喜、大捨？",
        "from": "T07n0220_532:0734a03_6",
        "context_with_next_sentence": true
    },
    {
        "source_sentence": "云何當學無忘失法、恒住捨性？",
        "from": "T07n0220_532:0734a04_0",
        "context_with_next_sentence": true
    },
    {
        "source_sentence": "云何當學一切智、道相智、一切相智？",
        "from": "T07n0220_532:0734a04_1",
        "context_with_next_sentence": true
    },
    {
        "source_sentence": "云何當學成滿三十二相、八十隨好？",
        "from": "T07n0220_532:0734a05_2",
        "context_with_next_sentence": true
    },
    {
        "source_sentence": "云何當學生剎帝利大族乃至居士大族？",
        "from": "T07n0220_532:0734a06_3",
        "context_with_next_sentence": true
    },
    {
        "source_sentence": "云何當學生四大王眾天乃至他化自在天？",
        "from": "T07n0220_532:0734a07_4",
        "context_with_next_sentence": true
    },
    {
        "source_sentence": "云何當學生梵眾天乃至廣果天？",
        "from": "T07n0220_532:0734a08_5",
        "context_with_next_sentence": true
    },
    {
        "source_sentence": "云何當學生無想有情天法而不樂生彼？",
        "from": "T07n0220_532:0734a09_6",
        "context_with_next_sentence": true
    },
    {
        "source_sentence": "云何當學生淨居天法而不樂生彼？",
        "from": "T07n0220_532:0734a10_0",
        "context_with_next_sentence": true
    },
    {
        "source_sentence": "云何當學生空無邊處天乃至非想非非想處天法而不樂生彼？",
        "from": "T07n0220_532:0734a10_1",
        "context_with_next_sentence": true
    },
    {
        "source_sentence": "云何當學初發菩提心乃至第十發菩提心？",
        "from": "T07n0220_532:0734a12_2",
        "context_with_next_sentence": true
    },
    {
        "source_sentence": "云何當學趣入菩薩正性離生？",
        "from": "T07n0220_532:0734a13_3",
        "context_with_next_sentence": true
    },
    {
        "source_sentence": "云何當學一切聲聞及獨覺地而不作證？",
        "from": "T07n0220_532:0734a14_4",
        "context_with_next_sentence": true
    },
    {
        "source_sentence": "云何當學成熟有情、嚴淨佛土？",
        "from": "T07n0220_532:0734a15_5",
        "context_with_next_sentence": true
    },
    {
        "source_sentence": "云何當學諸陀羅尼及無礙辯？",
        "from": "T07n0220_532:0734a15_6",
        "context_with_next_sentence": true
    },
    {
        "source_sentence": "云何當學一切菩薩摩訶薩道及佛無上正等菩提？",
        "from": "T07n0220_532:0734a16_7",
        "context_with_next_sentence": true
    },
    {
        "source_sentence": "如是學已，知一切法一切種相，便能證得一切智智。",
        "from": "T07n0220_532:0734a17_8",
        "context_with_next_sentence": true
    },
    {
        "source_sentence": "「復次，世尊！",
        "from": "T07n0220_532:0734a19_9",
        "context_with_next_sentence": true
    },
    {
        "source_sentence": "非法界中有如是等種種分別，將無菩薩摩訶薩眾，由此分別，行於顛倒無戲論中起諸戲論。",
        "from": "T07n0220_532:0734a19_10",
        "context_with_next_sentence": true
    },
    {
        "source_sentence": "何以故？",
        "from": "T07n0220_532:0734a21_11",
        "context_with_next_sentence": true
    },
    {
        "source_sentence": "真法界中都無分別戲論事故。",
        "from": "T07n0220_532:0734a21_12",
        "context_with_next_sentence": true
    },
    {
        "source_sentence": "「復次，世尊！",
        "from": "T07n0220_532:0734a22_13",
        "context_with_next_sentence": true
    },
    {
        "source_sentence": "法界非色、受、想、行、識，亦不離色、受、想、行、識，色乃至識即是法界，法界即是色乃至識，廣說乃至法界非有為、無為法，亦不離有為、無為法，有為、無為法即是法界，法界即是有為、無為法。」",
        "from": "T07n0220_532:0734a22_14",
        "context_with_next_sentence": true
    },
    {
        "source_sentence": "佛告善現：「如是！",
        "from": "T07n0220_532:0734a26_15",
        "context_with_next_sentence": true
    },
    {
        "source_sentence": "如是！",
        "from": "T07n0220_532:0734a27_16",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_532:0734a27_17",
        "context_with_next_sentence": true
    },
    {
        "source_sentence": "真法界中無一切種分別戲論，法界非色、受、想、行、識，亦不離色、受、想、行識，法界即色、受、想、行、識，色、受、想、行、識即法界，廣說乃至法界非有為、無為法，亦不離有為、無為法，法界即有為、無為法，有為、無為法即法界。",
        "from": "T07n0220_532:0734a27_18",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_532:0734b03_19",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多時，若見有法離法界者，便非正趣所求無上正等菩提。",
        "from": "T07n0220_532:0734b03_20",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_532:0734b05_21",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多時，不見諸法離真法界。",
        "from": "T07n0220_532:0734b05_22",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_532:0734b07_0",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多時，知一切法即真法界，方便善巧無名相法，為諸有情寄名相說，謂此是色、受、想、行、識，此是眼處乃至意處，此是色處乃至法處，此是眼界乃至意界，此是色界乃至法界，此是眼識界乃至意識界，此是眼觸乃至意觸，此是眼觸為緣所生諸受乃至意觸為緣所生諸受，此是地界乃至識界，此是因緣乃至增上緣，此是從緣所生諸法，此是無明乃至老死，此是善法、非善法，此是有漏法、無漏法，此是世間法、出世間法，此是有為法、無為法，此是布施乃至般若波羅蜜多，廣說乃至此是無上正等菩提。",
        "from": "T07n0220_532:0734b07_1",
        "context_with_next_sentence": true
    },
    {
        "source_sentence": "「如工幻師或彼弟子，執持少物於眾人前，幻作種種異類色像，謂或幻作男女、大小；或復幻作象、馬、牛、羊、駝、驢、鷄等種種禽獸；或復幻作城邑、聚落、園林、池沼，種種莊嚴甚可愛樂；或復幻作衣服、飲食、房舍、臥具、華香、瓔珞、種種珍奇、財穀、庫藏；或復幻作無量種類伎樂、俳優令無量人歡娛受樂；或復幻作種種形相令行布施、或令持戒、或令修忍、或令精進、或令習定、或令學慧；或復現生剎帝利大族乃至居士大族；或復幻作諸山、大海、妙高山王、輪圍山等；或復現生四大王眾天乃至非想非非想處天；或復現作預流、一來、不還、阿羅漢、獨覺；或復現作菩薩摩訶薩，從初發心修行布施乃至般若波羅蜜多，修行四靜慮、四無量、四無色定，修行四念住乃至八聖道支，修行空、無相、無願解脫門，學住內空乃至無性自性空，學住真如乃至不思議界，學住苦、集、滅、道聖諦，趣入菩薩正性離生，修行極喜地乃至法雲地，引發種種殊勝神通，放大光明照諸世界，嚴淨佛土、成熟有情，遊戲一切靜慮、解脫、等持、等至，修行種種諸佛功德；或復幻作如來形像，具三十二大丈夫相，八十隨好圓滿莊嚴，成就十力、四無所畏、四無礙解、十八佛不共法、大慈、大悲、大喜、大捨及餘無量無邊功德。",
        "from": "T07n0220_532:0734b19_2",
        "context_with_next_sentence": true
    },
    {
        "source_sentence": "「如是幻師或彼弟子，為惑他故在眾人前，幻作此等諸幻化事。",
        "from": "T07n0220_532:0734c14_3",
        "context_with_next_sentence": true
    },
    {
        "source_sentence": "其中無智男女大小見是事已，咸驚歎言：『奇哉！",
        "from": "T07n0220_532:0734c16_4",
        "context_with_next_sentence": true
    },
    {
        "source_sentence": "此人善學眾伎，能作種種甚希有事，乃至能作如來之身相好莊嚴，具諸功德，自顯伎能。』",
        "from": "T07n0220_532:0734c17_5",
        "context_with_next_sentence": true
    },
    {
        "source_sentence": "其中有智見此事已，作是思惟：『甚為神異，如何此人能現是事？",
        "from": "T07n0220_532:0734c19_6",
        "context_with_next_sentence": true
    },
    {
        "source_sentence": "其中雖無實法可得，而令眾人迷謬歡樂，於無實物起實物想。』",
        "from": "T07n0220_532:0734c20_7",
        "context_with_next_sentence": true
    },
    {
        "source_sentence": "唯有智者了達皆空，雖有見聞而無執著。",
        "from": "T07n0220_532:0734c21_8",
        "context_with_next_sentence": true
    },
    {
        "source_sentence": "「諸菩薩摩訶薩亦復如是，行深般若波羅蜜多，雖不見法界離諸法有，亦不見諸法離法界有，不見有情及彼施設實有可得，而能發生方便善巧，自修行六波羅蜜多，亦勸他修行六波羅蜜多，無倒稱揚修行六波羅蜜多法，歡喜讚歎修行六波羅蜜多者；廣說乃至自圓滿一切相智，亦勸他圓滿一切相智，無倒稱揚圓滿一切相智法，歡喜讚歎圓滿一切相智者；自圓滿三十二相、八十隨好，亦勸他圓滿三十二相、八十隨好，無倒稱揚圓滿三十二相、八十隨好法，歡喜讚歎圓滿三十二相、八十隨好者。",
        "from": "T07n0220_532:0734c22_9",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_532:0735a05_10",
        "context_with_next_sentence": true
    },
    {
        "source_sentence": "若真法界，初、中、後際有差別者，則諸菩薩摩訶薩行深般若波羅蜜多時，不能施設方便善巧，為諸有情說真法界，嚴淨佛土、成熟有情，修諸菩薩摩訶薩行，證得無上正等菩提，轉妙法輪度有情眾。",
        "from": "T07n0220_532:0735a05_11",
        "context_with_next_sentence": true
    },
    {
        "source_sentence": "以真法界，初、中、後際常無差別，是故菩薩摩訶薩行深般若波羅蜜多時，施設種種方便善巧，為諸有情說真法界，嚴淨佛土、成熟有情，修諸菩薩摩訶薩行，證得無上正等菩提，轉妙法輪度有情眾。」",
        "from": "T07n0220_532:0735a10_0",
        "context_with_next_sentence": true
    },
    {
        "source_sentence": "大般若波羅蜜多經卷第五百三十二",
        "from": "T07n0220_532:0735a15_0",
        "context_with_next_sentence": false
    }
]