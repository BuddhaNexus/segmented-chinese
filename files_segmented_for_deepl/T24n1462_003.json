[
    {
        "source_sentence": "善見律毘婆沙卷第三",
        "from": "T24n1462_003:0689b14_0",
        "context_with_next_sentence": true
    },
    {
        "source_sentence": "蕭齊外國三藏僧伽跋陀羅譯",
        "from": "T24n1462_003:0689b16_0",
        "context_with_next_sentence": true
    },
    {
        "source_sentence": "「為諸人民說《無始界經》，復一日為眾說《火聚經》。",
        "from": "T24n1462_003:0689b17_0",
        "context_with_next_sentence": true
    },
    {
        "source_sentence": "如是展轉乃至七日，八千五百人皆得道果。",
        "from": "T24n1462_003:0689b18_1",
        "context_with_next_sentence": true
    },
    {
        "source_sentence": "佛法於此園中光明流布，以是即名為光明園也。",
        "from": "T24n1462_003:0689b19_2",
        "context_with_next_sentence": true
    },
    {
        "source_sentence": "七日已後，諸大德往王宮，說《不懈怠經》已，往支帝耶山。",
        "from": "T24n1462_003:0689b20_3",
        "context_with_next_sentence": true
    },
    {
        "source_sentence": "「是時大王，與諸臣共論：『此諸比丘教化我等，極令堅固。",
        "from": "T24n1462_003:0689b21_4",
        "context_with_next_sentence": true
    },
    {
        "source_sentence": "諸大德為已去未？』",
        "from": "T24n1462_003:0689b23_5",
        "context_with_next_sentence": true
    },
    {
        "source_sentence": "諸臣答王：『諸眾僧自來今去，亦當不白大王。』",
        "from": "T24n1462_003:0689b23_6",
        "context_with_next_sentence": true
    },
    {
        "source_sentence": "於是王與二夫人共乘寶車，千乘萬騎圍遶馳奔，逐諸眾僧，到於支帝耶山。",
        "from": "T24n1462_003:0689b24_7",
        "context_with_next_sentence": true
    },
    {
        "source_sentence": "到已，置諸從眾，王自往到諸大德所，王大疲勞氣力噓吸。",
        "from": "T24n1462_003:0689b26_8",
        "context_with_next_sentence": true
    },
    {
        "source_sentence": "摩哂陀問大王：『何以如此喘息？』",
        "from": "T24n1462_003:0689b27_9",
        "context_with_next_sentence": true
    },
    {
        "source_sentence": "王即答言：『諸大德已教授我等，悉令堅固，我欲知諸大德去時？』",
        "from": "T24n1462_003:0689b28_10",
        "context_with_next_sentence": true
    },
    {
        "source_sentence": "答言：『我等不去，為欲前三月夏安居。』",
        "from": "T24n1462_003:0689c01_11",
        "context_with_next_sentence": true
    },
    {
        "source_sentence": "王問：『三月夏安居為是何等？』",
        "from": "T24n1462_003:0689c02_12",
        "context_with_next_sentence": true
    },
    {
        "source_sentence": "答言：『沙門法應三月安居。",
        "from": "T24n1462_003:0689c03_13",
        "context_with_next_sentence": true
    },
    {
        "source_sentence": "王當自知，我等無住處，又期日在近。』",
        "from": "T24n1462_003:0689c04_14",
        "context_with_next_sentence": true
    },
    {
        "source_sentence": "「時有大臣，名阿栗抽，兄弟五十五人立在王邊，即白大王：『我等欲隨諸大德出家。』",
        "from": "T24n1462_003:0689c04_15",
        "context_with_next_sentence": true
    },
    {
        "source_sentence": "王答：『善哉！",
        "from": "T24n1462_003:0689c06_16",
        "context_with_next_sentence": true
    },
    {
        "source_sentence": "聽汝等出家。』",
        "from": "T24n1462_003:0689c07_17",
        "context_with_next_sentence": true
    },
    {
        "source_sentence": "聽已，往到摩哂陀所，即度為沙門，髮未落地即得羅漢。",
        "from": "T24n1462_003:0689c07_18",
        "context_with_next_sentence": true
    },
    {
        "source_sentence": "王：『於迦那迦庭前，造作六十八房。』",
        "from": "T24n1462_003:0689c08_19",
        "context_with_next_sentence": true
    },
    {
        "source_sentence": "語已，王即還國。",
        "from": "T24n1462_003:0689c09_20",
        "context_with_next_sentence": true
    },
    {
        "source_sentence": "摩哂陀復教化王兄弟十人，極令堅固信心佛法。",
        "from": "T24n1462_003:0689c10_21",
        "context_with_next_sentence": true
    },
    {
        "source_sentence": "諸比丘於支帝耶山迦那迦房中三月夏坐。",
        "from": "T24n1462_003:0689c11_22",
        "context_with_next_sentence": true
    },
    {
        "source_sentence": "爾時，便有六十六人得羅漢。",
        "from": "T24n1462_003:0689c12_23",
        "context_with_next_sentence": true
    },
    {
        "source_sentence": "「於是諸比丘，夏三月後，到七月十五日，自恣白王：『夏訖，住此已久，曠絕師久，今欲還閻浮地問訊我師。』",
        "from": "T24n1462_003:0689c13_0",
        "context_with_next_sentence": true
    },
    {
        "source_sentence": "王即答言：『我用四事，供養法師，復有餘人，因依法師得三歸五戒。",
        "from": "T24n1462_003:0689c15_1",
        "context_with_next_sentence": true
    },
    {
        "source_sentence": "今諸大德何故愁憂？』",
        "from": "T24n1462_003:0689c17_2",
        "context_with_next_sentence": true
    },
    {
        "source_sentence": "大德答言：『先依師目下住，朝夕供養禮拜。",
        "from": "T24n1462_003:0689c17_3",
        "context_with_next_sentence": true
    },
    {
        "source_sentence": "今此間無師，以是愁憂。』",
        "from": "T24n1462_003:0689c18_4",
        "context_with_next_sentence": true
    },
    {
        "source_sentence": "王言：『諸大德！",
        "from": "T24n1462_003:0689c19_5",
        "context_with_next_sentence": true
    },
    {
        "source_sentence": "先云佛已涅槃，今故言有師？』",
        "from": "T24n1462_003:0689c19_6",
        "context_with_next_sentence": true
    },
    {
        "source_sentence": "諸大德答言：『佛雖入涅槃，舍利猶在。』",
        "from": "T24n1462_003:0689c20_7",
        "context_with_next_sentence": true
    },
    {
        "source_sentence": "王言：『我已知諸大德意欲令我起塔，若如是者，願諸大德，為度量好處。』",
        "from": "T24n1462_003:0689c21_0",
        "context_with_next_sentence": true
    },
    {
        "source_sentence": "王復念言：『地處可得，舍利云何得也？』",
        "from": "T24n1462_003:0689c22_1",
        "context_with_next_sentence": true
    },
    {
        "source_sentence": "摩哂陀答言：『王自與沙彌脩摩那共度量之。』",
        "from": "T24n1462_003:0689c23_2",
        "context_with_next_sentence": true
    },
    {
        "source_sentence": "王答言：『善哉！』",
        "from": "T24n1462_003:0689c24_3",
        "context_with_next_sentence": true
    },
    {
        "source_sentence": "於是大王，即到沙彌脩摩那所問言：『大德！",
        "from": "T24n1462_003:0689c24_4",
        "context_with_next_sentence": true
    },
    {
        "source_sentence": "我今云何得如來舍利也？』",
        "from": "T24n1462_003:0689c25_5",
        "context_with_next_sentence": true
    },
    {
        "source_sentence": "脩摩那答言：『善哉！",
        "from": "T24n1462_003:0689c26_6",
        "context_with_next_sentence": true
    },
    {
        "source_sentence": "大王，但當淨治道路，掃灑清淨，竪諸幢幡、散華燒香，種種莊嚴，王與眷屬俱受八戒，以一切妓樂及王所乘象，以瓔珞莊嚴，上張白傘，象正向摩訶那伽園林山中，可得如來舍利。』",
        "from": "T24n1462_003:0689c26_7",
        "context_with_next_sentence": true
    },
    {
        "source_sentence": "王即答言：『善哉，善哉！』",
        "from": "T24n1462_003:0690a03_8",
        "context_with_next_sentence": true
    },
    {
        "source_sentence": "即受教勅。",
        "from": "T24n1462_003:0690a03_9",
        "context_with_next_sentence": true
    },
    {
        "source_sentence": "「諸大德即往至支帝耶山。",
        "from": "T24n1462_003:0690a03_10",
        "context_with_next_sentence": true
    },
    {
        "source_sentence": "到已，摩哂陀語沙彌言：『脩摩那善來，脩摩那，汝今往至閻浮利地，向汝祖父阿育王，具宣我意，作如是語：「大王知識，師子國王天愛帝須，已信心佛法，今欲起塔，大王有舍利，願時賜與。」",
        "from": "T24n1462_003:0690a04_11",
        "context_with_next_sentence": true
    },
    {
        "source_sentence": "得大王舍利已，汝可更往忉利天宮向帝釋言：「帝釋有二舍利，一者右牙，留帝釋供養，二者右缺盆骨，必付汝來。」",
        "from": "T24n1462_003:0690a08_12",
        "context_with_next_sentence": true
    },
    {
        "source_sentence": "復問帝釋：「先言侍從俱往師子國，而今云何晏然不來？」』",
        "from": "T24n1462_003:0690a11_13",
        "context_with_next_sentence": true
    },
    {
        "source_sentence": "脩摩那答言：『善哉！』",
        "from": "T24n1462_003:0690a12_14",
        "context_with_next_sentence": true
    },
    {
        "source_sentence": "受勅已，即取袈裟，執持鉢器飛騰虛空，須臾往到閻浮利地波咤利弗國城門而下，往至王所而白王言：『摩哂陀故遣我來。』",
        "from": "T24n1462_003:0690a13_15",
        "context_with_next_sentence": true
    },
    {
        "source_sentence": "王聞是已，歡喜踊躍，王即受取沙彌鉢已，以塗香塗鉢，即開七寶函，自取舍利滿鉢，白光猶如真珠，以授與沙彌。",
        "from": "T24n1462_003:0690a16_16",
        "context_with_next_sentence": true
    },
    {
        "source_sentence": "「沙彌取已，復往天帝釋宮。",
        "from": "T24n1462_003:0690a18_17",
        "context_with_next_sentence": true
    },
    {
        "source_sentence": "帝釋見沙彌已，白言：『大德脩摩那！",
        "from": "T24n1462_003:0690a19_18",
        "context_with_next_sentence": true
    },
    {
        "source_sentence": "何因緣故而來至此？』",
        "from": "T24n1462_003:0690a20_19",
        "context_with_next_sentence": true
    },
    {
        "source_sentence": "沙彌答言：『天王先已遣諸大德至師子國，而天王至今不去。』",
        "from": "T24n1462_003:0690a20_20",
        "context_with_next_sentence": true
    },
    {
        "source_sentence": "帝釋答言：『我去何所作耶？』",
        "from": "T24n1462_003:0690a22_21",
        "context_with_next_sentence": true
    },
    {
        "source_sentence": "沙彌問帝釋：『帝釋有二舍利，一者右牙，留此；二者右缺盆骨，與我供養。』",
        "from": "T24n1462_003:0690a22_22",
        "context_with_next_sentence": true
    },
    {
        "source_sentence": "帝釋答言：『善哉！",
        "from": "T24n1462_003:0690a24_23",
        "context_with_next_sentence": true
    },
    {
        "source_sentence": "善哉！』",
        "from": "T24n1462_003:0690a24_24",
        "context_with_next_sentence": true
    },
    {
        "source_sentence": "即取戶[門@龠]開七寶塔，塔縱廣一由旬，即取舍利授與脩摩那。",
        "from": "T24n1462_003:0690a25_0",
        "context_with_next_sentence": true
    },
    {
        "source_sentence": "「脩摩那受已，下到支帝耶山，其名曰摩哂陀欝地臾欝帝臾跋陀沙參婆樓等。",
        "from": "T24n1462_003:0690a26_1",
        "context_with_next_sentence": true
    },
    {
        "source_sentence": "即取阿育王舍利，置支帝耶山，餘缺盆骨，晡時齎往摩訶那園林。",
        "from": "T24n1462_003:0690a28_2",
        "context_with_next_sentence": true
    },
    {
        "source_sentence": "沙彌先所勅令，平治道路等，諸事悉已備辦。",
        "from": "T24n1462_003:0690a29_3",
        "context_with_next_sentence": true
    },
    {
        "source_sentence": "王即乘象，手捉白傘覆舍利上，到支帝耶山。",
        "from": "T24n1462_003:0690b01_4",
        "context_with_next_sentence": true
    },
    {
        "source_sentence": "王自念言：『此是如來舍利，象自伏地，白傘自下，令如來舍利住我頭上。』",
        "from": "T24n1462_003:0690b02_5",
        "context_with_next_sentence": true
    },
    {
        "source_sentence": "王念未竟，象自伏地，白傘自下，時舍利函即上頂上。",
        "from": "T24n1462_003:0690b04_6",
        "context_with_next_sentence": true
    },
    {
        "source_sentence": "王作語時，王舉體怡悅，如得甘露味，即問大德：『大德！",
        "from": "T24n1462_003:0690b05_7",
        "context_with_next_sentence": true
    },
    {
        "source_sentence": "舍利在我頂上，今當云何？』",
        "from": "T24n1462_003:0690b07_8",
        "context_with_next_sentence": true
    },
    {
        "source_sentence": "大德答言：『置象頭上。』",
        "from": "T24n1462_003:0690b07_9",
        "context_with_next_sentence": true
    },
    {
        "source_sentence": "於是大王，即以舍利函置象頂上。",
        "from": "T24n1462_003:0690b08_10",
        "context_with_next_sentence": true
    },
    {
        "source_sentence": "象得舍利發歡喜心，即以音聲供養舍利。",
        "from": "T24n1462_003:0690b09_0",
        "context_with_next_sentence": true
    },
    {
        "source_sentence": "是時虛空興雲澍雨，隨應眾生，大地震動乃至水際，天龍鬼神，見佛舍利已至邊地，心中歡喜，而說偈言：「『如來真舍利，　　從忉利天下，　　猶如盛滿月，　　來化於邊地，　　正住象頂上，　　以音樂供養。』",
        "from": "T24n1462_003:0690b10_0",
        "context_with_next_sentence": true
    },
    {
        "source_sentence": "「是時作眾伎樂，圍遶大象供養殊勝，非可具宣。",
        "from": "T24n1462_003:0690b16_0",
        "context_with_next_sentence": true
    },
    {
        "source_sentence": "象面向西而縮行至東，到城門即入城內，城內人民供養恭敬。",
        "from": "T24n1462_003:0690b17_1",
        "context_with_next_sentence": true
    },
    {
        "source_sentence": "從南門出，遶取塔園西邊，到波醯闍已，迴取塔園，於塔園中。",
        "from": "T24n1462_003:0690b18_2",
        "context_with_next_sentence": true
    },
    {
        "source_sentence": "往昔三佛舍利，皆在塔園。",
        "from": "T24n1462_003:0690b20_3",
        "context_with_next_sentence": true
    },
    {
        "source_sentence": "「往昔師子國，名塸闍洲，國名無畏，王亦名無畏。",
        "from": "T24n1462_003:0690b20_4",
        "context_with_next_sentence": true
    },
    {
        "source_sentence": "支帝耶山，名提婆鳩咤。",
        "from": "T24n1462_003:0690b22_0",
        "context_with_next_sentence": true
    },
    {
        "source_sentence": "是時塔園，名波利耶園。",
        "from": "T24n1462_003:0690b22_1",
        "context_with_next_sentence": true
    },
    {
        "source_sentence": "爾時鳩留孫佛出於世間，鳩留孫佛聲聞，名摩訶提婆，與千比丘俱，到提婆鳩咤而住，亦如摩哂陀住支帝耶山。",
        "from": "T24n1462_003:0690b23_2",
        "context_with_next_sentence": true
    },
    {
        "source_sentence": "爾時塸闍洲中眾生，染著苦惱。",
        "from": "T24n1462_003:0690b25_3",
        "context_with_next_sentence": true
    },
    {
        "source_sentence": "鳩留孫佛，以天眼觀看眾生如此苦惱，佛即與七萬比丘俱，行到塸闍洲，滅諸疾病。",
        "from": "T24n1462_003:0690b26_4",
        "context_with_next_sentence": true
    },
    {
        "source_sentence": "疾病滅已，如來為國人說法，八萬四千人皆得道果，如來即以漉水瓶置與國中。",
        "from": "T24n1462_003:0690b28_5",
        "context_with_next_sentence": true
    },
    {
        "source_sentence": "於時如來迴還本國，人民起塔，以漉水瓶安置塔裏，名為波利耶園摩訶提婆，散華供養，於是人民住在國中。",
        "from": "T24n1462_003:0690c01_6",
        "context_with_next_sentence": true
    },
    {
        "source_sentence": "「拘那含牟尼佛時，師子洲名婆羅洲，國名跋闍摩，王名沙滅地，支帝耶山，名金頂山。",
        "from": "T24n1462_003:0690c04_7",
        "context_with_next_sentence": true
    },
    {
        "source_sentence": "是時婆羅國大荒，一切飢儉，生大苦惱。",
        "from": "T24n1462_003:0690c06_8",
        "context_with_next_sentence": true
    },
    {
        "source_sentence": "拘那含牟尼佛，以天眼觀看世間，而見婆羅洲，如來即與比丘千人俱到洲中，以佛神通使天降雨，以時五穀豐熟，佛為國中人民說法，八萬四千人皆得道果。",
        "from": "T24n1462_003:0690c07_9",
        "context_with_next_sentence": true
    },
    {
        "source_sentence": "佛留一比丘，名須摩那，與千比丘眾圍遶而住，復留腰繩。",
        "from": "T24n1462_003:0690c11_10",
        "context_with_next_sentence": true
    },
    {
        "source_sentence": "爾時如來，與諸大眾而共還國。",
        "from": "T24n1462_003:0690c12_11",
        "context_with_next_sentence": true
    },
    {
        "source_sentence": "人民起塔，以繩置塔裏供養。",
        "from": "T24n1462_003:0690c13_12",
        "context_with_next_sentence": true
    },
    {
        "source_sentence": "「迦葉佛時，師子洲名慢陀，國名毘沙羅，王名支衍多，支帝耶山，名修婆鳩咤。",
        "from": "T24n1462_003:0690c14_0",
        "context_with_next_sentence": true
    },
    {
        "source_sentence": "爾時慢陀洲生大鬪諍，又多眾生，染著苦惱。",
        "from": "T24n1462_003:0690c15_1",
        "context_with_next_sentence": true
    },
    {
        "source_sentence": "如來以天眼觀看世間，見慢陀洲有大苦惱，如來與二萬比丘俱到此洲，以佛神力滅除鬪諍，佛為國中一切人民說微妙法，八萬四千人皆得道迹。",
        "from": "T24n1462_003:0690c16_2",
        "context_with_next_sentence": true
    },
    {
        "source_sentence": "佛置一比丘，名薩婆難陀，與千比丘俱，佛留洗浴衣。",
        "from": "T24n1462_003:0690c20_3",
        "context_with_next_sentence": true
    },
    {
        "source_sentence": "國王人民即起大塔，以佛浴衣置塔裏供養，如是塔園展轉名字。",
        "from": "T24n1462_003:0690c21_4",
        "context_with_next_sentence": true
    },
    {
        "source_sentence": "往昔三佛，皆以所用留與起塔如是。",
        "from": "T24n1462_003:0690c23_5",
        "context_with_next_sentence": true
    },
    {
        "source_sentence": "三界無常，止餘空地，天人於故塔基處，悉種棘刺。",
        "from": "T24n1462_003:0690c24_6",
        "context_with_next_sentence": true
    },
    {
        "source_sentence": "何以故？",
        "from": "T24n1462_003:0690c25_7",
        "context_with_next_sentence": true
    },
    {
        "source_sentence": "斷於穢惡故。",
        "from": "T24n1462_003:0690c25_8",
        "context_with_next_sentence": true
    },
    {
        "source_sentence": "「是時大象戴舍利，自然往至故塔園基處，王與人民，即斫伐棘刺，平治如掌。",
        "from": "T24n1462_003:0691a01_0",
        "context_with_next_sentence": true
    },
    {
        "source_sentence": "象到故塔基北，於菩提樹處，向塔而住。",
        "from": "T24n1462_003:0691a02_1",
        "context_with_next_sentence": true
    },
    {
        "source_sentence": "王欲下舍利，象不與。",
        "from": "T24n1462_003:0691a03_2",
        "context_with_next_sentence": true
    },
    {
        "source_sentence": "王復問摩哂陀：『大德！",
        "from": "T24n1462_003:0691a04_3",
        "context_with_next_sentence": true
    },
    {
        "source_sentence": "云何得下？』",
        "from": "T24n1462_003:0691a04_4",
        "context_with_next_sentence": true
    },
    {
        "source_sentence": "摩哂陀答言：『不可得下。",
        "from": "T24n1462_003:0691a05_5",
        "context_with_next_sentence": true
    },
    {
        "source_sentence": "王當先起基與象頂等，乃可得下。』",
        "from": "T24n1462_003:0691a05_6",
        "context_with_next_sentence": true
    },
    {
        "source_sentence": "於是大眾怱怱共輦土壁，三四日中，象猶頂戴舍利而立。",
        "from": "T24n1462_003:0691a06_7",
        "context_with_next_sentence": true
    },
    {
        "source_sentence": "王作基已，復白大德：『塔形云何？』",
        "from": "T24n1462_003:0691a07_8",
        "context_with_next_sentence": true
    },
    {
        "source_sentence": "摩哂陀答言：『猶如積稻聚。』",
        "from": "T24n1462_003:0691a08_9",
        "context_with_next_sentence": true
    },
    {
        "source_sentence": "王答：『善哉！』",
        "from": "T24n1462_003:0691a09_10",
        "context_with_next_sentence": true
    },
    {
        "source_sentence": "於塔基上起一小塔，王作種種供養，欲下舍利，舉國人民，華香妓樂來觀舍利。",
        "from": "T24n1462_003:0691a09_11",
        "context_with_next_sentence": true
    },
    {
        "source_sentence": "「爾時大眾集已，舍利即從象頂上昇虛空，高七多羅樹，現種種神變，五色玄黃，或時出水，或時出火，或復俱出，猶如世尊在世於揵咤菴羅樹神力無異，此非摩哂陀及天人神力。",
        "from": "T24n1462_003:0691a11_12",
        "context_with_next_sentence": true
    },
    {
        "source_sentence": "何以故？",
        "from": "T24n1462_003:0691a15_13",
        "context_with_next_sentence": true
    },
    {
        "source_sentence": "往昔如來在世之時，遺勅舍利：『若我滅度後，往師子國，到塔園時，作種種神力。』",
        "from": "T24n1462_003:0691a15_14",
        "context_with_next_sentence": true
    },
    {
        "source_sentence": "如來已勅，今故現耳。」",
        "from": "T24n1462_003:0691a17_15",
        "context_with_next_sentence": true
    },
    {
        "source_sentence": "法師言：「今說往昔偈言：「佛不可思議，　　法亦不思議，　若有信心者，　　功德不可思。」",
        "from": "T24n1462_003:0691a18_16",
        "context_with_next_sentence": true
    },
    {
        "source_sentence": "「於此師子洲，釋迦如來已三到往。",
        "from": "T24n1462_003:0691a21_0",
        "context_with_next_sentence": true
    },
    {
        "source_sentence": "第一往者，教化夜叉已，即便勅言：『若我涅槃後，我舍利留住於此。』",
        "from": "T24n1462_003:0691a21_1",
        "context_with_next_sentence": true
    },
    {
        "source_sentence": "第二往者，教化舅妹子生龍王。",
        "from": "T24n1462_003:0691a23_2",
        "context_with_next_sentence": true
    },
    {
        "source_sentence": "此前二到，如來獨往。",
        "from": "T24n1462_003:0691a24_3",
        "context_with_next_sentence": true
    },
    {
        "source_sentence": "第三往者，有百比丘圍遶，到已，摩訶支帝耶處、塔園處、菩提處、至東伽那地伽婆毘根那羅尼處，如來而入三昧。",
        "from": "T24n1462_003:0691a24_4",
        "context_with_next_sentence": true
    },
    {
        "source_sentence": "如來涅槃後，舍利最後第四往時，作神力出水，於國土中一切人民，悉被水灑除人飢渴。",
        "from": "T24n1462_003:0691a27_5",
        "context_with_next_sentence": true
    },
    {
        "source_sentence": "「是時舍利，從虛空中下，大眾即見下王頂上而便停住。",
        "from": "T24n1462_003:0691a29_6",
        "context_with_next_sentence": true
    },
    {
        "source_sentence": "王得舍利下已，而自念言：『我今得人身者，有誠實也。』",
        "from": "T24n1462_003:0691b01_7",
        "context_with_next_sentence": true
    },
    {
        "source_sentence": "即大供養，仍取舍利安置塔中，大地六種震動。",
        "from": "T24n1462_003:0691b02_8",
        "context_with_next_sentence": true
    },
    {
        "source_sentence": "是時王弟，名曰無畏，即與千人俱共出家，國中五百童子復共出家，國內五百五人童子又復出家，如是增益，乃至三萬人出家。",
        "from": "T24n1462_003:0691b04_0",
        "context_with_next_sentence": true
    },
    {
        "source_sentence": "爾時建立塔竟，大王夫人乃與王妹，天、龍、夜叉、乾闥婆，各各供養。",
        "from": "T24n1462_003:0691b07_0",
        "context_with_next_sentence": true
    },
    {
        "source_sentence": "供養已竟，摩哂陀即還摩伽園。",
        "from": "T24n1462_003:0691b08_1",
        "context_with_next_sentence": true
    },
    {
        "source_sentence": "到已，是時阿[少/兔]羅欲出家，即白王言。",
        "from": "T24n1462_003:0691b09_2",
        "context_with_next_sentence": true
    },
    {
        "source_sentence": "王聞已，心中悵然，白大德：『阿[少/兔]羅夫人今欲出家，願大德為度。』",
        "from": "T24n1462_003:0691b10_3",
        "context_with_next_sentence": true
    },
    {
        "source_sentence": "摩哂陀答言：『我等沙門，不得度女人。",
        "from": "T24n1462_003:0691b11_4",
        "context_with_next_sentence": true
    },
    {
        "source_sentence": "我今有妹，名僧伽蜜多，在波咤利弗國，可往迎來。",
        "from": "T24n1462_003:0691b12_5",
        "context_with_next_sentence": true
    },
    {
        "source_sentence": "往昔三佛菩提樹，皆來種此國，今我等師菩提樹，亦應種此間。",
        "from": "T24n1462_003:0691b13_6",
        "context_with_next_sentence": true
    },
    {
        "source_sentence": "是故大王，當遣使者到阿育王所，請比丘尼僧伽蜜多，求菩提樹來此間種。』",
        "from": "T24n1462_003:0691b15_7",
        "context_with_next_sentence": true
    },
    {
        "source_sentence": "王答：『善哉！』",
        "from": "T24n1462_003:0691b17_0",
        "context_with_next_sentence": true
    },
    {
        "source_sentence": "受教勅已，即喚諸臣共議。",
        "from": "T24n1462_003:0691b17_1",
        "context_with_next_sentence": true
    },
    {
        "source_sentence": "「王喚外甥：『汝能往閻浮利地波咤利弗國，請僧伽蜜多及取菩提樹不？』",
        "from": "T24n1462_003:0691b17_2",
        "context_with_next_sentence": true
    },
    {
        "source_sentence": "即答言：『能。』",
        "from": "T24n1462_003:0691b19_3",
        "context_with_next_sentence": true
    },
    {
        "source_sentence": "於是外甥，與王先要：『若王聽我出家者，我今當去；不者不去。』",
        "from": "T24n1462_003:0691b19_4",
        "context_with_next_sentence": true
    },
    {
        "source_sentence": "王答言：『善哉！",
        "from": "T24n1462_003:0691b21_5",
        "context_with_next_sentence": true
    },
    {
        "source_sentence": "若得僧伽蜜多比丘尼及菩提樹來者，當聽汝出家。』",
        "from": "T24n1462_003:0691b21_6",
        "context_with_next_sentence": true
    },
    {
        "source_sentence": "於是外甥，先受摩哂陀教，及受王命。",
        "from": "T24n1462_003:0691b22_7",
        "context_with_next_sentence": true
    },
    {
        "source_sentence": "受已，摩哂陀以神通力，令王外甥阿摽叉一日到閻浮俱羅渚。",
        "from": "T24n1462_003:0691b23_8",
        "context_with_next_sentence": true
    },
    {
        "source_sentence": "到已，即乘舶渡海，到波咤利弗國。",
        "from": "T24n1462_003:0691b25_9",
        "context_with_next_sentence": true
    },
    {
        "source_sentence": "是時阿[少/兔]羅夫人，與童女五百人及王宮女五百人，悉受十戒，被袈裟衣出在城外，別於城邊起立房舍住止。",
        "from": "T24n1462_003:0691b26_10",
        "context_with_next_sentence": true
    },
    {
        "source_sentence": "「阿摽叉到已，白王言：『大王兒，名摩哂陀，勅我來此，作如是言：「大王知識，天愛帝須王夫人，名阿[少/兔]羅，欲求出家，無人為度。",
        "from": "T24n1462_003:0691b28_11",
        "context_with_next_sentence": true
    },
    {
        "source_sentence": "願王，賜遣僧伽蜜多比丘尼及菩提樹。」』",
        "from": "T24n1462_003:0691c02_12",
        "context_with_next_sentence": true
    },
    {
        "source_sentence": "於是使者，宣摩哂陀勅已，往到比丘尼所白言：『大德！",
        "from": "T24n1462_003:0691c03_13",
        "context_with_next_sentence": true
    },
    {
        "source_sentence": "大德兄摩哂陀，遣我來此，教作是言：「師子國王天愛帝須夫人阿[少/兔]羅，與諸童女五百人及王宮女五百眷屬，俱欲出家，今請大德為師，願大德時來。」』",
        "from": "T24n1462_003:0691c04_14",
        "context_with_next_sentence": true
    },
    {
        "source_sentence": "「比丘尼聞兄信已，即怱怱而起，往到王所，而白王言：『大王，我兄信至，天愛王夫人及諸女人，求出家為道，請我為師，今正待我。",
        "from": "T24n1462_003:0691c08_15",
        "context_with_next_sentence": true
    },
    {
        "source_sentence": "我今欲去，白王令知。』",
        "from": "T24n1462_003:0691c11_16",
        "context_with_next_sentence": true
    },
    {
        "source_sentence": "王即答言：『我兒摩哂陀、孫子脩摩那，自去之後，我常如人斷手足無異，我久不見二人，日夜憂惱不離於心，我見汝面得適我心，汝今復去，我必死矣，汝止莫去。』",
        "from": "T24n1462_003:0691c11_17",
        "context_with_next_sentence": true
    },
    {
        "source_sentence": "僧伽蜜多答言：『大王，我兄信至重，不可得違，剎利夫人阿[少/兔]羅，復欲出家，今正待我，是故我今應當往彼。』",
        "from": "T24n1462_003:0691c15_18",
        "context_with_next_sentence": true
    },
    {
        "source_sentence": "王即答言：『若汝兄信如此，可去并菩提樹。』",
        "from": "T24n1462_003:0691c18_19",
        "context_with_next_sentence": true
    },
    {
        "source_sentence": "僧伽蜜多白王：『菩提樹在何處？』",
        "from": "T24n1462_003:0691c19_20",
        "context_with_next_sentence": true
    },
    {
        "source_sentence": "大王答言：『在阿蘭若處。』",
        "from": "T24n1462_003:0691c20_0",
        "context_with_next_sentence": true
    },
    {
        "source_sentence": "「王先有心欲取菩提樹，不可以刀斧斷，云何得取？",
        "from": "T24n1462_003:0691c20_1",
        "context_with_next_sentence": true
    },
    {
        "source_sentence": "王罔然無計，而問大臣提婆。",
        "from": "T24n1462_003:0691c21_2",
        "context_with_next_sentence": true
    },
    {
        "source_sentence": "提婆答言：『諸大德比丘應知。』",
        "from": "T24n1462_003:0691c22_3",
        "context_with_next_sentence": true
    },
    {
        "source_sentence": "王答：『善哉！",
        "from": "T24n1462_003:0691c23_4",
        "context_with_next_sentence": true
    },
    {
        "source_sentence": "為設中食。』",
        "from": "T24n1462_003:0691c23_5",
        "context_with_next_sentence": true
    },
    {
        "source_sentence": "眾僧食竟，王白諸比丘：『如來菩提樹，可往師子國不？』",
        "from": "T24n1462_003:0691c23_6",
        "context_with_next_sentence": true
    },
    {
        "source_sentence": "眾僧推目揵連子帝須，為知此事。",
        "from": "T24n1462_003:0691c24_7",
        "context_with_next_sentence": true
    },
    {
        "source_sentence": "於是目揵連子帝須答言：『菩提樹可往師子國。",
        "from": "T24n1462_003:0691c25_8",
        "context_with_next_sentence": true
    },
    {
        "source_sentence": "何以故？",
        "from": "T24n1462_003:0691c26_9",
        "context_with_next_sentence": true
    },
    {
        "source_sentence": "爾時如來在世，已有五勅。",
        "from": "T24n1462_003:0691c27_10",
        "context_with_next_sentence": true
    },
    {
        "source_sentence": "何謂為五？",
        "from": "T24n1462_003:0691c27_11",
        "context_with_next_sentence": true
    },
    {
        "source_sentence": "佛已臥床臨欲涅槃時，而作是語：「當來阿育王，取菩提樹與師子國者，使菩提樹南邊枝去，不用刀斧自然而斷，斷已來入金盆；此是一勅。",
        "from": "T24n1462_003:0691c27_12",
        "context_with_next_sentence": true
    },
    {
        "source_sentence": "若我菩提樹，是時樹即於盆中，上昇虛空而入雲住；此第二勅。",
        "from": "T24n1462_003:0692a02_13",
        "context_with_next_sentence": true
    },
    {
        "source_sentence": "若入雲已停住七日竟，自然而下，入金盆已，即便茂盛布葉結實，其葉色玄黃種種示現，不可具陳；此第三勅也。",
        "from": "T24n1462_003:0692a03_14",
        "context_with_next_sentence": true
    },
    {
        "source_sentence": "若往師子國可種，初欲種時作種種神變；此第四勅。",
        "from": "T24n1462_003:0692a06_15",
        "context_with_next_sentence": true
    },
    {
        "source_sentence": "若我舍利一斗，到師子國即現，如我在世相貌形狀，三十二大人相、八十種好，光明赫烈倍於日月；此第五勅。」』",
        "from": "T24n1462_003:0692a07_16",
        "context_with_next_sentence": true
    },
    {
        "source_sentence": "「大王聞有五勅，心大歡喜，從波咤利弗國，步至菩提樹所，多將紫磨金。",
        "from": "T24n1462_003:0692a10_17",
        "context_with_next_sentence": true
    },
    {
        "source_sentence": "是時天帝釋巧匠，名毘舍，知王心已，作鍛師立在王邊，王即喚言：『鍛師，可取此金鍛用作盆。』",
        "from": "T24n1462_003:0692a11_18",
        "context_with_next_sentence": true
    },
    {
        "source_sentence": "鍛師白王：『廣大云何？』",
        "from": "T24n1462_003:0692a14_19",
        "context_with_next_sentence": true
    },
    {
        "source_sentence": "王即答言：『此是汝業，汝自知之。』",
        "from": "T24n1462_003:0692a14_20",
        "context_with_next_sentence": true
    },
    {
        "source_sentence": "鍛師答言：『善哉！",
        "from": "T24n1462_003:0692a15_21",
        "context_with_next_sentence": true
    },
    {
        "source_sentence": "我今當作。』",
        "from": "T24n1462_003:0692a15_22",
        "context_with_next_sentence": true
    },
    {
        "source_sentence": "即便取金，以神通兩手徘徊，即成金盆，圍遶九肘，可高五肘厚八寸許，盆口團圓如象王鼻。",
        "from": "T24n1462_003:0692a16_23",
        "context_with_next_sentence": true
    },
    {
        "source_sentence": "於是阿育王部伍大眾，千乘萬騎竪諸幢幡，種種珍寶華香瓔珞妓樂莊嚴，廣三由旬長七由旬，出國圍遶而去；又將諸比丘僧，俱到菩提樹所圍遶而住。",
        "from": "T24n1462_003:0692a18_24",
        "context_with_next_sentence": true
    },
    {
        "source_sentence": "阿育大王與諸小國王千人，迎菩提樹。",
        "from": "T24n1462_003:0692a21_25",
        "context_with_next_sentence": true
    },
    {
        "source_sentence": "阿育王在中央住，諸小王等於外圍遶，於是阿育王等，仰看大樹及南面枝。",
        "from": "T24n1462_003:0692a22_26",
        "context_with_next_sentence": true
    },
    {
        "source_sentence": "「是時樹作神力故，令樹隱蔽不現，唯餘一枝形長四肘。",
        "from": "T24n1462_003:0692a24_27",
        "context_with_next_sentence": true
    },
    {
        "source_sentence": "大王見樹神力不現，即發歡喜心，今以閻浮地一切土地，及取王公服瓔珞香華種種供養，周迴八方向樹頭頂作禮，以閻浮利地王位，拜樹為王。",
        "from": "T24n1462_003:0692a26_0",
        "context_with_next_sentence": true
    },
    {
        "source_sentence": "拜已白諸眾僧而作誓言：『許我取樹與師子國者，令樹悉現及南面一枝。』",
        "from": "T24n1462_003:0692a29_1",
        "context_with_next_sentence": true
    },
    {
        "source_sentence": "王即以七寶作師子座，以金盆上置高座上，阿育王即上高座，自執畫筆磨雄黃石，王復作誓言：『若菩提樹必許往師子國者，復以我有信心者，摩訶菩提自然落金盆中。』",
        "from": "T24n1462_003:0692b02_2",
        "context_with_next_sentence": true
    },
    {
        "source_sentence": "「是時王作誓已，樹即復如本。",
        "from": "T24n1462_003:0692b06_3",
        "context_with_next_sentence": true
    },
    {
        "source_sentence": "是時以塗香為泥，滿金盆中，以筆畫樹枝曲處作十畫，九畫生根一畫處斷，根長四寸又生細根，交撗抽扠猶如羅網，大枝長十肘。",
        "from": "T24n1462_003:0692b07_0",
        "context_with_next_sentence": true
    },
    {
        "source_sentence": "復有五枝，枝各長四肘，五枝各生一子，復有千小枝。",
        "from": "T24n1462_003:0692b10_1",
        "context_with_next_sentence": true
    },
    {
        "source_sentence": "大王見菩提樹神變如此，心大歡喜合掌向樹，發大叫聲，眾僧唱薩。",
        "from": "T24n1462_003:0692b11_2",
        "context_with_next_sentence": true
    },
    {
        "source_sentence": "於是諸小王，及侍從者一切大眾，悉大叫喚，是時地神驚怪，復大叫聲，聲徹虛空，如是展轉，聲至于梵天。",
        "from": "T24n1462_003:0692b13_0",
        "context_with_next_sentence": true
    },
    {
        "source_sentence": "「是時樹枝自然從本而斷，落金盆中，即有百根，直下至盆底。",
        "from": "T24n1462_003:0692b15_1",
        "context_with_next_sentence": true
    },
    {
        "source_sentence": "復有十根穿度盆下，九十細根圍遶而生，如是次第日夜增長。",
        "from": "T24n1462_003:0692b16_2",
        "context_with_next_sentence": true
    },
    {
        "source_sentence": "是時大地六種震動，於虛空中，諸天作眾妓樂，諸山樹木皆悉大動，如人舞狀，天人拍掌，夜叉鬼神皆大熙笑，阿修羅王歌唄讚詠，梵王欣悅，於虛空中雷電霹靂，四足眾生馳走鳴喚，諸鳥飛翔出種種音，阿育王及諸小王，共作妓樂，如是眾聲，上徹梵天。",
        "from": "T24n1462_003:0692b18_3",
        "context_with_next_sentence": true
    },
    {
        "source_sentence": "「是時菩提樹子，出六色光，光明遍照滿娑婆世界，上至梵天。",
        "from": "T24n1462_003:0692b24_4",
        "context_with_next_sentence": true
    },
    {
        "source_sentence": "時菩提樹上昇虛空停住七日，七日竟，大眾唯見光明，不見金盆亦不見樹，王即從七寶師子座下，七日作供養菩提樹。",
        "from": "T24n1462_003:0692b25_5",
        "context_with_next_sentence": true
    },
    {
        "source_sentence": "七日竟，樹復放光明，照娑婆世界，上至梵天攝光還復，於虛空中雲皆清明，菩提樹布葉結實，瓔珞樹身，從虛空而下入金盆。",
        "from": "T24n1462_003:0692b28_6",
        "context_with_next_sentence": true
    },
    {
        "source_sentence": "大王見樹入金盆已，即大歡喜，復更以閻浮利地，供養小菩提樹，以閻浮利地七日供養。",
        "from": "T24n1462_003:0692c02_7",
        "context_with_next_sentence": true
    },
    {
        "source_sentence": "「八月十五日自恣日，晡時菩提樹入金盆中，七日從金盆出，上昇虛空停住七日，從虛空下入金盆中，王以閻浮利地，拜菩提樹七日為王。",
        "from": "T24n1462_003:0692c04_8",
        "context_with_next_sentence": true
    },
    {
        "source_sentence": "九月十五日眾僧布薩日，菩提樹從其所生處一日發來，到婆咤利弗國城東，置娑羅樹下，菩提樹即生欝茂。",
        "from": "T24n1462_003:0692c08_9",
        "context_with_next_sentence": true
    },
    {
        "source_sentence": "王見已，生大歡喜，又以閻浮利地，更拜為王。",
        "from": "T24n1462_003:0692c10_10",
        "context_with_next_sentence": true
    },
    {
        "source_sentence": "供養已，白僧伽蜜多：『時可去矣。』",
        "from": "T24n1462_003:0692c11_11",
        "context_with_next_sentence": true
    },
    {
        "source_sentence": "答言：『善哉大王！』",
        "from": "T24n1462_003:0692c12_12",
        "context_with_next_sentence": true
    },
    {
        "source_sentence": "即與八部鬼神護菩提樹，八種大臣，有八種婆羅門，有八種居士，有八具波伽人，有八鹿羅車人，有八迦陵伽人，王舁八金甕、八銀甕輦，水灌菩提樹。",
        "from": "T24n1462_003:0692c12_13",
        "context_with_next_sentence": true
    },
    {
        "source_sentence": "受王教已，依事而作。",
        "from": "T24n1462_003:0692c16_14",
        "context_with_next_sentence": true
    },
    {
        "source_sentence": "王俱與大眾，圍遶菩提樹，次第而送於路上，天人、夜叉、乾闥婆、阿修羅日夜供養。",
        "from": "T24n1462_003:0692c16_15",
        "context_with_next_sentence": true
    },
    {
        "source_sentence": "到多摩摽渚，王自擔菩提樹入水，齊頸即上舶上，與僧伽蜜多。",
        "from": "T24n1462_003:0692c18_16",
        "context_with_next_sentence": true
    },
    {
        "source_sentence": "「王喚阿摽叉：『阿摽叉！",
        "from": "T24n1462_003:0692c20_17",
        "context_with_next_sentence": true
    },
    {
        "source_sentence": "菩提樹在我國，我以閻浮利地，三拜為王，我自戴菩提樹入水，至頸送置舶上。』",
        "from": "T24n1462_003:0692c20_18",
        "context_with_next_sentence": true
    },
    {
        "source_sentence": "便勅阿摽叉：『若菩提樹往到彼國，汝可語汝王，身自下水沒頸，迎菩提樹頂戴擔上，如我於此種種供養無異。』",
        "from": "T24n1462_003:0692c22_19",
        "context_with_next_sentence": true
    },
    {
        "source_sentence": "作是勅已，舶即發去。",
        "from": "T24n1462_003:0692c25_20",
        "context_with_next_sentence": true
    },
    {
        "source_sentence": "是時海中當舶住處，縱廣一由旬無有波浪，王自念言：『佛菩提樹今從我國去。』",
        "from": "T24n1462_003:0692c25_21",
        "context_with_next_sentence": true
    },
    {
        "source_sentence": "作是念時，流淚悲噎。",
        "from": "T24n1462_003:0692c27_22",
        "context_with_next_sentence": true
    },
    {
        "source_sentence": "舶去之後，王遙望見，種種雜華從海水出，隨從舶後以供養之。",
        "from": "T24n1462_003:0692c28_23",
        "context_with_next_sentence": true
    },
    {
        "source_sentence": "又虛空中散種種華妓樂供養，水神又以種種華香供養菩提樹。",
        "from": "T24n1462_003:0692c29_24",
        "context_with_next_sentence": true
    },
    {
        "source_sentence": "如是展轉供養，乃徹龍王宮。",
        "from": "T24n1462_003:0693a02_25",
        "context_with_next_sentence": true
    },
    {
        "source_sentence": "「龍王即出，欲奪取菩提樹，於是僧伽蜜多比丘尼，化作金翅鳥王。",
        "from": "T24n1462_003:0693a03_26",
        "context_with_next_sentence": true
    },
    {
        "source_sentence": "龍王見比丘尼神力如是，即頭頂禮足白言：『今我欲請菩提樹及大德，還我宮中供養七日。』",
        "from": "T24n1462_003:0693a04_27",
        "context_with_next_sentence": true
    },
    {
        "source_sentence": "於是菩提樹及大眾，悉入龍王宮中。",
        "from": "T24n1462_003:0693a06_28",
        "context_with_next_sentence": true
    },
    {
        "source_sentence": "龍王以位拜菩提樹為王，七日供養，過七日已，龍王以十月生一日，自送菩提樹一日，到閻浮俱那衛渚。",
        "from": "T24n1462_003:0693a07_29",
        "context_with_next_sentence": true
    },
    {
        "source_sentence": "阿育王遙望，不復見菩提樹，啼哭而還。",
        "from": "T24n1462_003:0693a10_30",
        "context_with_next_sentence": true
    },
    {
        "source_sentence": "「是時天愛王，輒如須摩那沙彌先勅，平治道路掃灑清淨，竪立幢幡，種種供養，從北城門到俱那衛渚，地平如掌，待菩提樹至。",
        "from": "T24n1462_003:0693a11_31",
        "context_with_next_sentence": true
    },
    {
        "source_sentence": "僧伽蜜多以神通力，令王於城內遙見菩提樹來。",
        "from": "T24n1462_003:0693a14_32",
        "context_with_next_sentence": true
    },
    {
        "source_sentence": "王即從城出，將五色華處處散，乃至閻浮俱那衛渚，一日即到，作種種妓樂入水齊頸，王自念言：『佛菩提樹今到我國。』",
        "from": "T24n1462_003:0693a15_33",
        "context_with_next_sentence": true
    },
    {
        "source_sentence": "發念未竟，於是菩提樹放六色光，王見已心大歡喜，即以頂戴上。",
        "from": "T24n1462_003:0693a18_34",
        "context_with_next_sentence": true
    },
    {
        "source_sentence": "國有耆舊十六大姓，與王共迎菩提樹，到岸上已三日，以師子洲供養菩提樹。",
        "from": "T24n1462_003:0693a19_35",
        "context_with_next_sentence": true
    },
    {
        "source_sentence": "十六大姓知王國事，三日竟至四日，擔菩提樹次第到阿[少/兔]羅陀國，到已舉國人民歡喜禮拜供養。",
        "from": "T24n1462_003:0693a21_36",
        "context_with_next_sentence": true
    },
    {
        "source_sentence": "「十月十四日過中，菩提樹從北城門入，當城中央，而復更從城南門出，從城南門去五百弓，此處如來已曾入三昧，非是釋迦牟尼一佛，過去諸佛亦皆於中而入三昧。",
        "from": "T24n1462_003:0693a23_37",
        "context_with_next_sentence": true
    },
    {
        "source_sentence": "俱那衛佛菩提樹，樹名摩訶沙利婆；俱那含佛菩提樹，樹名憂曇鉢；迦葉佛菩提樹，樹名尼俱陀。",
        "from": "T24n1462_003:0693a27_38",
        "context_with_next_sentence": true
    },
    {
        "source_sentence": "於彌伽園中，沙彌修摩那，勅執作基墌，都圍度量布置門屋，及菩提樹所住之處，皆令整理於王門屋處置。",
        "from": "T24n1462_003:0693b01_39",
        "context_with_next_sentence": true
    },
    {
        "source_sentence": "是時十六大姓人，悉著王公服，圍遶菩提樹已，便於王門屋地種。",
        "from": "T24n1462_003:0693b03_40",
        "context_with_next_sentence": true
    },
    {
        "source_sentence": "始放樹，樹即上昇虛空，高八十肘，即出六色光，照師子國皆悉周遍，上至梵天。",
        "from": "T24n1462_003:0693b05_41",
        "context_with_next_sentence": true
    },
    {
        "source_sentence": "爾時眾人，見樹種種變化，心大歡喜，眾中萬人同時發心念佛，次第得阿羅漢，即共出家。",
        "from": "T24n1462_003:0693b07_42",
        "context_with_next_sentence": true
    },
    {
        "source_sentence": "日光未沒樹猶在虛空，日沒後從虛空似婁彗星宿而下至地，地皆大動。",
        "from": "T24n1462_003:0693b09_43",
        "context_with_next_sentence": true
    },
    {
        "source_sentence": "「是時摩哂陀，與僧伽蜜多王及國人民，來集於菩提樹。",
        "from": "T24n1462_003:0693b10_44",
        "context_with_next_sentence": true
    },
    {
        "source_sentence": "時眾人見北枝有一子而熟，即從枝墮落，以奉摩哂陀。",
        "from": "T24n1462_003:0693b12_45",
        "context_with_next_sentence": true
    },
    {
        "source_sentence": "摩哂陀以核與王令栽，王即受於金盆中，以肥土壅，又以塗香覆上，須臾之間即生八株，各長四肘，王見如此驚嘆，以白傘覆上，拜小樹為王。",
        "from": "T24n1462_003:0693b13_46",
        "context_with_next_sentence": true
    },
    {
        "source_sentence": "王取一株種於閻浮拘羅衛渚，取一株薄拘羅婆門村中種，取一株種收椒門中，一株種塔園中，一株種摩醯首羅寺，一株種支帝耶山中央，一株種樓醯那村，一株種往羅村，餘四子在樹上，次第熟落，合生三十二株，悉取於由旬園種，如是展轉增生，滿師子國中，以菩提樹故，國土安隱無有災害。",
        "from": "T24n1462_003:0693b17_0",
        "context_with_next_sentence": true
    },
    {
        "source_sentence": "「於是阿[少/兔]羅夫人，與千女俱，往僧伽蜜多所，僧伽蜜多即度為比丘尼。",
        "from": "T24n1462_003:0693b24_1",
        "context_with_next_sentence": true
    },
    {
        "source_sentence": "從度之後，次第得阿羅漢。",
        "from": "T24n1462_003:0693b25_2",
        "context_with_next_sentence": true
    },
    {
        "source_sentence": "王外甥阿摽叉，與五百人出家，出家之後，次第得阿羅漢。",
        "from": "T24n1462_003:0693b26_3",
        "context_with_next_sentence": true
    },
    {
        "source_sentence": "「又一日王與摩哂陀，往禮菩提樹，到鐵殿處，人民獻華於王，王以華奉摩哂陀法師，法師受已，以供養鐵殿，華墮地，地即震動。",
        "from": "T24n1462_003:0693b27_4",
        "context_with_next_sentence": true
    },
    {
        "source_sentence": "王見地動，即問：『大德！",
        "from": "T24n1462_003:0693c01_5",
        "context_with_next_sentence": true
    },
    {
        "source_sentence": "此地何忽動也？』",
        "from": "T24n1462_003:0693c02_6",
        "context_with_next_sentence": true
    },
    {
        "source_sentence": "答言：『大王！",
        "from": "T24n1462_003:0693c02_7",
        "context_with_next_sentence": true
    },
    {
        "source_sentence": "當來此殿眾僧說戒，是故地現此瑞也。』",
        "from": "T24n1462_003:0693c02_8",
        "context_with_next_sentence": true
    },
    {
        "source_sentence": "次第而去，到菴羅處，有人以菴羅子香味具足獻王，王以奉摩哂陀，摩哂陀噉，取核語王言：『可種此核。』",
        "from": "T24n1462_003:0693c03_9",
        "context_with_next_sentence": true
    },
    {
        "source_sentence": "王即種，以水灑地，地皆震動。",
        "from": "T24n1462_003:0693c06_10",
        "context_with_next_sentence": true
    },
    {
        "source_sentence": "王問：『何故地動？』",
        "from": "T24n1462_003:0693c07_0",
        "context_with_next_sentence": true
    },
    {
        "source_sentence": "大德言：『當來世眾僧集處，故現瑞相也。』",
        "from": "T24n1462_003:0693c07_1",
        "context_with_next_sentence": true
    },
    {
        "source_sentence": "王即散華八過作禮而去。",
        "from": "T24n1462_003:0693c08_2",
        "context_with_next_sentence": true
    },
    {
        "source_sentence": "到支帝耶處，有人以薝蔔華獻王，以奉摩哂陀處作禮，禮竟地動。",
        "from": "T24n1462_003:0693c08_3",
        "context_with_next_sentence": true
    },
    {
        "source_sentence": "王問：『何以地動？』",
        "from": "T24n1462_003:0693c10_4",
        "context_with_next_sentence": true
    },
    {
        "source_sentence": "大德答言：『當來此處，起如來大塔，故現瑞。』",
        "from": "T24n1462_003:0693c10_5",
        "context_with_next_sentence": true
    },
    {
        "source_sentence": "王言：『我今當立塔。』",
        "from": "T24n1462_003:0693c11_6",
        "context_with_next_sentence": true
    },
    {
        "source_sentence": "摩哂陀答言：『不須王立，王多諸造作，當來世有王孫子，王名木扠伽摩尼阿婆耶，當起大塔。』",
        "from": "T24n1462_003:0693c12_7",
        "context_with_next_sentence": true
    },
    {
        "source_sentence": "王問大德：『是我孫子起塔功德，我獲其福不？』",
        "from": "T24n1462_003:0693c14_8",
        "context_with_next_sentence": true
    },
    {
        "source_sentence": "大德答言：『不得獲也。』",
        "from": "T24n1462_003:0693c15_9",
        "context_with_next_sentence": true
    },
    {
        "source_sentence": "王又作方便，令入功德，即取一石柱高十二丈，而刻石柱記：『我孫子名木扠伽摩尼阿婆耶，當來此中起大塔。』",
        "from": "T24n1462_003:0693c16_10",
        "context_with_next_sentence": true
    },
    {
        "source_sentence": "「王復問大德：『大德！",
        "from": "T24n1462_003:0693c18_11",
        "context_with_next_sentence": true
    },
    {
        "source_sentence": "佛法今根株著師子國未？』",
        "from": "T24n1462_003:0693c19_12",
        "context_with_next_sentence": true
    },
    {
        "source_sentence": "摩哂陀答言：『未。』",
        "from": "T24n1462_003:0693c19_13",
        "context_with_next_sentence": true
    },
    {
        "source_sentence": "王問：『何時著？』",
        "from": "T24n1462_003:0693c20_14",
        "context_with_next_sentence": true
    },
    {
        "source_sentence": "大德言：『若師子國人中出家，其父母悉是師子國人，不雜他國人；若出家已，便取法藏及毘尼藏，是時然後，佛法根株著師子國也。』",
        "from": "T24n1462_003:0693c20_15",
        "context_with_next_sentence": true
    },
    {
        "source_sentence": "王復問大德，大德答言：『王外甥阿摽叉，此比丘是也，於佛法極大勇猛。』",
        "from": "T24n1462_003:0693c23_16",
        "context_with_next_sentence": true
    },
    {
        "source_sentence": "王更問：『我今竟何所作？』",
        "from": "T24n1462_003:0693c25_17",
        "context_with_next_sentence": true
    },
    {
        "source_sentence": "大德答言：『當作眾僧集堂。』",
        "from": "T24n1462_003:0693c25_18",
        "context_with_next_sentence": true
    },
    {
        "source_sentence": "王答：『善哉。』",
        "from": "T24n1462_003:0694a01_19",
        "context_with_next_sentence": true
    },
    {
        "source_sentence": "「於時大王有大臣，名彌伽槃茶。",
        "from": "T24n1462_003:0694a01_20",
        "context_with_next_sentence": true
    },
    {
        "source_sentence": "彌伽槃茶住處，於其中起作集堂屋，如阿闍世王殿無異。",
        "from": "T24n1462_003:0694a02_21",
        "context_with_next_sentence": true
    },
    {
        "source_sentence": "用王威德作已，一切種種妓樂，各各自然分布處所。",
        "from": "T24n1462_003:0694a03_22",
        "context_with_next_sentence": true
    },
    {
        "source_sentence": "王自念言：『我今往看佛法根株下。』",
        "from": "T24n1462_003:0694a05_23",
        "context_with_next_sentence": true
    },
    {
        "source_sentence": "數百千人圍遶大王，往到塔園也。",
        "from": "T24n1462_003:0694a05_24",
        "context_with_next_sentence": true
    },
    {
        "source_sentence": "善見律毘婆沙卷第三",
        "from": "T24n1462_003:0694a07_0",
        "context_with_next_sentence": false
    }
]