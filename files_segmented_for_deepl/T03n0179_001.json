[
    {
        "source_sentence": "銀色女經",
        "from": "T03n0179_001:0450a11_0",
        "context_with_next_sentence": true
    },
    {
        "source_sentence": "元魏天竺三藏佛陀扇多譯",
        "from": "T03n0179_001:0450a13_0",
        "context_with_next_sentence": true
    },
    {
        "source_sentence": "如是我聞：一時婆伽婆住舍衛國祇陀樹林給孤獨園，與大比丘眾千二百五十人俱。",
        "from": "T03n0179_001:0450a14_0",
        "context_with_next_sentence": true
    },
    {
        "source_sentence": "爾時，世尊告諸比丘言：「諸比丘！",
        "from": "T03n0179_001:0450a15_1",
        "context_with_next_sentence": true
    },
    {
        "source_sentence": "若有眾生能知布施所有功德及施果報，如我所知，於食食時，若初食摶、若後食摶，若不捨施不應自食。」",
        "from": "T03n0179_001:0450a16_2",
        "context_with_next_sentence": true
    },
    {
        "source_sentence": "爾時世尊而說偈言：「若有諸眾生，　　如佛之所說，　減食分而施，　　成就大果報。",
        "from": "T03n0179_001:0450a19_3",
        "context_with_next_sentence": true
    },
    {
        "source_sentence": "　或以初食摶、　　或以後食摶，　若不用布施，　　則不應自食。」",
        "from": "T03n0179_001:0450a22_0",
        "context_with_next_sentence": true
    },
    {
        "source_sentence": "爾時，世尊說是偈已，告諸比丘言：「諸比丘！",
        "from": "T03n0179_001:0450a24_0",
        "context_with_next_sentence": true
    },
    {
        "source_sentence": "乃往過去過無量劫，時有王都，王號蓮華。",
        "from": "T03n0179_001:0450a25_0",
        "context_with_next_sentence": true
    },
    {
        "source_sentence": "彼城有女，名曰銀色——端正殊妙，容相具足，成就最上勝妙色身。",
        "from": "T03n0179_001:0450a25_1",
        "context_with_next_sentence": true
    },
    {
        "source_sentence": "「彼銀色女有所須故，從自家出往至他舍。",
        "from": "T03n0179_001:0450a27_2",
        "context_with_next_sentence": true
    },
    {
        "source_sentence": "入他舍已，見彼家內新產婦女生一童子，端正殊妙，身色成就。",
        "from": "T03n0179_001:0450a28_3",
        "context_with_next_sentence": true
    },
    {
        "source_sentence": "時產婦女以手擎子而欲食之。",
        "from": "T03n0179_001:0450a29_4",
        "context_with_next_sentence": true
    },
    {
        "source_sentence": "時銀色女即問之曰：『妹何所作？』",
        "from": "T03n0179_001:0450b01_5",
        "context_with_next_sentence": true
    },
    {
        "source_sentence": "「彼即答言：『我今甚飢，無有氣力，不知何食，故欲噉子。』",
        "from": "T03n0179_001:0450b02_6",
        "context_with_next_sentence": true
    },
    {
        "source_sentence": "「時銀色女即語之言：『妹今且止，此事不可。",
        "from": "T03n0179_001:0450b03_7",
        "context_with_next_sentence": true
    },
    {
        "source_sentence": "妹！",
        "from": "T03n0179_001:0450b04_8",
        "context_with_next_sentence": true
    },
    {
        "source_sentence": "此舍中豈更無食人所食者？』",
        "from": "T03n0179_001:0450b04_9",
        "context_with_next_sentence": true
    },
    {
        "source_sentence": "「即答言：『姉！",
        "from": "T03n0179_001:0450b05_10",
        "context_with_next_sentence": true
    },
    {
        "source_sentence": "我久積集慳貪垢悋，是故於今無物可食。』",
        "from": "T03n0179_001:0450b05_11",
        "context_with_next_sentence": true
    },
    {
        "source_sentence": "「銀色女言：『妹今且止，待我向家與妹取食。』",
        "from": "T03n0179_001:0450b06_12",
        "context_with_next_sentence": true
    },
    {
        "source_sentence": "「彼復言：『姉！",
        "from": "T03n0179_001:0450b07_13",
        "context_with_next_sentence": true
    },
    {
        "source_sentence": "我今二脇皆欲破壞，背復欲裂，心戰不安，諸方皆闇。",
        "from": "T03n0179_001:0450b07_14",
        "context_with_next_sentence": true
    },
    {
        "source_sentence": "姉適出舍，我命即斷。』",
        "from": "T03n0179_001:0450b08_15",
        "context_with_next_sentence": true
    },
    {
        "source_sentence": "「時銀色女作如是念：『若將子去，彼婦命終；若不將去，必食此子。",
        "from": "T03n0179_001:0450b09_16",
        "context_with_next_sentence": true
    },
    {
        "source_sentence": "以何方便救此二命？』",
        "from": "T03n0179_001:0450b10_17",
        "context_with_next_sentence": true
    },
    {
        "source_sentence": "「即語之言：『妹！",
        "from": "T03n0179_001:0450b11_18",
        "context_with_next_sentence": true
    },
    {
        "source_sentence": "此室中有利刀不？",
        "from": "T03n0179_001:0450b11_19",
        "context_with_next_sentence": true
    },
    {
        "source_sentence": "我今須之。』",
        "from": "T03n0179_001:0450b11_20",
        "context_with_next_sentence": true
    },
    {
        "source_sentence": "「彼答言：『有。』",
        "from": "T03n0179_001:0450b12_21",
        "context_with_next_sentence": true
    },
    {
        "source_sentence": "即便取刀授與銀色。",
        "from": "T03n0179_001:0450b12_22",
        "context_with_next_sentence": true
    },
    {
        "source_sentence": "「銀色取刀自割二乳與彼令食，而語之言：『食我此乳，即令妹身離飢渴苦。』",
        "from": "T03n0179_001:0450b12_23",
        "context_with_next_sentence": true
    },
    {
        "source_sentence": "「彼取食已，復問之言：『妹為飽不？』",
        "from": "T03n0179_001:0450b14_24",
        "context_with_next_sentence": true
    },
    {
        "source_sentence": "「彼答言：『飽。』",
        "from": "T03n0179_001:0450b15_25",
        "context_with_next_sentence": true
    },
    {
        "source_sentence": "「銀色女言：『妹今當知，此子乃是我自身肉之所贖得。",
        "from": "T03n0179_001:0450b15_26",
        "context_with_next_sentence": true
    },
    {
        "source_sentence": "今且寄妹，我須向家取諸飲食。』",
        "from": "T03n0179_001:0450b16_27",
        "context_with_next_sentence": true
    },
    {
        "source_sentence": "「作是語已，流血遍身曳地而去。",
        "from": "T03n0179_001:0450b17_28",
        "context_with_next_sentence": true
    },
    {
        "source_sentence": "「往至家中，銀色眷屬諸親見已，皆共問言：『是誰所作？』",
        "from": "T03n0179_001:0450b18_29",
        "context_with_next_sentence": true
    },
    {
        "source_sentence": "「銀色答言：『是我自作。』",
        "from": "T03n0179_001:0450b19_30",
        "context_with_next_sentence": true
    },
    {
        "source_sentence": "「彼復問言：『何以故爾？』",
        "from": "T03n0179_001:0450b20_0",
        "context_with_next_sentence": true
    },
    {
        "source_sentence": "「銀色答言：『我已起心不捨大悲，為求成就阿耨多羅三藐三菩提故。』",
        "from": "T03n0179_001:0450b20_1",
        "context_with_next_sentence": true
    },
    {
        "source_sentence": "「諸親皆言：『雖行布施而心悔者，乃可是檀，非波羅蜜。』",
        "from": "T03n0179_001:0450b22_2",
        "context_with_next_sentence": true
    },
    {
        "source_sentence": "「作是語已，復問之言：『當割捨時為歡喜不？",
        "from": "T03n0179_001:0450b23_3",
        "context_with_next_sentence": true
    },
    {
        "source_sentence": "勿以苦痛至生悔惱。』",
        "from": "T03n0179_001:0450b24_4",
        "context_with_next_sentence": true
    },
    {
        "source_sentence": "「時銀色女即發誓言：『我割二乳不生悔心，心無異想。",
        "from": "T03n0179_001:0450b24_5",
        "context_with_next_sentence": true
    },
    {
        "source_sentence": "以是誓願，令我二乳還復如本。』",
        "from": "T03n0179_001:0450b25_6",
        "context_with_next_sentence": true
    },
    {
        "source_sentence": "作是誓已，即時二乳還復如本。",
        "from": "T03n0179_001:0450b26_7",
        "context_with_next_sentence": true
    },
    {
        "source_sentence": "「爾時，蓮華城中諸夜叉等發大聲言：『銀色女今自捨二乳。』",
        "from": "T03n0179_001:0450b28_0",
        "context_with_next_sentence": true
    },
    {
        "source_sentence": "爾時，地天聞已，復唱；虛空中天聞已，傳唱；如是傳聲，乃至梵天。",
        "from": "T03n0179_001:0450b29_1",
        "context_with_next_sentence": true
    },
    {
        "source_sentence": "「時帝釋王作如是念：『是事希有！",
        "from": "T03n0179_001:0450c01_2",
        "context_with_next_sentence": true
    },
    {
        "source_sentence": "此銀色女愍眾生故，自捨二乳。",
        "from": "T03n0179_001:0450c02_3",
        "context_with_next_sentence": true
    },
    {
        "source_sentence": "我今當往，至彼試之。』",
        "from": "T03n0179_001:0450c03_4",
        "context_with_next_sentence": true
    },
    {
        "source_sentence": "作是念已，即自變身作婆羅門。",
        "from": "T03n0179_001:0450c03_5",
        "context_with_next_sentence": true
    },
    {
        "source_sentence": "於左手中執金澡罐及捉金鉢，於右手中捉一金杖，而便往詣蓮花王都。",
        "from": "T03n0179_001:0450c04_6",
        "context_with_next_sentence": true
    },
    {
        "source_sentence": "到已，漸漸至銀色女所居舍宅，在門外立，唱言乞食。",
        "from": "T03n0179_001:0450c06_7",
        "context_with_next_sentence": true
    },
    {
        "source_sentence": "「時銀色女既聞門外乞食聲已，即便隨時以器盛食，出在門外。",
        "from": "T03n0179_001:0450c07_8",
        "context_with_next_sentence": true
    },
    {
        "source_sentence": "時婆羅門而語之言：『妹今且停，我不須食。』",
        "from": "T03n0179_001:0450c08_9",
        "context_with_next_sentence": true
    },
    {
        "source_sentence": "「女言：『何故？』",
        "from": "T03n0179_001:0450c09_10",
        "context_with_next_sentence": true
    },
    {
        "source_sentence": "「婆羅門言：『我是帝釋。",
        "from": "T03n0179_001:0450c09_11",
        "context_with_next_sentence": true
    },
    {
        "source_sentence": "我於汝所甚生疑心，故來到此。",
        "from": "T03n0179_001:0450c10_12",
        "context_with_next_sentence": true
    },
    {
        "source_sentence": "如我所問，必當答我。』",
        "from": "T03n0179_001:0450c11_13",
        "context_with_next_sentence": true
    },
    {
        "source_sentence": "「女語之言：『大婆羅門！",
        "from": "T03n0179_001:0450c11_14",
        "context_with_next_sentence": true
    },
    {
        "source_sentence": "今者但問。",
        "from": "T03n0179_001:0450c12_15",
        "context_with_next_sentence": true
    },
    {
        "source_sentence": "隨意所問，我當答之，必令稱汝婆羅門心。』",
        "from": "T03n0179_001:0450c12_16",
        "context_with_next_sentence": true
    },
    {
        "source_sentence": "「時婆羅門即問言：『妹實割二乳施他以不？』",
        "from": "T03n0179_001:0450c13_17",
        "context_with_next_sentence": true
    },
    {
        "source_sentence": "「答言：『實爾。",
        "from": "T03n0179_001:0450c14_18",
        "context_with_next_sentence": true
    },
    {
        "source_sentence": "大婆羅門！』",
        "from": "T03n0179_001:0450c14_19",
        "context_with_next_sentence": true
    },
    {
        "source_sentence": "「婆羅門言：『何以故爾？』",
        "from": "T03n0179_001:0450c14_20",
        "context_with_next_sentence": true
    },
    {
        "source_sentence": "「銀色女言：『大悲之心為取阿耨多羅三藐三菩提故。』",
        "from": "T03n0179_001:0450c15_21",
        "context_with_next_sentence": true
    },
    {
        "source_sentence": "「婆羅門言：『此事甚難。",
        "from": "T03n0179_001:0450c16_22",
        "context_with_next_sentence": true
    },
    {
        "source_sentence": "甚難事者，所謂阿耨多羅三藐三菩提。",
        "from": "T03n0179_001:0450c17_23",
        "context_with_next_sentence": true
    },
    {
        "source_sentence": "若布施已，而生悔心，彼乃是檀，非波羅蜜。",
        "from": "T03n0179_001:0450c18_0",
        "context_with_next_sentence": true
    },
    {
        "source_sentence": "汝當施時，歡喜以不？",
        "from": "T03n0179_001:0450c18_1",
        "context_with_next_sentence": true
    },
    {
        "source_sentence": "當割時苦生異念不？』",
        "from": "T03n0179_001:0450c19_2",
        "context_with_next_sentence": true
    },
    {
        "source_sentence": "「銀色即答言：『憍尸迦！",
        "from": "T03n0179_001:0450c19_3",
        "context_with_next_sentence": true
    },
    {
        "source_sentence": "我今立誓，我以求於一切智心、為求一切世間勝心、求救一切眾生之心，割此二乳實不生悔。",
        "from": "T03n0179_001:0450c20_4",
        "context_with_next_sentence": true
    },
    {
        "source_sentence": "若不悔者，令我女身變成男子。』",
        "from": "T03n0179_001:0450c22_5",
        "context_with_next_sentence": true
    },
    {
        "source_sentence": "時銀色女作是誓已，即成男子——彼見女身成男子已，心生歡喜，踊躍無量——至於餘處樹下睡眠。",
        "from": "T03n0179_001:0450c23_6",
        "context_with_next_sentence": true
    },
    {
        "source_sentence": "「時蓮華王忽然崩亡，其王無子。",
        "from": "T03n0179_001:0450c26_0",
        "context_with_next_sentence": true
    },
    {
        "source_sentence": "時甚大熱。",
        "from": "T03n0179_001:0450c26_1",
        "context_with_next_sentence": true
    },
    {
        "source_sentence": "當於是時，諸大臣等從樹至樹、從村至村、從城至城、從都至都，處處求覔有相之人應為王者。",
        "from": "T03n0179_001:0450c26_2",
        "context_with_next_sentence": true
    },
    {
        "source_sentence": "諸臣皆言：『我等今者云何而得如法治王？』",
        "from": "T03n0179_001:0450c29_3",
        "context_with_next_sentence": true
    },
    {
        "source_sentence": "「當爾之時，有一大臣以熱困故，入華池中。",
        "from": "T03n0179_001:0451a01_0",
        "context_with_next_sentence": true
    },
    {
        "source_sentence": "「時彼大臣見樹下人色貌殊勝，具足眾相，睡臥不覺。",
        "from": "T03n0179_001:0451a02_0",
        "context_with_next_sentence": true
    },
    {
        "source_sentence": "日雖移去，然其樹影不捨彼人。",
        "from": "T03n0179_001:0451a03_1",
        "context_with_next_sentence": true
    },
    {
        "source_sentence": "時彼大臣彈指令覺。",
        "from": "T03n0179_001:0451a03_2",
        "context_with_next_sentence": true
    },
    {
        "source_sentence": "彼既覺已，將至王舍即與剃髮，令被王服首著寶冠，而語之言：『當治王事。』",
        "from": "T03n0179_001:0451a04_3",
        "context_with_next_sentence": true
    },
    {
        "source_sentence": "「彼即答言：『我實不能治於王事。』",
        "from": "T03n0179_001:0451a06_4",
        "context_with_next_sentence": true
    },
    {
        "source_sentence": "「復語之言：『今者必須治於王事。』",
        "from": "T03n0179_001:0451a06_5",
        "context_with_next_sentence": true
    },
    {
        "source_sentence": "「彼復答言：『我若為王，如法治國。",
        "from": "T03n0179_001:0451a07_6",
        "context_with_next_sentence": true
    },
    {
        "source_sentence": "汝等諸人，若當悉受十善業道，我則為王。』",
        "from": "T03n0179_001:0451a08_7",
        "context_with_next_sentence": true
    },
    {
        "source_sentence": "「彼皆答言：『臣等順行。』",
        "from": "T03n0179_001:0451a09_8",
        "context_with_next_sentence": true
    },
    {
        "source_sentence": "即時皆受十善業道。",
        "from": "T03n0179_001:0451a09_9",
        "context_with_next_sentence": true
    },
    {
        "source_sentence": "「彼人如是十善業道勸眾生已，即治王事，名銀色王。",
        "from": "T03n0179_001:0451a10_10",
        "context_with_next_sentence": true
    },
    {
        "source_sentence": "爾時，國內諸人民等壽命七萬那由他歲。",
        "from": "T03n0179_001:0451a11_11",
        "context_with_next_sentence": true
    },
    {
        "source_sentence": "彼王於是無量百歲無量千歲治王事已，爾乃命終。",
        "from": "T03n0179_001:0451a12_12",
        "context_with_next_sentence": true
    },
    {
        "source_sentence": "「臨命終時作如是言：「『一切皆無常，　　必有敗壞事，　　合會必有離，　　有命皆必死。",
        "from": "T03n0179_001:0451a13_13",
        "context_with_next_sentence": true
    },
    {
        "source_sentence": "　　隨所作事業，　　若善若不善，　　一切有生者，　　命皆不久住。』",
        "from": "T03n0179_001:0451a16_0",
        "context_with_next_sentence": true
    },
    {
        "source_sentence": "「彼王命終，還生彼處蓮華王都。",
        "from": "T03n0179_001:0451a18_0",
        "context_with_next_sentence": true
    },
    {
        "source_sentence": "於長者妻而便託生，可八九月便生童子，端正殊妙，具足眾色。",
        "from": "T03n0179_001:0451a18_1",
        "context_with_next_sentence": true
    },
    {
        "source_sentence": "然彼童子過八歲後，五百童子而圍遶之將詣學堂。",
        "from": "T03n0179_001:0451a20_2",
        "context_with_next_sentence": true
    },
    {
        "source_sentence": "彼學堂處，先有五百童子學書。",
        "from": "T03n0179_001:0451a21_3",
        "context_with_next_sentence": true
    },
    {
        "source_sentence": "「時彼童子問舊者言：『汝等於此為何所作？』",
        "from": "T03n0179_001:0451a22_4",
        "context_with_next_sentence": true
    },
    {
        "source_sentence": "「舊者答言：『我等學書。』",
        "from": "T03n0179_001:0451a23_0",
        "context_with_next_sentence": true
    },
    {
        "source_sentence": "「又言：『學書得何義利？",
        "from": "T03n0179_001:0451a23_1",
        "context_with_next_sentence": true
    },
    {
        "source_sentence": "汝等何須學此書為？",
        "from": "T03n0179_001:0451a24_0",
        "context_with_next_sentence": true
    },
    {
        "source_sentence": "汝等但應發阿耨多羅三藐三菩提心。』",
        "from": "T03n0179_001:0451a24_1",
        "context_with_next_sentence": true
    },
    {
        "source_sentence": "「舊童子言：『發阿耨多羅三藐三菩提心，為何所作？』",
        "from": "T03n0179_001:0451a25_2",
        "context_with_next_sentence": true
    },
    {
        "source_sentence": "「童子答言：『必須修行六波羅蜜。",
        "from": "T03n0179_001:0451a26_3",
        "context_with_next_sentence": true
    },
    {
        "source_sentence": "何等為六？",
        "from": "T03n0179_001:0451a27_4",
        "context_with_next_sentence": true
    },
    {
        "source_sentence": "所謂檀波羅蜜、尸波羅蜜、羼提波羅蜜、毘梨耶波羅蜜、禪波羅蜜、般若波羅蜜。』",
        "from": "T03n0179_001:0451a27_5",
        "context_with_next_sentence": true
    },
    {
        "source_sentence": "「彼既聞已，即言：『我發阿耨多羅三藐三菩提心。』",
        "from": "T03n0179_001:0451a29_6",
        "context_with_next_sentence": true
    },
    {
        "source_sentence": "「時彼童子既令諸人發阿耨多羅三藐三菩提心已，作如是念：『我今欲以微少物施。",
        "from": "T03n0179_001:0451b02_0",
        "context_with_next_sentence": true
    },
    {
        "source_sentence": "我今當為二足、四足、禽獸、鹿等而行布施。』",
        "from": "T03n0179_001:0451b03_1",
        "context_with_next_sentence": true
    },
    {
        "source_sentence": "作是念已，而便往至尸陀林中。",
        "from": "T03n0179_001:0451b04_2",
        "context_with_next_sentence": true
    },
    {
        "source_sentence": "即以利刀刺身出血，塗身令遍，復以油塗，臥彼林中，而自唱言：『諸有近遠二足、四足、鹿等禽獸，須食之者，願來至此，食我身肉。』",
        "from": "T03n0179_001:0451b05_3",
        "context_with_next_sentence": true
    },
    {
        "source_sentence": "「于時彼處飛鳥眾中有一鳥來，名曰有手，坐其額上挽其右眼，挽已還放。",
        "from": "T03n0179_001:0451b09_0",
        "context_with_next_sentence": true
    },
    {
        "source_sentence": "「彼問鳥言：『汝今何故挽我右眼而復放耶？』",
        "from": "T03n0179_001:0451b10_1",
        "context_with_next_sentence": true
    },
    {
        "source_sentence": "「彼鳥答言：『我於人身餘分肉中，一切無有美於眼者。』",
        "from": "T03n0179_001:0451b11_2",
        "context_with_next_sentence": true
    },
    {
        "source_sentence": "「彼語鳥言：『假使千遍挽我右眼而復放之，而我不生嫌恨之心。』",
        "from": "T03n0179_001:0451b12_3",
        "context_with_next_sentence": true
    },
    {
        "source_sentence": "「彼鳥於是噉其二眼。",
        "from": "T03n0179_001:0451b14_4",
        "context_with_next_sentence": true
    },
    {
        "source_sentence": "無量鳥眾集彼林中，彼鳥悉共食其肉盡，唯白骨在。",
        "from": "T03n0179_001:0451b14_5",
        "context_with_next_sentence": true
    },
    {
        "source_sentence": "「彼捨身已，即復還生蓮華王都。",
        "from": "T03n0179_001:0451b16_0",
        "context_with_next_sentence": true
    },
    {
        "source_sentence": "託生彼處婆羅門婦，足滿十月生一童子，端正殊妙，最上無比，身色具足。",
        "from": "T03n0179_001:0451b16_1",
        "context_with_next_sentence": true
    },
    {
        "source_sentence": "「年二十後，于時父母而語之言：『摩那婆！",
        "from": "T03n0179_001:0451b18_2",
        "context_with_next_sentence": true
    },
    {
        "source_sentence": "當須造舍。』",
        "from": "T03n0179_001:0451b19_3",
        "context_with_next_sentence": true
    },
    {
        "source_sentence": "「時彼童子報父母言：『為我造舍為有何義？",
        "from": "T03n0179_001:0451b19_4",
        "context_with_next_sentence": true
    },
    {
        "source_sentence": "我心今者不在於舍，惟願放我入於深山。』",
        "from": "T03n0179_001:0451b20_5",
        "context_with_next_sentence": true
    },
    {
        "source_sentence": "父母即聽。",
        "from": "T03n0179_001:0451b21_6",
        "context_with_next_sentence": true
    },
    {
        "source_sentence": "「彼出自舍往詣山林，既往到已，見山林中於前先有二婆羅門舊住仙人在彼林中。",
        "from": "T03n0179_001:0451b21_7",
        "context_with_next_sentence": true
    },
    {
        "source_sentence": "時摩那婆至婆羅門二仙人所，問婆羅門二仙人言：『梵仙在此山林之中，為何所作？』",
        "from": "T03n0179_001:0451b23_8",
        "context_with_next_sentence": true
    },
    {
        "source_sentence": "「二仙報言：『摩那婆！",
        "from": "T03n0179_001:0451b25_9",
        "context_with_next_sentence": true
    },
    {
        "source_sentence": "我等皆為利益眾生故，在此林行於苦行，作種種事。』",
        "from": "T03n0179_001:0451b25_10",
        "context_with_next_sentence": true
    },
    {
        "source_sentence": "「彼復語言：『我於今者，亦為利益一切眾生故，來至此欲作苦行。』",
        "from": "T03n0179_001:0451b27_11",
        "context_with_next_sentence": true
    },
    {
        "source_sentence": "彼摩那婆即至餘處樹林之中，量地作屋。",
        "from": "T03n0179_001:0451b28_12",
        "context_with_next_sentence": true
    },
    {
        "source_sentence": "「彼摩那婆以修善業福德力故，忽得天眼。",
        "from": "T03n0179_001:0451b29_13",
        "context_with_next_sentence": true
    },
    {
        "source_sentence": "即時，遙見於其住處相去不遠，有一母虎住在彼處，而彼母虎懷妊將產。",
        "from": "T03n0179_001:0451c01_14",
        "context_with_next_sentence": true
    },
    {
        "source_sentence": "時摩那婆見已，念言：『而此母虎將產不久，此虎產已，或容餓死、或時飢餓極受困苦、或食自子。』",
        "from": "T03n0179_001:0451c03_15",
        "context_with_next_sentence": true
    },
    {
        "source_sentence": "念已，即問彼婆羅門二仙人言：『誰能割身與此虎者？』",
        "from": "T03n0179_001:0451c05_16",
        "context_with_next_sentence": true
    },
    {
        "source_sentence": "「彼即答言：『我等不能自割身施。』",
        "from": "T03n0179_001:0451c06_17",
        "context_with_next_sentence": true
    },
    {
        "source_sentence": "作是語已，復過七日，母虎便產。",
        "from": "T03n0179_001:0451c07_18",
        "context_with_next_sentence": true
    },
    {
        "source_sentence": "「虎既產已，口銜諸子，復置於地而復還取。",
        "from": "T03n0179_001:0451c08_0",
        "context_with_next_sentence": true
    },
    {
        "source_sentence": "時摩那婆見是事已，即便往到二仙人所語言：『大仙！",
        "from": "T03n0179_001:0451c08_1",
        "context_with_next_sentence": true
    },
    {
        "source_sentence": "母虎已產。",
        "from": "T03n0179_001:0451c10_2",
        "context_with_next_sentence": true
    },
    {
        "source_sentence": "若為利益諸眾生故行苦行者，今正是時，可割身肉與此母虎。』",
        "from": "T03n0179_001:0451c10_3",
        "context_with_next_sentence": true
    },
    {
        "source_sentence": "「時彼仙人二婆羅門，即便往至母虎左已，作是思惟：『誰能忍受如是苦事而行大施？",
        "from": "T03n0179_001:0451c11_4",
        "context_with_next_sentence": true
    },
    {
        "source_sentence": "誰能自割所愛身肉與此餓虎？』",
        "from": "T03n0179_001:0451c13_5",
        "context_with_next_sentence": true
    },
    {
        "source_sentence": "作是念已，彼產母虎即遠逐之。",
        "from": "T03n0179_001:0451c14_6",
        "context_with_next_sentence": true
    },
    {
        "source_sentence": "彼二仙人惜身命故，飛空而去。",
        "from": "T03n0179_001:0451c15_7",
        "context_with_next_sentence": true
    },
    {
        "source_sentence": "「時摩那婆即便遙語彼婆羅門二仙人言：『此是汝等誓願事耶？』",
        "from": "T03n0179_001:0451c15_8",
        "context_with_next_sentence": true
    },
    {
        "source_sentence": "作是語已，即發誓言：『我今捨身以濟餓虎。",
        "from": "T03n0179_001:0451c17_9",
        "context_with_next_sentence": true
    },
    {
        "source_sentence": "願令我身以此因緣，必得阿耨多羅三藐三菩提。』",
        "from": "T03n0179_001:0451c18_10",
        "context_with_next_sentence": true
    },
    {
        "source_sentence": "作是願已，於彼地處得一利刀，自壞其身以施餓虎。",
        "from": "T03n0179_001:0451c19_11",
        "context_with_next_sentence": true
    },
    {
        "source_sentence": "「諸比丘！",
        "from": "T03n0179_001:0451c20_12",
        "context_with_next_sentence": true
    },
    {
        "source_sentence": "我愍汝等生於疑心，諸比丘！",
        "from": "T03n0179_001:0451c20_13",
        "context_with_next_sentence": true
    },
    {
        "source_sentence": "勿生異疑，莫作餘觀。",
        "from": "T03n0179_001:0451c21_14",
        "context_with_next_sentence": true
    },
    {
        "source_sentence": "何以故？",
        "from": "T03n0179_001:0451c21_15",
        "context_with_next_sentence": true
    },
    {
        "source_sentence": "汝等當知：爾時於彼蓮華王都銀色女人割二乳者豈異人乎？",
        "from": "T03n0179_001:0451c22_16",
        "context_with_next_sentence": true
    },
    {
        "source_sentence": "今我身是。",
        "from": "T03n0179_001:0451c23_17",
        "context_with_next_sentence": true
    },
    {
        "source_sentence": "「諸比丘！",
        "from": "T03n0179_001:0451c23_18",
        "context_with_next_sentence": true
    },
    {
        "source_sentence": "勿生異疑，莫作餘觀。",
        "from": "T03n0179_001:0451c24_0",
        "context_with_next_sentence": true
    },
    {
        "source_sentence": "何以故？",
        "from": "T03n0179_001:0451c24_1",
        "context_with_next_sentence": true
    },
    {
        "source_sentence": "汝等當知：我是爾時蓮華王都銀色女也。",
        "from": "T03n0179_001:0451c24_2",
        "context_with_next_sentence": true
    },
    {
        "source_sentence": "「諸比丘！",
        "from": "T03n0179_001:0451c25_3",
        "context_with_next_sentence": true
    },
    {
        "source_sentence": "勿生異疑，莫作餘觀。",
        "from": "T03n0179_001:0451c25_4",
        "context_with_next_sentence": true
    },
    {
        "source_sentence": "何以故？",
        "from": "T03n0179_001:0451c26_5",
        "context_with_next_sentence": true
    },
    {
        "source_sentence": "汝等當知：我是爾時名銀色女，捨於二乳濟彼子者。",
        "from": "T03n0179_001:0451c26_6",
        "context_with_next_sentence": true
    },
    {
        "source_sentence": "「諸比丘！",
        "from": "T03n0179_001:0451c27_7",
        "context_with_next_sentence": true
    },
    {
        "source_sentence": "勿生異疑，莫作餘觀。",
        "from": "T03n0179_001:0451c27_8",
        "context_with_next_sentence": true
    },
    {
        "source_sentence": "何以故？",
        "from": "T03n0179_001:0451c28_9",
        "context_with_next_sentence": true
    },
    {
        "source_sentence": "汝等當知：羅睺羅者豈異人乎？",
        "from": "T03n0179_001:0451c28_10",
        "context_with_next_sentence": true
    },
    {
        "source_sentence": "即是爾時彼童子也。",
        "from": "T03n0179_001:0451c29_11",
        "context_with_next_sentence": true
    },
    {
        "source_sentence": "「諸比丘！",
        "from": "T03n0179_001:0451c29_12",
        "context_with_next_sentence": true
    },
    {
        "source_sentence": "勿生異疑，莫作異觀。",
        "from": "T03n0179_001:0452a01_0",
        "context_with_next_sentence": true
    },
    {
        "source_sentence": "何以故？",
        "from": "T03n0179_001:0452a01_1",
        "context_with_next_sentence": true
    },
    {
        "source_sentence": "汝等當知：爾時於彼蓮華王都尸陀林中，為諸鳥眾割捨身者豈異人乎？",
        "from": "T03n0179_001:0452a01_2",
        "context_with_next_sentence": true
    },
    {
        "source_sentence": "我身是也。",
        "from": "T03n0179_001:0452a03_3",
        "context_with_next_sentence": true
    },
    {
        "source_sentence": "「諸比丘！",
        "from": "T03n0179_001:0452a03_4",
        "context_with_next_sentence": true
    },
    {
        "source_sentence": "勿生異疑，莫作餘觀。",
        "from": "T03n0179_001:0452a03_5",
        "context_with_next_sentence": true
    },
    {
        "source_sentence": "何以故？",
        "from": "T03n0179_001:0452a04_6",
        "context_with_next_sentence": true
    },
    {
        "source_sentence": "汝等當知：爾時二仙婆羅門者豈異人乎？",
        "from": "T03n0179_001:0452a04_7",
        "context_with_next_sentence": true
    },
    {
        "source_sentence": "即是汝等諸比丘也。",
        "from": "T03n0179_001:0452a05_8",
        "context_with_next_sentence": true
    },
    {
        "source_sentence": "「諸比丘！",
        "from": "T03n0179_001:0452a06_0",
        "context_with_next_sentence": true
    },
    {
        "source_sentence": "勿生異疑，莫作餘觀。",
        "from": "T03n0179_001:0452a06_1",
        "context_with_next_sentence": true
    },
    {
        "source_sentence": "何以故？",
        "from": "T03n0179_001:0452a06_2",
        "context_with_next_sentence": true
    },
    {
        "source_sentence": "汝等當知：我是爾時婆羅門子摩那婆也。",
        "from": "T03n0179_001:0452a06_3",
        "context_with_next_sentence": true
    },
    {
        "source_sentence": "「諸比丘！",
        "from": "T03n0179_001:0452a08_0",
        "context_with_next_sentence": true
    },
    {
        "source_sentence": "是故我今為比丘說，若諸比丘知施功德及施果報，應施初摶、若施後摶，如是而食。」",
        "from": "T03n0179_001:0452a08_1",
        "context_with_next_sentence": true
    },
    {
        "source_sentence": "佛說此時，彼諸比丘皆大歡喜。",
        "from": "T03n0179_001:0452a10_2",
        "context_with_next_sentence": true
    },
    {
        "source_sentence": "銀色女經",
        "from": "T03n0179_001:0452a11_0",
        "context_with_next_sentence": false
    }
]