[
    {
        "source_sentence": "正法念處經卷第十",
        "from": "T17n0721_010:0053b25_0",
        "context_with_next_sentence": true
    },
    {
        "source_sentence": "元魏婆羅門瞿曇般若流支譯",
        "from": "T17n0721_010:0053b27_0",
        "context_with_next_sentence": true
    },
    {
        "source_sentence": "地獄品之六",
        "from": "T17n0721_010:0053b28_0",
        "context_with_next_sentence": true
    },
    {
        "source_sentence": "「又彼比丘知業果報，觀大叫喚之大地獄，復有何處？",
        "from": "T17n0721_010:0053b29_0",
        "context_with_next_sentence": true
    },
    {
        "source_sentence": "彼見聞知：復有異處名血髓食，是彼地獄第十七處。",
        "from": "T17n0721_010:0053c01_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_010:0053c02_2",
        "context_with_next_sentence": true
    },
    {
        "source_sentence": "彼見聞知：若人殺、盜、邪行、飲酒，業及果報如前所說。",
        "from": "T17n0721_010:0053c02_3",
        "context_with_next_sentence": true
    },
    {
        "source_sentence": "復有妄語作集惡業，謂：王、王等、若聚落主諸自在者，賦稅物已，後言未足，而復更取、若或長取，違王舊法。",
        "from": "T17n0721_010:0053c04_0",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄血髓食處，受大苦惱。",
        "from": "T17n0721_010:0053c06_1",
        "context_with_next_sentence": true
    },
    {
        "source_sentence": "所謂苦者，如前所說，活、黑繩等諸地獄中所有苦惱，彼一切苦此中具受。",
        "from": "T17n0721_010:0053c08_2",
        "context_with_next_sentence": true
    },
    {
        "source_sentence": "復有勝者，所謂：彼處炎燃樹葉，閻魔羅人以炎鐵繩縛彼罪人，頭下足上懸在彼樹，金剛嘴烏有金剛爪，先食其足，足上血出，下入其口，彼地獄人即自食之，而常不死。",
        "from": "T17n0721_010:0053c09_3",
        "context_with_next_sentence": true
    },
    {
        "source_sentence": "何以故？",
        "from": "T17n0721_010:0053c13_4",
        "context_with_next_sentence": true
    },
    {
        "source_sentence": "一切苦中飢苦最大，處處皆說，一切皆知、一切皆誦。",
        "from": "T17n0721_010:0053c14_0",
        "context_with_next_sentence": true
    },
    {
        "source_sentence": "彼飲自血受二種苦，既受大苦，復受飢苦。」",
        "from": "T17n0721_010:0053c15_1",
        "context_with_next_sentence": true
    },
    {
        "source_sentence": "爾時，世尊而說偈言：「非如熱風燒，　　風吹火燒苦，　業風之所吹，　　飢渴苦甚重。",
        "from": "T17n0721_010:0053c16_2",
        "context_with_next_sentence": true
    },
    {
        "source_sentence": "「彼地獄人如是無量百千年歲自食血髓，頭面在下，為第一火之所燒燃，如是無量百千年中，於一切時，彼地獄處常被燒煮，乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_010:0053c19_0",
        "context_with_next_sentence": true
    },
    {
        "source_sentence": "若於前世過去久遠有善業熟，不生餓鬼、畜生之道；若生人中同業之處，貧窮困苦人所不信，鼻常有血，若嚼楊枝。",
        "from": "T17n0721_010:0053c23_1",
        "context_with_next_sentence": true
    },
    {
        "source_sentence": "鼻中齒間常有血出，是彼地獄餘殘果報。",
        "from": "T17n0721_010:0053c26_2",
        "context_with_next_sentence": true
    },
    {
        "source_sentence": "「又彼比丘知業果報，觀大叫喚之大地獄，復有何處？",
        "from": "T17n0721_010:0053c28_0",
        "context_with_next_sentence": true
    },
    {
        "source_sentence": "彼見聞知：復有異處名十一炎，是彼地獄第十八處。",
        "from": "T17n0721_010:0053c29_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_010:0054a01_2",
        "context_with_next_sentence": true
    },
    {
        "source_sentence": "彼見聞知：若何等人殺生、偷盜、邪行、飲酒，業及果報如前所說。",
        "from": "T17n0721_010:0054a01_3",
        "context_with_next_sentence": true
    },
    {
        "source_sentence": "復有妄語，謂：王、王等、若可信人、能斷事者，若或長者、或於兩人、若於兩朋相對諍事而為斷之。",
        "from": "T17n0721_010:0054a03_4",
        "context_with_next_sentence": true
    },
    {
        "source_sentence": "或因取物、或因相識、或欲或瞋，隨情偏斷不依道理，作妄語說。",
        "from": "T17n0721_010:0054a05_5",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄十一炎處，受大苦惱。",
        "from": "T17n0721_010:0054a06_6",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具受十倍更重。",
        "from": "T17n0721_010:0054a08_7",
        "context_with_next_sentence": true
    },
    {
        "source_sentence": "朋妄語人，更復偏重。",
        "from": "T17n0721_010:0054a10_8",
        "context_with_next_sentence": true
    },
    {
        "source_sentence": "何者為重？",
        "from": "T17n0721_010:0054a10_9",
        "context_with_next_sentence": true
    },
    {
        "source_sentence": "以惡業故。",
        "from": "T17n0721_010:0054a10_10",
        "context_with_next_sentence": true
    },
    {
        "source_sentence": "十一炎處有火聚生，十方為十，內飢渴燒是第十一。",
        "from": "T17n0721_010:0054a11_11",
        "context_with_next_sentence": true
    },
    {
        "source_sentence": "內火飢渴，炎從口出。",
        "from": "T17n0721_010:0054a12_12",
        "context_with_next_sentence": true
    },
    {
        "source_sentence": "彼妄語人舌朋妄語，是惡業故，念念燒舌，燒已復生，受燒舌苦，為十六分十火聚苦不及其一。",
        "from": "T17n0721_010:0054a12_13",
        "context_with_next_sentence": true
    },
    {
        "source_sentence": "以惡業故受是舌苦。",
        "from": "T17n0721_010:0054a15_14",
        "context_with_next_sentence": true
    },
    {
        "source_sentence": "彼地獄人受如是等十一炎聚極重苦惱，乃至無量百千年歲常燒常煮，乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_010:0054a15_15",
        "context_with_next_sentence": true
    },
    {
        "source_sentence": "若於前世過去久遠有善業熟，不生餓鬼、畜生之道；若生人中同業之處，常患飢渴，一切身分常被熱燒，貧窮短命，所有語言人所不信；性甚愚癡、懵鈍醜陋，手足劈裂，衣裳破碎，常在道路若四出巷、若三角巷，恒常乞求；若常治生，賣微賤物；從生至終受第一苦；於對諍中常墮負朋。",
        "from": "T17n0721_010:0054a19_16",
        "context_with_next_sentence": true
    },
    {
        "source_sentence": "是彼惡業餘殘果報。",
        "from": "T17n0721_010:0054a25_17",
        "context_with_next_sentence": true
    },
    {
        "source_sentence": "「又彼比丘知業果報，觀察大喚大地獄處，唯有此處更無異處。",
        "from": "T17n0721_010:0054a27_0",
        "context_with_next_sentence": true
    },
    {
        "source_sentence": "「又修行者內心思惟——隨順正法觀察法行，見彼比丘欲入寂靜不老不死、不盡不滅涅槃之道。",
        "from": "T17n0721_010:0054a29_0",
        "context_with_next_sentence": true
    },
    {
        "source_sentence": "彼地夜叉見彼比丘勤精進已，心大歡喜，轉復上聞虛空夜叉，虛空夜叉如是次第至少光天，說如是言：『閻浮提中某甲種姓，略而言之，次第乃至得第十地，心不樂住魔之境界，亦不樂與愛心共行，捨離染法。』",
        "from": "T17n0721_010:0054b02_1",
        "context_with_next_sentence": true
    },
    {
        "source_sentence": "彼少光天聞已歡喜，而作是言：『魔分損減，正法朋長。』",
        "from": "T17n0721_010:0054b07_2",
        "context_with_next_sentence": true
    },
    {
        "source_sentence": "「又彼比丘知業果報，勤斷世間生死繫縛，如是憶念：此諸眾生受大苦惱，為愛所誑，癡結所縛，心使相應，三時中煮而於生死無心欲斷。",
        "from": "T17n0721_010:0054b08_3",
        "context_with_next_sentence": true
    },
    {
        "source_sentence": "此諸眾生豈可無心，若其有心則應有知，若有知者何不離欲？",
        "from": "T17n0721_010:0054b11_4",
        "context_with_next_sentence": true
    },
    {
        "source_sentence": "又復眾生久在天中受勝樂者，猶尚離欲，何況地獄久受大苦而不離欲？",
        "from": "T17n0721_010:0054b13_5",
        "context_with_next_sentence": true
    },
    {
        "source_sentence": "彼眾生心如是堅[革*卬]，受如是等無量種種一切苦惱而不疲倦，長夜眠睡而不寤寤，如是心者有五種過，如是無量謂老、病、死、怨憎合會、恩愛別離。",
        "from": "T17n0721_010:0054b14_6",
        "context_with_next_sentence": true
    },
    {
        "source_sentence": "「又復更有十種苦惱。",
        "from": "T17n0721_010:0054b19_0",
        "context_with_next_sentence": true
    },
    {
        "source_sentence": "十者所謂：飢渴過患、愛離過患、彼此國土鬪諍過患、退生過患、他毀過患、求他過患、寒熱過患、兩人相憎共鬪過患、失財過患、所求念中不得過患。",
        "from": "T17n0721_010:0054b19_1",
        "context_with_next_sentence": true
    },
    {
        "source_sentence": "如是略說心有如是十種過患。",
        "from": "T17n0721_010:0054b22_2",
        "context_with_next_sentence": true
    },
    {
        "source_sentence": "眾生之心受如是等多種過患猶不離欲，此諸眾生無始無終，怨心所誑。",
        "from": "T17n0721_010:0054b23_3",
        "context_with_next_sentence": true
    },
    {
        "source_sentence": "如是心者常動不住，無耳無心如石金剛，多吉祥處能為妨礙，不住正法、不曾喜樂、一切時渴，色聲香觸味等境界未曾飽足，如毒刀火，五境界毒六入大賊，不知不覺七菩提分，亦不安忍八分聖道，又亦不知九眾生居，乃至不知十善業道。",
        "from": "T17n0721_010:0054b25_4",
        "context_with_next_sentence": true
    },
    {
        "source_sentence": "於十一地不能思量，於十二入生住行等不能諦知，十三地上不能思量，十四心緣常共相隨，於十七垢心不思量，於十八受穿穴流行，於十九行、十五因緣不能安忍，十六惡行和合相應，穿穴而行近二十處。",
        "from": "T17n0721_010:0054c02_5",
        "context_with_next_sentence": true
    },
    {
        "source_sentence": "彼二十邊，心常亂行。",
        "from": "T17n0721_010:0054c06_6",
        "context_with_next_sentence": true
    },
    {
        "source_sentence": "「比丘如是觀察心已，於彼眾生起憐愍心，諦觀思量業果報法。",
        "from": "T17n0721_010:0054c07_7",
        "context_with_next_sentence": true
    },
    {
        "source_sentence": "又彼比丘如是精勤，復更生心欲斷魔縛，作是思惟：為當更有勝地獄不？",
        "from": "T17n0721_010:0054c08_8",
        "context_with_next_sentence": true
    },
    {
        "source_sentence": "彼見聞知：更復有餘勝大地獄，於大叫喚之大地獄十倍勝惡，惡業苦惱，勢力極惡，名為焦熱，有十六處。",
        "from": "T17n0721_010:0054c10_9",
        "context_with_next_sentence": true
    },
    {
        "source_sentence": "何等十六？",
        "from": "T17n0721_010:0054c13_10",
        "context_with_next_sentence": true
    },
    {
        "source_sentence": "一名大燒；二名分荼梨迦；三名龍旋；四名赤銅彌泥魚旋；五名鐵鑊；六名血河漂；七名饒骨髓虫；八名一切人熟；九名無終沒入；十名大鉢頭摩；十一名惡嶮岸；十二名金剛骨；十三名黑鐵繩摽刃解受苦；十四名那迦虫柱惡火受苦；十五名闇火風；十六名金剛嘴蜂。",
        "from": "T17n0721_010:0054c13_11",
        "context_with_next_sentence": true
    },
    {
        "source_sentence": "此是焦熱之大地獄十六別處，彼大地獄壽命長遠無有算數。",
        "from": "T17n0721_010:0054c19_12",
        "context_with_next_sentence": true
    },
    {
        "source_sentence": "眾生何業生彼地獄？",
        "from": "T17n0721_010:0054c20_13",
        "context_with_next_sentence": true
    },
    {
        "source_sentence": "彼見聞知：若人堅重殺生、偷盜、邪行、飲酒、妄語言說，復有邪見，樂行多作，惡業普遍而復究竟樂行多作。",
        "from": "T17n0721_010:0054c21_14",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮在焦熱大地獄中。",
        "from": "T17n0721_010:0054c23_15",
        "context_with_next_sentence": true
    },
    {
        "source_sentence": "殺、盜、邪行、飲酒、妄語業及果報，如前所說。",
        "from": "T17n0721_010:0054c24_16",
        "context_with_next_sentence": true
    },
    {
        "source_sentence": "今說邪見：若人邪見，樂行多作，向他人說所謂：『世間無施無會、無善無惡及以果報，無此世間、無他世間、無父無母。』",
        "from": "T17n0721_010:0054c25_17",
        "context_with_next_sentence": true
    },
    {
        "source_sentence": "如是斷說，自失業果，向他人說，安住他人、隨喜他人，自身增長他人邪見，說言：『無因、無業、無道。』",
        "from": "T17n0721_010:0054c28_18",
        "context_with_next_sentence": true
    },
    {
        "source_sentence": "如是之人雖有形服而是大賊。",
        "from": "T17n0721_010:0055a01_19",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼焦熱大地獄中受大苦惱。",
        "from": "T17n0721_010:0055a02_20",
        "context_with_next_sentence": true
    },
    {
        "source_sentence": "「彼不信人實業果報：彼不信人臨欲死時，未到中有，惡相已現，謂：彼病時眼中自見險惡闇處，多有師子虎蛇熊羆，高大如山。",
        "from": "T17n0721_010:0055a04_21",
        "context_with_next_sentence": true
    },
    {
        "source_sentence": "既如是見，生大怖畏，見彼惡獸疾來向已，速行不住逼近其身。",
        "from": "T17n0721_010:0055a07_22",
        "context_with_next_sentence": true
    },
    {
        "source_sentence": "彼重病人聞彼師子虎等吼聲，生大怖畏，悲苦懊惱。",
        "from": "T17n0721_010:0055a08_23",
        "context_with_next_sentence": true
    },
    {
        "source_sentence": "復見異人皺面喎口，復見在上有黑色火，聞野干鳴作種種聲。",
        "from": "T17n0721_010:0055a09_24",
        "context_with_next_sentence": true
    },
    {
        "source_sentence": "又復更見閻魔羅人身作種種可畏形狀，生大怖畏。",
        "from": "T17n0721_010:0055a11_25",
        "context_with_next_sentence": true
    },
    {
        "source_sentence": "彼邪說人說惡因人、說惡朋人、說惡見人、說惡法人、樂說不信業果之人所作言說，是墮嶮岸惡處。",
        "from": "T17n0721_010:0055a12_26",
        "context_with_next_sentence": true
    },
    {
        "source_sentence": "因人自他皆誑，造作最大惡業之人。",
        "from": "T17n0721_010:0055a14_27",
        "context_with_next_sentence": true
    },
    {
        "source_sentence": "彼如是業，樂行多作，作而復集，得果時至，見如是等不善影相，生大怖畏，諸根戰動、狀相外彰、失屎失尿，或復呻喚，踧聲不出，或復皺面、或復張口、或復以手摩挽床敷，或自見身山頭墮地；如是見已，手欲拒拓，瞻病之人見如是已，作如是言：『如是病人挽摩虛空。』",
        "from": "T17n0721_010:0055a15_28",
        "context_with_next_sentence": true
    },
    {
        "source_sentence": "如是病者或見自身欲有所墮，以手摩觸一切身分。",
        "from": "T17n0721_010:0055a21_29",
        "context_with_next_sentence": true
    },
    {
        "source_sentence": "如是邪見惡業行人，於業果報不生信心，如是種種在地獄中受報相生，譬如屎堆，人雖未到已聞其臭。",
        "from": "T17n0721_010:0055a23_0",
        "context_with_next_sentence": true
    },
    {
        "source_sentence": "如是如是，未到地獄而見地獄惡處生相，極大恐怖，一切邪見不信之人如是驚怖。",
        "from": "T17n0721_010:0055a25_1",
        "context_with_next_sentence": true
    },
    {
        "source_sentence": "愚癡之人作集惡業，不善業價，買得地獄苦惱財物，彼處受報。",
        "from": "T17n0721_010:0055a27_2",
        "context_with_next_sentence": true
    },
    {
        "source_sentence": "如是地獄多有惡風，所謂斜風、卑波羅風，彼風嚴利，觸其身分，若拍若劈，彼風急惡，彼受身心二種苦惱。",
        "from": "T17n0721_010:0055a28_3",
        "context_with_next_sentence": true
    },
    {
        "source_sentence": "此身欲盡將至中有，臨死殘命，而心不能攀緣善法。",
        "from": "T17n0721_010:0055b02_4",
        "context_with_next_sentence": true
    },
    {
        "source_sentence": "「彼邪見人於人世間如是空過，不得利益，於中有中，未入地獄，地獄相現，自業邪見惡業所致，謂心戰動，有不可愛惡色聲觸、諸味香等一切皆得，聞不可愛、可怖可畏地獄罪人啼哭之聲，有惡風觸如極利刀，得極苦味，見惡炎色、臭惡臭氣。",
        "from": "T17n0721_010:0055b03_5",
        "context_with_next_sentence": true
    },
    {
        "source_sentence": "彼人如是一切境界生大怖畏，心甚驚恐。",
        "from": "T17n0721_010:0055b09_6",
        "context_with_next_sentence": true
    },
    {
        "source_sentence": "如是惡人顛倒說法，惡業力故見地獄色皆悉顛倒，如是顛倒見地獄處莊嚴殊妙，故於地獄極生愛心，起意悕望：『我今云何得生彼處？』",
        "from": "T17n0721_010:0055b10_7",
        "context_with_next_sentence": true
    },
    {
        "source_sentence": "彼邪見人於有分中不得受苦，要生地獄，取因緣故生地獄中，取心即生，更無中間。",
        "from": "T17n0721_010:0055b13_8",
        "context_with_next_sentence": true
    },
    {
        "source_sentence": "既彼處生，即於生時，如前所說，活等地獄所受諸苦，彼一切苦此中具受十倍更重，四百四病，如地獄中極惡相似，無異譬喻，諸怖畏中此畏最勝，惡業果報皆悉平等。",
        "from": "T17n0721_010:0055b15_9",
        "context_with_next_sentence": true
    },
    {
        "source_sentence": "一種火生，如是惡火以胡麻許，若置山林、若國若洲，能速燒盡一閻浮提，何況地獄受罪人身。",
        "from": "T17n0721_010:0055b19_10",
        "context_with_next_sentence": true
    },
    {
        "source_sentence": "如是惡火燒罪人身，如生酥塊，洋已復生。",
        "from": "T17n0721_010:0055b21_11",
        "context_with_next_sentence": true
    },
    {
        "source_sentence": "在大闇處，無有晝夜差別之相，如是無量百千年歲。",
        "from": "T17n0721_010:0055b22_12",
        "context_with_next_sentence": true
    },
    {
        "source_sentence": "苦惱海中、一切闇中，邪見最闇，作集而說得如是果，於無數年時節長遠常被燒煮，所受苦惱不可譬喻。",
        "from": "T17n0721_010:0055b23_13",
        "context_with_next_sentence": true
    },
    {
        "source_sentence": "於一切時如是受苦，乃至惡業破壞無氣、腐爛盡滅，彼地獄中爾乃得脫。",
        "from": "T17n0721_010:0055b26_0",
        "context_with_next_sentence": true
    },
    {
        "source_sentence": "既得脫已，於五百世生餓鬼中，名黃餓鬼。",
        "from": "T17n0721_010:0055b27_1",
        "context_with_next_sentence": true
    },
    {
        "source_sentence": "彼人彼處既得脫已，於五百世生多苦惱畜生之中。",
        "from": "T17n0721_010:0055b28_2",
        "context_with_next_sentence": true
    },
    {
        "source_sentence": "彼處脫已，難得人身，如龜遇孔。",
        "from": "T17n0721_010:0055b29_3",
        "context_with_next_sentence": true
    },
    {
        "source_sentence": "若於前世過去久遠有善業熟，得生人中，在於邊處夷人中生，常病常貧，目盲少命，所有語言人所不信，是彼邪見餘殘果報。",
        "from": "T17n0721_010:0055c01_4",
        "context_with_next_sentence": true
    },
    {
        "source_sentence": "「又彼比丘知業果報，次觀焦熱之大地獄，有何異處？",
        "from": "T17n0721_010:0055c05_0",
        "context_with_next_sentence": true
    },
    {
        "source_sentence": "彼見聞知：有別異處名大燒處，是彼地獄最初別處。",
        "from": "T17n0721_010:0055c06_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_010:0055c07_2",
        "context_with_next_sentence": true
    },
    {
        "source_sentence": "彼見聞知：若人殺生、偷盜、邪行、飲酒、妄語，業及果報如前所說。",
        "from": "T17n0721_010:0055c07_3",
        "context_with_next_sentence": true
    },
    {
        "source_sentence": "復有邪見，樂行多作，得惡業果。",
        "from": "T17n0721_010:0055c09_4",
        "context_with_next_sentence": true
    },
    {
        "source_sentence": "云何邪見？",
        "from": "T17n0721_010:0055c10_5",
        "context_with_next_sentence": true
    },
    {
        "source_sentence": "所謂有人作如是見：殺生因緣得生天中。",
        "from": "T17n0721_010:0055c10_6",
        "context_with_next_sentence": true
    },
    {
        "source_sentence": "如是惡業得惡果報。",
        "from": "T17n0721_010:0055c11_7",
        "context_with_next_sentence": true
    },
    {
        "source_sentence": "何以故？",
        "from": "T17n0721_010:0055c11_8",
        "context_with_next_sentence": true
    },
    {
        "source_sentence": "以死苦者，苦中最重；諸道中樂，天樂為最。",
        "from": "T17n0721_010:0055c12_0",
        "context_with_next_sentence": true
    },
    {
        "source_sentence": "殺生之業，非彼樂因；殺生與苦，故非樂因。",
        "from": "T17n0721_010:0055c12_1",
        "context_with_next_sentence": true
    },
    {
        "source_sentence": "如是既作惡因業果，為他人說如是邪見，得惡業果而不懺悔。",
        "from": "T17n0721_010:0055c13_2",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄生大燒處，受大苦惱。",
        "from": "T17n0721_010:0055c15_3",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具受十倍更重。",
        "from": "T17n0721_010:0055c17_4",
        "context_with_next_sentence": true
    },
    {
        "source_sentence": "復有勝者：以惡業故，自身生火，其火極熱。",
        "from": "T17n0721_010:0055c18_5",
        "context_with_next_sentence": true
    },
    {
        "source_sentence": "餘地獄火於此地獄極熱大火，十六分中唯是一分。",
        "from": "T17n0721_010:0055c19_6",
        "context_with_next_sentence": true
    },
    {
        "source_sentence": "此地獄人見餘地獄所有諸火猶如霜雪。",
        "from": "T17n0721_010:0055c21_7",
        "context_with_next_sentence": true
    },
    {
        "source_sentence": "此地獄人內外炎燃，而復更有第三熾火，謂心悔熱。",
        "from": "T17n0721_010:0055c22_8",
        "context_with_next_sentence": true
    },
    {
        "source_sentence": "如是異生而復更燒。",
        "from": "T17n0721_010:0055c23_9",
        "context_with_next_sentence": true
    },
    {
        "source_sentence": "彼地獄人自知邪見，如是苦果苦報苦味，以邪見故如是火燒，無一念間暫時得樂。",
        "from": "T17n0721_010:0055c23_10",
        "context_with_next_sentence": true
    },
    {
        "source_sentence": "如是焦熱大地獄處名大燒處，彼惡邪見惡業行人，長遠時煮。",
        "from": "T17n0721_010:0055c25_11",
        "context_with_next_sentence": true
    },
    {
        "source_sentence": "云何長時？",
        "from": "T17n0721_010:0055c27_12",
        "context_with_next_sentence": true
    },
    {
        "source_sentence": "無人知數。",
        "from": "T17n0721_010:0055c27_13",
        "context_with_next_sentence": true
    },
    {
        "source_sentence": "彼地獄人於一切時燒煮散壞，乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_010:0055c27_14",
        "context_with_next_sentence": true
    },
    {
        "source_sentence": "既得脫已，於三百世生餓鬼中，於二百世生畜生中。",
        "from": "T17n0721_010:0056a01_15",
        "context_with_next_sentence": true
    },
    {
        "source_sentence": "彼人彼處既得脫已，若生人中同業之處，則於父母不生敬重，無慚無愧、無羞無恥，食人糞屎，於諸國土處處遊行離聞正法，為一切人之所嫌賤，與狗同食、與狗同行，手足麁捩，常依他食，盡其身命空無福德；捨此身已，次第還入不可愛道，如前邪見不愛中下。",
        "from": "T17n0721_010:0056a02_16",
        "context_with_next_sentence": true
    },
    {
        "source_sentence": "彼比丘既觀察已，隨喜正見、正意諦觀，行於正道，得涅槃行，相應觀察。",
        "from": "T17n0721_010:0056a08_17",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_010:0056a11_0",
        "context_with_next_sentence": true
    },
    {
        "source_sentence": "彼見聞知：復有異處，彼處名為分荼離迦，是彼地獄第二別處。",
        "from": "T17n0721_010:0056a12_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_010:0056a13_2",
        "context_with_next_sentence": true
    },
    {
        "source_sentence": "彼見聞知：若人殺生、偷盜、邪行、飲酒、妄語，樂行多作，業及果報如前所說，復有邪見，如是一種樂行多作，所謂：有人自餓而死，望得生天，彼人如是復教他人、若隨喜他令住邪見，惡因所縛，心惡思惟，造作惡論，復教他人令住惡論，彼人如是自餓而死。",
        "from": "T17n0721_010:0056a14_3",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄分荼梨迦別異處生，受大苦惱。",
        "from": "T17n0721_010:0056a19_4",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具受兩倍更重。",
        "from": "T17n0721_010:0056a21_5",
        "context_with_next_sentence": true
    },
    {
        "source_sentence": "復有勝者，所謂：彼人一切身分炎鬘無間，如是罪人一切身分，無芥子許中間無火、無炎燃處，彼人惡業相似因果，火熱甚熾不可譬喻，無有相似。",
        "from": "T17n0721_010:0056a23_6",
        "context_with_next_sentence": true
    },
    {
        "source_sentence": "如彼邪見，一切業中最第一惡，如彼相似，其火熱極，一切火中此火最熱。",
        "from": "T17n0721_010:0056a26_7",
        "context_with_next_sentence": true
    },
    {
        "source_sentence": "一切惡業相似得果，是故彼火不可譬喻，無有相似。",
        "from": "T17n0721_010:0056a28_8",
        "context_with_next_sentence": true
    },
    {
        "source_sentence": "彼業力故，於一切時常燒不停。",
        "from": "T17n0721_010:0056a29_9",
        "context_with_next_sentence": true
    },
    {
        "source_sentence": "如是燒已，復見開敷分荼梨迦，無量鳥眾喜樂池流，清水具足。",
        "from": "T17n0721_010:0056b01_10",
        "context_with_next_sentence": true
    },
    {
        "source_sentence": "異地獄人如是說言：『汝疾走來，汝疾走來。",
        "from": "T17n0721_010:0056b02_11",
        "context_with_next_sentence": true
    },
    {
        "source_sentence": "我此間有分荼梨迦，池林清軟，有水可飲，林有潤影近在不遠。』",
        "from": "T17n0721_010:0056b03_12",
        "context_with_next_sentence": true
    },
    {
        "source_sentence": "彼地獄人喚邪見人而安慰之，相隨走趣分荼梨迦池林水所。",
        "from": "T17n0721_010:0056b05_13",
        "context_with_next_sentence": true
    },
    {
        "source_sentence": "既如是走，火炭滿道，道上有坑滿中熾火。",
        "from": "T17n0721_010:0056b06_14",
        "context_with_next_sentence": true
    },
    {
        "source_sentence": "罪人入已，一切身分皆悉燒盡。",
        "from": "T17n0721_010:0056b07_15",
        "context_with_next_sentence": true
    },
    {
        "source_sentence": "燒已復生，生已復燒。",
        "from": "T17n0721_010:0056b08_16",
        "context_with_next_sentence": true
    },
    {
        "source_sentence": "渴欲飲水，走猶不息。",
        "from": "T17n0721_010:0056b09_17",
        "context_with_next_sentence": true
    },
    {
        "source_sentence": "既如是走，鞞多羅杖生在道上，杖有火炎拘捩罪人，一切身分皆悉作瘡，骨髓散盡，盡已復生。",
        "from": "T17n0721_010:0056b09_18",
        "context_with_next_sentence": true
    },
    {
        "source_sentence": "以熱渴故，猶故走趣分荼梨迦池水樹林，以惡業故，有食肉虫遍其身體，啄其兩眼而噉食之。",
        "from": "T17n0721_010:0056b11_19",
        "context_with_next_sentence": true
    },
    {
        "source_sentence": "啄已復生，生已復啄。",
        "from": "T17n0721_010:0056b13_20",
        "context_with_next_sentence": true
    },
    {
        "source_sentence": "彼人無眼而復熱渴，如是走趣分荼梨迦池水樹林，復有異虫生在其身，彼盲眼人一切身分為虫所食，唱聲大喚。",
        "from": "T17n0721_010:0056b14_21",
        "context_with_next_sentence": true
    },
    {
        "source_sentence": "又復眼生，虫復啄食。",
        "from": "T17n0721_010:0056b17_22",
        "context_with_next_sentence": true
    },
    {
        "source_sentence": "如是無量百千年歲，食已復生，生已復食。",
        "from": "T17n0721_010:0056b17_23",
        "context_with_next_sentence": true
    },
    {
        "source_sentence": "若復走趣分荼梨迦池水樹林，既到彼已，悕望涼冷，便前進入。",
        "from": "T17n0721_010:0056b18_24",
        "context_with_next_sentence": true
    },
    {
        "source_sentence": "既入彼處分荼梨迦，炎燃高火五百由旬，彼地獄人惡業所誑，各各別上分荼梨迦。",
        "from": "T17n0721_010:0056b20_25",
        "context_with_next_sentence": true
    },
    {
        "source_sentence": "既上樹已，多有炎鬘普遍身分，如是上已，受第一惡極重苦惱。",
        "from": "T17n0721_010:0056b21_26",
        "context_with_next_sentence": true
    },
    {
        "source_sentence": "飢渴所逼，如是彼處所有熾火，其色猶如分荼離迦，彼火燒炙，死而復活，一切身分皆悉遍燒，如甄叔迦樹色相似，於一切時受大苦惱。",
        "from": "T17n0721_010:0056b23_27",
        "context_with_next_sentence": true
    },
    {
        "source_sentence": "乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_010:0056b26_28",
        "context_with_next_sentence": true
    },
    {
        "source_sentence": "既得脫已，於四百世生餓鬼中，受飢渴苦。",
        "from": "T17n0721_010:0056b28_29",
        "context_with_next_sentence": true
    },
    {
        "source_sentence": "既得脫已，於三百世生畜生中。",
        "from": "T17n0721_010:0056b29_30",
        "context_with_next_sentence": true
    },
    {
        "source_sentence": "既得脫已，難得人身，如龜遇孔。",
        "from": "T17n0721_010:0056c01_31",
        "context_with_next_sentence": true
    },
    {
        "source_sentence": "若生人中同業之處，彼人則生畏刀鐵處、儉處、賊處、多惡人處國土中生，又彼生處常貧常病，僕使下賤諸根不具。",
        "from": "T17n0721_010:0056c02_32",
        "context_with_next_sentence": true
    },
    {
        "source_sentence": "是彼邪見惡行惡業餘殘果報。",
        "from": "T17n0721_010:0056c04_33",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_010:0056c06_0",
        "context_with_next_sentence": true
    },
    {
        "source_sentence": "彼見聞知：復有異處名為龍旋，是彼地獄第三別處。",
        "from": "T17n0721_010:0056c07_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_010:0056c08_2",
        "context_with_next_sentence": true
    },
    {
        "source_sentence": "彼見聞知：若人殺生、偷盜、邪行、飲酒、妄語，樂行多作，業及果報如前所說。",
        "from": "T17n0721_010:0056c08_3",
        "context_with_next_sentence": true
    },
    {
        "source_sentence": "復有邪見，樂行多作，所謂：有人形相不正，或有常蹲不曾正坐，若常合掌、常手支頰、常舐手食，有如是等諸外道輩，彼有說言：『斷欲瞋癡得涅槃者，是則不然。",
        "from": "T17n0721_010:0056c10_4",
        "context_with_next_sentence": true
    },
    {
        "source_sentence": "寂靜根者是亦不得。』",
        "from": "T17n0721_010:0056c14_5",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄生龍旋處，受大苦惱。",
        "from": "T17n0721_010:0056c14_6",
        "context_with_next_sentence": true
    },
    {
        "source_sentence": "所謂苦者：彼處多饒炎頭惡龍，瞋怒毒盛，在彼地獄。",
        "from": "T17n0721_010:0056c16_7",
        "context_with_next_sentence": true
    },
    {
        "source_sentence": "彼龍身量若一居賒有一由旬，惡毒熾盛普身遍體，有見毒者、有觸毒者、有牙毒者，滿彼地獄。",
        "from": "T17n0721_010:0056c17_8",
        "context_with_next_sentence": true
    },
    {
        "source_sentence": "彼地獄人生龍群中，眾龍迴轉拶磨罪人碎如麨摶。",
        "from": "T17n0721_010:0056c19_9",
        "context_with_next_sentence": true
    },
    {
        "source_sentence": "復有生在龍口中者，彼牙毒炎連急速嚼，有無量到、若百千到，死已復生，生已復嚼，嚼已復死，死已復生。",
        "from": "T17n0721_010:0056c21_10",
        "context_with_next_sentence": true
    },
    {
        "source_sentence": "彼諸罪人三種火燒：一是毒火；二、地獄火；三、飢渴火。",
        "from": "T17n0721_010:0056c23_11",
        "context_with_next_sentence": true
    },
    {
        "source_sentence": "彼諸罪人生三火中受堅[革*卬]苦，自業相似；復有第四病火煮之，病重苦惱，不可具說。",
        "from": "T17n0721_010:0056c24_12",
        "context_with_next_sentence": true
    },
    {
        "source_sentence": "如是罪人惡業行者，常一切時在火中生，燒煮拶磨乾燥碎散，乃至惡業破壞無氣、腐爛盡滅，彼地獄處爾乃得脫。",
        "from": "T17n0721_010:0056c26_13",
        "context_with_next_sentence": true
    },
    {
        "source_sentence": "既得脫已，百五十世生在針咽餓鬼之中；於二百世生畜生中，飢渴燒身，離水無水，謂師子虎熊羆等身，在於曠野十二由旬無水之處。",
        "from": "T17n0721_010:0056c29_14",
        "context_with_next_sentence": true
    },
    {
        "source_sentence": "若得脫已，難得人身，如龜遇孔。",
        "from": "T17n0721_010:0057a03_15",
        "context_with_next_sentence": true
    },
    {
        "source_sentence": "若生人中則為野人，眼不見食，何況食之？",
        "from": "T17n0721_010:0057a04_16",
        "context_with_next_sentence": true
    },
    {
        "source_sentence": "唯食藥草及諸果等，以自存活。",
        "from": "T17n0721_010:0057a05_17",
        "context_with_next_sentence": true
    },
    {
        "source_sentence": "是彼惡業餘殘果報。",
        "from": "T17n0721_010:0057a06_18",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，更有何處？",
        "from": "T17n0721_010:0057a07_0",
        "context_with_next_sentence": true
    },
    {
        "source_sentence": "彼見聞知：復有異處名為赤銅彌泥旋處，是彼地獄第四別處。",
        "from": "T17n0721_010:0057a08_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_010:0057a09_2",
        "context_with_next_sentence": true
    },
    {
        "source_sentence": "彼見聞知：若人殺生、偷盜、邪行、飲酒、妄語，樂行多作，所謂：計言一切世間命無命物，一切皆是魔醯首羅之所化作，非是業果。",
        "from": "T17n0721_010:0057a10_3",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄生於赤銅彌泥旋處，受大苦惱。",
        "from": "T17n0721_010:0057a13_0",
        "context_with_next_sentence": true
    },
    {
        "source_sentence": "所謂苦者：彼地獄處赤炎銅汁滿中如海，其中多有鐵彌那魚，惡業所作，復有樹葉利如剃刀。",
        "from": "T17n0721_010:0057a14_1",
        "context_with_next_sentence": true
    },
    {
        "source_sentence": "生在赤銅彌泥旋處諸地獄人，在彼處生，生已復死，死已復生，一切身分皆悉散壞，爛熟浮出，在銅汁上出已復沒，受大苦惱，迭相走奔，更互唱聲。",
        "from": "T17n0721_010:0057a17_2",
        "context_with_next_sentence": true
    },
    {
        "source_sentence": "彼邪見人邪見說者，唱喚既走，惡業所作，惡彌那魚張口疾走，向地獄人。",
        "from": "T17n0721_010:0057a20_3",
        "context_with_next_sentence": true
    },
    {
        "source_sentence": "彼魚既到，即以涎羂攝縛罪人，令入口中，以牙機關嚼之令碎。",
        "from": "T17n0721_010:0057a22_4",
        "context_with_next_sentence": true
    },
    {
        "source_sentence": "彼罪人身半在魚口，半在口外，熱炎赤銅沸汁煮之，受是二種堅急苦惱。",
        "from": "T17n0721_010:0057a23_5",
        "context_with_next_sentence": true
    },
    {
        "source_sentence": "彼人如是半在魚口常被咀嚼，半在熱炎赤銅汁煮，經無數時。",
        "from": "T17n0721_010:0057a25_6",
        "context_with_next_sentence": true
    },
    {
        "source_sentence": "既得脫已，更復入餘異赤銅汁。",
        "from": "T17n0721_010:0057a27_7",
        "context_with_next_sentence": true
    },
    {
        "source_sentence": "既入彼處，多有惡虫，虫金剛嘴，牙復甚利無量熾毒。",
        "from": "T17n0721_010:0057a27_8",
        "context_with_next_sentence": true
    },
    {
        "source_sentence": "如是惡虫在彼闇處赤銅汁中，取彼罪人嚼之令破，碎末如沙，然後食之。",
        "from": "T17n0721_010:0057a29_9",
        "context_with_next_sentence": true
    },
    {
        "source_sentence": "彼地獄人既受苦惱，若欲唱喚而張口者，彼赤銅汁滿其口中，不能出聲。",
        "from": "T17n0721_010:0057b01_10",
        "context_with_next_sentence": true
    },
    {
        "source_sentence": "彼赤銅汁遍滿九竅，滿已極煮，一切身分皆悉消洋。",
        "from": "T17n0721_010:0057b03_11",
        "context_with_next_sentence": true
    },
    {
        "source_sentence": "又復彼處時節長久，煮之下沈，沈已浮出，既浮出已，惡業所作，多有風刀而甚毒利，碎割其身。",
        "from": "T17n0721_010:0057b04_12",
        "context_with_next_sentence": true
    },
    {
        "source_sentence": "彼不實語、不信業果邪見之人，常一切時燒煮散壞，乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_010:0057b06_13",
        "context_with_next_sentence": true
    },
    {
        "source_sentence": "既得脫已，於三百世生餓鬼中，彼鬼名為悕望悕望。",
        "from": "T17n0721_010:0057b10_0",
        "context_with_next_sentence": true
    },
    {
        "source_sentence": "若得脫已，於三百世生畜生中，作象、作熊、作蟻子等，常患飢渴，寒熱所逼，風吹日炙，忍耐叵堪。",
        "from": "T17n0721_010:0057b11_1",
        "context_with_next_sentence": true
    },
    {
        "source_sentence": "彼畜生中既得脫已，難得人身，如龜遇孔。",
        "from": "T17n0721_010:0057b13_2",
        "context_with_next_sentence": true
    },
    {
        "source_sentence": "若於前世過去久遠有善業熟，得生人中，在多怖畏嶮惡之處、常斫木處、常取魚處，常生怖畏，是彼惡業餘殘果報。",
        "from": "T17n0721_010:0057b14_3",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，更有何處？",
        "from": "T17n0721_010:0057b18_0",
        "context_with_next_sentence": true
    },
    {
        "source_sentence": "彼見聞知：復有異處名鐵鑊處，是彼地獄第五別處。",
        "from": "T17n0721_010:0057b19_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_010:0057b20_2",
        "context_with_next_sentence": true
    },
    {
        "source_sentence": "彼見：有人殺、盜、邪行、飲酒、妄語，業及果報如前所說；復有邪見，樂行多作，所謂：外道邪見齋中殺於丈夫，而作是言：『我今作會而殺丈夫，彼得生天，我亦生天。",
        "from": "T17n0721_010:0057b20_3",
        "context_with_next_sentence": true
    },
    {
        "source_sentence": "彼若生天，與我為證。』",
        "from": "T17n0721_010:0057b24_4",
        "context_with_next_sentence": true
    },
    {
        "source_sentence": "或有取龜殺證因緣後世生天；或復教他一生如是、種姓如是。",
        "from": "T17n0721_010:0057b24_5",
        "context_with_next_sentence": true
    },
    {
        "source_sentence": "妨礙正道安住邪道。",
        "from": "T17n0721_010:0057b26_6",
        "context_with_next_sentence": true
    },
    {
        "source_sentence": "如是惡業邪見之人，身壞命終墮於惡處，在彼地獄生鐵鑊處，受大苦惱。",
        "from": "T17n0721_010:0057b26_7",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具受十倍更重。",
        "from": "T17n0721_010:0057b28_8",
        "context_with_next_sentence": true
    },
    {
        "source_sentence": "復有勝者：有六鐵鑊十由旬量，六者所謂平等受苦無力無救；火常熱沸；鋸葉水生；極利刀鬘；極熱沸水；多饒惡蛇。",
        "from": "T17n0721_010:0057c01_9",
        "context_with_next_sentence": true
    },
    {
        "source_sentence": "平等受苦無力鑊者：罪人入中，詳聚一處，作一身聚猶如麨摶，被煮無力而復更煮，轉復無力。",
        "from": "T17n0721_010:0057c04_10",
        "context_with_next_sentence": true
    },
    {
        "source_sentence": "如是惡處，身不能救、心不能救，如是無法惡道之人無法可救，離能救人，以無救故，長久時煮。",
        "from": "T17n0721_010:0057c06_11",
        "context_with_next_sentence": true
    },
    {
        "source_sentence": "火常熱沸熱鐵鑊者：罪人入中，熱沸赤銅煮之身散，灰亦叵得，盡已復生，生而常煮。",
        "from": "T17n0721_010:0057c08_12",
        "context_with_next_sentence": true
    },
    {
        "source_sentence": "鋸葉水生熱鐵鑊者：罪人入中，赤銅色水鋸割其身，彼處火炎，頭在下入。",
        "from": "T17n0721_010:0057c10_13",
        "context_with_next_sentence": true
    },
    {
        "source_sentence": "既入彼處，或沈或浮，常為鋸割，熱沸銅汁割其身體，脈脈分散，如是劈裂，又復沈沒，沒已更浮，浮已復沈。",
        "from": "T17n0721_010:0057c12_14",
        "context_with_next_sentence": true
    },
    {
        "source_sentence": "如是鋸水，常割常裂，皆悉熟爛猶如熟豆，身體分裂或浮或沈，於長久時常煮割劈。",
        "from": "T17n0721_010:0057c14_15",
        "context_with_next_sentence": true
    },
    {
        "source_sentence": "極利刀鬘熱鐵鑊者：罪人入中所受苦惱，有利刀鬘在彼鑊中，利如剃刀，劈其身分。",
        "from": "T17n0721_010:0057c16_16",
        "context_with_next_sentence": true
    },
    {
        "source_sentence": "若置罪人極熱沸水、多饒惡蛇。",
        "from": "T17n0721_010:0057c18_17",
        "context_with_next_sentence": true
    },
    {
        "source_sentence": "此二鑊者罪人入中所受苦惱，有熱沸水極沸勇沫，高半由旬，沫中有蛇，牙甚嚴利，若觸若見，皆有熾火燒地獄人，觸如刀割，肉盡骨在，煮之則熟，身皆爛盡，沸沫煮之，身分皆洋。",
        "from": "T17n0721_010:0057c19_18",
        "context_with_next_sentence": true
    },
    {
        "source_sentence": "若在水中苦毒煎煮，受第一苦，堅[革*卬]重苦。",
        "from": "T17n0721_010:0057c23_19",
        "context_with_next_sentence": true
    },
    {
        "source_sentence": "彼地獄人，閻魔羅人若來到者起如是意：『作何方便，閉塞鑊門，令彼罪人不能走出？』",
        "from": "T17n0721_010:0057c24_20",
        "context_with_next_sentence": true
    },
    {
        "source_sentence": "閻魔羅人起如是意：『當以金剛堅塞其口，合之在地則不能走，種種苦惱在中具受。』",
        "from": "T17n0721_010:0057c26_21",
        "context_with_next_sentence": true
    },
    {
        "source_sentence": "閻魔羅人既發此意，一切鐵鑊合口在下，復炎鬘火兩倍熾炎，彼地獄人受如是苦。",
        "from": "T17n0721_010:0057c28_22",
        "context_with_next_sentence": true
    },
    {
        "source_sentence": "閻魔羅人極有瞋意，復更思惟：『云何方便，更與異苦？』",
        "from": "T17n0721_010:0058a01_23",
        "context_with_next_sentence": true
    },
    {
        "source_sentence": "既思惟已，復取鐵薪，兩重炎燃。",
        "from": "T17n0721_010:0058a03_24",
        "context_with_next_sentence": true
    },
    {
        "source_sentence": "若地獄人意欲向上，熱沸銅汁，迭互相著，有身散者，有蛇嚴毒火燒其身已爛熟者。",
        "from": "T17n0721_010:0058a03_25",
        "context_with_next_sentence": true
    },
    {
        "source_sentence": "常一切時受種種苦，乃至惡業未壞未爛、業氣未盡，於一切時與苦不止；若惡業盡，彼地獄處熱鐵鑊中爾乃得脫。",
        "from": "T17n0721_010:0058a05_26",
        "context_with_next_sentence": true
    },
    {
        "source_sentence": "既得脫已，於三百世生食臭氣餓鬼之中。",
        "from": "T17n0721_010:0058a08_27",
        "context_with_next_sentence": true
    },
    {
        "source_sentence": "彼處脫已，於三百世生畜生中。",
        "from": "T17n0721_010:0058a09_28",
        "context_with_next_sentence": true
    },
    {
        "source_sentence": "彼處脫已，若生人中同業之處，作癡論師說惡因論，心意顛倒：或望富樂，一月不食；有望生天，一日不食，愛使所縛。",
        "from": "T17n0721_010:0058a10_29",
        "context_with_next_sentence": true
    },
    {
        "source_sentence": "彼人如是，為苦所縛，如是如是復更受苦，是彼惡業餘殘果報。",
        "from": "T17n0721_010:0058a13_30",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_010:0058a15_0",
        "context_with_next_sentence": true
    },
    {
        "source_sentence": "彼見聞知：復有異處名血河漂，是彼地獄第六別處。",
        "from": "T17n0721_010:0058a16_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_010:0058a17_2",
        "context_with_next_sentence": true
    },
    {
        "source_sentence": "所謂邪見惡業眾生，生於彼處。",
        "from": "T17n0721_010:0058a17_3",
        "context_with_next_sentence": true
    },
    {
        "source_sentence": "彼見有人違犯禁戒，多犯戒已，如是思惟：『我若苦行，罪則消滅，有多福德。』",
        "from": "T17n0721_010:0058a18_4",
        "context_with_next_sentence": true
    },
    {
        "source_sentence": "彼人既作如是思惟，入樹林中，懸脚著樹，頭面在下，以刀破鼻或自破額，作瘡血出，以火燒血，望得生天。",
        "from": "T17n0721_010:0058a20_5",
        "context_with_next_sentence": true
    },
    {
        "source_sentence": "是惡道行，譬如有人沙中求油，油不可得，彼人血盡而致命終。",
        "from": "T17n0721_010:0058a22_6",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄血河漂處，受大苦惱。",
        "from": "T17n0721_010:0058a24_7",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具受五倍更重。",
        "from": "T17n0721_010:0058a25_8",
        "context_with_next_sentence": true
    },
    {
        "source_sentence": "復有勝者，所謂：彼處閻魔羅人手執熱炎枷刀[矛*(替-曰+貝)]石，散之為末，流血成河，此河急漂餘地獄人，多饒髮骨。",
        "from": "T17n0721_010:0058a27_9",
        "context_with_next_sentence": true
    },
    {
        "source_sentence": "在彼河中復有第二赤銅河流，其河名曰惡水可畏，彼河有虫，名為丸虫，其觸如火，彼地獄處觸彼罪人，燒而食之。",
        "from": "T17n0721_010:0058b01_10",
        "context_with_next_sentence": true
    },
    {
        "source_sentence": "如是地獄血河所漂，年歲無數時節久遠受大苦惱。",
        "from": "T17n0721_010:0058b03_11",
        "context_with_next_sentence": true
    },
    {
        "source_sentence": "彼血河漂地獄之處，常一切時受惡苦惱，如是乃至彼邪見人惡不善業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_010:0058b05_12",
        "context_with_next_sentence": true
    },
    {
        "source_sentence": "既得脫已，於五百世食煙活命，餓鬼中生。",
        "from": "T17n0721_010:0058b08_13",
        "context_with_next_sentence": true
    },
    {
        "source_sentence": "既得脫已，於四百世生畜生中，而作海鳥，或在海畔河口處生，彼鳥赤頭，是彼前業餘殘果報。",
        "from": "T17n0721_010:0058b09_14",
        "context_with_next_sentence": true
    },
    {
        "source_sentence": "若生人中同業之處，貧窮多病，是本惡業餘殘果報。",
        "from": "T17n0721_010:0058b11_15",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_010:0058b14_0",
        "context_with_next_sentence": true
    },
    {
        "source_sentence": "彼見聞知：復有異處，彼處名為饒骨髓虫，是彼地獄第七別處。",
        "from": "T17n0721_010:0058b15_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_010:0058b16_2",
        "context_with_next_sentence": true
    },
    {
        "source_sentence": "彼見聞知：若人多作惡不善業——身不善業、口不善業、意不善業，復離正聞，如是癡人望生梵世，惡行離戒、本性無戒。",
        "from": "T17n0721_010:0058b17_3",
        "context_with_next_sentence": true
    },
    {
        "source_sentence": "此諂曲人與他苦惱，遠離正戒，以乾牛屎而自燒身。",
        "from": "T17n0721_010:0058b19_4",
        "context_with_next_sentence": true
    },
    {
        "source_sentence": "彼人現世燒身受苦，如是人中人火所燒，身壞命終墮於惡處——饒骨髓虫地獄處生，受大苦惱。",
        "from": "T17n0721_010:0058b21_5",
        "context_with_next_sentence": true
    },
    {
        "source_sentence": "所謂苦者：鐵椎打頭乃至脚足，唱聲大喚，一切身分如蜜蠟摶不可分別，而復不死，是彼邪見惡業力故。",
        "from": "T17n0721_010:0058b23_6",
        "context_with_next_sentence": true
    },
    {
        "source_sentence": "彼地獄處曠三由旬，高五由旬，地獄人身廣長亦爾，遍滿其中以為肉山。",
        "from": "T17n0721_010:0058b25_7",
        "context_with_next_sentence": true
    },
    {
        "source_sentence": "彼地獄處饒濕生虫，皆是眾生。",
        "from": "T17n0721_010:0058b27_8",
        "context_with_next_sentence": true
    },
    {
        "source_sentence": "如是虫者，何業所致？",
        "from": "T17n0721_010:0058b28_9",
        "context_with_next_sentence": true
    },
    {
        "source_sentence": "若何丈夫、若何婦女，自身、他身有虫虱等，本殺彼虫——或殺蟻子、或黑虫等、或殺蜱等，彼人以是惡業因緣，身壞命終彼處作虫，名機關虫。",
        "from": "T17n0721_010:0058b28_10",
        "context_with_next_sentence": true
    },
    {
        "source_sentence": "如是罪虫生在彼山，自業所作，自業果生，以惡業故，饒骨髓虫地獄之處，更復有餘閻魔羅人以火燒之。",
        "from": "T17n0721_010:0058c03_11",
        "context_with_next_sentence": true
    },
    {
        "source_sentence": "彼邪見者本人中時，以乾牛糞燒身業故，與機關虫一處合燒，受大苦惱。",
        "from": "T17n0721_010:0058c05_12",
        "context_with_next_sentence": true
    },
    {
        "source_sentence": "彼山既燒，火炎上出高十由旬。",
        "from": "T17n0721_010:0058c07_13",
        "context_with_next_sentence": true
    },
    {
        "source_sentence": "彼地獄人自罪業故，大火燒身，共機關虫一處被燒，彼虫身小，受苦亦少；彼地獄人身塊甚大，受苦亦多。",
        "from": "T17n0721_010:0058c08_14",
        "context_with_next_sentence": true
    },
    {
        "source_sentence": "彼火炎鬘迭互相燒，時節長遠年歲無數，不可窮盡。",
        "from": "T17n0721_010:0058c10_15",
        "context_with_next_sentence": true
    },
    {
        "source_sentence": "乃至彼人邪見惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_010:0058c11_16",
        "context_with_next_sentence": true
    },
    {
        "source_sentence": "既得脫已，於五百世生在針咽山傍止住餓鬼之中。",
        "from": "T17n0721_010:0058c14_17",
        "context_with_next_sentence": true
    },
    {
        "source_sentence": "彼處脫已，於五百世生畜生中，受海魚身，在於大海大波浪處，極冷水中、灰水之中。",
        "from": "T17n0721_010:0058c15_18",
        "context_with_next_sentence": true
    },
    {
        "source_sentence": "既得脫已，難得人身，如龜遇孔。",
        "from": "T17n0721_010:0058c17_19",
        "context_with_next_sentence": true
    },
    {
        "source_sentence": "若生人中同業之處，常在林行，在林中住或荒榛處資生活命，貧窮困苦，如是之人，彼荒榛中野火所燒。",
        "from": "T17n0721_010:0058c18_20",
        "context_with_next_sentence": true
    },
    {
        "source_sentence": "是彼惡業餘殘果報。",
        "from": "T17n0721_010:0058c20_21",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_010:0058c22_0",
        "context_with_next_sentence": true
    },
    {
        "source_sentence": "彼見聞知：復有異處，彼處名為一切人熟，是彼地獄第八別處。",
        "from": "T17n0721_010:0058c23_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_010:0058c24_2",
        "context_with_next_sentence": true
    },
    {
        "source_sentence": "彼見聞知：若人殺生、偷盜、邪行、飲酒、妄語，樂行多作，業及果報如前所說；復有邪見，所謂：有人愚癡邪見聽聞邪法，如是癡人身業顛倒、口業顛倒、意業顛倒，如是三業常顛倒行。",
        "from": "T17n0721_010:0058c25_3",
        "context_with_next_sentence": true
    },
    {
        "source_sentence": "彼邪見人修邪見行，若於樹林、若山若榛、若兩村間、若洲潬上，如是等處放火燒之，彼邪見人有如是心：『若火飽滿，天則歡喜，天若歡喜，我則生天。』",
        "from": "T17n0721_010:0058c29_4",
        "context_with_next_sentence": true
    },
    {
        "source_sentence": "如是癡人聞惡法故，惡法所誑，作如是計，餧火令飽，當得生天，如是放火。",
        "from": "T17n0721_010:0059a03_5",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，一切人熟地獄處生，受大苦惱。",
        "from": "T17n0721_010:0059a05_6",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具受五倍更重。",
        "from": "T17n0721_010:0059a07_7",
        "context_with_next_sentence": true
    },
    {
        "source_sentence": "復有勝者：既生彼處，見本人中男女妻妾、所愛知識、若父若母，一切所愛親友之人皆被燒煮。",
        "from": "T17n0721_010:0059a08_8",
        "context_with_next_sentence": true
    },
    {
        "source_sentence": "彼地獄處男女妻妾、所愛善友、父母知識皆是人中業化所作，見在地獄而被燒煮，彼人見已心大憂悲，極受大苦，見彼一切所敬愛者被燒被煮，彼地獄處愛火自燒、憂悲苦重，十六分中彼地獄火不及一分，地獄人中一切苦惱，愛火苦勝。",
        "from": "T17n0721_010:0059a11_9",
        "context_with_next_sentence": true
    },
    {
        "source_sentence": "彼愛火者火中之火；彼愛羂者，羂中之羂；彼愛縛者，縛中之縛，繫縛一切愚癡凡夫。",
        "from": "T17n0721_010:0059a16_10",
        "context_with_next_sentence": true
    },
    {
        "source_sentence": "彼人邪見不善業故，於地獄中見所愛敬親善等人被燒被煮，彼地獄人愛火自燒——彼地獄火於愛心火猶如霜雪——聞妻子眾、父母等眾悲號大喚，作如是言：『汝來救我，可來救我！』",
        "from": "T17n0721_010:0059a18_11",
        "context_with_next_sentence": true
    },
    {
        "source_sentence": "彼地獄人為地獄火之所燒煮，不得自在，云何能救？",
        "from": "T17n0721_010:0059a22_12",
        "context_with_next_sentence": true
    },
    {
        "source_sentence": "彼地獄處常一切時受如是等身心火燒，時節長遠年歲無數，乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_010:0059a23_13",
        "context_with_next_sentence": true
    },
    {
        "source_sentence": "既得脫已，於三百世生餓鬼中，唯食解等所棄飲食。",
        "from": "T17n0721_010:0059a27_14",
        "context_with_next_sentence": true
    },
    {
        "source_sentence": "彼處脫已，於五百世生畜生中，常作水虫，多饒兒子，如是兒子為漁獵人常所殺害。",
        "from": "T17n0721_010:0059a28_15",
        "context_with_next_sentence": true
    },
    {
        "source_sentence": "既脫彼處，難得人身，如龜遇孔。",
        "from": "T17n0721_010:0059b01_16",
        "context_with_next_sentence": true
    },
    {
        "source_sentence": "若生人中同業之處，貧窮短命，諸根不具，無妻無子，常作賤人、天祀奴等。",
        "from": "T17n0721_010:0059b02_17",
        "context_with_next_sentence": true
    },
    {
        "source_sentence": "是彼惡業餘殘果報。",
        "from": "T17n0721_010:0059b03_18",
        "context_with_next_sentence": true
    },
    {
        "source_sentence": "正法念處經卷第十",
        "from": "T17n0721_010:0059b05_0",
        "context_with_next_sentence": false
    }
]