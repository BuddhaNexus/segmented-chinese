[
    {
        "source_sentence": "佛說廣博嚴淨不退轉輪經卷",
        "from": "T09n0268_001:0254b17_0",
        "context_with_next_sentence": true
    },
    {
        "source_sentence": "第一",
        "from": "T09n0268_001:0254b18_0",
        "context_with_next_sentence": true
    },
    {
        "source_sentence": "宋涼州沙門智嚴譯",
        "from": "T09n0268_001:0254b20_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇陀林中給孤獨園精舍，與大比丘眾千二百五十人俱。",
        "from": "T09n0268_001:0254b21_0",
        "context_with_next_sentence": true
    },
    {
        "source_sentence": "爾時世尊於夜後分入無垢光三昧，文殊師利法王子於夜後分入遍照三昧，彌勒菩薩摩訶薩於夜後分入遍炬三昧。",
        "from": "T09n0268_001:0254b22_1",
        "context_with_next_sentence": true
    },
    {
        "source_sentence": "爾時尊者舍利弗，於夜後分明相出時，佛神力故從自房出詣文殊師利房。",
        "from": "T09n0268_001:0254b25_2",
        "context_with_next_sentence": true
    },
    {
        "source_sentence": "爾時尊者舍利弗，欲入文殊師利房時，遙見佛精舍邊有十千蓮花迴旋圍繞，聞大音樂歌頌之聲，彼諸蓮花出大光明，遍照祇洹及舍衛國，乃至三千大千世界。",
        "from": "T09n0268_001:0254b27_3",
        "context_with_next_sentence": true
    },
    {
        "source_sentence": "爾時尊者舍利弗，便不復見文殊師利房，而自見身在文殊師利前立，見文殊師利結加趺坐而入三昧；即便彈指不能令寤，高聲謦咳亦不能寤。",
        "from": "T09n0268_001:0254c03_0",
        "context_with_next_sentence": true
    },
    {
        "source_sentence": "爾時尊者舍利弗，見文殊師利如此神力，自見其身處大海水，欲從其所，以神足力，乘虛還詣本所住房，而不能去。",
        "from": "T09n0268_001:0254c06_1",
        "context_with_next_sentence": true
    },
    {
        "source_sentence": "爾時尊者舍利弗，即於文殊師利前結加趺坐，一心瞻仰目不暫眴。",
        "from": "T09n0268_001:0254c09_0",
        "context_with_next_sentence": true
    },
    {
        "source_sentence": "時文殊師利與舍利弗東行，過一恒河沙世界到一佛土，其世界名說不退轉音聲，佛號華光開敷遍身如來，即見彼佛身諸毛孔皆出蓮花，其花遍滿一萬由旬，皆出光明遍照三千大千世界，其華開敷有百千葉，金剛為根，光網為莖，阿牟茶馬瑙為鬚，閻浮那提寶為臺；其花臺上有菩薩坐，已於阿耨多羅三藐三菩提不退轉，得陀羅尼具五神通逮得諸忍，以三十二相而自嚴身，身真金色。",
        "from": "T09n0268_001:0254c10_1",
        "context_with_next_sentence": true
    },
    {
        "source_sentence": "爾時華光開敷遍身如來，臍中出一蓮花，光色嚴淨有百千葉，金剛為根，青琉璃為莖，因陀羅網寶為鬚，優勒迦娑羅栴檀寶王為臺，其花明淨塵垢不污，空無坐者。",
        "from": "T09n0268_001:0254c20_0",
        "context_with_next_sentence": true
    },
    {
        "source_sentence": "爾時文殊師利，往蓮花臺上結加趺坐，即與花俱上昇虛空乃至有頂，還至佛所右遶三匝頭頂禮敬，還坐花上一心合掌瞻仰世尊。",
        "from": "T09n0268_001:0254c23_1",
        "context_with_next_sentence": true
    },
    {
        "source_sentence": "爾時花光開敷遍身如來，知而故問文殊師利：「從何所來？」",
        "from": "T09n0268_001:0254c26_2",
        "context_with_next_sentence": true
    },
    {
        "source_sentence": "文殊師利白花光開敷遍身如來言：「我從娑婆世界來。」",
        "from": "T09n0268_001:0254c28_0",
        "context_with_next_sentence": true
    },
    {
        "source_sentence": "爾時彼佛有二侍菩薩摩訶薩，一名美音，二名妙音，已於阿耨多羅三藐三菩提不退轉，從蓮華臺下整衣服右膝著地，一心合掌白佛言：「娑婆世界去此近遠？」",
        "from": "T09n0268_001:0254c29_1",
        "context_with_next_sentence": true
    },
    {
        "source_sentence": "爾時花光開敷遍身如來告二菩薩摩訶薩言：「善男子！",
        "from": "T09n0268_001:0255a03_2",
        "context_with_next_sentence": true
    },
    {
        "source_sentence": "娑婆世界今在西方，過恒河沙佛土，文殊師利從彼土來。」",
        "from": "T09n0268_001:0255a05_3",
        "context_with_next_sentence": true
    },
    {
        "source_sentence": "時二菩薩復白佛言：「娑婆世界現在說法佛名何等？」",
        "from": "T09n0268_001:0255a06_4",
        "context_with_next_sentence": true
    },
    {
        "source_sentence": "佛言：「彼佛名釋迦牟尼，今現在說法。」",
        "from": "T09n0268_001:0255a07_5",
        "context_with_next_sentence": true
    },
    {
        "source_sentence": "復白佛言：「彼佛世尊為說何法？」",
        "from": "T09n0268_001:0255a08_6",
        "context_with_next_sentence": true
    },
    {
        "source_sentence": "佛言：「釋迦牟尼佛說三乘法。」",
        "from": "T09n0268_001:0255a09_7",
        "context_with_next_sentence": true
    },
    {
        "source_sentence": "復白佛言：「云何名三乘？」",
        "from": "T09n0268_001:0255a09_8",
        "context_with_next_sentence": true
    },
    {
        "source_sentence": "佛言：「三乘者所謂：聲聞乘、辟支佛乘、佛乘。」",
        "from": "T09n0268_001:0255a10_9",
        "context_with_next_sentence": true
    },
    {
        "source_sentence": "時二菩薩白佛言：「諸佛說法皆不等耶？」",
        "from": "T09n0268_001:0255a11_10",
        "context_with_next_sentence": true
    },
    {
        "source_sentence": "佛言：「諸佛說法皆悉平等。」",
        "from": "T09n0268_001:0255a12_11",
        "context_with_next_sentence": true
    },
    {
        "source_sentence": "時二菩薩白佛言：「云何平等？」",
        "from": "T09n0268_001:0255a12_12",
        "context_with_next_sentence": true
    },
    {
        "source_sentence": "佛言：「一切諸佛皆說廣博嚴淨不退轉輪法，是故平等。」",
        "from": "T09n0268_001:0255a13_13",
        "context_with_next_sentence": true
    },
    {
        "source_sentence": "時二菩薩白佛言：「何故釋迦文佛說三乘法？」",
        "from": "T09n0268_001:0255a14_14",
        "context_with_next_sentence": true
    },
    {
        "source_sentence": "佛言：「娑婆世界眾生，心樂小法不堪大乘，諸佛如來以方便力說三乘法；釋迦文佛出五濁世，彼諸眾生不能堪受大乘之法，以方便故分別說三。」",
        "from": "T09n0268_001:0255a15_15",
        "context_with_next_sentence": true
    },
    {
        "source_sentence": "時二菩薩白佛言：「釋迦文佛於娑婆世界說法甚難。」",
        "from": "T09n0268_001:0255a18_16",
        "context_with_next_sentence": true
    },
    {
        "source_sentence": "佛言：「如是！",
        "from": "T09n0268_001:0255a20_17",
        "context_with_next_sentence": true
    },
    {
        "source_sentence": "如是！",
        "from": "T09n0268_001:0255a20_18",
        "context_with_next_sentence": true
    },
    {
        "source_sentence": "彼佛說法實為甚難。」",
        "from": "T09n0268_001:0255a20_19",
        "context_with_next_sentence": true
    },
    {
        "source_sentence": "時二菩薩白佛言：「我等今者獲大善利不生彼國。」",
        "from": "T09n0268_001:0255a20_20",
        "context_with_next_sentence": true
    },
    {
        "source_sentence": "佛言：「善男子！",
        "from": "T09n0268_001:0255a22_21",
        "context_with_next_sentence": true
    },
    {
        "source_sentence": "莫作是言，應速悔過。」",
        "from": "T09n0268_001:0255a22_22",
        "context_with_next_sentence": true
    },
    {
        "source_sentence": "時二菩薩白佛言：「世尊！",
        "from": "T09n0268_001:0255a22_23",
        "context_with_next_sentence": true
    },
    {
        "source_sentence": "我聞彼國說法甚難，乃無一念樂生彼國。",
        "from": "T09n0268_001:0255a23_24",
        "context_with_next_sentence": true
    },
    {
        "source_sentence": "何故悔過？」",
        "from": "T09n0268_001:0255a24_25",
        "context_with_next_sentence": true
    },
    {
        "source_sentence": "佛言：「速捨此語，應當悔過。",
        "from": "T09n0268_001:0255a24_26",
        "context_with_next_sentence": true
    },
    {
        "source_sentence": "所以者何？",
        "from": "T09n0268_001:0255a25_27",
        "context_with_next_sentence": true
    },
    {
        "source_sentence": "若於此土二十億百千那由他劫種諸善根，不如彼佛世界，以一食頃說諸波羅蜜，教一眾生，受三自歸，奉持五戒，遠離聲聞心，如是菩薩所行甚難；何況以出家正法發菩提心而作饒益，如是菩薩倍為甚難功德無量。",
        "from": "T09n0268_001:0255a25_28",
        "context_with_next_sentence": true
    },
    {
        "source_sentence": "所以者何？",
        "from": "T09n0268_001:0255b01_29",
        "context_with_next_sentence": true
    },
    {
        "source_sentence": "娑婆世界多穢惡故。」",
        "from": "T09n0268_001:0255b01_30",
        "context_with_next_sentence": true
    },
    {
        "source_sentence": "時二菩薩白佛言：「娑婆世界有何穢惡？」",
        "from": "T09n0268_001:0255b02_31",
        "context_with_next_sentence": true
    },
    {
        "source_sentence": "佛告美音、妙音：「娑婆世界穢惡之事，以我神口盡汝壽量說不可盡。",
        "from": "T09n0268_001:0255b02_32",
        "context_with_next_sentence": true
    },
    {
        "source_sentence": "所以者何？",
        "from": "T09n0268_001:0255b04_33",
        "context_with_next_sentence": true
    },
    {
        "source_sentence": "彼土眾生煩惱厚重，多行貪欲、瞋恚、愚癡，無量無邊諸不善法，我以佛智乃能具知。」",
        "from": "T09n0268_001:0255b04_34",
        "context_with_next_sentence": true
    },
    {
        "source_sentence": "時二菩薩，即三讚歎：「善哉，善哉！",
        "from": "T09n0268_001:0255b07_0",
        "context_with_next_sentence": true
    },
    {
        "source_sentence": "釋迦牟尼！",
        "from": "T09n0268_001:0255b07_1",
        "context_with_next_sentence": true
    },
    {
        "source_sentence": "善哉，善哉！",
        "from": "T09n0268_001:0255b07_2",
        "context_with_next_sentence": true
    },
    {
        "source_sentence": "釋迦師子！",
        "from": "T09n0268_001:0255b08_3",
        "context_with_next_sentence": true
    },
    {
        "source_sentence": "善哉，善哉！",
        "from": "T09n0268_001:0255b08_4",
        "context_with_next_sentence": true
    },
    {
        "source_sentence": "釋迦仙王！」",
        "from": "T09n0268_001:0255b08_5",
        "context_with_next_sentence": true
    },
    {
        "source_sentence": "作是歎已，一心合掌懺悔：「先來諸不善心，若離貪欲、瞋恚、愚癡，無量無邊諸不善法；若曾發心求聲聞、辟支佛，今悉懺悔。」",
        "from": "T09n0268_001:0255b08_6",
        "context_with_next_sentence": true
    },
    {
        "source_sentence": "亦欲明淨求佛智心順解脫心，為得佛智故，為一切眾生故，以無著善根相應心，持七寶花，其花皆出百千光色，有百千葉，金剛為根，因陀羅寶網為鬚，優勒迦娑羅栴檀寶王為臺，以一切諸寶王為莖，其花明淨塵垢不污，可以眼識識，不可以手觸，猶如幻化果報，從三昧正觀生，於虛空中遙散釋迦文佛上；所散之花，於虛空中變成花鬘、華雲、華蓋、寶鬘、寶雲、寶蓋、繒鬘、繒雲、繒蓋，供養釋迦牟尼佛。",
        "from": "T09n0268_001:0255b11_7",
        "context_with_next_sentence": true
    },
    {
        "source_sentence": "復以百千種色花鬘、末香、塗香、細末、栴檀，遙散釋迦牟尼佛上而以供養。",
        "from": "T09n0268_001:0255b20_8",
        "context_with_next_sentence": true
    },
    {
        "source_sentence": "即於彼處五體投地，頂禮釋迦牟尼佛足，作如是言：「南無釋迦牟尼佛及娑婆世界諸菩薩摩訶薩，發大莊嚴成就大精進力諸先舊者，能持正法有大威力，能利益一切眾生而作照明，正求一乘，能守護三世佛法城塹，不斷佛種住娑婆世界者。」",
        "from": "T09n0268_001:0255b22_9",
        "context_with_next_sentence": true
    },
    {
        "source_sentence": "作如是言：「我今應往彼土見釋迦牟尼佛，并諸菩薩摩訶薩及餘眾生。」",
        "from": "T09n0268_001:0255b27_10",
        "context_with_next_sentence": true
    },
    {
        "source_sentence": "爾時花光開敷遍身如來，聞二菩薩作如是言，又籌量觀察深心所行，復以佛法誡勅安慰告言：「善男子！",
        "from": "T09n0268_001:0255c01_0",
        "context_with_next_sentence": true
    },
    {
        "source_sentence": "汝今欲往娑婆世界，見釋迦牟尼佛，并諸菩薩及餘眾生者，當生尊重心、憐愍心、饒益心。",
        "from": "T09n0268_001:0255c03_1",
        "context_with_next_sentence": true
    },
    {
        "source_sentence": "所以者何？",
        "from": "T09n0268_001:0255c05_2",
        "context_with_next_sentence": true
    },
    {
        "source_sentence": "彼諸菩薩，於甚深法不生怖畏，亦不誹謗，能奉三世諸佛教戒，以無著心種諸善根，不為果報勤行諸波羅蜜。",
        "from": "T09n0268_001:0255c05_3",
        "context_with_next_sentence": true
    },
    {
        "source_sentence": "此諸菩薩摩訶薩等，以本願故生彼佛土，為守護諸佛法城塹故，亦欲遍學一切佛法故。",
        "from": "T09n0268_001:0255c08_4",
        "context_with_next_sentence": true
    },
    {
        "source_sentence": "汝等今欲往彼見耶？」",
        "from": "T09n0268_001:0255c10_5",
        "context_with_next_sentence": true
    },
    {
        "source_sentence": "時二菩薩白佛言：「世尊！",
        "from": "T09n0268_001:0255c10_6",
        "context_with_next_sentence": true
    },
    {
        "source_sentence": "若承佛神力及三世諸佛威勢護助，願欲往見。」",
        "from": "T09n0268_001:0255c11_7",
        "context_with_next_sentence": true
    },
    {
        "source_sentence": "爾時華光開敷遍身如來告，美音、妙音菩薩摩訶薩：「今欲往者，當與文殊師利法王子俱往。",
        "from": "T09n0268_001:0255c12_8",
        "context_with_next_sentence": true
    },
    {
        "source_sentence": "善男子當共汝往。」",
        "from": "T09n0268_001:0255c14_9",
        "context_with_next_sentence": true
    },
    {
        "source_sentence": "爾時美音、妙音菩薩摩訶薩，語文殊師利法王子言：「我今因仁者力，欲往娑婆世界，見釋迦如來并諸菩薩及餘眾生。」",
        "from": "T09n0268_001:0255c14_10",
        "context_with_next_sentence": true
    },
    {
        "source_sentence": "文殊師利言：「善男子！",
        "from": "T09n0268_001:0255c17_11",
        "context_with_next_sentence": true
    },
    {
        "source_sentence": "我今欲往十方世界，多供養恭敬尊重讚歎禮拜諸佛，為令一切眾生入佛菩提得佛智故。」",
        "from": "T09n0268_001:0255c17_12",
        "context_with_next_sentence": true
    },
    {
        "source_sentence": "時二菩薩語文殊師利言：「我今亦共仁者至十方世界，多供養恭敬尊重讚歎禮拜諸佛。",
        "from": "T09n0268_001:0255c19_13",
        "context_with_next_sentence": true
    },
    {
        "source_sentence": "如仁者為一切眾生入佛菩提得佛智故，我亦隨學。」",
        "from": "T09n0268_001:0255c21_14",
        "context_with_next_sentence": true
    },
    {
        "source_sentence": "爾時文殊師利，頂禮花光開敷遍身如來，右遶三匝尊重恭敬，與彼菩薩并尊者舍利弗，受佛教已一心瞻仰漸漸却退，以如幻花而用散佛，以眾花鬘聚、塗香末香聚、諸幢幡蓋聚，皆是先佛威神之力，能生歡喜踊躍欣樂，以供養佛，以供養法，為令眾生得解脫故。",
        "from": "T09n0268_001:0255c23_15",
        "context_with_next_sentence": true
    },
    {
        "source_sentence": "供養佛已，猶如壯士屈伸臂頃，於彼佛前忽然不現，在東方恒河沙佛前自然而現，皆悉如上說廣博嚴淨不退轉輪法。",
        "from": "T09n0268_001:0255c29_0",
        "context_with_next_sentence": true
    },
    {
        "source_sentence": "彼佛世界無有女人，亦無聲聞、辟支佛乘，世界莊嚴皆如蓮華開敷遍身如來佛土，菩薩莊嚴充滿其國亦復如是。",
        "from": "T09n0268_001:0256a02_1",
        "context_with_next_sentence": true
    },
    {
        "source_sentence": "彼國諸佛臍中皆出一大蓮花，文殊師利而坐其上，恭敬供養現諸神變皆亦如上。",
        "from": "T09n0268_001:0256a05_2",
        "context_with_next_sentence": true
    },
    {
        "source_sentence": "南、西、北方、四維、上、下亦復如是，一一方面恒河沙諸佛如來，文殊師利而現其前，彼諸世尊，皆說廣博嚴淨不退轉輪法。",
        "from": "T09n0268_001:0256a07_3",
        "context_with_next_sentence": true
    },
    {
        "source_sentence": "亦遣侍者菩薩摩訶薩，此諸菩薩下蓮花臺，一心念佛合掌恭敬諮問彼佛：「云何名三乘？」",
        "from": "T09n0268_001:0256a09_4",
        "context_with_next_sentence": true
    },
    {
        "source_sentence": "亦欲因文殊師利威神力往娑婆世界見釋迦牟尼佛聽受法教。",
        "from": "T09n0268_001:0256a11_5",
        "context_with_next_sentence": true
    },
    {
        "source_sentence": "文殊師利皆悉安慰，十方世界諸菩薩摩訶薩：「我當共汝至娑婆世界，見釋迦牟尼佛。」",
        "from": "T09n0268_001:0256a13_6",
        "context_with_next_sentence": true
    },
    {
        "source_sentence": "如是時間於此娑婆世界閻浮提中夜猶未曉。",
        "from": "T09n0268_001:0256a15_7",
        "context_with_next_sentence": true
    },
    {
        "source_sentence": "爾時尊者阿難從房門孔有光來入，即從床起出自房時，見有光明照祇陀林日猶未出，見祇陀林大水盈滿，其水澄清無諸擾濁，房舍園林悉皆不現便作是念：「今日必說未曾有法，故現斯瑞。」",
        "from": "T09n0268_001:0256a17_0",
        "context_with_next_sentence": true
    },
    {
        "source_sentence": "爾時尊者阿難，舉足入水不沒不濕，心生歡喜詣佛精舍，見一萬蓮花迴旋圍遶世尊精舍，聞大音樂歌頌之聲，彼諸蓮花出大光明，照祇陀林及舍衛國，乃至三千大千世界。",
        "from": "T09n0268_001:0256a21_1",
        "context_with_next_sentence": true
    },
    {
        "source_sentence": "佛威神故乃令阿難，心生歡喜，右膝著地一心合掌頂禮世尊，如是時間天已明了。",
        "from": "T09n0268_001:0256a25_2",
        "context_with_next_sentence": true
    },
    {
        "source_sentence": "爾時佛精舍邊迴旋蓮華中有一蓮華，忽然而來至祇陀林處中而住。",
        "from": "T09n0268_001:0256a27_3",
        "context_with_next_sentence": true
    },
    {
        "source_sentence": "尊者阿難見是事已便作此念：「我今應往為佛世尊敷置法座。",
        "from": "T09n0268_001:0256a28_4",
        "context_with_next_sentence": true
    },
    {
        "source_sentence": "所以者何？",
        "from": "T09n0268_001:0256b01_5",
        "context_with_next_sentence": true
    },
    {
        "source_sentence": "今有此瑞必說大法。」",
        "from": "T09n0268_001:0256b01_6",
        "context_with_next_sentence": true
    },
    {
        "source_sentence": "爾時阿難為佛世尊敷置法座，當爾之時，大地六變震動，乃至十方恒沙世界皆亦震動——動、遍動、等遍動，起、遍起、等遍起，震、遍震、等遍震，搖、遍搖、等遍搖，踊、遍踊、等遍踊，吼、遍吼、等遍吼。",
        "from": "T09n0268_001:0256b01_7",
        "context_with_next_sentence": true
    },
    {
        "source_sentence": "是時天雨優鉢羅華、波頭摩花、拘物頭華、分陀利花，如是等花遍滿三千大千世界，華果諸樹自然而現。",
        "from": "T09n0268_001:0256b06_8",
        "context_with_next_sentence": true
    },
    {
        "source_sentence": "時比丘僧欲出祇陀園門而不能出，見祇陀林大水盈滿，其水澄清無諸擾濁，房舍園林悉皆不現，唯見大光遍照祇洹，集在房門而作是言：「今現此瑞必說大法。」",
        "from": "T09n0268_001:0256b08_9",
        "context_with_next_sentence": true
    },
    {
        "source_sentence": "爾時世尊從三昧安祥而起，出自精舍，昇所敷座。",
        "from": "T09n0268_001:0256b13_0",
        "context_with_next_sentence": true
    },
    {
        "source_sentence": "當爾之時，釋迦牟尼佛及十方佛放大光網，其光皆有百千種色照明正法，令諸眾生生歡喜故。",
        "from": "T09n0268_001:0256b14_1",
        "context_with_next_sentence": true
    },
    {
        "source_sentence": "爾時文殊師利，遊諸佛土皆與二菩薩俱，所經佛土皆悉禮拜供養諸佛尊重讚歎，為眾生故，為得佛智故，為攝眾生受教化故，現不可思議神變之事，隨其所樂而為說法。",
        "from": "T09n0268_001:0256b16_2",
        "context_with_next_sentence": true
    },
    {
        "source_sentence": "時文殊師利法王子，知釋迦牟尼佛已昇法座，與諸菩薩摩訶薩，從地踊出住於佛前，與無量阿僧祇百千萬億那由他菩薩摩訶薩，遶釋迦牟尼佛滿百千匝，持百千萬種種色花。",
        "from": "T09n0268_001:0256b20_3",
        "context_with_next_sentence": true
    },
    {
        "source_sentence": "其花有不可思議百千萬葉，皆生歡喜踊躍欣樂以散佛上，所散諸花遍滿三千大千世界。",
        "from": "T09n0268_001:0256b24_4",
        "context_with_next_sentence": true
    },
    {
        "source_sentence": "復以優迦娑羅細末栴檀而散佛上，復以種種花香，其香亦有百千種色，常出戒香、忍香、精進香、禪香、慧香、智方便香、神通香、六波羅蜜香、無所著香、具諸道品方便之香，其栴檀香，能生歡喜踊躍欣樂，其香光明，皆是十方諸佛神力之所守護，為供養釋迦牟尼佛故，發大精進、勇猛精進、超勝精進、堅固精進、無等等精進，供養釋迦牟尼佛。",
        "from": "T09n0268_001:0256b26_5",
        "context_with_next_sentence": true
    },
    {
        "source_sentence": "爾時文殊師利與諸菩薩摩訶薩，便莊嚴此土，化作八楞摩尼寶樹八觚分明；亦有種種寶樹莊嚴，寶蓋幢幡以摩尼寶網，及諸鈴網而嚴飾之；變此大地成摩尼寶，於其地上造諸堂閣，窓牖都欄妙寶牆壁；大小諸河，泉源花池，優鉢羅花、波頭摩花、芬陀利花、摩尼寶花，充滿其中；以甘露水，其水八味流注池中；有種種鳥遊集其上；作是變現為令眾生心歡喜故，為得佛智故，發大堪忍故，發菩薩心故，現如是等無量神變。",
        "from": "T09n0268_001:0256c04_6",
        "context_with_next_sentence": true
    },
    {
        "source_sentence": "是諸佛力，亦是文殊師利法王子力，亦是釋迦牟尼佛本願之力。",
        "from": "T09n0268_001:0256c14_7",
        "context_with_next_sentence": true
    },
    {
        "source_sentence": "爾時文殊師利及諸菩薩摩訶薩，作是神變已住於佛前。",
        "from": "T09n0268_001:0256c16_0",
        "context_with_next_sentence": true
    },
    {
        "source_sentence": "爾時世尊放從法生光，遍照文殊師利及諸菩薩摩訶薩身。",
        "from": "T09n0268_001:0256c18_0",
        "context_with_next_sentence": true
    },
    {
        "source_sentence": "為令坐故，佛便微笑身出蓮華，其花有百千種色出，無量百千不可思議光，金剛為根，因陀羅寶為鬚，優勒迦娑羅栴檀寶王為臺，在虛空中。",
        "from": "T09n0268_001:0256c19_1",
        "context_with_next_sentence": true
    },
    {
        "source_sentence": "諸菩薩摩訶薩，於其華上結加趺坐。",
        "from": "T09n0268_001:0256c22_2",
        "context_with_next_sentence": true
    },
    {
        "source_sentence": "釋迦牟尼佛，於自臍中放一光明，其光名曰照諸眾生最勝金剛王，即此光中有億那由他蓮花，其花亦出若干種色，其色寂靜無量無邊過於日光，清淨香潔遍照十方。",
        "from": "T09n0268_001:0256c23_3",
        "context_with_next_sentence": true
    },
    {
        "source_sentence": "其蓮花中自然變成微妙花帳，而是花帳諸佛所護，從法性生安隱寂靜，順解脫門空、無相、無作，不生不滅相應，踰過三世平等眼所見。",
        "from": "T09n0268_001:0256c27_4",
        "context_with_next_sentence": true
    },
    {
        "source_sentence": "文殊師利安坐花帳身相顯現，一心合掌正念觀佛，所謂佛能通達一切諸法，能生金剛三昧，於一切法無所得三昧。",
        "from": "T09n0268_001:0257a01_5",
        "context_with_next_sentence": true
    },
    {
        "source_sentence": "爾時世尊，知文殊師利及十方諸佛所使菩薩摩訶薩，樂求法者專向一乘，已於先佛種諸善根，為文殊師利之所守護無怯弱心，勤修精進求佛菩提，如是等眾安隱坐已。",
        "from": "T09n0268_001:0257a04_0",
        "context_with_next_sentence": true
    },
    {
        "source_sentence": "爾時世尊告阿難：「汝往遍告祇陀林中諸比丘、比丘尼、優婆塞、優婆夷，使集聽法。」",
        "from": "T09n0268_001:0257a08_0",
        "context_with_next_sentence": true
    },
    {
        "source_sentence": "時尊者阿難詣諸比丘房而告之言：「諸大德！",
        "from": "T09n0268_001:0257a09_1",
        "context_with_next_sentence": true
    },
    {
        "source_sentence": "世尊今勅汝等來集聽法。」",
        "from": "T09n0268_001:0257a10_2",
        "context_with_next_sentence": true
    },
    {
        "source_sentence": "諸比丘言：「大德阿難！",
        "from": "T09n0268_001:0257a11_3",
        "context_with_next_sentence": true
    },
    {
        "source_sentence": "我等先見此瑞，不能得往。」",
        "from": "T09n0268_001:0257a11_4",
        "context_with_next_sentence": true
    },
    {
        "source_sentence": "阿難言：「以何事故而不能往？」",
        "from": "T09n0268_001:0257a12_5",
        "context_with_next_sentence": true
    },
    {
        "source_sentence": "諸比丘言：「我等見祇陀林中大水盈滿，其水澄清無諸擾濁，大光遍照，房舍園林悉不復現，以是事故不能得往。」",
        "from": "T09n0268_001:0257a13_6",
        "context_with_next_sentence": true
    },
    {
        "source_sentence": "時尊者阿難，還至佛所白佛言：「彼諸比丘不能得來。",
        "from": "T09n0268_001:0257a15_7",
        "context_with_next_sentence": true
    },
    {
        "source_sentence": "所以者何？",
        "from": "T09n0268_001:0257a16_8",
        "context_with_next_sentence": true
    },
    {
        "source_sentence": "彼作是言：『我等見是祇陀林中大水盈滿，其水澄清無諸擾濁，大光遍照，房舍園林悉不復現，以是事故不能得來。』」",
        "from": "T09n0268_001:0257a17_9",
        "context_with_next_sentence": true
    },
    {
        "source_sentence": "佛告阿難：「彼諸比丘，於非水中而作水想，不但於非水中而作水想，亦於非色中而作色想，非受、想、行、識中作受、想、行、識想，非堅信作堅信想，非堅法作堅法想，非八人作八人想，非須陀洹果作須陀洹果想，非斯陀含果作斯陀含果想，非阿那含果作阿那含果想，非阿羅漢果作阿羅漢果想，非聲聞乘作聲聞乘想，非辟支佛乘作辟支佛乘想。",
        "from": "T09n0268_001:0257a19_10",
        "context_with_next_sentence": true
    },
    {
        "source_sentence": "阿難！",
        "from": "T09n0268_001:0257a27_11",
        "context_with_next_sentence": true
    },
    {
        "source_sentence": "汝往重告諸比丘、比丘尼、優婆塞、優婆夷來集聽法，此法皆是汝等昔所未聞。」",
        "from": "T09n0268_001:0257a27_12",
        "context_with_next_sentence": true
    },
    {
        "source_sentence": "時尊者阿難，復往諸比丘所而告之言：「諸大德！",
        "from": "T09n0268_001:0257a29_13",
        "context_with_next_sentence": true
    },
    {
        "source_sentence": "世尊告勅汝等來集聽法。」",
        "from": "T09n0268_001:0257b01_14",
        "context_with_next_sentence": true
    },
    {
        "source_sentence": "如是音聲遍舍衛國，諸比丘、比丘尼、優婆塞、優婆夷普聞此聲。",
        "from": "T09n0268_001:0257b02_0",
        "context_with_next_sentence": true
    },
    {
        "source_sentence": "時尊者阿難，知四部眾聞此語已，還至佛所而白佛言：「我以遍告四眾來集聽法。」",
        "from": "T09n0268_001:0257b03_1",
        "context_with_next_sentence": true
    },
    {
        "source_sentence": "爾時世尊告大目揵連：「汝速往詣三千大千世界，遍告諸菩薩摩訶薩發大莊嚴者，及諸比丘、比丘尼、優婆塞、優婆夷，天、龍、夜叉、揵闥婆、阿修羅、迦樓羅、緊那羅、摩睺羅伽、人與非人，敬信佛法僧久種善根者，集祇陀林聽受正法；此法汝等昔所未聞，天人、阿修羅及餘世間所不能轉，唯於先佛所久種善根，樂求大乘、最勝乘、第一乘、無上乘、無等等乘菩薩摩訶薩，發大莊嚴勤行此法者能受能轉。」",
        "from": "T09n0268_001:0257b06_0",
        "context_with_next_sentence": true
    },
    {
        "source_sentence": "時尊者大目揵連受佛教已，即於佛前忽然不現，猶如壯士屈伸臂頃，遍至三千大千世界，菩薩摩訶薩，比丘、比丘尼、優婆塞、優婆夷，天、龍、夜叉、揵闥婆、阿修羅、迦樓羅、緊那羅、摩睺羅伽、人與非人，敬佛、法、僧久種善根者，而告之言：「世尊告勅！",
        "from": "T09n0268_001:0257b14_1",
        "context_with_next_sentence": true
    },
    {
        "source_sentence": "汝等來集聽法。」",
        "from": "T09n0268_001:0257b20_2",
        "context_with_next_sentence": true
    },
    {
        "source_sentence": "爾時大目揵連，承佛威力及己神足，還至佛所白佛言：「諸聽法眾皆悉已集。」",
        "from": "T09n0268_001:0257b20_3",
        "context_with_next_sentence": true
    },
    {
        "source_sentence": "爾時四眾普來集會，縱廣一千由旬；在上諸天及餘眾生，住虛空中者，縱廣五千由旬。",
        "from": "T09n0268_001:0257b22_4",
        "context_with_next_sentence": true
    },
    {
        "source_sentence": "爾時文殊師利法王子白佛言：「世尊！",
        "from": "T09n0268_001:0257b25_0",
        "context_with_next_sentence": true
    },
    {
        "source_sentence": "今此四眾諸來集者，一心合掌頂禮如來，供養恭敬，世尊威德未敢就坐，唯願世尊，垂哀聽坐。」",
        "from": "T09n0268_001:0257b25_1",
        "context_with_next_sentence": true
    },
    {
        "source_sentence": "爾時世尊，熙怡微笑，是時有無量閻浮那提金色蓮花，從地踊出，各百千葉，尸利迦寶為根，因陀羅尼寶為鬚，赤真珠為臺，七寶為莖，大如車輪；諸來會者，在於佛前皆坐其上。",
        "from": "T09n0268_001:0257b27_2",
        "context_with_next_sentence": true
    },
    {
        "source_sentence": "與文殊師利諸來菩薩摩訶薩，三十二相而自莊嚴身真金色，入於三昧身出光明。",
        "from": "T09n0268_001:0257c02_3",
        "context_with_next_sentence": true
    },
    {
        "source_sentence": "爾時文殊師利，及諸菩薩摩訶薩，諸來四眾，蓮花臺上曲躬恭敬，一心合掌瞻仰世尊。",
        "from": "T09n0268_001:0257c04_4",
        "context_with_next_sentence": true
    },
    {
        "source_sentence": "時文殊師利白佛言：「世尊！",
        "from": "T09n0268_001:0257c06_5",
        "context_with_next_sentence": true
    },
    {
        "source_sentence": "今此四眾虛空諸天皆已坐定，唯願如來等正覺，說廣博嚴淨不退轉輪法，今此會眾比丘、比丘尼、優婆塞、優婆夷、百千諸天，皆生須陀洹果想、斯陀含果想、阿那含果想、阿羅漢果想、聲聞乘想、辟支佛乘想。",
        "from": "T09n0268_001:0257c07_6",
        "context_with_next_sentence": true
    },
    {
        "source_sentence": "唯願世尊，為除此眾如是諸想，以何因緣，世尊說須陀洹果、斯陀含果、阿那含果、阿羅漢果、聲聞乘、辟支佛乘？」",
        "from": "T09n0268_001:0257c11_7",
        "context_with_next_sentence": true
    },
    {
        "source_sentence": "世尊默然。",
        "from": "T09n0268_001:0257c14_8",
        "context_with_next_sentence": true
    },
    {
        "source_sentence": "時尊者舍利弗白佛言：「世尊！",
        "from": "T09n0268_001:0257c14_9",
        "context_with_next_sentence": true
    },
    {
        "source_sentence": "我夜後分明相出時，從自房出詣文殊師利房，欲入房時遙見佛精舍邊，有十千蓮花迴旋圍遶，聞大音樂歌頌之聲，彼諸蓮花出大光明，照祇陀林及舍衛國，乃至三千大千世界，如是之相是何先瑞？」",
        "from": "T09n0268_001:0257c15_10",
        "context_with_next_sentence": true
    },
    {
        "source_sentence": "佛告舍利弗：「此是文殊師利所請法瑞。」",
        "from": "T09n0268_001:0257c19_11",
        "context_with_next_sentence": true
    },
    {
        "source_sentence": "爾時阿難白佛言：「世尊！",
        "from": "T09n0268_001:0257c20_12",
        "context_with_next_sentence": true
    },
    {
        "source_sentence": "我夜後分房門孔中有光來入，即從床起出自房時，見有光明照祇陀林猶如日出，見祇陀林大水盈滿，其水澄清無諸擾濁，房舍園林悉皆不現，如是之相是何先瑞？」",
        "from": "T09n0268_001:0257c21_13",
        "context_with_next_sentence": true
    },
    {
        "source_sentence": "爾時世尊告阿難言：「此是文殊師利所請廣博嚴淨不退轉輪法瑞。」",
        "from": "T09n0268_001:0257c25_14",
        "context_with_next_sentence": true
    },
    {
        "source_sentence": "爾時世尊即為阿難，而說偈言：「佛乘無有上，　　清淨無濁穢；　文殊無畏者，　　今問如此事。",
        "from": "T09n0268_001:0257c26_15",
        "context_with_next_sentence": true
    },
    {
        "source_sentence": "　是乘無分別，　　無漏無戲論；　文殊無畏者，　　今問如此事。",
        "from": "T09n0268_001:0258a01_0",
        "context_with_next_sentence": true
    },
    {
        "source_sentence": "　此乘無所有，　　畢竟無所生；　是處不可著，　　文殊今已問。",
        "from": "T09n0268_001:0258a03_0",
        "context_with_next_sentence": true
    },
    {
        "source_sentence": "　是中終不說，　　出生於諸果；　諸佛導世者，　　說此微密語。",
        "from": "T09n0268_001:0258a05_0",
        "context_with_next_sentence": true
    },
    {
        "source_sentence": "　菩提無音聲，　　亦無來去相；　文殊無畏者，　　今問如此事。",
        "from": "T09n0268_001:0258a07_0",
        "context_with_next_sentence": true
    },
    {
        "source_sentence": "　雖說諸音聲，　　其性不可得；　文殊所問法，　　無音聲文字。",
        "from": "T09n0268_001:0258a09_0",
        "context_with_next_sentence": true
    },
    {
        "source_sentence": "　音聲猶如風，　　無性無住處；　文殊所問法，　　遠離諸音聲。",
        "from": "T09n0268_001:0258a11_0",
        "context_with_next_sentence": true
    },
    {
        "source_sentence": "　阿難今善聽，　　文殊所問法；　諸佛微密語，　　宣說菩提空。",
        "from": "T09n0268_001:0258a13_0",
        "context_with_next_sentence": true
    },
    {
        "source_sentence": "　諸佛菩提法，　　皆悉空寂相；　無有諸方所，　　亦無有住處。",
        "from": "T09n0268_001:0258a15_0",
        "context_with_next_sentence": true
    },
    {
        "source_sentence": "　菩提如虛空，　　無生亦無滅；　亦無來去相，　　唯佛能顯示。",
        "from": "T09n0268_001:0258a17_0",
        "context_with_next_sentence": true
    },
    {
        "source_sentence": "　猶如虛空中，　　無有諸相貌；　文殊今問此，　　妙淨菩提法。",
        "from": "T09n0268_001:0258a19_0",
        "context_with_next_sentence": true
    },
    {
        "source_sentence": "　去來今諸佛，　　等說此菩提；　非是可見法，　　亦無能見者。",
        "from": "T09n0268_001:0258a21_0",
        "context_with_next_sentence": true
    },
    {
        "source_sentence": "　如此法性相，　　以音聲顯現；　法界與菩提，　　二俱不相見。",
        "from": "T09n0268_001:0258a23_0",
        "context_with_next_sentence": true
    },
    {
        "source_sentence": "　淨檀波羅蜜，　　尸羅亦復然；　能淨忍辱者，　　顯現佛菩提。",
        "from": "T09n0268_001:0258a25_0",
        "context_with_next_sentence": true
    },
    {
        "source_sentence": "　能淨於精進，　　禪定亦復然；　淨慧淨智者，　　能顯見菩提。",
        "from": "T09n0268_001:0258a27_0",
        "context_with_next_sentence": true
    },
    {
        "source_sentence": "　能淨於方便，　　到神通彼岸；　無依無猗者，　　以聲說菩提。",
        "from": "T09n0268_001:0258a29_0",
        "context_with_next_sentence": true
    },
    {
        "source_sentence": "　我說三乘法，　　諸果差別名；　隨其所樂聞，　　分別而為說。",
        "from": "T09n0268_001:0258b02_0",
        "context_with_next_sentence": true
    },
    {
        "source_sentence": "　五濁世眾生，　　其心多怯弱；　畏佛智慧故，　　不趣佛菩提。",
        "from": "T09n0268_001:0258b04_0",
        "context_with_next_sentence": true
    },
    {
        "source_sentence": "　成就第四果，　　名曰阿羅漢；　從聲得悟者，　　是名為聲聞。",
        "from": "T09n0268_001:0258b06_0",
        "context_with_next_sentence": true
    },
    {
        "source_sentence": "　我說縛解相，　　因緣各差別，　曉了此諸緣，　　能現見諸法；　便名阿羅漢，　　亦號辟支佛，　通達無生法，　　是名為菩薩。",
        "from": "T09n0268_001:0258b08_0",
        "context_with_next_sentence": true
    },
    {
        "source_sentence": "　空三昧無作，　　無相無所有；　從此解脫門，　　能入於涅槃。",
        "from": "T09n0268_001:0258b12_0",
        "context_with_next_sentence": true
    },
    {
        "source_sentence": "　於前中後際，　　終不生染著；　已離於方所，　　是故名無為。",
        "from": "T09n0268_001:0258b14_0",
        "context_with_next_sentence": true
    },
    {
        "source_sentence": "　阿難汝當知，　　文殊問甚深；　能解微密語，　　不分別諸果。",
        "from": "T09n0268_001:0258b16_0",
        "context_with_next_sentence": true
    },
    {
        "source_sentence": "　文殊住一乘，　　不分別諸法；　以是故問佛，　　諸果相所以？",
        "from": "T09n0268_001:0258b18_0",
        "context_with_next_sentence": true
    },
    {
        "source_sentence": "　三世皆平等，　　空寂無性相；　遠離語音聲，　　不分別菩提。",
        "from": "T09n0268_001:0258b20_0",
        "context_with_next_sentence": true
    },
    {
        "source_sentence": "　文殊所教化，　　諸來大菩薩；　二十恒河沙，　　其數不減少。",
        "from": "T09n0268_001:0258b22_0",
        "context_with_next_sentence": true
    },
    {
        "source_sentence": "　今來詣我所，　　欲聞菩薩行；　亦欲聽三乘，　　種種差別相。",
        "from": "T09n0268_001:0258b24_0",
        "context_with_next_sentence": true
    },
    {
        "source_sentence": "　文殊無畏者，　　為除彼疑心；　是故今問我，　　果相及乘相。",
        "from": "T09n0268_001:0258b26_0",
        "context_with_next_sentence": true
    },
    {
        "source_sentence": "　此是佛威神，　　亦是本願力；　為拔苦眾生，　　分別說三乘。",
        "from": "T09n0268_001:0258b28_0",
        "context_with_next_sentence": true
    },
    {
        "source_sentence": "　文殊無畏者，　　慇懃勸請我；　唯願大法王，　　說菩薩所行。",
        "from": "T09n0268_001:0258c01_0",
        "context_with_next_sentence": true
    },
    {
        "source_sentence": "　百千億諸天，　　供養佛世尊；　皆著諸果相，　　願除此疑心。",
        "from": "T09n0268_001:0258c03_0",
        "context_with_next_sentence": true
    },
    {
        "source_sentence": "　今此四部眾，　　比丘等來集；　著諸果音聲，　　不解微密語。",
        "from": "T09n0268_001:0258c05_0",
        "context_with_next_sentence": true
    },
    {
        "source_sentence": "　為除彼疑故，　　文殊今問我；　以是眾因緣，　　諸菩薩來集。」",
        "from": "T09n0268_001:0258c07_0",
        "context_with_next_sentence": true
    },
    {
        "source_sentence": "◎廣博嚴淨經卷第一",
        "from": "T09n0268_001:0258c08_1",
        "context_with_next_sentence": false
    }
]