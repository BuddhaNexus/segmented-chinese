[
    {
        "source_sentence": "文殊師利所說摩訶般若波羅蜜",
        "from": "T08n0232_001:0726a25_0",
        "context_with_next_sentence": true
    },
    {
        "source_sentence": "經卷上",
        "from": "T08n0232_001:0726a26_0",
        "context_with_next_sentence": true
    },
    {
        "source_sentence": "梁扶南國三藏曼陀羅仙譯",
        "from": "T08n0232_001:0726a28_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園，與大比丘僧滿足千人；菩薩摩訶薩十千人俱，以大莊嚴而自莊嚴，皆悉已住不退轉地，其名曰彌勒菩薩、文殊師利菩薩、無礙辯菩薩、不捨擔菩薩，與如是等大菩薩俱。",
        "from": "T08n0232_001:0726a29_0",
        "context_with_next_sentence": true
    },
    {
        "source_sentence": "文殊師利童真菩薩摩訶薩，明相現時，從其住處來詣佛所，在外而立。",
        "from": "T08n0232_001:0726b04_1",
        "context_with_next_sentence": true
    },
    {
        "source_sentence": "爾時尊者舍利弗、富樓那彌多羅尼子、大目犍連、摩訶迦葉、摩訶迦旃延、摩訶拘絺羅，如是等諸大聲聞，各從住處俱詣佛所，在外而立。",
        "from": "T08n0232_001:0726b07_0",
        "context_with_next_sentence": true
    },
    {
        "source_sentence": "佛知眾會皆悉集已，爾時如來從住處出，敷座而坐。",
        "from": "T08n0232_001:0726b10_1",
        "context_with_next_sentence": true
    },
    {
        "source_sentence": "告舍利弗：「汝今何故，於晨朝時在門外立？」",
        "from": "T08n0232_001:0726b11_2",
        "context_with_next_sentence": true
    },
    {
        "source_sentence": "舍利弗白佛言：「世尊！",
        "from": "T08n0232_001:0726b12_3",
        "context_with_next_sentence": true
    },
    {
        "source_sentence": "文殊師利童真菩薩先已至此，住門外立。",
        "from": "T08n0232_001:0726b12_4",
        "context_with_next_sentence": true
    },
    {
        "source_sentence": "我實於後晚來到耳。」",
        "from": "T08n0232_001:0726b13_5",
        "context_with_next_sentence": true
    },
    {
        "source_sentence": "爾時世尊問文殊師利：「汝實先來到此住處，欲見如來耶？」",
        "from": "T08n0232_001:0726b14_6",
        "context_with_next_sentence": true
    },
    {
        "source_sentence": "文殊師利即白佛言：「如是，世尊！",
        "from": "T08n0232_001:0726b15_7",
        "context_with_next_sentence": true
    },
    {
        "source_sentence": "我實來此欲見如來。",
        "from": "T08n0232_001:0726b16_8",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0726b17_0",
        "context_with_next_sentence": true
    },
    {
        "source_sentence": "我樂正觀利益眾生。",
        "from": "T08n0232_001:0726b17_1",
        "context_with_next_sentence": true
    },
    {
        "source_sentence": "我觀如來如如相不異相，不動相不作相，無生相無滅相，不有相不無相，不在方不離方，非三世非不三世，非二相非不二相，非垢相非淨相。",
        "from": "T08n0232_001:0726b17_2",
        "context_with_next_sentence": true
    },
    {
        "source_sentence": "以如是等，正觀如來利益眾生。」",
        "from": "T08n0232_001:0726b21_3",
        "context_with_next_sentence": true
    },
    {
        "source_sentence": "佛告文殊師利：「若能如是見於如來，心無所取亦無不取，非積聚非不積聚。」",
        "from": "T08n0232_001:0726b21_4",
        "context_with_next_sentence": true
    },
    {
        "source_sentence": "爾時舍利弗語文殊師利言：「若能如是，如汝所說見如來者，甚為希有。",
        "from": "T08n0232_001:0726b23_5",
        "context_with_next_sentence": true
    },
    {
        "source_sentence": "為一切眾生故見於如來，而心不取眾生之相；化一切眾生向於涅槃，而亦不取向涅槃相；為一切眾生發大莊嚴，而心不見莊嚴之相。」",
        "from": "T08n0232_001:0726b25_6",
        "context_with_next_sentence": true
    },
    {
        "source_sentence": "爾時文殊師利童真菩薩摩訶薩語舍利弗言：「如是，如是！",
        "from": "T08n0232_001:0726b28_7",
        "context_with_next_sentence": true
    },
    {
        "source_sentence": "如汝所說。",
        "from": "T08n0232_001:0726b29_8",
        "context_with_next_sentence": true
    },
    {
        "source_sentence": "雖為一切眾生發大莊嚴心，恒不見有眾生相；為一切眾生發大莊嚴，而眾生趣亦不增不減。",
        "from": "T08n0232_001:0726b29_9",
        "context_with_next_sentence": true
    },
    {
        "source_sentence": "假使一佛住世，若一劫若過一劫，如此一佛世界，復有無量無邊恒河沙諸佛，如是一一佛，若一劫若過一劫，晝夜說法心無暫息，各各度於無量恒河沙眾生皆入涅槃，而眾生界亦不增不減。",
        "from": "T08n0232_001:0726c01_10",
        "context_with_next_sentence": true
    },
    {
        "source_sentence": "乃至十方諸佛世界亦復如是，一一諸佛說法教化，各度無量恒河沙眾生皆入涅槃，於眾生界亦不增不減。",
        "from": "T08n0232_001:0726c06_11",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0726c08_12",
        "context_with_next_sentence": true
    },
    {
        "source_sentence": "眾生定相不可得故。",
        "from": "T08n0232_001:0726c08_13",
        "context_with_next_sentence": true
    },
    {
        "source_sentence": "是故眾生界不增不減。」",
        "from": "T08n0232_001:0726c09_14",
        "context_with_next_sentence": true
    },
    {
        "source_sentence": "舍利弗復語文殊師利言：「若眾生界不增不減，何故菩薩為諸眾生，求阿耨多羅三藐三菩提，常行說法？」",
        "from": "T08n0232_001:0726c09_15",
        "context_with_next_sentence": true
    },
    {
        "source_sentence": "文殊師利言：「若諸眾生悉空相者，亦無菩薩求阿耨多羅三藐三菩提，亦無眾生而為說法。",
        "from": "T08n0232_001:0726c12_16",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0726c14_17",
        "context_with_next_sentence": true
    },
    {
        "source_sentence": "我說法中無有一法當可得故。」",
        "from": "T08n0232_001:0726c14_18",
        "context_with_next_sentence": true
    },
    {
        "source_sentence": "爾時佛告文殊師利：「若無眾生，云何說有眾生及眾生界？」",
        "from": "T08n0232_001:0726c15_19",
        "context_with_next_sentence": true
    },
    {
        "source_sentence": "文殊師利言：「眾生界相，如諸佛界。」",
        "from": "T08n0232_001:0726c16_20",
        "context_with_next_sentence": true
    },
    {
        "source_sentence": "又問：「眾生界者是有量耶？」",
        "from": "T08n0232_001:0726c17_21",
        "context_with_next_sentence": true
    },
    {
        "source_sentence": "答曰：「眾生界量，如佛界量。」",
        "from": "T08n0232_001:0726c18_0",
        "context_with_next_sentence": true
    },
    {
        "source_sentence": "佛又問：「眾生界量，有處所不？」",
        "from": "T08n0232_001:0726c18_1",
        "context_with_next_sentence": true
    },
    {
        "source_sentence": "答曰：「眾生界量，不可思議。」",
        "from": "T08n0232_001:0726c19_2",
        "context_with_next_sentence": true
    },
    {
        "source_sentence": "又問：「眾生界相，為有住不？」",
        "from": "T08n0232_001:0726c19_3",
        "context_with_next_sentence": true
    },
    {
        "source_sentence": "答曰：「眾生無住，猶如空住。」",
        "from": "T08n0232_001:0726c20_4",
        "context_with_next_sentence": true
    },
    {
        "source_sentence": "佛告文殊師利：「如是修般若波羅蜜時，當云何住般若波羅蜜？」",
        "from": "T08n0232_001:0726c21_0",
        "context_with_next_sentence": true
    },
    {
        "source_sentence": "文殊師利言：「以不住法為住般若波羅蜜。」",
        "from": "T08n0232_001:0726c22_1",
        "context_with_next_sentence": true
    },
    {
        "source_sentence": "佛復問文殊師利：「云何不住法名住般若波羅蜜？」",
        "from": "T08n0232_001:0726c23_2",
        "context_with_next_sentence": true
    },
    {
        "source_sentence": "文殊師利言：「以無住相，即住般若波羅蜜。」",
        "from": "T08n0232_001:0726c24_3",
        "context_with_next_sentence": true
    },
    {
        "source_sentence": "佛復告文殊師利：「如是住般若波羅蜜時，是諸善根，云何增長？",
        "from": "T08n0232_001:0726c25_4",
        "context_with_next_sentence": true
    },
    {
        "source_sentence": "云何損減？」",
        "from": "T08n0232_001:0726c26_5",
        "context_with_next_sentence": true
    },
    {
        "source_sentence": "文殊師利言：「若能如是住般若波羅蜜，於諸善根無增無減，於一切法亦無增無減。",
        "from": "T08n0232_001:0726c27_6",
        "context_with_next_sentence": true
    },
    {
        "source_sentence": "是般若波羅蜜性相亦無增無減。",
        "from": "T08n0232_001:0726c28_7",
        "context_with_next_sentence": true
    },
    {
        "source_sentence": "世尊！",
        "from": "T08n0232_001:0726c29_8",
        "context_with_next_sentence": true
    },
    {
        "source_sentence": "如是修般若波羅蜜則不捨凡夫法，亦不取賢聖法。",
        "from": "T08n0232_001:0726c29_9",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0727a02_0",
        "context_with_next_sentence": true
    },
    {
        "source_sentence": "般若波羅蜜不見有法可取可捨，如是修般若波羅蜜，亦不見涅槃可樂、生死可厭。",
        "from": "T08n0232_001:0727a02_1",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0727a04_2",
        "context_with_next_sentence": true
    },
    {
        "source_sentence": "不見生死，況復厭離；不見涅槃，何況樂著。",
        "from": "T08n0232_001:0727a04_3",
        "context_with_next_sentence": true
    },
    {
        "source_sentence": "如是修般若波羅蜜，不見垢惱可捨，亦不見功德可取，於一切法心無增減。",
        "from": "T08n0232_001:0727a05_4",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0727a07_0",
        "context_with_next_sentence": true
    },
    {
        "source_sentence": "不見法界有增減故。",
        "from": "T08n0232_001:0727a07_1",
        "context_with_next_sentence": true
    },
    {
        "source_sentence": "世尊！",
        "from": "T08n0232_001:0727a07_2",
        "context_with_next_sentence": true
    },
    {
        "source_sentence": "若能如是，是名修般若波羅蜜。",
        "from": "T08n0232_001:0727a07_3",
        "context_with_next_sentence": true
    },
    {
        "source_sentence": "世尊！",
        "from": "T08n0232_001:0727a08_4",
        "context_with_next_sentence": true
    },
    {
        "source_sentence": "不見諸法有生有滅，是修般若波羅蜜。",
        "from": "T08n0232_001:0727a08_5",
        "context_with_next_sentence": true
    },
    {
        "source_sentence": "世尊！",
        "from": "T08n0232_001:0727a09_6",
        "context_with_next_sentence": true
    },
    {
        "source_sentence": "不見諸法有增有減，是修般若波羅蜜。",
        "from": "T08n0232_001:0727a09_7",
        "context_with_next_sentence": true
    },
    {
        "source_sentence": "世尊！",
        "from": "T08n0232_001:0727a10_8",
        "context_with_next_sentence": true
    },
    {
        "source_sentence": "心無悕取，不見法相有可求者，是修般若波羅蜜。",
        "from": "T08n0232_001:0727a10_9",
        "context_with_next_sentence": true
    },
    {
        "source_sentence": "世尊！",
        "from": "T08n0232_001:0727a11_10",
        "context_with_next_sentence": true
    },
    {
        "source_sentence": "不見好醜，不生高下，不作取捨。",
        "from": "T08n0232_001:0727a11_11",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0727a12_12",
        "context_with_next_sentence": true
    },
    {
        "source_sentence": "法無好醜，離諸相故；法無高下，等法性故；法無取捨，住實際故。",
        "from": "T08n0232_001:0727a12_13",
        "context_with_next_sentence": true
    },
    {
        "source_sentence": "是修般若波羅蜜。」",
        "from": "T08n0232_001:0727a14_14",
        "context_with_next_sentence": true
    },
    {
        "source_sentence": "佛告文殊師利：「是諸佛法得不勝乎？」",
        "from": "T08n0232_001:0727a14_15",
        "context_with_next_sentence": true
    },
    {
        "source_sentence": "文殊師利言：「我不見諸法有勝如相。",
        "from": "T08n0232_001:0727a15_16",
        "context_with_next_sentence": true
    },
    {
        "source_sentence": "如來自覺一切法空，是可證知。」",
        "from": "T08n0232_001:0727a16_17",
        "context_with_next_sentence": true
    },
    {
        "source_sentence": "佛告文殊師利：「如是，如是！",
        "from": "T08n0232_001:0727a17_0",
        "context_with_next_sentence": true
    },
    {
        "source_sentence": "如來正覺自證空法。」",
        "from": "T08n0232_001:0727a17_1",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_001:0727a18_2",
        "context_with_next_sentence": true
    },
    {
        "source_sentence": "是空法中，當有勝如而可得耶？」",
        "from": "T08n0232_001:0727a18_3",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T08n0232_001:0727a19_4",
        "context_with_next_sentence": true
    },
    {
        "source_sentence": "文殊師利！",
        "from": "T08n0232_001:0727a19_5",
        "context_with_next_sentence": true
    },
    {
        "source_sentence": "如汝所說，是真法乎？」",
        "from": "T08n0232_001:0727a19_6",
        "context_with_next_sentence": true
    },
    {
        "source_sentence": "佛復謂文殊師利言：「阿耨多羅是名佛法不？」",
        "from": "T08n0232_001:0727a20_7",
        "context_with_next_sentence": true
    },
    {
        "source_sentence": "文殊師利言：「如佛所說，阿耨多羅是名佛法。",
        "from": "T08n0232_001:0727a21_8",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0727a22_9",
        "context_with_next_sentence": true
    },
    {
        "source_sentence": "無法可得名阿耨多羅。」",
        "from": "T08n0232_001:0727a22_10",
        "context_with_next_sentence": true
    },
    {
        "source_sentence": "文殊師利言：「如是修般若波羅蜜，不名法器，非化凡夫法，亦非佛法非增長法，是修般若波羅蜜。",
        "from": "T08n0232_001:0727a23_11",
        "context_with_next_sentence": true
    },
    {
        "source_sentence": "復次，世尊！",
        "from": "T08n0232_001:0727a25_12",
        "context_with_next_sentence": true
    },
    {
        "source_sentence": "修般若波羅蜜時，不見有法可分別思惟。」",
        "from": "T08n0232_001:0727a25_13",
        "context_with_next_sentence": true
    },
    {
        "source_sentence": "佛告文殊師利：「汝於佛法不思惟耶？」",
        "from": "T08n0232_001:0727a26_14",
        "context_with_next_sentence": true
    },
    {
        "source_sentence": "文殊師利言：「不也，世尊！",
        "from": "T08n0232_001:0727a27_15",
        "context_with_next_sentence": true
    },
    {
        "source_sentence": "如我思惟，不見佛法，亦不可分別是凡夫法、是聲聞法、是辟支佛法，如是名為無上佛法。",
        "from": "T08n0232_001:0727a27_16",
        "context_with_next_sentence": true
    },
    {
        "source_sentence": "復次，修般若波羅蜜時，不見凡夫相、不見佛法相、不見諸法有決定相，是為修般若波羅蜜。",
        "from": "T08n0232_001:0727a29_17",
        "context_with_next_sentence": true
    },
    {
        "source_sentence": "復次，修般若波羅蜜時，不見欲界、不見色界、不見無色界、不見寂滅界。",
        "from": "T08n0232_001:0727b03_0",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0727b04_1",
        "context_with_next_sentence": true
    },
    {
        "source_sentence": "不見有法是盡滅相，是修般若波羅蜜。",
        "from": "T08n0232_001:0727b04_2",
        "context_with_next_sentence": true
    },
    {
        "source_sentence": "復次，修般若波羅蜜時，不見作恩者、不見報恩者，思惟二相心無分別，是修般若波羅蜜。",
        "from": "T08n0232_001:0727b05_3",
        "context_with_next_sentence": true
    },
    {
        "source_sentence": "復次，修般若波羅蜜時，不見是佛法可取，不見是凡夫法可捨，是修般若波羅蜜。",
        "from": "T08n0232_001:0727b07_4",
        "context_with_next_sentence": true
    },
    {
        "source_sentence": "復次，修般若波羅蜜時，不見凡夫法可滅，亦不見佛法而心證知，是修般若波羅蜜。」",
        "from": "T08n0232_001:0727b09_5",
        "context_with_next_sentence": true
    },
    {
        "source_sentence": "佛告文殊師利：「善哉，善哉！",
        "from": "T08n0232_001:0727b11_6",
        "context_with_next_sentence": true
    },
    {
        "source_sentence": "汝能如是善說甚深般若波羅蜜相，是諸菩薩摩訶薩所學法印，乃至聲聞緣覺學無學人，亦當不離是印而修道果。」",
        "from": "T08n0232_001:0727b11_7",
        "context_with_next_sentence": true
    },
    {
        "source_sentence": "佛告文殊師利：「若人得聞是法，不驚不畏者，不從千佛所種諸善根，乃至百千萬億佛所久植德本，乃能於是甚深般若波羅蜜不驚不怖。」",
        "from": "T08n0232_001:0727b15_0",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_001:0727b18_1",
        "context_with_next_sentence": true
    },
    {
        "source_sentence": "我今更說般若波羅蜜義。」",
        "from": "T08n0232_001:0727b18_2",
        "context_with_next_sentence": true
    },
    {
        "source_sentence": "佛言：「便說。」",
        "from": "T08n0232_001:0727b19_3",
        "context_with_next_sentence": true
    },
    {
        "source_sentence": "「世尊！",
        "from": "T08n0232_001:0727b19_4",
        "context_with_next_sentence": true
    },
    {
        "source_sentence": "修般若波羅蜜時，不見法是應住是不應住，亦不見境界可取捨相。",
        "from": "T08n0232_001:0727b19_5",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0727b21_6",
        "context_with_next_sentence": true
    },
    {
        "source_sentence": "如諸如來不見一切法境界相故，乃至不見諸佛境界，況取聲聞、緣覺、凡夫境界。",
        "from": "T08n0232_001:0727b21_7",
        "context_with_next_sentence": true
    },
    {
        "source_sentence": "不取思議相亦不取不思議相，不見諸法有若干相，自證空法不可思議。",
        "from": "T08n0232_001:0727b23_8",
        "context_with_next_sentence": true
    },
    {
        "source_sentence": "如是菩薩摩訶薩，皆已供養無量百千萬億諸佛種諸善根，乃能於是甚深般若波羅蜜不驚不怖。",
        "from": "T08n0232_001:0727b24_9",
        "context_with_next_sentence": true
    },
    {
        "source_sentence": "復次，修般若波羅蜜時，不見縛不見解，而於凡夫乃至三乘不見差別相，是修般若波羅蜜。」",
        "from": "T08n0232_001:0727b27_10",
        "context_with_next_sentence": true
    },
    {
        "source_sentence": "佛告文殊師利：「汝已供養幾所諸佛？」",
        "from": "T08n0232_001:0727b29_11",
        "context_with_next_sentence": true
    },
    {
        "source_sentence": "文殊師利言：「我及諸佛如幻化相，不見供養及與受者。」",
        "from": "T08n0232_001:0727b29_12",
        "context_with_next_sentence": true
    },
    {
        "source_sentence": "佛告文殊師利：「汝今可不住佛乘耶？」",
        "from": "T08n0232_001:0727c02_13",
        "context_with_next_sentence": true
    },
    {
        "source_sentence": "文殊師利言：「如我思惟，不見一法，云何當得住於佛乘？」",
        "from": "T08n0232_001:0727c03_0",
        "context_with_next_sentence": true
    },
    {
        "source_sentence": "佛言：「文殊師利！",
        "from": "T08n0232_001:0727c04_1",
        "context_with_next_sentence": true
    },
    {
        "source_sentence": "汝不得佛乘乎？」",
        "from": "T08n0232_001:0727c04_2",
        "context_with_next_sentence": true
    },
    {
        "source_sentence": "文殊師利言：「如佛乘者，但有名字，非可得亦不可見。",
        "from": "T08n0232_001:0727c04_3",
        "context_with_next_sentence": true
    },
    {
        "source_sentence": "我云何得？」",
        "from": "T08n0232_001:0727c06_4",
        "context_with_next_sentence": true
    },
    {
        "source_sentence": "佛言：「文殊師利！",
        "from": "T08n0232_001:0727c06_5",
        "context_with_next_sentence": true
    },
    {
        "source_sentence": "汝得無礙智乎？」",
        "from": "T08n0232_001:0727c06_6",
        "context_with_next_sentence": true
    },
    {
        "source_sentence": "文殊師利言：「我即無礙，云何以無礙而得無閡？」",
        "from": "T08n0232_001:0727c07_7",
        "context_with_next_sentence": true
    },
    {
        "source_sentence": "佛言：「汝坐道場乎？」",
        "from": "T08n0232_001:0727c08_8",
        "context_with_next_sentence": true
    },
    {
        "source_sentence": "文殊師利言：「一切如來不坐道場，我今云何獨坐道場？",
        "from": "T08n0232_001:0727c08_9",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0727c09_10",
        "context_with_next_sentence": true
    },
    {
        "source_sentence": "現見諸法住實際故。」",
        "from": "T08n0232_001:0727c10_11",
        "context_with_next_sentence": true
    },
    {
        "source_sentence": "佛言：「云何名實際？」",
        "from": "T08n0232_001:0727c10_12",
        "context_with_next_sentence": true
    },
    {
        "source_sentence": "文殊師利言：「身見等是實際。」",
        "from": "T08n0232_001:0727c10_13",
        "context_with_next_sentence": true
    },
    {
        "source_sentence": "佛言：「云何身見是實際？」",
        "from": "T08n0232_001:0727c11_14",
        "context_with_next_sentence": true
    },
    {
        "source_sentence": "文殊師利言：「身見如相，非實非不實，不來不去，亦身非身，是名實際。」",
        "from": "T08n0232_001:0727c12_15",
        "context_with_next_sentence": true
    },
    {
        "source_sentence": "舍利弗白佛言：「世尊！",
        "from": "T08n0232_001:0727c14_0",
        "context_with_next_sentence": true
    },
    {
        "source_sentence": "若於斯義諦了決定，是名菩薩摩訶薩。",
        "from": "T08n0232_001:0727c14_1",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0727c15_2",
        "context_with_next_sentence": true
    },
    {
        "source_sentence": "得聞如是甚深般若波羅蜜相，心不驚不怖，不沒不悔。」",
        "from": "T08n0232_001:0727c15_3",
        "context_with_next_sentence": true
    },
    {
        "source_sentence": "彌勒菩薩白佛言：「世尊！",
        "from": "T08n0232_001:0727c17_0",
        "context_with_next_sentence": true
    },
    {
        "source_sentence": "得聞如是般若波羅蜜，具足法相，是即近於佛坐。",
        "from": "T08n0232_001:0727c17_1",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0727c18_2",
        "context_with_next_sentence": true
    },
    {
        "source_sentence": "如來現覺此法相故。」",
        "from": "T08n0232_001:0727c18_3",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_001:0727c19_4",
        "context_with_next_sentence": true
    },
    {
        "source_sentence": "得聞甚深般若波羅蜜，能不驚不怖，不沒不悔，當知此人即是見佛。」",
        "from": "T08n0232_001:0727c19_5",
        "context_with_next_sentence": true
    },
    {
        "source_sentence": "爾時復有無相優婆夷白佛言：「世尊！",
        "from": "T08n0232_001:0727c22_0",
        "context_with_next_sentence": true
    },
    {
        "source_sentence": "凡夫法、聲聞法、辟支佛法、佛法，是諸法皆無相。",
        "from": "T08n0232_001:0727c22_1",
        "context_with_next_sentence": true
    },
    {
        "source_sentence": "是故於所從聞般若波羅蜜，皆不驚不怖，不沒不悔。",
        "from": "T08n0232_001:0727c23_2",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0727c25_3",
        "context_with_next_sentence": true
    },
    {
        "source_sentence": "一切諸法本無相故。」",
        "from": "T08n0232_001:0727c25_4",
        "context_with_next_sentence": true
    },
    {
        "source_sentence": "佛告舍利弗：「善男子、善女人，若聞如是甚深般若波羅蜜，心得決定，不驚不怖，不沒不悔。",
        "from": "T08n0232_001:0727c26_0",
        "context_with_next_sentence": true
    },
    {
        "source_sentence": "當知是人，即住不退轉地。",
        "from": "T08n0232_001:0727c28_0",
        "context_with_next_sentence": true
    },
    {
        "source_sentence": "若人聞是甚深般若波羅蜜，不驚不怖，信樂聽受，歡喜不厭。",
        "from": "T08n0232_001:0727c28_1",
        "context_with_next_sentence": true
    },
    {
        "source_sentence": "是即具足檀波羅蜜、尸波羅蜜、羼提波羅蜜、毘梨耶波羅蜜、禪波羅蜜、般若波羅蜜，亦能為他顯示分別，如說修行。」",
        "from": "T08n0232_001:0727c29_2",
        "context_with_next_sentence": true
    },
    {
        "source_sentence": "佛告文殊師利：「汝觀何義為得阿耨多羅三藐三菩提？",
        "from": "T08n0232_001:0728a04_0",
        "context_with_next_sentence": true
    },
    {
        "source_sentence": "住阿耨多羅三藐三菩提？」",
        "from": "T08n0232_001:0728a05_1",
        "context_with_next_sentence": true
    },
    {
        "source_sentence": "文殊師利言：「我無得阿耨多羅三藐三菩提，我不住佛乘，云何當得阿耨多羅三藐三菩提？",
        "from": "T08n0232_001:0728a05_2",
        "context_with_next_sentence": true
    },
    {
        "source_sentence": "如我所說，即菩提相。」",
        "from": "T08n0232_001:0728a07_3",
        "context_with_next_sentence": true
    },
    {
        "source_sentence": "佛讚文殊師利言：「善哉，善哉！",
        "from": "T08n0232_001:0728a08_4",
        "context_with_next_sentence": true
    },
    {
        "source_sentence": "汝能於是甚深法中巧說斯義。",
        "from": "T08n0232_001:0728a09_0",
        "context_with_next_sentence": true
    },
    {
        "source_sentence": "汝於先佛久種善根，以無相法淨修梵行。」",
        "from": "T08n0232_001:0728a09_1",
        "context_with_next_sentence": true
    },
    {
        "source_sentence": "文殊師利言：「若見有相則言無相，我今不見有相亦不見無相，云何而言以無相法淨修梵行？」",
        "from": "T08n0232_001:0728a10_2",
        "context_with_next_sentence": true
    },
    {
        "source_sentence": "佛告文殊師利：「汝見聲聞戒耶？」",
        "from": "T08n0232_001:0728a12_3",
        "context_with_next_sentence": true
    },
    {
        "source_sentence": "答曰：「見。」",
        "from": "T08n0232_001:0728a13_4",
        "context_with_next_sentence": true
    },
    {
        "source_sentence": "佛言：「汝云何見？」",
        "from": "T08n0232_001:0728a13_5",
        "context_with_next_sentence": true
    },
    {
        "source_sentence": "文殊師利言：「我不作凡夫見不作聖人見，不作學見不作無學見，不作大見不作小見，不作調伏見不作不調伏見，非見非不見。」",
        "from": "T08n0232_001:0728a14_0",
        "context_with_next_sentence": true
    },
    {
        "source_sentence": "舍利弗語文殊師利言：「汝今如是觀聲聞乘，若觀佛乘，當復云何？」",
        "from": "T08n0232_001:0728a17_0",
        "context_with_next_sentence": true
    },
    {
        "source_sentence": "文殊師利言：「不見菩提法，不見修行菩提及證菩提者。」",
        "from": "T08n0232_001:0728a18_1",
        "context_with_next_sentence": true
    },
    {
        "source_sentence": "舍利弗語文殊師利言：「云何名佛？",
        "from": "T08n0232_001:0728a19_2",
        "context_with_next_sentence": true
    },
    {
        "source_sentence": "云何觀佛？」",
        "from": "T08n0232_001:0728a20_3",
        "context_with_next_sentence": true
    },
    {
        "source_sentence": "文殊師利言：「云何為我？」",
        "from": "T08n0232_001:0728a20_4",
        "context_with_next_sentence": true
    },
    {
        "source_sentence": "舍利弗言：「我者但有名字，名字相空。」",
        "from": "T08n0232_001:0728a21_5",
        "context_with_next_sentence": true
    },
    {
        "source_sentence": "文殊師利言：「如是，如是！",
        "from": "T08n0232_001:0728a22_6",
        "context_with_next_sentence": true
    },
    {
        "source_sentence": "如我但有名字，佛亦但有名字。",
        "from": "T08n0232_001:0728a22_7",
        "context_with_next_sentence": true
    },
    {
        "source_sentence": "名字相空，即是菩提，不以名字而求菩提。",
        "from": "T08n0232_001:0728a23_8",
        "context_with_next_sentence": true
    },
    {
        "source_sentence": "菩提之相，無言無說。",
        "from": "T08n0232_001:0728a24_9",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728a24_10",
        "context_with_next_sentence": true
    },
    {
        "source_sentence": "言說菩提，二俱空故。",
        "from": "T08n0232_001:0728a24_11",
        "context_with_next_sentence": true
    },
    {
        "source_sentence": "「復次，舍利弗！",
        "from": "T08n0232_001:0728a26_0",
        "context_with_next_sentence": true
    },
    {
        "source_sentence": "汝問：『云何名佛？",
        "from": "T08n0232_001:0728a26_1",
        "context_with_next_sentence": true
    },
    {
        "source_sentence": "云何觀佛？』",
        "from": "T08n0232_001:0728a26_2",
        "context_with_next_sentence": true
    },
    {
        "source_sentence": "者，不生不滅，不來不去，非名非相，是名為佛。",
        "from": "T08n0232_001:0728a26_3",
        "context_with_next_sentence": true
    },
    {
        "source_sentence": "如自觀身實相，觀佛亦然，唯有智者乃能知耳，是名觀佛。」",
        "from": "T08n0232_001:0728a27_4",
        "context_with_next_sentence": true
    },
    {
        "source_sentence": "爾時舍利弗白佛言：「世尊！",
        "from": "T08n0232_001:0728b01_0",
        "context_with_next_sentence": true
    },
    {
        "source_sentence": "如文殊師利所說般若波羅蜜，非初學菩薩所能了知。」",
        "from": "T08n0232_001:0728b01_1",
        "context_with_next_sentence": true
    },
    {
        "source_sentence": "文殊師利言：「非但初學菩薩所不能知，及諸二乘所作已辦者亦未能了知。",
        "from": "T08n0232_001:0728b02_2",
        "context_with_next_sentence": true
    },
    {
        "source_sentence": "如是說法，無能知者。",
        "from": "T08n0232_001:0728b04_3",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728b05_4",
        "context_with_next_sentence": true
    },
    {
        "source_sentence": "菩提之相，實無有法而可知故，無見無聞，無得無念，無生無滅，無說無聽。",
        "from": "T08n0232_001:0728b05_5",
        "context_with_next_sentence": true
    },
    {
        "source_sentence": "如是菩提性相空寂，無證無知，無形無相，云何當有得菩提者。」",
        "from": "T08n0232_001:0728b06_6",
        "context_with_next_sentence": true
    },
    {
        "source_sentence": "舍利弗語文殊師利言：「佛於法界，不證阿耨多羅三藐三菩提耶？」",
        "from": "T08n0232_001:0728b09_0",
        "context_with_next_sentence": true
    },
    {
        "source_sentence": "文殊師利言：「不也，舍利弗！",
        "from": "T08n0232_001:0728b10_1",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728b11_2",
        "context_with_next_sentence": true
    },
    {
        "source_sentence": "世尊即是法界。",
        "from": "T08n0232_001:0728b11_3",
        "context_with_next_sentence": true
    },
    {
        "source_sentence": "若以法界證法界者，即是諍論。",
        "from": "T08n0232_001:0728b11_4",
        "context_with_next_sentence": true
    },
    {
        "source_sentence": "舍利弗！",
        "from": "T08n0232_001:0728b12_5",
        "context_with_next_sentence": true
    },
    {
        "source_sentence": "法界之相即是菩提。",
        "from": "T08n0232_001:0728b12_6",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728b12_7",
        "context_with_next_sentence": true
    },
    {
        "source_sentence": "是法界中無眾生相，一切法空故。",
        "from": "T08n0232_001:0728b13_8",
        "context_with_next_sentence": true
    },
    {
        "source_sentence": "一切法空即是菩提，無二無分別故。",
        "from": "T08n0232_001:0728b13_9",
        "context_with_next_sentence": true
    },
    {
        "source_sentence": "舍利弗！",
        "from": "T08n0232_001:0728b14_10",
        "context_with_next_sentence": true
    },
    {
        "source_sentence": "無分別中則無知者，若無知者即無言說，無言說相即非有非無、非知非不知。",
        "from": "T08n0232_001:0728b14_11",
        "context_with_next_sentence": true
    },
    {
        "source_sentence": "一切諸法亦復如是。",
        "from": "T08n0232_001:0728b16_12",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728b17_13",
        "context_with_next_sentence": true
    },
    {
        "source_sentence": "一切諸法不見處所，決定性故。",
        "from": "T08n0232_001:0728b17_14",
        "context_with_next_sentence": true
    },
    {
        "source_sentence": "如逆罪相不可思議。",
        "from": "T08n0232_001:0728b18_0",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728b18_1",
        "context_with_next_sentence": true
    },
    {
        "source_sentence": "諸法實相不可壞故。",
        "from": "T08n0232_001:0728b18_2",
        "context_with_next_sentence": true
    },
    {
        "source_sentence": "如是逆罪亦無本性，不生天上不墮地獄，亦不入涅槃。",
        "from": "T08n0232_001:0728b19_3",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728b20_4",
        "context_with_next_sentence": true
    },
    {
        "source_sentence": "一切業緣皆住實際，不來不去，非因非果。",
        "from": "T08n0232_001:0728b20_5",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728b21_6",
        "context_with_next_sentence": true
    },
    {
        "source_sentence": "法界無邊，無前無後故。",
        "from": "T08n0232_001:0728b21_7",
        "context_with_next_sentence": true
    },
    {
        "source_sentence": "是故，舍利弗！",
        "from": "T08n0232_001:0728b22_8",
        "context_with_next_sentence": true
    },
    {
        "source_sentence": "若見犯重比丘不墮地獄，清淨行者不入涅槃，如是比丘非應供非不應供，非盡漏非不盡漏。",
        "from": "T08n0232_001:0728b22_9",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728b24_10",
        "context_with_next_sentence": true
    },
    {
        "source_sentence": "於諸法中住平等故。」",
        "from": "T08n0232_001:0728b24_11",
        "context_with_next_sentence": true
    },
    {
        "source_sentence": "舍利弗言：「云何名不退法忍？」",
        "from": "T08n0232_001:0728b26_0",
        "context_with_next_sentence": true
    },
    {
        "source_sentence": "文殊師利言：「不見少法有生滅相，名不退法忍。」",
        "from": "T08n0232_001:0728b26_1",
        "context_with_next_sentence": true
    },
    {
        "source_sentence": "舍利弗言：「云何復名不調比丘？」",
        "from": "T08n0232_001:0728b27_2",
        "context_with_next_sentence": true
    },
    {
        "source_sentence": "文殊師利言：「漏盡阿羅漢，是名不調。",
        "from": "T08n0232_001:0728b28_3",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728b29_4",
        "context_with_next_sentence": true
    },
    {
        "source_sentence": "諸結已盡，更無所調，故名不調。",
        "from": "T08n0232_001:0728b29_5",
        "context_with_next_sentence": true
    },
    {
        "source_sentence": "若過心行，名為凡夫。",
        "from": "T08n0232_001:0728c01_6",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728c01_7",
        "context_with_next_sentence": true
    },
    {
        "source_sentence": "凡夫眾生不順法界，是故名過。」",
        "from": "T08n0232_001:0728c01_8",
        "context_with_next_sentence": true
    },
    {
        "source_sentence": "舍利弗言：「善哉，善哉！",
        "from": "T08n0232_001:0728c02_9",
        "context_with_next_sentence": true
    },
    {
        "source_sentence": "汝今為我善解漏盡阿羅漢義。」",
        "from": "T08n0232_001:0728c02_10",
        "context_with_next_sentence": true
    },
    {
        "source_sentence": "文殊師利言：「如是，如是！",
        "from": "T08n0232_001:0728c03_11",
        "context_with_next_sentence": true
    },
    {
        "source_sentence": "我即漏盡真阿羅漢。",
        "from": "T08n0232_001:0728c04_12",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728c04_13",
        "context_with_next_sentence": true
    },
    {
        "source_sentence": "斷求聲聞欲及辟支佛欲，以是因緣故，名漏盡得阿羅漢。」",
        "from": "T08n0232_001:0728c04_14",
        "context_with_next_sentence": true
    },
    {
        "source_sentence": "佛告文殊師利：「諸菩薩等坐道場時，覺悟阿耨多羅三藐三菩提不？」",
        "from": "T08n0232_001:0728c06_15",
        "context_with_next_sentence": true
    },
    {
        "source_sentence": "文殊師利言：「菩薩坐於道場，無有覺悟阿耨多羅三藐三菩提。",
        "from": "T08n0232_001:0728c07_16",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728c09_17",
        "context_with_next_sentence": true
    },
    {
        "source_sentence": "如菩提相，無有少法而可得者，名阿耨多羅三藐三菩提。",
        "from": "T08n0232_001:0728c09_18",
        "context_with_next_sentence": true
    },
    {
        "source_sentence": "無相菩提，誰能坐者，亦無起者。",
        "from": "T08n0232_001:0728c10_19",
        "context_with_next_sentence": true
    },
    {
        "source_sentence": "以是因緣，不見菩薩坐於道場，亦不覺證阿耨多羅三藐三菩提。」",
        "from": "T08n0232_001:0728c11_20",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_001:0728c12_21",
        "context_with_next_sentence": true
    },
    {
        "source_sentence": "菩提即五逆，五逆即菩提。",
        "from": "T08n0232_001:0728c13_22",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728c13_23",
        "context_with_next_sentence": true
    },
    {
        "source_sentence": "菩提五逆，無二相故。",
        "from": "T08n0232_001:0728c14_24",
        "context_with_next_sentence": true
    },
    {
        "source_sentence": "無學無學者，無見無見者，無知無知者，無分別無分別者，如是之相名為菩提。",
        "from": "T08n0232_001:0728c14_25",
        "context_with_next_sentence": true
    },
    {
        "source_sentence": "見五逆相亦復如是。",
        "from": "T08n0232_001:0728c16_26",
        "context_with_next_sentence": true
    },
    {
        "source_sentence": "若言見有菩提而取證者，當知此輩即是增上慢人。」",
        "from": "T08n0232_001:0728c16_27",
        "context_with_next_sentence": true
    },
    {
        "source_sentence": "爾時世尊告文殊師利：「汝言我是如來。",
        "from": "T08n0232_001:0728c18_0",
        "context_with_next_sentence": true
    },
    {
        "source_sentence": "謂我為如來乎？」",
        "from": "T08n0232_001:0728c18_1",
        "context_with_next_sentence": true
    },
    {
        "source_sentence": "文殊師利言：「不也，世尊！",
        "from": "T08n0232_001:0728c19_2",
        "context_with_next_sentence": true
    },
    {
        "source_sentence": "我謂不是如來為如來耶？",
        "from": "T08n0232_001:0728c19_3",
        "context_with_next_sentence": true
    },
    {
        "source_sentence": "無有如相可名為如，亦無如來智能知於如。",
        "from": "T08n0232_001:0728c20_4",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0728c21_5",
        "context_with_next_sentence": true
    },
    {
        "source_sentence": "如來及智，無二相故。",
        "from": "T08n0232_001:0728c21_6",
        "context_with_next_sentence": true
    },
    {
        "source_sentence": "空為如來，但有名字，我當云何謂是如來？」",
        "from": "T08n0232_001:0728c22_7",
        "context_with_next_sentence": true
    },
    {
        "source_sentence": "佛告文殊師利：「汝疑如來耶？」",
        "from": "T08n0232_001:0728c23_0",
        "context_with_next_sentence": true
    },
    {
        "source_sentence": "文殊師利言：「不也，世尊！",
        "from": "T08n0232_001:0728c23_1",
        "context_with_next_sentence": true
    },
    {
        "source_sentence": "我觀如來無決定性，無生無滅，故無所疑。」",
        "from": "T08n0232_001:0728c24_2",
        "context_with_next_sentence": true
    },
    {
        "source_sentence": "佛告文殊師利：「汝今不謂如來出現於世耶？」",
        "from": "T08n0232_001:0728c26_0",
        "context_with_next_sentence": true
    },
    {
        "source_sentence": "文殊師利言：「若有如來出現世者，一切法界亦應出現。」",
        "from": "T08n0232_001:0728c27_0",
        "context_with_next_sentence": true
    },
    {
        "source_sentence": "佛告文殊師利：「汝謂恒沙諸佛入涅槃耶？」",
        "from": "T08n0232_001:0728c29_0",
        "context_with_next_sentence": true
    },
    {
        "source_sentence": "文殊師利言：「諸佛一相，不可思議。」",
        "from": "T08n0232_001:0728c29_1",
        "context_with_next_sentence": true
    },
    {
        "source_sentence": "佛語文殊師利：「如是，如是！",
        "from": "T08n0232_001:0728c30_2",
        "context_with_next_sentence": true
    },
    {
        "source_sentence": "佛是一相，不思議相。」",
        "from": "T08n0232_001:0729a01_3",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_001:0729a01_4",
        "context_with_next_sentence": true
    },
    {
        "source_sentence": "佛今住世耶？」",
        "from": "T08n0232_001:0729a02_5",
        "context_with_next_sentence": true
    },
    {
        "source_sentence": "佛語文殊師利：「如是，如是！」",
        "from": "T08n0232_001:0729a02_6",
        "context_with_next_sentence": true
    },
    {
        "source_sentence": "文殊師利言：「若佛住世，恒沙諸佛亦應住世。",
        "from": "T08n0232_001:0729a03_7",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0729a04_8",
        "context_with_next_sentence": true
    },
    {
        "source_sentence": "一切諸佛皆同一相，不思議相。",
        "from": "T08n0232_001:0729a04_9",
        "context_with_next_sentence": true
    },
    {
        "source_sentence": "不思議相，無生無滅。",
        "from": "T08n0232_001:0729a05_10",
        "context_with_next_sentence": true
    },
    {
        "source_sentence": "若未來諸佛出興於世，一切諸佛亦皆出世。",
        "from": "T08n0232_001:0729a05_11",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0729a06_12",
        "context_with_next_sentence": true
    },
    {
        "source_sentence": "不思議中，無過去未來現在相。",
        "from": "T08n0232_001:0729a06_13",
        "context_with_next_sentence": true
    },
    {
        "source_sentence": "但眾生取著，謂有出世，謂佛滅度。」",
        "from": "T08n0232_001:0729a07_14",
        "context_with_next_sentence": true
    },
    {
        "source_sentence": "佛語文殊師利：「此是如來、阿羅漢、阿鞞跋致菩薩所解。",
        "from": "T08n0232_001:0729a08_15",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0729a09_16",
        "context_with_next_sentence": true
    },
    {
        "source_sentence": "是三種人，聞甚深法，能不誹謗亦不讚歎。」",
        "from": "T08n0232_001:0729a09_17",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_001:0729a10_18",
        "context_with_next_sentence": true
    },
    {
        "source_sentence": "如是不思議法，誰當誹謗？",
        "from": "T08n0232_001:0729a11_19",
        "context_with_next_sentence": true
    },
    {
        "source_sentence": "誰當讚歎？」",
        "from": "T08n0232_001:0729a11_20",
        "context_with_next_sentence": true
    },
    {
        "source_sentence": "佛告文殊師利：「如來不思議，凡夫亦不思議。」",
        "from": "T08n0232_001:0729a12_0",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_001:0729a13_1",
        "context_with_next_sentence": true
    },
    {
        "source_sentence": "凡夫亦不思議耶？」",
        "from": "T08n0232_001:0729a13_2",
        "context_with_next_sentence": true
    },
    {
        "source_sentence": "佛言：「亦不思議。",
        "from": "T08n0232_001:0729a14_0",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0729a14_1",
        "context_with_next_sentence": true
    },
    {
        "source_sentence": "一切心相皆不思議。」",
        "from": "T08n0232_001:0729a14_2",
        "context_with_next_sentence": true
    },
    {
        "source_sentence": "文殊師利言：「若如是說，如來不思議，凡夫亦不思議。",
        "from": "T08n0232_001:0729a15_0",
        "context_with_next_sentence": true
    },
    {
        "source_sentence": "今無數諸佛求於涅槃，徒自疲勞。",
        "from": "T08n0232_001:0729a16_1",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0729a16_2",
        "context_with_next_sentence": true
    },
    {
        "source_sentence": "不思議法即是涅槃，等無異故。」",
        "from": "T08n0232_001:0729a17_3",
        "context_with_next_sentence": true
    },
    {
        "source_sentence": "文殊師利言：「如是凡夫不思議，諸佛不思議。",
        "from": "T08n0232_001:0729a17_4",
        "context_with_next_sentence": true
    },
    {
        "source_sentence": "若善男子、善女人，久習善根，近善知識，乃能了知。」",
        "from": "T08n0232_001:0729a18_5",
        "context_with_next_sentence": true
    },
    {
        "source_sentence": "佛告文殊師利：「汝欲使如來於眾生中為最勝耶？」",
        "from": "T08n0232_001:0729a20_0",
        "context_with_next_sentence": true
    },
    {
        "source_sentence": "文殊師利言：「我欲使如來於諸眾生為最第一，但眾生相亦不可得。」",
        "from": "T08n0232_001:0729a21_1",
        "context_with_next_sentence": true
    },
    {
        "source_sentence": "佛言：「汝欲使如來得不思議法耶？」",
        "from": "T08n0232_001:0729a22_2",
        "context_with_next_sentence": true
    },
    {
        "source_sentence": "文殊師利言：「欲使如來得不思議法，而於諸法無成就者。」",
        "from": "T08n0232_001:0729a23_3",
        "context_with_next_sentence": true
    },
    {
        "source_sentence": "佛告文殊師利：「汝欲使如來說法教化耶？」",
        "from": "T08n0232_001:0729a24_4",
        "context_with_next_sentence": true
    },
    {
        "source_sentence": "文殊師利白佛言：「我欲使如來說法教化，而是說及聽者皆不可得。",
        "from": "T08n0232_001:0729a25_5",
        "context_with_next_sentence": true
    },
    {
        "source_sentence": "何以故？",
        "from": "T08n0232_001:0729a27_6",
        "context_with_next_sentence": true
    },
    {
        "source_sentence": "住法界故。",
        "from": "T08n0232_001:0729a27_7",
        "context_with_next_sentence": true
    },
    {
        "source_sentence": "法界、眾生，無差別相。」",
        "from": "T08n0232_001:0729a27_8",
        "context_with_next_sentence": true
    },
    {
        "source_sentence": "佛告文殊師利：「汝欲使如來為無上福田耶？」",
        "from": "T08n0232_001:0729a29_0",
        "context_with_next_sentence": true
    },
    {
        "source_sentence": "文殊師利言：「如來是無盡福田，是無盡相，無盡相即無上福田。",
        "from": "T08n0232_001:0729a30_0",
        "context_with_next_sentence": true
    },
    {
        "source_sentence": "非福田非不福田，是名福田。",
        "from": "T08n0232_001:0729b01_1",
        "context_with_next_sentence": true
    },
    {
        "source_sentence": "無有明闇生滅等相，是名福田。",
        "from": "T08n0232_001:0729b02_2",
        "context_with_next_sentence": true
    },
    {
        "source_sentence": "若能如是解福田相，深植善種，亦無增減。」",
        "from": "T08n0232_001:0729b02_3",
        "context_with_next_sentence": true
    },
    {
        "source_sentence": "佛告文殊師利：「云何植種，不增不減。」",
        "from": "T08n0232_001:0729b04_0",
        "context_with_next_sentence": true
    },
    {
        "source_sentence": "文殊師利言：「福田之相，不可思議。",
        "from": "T08n0232_001:0729b04_1",
        "context_with_next_sentence": true
    },
    {
        "source_sentence": "若人於中如法修善，亦不可思議。",
        "from": "T08n0232_001:0729b05_2",
        "context_with_next_sentence": true
    },
    {
        "source_sentence": "如是植種，名無增無減，亦是無上最勝福田。」",
        "from": "T08n0232_001:0729b06_3",
        "context_with_next_sentence": true
    },
    {
        "source_sentence": "爾時大地以佛神力，六種震動，現無常相。",
        "from": "T08n0232_001:0729b07_4",
        "context_with_next_sentence": true
    },
    {
        "source_sentence": "一萬六千人皆得無生法忍，七百比丘、三千優婆塞、四萬優婆夷、六十億那由他六欲諸天，遠塵離垢，於諸法中得法眼淨。",
        "from": "T08n0232_001:0729b08_5",
        "context_with_next_sentence": true
    },
    {
        "source_sentence": "◎文殊師利所說摩訶般若波羅蜜經卷上",
        "from": "T08n0232_001:0729b10_6",
        "context_with_next_sentence": false
    }
]