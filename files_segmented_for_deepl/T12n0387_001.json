[
    {
        "source_sentence": "大方等無想經卷第一",
        "from": "T12n0387_001:1077c13_0",
        "context_with_next_sentence": true
    },
    {
        "source_sentence": "北涼天竺三藏曇無讖譯",
        "from": "T12n0387_001:1077c15_0",
        "context_with_next_sentence": true
    },
    {
        "source_sentence": "大雲初分大眾健度第一",
        "from": "T12n0387_001:1077c16_0",
        "context_with_next_sentence": true
    },
    {
        "source_sentence": "如是我聞：一時佛在王舍城耆闍崛山中，與大比丘僧九萬八千，大迦葉等而為上首，一切皆是大阿羅漢——諸漏已盡皆得自在，其心調柔如香象王；隨順善道心得解脫，智慧無礙捨離重擔；所作已辦永斷諸有，所修禁戒、清淨微妙心到彼岸；威德巍巍有大名稱，具足成就得八解脫——皆於晨朝從禪定起，往至佛所，頭面禮佛，合掌恭敬、右遶三匝，修敬已畢，却坐一面。",
        "from": "T12n0387_001:1077c17_0",
        "context_with_next_sentence": true
    },
    {
        "source_sentence": "復有比丘尼眾六萬五千，摩訶波闍波提比丘尼而為上首，亦於晨朝從禪定起，往至佛所，頭面禮足，合掌恭敬、右遶三匝，修敬已畢，却坐一面。",
        "from": "T12n0387_001:1077c25_1",
        "context_with_next_sentence": true
    },
    {
        "source_sentence": "復有菩薩摩訶薩六萬八千，一切皆是大香象王，其名曰大雲密藏菩薩摩訶薩、大雲得志菩薩摩訶薩、大雲電光菩薩摩訶薩、大雲雷震菩薩摩訶薩、大雲勤藏菩薩摩訶薩、大雲愛樂菩薩摩訶薩、大雲歡喜菩薩摩訶薩、大雲性菩薩摩訶薩、大雲金剛首菩薩摩訶薩、大雲寶首菩薩摩訶薩、大雲吼菩薩摩訶薩、大雲名稱菩薩摩訶薩、大雲願華菩薩摩訶薩、大雲施雨菩薩摩訶薩、大雲不輕菩薩摩訶薩、大雲勤行菩薩摩訶薩、大雲師子吼王菩薩摩訶薩、大雲滿雨心王菩薩摩訶薩、大雲普光菩薩摩訶薩、大雲正見菩薩摩訶薩；大雲遍雨王菩薩摩訶薩、大雲身通王菩薩摩訶薩、大雲上妙菩薩摩訶薩、大雲自在菩薩摩訶薩、大雲大海菩薩摩訶薩、大雲一切自在菩薩摩訶薩、大雲福田菩薩摩訶薩、大雲一切施安菩薩摩訶薩、大雲日光菩薩摩訶薩、大雲月光菩薩摩訶薩、大雲琉璃光菩薩摩訶薩、大雲無量賈菩薩摩訶薩、大雲常見菩薩摩訶薩、大雲我見菩薩摩訶薩、大雲淨見菩薩摩訶薩、大雲樂見菩薩摩訶薩；大雲無礙菩薩摩訶薩、大雲常勝菩薩摩訶薩、大雲淨光菩薩摩訶薩、大雲得稱菩薩摩訶薩、大雲愛命菩薩摩訶薩、大雲賈主菩薩摩訶薩、大雲順師菩薩摩訶薩、大雲現道菩薩摩訶薩、大雲護子菩薩摩訶薩、大雲勝分陀利菩薩摩訶薩、大雲火光菩薩摩訶薩、大雲波頭摩菩薩摩訶薩、大雲優鉢羅香菩薩摩訶薩、大雲威德王菩薩摩訶薩、大雲動搖菩薩摩訶薩、大雲無所畏菩薩摩訶薩、大雲多摩羅跋樹葉涼菩薩摩訶薩、大雲赤栴檀樹涼菩薩摩訶薩、大雲極深菩薩摩訶薩、大雲知善師菩薩摩訶薩、大雲那羅延大喜菩薩摩訶薩、大雲大牛王菩薩摩訶薩、大雲大樹王菩薩摩訶薩、大雲大法分陀利敷菩薩摩訶薩、大雲執持法光菩薩摩訶薩、大雲稱王門菩薩摩訶薩、大雲金山有德王菩薩摩訶薩、大雲無怖王菩薩摩訶薩、大雲大醫王菩薩摩訶薩、大雲大身王菩薩摩訶薩、大雲虛空王菩薩摩訶薩、大雲修髮王菩薩摩訶薩、大雲壞雲王菩薩摩訶薩、大雲壞風王菩薩摩訶薩、大雲壞雨王菩薩摩訶薩、大雲俾倪王菩薩摩訶薩、大雲斷闇王菩薩摩訶薩、大雲斷雹王菩薩摩訶薩、大雲迦葉菩薩摩訶薩。",
        "from": "T12n0387_001:1077c28_2",
        "context_with_next_sentence": true
    },
    {
        "source_sentence": "如是等菩薩摩訶薩，亦於晨朝從禪定起，往至佛所，頭面作禮，合掌恭敬、右遶三匝，修敬已畢，却坐一面。",
        "from": "T12n0387_001:1078b14_3",
        "context_with_next_sentence": true
    },
    {
        "source_sentence": "復有五萬八千梨車童子，其名曰師子光梨車、法德梨車、法羨梨車；釋德梨車、釋幢梨車、釋幡梨車、師子吼梨車、寶鈴聲梨車、愛德梨車、名貴德梨車、金剛鬚梨車、佛奴梨車、如來奴梨車、世尊奴梨車、婆伽婆奴梨車、正覺奴梨車、世尊月奴梨車、大手梨車、大精進梨車、恒河得梨車、文殊師利梨車、彌勒梨車、大龍梨車、龍護梨車、法護梨車、廣稱梨車、虛空雲梨車、恒河護梨車、金華梨車、電光梨車、大廣面梨車、性廣梨車、淨光梨車、自在得梨車、自在地梨車、地鬘梨車、方等奴梨車、金剛奴梨車。",
        "from": "T12n0387_001:1078b17_0",
        "context_with_next_sentence": true
    },
    {
        "source_sentence": "如是等梨車——一切皆發阿耨多羅三藐三菩提心，守護大乘、愛樂大乘，其所教化，悉向大乘——亦於晨朝從禪定起，往至佛所，頭面作禮，合掌恭敬、右遶三匝，修敬畢已，却坐一面。",
        "from": "T12n0387_001:1078b28_1",
        "context_with_next_sentence": true
    },
    {
        "source_sentence": "復有四萬四千天王，其名曰愛見天王、一切愛天王、月髮天王、日色天王、長耳天王、青色天王、精進天王、深目天王、大黑天王、遠慧天王、虛空目天王、愛德天王、愛鬚天王、愛稱光天王、愛面光天王、一切喜念天王、琉璃光天王、光愛天王、半月天王、大聲微妙天王、勇壞煩惱天王、一切愛天王、童子愛天王、曼陀羅華天王、無常天王、屬昴星天王。",
        "from": "T12n0387_001:1078c03_2",
        "context_with_next_sentence": true
    },
    {
        "source_sentence": "如是等諸大天王——愛樂大乘、廣說大乘、護持大乘；受持一切三昧總持，惠施眾生安樂之事——亦於晨朝從禪定起，往至佛所，頭面禮足，合掌恭敬、右遶三匝，修敬已畢，却坐一面。",
        "from": "T12n0387_001:1078c10_3",
        "context_with_next_sentence": true
    },
    {
        "source_sentence": "復有三萬八千龍王，其名曰蓮華龍王、德叉迦龍王、迦迦羅龍王、惒修吉龍王、愛德鬘龍王、大地龍王、牙利龍王、淨目龍王、師子龍王、蠡聲龍王、鼓聲龍王、金光龍王、金色龍王、黑鬚龍王、持大雨龍王、大海龍王、枳羅婆龍王、梵龍王、願愛龍王、伊羅鉢龍王、陀毘羅龍王、恒河龍王、辛頭龍王、博叉龍王、私陀龍王、有德龍王、阿耨達龍王、鉢售那龍王、人龍王、非人龍王、人頭龍王、吉龍王、勳律龍王、毘舍羅龍王、蠡龍王、黃色龍王、難陀龍王、優波難陀龍王、毘樓勒叉龍王、提頭賴吒龍王、毘樓博叉龍王、毘沙門龍王、半闍羅龍王、摩那斯龍王。",
        "from": "T12n0387_001:1078c14_4",
        "context_with_next_sentence": true
    },
    {
        "source_sentence": "如是等龍王——樂欲聽受大乘經典，既得聞已，欲為一切廣宣分別；欲持正法，守護正法；為護法故，堅持禁戒，荷法重擔——亦於晨朝從禪定起，往至佛所，頭面作禮，合掌恭敬、右遶三匝，修敬已畢，却坐一面。",
        "from": "T12n0387_001:1078c27_5",
        "context_with_next_sentence": true
    },
    {
        "source_sentence": "復有三萬六千夜叉神王，其名曰毘沙門鬼王、虛空鬼王、愛德鬼王、畢施鬼王、大瓔珞莊嚴鬼王、一向視鬼王、動大地鬼王、善毛鬼王、善愛家鬼王、摩尼跋陀鬼王、滿城鬼王、蓮花光鬼王、車輪臺鬼王、大海勝鬼王。",
        "from": "T12n0387_001:1079a03_0",
        "context_with_next_sentence": true
    },
    {
        "source_sentence": "如是等夜叉鬼王——隨順阿閦如來道行，為護正法，受持禁戒——亦於晨朝從禪定起，往至佛所，頭面作禮，合掌恭敬、右遶三匝，修敬畢已，却坐一面。",
        "from": "T12n0387_001:1079a07_1",
        "context_with_next_sentence": true
    },
    {
        "source_sentence": "復有四萬九千金翅鳥王，其名曰力等香象金翅鳥王、堅固金翅鳥王、鼓聲金翅鳥王、壞一切龍王力金翅鳥王、火光金翅鳥王、斑翅金翅鳥王、輪面金翅鳥王、惡性金翅鳥王、壞和修吉龍王眷屬金翅鳥王、壞和修吉眷屬大喜金翅鳥王、實見金翅鳥王、喜說大慈金翅鳥王、法喜金翅鳥王、金翅愛金翅鳥王。",
        "from": "T12n0387_001:1079a12_0",
        "context_with_next_sentence": true
    },
    {
        "source_sentence": "如是等金翅鳥王——一切無有憍慢放逸，皆得愛護大乘之心，守護一切諸佛正法——亦於晨朝從禪定起，往至佛所，頭面作禮，合掌恭敬、右遶三匝，修敬已畢，却坐一面。",
        "from": "T12n0387_001:1079a18_1",
        "context_with_next_sentence": true
    },
    {
        "source_sentence": "復有六萬八千乾闥婆王，其名曰喜乾闥婆王、自在歌乾闥婆王、現在愛乾闥婆王、牛王得乾闥婆王、雲覆乾闥婆王、命命乾闥婆王、名名聲乾闥婆王。",
        "from": "T12n0387_001:1079a23_0",
        "context_with_next_sentence": true
    },
    {
        "source_sentence": "如是等乾闥婆王，亦於晨朝從禪定起，往至佛所，頭面作禮，合掌恭敬、右遶三匝，修敬已畢，却坐一面。",
        "from": "T12n0387_001:1079a26_1",
        "context_with_next_sentence": true
    },
    {
        "source_sentence": "復有九萬八千緊那羅王，其名曰善見緊那羅王、長鼻緊那羅王、引心緊那羅王、妻愛緊那羅王、壞煩惱緊那羅王、壞怨緊那羅王、魔王女愛緊那羅王、壞魔眷屬緊那羅王、慧藏緊那羅王、深目緊那羅王、淨貴德緊那羅王、調根緊那羅王、遠見緊那羅王。",
        "from": "T12n0387_001:1079a29_0",
        "context_with_next_sentence": true
    },
    {
        "source_sentence": "如是等緊那羅王，亦於晨朝從禪定起，往至佛所，頭面作禮，合掌恭敬、右遶三匝，修敬已畢，却座一面。",
        "from": "T12n0387_001:1079b05_1",
        "context_with_next_sentence": true
    },
    {
        "source_sentence": "復有一萬八千羅剎王，其名曰煮灰羅剎王、水牛頭羅剎王、黃髮羅剎王、差齒羅剎王、髑髏耳羅剎王、貪蜜羅剎王、蜜色羅剎王、大咽羅剎王、大飲羅剎王、以髮覆身羅剎王、大力羅剎王、可畏色羅剎王。",
        "from": "T12n0387_001:1079b08_0",
        "context_with_next_sentence": true
    },
    {
        "source_sentence": "如是等羅剎王——一切皆斷羅剎之想，純以大乘調伏其心——亦於晨朝從禪定起，往至佛所，頭面作禮，合掌恭敬、右遶三匝，修敬已畢，却坐一面。",
        "from": "T12n0387_001:1079b12_1",
        "context_with_next_sentence": true
    },
    {
        "source_sentence": "復有三萬八千陀那婆神王，其名曰象面陀那婆王、牙陀那婆王、支足陀那婆王、驢聲陀那婆王、華耳陀那婆王、寶耳陀那婆王、鼠得陀那婆王、狸得陀那婆王、鼠狼疑陀那婆王、獼猴面陀那婆王、月面陀那婆王。",
        "from": "T12n0387_001:1079b16_0",
        "context_with_next_sentence": true
    },
    {
        "source_sentence": "如是等陀那婆王，亦於晨朝從禪定起，往至佛所，頭面作禮，合掌恭敬、右遶三匝，修敬已畢，却坐一面。",
        "from": "T12n0387_001:1079b20_1",
        "context_with_next_sentence": true
    },
    {
        "source_sentence": "復有七萬八千鳩槃茶王，其名曰象耳鳩槃茶王、箕耳鳩槃茶王、大肥鳩槃茶王。",
        "from": "T12n0387_001:1079b24_0",
        "context_with_next_sentence": true
    },
    {
        "source_sentence": "如是等鳩槃茶王，皆已捨離鳩槃茶想，亦於晨朝從禪定起，往至佛所，頭面作禮，合掌恭敬、右遶三匝，修敬已畢，却坐一面。",
        "from": "T12n0387_001:1079b25_1",
        "context_with_next_sentence": true
    },
    {
        "source_sentence": "復有三萬八千餓鬼王，其名曰電光明王、大施王、一切羨王、箭王、大海濤波王。",
        "from": "T12n0387_001:1079b29_0",
        "context_with_next_sentence": true
    },
    {
        "source_sentence": "如是等王——悉皆愛樂大乘經典，護持正法；常為眾生廣宣分別；渴仰大乘、飢虛大乘、貪慕大乘，純以大乘以自莊嚴；常發誓願「得戒、得慧」——亦於晨朝從禪定起，往至佛所，頭面作禮，合掌恭敬、右遶三匝，修敬已畢，却坐一面。",
        "from": "T12n0387_001:1079c01_1",
        "context_with_next_sentence": true
    },
    {
        "source_sentence": "復有八萬八千阿修羅王，其名曰毘摩質多阿修羅王、富婁那阿修羅王、念國阿修羅王、淨恒河毘紐阿修羅王、利安阿修羅王、象咽阿修羅王、三角山阿修羅王、灰髮阿修羅王、大惡性阿修羅王、火光阿修羅王。",
        "from": "T12n0387_001:1079c07_0",
        "context_with_next_sentence": true
    },
    {
        "source_sentence": "如是等阿修羅王——皆悉捨離阿修羅想，其心調伏，永離憍慢，無有放逸——亦於晨朝從禪定起，往至佛所，頭面作禮，合掌恭敬、右遶三匝，修敬已畢，却坐一面。",
        "from": "T12n0387_001:1079c11_1",
        "context_with_next_sentence": true
    },
    {
        "source_sentence": "復有六萬五千大神呪王，其名曰寶持王、無盡意王、無盡財王、無礙王、不對王。",
        "from": "T12n0387_001:1079c16_0",
        "context_with_next_sentence": true
    },
    {
        "source_sentence": "如是等大神呪王——愛重大乘、樂說大乘、擁護大乘、渴仰大乘、貪慕大乘；得大乘定、具平等行；常欲除斷所有疑心，為護正法，受持淨戒——亦於晨朝從禪定起，往至佛所，頭面作禮，合掌恭敬、右遶三匝，修敬已畢，却坐一面。",
        "from": "T12n0387_001:1079c17_1",
        "context_with_next_sentence": true
    },
    {
        "source_sentence": "復有九萬九千五通仙人，其名曰那羅他仙人、銳浮羅仙人、跋彌迦仙人、善奴仙人、竭伽仙人、太白仙人、熒惑仙人、鹿角仙人、鹿目仙人、離慢仙人、婆私吨仙人、歡喜仙人、五陰仙人、劫初仙人、大雲色衣仙人、天衣仙人、憍尸迦仙人、頗羅墮仙人、龍聲仙人、有德得仙人、斷肉仙人、施一切命仙人。",
        "from": "T12n0387_001:1079c23_0",
        "context_with_next_sentence": true
    },
    {
        "source_sentence": "如是等五通仙人，亦於晨朝從禪定起，往至佛所，頭面作禮，合掌恭敬、右遶三匝，修敬已畢，却坐一面。",
        "from": "T12n0387_001:1079c29_1",
        "context_with_next_sentence": true
    },
    {
        "source_sentence": "復有天帝釋與無量無數三十三天，亦於晨朝從禪定起，往至佛所，頭面作禮，合掌恭敬、右遶三匝，修敬已畢，却坐一面。",
        "from": "T12n0387_001:1080a03_0",
        "context_with_next_sentence": true
    },
    {
        "source_sentence": "復有四天王，亦於晨朝從禪定起，往至佛所，頭面作禮，合掌恭敬、右遶三匝，修敬已畢却，坐一面。",
        "from": "T12n0387_001:1080a06_0",
        "context_with_next_sentence": true
    },
    {
        "source_sentence": "復有舍衛國主波斯匿王，與諸小王莊嚴四兵，是諸王等——愛重大乘、樂說大乘、渴仰大乘；為護正法，受持淨戒——亦於晨朝從禪定起，往至佛所，頭面作禮，合掌恭敬、右繞三匝，修敬已畢，却坐一面。",
        "from": "T12n0387_001:1080a09_0",
        "context_with_next_sentence": true
    },
    {
        "source_sentence": "復有五萬三千諸大長者，須達多等——悉受五戒，皆發阿耨多羅三藐三菩提心；愛重大乘、渴仰大乘、貪慕大乘；為護大乘，受持淨戒；為眾生故，隨順菩提——亦於晨朝從禪定起，往至佛所，頭面作禮，合掌恭敬、右繞三匝，修敬已畢，却住一面。",
        "from": "T12n0387_001:1080a14_0",
        "context_with_next_sentence": true
    },
    {
        "source_sentence": "復有瞻婆國主，名曰月護，與諸小王——受持五戒，一切皆發阿耨多羅三藐三菩提心——亦於晨朝從禪定起，往至佛所，頭面作禮，合掌恭敬、右繞三匝，修敬已畢，却坐一面。",
        "from": "T12n0387_001:1080a20_0",
        "context_with_next_sentence": true
    },
    {
        "source_sentence": "復有十六大國：鴦伽陀國、摩伽陀國、迦尸國、拘薩羅國、跋耆國、摩羅國、分陀國、須摩國、阿摩國、阿槃提國、拘留國、半時羅國、跋嗟國、首羅先那國、夜槃那國、劍蒲闍國。",
        "from": "T12n0387_001:1080a24_0",
        "context_with_next_sentence": true
    },
    {
        "source_sentence": "如是十六諸大國土，其中所有一切眾生，皆發阿耨多羅三藐三菩提心，亦於晨朝從禪定起，往至佛所，頭面作禮，合掌恭敬、右繞三匝，修敬已畢，却坐一面。",
        "from": "T12n0387_001:1080a27_1",
        "context_with_next_sentence": true
    },
    {
        "source_sentence": "復有末利夫人與一萬六千諸夫人等，亦於晨朝從禪定起，往至佛所，頭面作禮，合掌恭敬、右繞三匝，修敬已畢，却坐一面。",
        "from": "T12n0387_001:1080b03_0",
        "context_with_next_sentence": true
    },
    {
        "source_sentence": "復有一萬八千優婆夷、毘舍佉等——一切皆發阿耨多羅三藐三菩提心，愛樂大乘、渴仰大乘，為護正法，受持淨戒，為欲集助無上道法，修菩提道，一切皆得不退轉心，為度眾生現受女身，常樂宣說大乘經典——亦於晨朝從禪定起，往至佛所，頭面作禮，合掌恭敬、右繞三匝，修敬已畢，却坐一面。",
        "from": "T12n0387_001:1080b06_0",
        "context_with_next_sentence": true
    },
    {
        "source_sentence": "復有自在天子與無量天眾，現大神變、放五色光，所持諸華如須彌等。",
        "from": "T12n0387_001:1080b13_0",
        "context_with_next_sentence": true
    },
    {
        "source_sentence": "所謂優鉢羅波頭、摩拘勿頭、分陀利、香華、大香華、微妙華、大微妙華、愛見華、大愛見華、時華、常華、曼陀羅華、摩訶曼陀羅華；及持諸香，所謂栴檀香、花香、馥迦香，及諸伎樂；復持諸華，大如車輪；亦於晨朝從禪定起，往至佛所，頭面作禮，合掌恭敬、右繞三匝，修敬已畢，却坐一面。",
        "from": "T12n0387_001:1080b14_1",
        "context_with_next_sentence": true
    },
    {
        "source_sentence": "復有梵天[肆-聿+累]髻梵等，無量梵俱，放五色光，其光能壞耆闍崛山所有眾生貪欲、黑闇；持種種香雜華、伎樂來至佛所。",
        "from": "T12n0387_001:1080b21_0",
        "context_with_next_sentence": true
    },
    {
        "source_sentence": "王舍大城耆闍崛山迦蘭陀竹林，其地縱、廣足一由旬；天衣遍覆，間無空處，所謂憍尸迦衣、迦陵伽衣、芻摩衣、拘銳婆衣。",
        "from": "T12n0387_001:1080b23_1",
        "context_with_next_sentence": true
    },
    {
        "source_sentence": "復敷七寶師子之座，座高百萬八千由旬；設此供已，右繞如來滿三十匝，脫身寶衣以覆佛上，發如是言：「唯願世尊，為眾生故，當雨法雨。」",
        "from": "T12n0387_001:1080b26_2",
        "context_with_next_sentence": true
    },
    {
        "source_sentence": "時虛空中復出大聲：「世尊！",
        "from": "T12n0387_001:1080b29_3",
        "context_with_next_sentence": true
    },
    {
        "source_sentence": "一切眾生雖得聽聞常樂我淨，而不能解，唯願如來，敷演解說。」",
        "from": "T12n0387_001:1080b29_4",
        "context_with_next_sentence": true
    },
    {
        "source_sentence": "復有無量鵝王、師子鵝王等，持諸種種華、香、供具，以用供養寶師子座。",
        "from": "T12n0387_001:1080c02_5",
        "context_with_next_sentence": true
    },
    {
        "source_sentence": "復有無量孔雀王、善目孔雀王等，持諸香華、微妙妓樂以供養佛。",
        "from": "T12n0387_001:1080c03_6",
        "context_with_next_sentence": true
    },
    {
        "source_sentence": "復有無量拘枳羅鳥王、善行王等，亦於晨朝從禪定起，往至佛所，頭面作禮，合掌恭敬、右繞三匝，修敬已畢，却坐一面。",
        "from": "T12n0387_001:1080c05_7",
        "context_with_next_sentence": true
    },
    {
        "source_sentence": "復有雪山迦蘭陀鳥王、蓮華王等，持諸香、華，亦於晨朝從禪定起，往至佛所，頭面作禮，合掌恭敬、右繞三匝，修敬已畢，却坐一面。",
        "from": "T12n0387_001:1080c08_0",
        "context_with_next_sentence": true
    },
    {
        "source_sentence": "復有無量命命鳥王、無礙王等，亦於晨朝從禪定起，往至佛所，頭面作禮，合掌恭敬、右繞三匝，修敬已畢，却坐一面。",
        "from": "T12n0387_001:1080c11_0",
        "context_with_next_sentence": true
    },
    {
        "source_sentence": "復有無量山王，須彌山王而為上首，亦於晨朝從禪定起，往至佛所，頭面作禮，合掌恭敬、右繞三匝，修敬已畢，却坐一面。",
        "from": "T12n0387_001:1080c14_0",
        "context_with_next_sentence": true
    },
    {
        "source_sentence": "復有香山諸藥草王、忍辱王等，亦於晨朝從禪定起，往至佛所，頭面作禮，合掌恭敬、右繞三匝，修敬已畢，却坐一面。",
        "from": "T12n0387_001:1080c17_0",
        "context_with_next_sentence": true
    },
    {
        "source_sentence": "爾時，所有一切樹木，常出華果；一切伎樂，無掁觸者，自然演出微妙音聲。",
        "from": "T12n0387_001:1080c20_0",
        "context_with_next_sentence": true
    },
    {
        "source_sentence": "時雪山中所有師子諸惡獸等，慈心相視，如母如子；復有一切蚊虻、毒蟲，皆得慈心，亦如一子；諸惡鳥等，亦復如是。",
        "from": "T12n0387_001:1080c21_1",
        "context_with_next_sentence": true
    },
    {
        "source_sentence": "復有四種毒蛇，所謂視毒、噓毒、嚙毒、觸毒，亦得慈心；及十六種諸惡律儀，亦復如是，諸惡眾生悉受五戒。",
        "from": "T12n0387_001:1080c24_2",
        "context_with_next_sentence": true
    },
    {
        "source_sentence": "爾時，一切大眾悉共受持清淨戒行，樂欲聽受大乘經典，恭敬大乘、擁護大乘；呵責、誹謗大乘經者，見有受持，恭敬供養。",
        "from": "T12n0387_001:1080c26_3",
        "context_with_next_sentence": true
    },
    {
        "source_sentence": "爾時，大雲密藏菩薩摩訶薩，即從坐起，偏袒右肩，為佛作禮，長跪合掌白佛言：「世尊！",
        "from": "T12n0387_001:1081a01_0",
        "context_with_next_sentence": true
    },
    {
        "source_sentence": "此諸大眾，咸有疑心。",
        "from": "T12n0387_001:1081a02_1",
        "context_with_next_sentence": true
    },
    {
        "source_sentence": "我今欲問，唯願聽許。」",
        "from": "T12n0387_001:1081a03_2",
        "context_with_next_sentence": true
    },
    {
        "source_sentence": "佛言：「善哉善哉！",
        "from": "T12n0387_001:1081a03_3",
        "context_with_next_sentence": true
    },
    {
        "source_sentence": "善男子！",
        "from": "T12n0387_001:1081a04_4",
        "context_with_next_sentence": true
    },
    {
        "source_sentence": "我今能破此眾疑心，恣汝所問。」",
        "from": "T12n0387_001:1081a04_5",
        "context_with_next_sentence": true
    },
    {
        "source_sentence": "大雲密藏菩薩言：「世尊！",
        "from": "T12n0387_001:1081a05_0",
        "context_with_next_sentence": true
    },
    {
        "source_sentence": "菩薩摩訶薩，云何修行得陀羅尼？",
        "from": "T12n0387_001:1081a05_1",
        "context_with_next_sentence": true
    },
    {
        "source_sentence": "云何能得大海三昧？",
        "from": "T12n0387_001:1081a06_2",
        "context_with_next_sentence": true
    },
    {
        "source_sentence": "云何能解諸佛實語？",
        "from": "T12n0387_001:1081a06_3",
        "context_with_next_sentence": true
    },
    {
        "source_sentence": "云何得知具足法味？",
        "from": "T12n0387_001:1081a07_4",
        "context_with_next_sentence": true
    },
    {
        "source_sentence": "云何得見微密之藏？",
        "from": "T12n0387_001:1081a07_5",
        "context_with_next_sentence": true
    },
    {
        "source_sentence": "云何得入安隱之處，亦得覩見如來常住？",
        "from": "T12n0387_001:1081a08_6",
        "context_with_next_sentence": true
    },
    {
        "source_sentence": "云何能得如來寶藏，永斷眾生貧窮困苦？",
        "from": "T12n0387_001:1081a09_7",
        "context_with_next_sentence": true
    },
    {
        "source_sentence": "云何能解諸佛如來甚深之義？",
        "from": "T12n0387_001:1081a10_8",
        "context_with_next_sentence": true
    },
    {
        "source_sentence": "云何能到諸佛如來大海彼岸？",
        "from": "T12n0387_001:1081a10_9",
        "context_with_next_sentence": true
    },
    {
        "source_sentence": "云何菩薩得入諸佛如來境界？",
        "from": "T12n0387_001:1081a11_10",
        "context_with_next_sentence": true
    },
    {
        "source_sentence": "云何菩薩護持諸佛所有幻法？",
        "from": "T12n0387_001:1081a12_11",
        "context_with_next_sentence": true
    },
    {
        "source_sentence": "云何菩薩得如來法，得已能說？",
        "from": "T12n0387_001:1081a12_12",
        "context_with_next_sentence": true
    },
    {
        "source_sentence": "云何能知一切法界？",
        "from": "T12n0387_001:1081a13_13",
        "context_with_next_sentence": true
    },
    {
        "source_sentence": "「云何得佛日身、月身、彗星之身？",
        "from": "T12n0387_001:1081a14_0",
        "context_with_next_sentence": true
    },
    {
        "source_sentence": "云何得盡如來邊際？",
        "from": "T12n0387_001:1081a14_1",
        "context_with_next_sentence": true
    },
    {
        "source_sentence": "云何能得諸佛淨業？",
        "from": "T12n0387_001:1081a15_2",
        "context_with_next_sentence": true
    },
    {
        "source_sentence": "云何逮得如來所行？",
        "from": "T12n0387_001:1081a15_3",
        "context_with_next_sentence": true
    },
    {
        "source_sentence": "云何得佛甚深淨池？",
        "from": "T12n0387_001:1081a16_4",
        "context_with_next_sentence": true
    },
    {
        "source_sentence": "云何得佛分陀利華？",
        "from": "T12n0387_001:1081a16_5",
        "context_with_next_sentence": true
    },
    {
        "source_sentence": "云何得佛自在之力？",
        "from": "T12n0387_001:1081a17_0",
        "context_with_next_sentence": true
    },
    {
        "source_sentence": "云何能得諸佛財貨？",
        "from": "T12n0387_001:1081a17_1",
        "context_with_next_sentence": true
    },
    {
        "source_sentence": "云何能見如來實相？",
        "from": "T12n0387_001:1081a17_2",
        "context_with_next_sentence": true
    },
    {
        "source_sentence": "云何見佛常住不變？",
        "from": "T12n0387_001:1081a18_3",
        "context_with_next_sentence": true
    },
    {
        "source_sentence": "云何能得如來金色？",
        "from": "T12n0387_001:1081a18_4",
        "context_with_next_sentence": true
    },
    {
        "source_sentence": "云何菩薩得佛法王？",
        "from": "T12n0387_001:1081a19_5",
        "context_with_next_sentence": true
    },
    {
        "source_sentence": "云何能得金剛法身？",
        "from": "T12n0387_001:1081a19_6",
        "context_with_next_sentence": true
    },
    {
        "source_sentence": "云何得佛常身常聲？",
        "from": "T12n0387_001:1081a20_7",
        "context_with_next_sentence": true
    },
    {
        "source_sentence": "「云何菩薩得到如來所安之處，而無安想？",
        "from": "T12n0387_001:1081a20_8",
        "context_with_next_sentence": true
    },
    {
        "source_sentence": "云何見於諸佛如來常樂我淨，而非惡見？",
        "from": "T12n0387_001:1081a21_9",
        "context_with_next_sentence": true
    },
    {
        "source_sentence": "云何如來真實生身、真實法身？",
        "from": "T12n0387_001:1081a22_10",
        "context_with_next_sentence": true
    },
    {
        "source_sentence": "云何如來金剛之身、破壞雜身？",
        "from": "T12n0387_001:1081a23_11",
        "context_with_next_sentence": true
    },
    {
        "source_sentence": "云何見壞身而名為真見？",
        "from": "T12n0387_001:1081a24_12",
        "context_with_next_sentence": true
    },
    {
        "source_sentence": "云何如來身不名為血肉筋骨所成立，若有如是身？",
        "from": "T12n0387_001:1081a24_13",
        "context_with_next_sentence": true
    },
    {
        "source_sentence": "「云何為空見？",
        "from": "T12n0387_001:1081a25_14",
        "context_with_next_sentence": true
    },
    {
        "source_sentence": "如來說法時，云何有所獲？",
        "from": "T12n0387_001:1081a26_15",
        "context_with_next_sentence": true
    },
    {
        "source_sentence": "云何說法時，俱聞無所獲法，若無所有？",
        "from": "T12n0387_001:1081a26_16",
        "context_with_next_sentence": true
    },
    {
        "source_sentence": "云何復得說如來真實常？",
        "from": "T12n0387_001:1081a27_17",
        "context_with_next_sentence": true
    },
    {
        "source_sentence": "云何入於涅槃，若不入涅槃？",
        "from": "T12n0387_001:1081a28_18",
        "context_with_next_sentence": true
    },
    {
        "source_sentence": "云何名實語戒，若無淨穢？",
        "from": "T12n0387_001:1081a28_19",
        "context_with_next_sentence": true
    },
    {
        "source_sentence": "云何讚持戒者？",
        "from": "T12n0387_001:1081a29_20",
        "context_with_next_sentence": true
    },
    {
        "source_sentence": "佛法若無滅，云何說法滅？",
        "from": "T12n0387_001:1081a29_21",
        "context_with_next_sentence": true
    },
    {
        "source_sentence": "復言法滅時多有毀禁者？",
        "from": "T12n0387_001:1081b01_22",
        "context_with_next_sentence": true
    },
    {
        "source_sentence": "如來佛性淨、上淨、畢竟淨，其性如是者？",
        "from": "T12n0387_001:1081b02_0",
        "context_with_next_sentence": true
    },
    {
        "source_sentence": "「云何樂生死？",
        "from": "T12n0387_001:1081b02_1",
        "context_with_next_sentence": true
    },
    {
        "source_sentence": "云何諸菩薩常說生死樂？",
        "from": "T12n0387_001:1081b03_2",
        "context_with_next_sentence": true
    },
    {
        "source_sentence": "云何諸菩薩樂見如來性？",
        "from": "T12n0387_001:1081b03_3",
        "context_with_next_sentence": true
    },
    {
        "source_sentence": "云何煩惱常？",
        "from": "T12n0387_001:1081b04_4",
        "context_with_next_sentence": true
    },
    {
        "source_sentence": "云何愛煩惱？",
        "from": "T12n0387_001:1081b04_5",
        "context_with_next_sentence": true
    },
    {
        "source_sentence": "云何復得入一切煩惱門？",
        "from": "T12n0387_001:1081b04_6",
        "context_with_next_sentence": true
    },
    {
        "source_sentence": "云何能得修一切佛土業？",
        "from": "T12n0387_001:1081b05_7",
        "context_with_next_sentence": true
    },
    {
        "source_sentence": "云何得善知煩惱之根本？",
        "from": "T12n0387_001:1081b06_8",
        "context_with_next_sentence": true
    },
    {
        "source_sentence": "「云何諸菩薩善能得除滅，於佛所起疑常樂我淨心？",
        "from": "T12n0387_001:1081b06_9",
        "context_with_next_sentence": true
    },
    {
        "source_sentence": "若無疑心者，云何畏生死？",
        "from": "T12n0387_001:1081b07_10",
        "context_with_next_sentence": true
    },
    {
        "source_sentence": "若畏於生死，云何復樂著？",
        "from": "T12n0387_001:1081b08_11",
        "context_with_next_sentence": true
    },
    {
        "source_sentence": "云何得佛道？",
        "from": "T12n0387_001:1081b09_12",
        "context_with_next_sentence": true
    },
    {
        "source_sentence": "云何轉法輪？",
        "from": "T12n0387_001:1081b09_13",
        "context_with_next_sentence": true
    },
    {
        "source_sentence": "云何度眾生，知不斷佛性？",
        "from": "T12n0387_001:1081b09_14",
        "context_with_next_sentence": true
    },
    {
        "source_sentence": "云何治魔眾，使離魔境界？",
        "from": "T12n0387_001:1081b10_15",
        "context_with_next_sentence": true
    },
    {
        "source_sentence": "云何度眾生生死大苦海？",
        "from": "T12n0387_001:1081b10_16",
        "context_with_next_sentence": true
    },
    {
        "source_sentence": "云何說生死，示導生死道？",
        "from": "T12n0387_001:1081b11_17",
        "context_with_next_sentence": true
    },
    {
        "source_sentence": "云何得生死無量之大海？",
        "from": "T12n0387_001:1081b12_0",
        "context_with_next_sentence": true
    },
    {
        "source_sentence": "云何求生死渴仰生死道？",
        "from": "T12n0387_001:1081b12_1",
        "context_with_next_sentence": true
    },
    {
        "source_sentence": "云何貪生死，悋惜不放捨？",
        "from": "T12n0387_001:1081b13_2",
        "context_with_next_sentence": true
    },
    {
        "source_sentence": "云何開生死猶如分陀利？",
        "from": "T12n0387_001:1081b13_3",
        "context_with_next_sentence": true
    },
    {
        "source_sentence": "云何煩惱結猶如四大海？",
        "from": "T12n0387_001:1081b14_4",
        "context_with_next_sentence": true
    },
    {
        "source_sentence": "云何諸煩惱常起如發願？",
        "from": "T12n0387_001:1081b14_5",
        "context_with_next_sentence": true
    },
    {
        "source_sentence": "「云何而得地獄之心？",
        "from": "T12n0387_001:1081b15_6",
        "context_with_next_sentence": true
    },
    {
        "source_sentence": "云何常求地獄之心？",
        "from": "T12n0387_001:1081b16_0",
        "context_with_next_sentence": true
    },
    {
        "source_sentence": "云何修集地獄戒禁？",
        "from": "T12n0387_001:1081b16_1",
        "context_with_next_sentence": true
    },
    {
        "source_sentence": "云何滋息地獄業行、地獄之身？",
        "from": "T12n0387_001:1081b16_2",
        "context_with_next_sentence": true
    },
    {
        "source_sentence": "刀劍、弓箭、錐銏、輪火，云何能破壞眾生地獄果？",
        "from": "T12n0387_001:1081b17_3",
        "context_with_next_sentence": true
    },
    {
        "source_sentence": "云何為地獄眾生作安樂？",
        "from": "T12n0387_001:1081b18_4",
        "context_with_next_sentence": true
    },
    {
        "source_sentence": "云何注大雨能滅地獄火？",
        "from": "T12n0387_001:1081b19_5",
        "context_with_next_sentence": true
    },
    {
        "source_sentence": "云何處地獄而不受其報？",
        "from": "T12n0387_001:1081b19_6",
        "context_with_next_sentence": true
    },
    {
        "source_sentence": "云何為地獄而作船導師？",
        "from": "T12n0387_001:1081b20_7",
        "context_with_next_sentence": true
    },
    {
        "source_sentence": "云何為地獄而作大良藥？",
        "from": "T12n0387_001:1081b21_8",
        "context_with_next_sentence": true
    },
    {
        "source_sentence": "云何而能得閉塞地獄道？",
        "from": "T12n0387_001:1081b21_9",
        "context_with_next_sentence": true
    },
    {
        "source_sentence": "「云何作慧燈，壞於生死闇？",
        "from": "T12n0387_001:1081b22_10",
        "context_with_next_sentence": true
    },
    {
        "source_sentence": "云何在生死，煩惱毒不污？",
        "from": "T12n0387_001:1081b22_11",
        "context_with_next_sentence": true
    },
    {
        "source_sentence": "雖住無所住，而不同空住；能消諸煩惱，猶如日照雪；見於如來，常樂我淨；其心安住，如須彌山；不動不轉，如帝釋幢；如來實不，畢竟涅槃；亦說如來入於涅槃，其心不壞猶如金剛。",
        "from": "T12n0387_001:1081b23_12",
        "context_with_next_sentence": true
    },
    {
        "source_sentence": "「云何得慚愧？",
        "from": "T12n0387_001:1081b27_13",
        "context_with_next_sentence": true
    },
    {
        "source_sentence": "云何得好身？",
        "from": "T12n0387_001:1081b27_14",
        "context_with_next_sentence": true
    },
    {
        "source_sentence": "云何復能得眾所愛敬身？",
        "from": "T12n0387_001:1081b28_0",
        "context_with_next_sentence": true
    },
    {
        "source_sentence": "云何得不貪？",
        "from": "T12n0387_001:1081b28_1",
        "context_with_next_sentence": true
    },
    {
        "source_sentence": "云何得不瞋？",
        "from": "T12n0387_001:1081b28_2",
        "context_with_next_sentence": true
    },
    {
        "source_sentence": "云何能得微妙光明？",
        "from": "T12n0387_001:1081b29_3",
        "context_with_next_sentence": true
    },
    {
        "source_sentence": "云何得正性？",
        "from": "T12n0387_001:1081b29_4",
        "context_with_next_sentence": true
    },
    {
        "source_sentence": "云何得自在？",
        "from": "T12n0387_001:1081b29_5",
        "context_with_next_sentence": true
    },
    {
        "source_sentence": "「云何能得大眾眷屬？",
        "from": "T12n0387_001:1081c01_6",
        "context_with_next_sentence": true
    },
    {
        "source_sentence": "云何能得不壞眷屬？",
        "from": "T12n0387_001:1081c01_7",
        "context_with_next_sentence": true
    },
    {
        "source_sentence": "不退、不失，不貪飲食；常修知足，終不食肉；於諸眾生，常生愛心；常為世間之所恭敬，得名一切大施之主；得名大力，得名健行；大慈、大悲、大捨、大喜、大慧總持，隨順世間、為安世間、為樂世間。",
        "from": "T12n0387_001:1081c02_8",
        "context_with_next_sentence": true
    },
    {
        "source_sentence": "「云何而得世間無上、世間無勝、世間無邊？",
        "from": "T12n0387_001:1081c06_9",
        "context_with_next_sentence": true
    },
    {
        "source_sentence": "常行正語，修行梵行；行大悲行，喜行聖行；見空法界，隨順而說；見不空界，說亦如是；說佛法相，見佛真法；得淨自在持戒之財，德財、法財、不食之財，為貧眾生得財藏身。",
        "from": "T12n0387_001:1081c07_10",
        "context_with_next_sentence": true
    },
    {
        "source_sentence": "「為諸眾生得三種定，空無相願；欲生淨土，得隨願身；雖為眾生受此陰身，不於眾生求其恩報；讚歎持戒，呵破戒者；不為群邪之所沮壞；雖讀外典，不隨其義，其所說法，句義不斷。",
        "from": "T12n0387_001:1081c11_11",
        "context_with_next_sentence": true
    },
    {
        "source_sentence": "「雖名沙門及婆羅門，終不生於沙門之想、婆羅門想；雖復曉了算數、呪術，心初未曾有貪著想；雖為眾生示入天寺，供養恭敬依止禮拜，而其內心常依法界。",
        "from": "T12n0387_001:1081c15_12",
        "context_with_next_sentence": true
    },
    {
        "source_sentence": "「現行十惡，實是梵行，諸佛護念，如視一子；善能護持諸佛法身，能轉一切諸佛法輪，深見諸佛甚深法界及真實相；其所修行等諸佛行，得無量身及無量行；善解諸佛所有語密，除去憍慢猶如諸佛；善說法界深密之義，雖說憍慢，無憍慢想，亦不教他生於憍慢；心無貪恚、愚癡、怖畏，猶如諸佛；其行無量，微密無量，諸法無量，樂說無量，性相無量，真實無量；見真、見實、見性、見法。",
        "from": "T12n0387_001:1081c18_13",
        "context_with_next_sentence": true
    },
    {
        "source_sentence": "「為諸眾生斷煩惱故，而演說法，常得知見諸佛世尊，永度煩惱諸結大海；為度眾生故，說度煩惱諸結海法，自得度、已度、未度者，自得脫、已脫、未脫者，自得安、已安、未安者，未涅槃者，令得涅槃。",
        "from": "T12n0387_001:1081c27_14",
        "context_with_next_sentence": true
    },
    {
        "source_sentence": "「自見法界，了了真實；或為眾生，說實不實。",
        "from": "T12n0387_001:1082a02_15",
        "context_with_next_sentence": true
    },
    {
        "source_sentence": "於無量劫已壞四魔，為眾生故，現處道樹，方降魔眾。",
        "from": "T12n0387_001:1082a03_16",
        "context_with_next_sentence": true
    },
    {
        "source_sentence": "內實知見，久破諸魔，為眾生故，唱言今壞。",
        "from": "T12n0387_001:1082a04_17",
        "context_with_next_sentence": true
    },
    {
        "source_sentence": "以善方便轉於法輪，以善方便現入涅槃。",
        "from": "T12n0387_001:1082a05_18",
        "context_with_next_sentence": true
    },
    {
        "source_sentence": "「云何能得諸佛神通？",
        "from": "T12n0387_001:1082a06_19",
        "context_with_next_sentence": true
    },
    {
        "source_sentence": "云何得佛如來法王？",
        "from": "T12n0387_001:1082a06_20",
        "context_with_next_sentence": true
    },
    {
        "source_sentence": "云何得佛微密法藏？",
        "from": "T12n0387_001:1082a07_21",
        "context_with_next_sentence": true
    },
    {
        "source_sentence": "云何得佛不可思議？",
        "from": "T12n0387_001:1082a07_22",
        "context_with_next_sentence": true
    },
    {
        "source_sentence": "云何能得諸佛無量、無稱、無數、無勝、無邊？",
        "from": "T12n0387_001:1082a08_23",
        "context_with_next_sentence": true
    },
    {
        "source_sentence": "云何能施一切眾生甘露法味？」",
        "from": "T12n0387_001:1082a09_24",
        "context_with_next_sentence": true
    },
    {
        "source_sentence": "爾時，世尊告大雲密藏菩薩言：「善哉善哉！",
        "from": "T12n0387_001:1082a11_0",
        "context_with_next_sentence": true
    },
    {
        "source_sentence": "善男子！",
        "from": "T12n0387_001:1082a11_1",
        "context_with_next_sentence": true
    },
    {
        "source_sentence": "汝今所問，甚為快善。",
        "from": "T12n0387_001:1082a12_2",
        "context_with_next_sentence": true
    },
    {
        "source_sentence": "為欲安樂世間眾生，故發斯問。",
        "from": "T12n0387_001:1082a12_3",
        "context_with_next_sentence": true
    },
    {
        "source_sentence": "一切眾生，無明所盲，而不能知諸佛所有真實功德。",
        "from": "T12n0387_001:1082a13_4",
        "context_with_next_sentence": true
    },
    {
        "source_sentence": "「善男子！",
        "from": "T12n0387_001:1082a14_5",
        "context_with_next_sentence": true
    },
    {
        "source_sentence": "汝今欲令一切眾生，悉得智慧眼、常眼、常光，永度生死煩惱大河，了知諸佛菩提之行；欲壞眾生無明結[穀-禾+卵]，示導無上菩提之行。",
        "from": "T12n0387_001:1082a14_6",
        "context_with_next_sentence": true
    },
    {
        "source_sentence": "一切眾生，常樂演說無常、無我、無樂、無淨；而今欲開常樂我淨，如來畢竟入於涅槃，無常、無我、無樂、無淨；而今欲開諸佛世尊不畢竟滅，常住不變。",
        "from": "T12n0387_001:1082a17_7",
        "context_with_next_sentence": true
    },
    {
        "source_sentence": "「善男子！",
        "from": "T12n0387_001:1082a20_8",
        "context_with_next_sentence": true
    },
    {
        "source_sentence": "一切眾生，常於法界，妄生分別；而法界性，實無分別。",
        "from": "T12n0387_001:1082a21_0",
        "context_with_next_sentence": true
    },
    {
        "source_sentence": "汝今欲問無分別義，是故發問。",
        "from": "T12n0387_001:1082a22_1",
        "context_with_next_sentence": true
    },
    {
        "source_sentence": "善男子！",
        "from": "T12n0387_001:1082a22_2",
        "context_with_next_sentence": true
    },
    {
        "source_sentence": "一切眾生，常為邪毒之所塗染，如來世尊為大良醫，汝意欲令如來醫王說呪、授藥，療其所苦。",
        "from": "T12n0387_001:1082a23_3",
        "context_with_next_sentence": true
    },
    {
        "source_sentence": "「善男子！",
        "from": "T12n0387_001:1082a25_4",
        "context_with_next_sentence": true
    },
    {
        "source_sentence": "如遮羅迦梵志及尼乾子諸婆羅門，實非羅漢作羅漢想，非聖聖想，非天天想；實非常樂我淨之法，而作常樂我淨之想。",
        "from": "T12n0387_001:1082a25_5",
        "context_with_next_sentence": true
    },
    {
        "source_sentence": "汝今欲為如是眾生拔邪毒箭，解邪縛、破邪獄、出邪網，施法味、食甘露；安寢四禪，塗淨戒香。",
        "from": "T12n0387_001:1082a28_6",
        "context_with_next_sentence": true
    },
    {
        "source_sentence": "四等為華，慚愧為衣，故發此問。",
        "from": "T12n0387_001:1082b01_7",
        "context_with_next_sentence": true
    },
    {
        "source_sentence": "「善男子！",
        "from": "T12n0387_001:1082b01_8",
        "context_with_next_sentence": true
    },
    {
        "source_sentence": "一切眾生不知總相，不知別相。",
        "from": "T12n0387_001:1082b02_9",
        "context_with_next_sentence": true
    },
    {
        "source_sentence": "相、無相，非相、非無相，非相相、非無相相；不可知、非不可知；非此、非彼，非手、非指，非此、彼、中；非作、非不作，非示、非不示，非因、非不因，非瞬、非不瞬；非知、非智知，非識、非識識；非住、非不住，非闇、非明，非相、非名，非輕、非重，非羸、非力，非處、非不處，非淨、非不淨；非有為、非無為，非有、非無，非可說、非不可說；非取、非捨，不生、不退；非實、非虛，非正、非邪；非畢竟、非不畢竟，非福田、非不福田，非時、非不時，非可淨、非不可淨，非作、非能作；非生、非滅，非冷、非熱；非陰入界，非結因、非業因，非生、非墮，非長、非增長；非有墮落，畢竟無墮；非是有法，永斷諸有；非過去，非未來，非現在；非實、非不實，非性、非不性；非色，非受、想、行、識；非盡、非不盡，亦不可盡；非等、非無等，亦無與等；非地、水、火、風。",
        "from": "T12n0387_001:1082b02_10",
        "context_with_next_sentence": true
    },
    {
        "source_sentence": "「一切法界，實無有身；實相之相，畢竟真實，是名如來。",
        "from": "T12n0387_001:1082b17_11",
        "context_with_next_sentence": true
    },
    {
        "source_sentence": "無量無邊、不可思議諸大功德之所成就，如是身者，即是諸佛真法身也，其義甚深，不可思議。",
        "from": "T12n0387_001:1082b18_12",
        "context_with_next_sentence": true
    },
    {
        "source_sentence": "如來法界，深邃幽遠，不移本處宣說正法，十方諸佛皆得聞知。",
        "from": "T12n0387_001:1082b20_13",
        "context_with_next_sentence": true
    },
    {
        "source_sentence": "所以者何？",
        "from": "T12n0387_001:1082b22_14",
        "context_with_next_sentence": true
    },
    {
        "source_sentence": "如來自在神力行故，如是深語，聲聞、緣覺所不得聞。",
        "from": "T12n0387_001:1082b22_15",
        "context_with_next_sentence": true
    },
    {
        "source_sentence": "「善男子！",
        "from": "T12n0387_001:1082b23_16",
        "context_with_next_sentence": true
    },
    {
        "source_sentence": "諸佛何故不為彼說，令彼得聞？",
        "from": "T12n0387_001:1082b23_17",
        "context_with_next_sentence": true
    },
    {
        "source_sentence": "善男子！",
        "from": "T12n0387_001:1082b24_18",
        "context_with_next_sentence": true
    },
    {
        "source_sentence": "聲聞、緣覺乃至不解一字之義，猶如生盲，飲毒狂人；如蠶處繭，如被毒箭，如病痰飲；是故諸佛不為說之。",
        "from": "T12n0387_001:1082b24_19",
        "context_with_next_sentence": true
    },
    {
        "source_sentence": "「善男子！",
        "from": "T12n0387_001:1082b27_20",
        "context_with_next_sentence": true
    },
    {
        "source_sentence": "一切眾生，常為諸結煩惱所病，諸佛如來能施法藥，以妙呪術拔其毒箭、除其膚翳，眾生真實不知如來常住不變，如來為然智慧法燈，悉令得見常樂我淨。",
        "from": "T12n0387_001:1082b27_21",
        "context_with_next_sentence": true
    },
    {
        "source_sentence": "譬如日出，悉令眾生普見大地高下等相；如來亦爾，一切眾生，不知方等，亦不能得總持三昧，不知佛時，不知佛財，不見佛身，不解如來涅槃之相，不知佛法滅與不滅，而言如來無常、無樂、無我、無淨，有煩惱箭，是雜毒食，是故我為如是等人，演說諸佛常樂我淨，欲除此人無明黑闇。",
        "from": "T12n0387_001:1082c01_22",
        "context_with_next_sentence": true
    },
    {
        "source_sentence": "「善男子！",
        "from": "T12n0387_001:1082c08_23",
        "context_with_next_sentence": true
    },
    {
        "source_sentence": "善哉善哉！",
        "from": "T12n0387_001:1082c08_24",
        "context_with_next_sentence": true
    },
    {
        "source_sentence": "聲聞、緣覺未曾得聞是一字義，汝今欲令彼得聞，故發是問。",
        "from": "T12n0387_001:1082c08_25",
        "context_with_next_sentence": true
    },
    {
        "source_sentence": "諦聽諦聽！",
        "from": "T12n0387_001:1082c10_26",
        "context_with_next_sentence": true
    },
    {
        "source_sentence": "善思念之！",
        "from": "T12n0387_001:1082c10_27",
        "context_with_next_sentence": true
    },
    {
        "source_sentence": "吾今為汝分別解說。",
        "from": "T12n0387_001:1082c10_28",
        "context_with_next_sentence": true
    },
    {
        "source_sentence": "有大方等甘露經王，開大寶藏賑給貧窮，啟發諸佛功德之藏。",
        "from": "T12n0387_001:1082c11_29",
        "context_with_next_sentence": true
    },
    {
        "source_sentence": "一切眾生皆有佛性，其性無盡，昔來隱蔽，今欲顯示。",
        "from": "T12n0387_001:1082c12_30",
        "context_with_next_sentence": true
    },
    {
        "source_sentence": "諸佛如來，然大慧燈，令諸眾生，了了明見。",
        "from": "T12n0387_001:1082c13_31",
        "context_with_next_sentence": true
    },
    {
        "source_sentence": "善男子！",
        "from": "T12n0387_001:1082c14_32",
        "context_with_next_sentence": true
    },
    {
        "source_sentence": "吾將欲說，汝便發問，副汝昔來所發誓願。」",
        "from": "T12n0387_001:1082c14_33",
        "context_with_next_sentence": true
    },
    {
        "source_sentence": "大雲密藏菩薩摩訶薩言：「世尊！",
        "from": "T12n0387_001:1082c15_34",
        "context_with_next_sentence": true
    },
    {
        "source_sentence": "我從昔來實無此願，乃是世尊大慈愍事神通力故，為度眾生令我發問，欲破眾生貧窮困苦，令諸眾生意無盡故。",
        "from": "T12n0387_001:1082c16_35",
        "context_with_next_sentence": true
    },
    {
        "source_sentence": "如來今說，則能消滅一切眾生無明大闇，得智慧寶，令諸眾生明見佛性，得見如來常樂我淨。」",
        "from": "T12n0387_001:1082c18_36",
        "context_with_next_sentence": true
    },
    {
        "source_sentence": "佛言：「善哉善哉！",
        "from": "T12n0387_001:1082c21_37",
        "context_with_next_sentence": true
    },
    {
        "source_sentence": "善男子！",
        "from": "T12n0387_001:1082c21_38",
        "context_with_next_sentence": true
    },
    {
        "source_sentence": "汝今所問，其義甚深。",
        "from": "T12n0387_001:1082c21_39",
        "context_with_next_sentence": true
    },
    {
        "source_sentence": "為度眾生生死海故，為廣流布方等經故，為常法故，惠施一切甘露法味，除斷眾生貧窮苦故。",
        "from": "T12n0387_001:1082c22_40",
        "context_with_next_sentence": true
    },
    {
        "source_sentence": "諦聽諦聽！",
        "from": "T12n0387_001:1082c24_41",
        "context_with_next_sentence": true
    },
    {
        "source_sentence": "吾當為汝分別解說，令諸眾生得安樂故；汝今當為一切眾生善持是義。",
        "from": "T12n0387_001:1082c24_42",
        "context_with_next_sentence": true
    },
    {
        "source_sentence": "善男子！",
        "from": "T12n0387_001:1082c26_43",
        "context_with_next_sentence": true
    },
    {
        "source_sentence": "一切如來、應供、正遍知、明行足、善逝、世間解、無上士、調御丈夫、天人師、佛、世尊等，有一法名曰法界；以此法界，諸佛世尊等有常慧，以常慧水，淨自洗浴，服甘露味，并以惠施一切眾生，修集一切諸佛所行，汝今當服是甘露味。",
        "from": "T12n0387_001:1082c26_44",
        "context_with_next_sentence": true
    },
    {
        "source_sentence": "汝既服已，復當轉施。",
        "from": "T12n0387_001:1083a02_45",
        "context_with_next_sentence": true
    },
    {
        "source_sentence": "我今當說，汝便善聽，初語亦善、中語亦善、後語亦善，其義真實，言辭巧妙，其音清淨，純一無雜，具足清白梵行之相。",
        "from": "T12n0387_001:1083a02_46",
        "context_with_next_sentence": true
    },
    {
        "source_sentence": "◎大方等無想經卷第一",
        "from": "T12n0387_001:1083a05_47",
        "context_with_next_sentence": false
    }
]