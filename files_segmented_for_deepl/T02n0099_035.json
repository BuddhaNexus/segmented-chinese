[
    {
        "source_sentence": "雜阿含經卷第三十五",
        "from": "T02n0099_035:0250a16_0",
        "context_with_next_sentence": true
    },
    {
        "source_sentence": "宋天竺三藏求那跋陀羅譯",
        "from": "T02n0099_035:0250a18_0",
        "context_with_next_sentence": true
    },
    {
        "source_sentence": "（九七〇）如是我聞：一時，佛住王舍城迦蘭陀竹園。",
        "from": "T02n0099_035:0250a19_0",
        "context_with_next_sentence": true
    },
    {
        "source_sentence": "時，王舍城有外道出家名舍羅步，住須摩竭陀池側，於自眾中作如是唱言：「沙門釋子法我悉知，我先已知彼法、律而悉棄捨。」",
        "from": "T02n0099_035:0250a20_1",
        "context_with_next_sentence": true
    },
    {
        "source_sentence": "時，有眾多比丘晨朝著衣持鉢，入王舍城乞食。",
        "from": "T02n0099_035:0250a23_2",
        "context_with_next_sentence": true
    },
    {
        "source_sentence": "聞有外道名舍羅步，住王舍城須摩竭陀池側，於自眾中作如是唱：「沙門釋子所有法、律我悉已知，先已知彼法、律，然後棄捨。」",
        "from": "T02n0099_035:0250a24_3",
        "context_with_next_sentence": true
    },
    {
        "source_sentence": "聞是語已，乞食畢，還精舍，舉衣鉢，洗足已，往詣佛所，稽首禮足，退坐一面，白佛言：「世尊！",
        "from": "T02n0099_035:0250a27_4",
        "context_with_next_sentence": true
    },
    {
        "source_sentence": "我等晨朝著衣持鉢，入王舍城乞食，聞有外道出家名舍羅步，住王舍城須摩竭陀池側，於自眾中作是唱言：『沙門釋子法我已悉知，知彼法、律已，然後棄捨。』",
        "from": "T02n0099_035:0250a29_5",
        "context_with_next_sentence": true
    },
    {
        "source_sentence": "善哉！",
        "from": "T02n0099_035:0250b03_6",
        "context_with_next_sentence": true
    },
    {
        "source_sentence": "世尊！",
        "from": "T02n0099_035:0250b04_0",
        "context_with_next_sentence": true
    },
    {
        "source_sentence": "可自往彼須摩竭陀池側，憐愍彼故！」",
        "from": "T02n0099_035:0250b04_1",
        "context_with_next_sentence": true
    },
    {
        "source_sentence": "爾時，世尊默然而許，於日晡時從禪覺，往到須摩竭陀池側外道舍羅步所。",
        "from": "T02n0099_035:0250b05_0",
        "context_with_next_sentence": true
    },
    {
        "source_sentence": "時，舍羅步外道出家遙見世尊來，即敷床坐，請佛令坐。",
        "from": "T02n0099_035:0250b06_1",
        "context_with_next_sentence": true
    },
    {
        "source_sentence": "佛即就坐，告舍羅步言：「汝實作是語：『沙門釋子所有法、律，我悉已知。",
        "from": "T02n0099_035:0250b08_2",
        "context_with_next_sentence": true
    },
    {
        "source_sentence": "知彼法、律已，然後棄捨。』",
        "from": "T02n0099_035:0250b09_3",
        "context_with_next_sentence": true
    },
    {
        "source_sentence": "耶？」",
        "from": "T02n0099_035:0250b10_4",
        "context_with_next_sentence": true
    },
    {
        "source_sentence": "時，舍羅步默而不答。",
        "from": "T02n0099_035:0250b10_5",
        "context_with_next_sentence": true
    },
    {
        "source_sentence": "佛告舍羅步：「汝今應說，何故默然？",
        "from": "T02n0099_035:0250b10_6",
        "context_with_next_sentence": true
    },
    {
        "source_sentence": "汝所知滿足者，我則隨喜；不滿足者，我當令汝滿足。」",
        "from": "T02n0099_035:0250b11_7",
        "context_with_next_sentence": true
    },
    {
        "source_sentence": "時，舍羅步猶故默然。",
        "from": "T02n0099_035:0250b12_8",
        "context_with_next_sentence": true
    },
    {
        "source_sentence": "如是第二、第三說，彼再三默然住。",
        "from": "T02n0099_035:0250b13_9",
        "context_with_next_sentence": true
    },
    {
        "source_sentence": "時，舍羅步有一梵行弟子白舍羅步言：「師應往詣沙門瞿曇說所知見，今沙門瞿曇自來詣此，何故不說？",
        "from": "T02n0099_035:0250b14_10",
        "context_with_next_sentence": true
    },
    {
        "source_sentence": "沙門瞿曇又告師言：『若滿足者，我則隨喜；不滿足者，當令滿足。』",
        "from": "T02n0099_035:0250b16_11",
        "context_with_next_sentence": true
    },
    {
        "source_sentence": "何故默然而不記說？」",
        "from": "T02n0099_035:0250b18_12",
        "context_with_next_sentence": true
    },
    {
        "source_sentence": "彼舍羅步梵行弟子勸時，亦復默然。",
        "from": "T02n0099_035:0250b18_13",
        "context_with_next_sentence": true
    },
    {
        "source_sentence": "爾時，世尊告舍羅步：「若復有言：『沙門瞿曇非如來、應、等正覺。』",
        "from": "T02n0099_035:0250b19_14",
        "context_with_next_sentence": true
    },
    {
        "source_sentence": "我若善諫善問，善諫善問時，彼則遼落說諸外事；或忿恚慢覆，對閡不忍，無由能現；或默然抱愧低頭，密自思省，如今舍羅步。",
        "from": "T02n0099_035:0250b20_15",
        "context_with_next_sentence": true
    },
    {
        "source_sentence": "若復作如是言非沙門瞿曇無正法、律者，我若善諫善問，彼亦如汝今日默然而住。",
        "from": "T02n0099_035:0250b23_16",
        "context_with_next_sentence": true
    },
    {
        "source_sentence": "若復有言非沙門瞿曇聲聞善向者，我若善諫善問，彼亦乃至如汝今日默然而住。」",
        "from": "T02n0099_035:0250b25_17",
        "context_with_next_sentence": true
    },
    {
        "source_sentence": "爾時，世尊於須摩竭陀池側師子吼已，從坐起而去。",
        "from": "T02n0099_035:0250b27_18",
        "context_with_next_sentence": true
    },
    {
        "source_sentence": "爾時，舍羅步梵行弟子語舍羅步言：「譬如有牛，截其兩角，入空牛欄中，跪地大吼；師亦如是，於無沙門瞿曇弟子眾中作師子吼。",
        "from": "T02n0099_035:0250b28_19",
        "context_with_next_sentence": true
    },
    {
        "source_sentence": "譬如女人欲作丈夫聲，發聲即作女聲；師亦如是，於非沙門瞿曇弟子眾中作師子吼。",
        "from": "T02n0099_035:0250c02_20",
        "context_with_next_sentence": true
    },
    {
        "source_sentence": "譬如野干欲作狐聲，發聲還作野干聲；師亦如是，於非沙門瞿曇弟子眾中欲作師子吼。」",
        "from": "T02n0099_035:0250c05_0",
        "context_with_next_sentence": true
    },
    {
        "source_sentence": "時，舍羅步梵行弟子於舍羅步面前呵責毀呰已，從坐起去。",
        "from": "T02n0099_035:0250c07_1",
        "context_with_next_sentence": true
    },
    {
        "source_sentence": "（九七一）如是我聞：一時，佛住王舍城迦蘭陀竹園。",
        "from": "T02n0099_035:0250c09_0",
        "context_with_next_sentence": true
    },
    {
        "source_sentence": "爾時，王舍城須摩竭陀池側有外道出家名上坐，住彼池側，於自眾中作如是語：「我說一偈，若能報者，我當於彼修行梵行。」",
        "from": "T02n0099_035:0250c10_1",
        "context_with_next_sentence": true
    },
    {
        "source_sentence": "時，有眾多比丘晨朝著衣持鉢，入王舍城乞食，聞有外道出家名曰上座，住須摩竭陀池側，於自眾中作如是說：「我說一偈，有能報者，我當於彼所修行梵行。」",
        "from": "T02n0099_035:0250c13_2",
        "context_with_next_sentence": true
    },
    {
        "source_sentence": "乞食畢，還精舍，舉衣鉢，洗足已，詣佛所，稽首佛足，退坐一面，白佛言：「世尊！",
        "from": "T02n0099_035:0250c16_3",
        "context_with_next_sentence": true
    },
    {
        "source_sentence": "我今晨朝與眾多比丘入城乞食，聞有外道出家名曰上坐，住須摩竭陀池側，於自眾中作如是說：『我說一偈，有能報者，我當於彼修行梵行。』",
        "from": "T02n0099_035:0250c18_4",
        "context_with_next_sentence": true
    },
    {
        "source_sentence": "唯願世尊應自往彼，哀愍故！」",
        "from": "T02n0099_035:0250c22_5",
        "context_with_next_sentence": true
    },
    {
        "source_sentence": "爾時，世尊默然而許，即日晡時從禪覺，往至須摩竭陀池側。",
        "from": "T02n0099_035:0250c22_6",
        "context_with_next_sentence": true
    },
    {
        "source_sentence": "時，上坐外道出家遙見世尊，即敷床座，請佛令坐。",
        "from": "T02n0099_035:0250c24_7",
        "context_with_next_sentence": true
    },
    {
        "source_sentence": "世尊坐已，告上坐外道出家言：「汝實作是語：『我說一偈，若能報者，我當於彼修行梵行』耶？",
        "from": "T02n0099_035:0250c25_8",
        "context_with_next_sentence": true
    },
    {
        "source_sentence": "汝今便可說偈，我能報答。」",
        "from": "T02n0099_035:0250c27_9",
        "context_with_next_sentence": true
    },
    {
        "source_sentence": "時，彼外道即累繩床以為高座，自昇其上。",
        "from": "T02n0099_035:0250c28_10",
        "context_with_next_sentence": true
    },
    {
        "source_sentence": "即說偈言：「比丘以法活，　　不恐怖眾生，　意寂行捨離，　　持戒順息止。」",
        "from": "T02n0099_035:0250c29_11",
        "context_with_next_sentence": true
    },
    {
        "source_sentence": "爾時，世尊知彼上坐外道心。",
        "from": "T02n0099_035:0251a03_0",
        "context_with_next_sentence": true
    },
    {
        "source_sentence": "即說偈言：「汝於所說偈，　　能自隨轉者，　我當於汝所，　　作善士夫觀，　觀汝今所說，　　言行不相應，　寂止自調伏，　　莫恐怖眾生，　行意寂遠離，　　受持淨戒者，　順調伏寂止，　　身口心離惡，　善攝於住處，　　不令放逸者，　是則名隨順，　　調伏及寂止。」",
        "from": "T02n0099_035:0251a03_1",
        "context_with_next_sentence": true
    },
    {
        "source_sentence": "爾時，上坐外道出家作是念：「沙門瞿曇已知我心。」",
        "from": "T02n0099_035:0251a12_0",
        "context_with_next_sentence": true
    },
    {
        "source_sentence": "即從床而下，合掌白佛言：「今我可得於正法、律出家、受具足，成比丘法不？」",
        "from": "T02n0099_035:0251a13_1",
        "context_with_next_sentence": true
    },
    {
        "source_sentence": "佛告上坐外道出家：「今汝可得於正法、律出家、受具足，成比丘分。」",
        "from": "T02n0099_035:0251a15_0",
        "context_with_next_sentence": true
    },
    {
        "source_sentence": "如是上坐外道出家得出家，作比丘已，思惟：「所以善男子剃除鬚髮，著袈裟衣，正信非家，出家學道……。」",
        "from": "T02n0099_035:0251a16_1",
        "context_with_next_sentence": true
    },
    {
        "source_sentence": "乃至心善解脫，得阿羅漢。",
        "from": "T02n0099_035:0251a18_2",
        "context_with_next_sentence": true
    },
    {
        "source_sentence": "（九七二）如是我聞：一時，佛住王舍城迦蘭陀竹園。",
        "from": "T02n0099_035:0251a20_0",
        "context_with_next_sentence": true
    },
    {
        "source_sentence": "時，有眾多婆羅門出家住須摩竭陀池側，集聚一處，作如是論：「如是婆羅門真諦，如是婆羅門真諦。」",
        "from": "T02n0099_035:0251a21_1",
        "context_with_next_sentence": true
    },
    {
        "source_sentence": "爾時，世尊知彼眾多婆羅門出家心念，往到須摩竭陀池側。",
        "from": "T02n0099_035:0251a23_2",
        "context_with_next_sentence": true
    },
    {
        "source_sentence": "時，眾多婆羅門出家遙見佛來，即為佛敷床座，請佛就坐。",
        "from": "T02n0099_035:0251a24_3",
        "context_with_next_sentence": true
    },
    {
        "source_sentence": "佛即就坐，告諸婆羅門出家：「汝等於此須摩竭陀池側，眾共集聚，何所論說？」",
        "from": "T02n0099_035:0251a26_4",
        "context_with_next_sentence": true
    },
    {
        "source_sentence": "婆羅門出家白佛言：「瞿曇！",
        "from": "T02n0099_035:0251a28_0",
        "context_with_next_sentence": true
    },
    {
        "source_sentence": "我等眾多婆羅門出家集於此坐，作如是論：『如是婆羅門真諦。",
        "from": "T02n0099_035:0251a28_1",
        "context_with_next_sentence": true
    },
    {
        "source_sentence": "如是婆羅門真諦。』」",
        "from": "T02n0099_035:0251b01_2",
        "context_with_next_sentence": true
    },
    {
        "source_sentence": "佛告婆羅門出家：「有三種婆羅門真實，我自覺悟成等正覺而復為人演說。",
        "from": "T02n0099_035:0251b01_3",
        "context_with_next_sentence": true
    },
    {
        "source_sentence": "汝婆羅門出家作如是說：『不害一切眾生，是婆羅門真諦，非為虛妄。』",
        "from": "T02n0099_035:0251b03_4",
        "context_with_next_sentence": true
    },
    {
        "source_sentence": "彼於彼言我勝、言相似、言我卑，若於彼真諦不繫著，於一切世間作慈心色像，是名第一婆羅門真諦，我自覺悟成等正覺，為人演說。",
        "from": "T02n0099_035:0251b04_5",
        "context_with_next_sentence": true
    },
    {
        "source_sentence": "「復次，婆羅門作如是說：『所有集法皆是滅法，此是真諦，非為虛妄。』",
        "from": "T02n0099_035:0251b08_6",
        "context_with_next_sentence": true
    },
    {
        "source_sentence": "乃至於彼真諦不計著，於一切世間觀察生滅，是名第二婆羅門真諦。",
        "from": "T02n0099_035:0251b09_7",
        "context_with_next_sentence": true
    },
    {
        "source_sentence": "「復次，婆羅門作如是說：『無我處所及事都無所有，無我處所及事都無所有，此則真諦，非為虛妄。』",
        "from": "T02n0099_035:0251b11_8",
        "context_with_next_sentence": true
    },
    {
        "source_sentence": "如前說，乃至於彼無所繫著，一切世間無我像類，是名第三婆羅門真諦，我自覺悟成等正覺而為人說。」",
        "from": "T02n0099_035:0251b13_9",
        "context_with_next_sentence": true
    },
    {
        "source_sentence": "爾時，眾多婆羅門出家默然住。",
        "from": "T02n0099_035:0251b16_10",
        "context_with_next_sentence": true
    },
    {
        "source_sentence": "時，世尊作是念：「今映彼愚癡，殺彼惡者，今此眾中無一能自思量欲造因緣，於沙門瞿曇法中修行梵行。」",
        "from": "T02n0099_035:0251b16_11",
        "context_with_next_sentence": true
    },
    {
        "source_sentence": "如是知已，從坐起而去。",
        "from": "T02n0099_035:0251b19_12",
        "context_with_next_sentence": true
    },
    {
        "source_sentence": "（九七三）如是我聞：一時，佛住拘睒彌國瞿師羅園，尊者阿難亦住於彼。",
        "from": "T02n0099_035:0251b20_0",
        "context_with_next_sentence": true
    },
    {
        "source_sentence": "時，有外道出家名曰栴陀，詣尊者阿難所，與尊者阿難共相問訊慰勞已，退坐一面，問尊者阿難言：「何故於沙門瞿曇所出家修梵行？」",
        "from": "T02n0099_035:0251b21_1",
        "context_with_next_sentence": true
    },
    {
        "source_sentence": "阿難答言：「為斷貪欲、瞋恚、愚癡故，於彼出家修梵行。」",
        "from": "T02n0099_035:0251b24_2",
        "context_with_next_sentence": true
    },
    {
        "source_sentence": "栴陀復問：「彼能說斷貪欲、瞋恚、愚癡耶？」",
        "from": "T02n0099_035:0251b26_3",
        "context_with_next_sentence": true
    },
    {
        "source_sentence": "阿難答言：「我亦能說斷貪欲、瞋恚、愚癡。」",
        "from": "T02n0099_035:0251b27_4",
        "context_with_next_sentence": true
    },
    {
        "source_sentence": "栴陀復問：「汝見貪欲、瞋恚、愚癡有何過患，說斷貪欲、瞋恚、愚癡耶？」",
        "from": "T02n0099_035:0251b28_0",
        "context_with_next_sentence": true
    },
    {
        "source_sentence": "阿難答言：「染著貪欲映障心故，或自害，或復害他，或復俱害，現法得罪、後世得罪、現法後世二俱得罪，彼心常懷憂、苦受覺。",
        "from": "T02n0099_035:0251b29_1",
        "context_with_next_sentence": true
    },
    {
        "source_sentence": "若瞋恚映障、愚癡映障，自害、害他、自他俱害，乃至常懷憂、苦受覺。",
        "from": "T02n0099_035:0251c03_2",
        "context_with_next_sentence": true
    },
    {
        "source_sentence": "又復，貪欲為盲、為無目、為無智、為慧力羸、為障閡，非明、非等覺，不轉向涅槃。",
        "from": "T02n0099_035:0251c05_3",
        "context_with_next_sentence": true
    },
    {
        "source_sentence": "瞋恚、愚癡亦復如是。",
        "from": "T02n0099_035:0251c07_0",
        "context_with_next_sentence": true
    },
    {
        "source_sentence": "我見貪欲、瞋恚、愚癡有如是過患，故說斷貪欲、瞋恚、愚癡。」",
        "from": "T02n0099_035:0251c07_1",
        "context_with_next_sentence": true
    },
    {
        "source_sentence": "栴陀復問：「汝見斷貪欲、瞋恚、愚癡有何福利，而說斷貪欲、瞋恚、愚癡？」",
        "from": "T02n0099_035:0251c08_2",
        "context_with_next_sentence": true
    },
    {
        "source_sentence": "阿難答言：「斷貪欲已，不自害，又不害他，亦不俱害；又復不現法得罪、後世得罪、現法後世得罪，心法常懷喜樂、受覺。",
        "from": "T02n0099_035:0251c10_3",
        "context_with_next_sentence": true
    },
    {
        "source_sentence": "瞋恚、愚癡亦復如是。",
        "from": "T02n0099_035:0251c13_4",
        "context_with_next_sentence": true
    },
    {
        "source_sentence": "於現法中常離熾然，不待時節，有得餘現法緣自覺知。",
        "from": "T02n0099_035:0251c13_5",
        "context_with_next_sentence": true
    },
    {
        "source_sentence": "見有如是功德利益故，說斷貪欲、瞋恚、愚癡。」",
        "from": "T02n0099_035:0251c15_6",
        "context_with_next_sentence": true
    },
    {
        "source_sentence": "栴陀復問：「尊者阿難！",
        "from": "T02n0099_035:0251c16_7",
        "context_with_next_sentence": true
    },
    {
        "source_sentence": "有道有跡，修習多修習，能斷貪欲、瞋恚、愚癡不？」",
        "from": "T02n0099_035:0251c16_8",
        "context_with_next_sentence": true
    },
    {
        "source_sentence": "阿難答言：「有。",
        "from": "T02n0099_035:0251c17_9",
        "context_with_next_sentence": true
    },
    {
        "source_sentence": "謂八正道——正見乃至正定。」",
        "from": "T02n0099_035:0251c18_10",
        "context_with_next_sentence": true
    },
    {
        "source_sentence": "栴陀外道白尊者阿難：「此是賢哉之道、賢哉之跡，修習多修習，能斷貪欲、瞋恚、愚癡。」",
        "from": "T02n0099_035:0251c18_11",
        "context_with_next_sentence": true
    },
    {
        "source_sentence": "時，栴陀外道聞尊者阿難所說，歡喜隨喜，從坐起而去。",
        "from": "T02n0099_035:0251c20_12",
        "context_with_next_sentence": true
    },
    {
        "source_sentence": "（九七四）如是我聞：一時，佛住舍衛國祇樹給孤獨園。",
        "from": "T02n0099_035:0251c22_0",
        "context_with_next_sentence": true
    },
    {
        "source_sentence": "爾時，尊者舍利弗詣佛所，稽首佛足，退坐一面。",
        "from": "T02n0099_035:0251c23_1",
        "context_with_next_sentence": true
    },
    {
        "source_sentence": "爾時，世尊為尊者舍利弗種種說法，示、教、照、喜；示、教、照、喜已，默然住。",
        "from": "T02n0099_035:0251c24_2",
        "context_with_next_sentence": true
    },
    {
        "source_sentence": "時，尊者舍利弗聞佛所說，歡喜隨喜已，稽首禮足而去。",
        "from": "T02n0099_035:0251c25_3",
        "context_with_next_sentence": true
    },
    {
        "source_sentence": "時，有外道出家補縷低迦隨路而來，問尊者舍利弗：「從何所來？」",
        "from": "T02n0099_035:0251c28_0",
        "context_with_next_sentence": true
    },
    {
        "source_sentence": "舍利弗答言：「火種！",
        "from": "T02n0099_035:0251c29_1",
        "context_with_next_sentence": true
    },
    {
        "source_sentence": "我從我世尊所，聽大師說教授法來。」",
        "from": "T02n0099_035:0251c29_2",
        "context_with_next_sentence": true
    },
    {
        "source_sentence": "補縷低迦問尊者舍利弗：「今猶不離乳，從師聞說教授法耶？」",
        "from": "T02n0099_035:0252a01_3",
        "context_with_next_sentence": true
    },
    {
        "source_sentence": "舍利弗答言：「火種！",
        "from": "T02n0099_035:0252a03_4",
        "context_with_next_sentence": true
    },
    {
        "source_sentence": "我不離乳，於大師所，聞說教授法。」",
        "from": "T02n0099_035:0252a03_5",
        "context_with_next_sentence": true
    },
    {
        "source_sentence": "補縷低迦語尊者舍利弗言：「我久已離乳，捨師所說教授法。」",
        "from": "T02n0099_035:0252a04_6",
        "context_with_next_sentence": true
    },
    {
        "source_sentence": "舍利弗言：「汝法是惡說法、律，惡覺，非為出離、非正覺道，壞法、非可讚歎法、非可依止法，又彼師者，非等正覺，是故汝等疾疾捨乳，離師教法。",
        "from": "T02n0099_035:0252a06_0",
        "context_with_next_sentence": true
    },
    {
        "source_sentence": "譬如乳牛，麁惡狂騷，又少乳汁，彼犢飲乳，疾疾捨去；如是惡說法、律，惡覺，非出離、非正覺道，壞法、非可讚歎法、非可依止法。",
        "from": "T02n0099_035:0252a09_1",
        "context_with_next_sentence": true
    },
    {
        "source_sentence": "又彼師者，非等正覺，是故速捨師教授法。",
        "from": "T02n0099_035:0252a12_2",
        "context_with_next_sentence": true
    },
    {
        "source_sentence": "我所有法是正法、律，是善覺，是出離正覺道，不壞、可讚歎、可依止。",
        "from": "T02n0099_035:0252a13_3",
        "context_with_next_sentence": true
    },
    {
        "source_sentence": "又彼大師是等正覺，是故久飲其乳，聽受大師說教授法。",
        "from": "T02n0099_035:0252a14_4",
        "context_with_next_sentence": true
    },
    {
        "source_sentence": "譬如乳牛，不麁狂騷，又多乳汁，彼犢飲時，久而不厭。",
        "from": "T02n0099_035:0252a16_0",
        "context_with_next_sentence": true
    },
    {
        "source_sentence": "我法如是，是正法、律，乃至久聽說教授法。」",
        "from": "T02n0099_035:0252a17_1",
        "context_with_next_sentence": true
    },
    {
        "source_sentence": "時，補縷低迦語舍利弗：「汝等快得善利，於正法、律，乃至久聽說教授法。」",
        "from": "T02n0099_035:0252a18_2",
        "context_with_next_sentence": true
    },
    {
        "source_sentence": "時，補屢低迦外道出家聞舍利弗所說，歡喜隨喜，從道而去。",
        "from": "T02n0099_035:0252a19_3",
        "context_with_next_sentence": true
    },
    {
        "source_sentence": "（九七五）如是我聞：一時，佛住舍衛國祇樹給孤獨園。",
        "from": "T02n0099_035:0252a22_0",
        "context_with_next_sentence": true
    },
    {
        "source_sentence": "爾時，補縷低迦外道出家來詣佛所，與世尊面相問訊慰勞已，退坐一面，白佛言：「瞿曇！",
        "from": "T02n0099_035:0252a23_1",
        "context_with_next_sentence": true
    },
    {
        "source_sentence": "先日眾多種種異道出家沙門、婆羅門集於未曾有講堂，作如是論議：『沙門瞿曇智慧猶如空舍，不能於大眾中建立論議，此應此不應，此合此不合。",
        "from": "T02n0099_035:0252a25_2",
        "context_with_next_sentence": true
    },
    {
        "source_sentence": "譬如盲牛，偏行邊畔，不入中田；沙門瞿曇亦復如是，無應不應，無合不合。』」",
        "from": "T02n0099_035:0252a28_3",
        "context_with_next_sentence": true
    },
    {
        "source_sentence": "佛告補縷低迦：「此諸外道論議，說應不應，合不合，於聖法、律，如小兒戲。",
        "from": "T02n0099_035:0252b01_4",
        "context_with_next_sentence": true
    },
    {
        "source_sentence": "譬如士夫，年八、九十，髮白齒落，作小兒戲，團治泥土，作象作馬，種種形類，眾人皆言：『此老小兒。』",
        "from": "T02n0099_035:0252b03_5",
        "context_with_next_sentence": true
    },
    {
        "source_sentence": "如是。",
        "from": "T02n0099_035:0252b05_6",
        "context_with_next_sentence": true
    },
    {
        "source_sentence": "火種！",
        "from": "T02n0099_035:0252b05_7",
        "context_with_next_sentence": true
    },
    {
        "source_sentence": "種種諸論，謂應不應，合不合，於聖法、律，如小兒戲，然於彼中，無有比丘方便所應。」",
        "from": "T02n0099_035:0252b05_8",
        "context_with_next_sentence": true
    },
    {
        "source_sentence": "補縷低迦白佛：「瞿曇！",
        "from": "T02n0099_035:0252b07_9",
        "context_with_next_sentence": true
    },
    {
        "source_sentence": "於何處有比丘方便所應？」",
        "from": "T02n0099_035:0252b08_10",
        "context_with_next_sentence": true
    },
    {
        "source_sentence": "佛告外道：「不清淨者令其清淨，是名比丘方便所應。",
        "from": "T02n0099_035:0252b08_11",
        "context_with_next_sentence": true
    },
    {
        "source_sentence": "不調令調，是名比丘方便所應。",
        "from": "T02n0099_035:0252b09_12",
        "context_with_next_sentence": true
    },
    {
        "source_sentence": "諸不定者令得正受，是名比丘方便所應。",
        "from": "T02n0099_035:0252b10_13",
        "context_with_next_sentence": true
    },
    {
        "source_sentence": "不解脫者令得解脫，是名比丘方便所應。",
        "from": "T02n0099_035:0252b11_14",
        "context_with_next_sentence": true
    },
    {
        "source_sentence": "不斷令斷、不知令知、不修令修、不得令得，是名比丘方便所應。",
        "from": "T02n0099_035:0252b12_15",
        "context_with_next_sentence": true
    },
    {
        "source_sentence": "「云何不淨令淨？",
        "from": "T02n0099_035:0252b14_16",
        "context_with_next_sentence": true
    },
    {
        "source_sentence": "謂戒不淨者，令其清淨。",
        "from": "T02n0099_035:0252b14_17",
        "context_with_next_sentence": true
    },
    {
        "source_sentence": "云何不調伏令其調伏？",
        "from": "T02n0099_035:0252b15_18",
        "context_with_next_sentence": true
    },
    {
        "source_sentence": "謂眼根。",
        "from": "T02n0099_035:0252b15_19",
        "context_with_next_sentence": true
    },
    {
        "source_sentence": "耳、鼻、舌、身、意根不調伏，令其調伏，是名不調伏者令其調伏。",
        "from": "T02n0099_035:0252b15_20",
        "context_with_next_sentence": true
    },
    {
        "source_sentence": "云何不定令其正受，謂心不正定，令得正受。",
        "from": "T02n0099_035:0252b17_21",
        "context_with_next_sentence": true
    },
    {
        "source_sentence": "云何不解脫者令得解脫？",
        "from": "T02n0099_035:0252b18_22",
        "context_with_next_sentence": true
    },
    {
        "source_sentence": "謂心不解脫貪欲、恚、癡，令得解脫。",
        "from": "T02n0099_035:0252b18_23",
        "context_with_next_sentence": true
    },
    {
        "source_sentence": "云何不斷令斷？",
        "from": "T02n0099_035:0252b19_24",
        "context_with_next_sentence": true
    },
    {
        "source_sentence": "謂無明、有、愛，不斷令斷。",
        "from": "T02n0099_035:0252b20_25",
        "context_with_next_sentence": true
    },
    {
        "source_sentence": "云何不知令知？",
        "from": "T02n0099_035:0252b20_26",
        "context_with_next_sentence": true
    },
    {
        "source_sentence": "謂其名色，不知令知。",
        "from": "T02n0099_035:0252b21_27",
        "context_with_next_sentence": true
    },
    {
        "source_sentence": "云何不修令修？",
        "from": "T02n0099_035:0252b21_28",
        "context_with_next_sentence": true
    },
    {
        "source_sentence": "謂止、觀，不修令修。",
        "from": "T02n0099_035:0252b21_29",
        "context_with_next_sentence": true
    },
    {
        "source_sentence": "云何不得令得？",
        "from": "T02n0099_035:0252b22_30",
        "context_with_next_sentence": true
    },
    {
        "source_sentence": "謂般涅槃，不得令得，是名比丘方便所應。」",
        "from": "T02n0099_035:0252b22_31",
        "context_with_next_sentence": true
    },
    {
        "source_sentence": "補縷低迦白佛言：「瞿曇！",
        "from": "T02n0099_035:0252b23_32",
        "context_with_next_sentence": true
    },
    {
        "source_sentence": "是義比丘方便所應，是堅固比丘方便所應，所謂盡諸有漏。」",
        "from": "T02n0099_035:0252b24_33",
        "context_with_next_sentence": true
    },
    {
        "source_sentence": "時，補縷低迦外道出家聞佛所說，歡喜隨喜，從坐起而去。",
        "from": "T02n0099_035:0252b25_34",
        "context_with_next_sentence": true
    },
    {
        "source_sentence": "（九七六）如是我聞：一時，佛住王舍城迦蘭陀竹園。",
        "from": "T02n0099_035:0252b27_0",
        "context_with_next_sentence": true
    },
    {
        "source_sentence": "時，有外道出家，名曰尸婆，來詣佛所，與世尊面相問訊慰勞已，退坐一面，白佛言：「瞿曇！",
        "from": "T02n0099_035:0252b28_1",
        "context_with_next_sentence": true
    },
    {
        "source_sentence": "云何為學？",
        "from": "T02n0099_035:0252c01_2",
        "context_with_next_sentence": true
    },
    {
        "source_sentence": "所謂學者，云何學？」",
        "from": "T02n0099_035:0252c01_3",
        "context_with_next_sentence": true
    },
    {
        "source_sentence": "佛告尸婆：「學其所學，故名為學。」",
        "from": "T02n0099_035:0252c01_4",
        "context_with_next_sentence": true
    },
    {
        "source_sentence": "尸婆白佛：「何所學？」",
        "from": "T02n0099_035:0252c02_5",
        "context_with_next_sentence": true
    },
    {
        "source_sentence": "佛告尸婆：「隨時學增上戒，增上意，學增上慧。」",
        "from": "T02n0099_035:0252c03_6",
        "context_with_next_sentence": true
    },
    {
        "source_sentence": "尸婆白佛：「若阿羅漢比丘諸漏已盡，所作已作，捨諸重擔，逮得己利，盡諸有結，正智善解脫，當於爾時，復何所學？」",
        "from": "T02n0099_035:0252c04_7",
        "context_with_next_sentence": true
    },
    {
        "source_sentence": "佛告尸婆：「若阿羅漢比丘諸漏已盡，乃至正智善解脫，當於爾時，覺知貪欲永盡無餘；覺知瞋恚、愚癡永盡無餘，故不復更造諸惡，常行諸善。",
        "from": "T02n0099_035:0252c06_8",
        "context_with_next_sentence": true
    },
    {
        "source_sentence": "尸婆！",
        "from": "T02n0099_035:0252c10_9",
        "context_with_next_sentence": true
    },
    {
        "source_sentence": "是名為學其所學。」",
        "from": "T02n0099_035:0252c10_10",
        "context_with_next_sentence": true
    },
    {
        "source_sentence": "時，尸婆外道出家聞佛所說，歡喜隨喜，從坐起去。",
        "from": "T02n0099_035:0252c10_11",
        "context_with_next_sentence": true
    },
    {
        "source_sentence": "（九七七）如是我聞：一時，佛住王舍城迦蘭陀竹園。",
        "from": "T02n0099_035:0252c12_0",
        "context_with_next_sentence": true
    },
    {
        "source_sentence": "爾時，尸婆外道出家來詣佛所，與世尊面相問訊慰勞已，退坐一面，白佛言：「瞿曇！",
        "from": "T02n0099_035:0252c13_1",
        "context_with_next_sentence": true
    },
    {
        "source_sentence": "有一沙門婆羅門作如是見、如是說：『若人有所知覺，彼一切本所作因，修諸苦行，令過去業盡，更不造新業，斷於因緣，於未來世無復諸漏。",
        "from": "T02n0099_035:0252c15_2",
        "context_with_next_sentence": true
    },
    {
        "source_sentence": "諸漏盡故業盡，業盡故苦盡，苦盡者究竟苦邊。』",
        "from": "T02n0099_035:0252c18_3",
        "context_with_next_sentence": true
    },
    {
        "source_sentence": "今瞿曇所說云何？」",
        "from": "T02n0099_035:0252c19_4",
        "context_with_next_sentence": true
    },
    {
        "source_sentence": "佛告尸婆：「彼沙門婆羅門實爾洛漠說耳，不審不數，愚癡不善不辯。",
        "from": "T02n0099_035:0252c19_5",
        "context_with_next_sentence": true
    },
    {
        "source_sentence": "所以者何？",
        "from": "T02n0099_035:0252c21_6",
        "context_with_next_sentence": true
    },
    {
        "source_sentence": "或從風起苦，眾生覺知，或從痰起，或從唌唾起，或等分起，或自害，或他害，或因節氣。",
        "from": "T02n0099_035:0252c21_7",
        "context_with_next_sentence": true
    },
    {
        "source_sentence": "彼自害者，或拔髮、或拔鬚，或常立舉手，或蹲地，或臥灰土中，或臥棘刺上，或臥杵上、或板上，或牛屎塗地而臥其上，或臥水中，或日三洗浴，或一足而立，身隨日轉。",
        "from": "T02n0099_035:0252c23_8",
        "context_with_next_sentence": true
    },
    {
        "source_sentence": "如是眾苦精勤有行，尸婆！",
        "from": "T02n0099_035:0252c27_9",
        "context_with_next_sentence": true
    },
    {
        "source_sentence": "是名自害。",
        "from": "T02n0099_035:0252c28_10",
        "context_with_next_sentence": true
    },
    {
        "source_sentence": "他害者，或為他手石、刀、杖等，種種害身，是名他害。",
        "from": "T02n0099_035:0252c28_11",
        "context_with_next_sentence": true
    },
    {
        "source_sentence": "尸婆！",
        "from": "T02n0099_035:0252c29_12",
        "context_with_next_sentence": true
    },
    {
        "source_sentence": "若復時節所害，冬則大寒，春則大熱，夏寒暑俱，是名節氣所害。",
        "from": "T02n0099_035:0252c29_13",
        "context_with_next_sentence": true
    },
    {
        "source_sentence": "世間真實，非為虛妄。",
        "from": "T02n0099_035:0253a02_14",
        "context_with_next_sentence": true
    },
    {
        "source_sentence": "尸婆！",
        "from": "T02n0099_035:0253a02_15",
        "context_with_next_sentence": true
    },
    {
        "source_sentence": "世間有此真實，為風所害，乃至節氣所害，彼眾生如實覺知。",
        "from": "T02n0099_035:0253a03_16",
        "context_with_next_sentence": true
    },
    {
        "source_sentence": "汝亦自有此患，風痰唌唾，乃至節氣所害覺，如是如實覺知。",
        "from": "T02n0099_035:0253a04_17",
        "context_with_next_sentence": true
    },
    {
        "source_sentence": "尸婆！",
        "from": "T02n0099_035:0253a05_18",
        "context_with_next_sentence": true
    },
    {
        "source_sentence": "若彼沙門婆羅門言一切人所知覺者皆是本所造因，捨世間真實事而隨自見，作虛妄說。",
        "from": "T02n0099_035:0253a06_19",
        "context_with_next_sentence": true
    },
    {
        "source_sentence": "「尸婆！",
        "from": "T02n0099_035:0253a08_20",
        "context_with_next_sentence": true
    },
    {
        "source_sentence": "有五因五緣生心法憂苦。",
        "from": "T02n0099_035:0253a08_21",
        "context_with_next_sentence": true
    },
    {
        "source_sentence": "何等為五？",
        "from": "T02n0099_035:0253a08_22",
        "context_with_next_sentence": true
    },
    {
        "source_sentence": "謂因貪欲纏，緣貪欲纏，生心法憂苦；因瞋恚、睡眠、掉悔、疑纏，緣瞋恚、睡眠、掉悔、疑纏，生彼心法憂苦，尸婆！",
        "from": "T02n0099_035:0253a09_23",
        "context_with_next_sentence": true
    },
    {
        "source_sentence": "是名五因五緣生心法憂苦。",
        "from": "T02n0099_035:0253a11_24",
        "context_with_next_sentence": true
    },
    {
        "source_sentence": "尸婆！",
        "from": "T02n0099_035:0253a12_25",
        "context_with_next_sentence": true
    },
    {
        "source_sentence": "有五因五緣不生心法憂苦。",
        "from": "T02n0099_035:0253a12_26",
        "context_with_next_sentence": true
    },
    {
        "source_sentence": "何等為五？",
        "from": "T02n0099_035:0253a13_27",
        "context_with_next_sentence": true
    },
    {
        "source_sentence": "謂因貪欲纏，緣貪欲纏，生彼心法憂苦者，離彼貪欲纏，不起心法憂苦，是名五因五緣不起心法憂苦。",
        "from": "T02n0099_035:0253a13_28",
        "context_with_next_sentence": true
    },
    {
        "source_sentence": "現法得離熾然，不待時節，通達現見，緣自覺知。",
        "from": "T02n0099_035:0253a15_29",
        "context_with_next_sentence": true
    },
    {
        "source_sentence": "尸婆！",
        "from": "T02n0099_035:0253a17_30",
        "context_with_next_sentence": true
    },
    {
        "source_sentence": "復有現法離熾然，不待時節，通達現見，緣自覺知，謂八正道——正見乃至正定。」",
        "from": "T02n0099_035:0253a17_31",
        "context_with_next_sentence": true
    },
    {
        "source_sentence": "說是法時，尸婆外道出家遠塵離垢，得法眼淨。",
        "from": "T02n0099_035:0253a19_0",
        "context_with_next_sentence": true
    },
    {
        "source_sentence": "時，尸婆外道出家見法、得法、知法、入法，離諸狐疑，不由於他，入正法、律，得無所畏。",
        "from": "T02n0099_035:0253a20_1",
        "context_with_next_sentence": true
    },
    {
        "source_sentence": "即從坐起，整衣服，合掌白佛：「世尊！",
        "from": "T02n0099_035:0253a22_2",
        "context_with_next_sentence": true
    },
    {
        "source_sentence": "我今可得於正法、律出家、受具足，得比丘分耶？」",
        "from": "T02n0099_035:0253a22_3",
        "context_with_next_sentence": true
    },
    {
        "source_sentence": "佛告尸婆：「汝今得出家……」如上說，乃至「心善解脫，得阿羅漢。」",
        "from": "T02n0099_035:0253a24_4",
        "context_with_next_sentence": true
    },
    {
        "source_sentence": "（九七八）如是我聞：一時，佛住那羅聚落好衣菴羅園中。",
        "from": "T02n0099_035:0253a26_0",
        "context_with_next_sentence": true
    },
    {
        "source_sentence": "爾時，那羅聚落有商主外道出家，百二十歲，年耆根熟，為那羅聚落諸沙門、婆羅門、長者、居士尊重供養，如阿羅漢。",
        "from": "T02n0099_035:0253a27_1",
        "context_with_next_sentence": true
    },
    {
        "source_sentence": "彼商主外道出家先有宗親一人，命終生天，於彼天上見商主外道出家已，作是念：「我欲往教彼商主外道出家詣世尊所，修行梵行，恐其不隨我語，我今當往彼，以意論令問。」",
        "from": "T02n0099_035:0253a29_2",
        "context_with_next_sentence": true
    },
    {
        "source_sentence": "即下那羅聚落，詣彼商主外道出家所，說偈而問：「云何惡知識，　　現善知識相？",
        "from": "T02n0099_035:0253b05_3",
        "context_with_next_sentence": true
    },
    {
        "source_sentence": "　云何善知識，　　如己同一體？",
        "from": "T02n0099_035:0253b08_0",
        "context_with_next_sentence": true
    },
    {
        "source_sentence": "　何故求於斷，　　云何離熾然？",
        "from": "T02n0099_035:0253b09_0",
        "context_with_next_sentence": true
    },
    {
        "source_sentence": "「若汝仙人持此意論而問於彼，有能分明解說其義而答汝者，便可從彼出家，修行梵行。」",
        "from": "T02n0099_035:0253b10_0",
        "context_with_next_sentence": true
    },
    {
        "source_sentence": "時，商主外道出家受天所問，持詣富蘭那迦葉所，以此意論偈問富蘭那迦葉。",
        "from": "T02n0099_035:0253b12_1",
        "context_with_next_sentence": true
    },
    {
        "source_sentence": "彼富蘭那迦葉尚自不解，況復能答？",
        "from": "T02n0099_035:0253b14_2",
        "context_with_next_sentence": true
    },
    {
        "source_sentence": "彼時，商主外道出家復至末迦梨瞿舍利子所、刪闍耶毘羅坻子所、阿耆多枳舍欽婆羅所、迦羅拘陀迦栴延所、尼乾陀若提子所，皆以此意論偈而問，悉不能答。",
        "from": "T02n0099_035:0253b14_3",
        "context_with_next_sentence": true
    },
    {
        "source_sentence": "時，商主外道出家作是念：「我以此意論問諸出家師，悉不能答，我今復欲求出家；為我今自有財寶，不如還家，服習五欲。」",
        "from": "T02n0099_035:0253b18_4",
        "context_with_next_sentence": true
    },
    {
        "source_sentence": "復作是念：「我今可往詣沙門瞿曇。",
        "from": "T02n0099_035:0253b21_5",
        "context_with_next_sentence": true
    },
    {
        "source_sentence": "然彼耆舊、諸師、沙門、婆羅門、富蘭那迦葉等，悉不能答，而沙門瞿曇年少出家，詎復能了？",
        "from": "T02n0099_035:0253b22_6",
        "context_with_next_sentence": true
    },
    {
        "source_sentence": "然我聞先宿所說莫輕新學年少出家，或有沙門年少出家，有大德力，今且當詣沙門瞿曇。」",
        "from": "T02n0099_035:0253b24_7",
        "context_with_next_sentence": true
    },
    {
        "source_sentence": "詣已，以彼意論心念而問，如偈所說。",
        "from": "T02n0099_035:0253b26_8",
        "context_with_next_sentence": true
    },
    {
        "source_sentence": "爾時，世尊知彼商主心之所念。",
        "from": "T02n0099_035:0253b27_9",
        "context_with_next_sentence": true
    },
    {
        "source_sentence": "即說偈言：「云何惡知識？",
        "from": "T02n0099_035:0253b28_10",
        "context_with_next_sentence": true
    },
    {
        "source_sentence": "　　現善友相者，　內心實恥厭，　　口說我同心，　造事不樂同，　　故知非善友，　口說恩愛語，　　心不實相應，　所作而不同，　　慧者應覺知，　是名惡知識，　　現善知識相，　與己同一體。",
        "from": "T02n0099_035:0253b29_11",
        "context_with_next_sentence": true
    },
    {
        "source_sentence": "　　云何善知識？",
        "from": "T02n0099_035:0253c06_12",
        "context_with_next_sentence": true
    },
    {
        "source_sentence": "　與己同體者，　　非彼善知識，　放逸而不制，　　沮壞懷疑惑，　伺求其端緒，　　安於善知識，　如子臥父懷，　　不為傍人聞，　當知善知識，　　何故求於斷，　生歡喜之處，　　清涼稱讚歎，　修習福利果，　　清涼永息滅，　是故求於斷。",
        "from": "T02n0099_035:0253c07_0",
        "context_with_next_sentence": true
    },
    {
        "source_sentence": "　　云何離熾然？",
        "from": "T02n0099_035:0253c14_1",
        "context_with_next_sentence": true
    },
    {
        "source_sentence": "　寂靜止息味，　　知彼遠離味，　遠離熾然惡，　　飲以法喜味，　寂滅離欲火，　　是名離熾然。」",
        "from": "T02n0099_035:0253c15_0",
        "context_with_next_sentence": true
    },
    {
        "source_sentence": "爾時，商主外道出家作是念：「沙門瞿曇知我心念。」",
        "from": "T02n0099_035:0253c18_0",
        "context_with_next_sentence": true
    },
    {
        "source_sentence": "而白佛言：「我今得入沙門瞿曇正法、律中修行梵行，出家、受具足，成比丘分不？」",
        "from": "T02n0099_035:0253c19_1",
        "context_with_next_sentence": true
    },
    {
        "source_sentence": "佛告商主外道出家：「汝今可得於正法、律修行梵行，出家、受具足，成比丘分。」",
        "from": "T02n0099_035:0253c21_0",
        "context_with_next_sentence": true
    },
    {
        "source_sentence": "如是出家已，思惟，乃至心善解脫，得阿羅漢。",
        "from": "T02n0099_035:0253c22_1",
        "context_with_next_sentence": true
    },
    {
        "source_sentence": "（九七九）如是我聞：一時，佛住俱夷那竭國力士生處堅固雙樹林中。",
        "from": "T02n0099_035:0253c24_0",
        "context_with_next_sentence": true
    },
    {
        "source_sentence": "爾時，世尊涅槃時至，告尊者阿難：「汝為世尊於雙樹間敷繩床，北首，如來今日中夜於無餘涅槃而般涅槃。」",
        "from": "T02n0099_035:0253c25_1",
        "context_with_next_sentence": true
    },
    {
        "source_sentence": "爾時，尊者阿難奉教，於雙樹間敷繩床，北首，訖，來詣佛所，稽首佛足，退住一面，白佛言：「世尊！",
        "from": "T02n0099_035:0253c28_2",
        "context_with_next_sentence": true
    },
    {
        "source_sentence": "已於雙樹間敷繩床，北首。」",
        "from": "T02n0099_035:0254a01_3",
        "context_with_next_sentence": true
    },
    {
        "source_sentence": "爾時，世尊詣雙樹間，於繩床上北首右脇而臥，足足相累，繫念明想，正念正智。",
        "from": "T02n0099_035:0254a01_4",
        "context_with_next_sentence": true
    },
    {
        "source_sentence": "時，俱夷那竭國有須跋陀羅外道出家，百二十歲，年耆根熟，為俱夷那竭國人恭敬供養，如阿羅漢。",
        "from": "T02n0099_035:0254a03_5",
        "context_with_next_sentence": true
    },
    {
        "source_sentence": "彼須跋陀羅出家聞世尊今日中夜當於無餘涅槃而般涅槃，然我有所疑，希望而住，沙門瞿曇有力，能開覺我，我今當詣沙門瞿曇，問其所疑。",
        "from": "T02n0099_035:0254a06_6",
        "context_with_next_sentence": true
    },
    {
        "source_sentence": "即出俱夷那竭，詣世尊所。",
        "from": "T02n0099_035:0254a09_7",
        "context_with_next_sentence": true
    },
    {
        "source_sentence": "爾時，尊者阿難於園門外經行。",
        "from": "T02n0099_035:0254a10_8",
        "context_with_next_sentence": true
    },
    {
        "source_sentence": "時，須跋陀羅語阿難言：「我聞沙門瞿曇今日中夜於無餘涅槃而般涅槃，我有所疑，希望而住，沙門瞿曇有力，能開覺我。",
        "from": "T02n0099_035:0254a10_9",
        "context_with_next_sentence": true
    },
    {
        "source_sentence": "若阿難不憚勞者，為我往白瞿曇，少有閑暇，答我所問？」",
        "from": "T02n0099_035:0254a13_10",
        "context_with_next_sentence": true
    },
    {
        "source_sentence": "阿難答言：「莫逼世尊！",
        "from": "T02n0099_035:0254a14_11",
        "context_with_next_sentence": true
    },
    {
        "source_sentence": "世尊疲極。」",
        "from": "T02n0099_035:0254a15_12",
        "context_with_next_sentence": true
    },
    {
        "source_sentence": "如是須䟦陀羅再三請尊者阿難，尊者阿難亦再三不許。",
        "from": "T02n0099_035:0254a15_13",
        "context_with_next_sentence": true
    },
    {
        "source_sentence": "須跋陀羅言：「我聞古昔出家耆年大師所說，久久乃有如來、應、等正覺出於世間，如優曇鉢花。",
        "from": "T02n0099_035:0254a17_0",
        "context_with_next_sentence": true
    },
    {
        "source_sentence": "而今如來中夜當於無餘涅槃界而般涅槃，我今於法疑，信心而住，沙門瞿曇有力，能開覺我，若阿難不憚勞者，為我白沙門瞿曇。」",
        "from": "T02n0099_035:0254a19_1",
        "context_with_next_sentence": true
    },
    {
        "source_sentence": "阿難復答言：「須跋陀羅！",
        "from": "T02n0099_035:0254a22_2",
        "context_with_next_sentence": true
    },
    {
        "source_sentence": "莫逼世尊！",
        "from": "T02n0099_035:0254a22_3",
        "context_with_next_sentence": true
    },
    {
        "source_sentence": "世尊今日疲極。」",
        "from": "T02n0099_035:0254a23_4",
        "context_with_next_sentence": true
    },
    {
        "source_sentence": "爾時，世尊以天耳聞阿難與須跋陀羅共語來往，而告尊者阿難：「莫遮外道出家須跋陀羅！",
        "from": "T02n0099_035:0254a23_5",
        "context_with_next_sentence": true
    },
    {
        "source_sentence": "令入問其所疑。",
        "from": "T02n0099_035:0254a25_6",
        "context_with_next_sentence": true
    },
    {
        "source_sentence": "所以者何？",
        "from": "T02n0099_035:0254a26_7",
        "context_with_next_sentence": true
    },
    {
        "source_sentence": "此是最後與外道出家論議，此是最後得證聲聞善來比丘，所謂須跋陀羅。」",
        "from": "T02n0099_035:0254a26_8",
        "context_with_next_sentence": true
    },
    {
        "source_sentence": "爾時，須跋陀羅，世尊為開善根，歡喜增上，詣世尊所，與世尊面相問訊慰勞已，退坐一面，白佛言：「瞿曇！",
        "from": "T02n0099_035:0254a28_9",
        "context_with_next_sentence": true
    },
    {
        "source_sentence": "凡世間入處，謂富蘭那迦葉等六師，各作如是宗：『此是沙門，此是沙門。』",
        "from": "T02n0099_035:0254b01_10",
        "context_with_next_sentence": true
    },
    {
        "source_sentence": "云何？",
        "from": "T02n0099_035:0254b03_11",
        "context_with_next_sentence": true
    },
    {
        "source_sentence": "瞿曇！",
        "from": "T02n0099_035:0254b03_12",
        "context_with_next_sentence": true
    },
    {
        "source_sentence": "為實各各有是宗不？」",
        "from": "T02n0099_035:0254b03_13",
        "context_with_next_sentence": true
    },
    {
        "source_sentence": "爾時，世尊即為說偈言：「始年二十九，　　出家修善道，　成道至於今，　　經五十餘年，　三昧明行具，　　常修於淨戒，　離斯少道分，　　此外無沙門。」",
        "from": "T02n0099_035:0254b03_14",
        "context_with_next_sentence": true
    },
    {
        "source_sentence": "佛告須跋陀羅：「於正法、律不得八正道者，亦不得初沙門，亦不得第二、第三、第四沙門。",
        "from": "T02n0099_035:0254b09_0",
        "context_with_next_sentence": true
    },
    {
        "source_sentence": "須跋陀羅！",
        "from": "T02n0099_035:0254b11_1",
        "context_with_next_sentence": true
    },
    {
        "source_sentence": "於此法、律得八正道者，得初沙門，得第二、第三、第四沙門，除此已，於外道無沙門，斯則異道之師，空沙門、婆羅門耳。",
        "from": "T02n0099_035:0254b11_2",
        "context_with_next_sentence": true
    },
    {
        "source_sentence": "是故，我今於眾中作師子吼。」",
        "from": "T02n0099_035:0254b14_3",
        "context_with_next_sentence": true
    },
    {
        "source_sentence": "說是法時，須跋陀羅外道出家遠塵離垢，得法眼淨。",
        "from": "T02n0099_035:0254b14_4",
        "context_with_next_sentence": true
    },
    {
        "source_sentence": "爾時，須跋陀羅見法、得法、知法、入法，度諸狐疑，不由他信，不由他度，於正法、律得無所畏。",
        "from": "T02n0099_035:0254b16_0",
        "context_with_next_sentence": true
    },
    {
        "source_sentence": "從坐起，整衣服，右膝著地，白尊者阿難：「汝得善利，汝得大師，為大師弟子，為大師雨，雨灌其頂。",
        "from": "T02n0099_035:0254b18_1",
        "context_with_next_sentence": true
    },
    {
        "source_sentence": "我今若得於正法、律出家、受具足，得比丘分者，亦當得斯善利！」",
        "from": "T02n0099_035:0254b20_2",
        "context_with_next_sentence": true
    },
    {
        "source_sentence": "時，尊者阿難白佛言：「世尊！",
        "from": "T02n0099_035:0254b21_3",
        "context_with_next_sentence": true
    },
    {
        "source_sentence": "是須跋陀羅外道出家今求於正法、律出家、受具足，得比丘分。」",
        "from": "T02n0099_035:0254b22_4",
        "context_with_next_sentence": true
    },
    {
        "source_sentence": "爾時，世尊告須跋陀羅：「此比丘來修行梵行。」",
        "from": "T02n0099_035:0254b24_0",
        "context_with_next_sentence": true
    },
    {
        "source_sentence": "彼尊者須跋陀羅即於爾時出家，即是受具足，成比丘分。",
        "from": "T02n0099_035:0254b25_1",
        "context_with_next_sentence": true
    },
    {
        "source_sentence": "如是思惟，乃至心善解脫，得阿羅漢。",
        "from": "T02n0099_035:0254b26_2",
        "context_with_next_sentence": true
    },
    {
        "source_sentence": "時，尊者須跋陀羅得阿羅漢，解脫樂覺知已，作是念：「我不忍見佛般涅槃，我當先般涅槃。」",
        "from": "T02n0099_035:0254b27_3",
        "context_with_next_sentence": true
    },
    {
        "source_sentence": "時，尊者須跋陀羅先般涅槃已，然後世尊般涅槃。",
        "from": "T02n0099_035:0254b29_4",
        "context_with_next_sentence": true
    },
    {
        "source_sentence": "（九八〇）如是我聞：一時，佛在跋耆人間遊行，至毘舍離國，住獼猴池側重閣講堂。",
        "from": "T02n0099_035:0254c02_0",
        "context_with_next_sentence": true
    },
    {
        "source_sentence": "時，毘舍離國有眾多賈客，欲向怛剎尸羅國方便莊嚴。",
        "from": "T02n0099_035:0254c03_1",
        "context_with_next_sentence": true
    },
    {
        "source_sentence": "是眾多賈客聞世尊於跋耆人間遊行，至毘舍離國，住獼猴池側重閣講堂。",
        "from": "T02n0099_035:0254c05_2",
        "context_with_next_sentence": true
    },
    {
        "source_sentence": "聞已，來詣佛所，稽首佛足，退坐一面。",
        "from": "T02n0099_035:0254c06_3",
        "context_with_next_sentence": true
    },
    {
        "source_sentence": "佛為諸賈客種種說法，示、教、照、喜；示、教、照、喜已，默然住。",
        "from": "T02n0099_035:0254c07_4",
        "context_with_next_sentence": true
    },
    {
        "source_sentence": "時，諸賈客從坐起，整衣服，為佛作禮，合掌白佛言：「世尊！",
        "from": "T02n0099_035:0254c09_5",
        "context_with_next_sentence": true
    },
    {
        "source_sentence": "我等諸賈客方便莊嚴，欲至怛剎尸羅國，唯願世尊與諸大眾明旦受我供養。」",
        "from": "T02n0099_035:0254c10_6",
        "context_with_next_sentence": true
    },
    {
        "source_sentence": "爾時，世尊默然而許。",
        "from": "T02n0099_035:0254c12_7",
        "context_with_next_sentence": true
    },
    {
        "source_sentence": "時，諸賈客知世尊受請已，從坐起，禮佛足，各還自家，辦種種淨美飲食，敷床座，安置淨水。",
        "from": "T02n0099_035:0254c12_8",
        "context_with_next_sentence": true
    },
    {
        "source_sentence": "晨朝遣使，白佛：「時到。」",
        "from": "T02n0099_035:0254c14_9",
        "context_with_next_sentence": true
    },
    {
        "source_sentence": "爾時，世尊與諸大眾著衣持鉢。",
        "from": "T02n0099_035:0254c15_10",
        "context_with_next_sentence": true
    },
    {
        "source_sentence": "詣諸賈客所，就座而坐。",
        "from": "T02n0099_035:0254c16_11",
        "context_with_next_sentence": true
    },
    {
        "source_sentence": "時，諸賈客以淨美飲食自手供養。",
        "from": "T02n0099_035:0254c16_12",
        "context_with_next_sentence": true
    },
    {
        "source_sentence": "食畢洗鉢訖，取卑小床，於大眾前坐，聽佛說法。",
        "from": "T02n0099_035:0254c17_13",
        "context_with_next_sentence": true
    },
    {
        "source_sentence": "爾時，世尊告諸賈客：「汝等當行於曠野中，有諸恐怖，心驚毛竪。",
        "from": "T02n0099_035:0254c18_14",
        "context_with_next_sentence": true
    },
    {
        "source_sentence": "爾時，當念如來事，謂如來、應、等正覺，乃至佛世尊。",
        "from": "T02n0099_035:0254c20_15",
        "context_with_next_sentence": true
    },
    {
        "source_sentence": "如是念者，恐怖則除。",
        "from": "T02n0099_035:0254c21_16",
        "context_with_next_sentence": true
    },
    {
        "source_sentence": "又，念法事，佛正法、律，現法能離熾然，不待時節，通達親近，緣自覺知。",
        "from": "T02n0099_035:0254c21_17",
        "context_with_next_sentence": true
    },
    {
        "source_sentence": "又，念僧事，世尊弟子善向、正向，乃至世間福田。",
        "from": "T02n0099_035:0254c23_18",
        "context_with_next_sentence": true
    },
    {
        "source_sentence": "如是念者，恐怖即除。",
        "from": "T02n0099_035:0254c24_19",
        "context_with_next_sentence": true
    },
    {
        "source_sentence": "「過去世時，天、阿須輪共鬪。",
        "from": "T02n0099_035:0254c24_20",
        "context_with_next_sentence": true
    },
    {
        "source_sentence": "時，天帝釋告諸天眾：『汝等與阿須輪共鬪戰之時，生恐怖者，當念我幢，名摧伏幢。",
        "from": "T02n0099_035:0254c25_21",
        "context_with_next_sentence": true
    },
    {
        "source_sentence": "念彼幢時，恐怖得除。",
        "from": "T02n0099_035:0254c27_22",
        "context_with_next_sentence": true
    },
    {
        "source_sentence": "若不念我幢者，當念伊舍那天子幢；若不念伊舍那天子幢者，當念婆留那天子幢。",
        "from": "T02n0099_035:0254c27_23",
        "context_with_next_sentence": true
    },
    {
        "source_sentence": "念彼幢時，恐怖即除。』",
        "from": "T02n0099_035:0254c29_24",
        "context_with_next_sentence": true
    },
    {
        "source_sentence": "如是，諸商人！",
        "from": "T02n0099_035:0255a01_25",
        "context_with_next_sentence": true
    },
    {
        "source_sentence": "汝等於曠野中，有恐怖者，當念如來事、法事、僧事。」",
        "from": "T02n0099_035:0255a01_26",
        "context_with_next_sentence": true
    },
    {
        "source_sentence": "爾時，世尊為諸毘舍離賈客說供養隨喜偈：「供養比丘僧，　　飲食隨時服，　專念諦思惟，　　正知而行捨。",
        "from": "T02n0099_035:0255a02_27",
        "context_with_next_sentence": true
    },
    {
        "source_sentence": "　淨物良福田，　　汝等悉具足，　緣斯功德利，　　長夜獲安樂。",
        "from": "T02n0099_035:0255a06_0",
        "context_with_next_sentence": true
    },
    {
        "source_sentence": "　發心有所求，　　眾利悉皆應，　兩足四足安，　　道路往來安。",
        "from": "T02n0099_035:0255a08_0",
        "context_with_next_sentence": true
    },
    {
        "source_sentence": "　夜安晝亦安，　　一切離諸惡，　如沃壤良田，　　精純好種子。",
        "from": "T02n0099_035:0255a10_0",
        "context_with_next_sentence": true
    },
    {
        "source_sentence": "　溉灌以時澤，　　收實不可量，　淨戒良福田，　　精餚饍種子。",
        "from": "T02n0099_035:0255a12_0",
        "context_with_next_sentence": true
    },
    {
        "source_sentence": "　正行以將順，　　終期妙果成，　是故行施者，　　欲求備眾德。",
        "from": "T02n0099_035:0255a14_0",
        "context_with_next_sentence": true
    },
    {
        "source_sentence": "　當隨智慧行，　　眾果自然備，　於明行足尊，　　正心盡恭敬。",
        "from": "T02n0099_035:0255a16_0",
        "context_with_next_sentence": true
    },
    {
        "source_sentence": "　種殖眾善本，　　終獲大福利，　如實知世間，　　得具備正見。",
        "from": "T02n0099_035:0255a18_0",
        "context_with_next_sentence": true
    },
    {
        "source_sentence": "　具足見正道，　　具足而昇進，　遠離一切垢，　　逮得涅槃道，　究竟於苦邊，　　是名備眾德。」",
        "from": "T02n0099_035:0255a20_0",
        "context_with_next_sentence": true
    },
    {
        "source_sentence": "爾時，世尊為諸毘舍離賈客說種種法，示、教、照、喜已，從坐起去。",
        "from": "T02n0099_035:0255a23_0",
        "context_with_next_sentence": true
    },
    {
        "source_sentence": "（九八一）如是我聞：一時，佛住舍衛國祇樹給孤獨園。",
        "from": "T02n0099_035:0255a25_0",
        "context_with_next_sentence": true
    },
    {
        "source_sentence": "爾時，世尊告諸比丘：「若比丘住於空閑、樹下、空舍，有時恐怖，心驚毛竪者，當念如來事及法事、僧事……」如前廣說。",
        "from": "T02n0099_035:0255a26_1",
        "context_with_next_sentence": true
    },
    {
        "source_sentence": "「念如來事、法事、僧事之時，恐怖即除。",
        "from": "T02n0099_035:0255a28_2",
        "context_with_next_sentence": true
    },
    {
        "source_sentence": "「諸比丘！",
        "from": "T02n0099_035:0255a29_3",
        "context_with_next_sentence": true
    },
    {
        "source_sentence": "過去世時，釋提桓因與阿修羅共戰。",
        "from": "T02n0099_035:0255a29_4",
        "context_with_next_sentence": true
    },
    {
        "source_sentence": "爾時，帝釋語諸三十三天言：『諸仁者，諸天阿修羅共鬪戰時，若生恐怖，心驚毛竪者，汝當念我伏敵之幢。",
        "from": "T02n0099_035:0255b01_5",
        "context_with_next_sentence": true
    },
    {
        "source_sentence": "念彼幢時，恐怖即除。』",
        "from": "T02n0099_035:0255b04_6",
        "context_with_next_sentence": true
    },
    {
        "source_sentence": "如是。",
        "from": "T02n0099_035:0255b04_7",
        "context_with_next_sentence": true
    },
    {
        "source_sentence": "比丘！",
        "from": "T02n0099_035:0255b04_8",
        "context_with_next_sentence": true
    },
    {
        "source_sentence": "若於空閑、樹下、空舍而生恐怖，心驚毛竪者，當念如來：『如來、應、等正覺，乃至佛世尊。』",
        "from": "T02n0099_035:0255b04_9",
        "context_with_next_sentence": true
    },
    {
        "source_sentence": "彼當念時，恐怖即除。",
        "from": "T02n0099_035:0255b06_10",
        "context_with_next_sentence": true
    },
    {
        "source_sentence": "所以者何？",
        "from": "T02n0099_035:0255b07_11",
        "context_with_next_sentence": true
    },
    {
        "source_sentence": "彼天帝釋懷貪、恚、癡，於生、老、病、死、憂、悲、惱、苦不得解脫，有恐怖、畏懼、逃竄、避難，而猶告諸三十三天令念我摧伏敵幢，況復如來、應、等正覺，乃至佛世尊，離貪、恚、癡，解脫生、老、病、死、憂、悲、惱、苦，無諸恐怖、畏懼、逃避，而不能令其念如來者，除諸恐怖？」",
        "from": "T02n0099_035:0255b07_12",
        "context_with_next_sentence": true
    },
    {
        "source_sentence": "佛說是經已，諸比丘聞佛所說，歡喜奉行。",
        "from": "T02n0099_035:0255b13_13",
        "context_with_next_sentence": true
    },
    {
        "source_sentence": "（九八二）如是我聞：一時，佛住娑枳國安闍那林中。",
        "from": "T02n0099_035:0255b15_0",
        "context_with_next_sentence": true
    },
    {
        "source_sentence": "爾時，世尊告尊者舍利弗：「我能於法略說、廣說，但知者難。」",
        "from": "T02n0099_035:0255b16_1",
        "context_with_next_sentence": true
    },
    {
        "source_sentence": "尊者舍利弗白佛言：「唯願世尊略說、廣說、法說，於法實有解知者。」",
        "from": "T02n0099_035:0255b17_2",
        "context_with_next_sentence": true
    },
    {
        "source_sentence": "佛告舍利弗：「若有眾生於自識身及外境界一切相，無我、我所、我慢繫著使，乃至心解脫、慧解脫，現法自知作證具足住者；於此識身及外境界一切相，無有我、我所、我慢使繫著，故我心解脫、慧解脫，現法自知作證具足住。",
        "from": "T02n0099_035:0255b19_0",
        "context_with_next_sentence": true
    },
    {
        "source_sentence": "「舍利弗！",
        "from": "T02n0099_035:0255b25_0",
        "context_with_next_sentence": true
    },
    {
        "source_sentence": "彼比丘於此識身及外境界一切相，無有我、我所見、我慢繫著使，及心解脫、慧解脫，現法自知作證具足住；於此識身及外境界一切相，無有我、我所見、我慢繫著使，彼心解脫、慧解脫，現法自知作證具足住。",
        "from": "T02n0099_035:0255b25_1",
        "context_with_next_sentence": true
    },
    {
        "source_sentence": "「舍利弗！",
        "from": "T02n0099_035:0255b29_2",
        "context_with_next_sentence": true
    },
    {
        "source_sentence": "若復比丘於此識身及外境界一切相，無有我、我所見、我慢繫著使，彼心解脫、慧解脫，現法自知作證具足住。",
        "from": "T02n0099_035:0255c01_3",
        "context_with_next_sentence": true
    },
    {
        "source_sentence": "「舍利弗！",
        "from": "T02n0099_035:0255c03_4",
        "context_with_next_sentence": true
    },
    {
        "source_sentence": "若復比丘於此識身及外境界一切相，無我、我所見、我慢繫著使，彼心解脫、慧解脫，現法自知作證具足住；於此識身及外境界一切相，無我、我所見、我慢繫著使，彼心解脫、慧解脫，現法自知作證具足住。",
        "from": "T02n0099_035:0255c03_5",
        "context_with_next_sentence": true
    },
    {
        "source_sentence": "舍利弗！",
        "from": "T02n0099_035:0255c08_6",
        "context_with_next_sentence": true
    },
    {
        "source_sentence": "是名比丘斷愛縛結，慢無間等，究竟苦邊。",
        "from": "T02n0099_035:0255c08_7",
        "context_with_next_sentence": true
    },
    {
        "source_sentence": "「舍利弗！",
        "from": "T02n0099_035:0255c09_8",
        "context_with_next_sentence": true
    },
    {
        "source_sentence": "我於此有餘說，答波羅延富隣尼迦所問：「世間數差別，　　安所遇不動，　寂靜離諸塵，　　拔根無悕望，　已度三有海，　　無復老死患。」",
        "from": "T02n0099_035:0255c09_9",
        "context_with_next_sentence": true
    },
    {
        "source_sentence": "佛說是經已，尊者舍利弗聞佛所說，歡喜隨喜，即從坐起，作禮而去。",
        "from": "T02n0099_035:0255c14_0",
        "context_with_next_sentence": true
    },
    {
        "source_sentence": "（九八三）如是我聞：一時，佛住舍衛國祇樹給孤獨園。",
        "from": "T02n0099_035:0255c16_0",
        "context_with_next_sentence": true
    },
    {
        "source_sentence": "爾時，尊者阿難住舍衛國祇樹給孤獨園。",
        "from": "T02n0099_035:0255c17_1",
        "context_with_next_sentence": true
    },
    {
        "source_sentence": "獨一靜處。",
        "from": "T02n0099_035:0255c18_2",
        "context_with_next_sentence": true
    },
    {
        "source_sentence": "如是思惟：「或有一人作如是念，我於此識身及外境界一切相，無有我、我所見、我慢繫著使，及心解脫、慧解脫，現法自知作證具足住；於此識身及外境界一切相，無有我、我所見、我慢繫著使，我當於彼心解脫、慧解脫，現法自知作證具足住。」",
        "from": "T02n0099_035:0255c18_3",
        "context_with_next_sentence": true
    },
    {
        "source_sentence": "爾時，尊者阿難晡時從禪覺，詣世尊所，稽首禮足，退坐一面，白佛言：「世尊！",
        "from": "T02n0099_035:0255c23_4",
        "context_with_next_sentence": true
    },
    {
        "source_sentence": "我獨一靜處，作是思惟：『若有一人作如是言：「我此識身及外境界一切相……」乃至自知作證具足住。』」",
        "from": "T02n0099_035:0255c25_5",
        "context_with_next_sentence": true
    },
    {
        "source_sentence": "佛告阿難：「如是！",
        "from": "T02n0099_035:0255c27_6",
        "context_with_next_sentence": true
    },
    {
        "source_sentence": "如是！",
        "from": "T02n0099_035:0255c28_7",
        "context_with_next_sentence": true
    },
    {
        "source_sentence": "有一人作如是念：『我此識身及外境界一切相，無有我、我所見、我慢繫著使，及心解脫、慧解脫，現法自知作證具足住。』",
        "from": "T02n0099_035:0255c28_8",
        "context_with_next_sentence": true
    },
    {
        "source_sentence": "阿難！",
        "from": "T02n0099_035:0256a02_9",
        "context_with_next_sentence": true
    },
    {
        "source_sentence": "彼比丘於此識身及外境界一切相，無有我、我所見、我慢繫著使，及心解脫、慧解脫，現法自知作證具足住；於此識身及外境界一切相，無有我、我所見、我慢繫著使，及彼心解脫、慧解脫，現法自知作證具足住。",
        "from": "T02n0099_035:0256a02_10",
        "context_with_next_sentence": true
    },
    {
        "source_sentence": "「阿難！",
        "from": "T02n0099_035:0256a07_11",
        "context_with_next_sentence": true
    },
    {
        "source_sentence": "若復比丘於此識身及外境界一切相，乃至自知作證具足住，是名比丘斷愛縛結，慢無間等，究竟苦邊。",
        "from": "T02n0099_035:0256a07_12",
        "context_with_next_sentence": true
    },
    {
        "source_sentence": "「阿難！",
        "from": "T02n0099_035:0256a09_13",
        "context_with_next_sentence": true
    },
    {
        "source_sentence": "我於此有餘說，答波羅延憂陀耶所問：「斷於愛欲想，　　憂苦亦俱離，　覺悟於睡眠，　　滅除掉悔蓋，　捨貪恚清淨，　　現前觀察法，　我說智解脫，　　滅除無明闇。」",
        "from": "T02n0099_035:0256a09_14",
        "context_with_next_sentence": true
    },
    {
        "source_sentence": "佛說是經已，尊者阿難聞佛所說，歡喜隨喜，禮佛而去。",
        "from": "T02n0099_035:0256a15_0",
        "context_with_next_sentence": true
    },
    {
        "source_sentence": "（九八四）如是我聞：一時，佛住舍衛國祇樹給孤獨園。",
        "from": "T02n0099_035:0256a17_0",
        "context_with_next_sentence": true
    },
    {
        "source_sentence": "爾時，世尊告諸比丘：「我今當說愛為網、為膠、為泉、為藕根。",
        "from": "T02n0099_035:0256a18_1",
        "context_with_next_sentence": true
    },
    {
        "source_sentence": "此等能為眾生障、為蓋、為膠、為守衛、為覆、為閉、為塞、為闇冥、為狗腸、為亂草、為絮，從此世至他世，從他世至此世，往來流轉，無不轉時。",
        "from": "T02n0099_035:0256a19_2",
        "context_with_next_sentence": true
    },
    {
        "source_sentence": "「諸比丘！",
        "from": "T02n0099_035:0256a22_3",
        "context_with_next_sentence": true
    },
    {
        "source_sentence": "何等愛為網、為膠，乃至往來流馳，無不轉？",
        "from": "T02n0099_035:0256a23_4",
        "context_with_next_sentence": true
    },
    {
        "source_sentence": "謂：『有我故，有我欲、我爾、我有、我無、我異，我當、我不當、我當欲、我當爾、我當異，或我、或欲我、或爾我、或異我，或然、或欲然、或爾然、或異然。",
        "from": "T02n0099_035:0256a24_5",
        "context_with_next_sentence": true
    },
    {
        "source_sentence": "如是十八愛行從內起。』",
        "from": "T02n0099_035:0256a27_6",
        "context_with_next_sentence": true
    },
    {
        "source_sentence": "「比丘！",
        "from": "T02n0099_035:0256a27_7",
        "context_with_next_sentence": true
    },
    {
        "source_sentence": "言有我，於諸所有言我欲、我爾，乃至十八愛行從外起，如是總說十八愛行。",
        "from": "T02n0099_035:0256a27_8",
        "context_with_next_sentence": true
    },
    {
        "source_sentence": "「如是三十六愛行，或於過去起，或於未來起，或於現在起，如是總說百八愛行。」",
        "from": "T02n0099_035:0256a29_9",
        "context_with_next_sentence": true
    },
    {
        "source_sentence": "「是名為愛、為網、為膠、為泉、為藕根，能為眾生障、為蓋、為膠、為守衛、為覆、為閉、為塞、為闇冥、為狗腸、為亂草、為絮，從此世至他世，從他世至此世，往來流馳，無不轉時。」",
        "from": "T02n0099_035:0256b02_10",
        "context_with_next_sentence": true
    },
    {
        "source_sentence": "佛說是經已，諸比丘聞佛所說，歡喜奉行。",
        "from": "T02n0099_035:0256b06_11",
        "context_with_next_sentence": true
    },
    {
        "source_sentence": "（九八五）如是我聞：一時，佛住舍衛國祇樹給孤獨園。",
        "from": "T02n0099_035:0256b08_0",
        "context_with_next_sentence": true
    },
    {
        "source_sentence": "爾時，世尊告諸比丘：「有從愛生愛，從愛生恚；從恚生愛，從恚生恚。",
        "from": "T02n0099_035:0256b09_1",
        "context_with_next_sentence": true
    },
    {
        "source_sentence": "「云何為從愛生愛？",
        "from": "T02n0099_035:0256b10_2",
        "context_with_next_sentence": true
    },
    {
        "source_sentence": "謂有一於眾生有喜、有愛、有念、有可意，他於彼有喜、有愛、有念、有可意隨行此，作是念：『我於彼眾生有喜、有愛、有念、有可意，他復於彼有喜、有愛、有念、有可意隨行故，我於他人復生於愛。』",
        "from": "T02n0099_035:0256b11_3",
        "context_with_next_sentence": true
    },
    {
        "source_sentence": "是名從愛生愛。",
        "from": "T02n0099_035:0256b15_4",
        "context_with_next_sentence": true
    },
    {
        "source_sentence": "「云何從愛生恚？",
        "from": "T02n0099_035:0256b16_5",
        "context_with_next_sentence": true
    },
    {
        "source_sentence": "謂有一於眾生有喜、有愛、有念、有可意，而他於彼不喜、不愛、不念、不可意隨行此，作是念：『我於眾生有喜、有愛、有念、有可意，而他於彼不喜、不愛、不念、不可意隨行故，我於他而生瞋恚。』",
        "from": "T02n0099_035:0256b16_6",
        "context_with_next_sentence": true
    },
    {
        "source_sentence": "是名從愛生恚。",
        "from": "T02n0099_035:0256b21_7",
        "context_with_next_sentence": true
    },
    {
        "source_sentence": "「云何為從恚生愛？",
        "from": "T02n0099_035:0256b21_8",
        "context_with_next_sentence": true
    },
    {
        "source_sentence": "謂有一於眾生不喜、不愛、不念、不可意，他復於彼不喜、不愛、不念、不可意隨行故，我於他而生愛念，是名從恚生愛。",
        "from": "T02n0099_035:0256b22_9",
        "context_with_next_sentence": true
    },
    {
        "source_sentence": "「云何從恚生恚？",
        "from": "T02n0099_035:0256b25_10",
        "context_with_next_sentence": true
    },
    {
        "source_sentence": "謂有一於眾生不喜、不愛、不念、不可意，而他於彼有喜、有愛、有念、有可意隨行此，作是念：『我於彼眾生不喜、不愛、不念、不可意，而他於彼有喜、有愛、有念、有可意隨行，我於他所問起瞋恚。』",
        "from": "T02n0099_035:0256b25_11",
        "context_with_next_sentence": true
    },
    {
        "source_sentence": "是名從恚生恚。",
        "from": "T02n0099_035:0256c01_12",
        "context_with_next_sentence": true
    },
    {
        "source_sentence": "「若比丘離欲、惡不善法，有覺有觀，乃至初禪、第二、第三、第四禪具足住者，從愛生愛、從恚生恚、從恚生愛、從愛生恚已斷已知，斷其根本，如截多羅樹頭，無復生分，於未來世成不生法。",
        "from": "T02n0099_035:0256c01_13",
        "context_with_next_sentence": true
    },
    {
        "source_sentence": "「若彼比丘盡諸有漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』",
        "from": "T02n0099_035:0256c06_14",
        "context_with_next_sentence": true
    },
    {
        "source_sentence": "當於爾時，不自舉，不起塵，不熾然，不熑彼。",
        "from": "T02n0099_035:0256c08_15",
        "context_with_next_sentence": true
    },
    {
        "source_sentence": "「云何自舉？",
        "from": "T02n0099_035:0256c09_16",
        "context_with_next_sentence": true
    },
    {
        "source_sentence": "謂見色是我、色異我、我中色、色中我。",
        "from": "T02n0099_035:0256c09_17",
        "context_with_next_sentence": true
    },
    {
        "source_sentence": "受、想、行、識亦復如是，是名自舉。",
        "from": "T02n0099_035:0256c10_18",
        "context_with_next_sentence": true
    },
    {
        "source_sentence": "云何不自舉？",
        "from": "T02n0099_035:0256c11_19",
        "context_with_next_sentence": true
    },
    {
        "source_sentence": "謂不見色是我、色異我、我中色、色中我。",
        "from": "T02n0099_035:0256c11_20",
        "context_with_next_sentence": true
    },
    {
        "source_sentence": "受、想、行、識亦復如是，是名不自舉。",
        "from": "T02n0099_035:0256c12_21",
        "context_with_next_sentence": true
    },
    {
        "source_sentence": "云何還舉？",
        "from": "T02n0099_035:0256c13_22",
        "context_with_next_sentence": true
    },
    {
        "source_sentence": "謂於罵者還罵，瞋者還瞋，打者還打，觸者還觸，是名還舉。",
        "from": "T02n0099_035:0256c13_23",
        "context_with_next_sentence": true
    },
    {
        "source_sentence": "云何不還舉？",
        "from": "T02n0099_035:0256c15_24",
        "context_with_next_sentence": true
    },
    {
        "source_sentence": "謂罵者不還罵，瞋者不還瞋，打者不還打，觸者不還觸，是名不還舉。",
        "from": "T02n0099_035:0256c15_25",
        "context_with_next_sentence": true
    },
    {
        "source_sentence": "「云何起塵？",
        "from": "T02n0099_035:0256c17_26",
        "context_with_next_sentence": true
    },
    {
        "source_sentence": "謂有我、我欲，乃至十八種愛，是名起塵。",
        "from": "T02n0099_035:0256c17_27",
        "context_with_next_sentence": true
    },
    {
        "source_sentence": "云何不起塵？",
        "from": "T02n0099_035:0256c18_28",
        "context_with_next_sentence": true
    },
    {
        "source_sentence": "謂無我、無我欲，乃至十八愛不起，是名不起塵。",
        "from": "T02n0099_035:0256c18_29",
        "context_with_next_sentence": true
    },
    {
        "source_sentence": "「云何熾然？",
        "from": "T02n0099_035:0256c19_30",
        "context_with_next_sentence": true
    },
    {
        "source_sentence": "謂有我所、我所欲，乃至外十八愛行，是名熾然。",
        "from": "T02n0099_035:0256c19_31",
        "context_with_next_sentence": true
    },
    {
        "source_sentence": "云何不熾然？",
        "from": "T02n0099_035:0256c20_32",
        "context_with_next_sentence": true
    },
    {
        "source_sentence": "謂無我所、無我所欲，乃至無外十八愛行，是名不熾然。",
        "from": "T02n0099_035:0256c21_33",
        "context_with_next_sentence": true
    },
    {
        "source_sentence": "「云何熑彼？",
        "from": "T02n0099_035:0256c22_34",
        "context_with_next_sentence": true
    },
    {
        "source_sentence": "謂見我真實起，於我慢、我欲、我使不斷不知，是名熑彼。",
        "from": "T02n0099_035:0256c22_35",
        "context_with_next_sentence": true
    },
    {
        "source_sentence": "云何不熑彼？",
        "from": "T02n0099_035:0256c24_36",
        "context_with_next_sentence": true
    },
    {
        "source_sentence": "謂不見我真實，我慢、我欲、我使已斷已知，是名不熑彼。」",
        "from": "T02n0099_035:0256c24_37",
        "context_with_next_sentence": true
    },
    {
        "source_sentence": "佛說此經已，諸比丘聞佛所說，歡喜奉行。",
        "from": "T02n0099_035:0256c25_38",
        "context_with_next_sentence": true
    },
    {
        "source_sentence": "（九八六）如是我聞：一時，佛住舍衛國祇樹給孤獨園。",
        "from": "T02n0099_035:0256c27_0",
        "context_with_next_sentence": true
    },
    {
        "source_sentence": "爾時，世尊告諸比丘：「有二事斷難持。",
        "from": "T02n0099_035:0256c28_1",
        "context_with_next_sentence": true
    },
    {
        "source_sentence": "何等為二？",
        "from": "T02n0099_035:0256c29_0",
        "context_with_next_sentence": true
    },
    {
        "source_sentence": "若俗人處非人處，於衣食、床臥、資生眾具，持彼斷者，是則難行。",
        "from": "T02n0099_035:0256c29_1",
        "context_with_next_sentence": true
    },
    {
        "source_sentence": "又，比丘非家出家，斷除貪愛，持彼斷者，亦甚難行。」",
        "from": "T02n0099_035:0257a01_2",
        "context_with_next_sentence": true
    },
    {
        "source_sentence": "爾時，世尊即說偈言：「世間有二事，　　持斷則難行，　是真諦所說，　　等正覺所知。",
        "from": "T02n0099_035:0257a02_3",
        "context_with_next_sentence": true
    },
    {
        "source_sentence": "　在家財入出，　　衣食等眾具，　世間貪愛樂，　　持斷者甚難。",
        "from": "T02n0099_035:0257a06_0",
        "context_with_next_sentence": true
    },
    {
        "source_sentence": "　比丘已離俗，　　信非家出家，　滅除於貪愛，　　持斷亦難行。」",
        "from": "T02n0099_035:0257a08_0",
        "context_with_next_sentence": true
    },
    {
        "source_sentence": "佛說此經已，諸比丘聞佛所說，歡喜奉行。",
        "from": "T02n0099_035:0257a10_0",
        "context_with_next_sentence": true
    },
    {
        "source_sentence": "（九八七）如是我聞：一時，佛住舍衛國祇樹給孤獨園。",
        "from": "T02n0099_035:0257a11_0",
        "context_with_next_sentence": true
    },
    {
        "source_sentence": "爾時，世尊告諸比丘：「我於二法依止多住。",
        "from": "T02n0099_035:0257a12_1",
        "context_with_next_sentence": true
    },
    {
        "source_sentence": "云何為二？",
        "from": "T02n0099_035:0257a13_2",
        "context_with_next_sentence": true
    },
    {
        "source_sentence": "於諸善法未曾知足，於斷未曾遠離，於善法不知足故，於諸斷法未曾遠離故，乃至肌消肉盡，筋連骨立，終不捨離精勤方便，不捨善法，不得未得，終不休息，未曾於劣心生歡喜，常樂增進，昇上上道。",
        "from": "T02n0099_035:0257a13_3",
        "context_with_next_sentence": true
    },
    {
        "source_sentence": "如是精進住故，疾得阿耨多羅三藐三菩提等。",
        "from": "T02n0099_035:0257a18_4",
        "context_with_next_sentence": true
    },
    {
        "source_sentence": "比丘！",
        "from": "T02n0099_035:0257a19_5",
        "context_with_next_sentence": true
    },
    {
        "source_sentence": "當於二法依止多住，於諸善法不生足想；依於諸斷，未曾捨離，乃至肌消肉盡，筋連骨立，精勤方便，堪能修習善法不息。",
        "from": "T02n0099_035:0257a19_6",
        "context_with_next_sentence": true
    },
    {
        "source_sentence": "是故，比丘！",
        "from": "T02n0099_035:0257a22_7",
        "context_with_next_sentence": true
    },
    {
        "source_sentence": "於諸下劣，生歡喜想，當修上上昇進多住。",
        "from": "T02n0099_035:0257a22_8",
        "context_with_next_sentence": true
    },
    {
        "source_sentence": "如是修習不久，當得速盡諸漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』」",
        "from": "T02n0099_035:0257a23_9",
        "context_with_next_sentence": true
    },
    {
        "source_sentence": "佛說此經已，諸比丘聞佛所說，歡喜奉行。",
        "from": "T02n0099_035:0257a26_10",
        "context_with_next_sentence": true
    },
    {
        "source_sentence": "（九八八）如是我聞：一時，佛住王舍城迦蘭陀竹園。",
        "from": "T02n0099_035:0257a28_0",
        "context_with_next_sentence": true
    },
    {
        "source_sentence": "爾時，釋提桓因形色絕妙，於後夜時來詣佛所，稽首佛足，退住一面。",
        "from": "T02n0099_035:0257a29_1",
        "context_with_next_sentence": true
    },
    {
        "source_sentence": "天身威力，光明遍照迦蘭陀竹園。",
        "from": "T02n0099_035:0257b01_2",
        "context_with_next_sentence": true
    },
    {
        "source_sentence": "時，釋提桓因白佛言：「世尊！",
        "from": "T02n0099_035:0257b02_3",
        "context_with_next_sentence": true
    },
    {
        "source_sentence": "世尊曾於隔界山石窟中說言：『若有沙門、婆羅門無上愛盡解脫、心善解脫，彼邊際、究竟邊際、離垢邊際、梵行畢竟。』",
        "from": "T02n0099_035:0257b03_4",
        "context_with_next_sentence": true
    },
    {
        "source_sentence": "云何為比丘邊際、究竟邊際、離垢邊際、梵行畢竟？」",
        "from": "T02n0099_035:0257b05_5",
        "context_with_next_sentence": true
    },
    {
        "source_sentence": "佛告天帝釋：「謂比丘若所有受覺，若苦、若樂、若不苦不樂，彼諸受集、受滅、受味、受患、受出如實知；如實知已，觀察彼受無常，觀生滅、觀離欲、觀滅盡、觀捨；如是觀察已，則邊際，究竟邊際、離垢邊際、梵行畢竟。",
        "from": "T02n0099_035:0257b06_6",
        "context_with_next_sentence": true
    },
    {
        "source_sentence": "拘尸迦！",
        "from": "T02n0099_035:0257b11_7",
        "context_with_next_sentence": true
    },
    {
        "source_sentence": "是名比丘於正法、律邊際、究竟邊際、離垢邊際、梵行畢竟。」",
        "from": "T02n0099_035:0257b12_8",
        "context_with_next_sentence": true
    },
    {
        "source_sentence": "乃至天帝釋聞佛所說，歡喜隨喜，作禮而去。",
        "from": "T02n0099_035:0257b13_9",
        "context_with_next_sentence": true
    },
    {
        "source_sentence": "（九八九）如是我聞：一時，佛住王舍城迦蘭陀竹園。",
        "from": "T02n0099_035:0257b15_0",
        "context_with_next_sentence": true
    },
    {
        "source_sentence": "爾時，尊者大目揵連住耆闍崛山，後夜起經行，見有光明遍照迦蘭陀竹園。",
        "from": "T02n0099_035:0257b16_1",
        "context_with_next_sentence": true
    },
    {
        "source_sentence": "見已，作是念：「今夜或有大力鬼神詣世尊所，故有此光明。」",
        "from": "T02n0099_035:0257b17_2",
        "context_with_next_sentence": true
    },
    {
        "source_sentence": "時，尊者大目揵連晨朝往詣佛所，稽首佛足，退坐一面，白佛言：「世尊！",
        "from": "T02n0099_035:0257b19_3",
        "context_with_next_sentence": true
    },
    {
        "source_sentence": "我於昨暮後夜出房經行，見勝光明普照迦蘭陀竹園。",
        "from": "T02n0099_035:0257b20_4",
        "context_with_next_sentence": true
    },
    {
        "source_sentence": "見已，作是念：『有何大力鬼神詣世尊所，故有此光明？』」",
        "from": "T02n0099_035:0257b22_5",
        "context_with_next_sentence": true
    },
    {
        "source_sentence": "佛告尊者大目揵連：「昨暮後夜，釋提桓因來詣我所，稽首作禮，退坐一面。」",
        "from": "T02n0099_035:0257b23_6",
        "context_with_next_sentence": true
    },
    {
        "source_sentence": "如上修多羅廣說，歡喜隨喜，作禮而去。",
        "from": "T02n0099_035:0257b25_7",
        "context_with_next_sentence": true
    },
    {
        "source_sentence": "（九九〇）如是我聞：一時，佛住舍衛國祇樹給孤獨園。",
        "from": "T02n0099_035:0257b26_0",
        "context_with_next_sentence": true
    },
    {
        "source_sentence": "爾時，尊者阿難晨朝著衣持鉢，詣舍衛城，次第乞食，至鹿住優婆夷舍。",
        "from": "T02n0099_035:0257b27_1",
        "context_with_next_sentence": true
    },
    {
        "source_sentence": "鹿住優婆夷遙見尊者阿難，疾敷床座，白言：「尊者阿難令坐。」",
        "from": "T02n0099_035:0257b28_2",
        "context_with_next_sentence": true
    },
    {
        "source_sentence": "時，鹿住優婆夷稽首禮阿難足，退住一面，白尊者阿難：「云何言世尊知法？",
        "from": "T02n0099_035:0257c01_3",
        "context_with_next_sentence": true
    },
    {
        "source_sentence": "我父富蘭那先修梵行，離欲清淨，不著香花，遠諸凡鄙；叔父梨師達多不修梵行，然其知足。",
        "from": "T02n0099_035:0257c03_0",
        "context_with_next_sentence": true
    },
    {
        "source_sentence": "二俱命終，而今世尊俱記二人同生一趣，同一受生，同於後世得斯陀含，生兜率天，一來世間，究竟苦邊。",
        "from": "T02n0099_035:0257c05_1",
        "context_with_next_sentence": true
    },
    {
        "source_sentence": "云何？",
        "from": "T02n0099_035:0257c07_2",
        "context_with_next_sentence": true
    },
    {
        "source_sentence": "阿難！",
        "from": "T02n0099_035:0257c07_3",
        "context_with_next_sentence": true
    },
    {
        "source_sentence": "修梵行、不修梵行，同生一趣、同一受生、同其後世？」",
        "from": "T02n0099_035:0257c07_4",
        "context_with_next_sentence": true
    },
    {
        "source_sentence": "阿難答言：「姊妹！",
        "from": "T02n0099_035:0257c09_5",
        "context_with_next_sentence": true
    },
    {
        "source_sentence": "汝今且停。",
        "from": "T02n0099_035:0257c09_6",
        "context_with_next_sentence": true
    },
    {
        "source_sentence": "汝不能知眾生世間根之差別，如來悉知眾生世間根之優劣。」",
        "from": "T02n0099_035:0257c09_7",
        "context_with_next_sentence": true
    },
    {
        "source_sentence": "如是說已，從坐起去。",
        "from": "T02n0099_035:0257c11_8",
        "context_with_next_sentence": true
    },
    {
        "source_sentence": "時，尊者阿難還精舍，舉衣鉢，洗足已，往詣佛所，稽首佛足，退坐一面。",
        "from": "T02n0099_035:0257c11_9",
        "context_with_next_sentence": true
    },
    {
        "source_sentence": "以鹿住優婆夷所說廣白世尊。",
        "from": "T02n0099_035:0257c13_10",
        "context_with_next_sentence": true
    },
    {
        "source_sentence": "佛告阿難：「彼鹿住優婆夷云何能知眾生世間根之優劣？",
        "from": "T02n0099_035:0257c14_11",
        "context_with_next_sentence": true
    },
    {
        "source_sentence": "阿難！",
        "from": "T02n0099_035:0257c15_12",
        "context_with_next_sentence": true
    },
    {
        "source_sentence": "如來悉知眾生世間根之優劣。",
        "from": "T02n0099_035:0257c15_13",
        "context_with_next_sentence": true
    },
    {
        "source_sentence": "阿難！",
        "from": "T02n0099_035:0257c16_14",
        "context_with_next_sentence": true
    },
    {
        "source_sentence": "或有一犯戒，彼於心解脫、慧解脫不如實知，彼所起犯戒無餘滅、無餘沒、無餘欲盡。",
        "from": "T02n0099_035:0257c16_15",
        "context_with_next_sentence": true
    },
    {
        "source_sentence": "或有一犯戒，於心解脫、慧解脫如實知，彼所起犯戒無餘滅、無餘沒、無餘欲盡。",
        "from": "T02n0099_035:0257c18_16",
        "context_with_next_sentence": true
    },
    {
        "source_sentence": "於彼籌量者言：『此亦有如是法，彼亦有是法，此則應俱同生一趣、同一受生、同一後世。』",
        "from": "T02n0099_035:0257c20_17",
        "context_with_next_sentence": true
    },
    {
        "source_sentence": "彼如是籌量者，得長夜非義饒益苦。",
        "from": "T02n0099_035:0257c22_18",
        "context_with_next_sentence": true
    },
    {
        "source_sentence": "「阿難！",
        "from": "T02n0099_035:0257c23_19",
        "context_with_next_sentence": true
    },
    {
        "source_sentence": "彼犯戒者，於心解脫、慧解脫不如實知，彼所起犯戒無餘滅、無餘沒、無餘欲盡。",
        "from": "T02n0099_035:0257c23_20",
        "context_with_next_sentence": true
    },
    {
        "source_sentence": "當知此人是退，非勝進，我說彼人為退分。",
        "from": "T02n0099_035:0257c25_21",
        "context_with_next_sentence": true
    },
    {
        "source_sentence": "阿難！",
        "from": "T02n0099_035:0257c26_22",
        "context_with_next_sentence": true
    },
    {
        "source_sentence": "有犯戒，彼於心解脫、慧解脫如實知，彼於所起犯戒無餘滅、無餘沒、無餘欲盡。",
        "from": "T02n0099_035:0257c26_23",
        "context_with_next_sentence": true
    },
    {
        "source_sentence": "當知是人勝進不退，我說彼人為勝進分。",
        "from": "T02n0099_035:0257c28_24",
        "context_with_next_sentence": true
    },
    {
        "source_sentence": "自非如來，此二有間，誰能悉知？",
        "from": "T02n0099_035:0257c29_25",
        "context_with_next_sentence": true
    },
    {
        "source_sentence": "是故，阿難！",
        "from": "T02n0099_035:0258a01_0",
        "context_with_next_sentence": true
    },
    {
        "source_sentence": "莫籌量人人而取，人善籌量人人而病。",
        "from": "T02n0099_035:0258a01_1",
        "context_with_next_sentence": true
    },
    {
        "source_sentence": "人籌量人人，自招其患。",
        "from": "T02n0099_035:0258a02_2",
        "context_with_next_sentence": true
    },
    {
        "source_sentence": "唯有如來能知人耳，如二犯戒，二持戒亦如是。",
        "from": "T02n0099_035:0258a02_3",
        "context_with_next_sentence": true
    },
    {
        "source_sentence": "彼於心解脫、慧解脫不如實知，彼所起持戒無餘滅。",
        "from": "T02n0099_035:0258a03_4",
        "context_with_next_sentence": true
    },
    {
        "source_sentence": "若掉動者，彼於心解脫、慧解脫不如實知，彼所起掉無餘滅。",
        "from": "T02n0099_035:0258a05_5",
        "context_with_next_sentence": true
    },
    {
        "source_sentence": "彼若瞋恨者，彼於心解脫、慧解脫不如實知，彼所起瞋恨無餘滅。",
        "from": "T02n0099_035:0258a06_6",
        "context_with_next_sentence": true
    },
    {
        "source_sentence": "若苦貪者，彼於心解脫、慧解脫如實知，彼所起苦貪無餘滅……」穢污清淨如上說，乃至「如來能知人人。",
        "from": "T02n0099_035:0258a08_7",
        "context_with_next_sentence": true
    },
    {
        "source_sentence": "「阿難！",
        "from": "T02n0099_035:0258a10_8",
        "context_with_next_sentence": true
    },
    {
        "source_sentence": "鹿住優婆夷愚癡少智，而於如來一向說法心生狐疑。",
        "from": "T02n0099_035:0258a10_9",
        "context_with_next_sentence": true
    },
    {
        "source_sentence": "云何？",
        "from": "T02n0099_035:0258a11_10",
        "context_with_next_sentence": true
    },
    {
        "source_sentence": "阿難！",
        "from": "T02n0099_035:0258a12_0",
        "context_with_next_sentence": true
    },
    {
        "source_sentence": "如來所說，豈有二耶？」",
        "from": "T02n0099_035:0258a12_1",
        "context_with_next_sentence": true
    },
    {
        "source_sentence": "阿難白佛：「不也，世尊！」",
        "from": "T02n0099_035:0258a12_2",
        "context_with_next_sentence": true
    },
    {
        "source_sentence": "佛告阿難：「善哉！",
        "from": "T02n0099_035:0258a13_3",
        "context_with_next_sentence": true
    },
    {
        "source_sentence": "善哉！",
        "from": "T02n0099_035:0258a13_4",
        "context_with_next_sentence": true
    },
    {
        "source_sentence": "如來說法若有二者，無有是處。",
        "from": "T02n0099_035:0258a13_5",
        "context_with_next_sentence": true
    },
    {
        "source_sentence": "阿難！",
        "from": "T02n0099_035:0258a14_6",
        "context_with_next_sentence": true
    },
    {
        "source_sentence": "若富蘭那持戒，梨師達多亦同持戒者，所生之趣，富蘭那所不能知。",
        "from": "T02n0099_035:0258a14_7",
        "context_with_next_sentence": true
    },
    {
        "source_sentence": "梨師達多為生何趣？",
        "from": "T02n0099_035:0258a16_8",
        "context_with_next_sentence": true
    },
    {
        "source_sentence": "云何受生？",
        "from": "T02n0099_035:0258a16_9",
        "context_with_next_sentence": true
    },
    {
        "source_sentence": "云何後世？",
        "from": "T02n0099_035:0258a16_10",
        "context_with_next_sentence": true
    },
    {
        "source_sentence": "若梨師達多所成就智，富蘭那亦成就此智者，梨師達多亦不能知彼富蘭那當生何趣？",
        "from": "T02n0099_035:0258a17_11",
        "context_with_next_sentence": true
    },
    {
        "source_sentence": "云何受生？",
        "from": "T02n0099_035:0258a19_12",
        "context_with_next_sentence": true
    },
    {
        "source_sentence": "後世云何？",
        "from": "T02n0099_035:0258a19_13",
        "context_with_next_sentence": true
    },
    {
        "source_sentence": "阿難！",
        "from": "T02n0099_035:0258a19_14",
        "context_with_next_sentence": true
    },
    {
        "source_sentence": "彼富蘭那持戒勝，梨師達多智慧勝；彼俱命終，我說二人同生一趣，同一受生，後世亦同是斯陀含，生兜率天，一來生此究竟苦邊。",
        "from": "T02n0099_035:0258a19_15",
        "context_with_next_sentence": true
    },
    {
        "source_sentence": "彼二有間，自非如來，誰能得知？",
        "from": "T02n0099_035:0258a22_16",
        "context_with_next_sentence": true
    },
    {
        "source_sentence": "是故，阿難！",
        "from": "T02n0099_035:0258a23_17",
        "context_with_next_sentence": true
    },
    {
        "source_sentence": "莫量人人，量人人者，自生損減。",
        "from": "T02n0099_035:0258a23_18",
        "context_with_next_sentence": true
    },
    {
        "source_sentence": "唯有如來能知人耳。」",
        "from": "T02n0099_035:0258a24_19",
        "context_with_next_sentence": true
    },
    {
        "source_sentence": "佛說此經已，尊者阿難聞佛所說，歡喜奉行。",
        "from": "T02n0099_035:0258a25_20",
        "context_with_next_sentence": true
    },
    {
        "source_sentence": "（九九一）如是我聞：一時，佛住釋氏彌城留利邑夏安居，有餘比丘於舍衛國祇樹給孤獨園夏安居。",
        "from": "T02n0099_035:0258a27_0",
        "context_with_next_sentence": true
    },
    {
        "source_sentence": "時，彼比丘於晨朝著衣持鉢，入舍衛城乞食，次第至鹿住優婆夷舍，鹿住優婆夷遙見比丘來，疾敷床座，請比丘令坐，如上阿難修多羅說。",
        "from": "T02n0099_035:0258a29_1",
        "context_with_next_sentence": true
    },
    {
        "source_sentence": "時，彼比丘語鹿住優婆夷：「姊妹且停！",
        "from": "T02n0099_035:0258b03_2",
        "context_with_next_sentence": true
    },
    {
        "source_sentence": "汝那得知眾生根之優劣。",
        "from": "T02n0099_035:0258b04_3",
        "context_with_next_sentence": true
    },
    {
        "source_sentence": "姊妹！",
        "from": "T02n0099_035:0258b05_4",
        "context_with_next_sentence": true
    },
    {
        "source_sentence": "唯有如來能知眾生根之優劣。」",
        "from": "T02n0099_035:0258b05_5",
        "context_with_next_sentence": true
    },
    {
        "source_sentence": "如是說已，從坐起去。",
        "from": "T02n0099_035:0258b05_6",
        "context_with_next_sentence": true
    },
    {
        "source_sentence": "時，彼比丘三月夏安居訖，作衣竟，持衣鉢，往詣彌城留利釋氏邑。",
        "from": "T02n0099_035:0258b06_7",
        "context_with_next_sentence": true
    },
    {
        "source_sentence": "到已，舉衣鉢，洗足已，往詣佛所，稽首佛足，退坐一面。",
        "from": "T02n0099_035:0258b08_0",
        "context_with_next_sentence": true
    },
    {
        "source_sentence": "以共鹿住優婆夷所論說事向佛廣說。",
        "from": "T02n0099_035:0258b09_1",
        "context_with_next_sentence": true
    },
    {
        "source_sentence": "佛告比丘：「鹿住優婆夷云何能知世間眾生諸根優劣？",
        "from": "T02n0099_035:0258b10_2",
        "context_with_next_sentence": true
    },
    {
        "source_sentence": "唯有如來能知世間眾生諸根優劣耳。",
        "from": "T02n0099_035:0258b11_3",
        "context_with_next_sentence": true
    },
    {
        "source_sentence": "不離瞋恨、憍慢，時起貪法，不聽受法，不學多聞，於法不調伏見，不能時時起解脫心法。",
        "from": "T02n0099_035:0258b12_4",
        "context_with_next_sentence": true
    },
    {
        "source_sentence": "比丘！",
        "from": "T02n0099_035:0258b14_5",
        "context_with_next_sentence": true
    },
    {
        "source_sentence": "若復有一不離瞋慢，時起貪法，然彼聞法，修學多聞，於善調伏見，時時能起解脫心法。",
        "from": "T02n0099_035:0258b14_6",
        "context_with_next_sentence": true
    },
    {
        "source_sentence": "若思量彼，此有是法，彼有是法，此則同一趣、同一受生、同一後世；如是思量者，長得非義不饒益苦。",
        "from": "T02n0099_035:0258b16_7",
        "context_with_next_sentence": true
    },
    {
        "source_sentence": "比丘！",
        "from": "T02n0099_035:0258b19_8",
        "context_with_next_sentence": true
    },
    {
        "source_sentence": "若復彼人不離瞋慢，時時起貪法，亦不聽法，不習多聞，不調伏見，亦不時時得解脫心法，我說此人卑鄙下賤。",
        "from": "T02n0099_035:0258b19_9",
        "context_with_next_sentence": true
    },
    {
        "source_sentence": "比丘！",
        "from": "T02n0099_035:0258b21_10",
        "context_with_next_sentence": true
    },
    {
        "source_sentence": "若復彼人不離瞋慢，時時起貪法，然彼聞法，樂多聞，調伏諸見，時時能得解脫心法，我說是人第一勝妙。",
        "from": "T02n0099_035:0258b22_0",
        "context_with_next_sentence": true
    },
    {
        "source_sentence": "彼二有間，自非如來，誰能別知？",
        "from": "T02n0099_035:0258b24_1",
        "context_with_next_sentence": true
    },
    {
        "source_sentence": "是故，比丘！",
        "from": "T02n0099_035:0258b25_2",
        "context_with_next_sentence": true
    },
    {
        "source_sentence": "莫量人人，乃至如來能知優劣。",
        "from": "T02n0099_035:0258b25_3",
        "context_with_next_sentence": true
    },
    {
        "source_sentence": "「比丘！",
        "from": "T02n0099_035:0258b26_4",
        "context_with_next_sentence": true
    },
    {
        "source_sentence": "復次，有一不離瞋慢，時時起口惡行……」餘如上說。",
        "from": "T02n0099_035:0258b26_5",
        "context_with_next_sentence": true
    },
    {
        "source_sentence": "「比丘！",
        "from": "T02n0099_035:0258b27_6",
        "context_with_next_sentence": true
    },
    {
        "source_sentence": "復次，有一賢善，安樂同止，欣樂明智，修梵行者樂與同止，而彼不樂聞法，乃至不時時得心法解脫，當知彼人住賢善地，不能轉進。",
        "from": "T02n0099_035:0258b27_7",
        "context_with_next_sentence": true
    },
    {
        "source_sentence": "賢善地者，謂人、天趣。",
        "from": "T02n0099_035:0258c01_8",
        "context_with_next_sentence": true
    },
    {
        "source_sentence": "復次，有一其性賢善，同止安樂，欣樂梵行，以為伴侶，樂聞正法，學習多聞，善調伏見，時時能得解脫心法，當知彼人於賢善地能轉勝進，當知此人於正法流有所堪能。",
        "from": "T02n0099_035:0258c02_9",
        "context_with_next_sentence": true
    },
    {
        "source_sentence": "此二有間，自非如來，誰能別知？",
        "from": "T02n0099_035:0258c06_10",
        "context_with_next_sentence": true
    },
    {
        "source_sentence": "是故，比丘！",
        "from": "T02n0099_035:0258c07_0",
        "context_with_next_sentence": true
    },
    {
        "source_sentence": "莫量人人，量人人者，自招其患。",
        "from": "T02n0099_035:0258c07_1",
        "context_with_next_sentence": true
    },
    {
        "source_sentence": "唯有如來能知人耳。",
        "from": "T02n0099_035:0258c08_0",
        "context_with_next_sentence": true
    },
    {
        "source_sentence": "比丘！",
        "from": "T02n0099_035:0258c08_1",
        "context_with_next_sentence": true
    },
    {
        "source_sentence": "鹿住優婆夷愚癡少智……」如上修多羅廣說。",
        "from": "T02n0099_035:0258c08_2",
        "context_with_next_sentence": true
    },
    {
        "source_sentence": "佛說此經已，諸比丘聞佛所說，歡喜奉行。",
        "from": "T02n0099_035:0258c09_3",
        "context_with_next_sentence": true
    },
    {
        "source_sentence": "（九九二）如是我聞：一時，佛住舍衛國祇樹給孤獨園。",
        "from": "T02n0099_035:0258c11_0",
        "context_with_next_sentence": true
    },
    {
        "source_sentence": "爾時，給孤獨長者來詣佛所，稽首佛足，退坐一面，白佛言：「世尊！",
        "from": "T02n0099_035:0258c12_1",
        "context_with_next_sentence": true
    },
    {
        "source_sentence": "世間有幾種福田？」",
        "from": "T02n0099_035:0258c13_2",
        "context_with_next_sentence": true
    },
    {
        "source_sentence": "佛告長者：「世間有二種福田。",
        "from": "T02n0099_035:0258c14_3",
        "context_with_next_sentence": true
    },
    {
        "source_sentence": "何等為二？",
        "from": "T02n0099_035:0258c14_4",
        "context_with_next_sentence": true
    },
    {
        "source_sentence": "學及無學。」",
        "from": "T02n0099_035:0258c15_5",
        "context_with_next_sentence": true
    },
    {
        "source_sentence": "即說偈言：「世有學無學，　　大會常延請，　正直心真實，　　身口亦復然，　是即良福田，　　施者獲大果。」",
        "from": "T02n0099_035:0258c15_6",
        "context_with_next_sentence": true
    },
    {
        "source_sentence": "佛說此經已，給孤獨長者聞佛所說，歡喜奉行。",
        "from": "T02n0099_035:0258c19_0",
        "context_with_next_sentence": true
    },
    {
        "source_sentence": "雜阿含經卷第三十五",
        "from": "T02n0099_035:0258c21_0",
        "context_with_next_sentence": false
    }
]