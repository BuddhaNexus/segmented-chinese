[
    {
        "source_sentence": "佛說文殊師利巡行經",
        "from": "T14n0470_001:0510a09_0",
        "context_with_next_sentence": true
    },
    {
        "source_sentence": "元魏天竺三藏菩提流支譯",
        "from": "T14n0470_001:0510a11_0",
        "context_with_next_sentence": true
    },
    {
        "source_sentence": "如是我聞：一時婆伽婆，住王舍城耆闍崛山中，與大比丘眾五百人俱。",
        "from": "T14n0470_001:0510a12_0",
        "context_with_next_sentence": true
    },
    {
        "source_sentence": "爾時世尊於日晡時，從自房出，在外寬處，大眾圍遶，恭敬供養，而為說法。",
        "from": "T14n0470_001:0510a13_1",
        "context_with_next_sentence": true
    },
    {
        "source_sentence": "爾時文殊師利童子，於彼一切五百比丘行住之處，次第巡行，遂到長老舍利弗所，見長老舍利弗獨在一處端身而坐，入禪思惟。",
        "from": "T14n0470_001:0510a16_0",
        "context_with_next_sentence": true
    },
    {
        "source_sentence": "爾時文殊師利童子，既見長老舍利弗已，而語之言：「大德舍利弗！",
        "from": "T14n0470_001:0510a18_1",
        "context_with_next_sentence": true
    },
    {
        "source_sentence": "汝入禪耶？」",
        "from": "T14n0470_001:0510a20_2",
        "context_with_next_sentence": true
    },
    {
        "source_sentence": "長老舍利弗言：「如是，文殊師利！」",
        "from": "T14n0470_001:0510a20_3",
        "context_with_next_sentence": true
    },
    {
        "source_sentence": "文殊師利言：「大德舍利弗！",
        "from": "T14n0470_001:0510a22_0",
        "context_with_next_sentence": true
    },
    {
        "source_sentence": "為未寂靜，欲令寂靜，汝入禪耶？",
        "from": "T14n0470_001:0510a22_1",
        "context_with_next_sentence": true
    },
    {
        "source_sentence": "為先寂靜何所寂靜，汝入禪耶？",
        "from": "T14n0470_001:0510a23_2",
        "context_with_next_sentence": true
    },
    {
        "source_sentence": "大德舍利弗！",
        "from": "T14n0470_001:0510a24_0",
        "context_with_next_sentence": true
    },
    {
        "source_sentence": "汝依何禪？",
        "from": "T14n0470_001:0510a24_1",
        "context_with_next_sentence": true
    },
    {
        "source_sentence": "為依過去、為依未來、為依現在、為依內外，汝入禪耶？",
        "from": "T14n0470_001:0510a24_2",
        "context_with_next_sentence": true
    },
    {
        "source_sentence": "又，舍利弗！",
        "from": "T14n0470_001:0510a25_3",
        "context_with_next_sentence": true
    },
    {
        "source_sentence": "為依身禪、為依心禪？」",
        "from": "T14n0470_001:0510a25_4",
        "context_with_next_sentence": true
    },
    {
        "source_sentence": "長老舍利弗言：「文殊師利！",
        "from": "T14n0470_001:0510a26_5",
        "context_with_next_sentence": true
    },
    {
        "source_sentence": "我此禪義，諸有一切見法樂行，諸有一切心不散亂，如是正念。」",
        "from": "T14n0470_001:0510a27_0",
        "context_with_next_sentence": true
    },
    {
        "source_sentence": "文殊師利言：「大德舍利弗！",
        "from": "T14n0470_001:0510a29_0",
        "context_with_next_sentence": true
    },
    {
        "source_sentence": "汝得彼法耶？",
        "from": "T14n0470_001:0510a29_1",
        "context_with_next_sentence": true
    },
    {
        "source_sentence": "彼法是何法？",
        "from": "T14n0470_001:0510a29_2",
        "context_with_next_sentence": true
    },
    {
        "source_sentence": "為見法樂行？",
        "from": "T14n0470_001:0510b01_3",
        "context_with_next_sentence": true
    },
    {
        "source_sentence": "不見法樂行？」",
        "from": "T14n0470_001:0510b01_4",
        "context_with_next_sentence": true
    },
    {
        "source_sentence": "長老舍利弗言：「文殊師利！",
        "from": "T14n0470_001:0510b01_5",
        "context_with_next_sentence": true
    },
    {
        "source_sentence": "不得彼法，為有何者法？",
        "from": "T14n0470_001:0510b02_6",
        "context_with_next_sentence": true
    },
    {
        "source_sentence": "若見法樂行，不見法樂行。",
        "from": "T14n0470_001:0510b02_7",
        "context_with_next_sentence": true
    },
    {
        "source_sentence": "復次，文殊師利！",
        "from": "T14n0470_001:0510b03_8",
        "context_with_next_sentence": true
    },
    {
        "source_sentence": "如來為彼聲聞之人說離欲法，我依彼法如是入禪。」",
        "from": "T14n0470_001:0510b03_9",
        "context_with_next_sentence": true
    },
    {
        "source_sentence": "文殊師利言：「大德舍利弗！",
        "from": "T14n0470_001:0510b05_10",
        "context_with_next_sentence": true
    },
    {
        "source_sentence": "何者離欲法，如來為彼聲聞人說，大德舍利弗依而行耶？」",
        "from": "T14n0470_001:0510b05_11",
        "context_with_next_sentence": true
    },
    {
        "source_sentence": "長老舍利弗言：「文殊師利！",
        "from": "T14n0470_001:0510b06_12",
        "context_with_next_sentence": true
    },
    {
        "source_sentence": "比丘如是依過去行、依未來行、依現在行，乃至依心行，如是等應知。",
        "from": "T14n0470_001:0510b07_13",
        "context_with_next_sentence": true
    },
    {
        "source_sentence": "文殊師利！",
        "from": "T14n0470_001:0510b09_14",
        "context_with_next_sentence": true
    },
    {
        "source_sentence": "如來為彼聲聞之人，說此離欲法，我隨彼法、依彼法行。」",
        "from": "T14n0470_001:0510b09_15",
        "context_with_next_sentence": true
    },
    {
        "source_sentence": "文殊師利言：「大德舍利弗！",
        "from": "T14n0470_001:0510b11_0",
        "context_with_next_sentence": true
    },
    {
        "source_sentence": "若如是說，依過去行、依未來行、依現在行，乃至依心離欲而行，如是等者。",
        "from": "T14n0470_001:0510b11_1",
        "context_with_next_sentence": true
    },
    {
        "source_sentence": "大德舍利弗！",
        "from": "T14n0470_001:0510b13_2",
        "context_with_next_sentence": true
    },
    {
        "source_sentence": "若彼諸法，過去如來無、未來如來無、現在如來無，此法如是無。",
        "from": "T14n0470_001:0510b13_3",
        "context_with_next_sentence": true
    },
    {
        "source_sentence": "大德舍利弗！",
        "from": "T14n0470_001:0510b14_4",
        "context_with_next_sentence": true
    },
    {
        "source_sentence": "今者云何作如是說：『依過去行、依未來行、依現在行？』",
        "from": "T14n0470_001:0510b15_5",
        "context_with_next_sentence": true
    },
    {
        "source_sentence": "以無法故，則亦無依。",
        "from": "T14n0470_001:0510b16_6",
        "context_with_next_sentence": true
    },
    {
        "source_sentence": "「復次，大德舍利弗！",
        "from": "T14n0470_001:0510b16_7",
        "context_with_next_sentence": true
    },
    {
        "source_sentence": "過去如來、未來如來、現在如來，無人令住，無處可住。",
        "from": "T14n0470_001:0510b17_8",
        "context_with_next_sentence": true
    },
    {
        "source_sentence": "若無住者，依不可得。",
        "from": "T14n0470_001:0510b18_9",
        "context_with_next_sentence": true
    },
    {
        "source_sentence": "「復次，大德舍利弗！",
        "from": "T14n0470_001:0510b18_10",
        "context_with_next_sentence": true
    },
    {
        "source_sentence": "若人說言：『過去、未來、現在如來有依、不依。』",
        "from": "T14n0470_001:0510b19_11",
        "context_with_next_sentence": true
    },
    {
        "source_sentence": "如是之人則謗如來。",
        "from": "T14n0470_001:0510b20_12",
        "context_with_next_sentence": true
    },
    {
        "source_sentence": "何以故？",
        "from": "T14n0470_001:0510b20_13",
        "context_with_next_sentence": true
    },
    {
        "source_sentence": "真如無念，亦無所念。",
        "from": "T14n0470_001:0510b20_14",
        "context_with_next_sentence": true
    },
    {
        "source_sentence": "真如不退，真如無相。",
        "from": "T14n0470_001:0510b21_15",
        "context_with_next_sentence": true
    },
    {
        "source_sentence": "「復次，大德舍利弗！",
        "from": "T14n0470_001:0510b21_16",
        "context_with_next_sentence": true
    },
    {
        "source_sentence": "過去真如不可得，未來真如不可得，現在真如不可得，乃至心真如不可得，如是等，應知。",
        "from": "T14n0470_001:0510b22_17",
        "context_with_next_sentence": true
    },
    {
        "source_sentence": "「復次，大德舍利弗！",
        "from": "T14n0470_001:0510b24_18",
        "context_with_next_sentence": true
    },
    {
        "source_sentence": "更無有法，在真如外而可顯說。」",
        "from": "T14n0470_001:0510b24_19",
        "context_with_next_sentence": true
    },
    {
        "source_sentence": "長老舍利弗言：「文殊師利！",
        "from": "T14n0470_001:0510b25_20",
        "context_with_next_sentence": true
    },
    {
        "source_sentence": "諸佛如來住真如已，然後說法。」",
        "from": "T14n0470_001:0510b26_0",
        "context_with_next_sentence": true
    },
    {
        "source_sentence": "文殊師利言：「大德舍利弗！",
        "from": "T14n0470_001:0510b26_1",
        "context_with_next_sentence": true
    },
    {
        "source_sentence": "真如非有，云何如來住真如已而當說法？",
        "from": "T14n0470_001:0510b27_2",
        "context_with_next_sentence": true
    },
    {
        "source_sentence": "大德舍利弗！",
        "from": "T14n0470_001:0510b28_3",
        "context_with_next_sentence": true
    },
    {
        "source_sentence": "彼法亦無，云何如來住真如已，而當說法？",
        "from": "T14n0470_001:0510b28_4",
        "context_with_next_sentence": true
    },
    {
        "source_sentence": "如來亦無，何處如來住真如已，而當說法？",
        "from": "T14n0470_001:0510b29_5",
        "context_with_next_sentence": true
    },
    {
        "source_sentence": "一切諸法皆不可得，諸佛如來亦不可得。",
        "from": "T14n0470_001:0510c01_6",
        "context_with_next_sentence": true
    },
    {
        "source_sentence": "又此可得、不可得法，如是二種皆不可得。",
        "from": "T14n0470_001:0510c02_7",
        "context_with_next_sentence": true
    },
    {
        "source_sentence": "如來非說，亦非不說。",
        "from": "T14n0470_001:0510c03_8",
        "context_with_next_sentence": true
    },
    {
        "source_sentence": "何以故？",
        "from": "T14n0470_001:0510c03_9",
        "context_with_next_sentence": true
    },
    {
        "source_sentence": "大德舍利弗！",
        "from": "T14n0470_001:0510c03_10",
        "context_with_next_sentence": true
    },
    {
        "source_sentence": "如來無說不可說言，此是如來。」",
        "from": "T14n0470_001:0510c04_11",
        "context_with_next_sentence": true
    },
    {
        "source_sentence": "長老舍利弗言：「文殊師利！",
        "from": "T14n0470_001:0510c05_0",
        "context_with_next_sentence": true
    },
    {
        "source_sentence": "當有何人受如是法？」",
        "from": "T14n0470_001:0510c05_1",
        "context_with_next_sentence": true
    },
    {
        "source_sentence": "文殊師利言：「大德舍利弗！",
        "from": "T14n0470_001:0510c06_2",
        "context_with_next_sentence": true
    },
    {
        "source_sentence": "若人不取有為法界，不悕涅槃，如是之人，能受此法。",
        "from": "T14n0470_001:0510c06_3",
        "context_with_next_sentence": true
    },
    {
        "source_sentence": "若人不得過去之法，不知彼法，不得未來、現在之法，不知彼法，如是之人能受此法。",
        "from": "T14n0470_001:0510c07_4",
        "context_with_next_sentence": true
    },
    {
        "source_sentence": "若不見染、若不見淨，若無心取，如是之人能受此法。",
        "from": "T14n0470_001:0510c09_5",
        "context_with_next_sentence": true
    },
    {
        "source_sentence": "若非我行、非無我行，非取捨行，如是之人能受此法。",
        "from": "T14n0470_001:0510c10_6",
        "context_with_next_sentence": true
    },
    {
        "source_sentence": "如是之人，則能知此所說之義。」",
        "from": "T14n0470_001:0510c12_7",
        "context_with_next_sentence": true
    },
    {
        "source_sentence": "長老舍利弗言：「文殊師利！",
        "from": "T14n0470_001:0510c13_0",
        "context_with_next_sentence": true
    },
    {
        "source_sentence": "為何所知？」",
        "from": "T14n0470_001:0510c13_1",
        "context_with_next_sentence": true
    },
    {
        "source_sentence": "文殊師利言：「大德舍利弗！",
        "from": "T14n0470_001:0510c13_2",
        "context_with_next_sentence": true
    },
    {
        "source_sentence": "此無可說、亦無所問，為何所知？」",
        "from": "T14n0470_001:0510c14_3",
        "context_with_next_sentence": true
    },
    {
        "source_sentence": "長老舍利弗言：「文殊師利！",
        "from": "T14n0470_001:0510c16_0",
        "context_with_next_sentence": true
    },
    {
        "source_sentence": "說法太深，信此法人甚為少耳。",
        "from": "T14n0470_001:0510c16_1",
        "context_with_next_sentence": true
    },
    {
        "source_sentence": "文殊師利！",
        "from": "T14n0470_001:0510c17_2",
        "context_with_next_sentence": true
    },
    {
        "source_sentence": "阿羅漢人、學無學人尚非境界，何況一切愚癡凡夫？」",
        "from": "T14n0470_001:0510c17_3",
        "context_with_next_sentence": true
    },
    {
        "source_sentence": "文殊師利言：「大德舍利弗！",
        "from": "T14n0470_001:0510c18_4",
        "context_with_next_sentence": true
    },
    {
        "source_sentence": "如是，如是！",
        "from": "T14n0470_001:0510c19_5",
        "context_with_next_sentence": true
    },
    {
        "source_sentence": "阿羅漢人亦非境界。",
        "from": "T14n0470_001:0510c19_6",
        "context_with_next_sentence": true
    },
    {
        "source_sentence": "何以故？",
        "from": "T14n0470_001:0510c20_0",
        "context_with_next_sentence": true
    },
    {
        "source_sentence": "阿羅漢者無諸境界，阿羅漢者無住無處，名阿羅漢；不可得說，名阿羅漢。",
        "from": "T14n0470_001:0510c20_1",
        "context_with_next_sentence": true
    },
    {
        "source_sentence": "以無說故，名阿羅漢。",
        "from": "T14n0470_001:0510c21_2",
        "context_with_next_sentence": true
    },
    {
        "source_sentence": "何以故？",
        "from": "T14n0470_001:0510c22_3",
        "context_with_next_sentence": true
    },
    {
        "source_sentence": "無為、無住，名阿羅漢。",
        "from": "T14n0470_001:0510c22_4",
        "context_with_next_sentence": true
    },
    {
        "source_sentence": "彼阿羅漢何處境界？",
        "from": "T14n0470_001:0510c23_0",
        "context_with_next_sentence": true
    },
    {
        "source_sentence": "阿羅漢者非名、非色，愚癡凡夫分別名色。",
        "from": "T14n0470_001:0510c23_1",
        "context_with_next_sentence": true
    },
    {
        "source_sentence": "阿羅漢者，於彼名、色不分別知，名阿羅漢。",
        "from": "T14n0470_001:0510c24_2",
        "context_with_next_sentence": true
    },
    {
        "source_sentence": "阿羅漢者，非名分別、非色分別。",
        "from": "T14n0470_001:0510c25_3",
        "context_with_next_sentence": true
    },
    {
        "source_sentence": "愚癡凡夫亦不可得，凡夫之法亦不可得；阿羅漢者亦不可得，阿羅漢法亦不可得。",
        "from": "T14n0470_001:0510c26_4",
        "context_with_next_sentence": true
    },
    {
        "source_sentence": "若不可得則不分別，若不分別則無所行，若無所行則無戲論，若無戲論是則寂靜，如是無行亦無戲論。",
        "from": "T14n0470_001:0510c27_5",
        "context_with_next_sentence": true
    },
    {
        "source_sentence": "寂靜之人，則不取有，亦不取無，非有、非無，如是不取。",
        "from": "T14n0470_001:0511a01_6",
        "context_with_next_sentence": true
    },
    {
        "source_sentence": "若不取者，則無所得，如是之人，離一切得，無心、離心住聲聞法，如是應知。」",
        "from": "T14n0470_001:0511a02_7",
        "context_with_next_sentence": true
    },
    {
        "source_sentence": "爾時文殊師利童子說此法已，時彼五百諸比丘眾，從坐而起捨離而去，作如是言：「我不用見文殊師利童子之身，我不用聞文殊師利童子名字。",
        "from": "T14n0470_001:0511a05_0",
        "context_with_next_sentence": true
    },
    {
        "source_sentence": "隨何方處，若有文殊師利童子住彼處者，亦應捨離。",
        "from": "T14n0470_001:0511a08_1",
        "context_with_next_sentence": true
    },
    {
        "source_sentence": "何以故？",
        "from": "T14n0470_001:0511a09_2",
        "context_with_next_sentence": true
    },
    {
        "source_sentence": "如是文殊師利童子異我梵行，是故應捨。」",
        "from": "T14n0470_001:0511a09_3",
        "context_with_next_sentence": true
    },
    {
        "source_sentence": "爾時長老舍利弗語文殊師利童子言：「文殊師利！",
        "from": "T14n0470_001:0511a11_0",
        "context_with_next_sentence": true
    },
    {
        "source_sentence": "說此法義，意豈不欲令諸眾生知法義乎？」",
        "from": "T14n0470_001:0511a12_1",
        "context_with_next_sentence": true
    },
    {
        "source_sentence": "文殊師利言：「如是，如是！",
        "from": "T14n0470_001:0511a13_2",
        "context_with_next_sentence": true
    },
    {
        "source_sentence": "大德舍利弗！」",
        "from": "T14n0470_001:0511a13_3",
        "context_with_next_sentence": true
    },
    {
        "source_sentence": "長老舍利弗言：「云何令此五百比丘，從坐而起，毀呰戲論誹謗而去？」",
        "from": "T14n0470_001:0511a14_0",
        "context_with_next_sentence": true
    },
    {
        "source_sentence": "文殊師利言：「大德舍利弗！",
        "from": "T14n0470_001:0511a15_1",
        "context_with_next_sentence": true
    },
    {
        "source_sentence": "若此諸比丘，如是說言：『我不用是文殊師利童子之身，我不用聞文殊師利童子名字，隨何方處，若有文殊師利童子住彼處者，亦應捨離。』",
        "from": "T14n0470_001:0511a16_2",
        "context_with_next_sentence": true
    },
    {
        "source_sentence": "如是說者，善哉，善哉！",
        "from": "T14n0470_001:0511a19_3",
        "context_with_next_sentence": true
    },
    {
        "source_sentence": "大德舍利弗！",
        "from": "T14n0470_001:0511a19_4",
        "context_with_next_sentence": true
    },
    {
        "source_sentence": "此諸比丘善說此語。",
        "from": "T14n0470_001:0511a20_5",
        "context_with_next_sentence": true
    },
    {
        "source_sentence": "何以故？",
        "from": "T14n0470_001:0511a20_6",
        "context_with_next_sentence": true
    },
    {
        "source_sentence": "以無文殊師利童子，故不可得。",
        "from": "T14n0470_001:0511a20_7",
        "context_with_next_sentence": true
    },
    {
        "source_sentence": "如其是無不可得者，則不可見亦不可聞，隨何方處，若有文殊師利童子住彼處者，亦應捨離。",
        "from": "T14n0470_001:0511a21_8",
        "context_with_next_sentence": true
    },
    {
        "source_sentence": "如是說者，如是文殊師利童子住處亦無，彼若無者，則不可近亦不可捨。」",
        "from": "T14n0470_001:0511a23_9",
        "context_with_next_sentence": true
    },
    {
        "source_sentence": "爾時文殊師利童子既說此法，五百比丘聞已迴面，既迴面已，後向文殊師利童子說如是言：「文殊師利說如是法，非我能解。」",
        "from": "T14n0470_001:0511a26_0",
        "context_with_next_sentence": true
    },
    {
        "source_sentence": "文殊師利言：「善哉，善哉！",
        "from": "T14n0470_001:0511a29_0",
        "context_with_next_sentence": true
    },
    {
        "source_sentence": "汝諸比丘，如來弟子聲聞之人，應如是學。",
        "from": "T14n0470_001:0511a29_1",
        "context_with_next_sentence": true
    },
    {
        "source_sentence": "諸比丘！",
        "from": "T14n0470_001:0511b01_2",
        "context_with_next_sentence": true
    },
    {
        "source_sentence": "如是法者，非識所知、非智所知。",
        "from": "T14n0470_001:0511b01_3",
        "context_with_next_sentence": true
    },
    {
        "source_sentence": "何以故？",
        "from": "T14n0470_001:0511b02_4",
        "context_with_next_sentence": true
    },
    {
        "source_sentence": "法界法爾故。",
        "from": "T14n0470_001:0511b02_5",
        "context_with_next_sentence": true
    },
    {
        "source_sentence": "法界如是無念、無退，如其彼法無念、無退，非識所知、非智所知。",
        "from": "T14n0470_001:0511b02_6",
        "context_with_next_sentence": true
    },
    {
        "source_sentence": "諸非識知、非智所知，則非所念。",
        "from": "T14n0470_001:0511b04_7",
        "context_with_next_sentence": true
    },
    {
        "source_sentence": "汝諸比丘，如來弟子聲聞之人，應如是學。",
        "from": "T14n0470_001:0511b05_8",
        "context_with_next_sentence": true
    },
    {
        "source_sentence": "若如是學，佛說彼人得最勝法，是世福田，應受供養。」",
        "from": "T14n0470_001:0511b06_0",
        "context_with_next_sentence": true
    },
    {
        "source_sentence": "說此法時，彼諸比丘五百人中，四百比丘不受諸法，盡諸結漏，心得解脫；一百比丘起於惡心，自身將墮大地獄中。",
        "from": "T14n0470_001:0511b08_0",
        "context_with_next_sentence": true
    },
    {
        "source_sentence": "爾時長老舍利弗語文殊師利童子言：「文殊師利！",
        "from": "T14n0470_001:0511b11_0",
        "context_with_next_sentence": true
    },
    {
        "source_sentence": "仁者說法非護眾生，而失如是一百比丘。」",
        "from": "T14n0470_001:0511b12_1",
        "context_with_next_sentence": true
    },
    {
        "source_sentence": "爾時世尊告長老舍利弗言：「汝舍利弗，莫如是說。",
        "from": "T14n0470_001:0511b14_0",
        "context_with_next_sentence": true
    },
    {
        "source_sentence": "何以故？",
        "from": "T14n0470_001:0511b15_1",
        "context_with_next_sentence": true
    },
    {
        "source_sentence": "舍利弗！",
        "from": "T14n0470_001:0511b15_2",
        "context_with_next_sentence": true
    },
    {
        "source_sentence": "此一百比丘墮大叫喚地獄，受一觸已，生兜率陀天同業之處，以其得聞如是法故。",
        "from": "T14n0470_001:0511b15_3",
        "context_with_next_sentence": true
    },
    {
        "source_sentence": "舍利弗！",
        "from": "T14n0470_001:0511b17_4",
        "context_with_next_sentence": true
    },
    {
        "source_sentence": "此諸比丘，若不得聞如是法門，定墮地獄。",
        "from": "T14n0470_001:0511b17_5",
        "context_with_next_sentence": true
    },
    {
        "source_sentence": "一劫盡已，乃生人中。",
        "from": "T14n0470_001:0511b18_6",
        "context_with_next_sentence": true
    },
    {
        "source_sentence": "以其得聞此法門故，應墮地獄一劫受業，得為少受。",
        "from": "T14n0470_001:0511b19_0",
        "context_with_next_sentence": true
    },
    {
        "source_sentence": "舍利弗！",
        "from": "T14n0470_001:0511b20_1",
        "context_with_next_sentence": true
    },
    {
        "source_sentence": "此百比丘，彌勒如來初會之中，得作聲聞，證阿羅漢，得盡諸漏。",
        "from": "T14n0470_001:0511b20_2",
        "context_with_next_sentence": true
    },
    {
        "source_sentence": "如是，舍利弗！",
        "from": "T14n0470_001:0511b21_3",
        "context_with_next_sentence": true
    },
    {
        "source_sentence": "聞此法門所得福勝，非修四禪、非四無量、非四無色三摩跋提。",
        "from": "T14n0470_001:0511b22_4",
        "context_with_next_sentence": true
    },
    {
        "source_sentence": "何以故？",
        "from": "T14n0470_001:0511b23_5",
        "context_with_next_sentence": true
    },
    {
        "source_sentence": "若不得聞此法門者，則於生死不可得脫。",
        "from": "T14n0470_001:0511b23_6",
        "context_with_next_sentence": true
    },
    {
        "source_sentence": "我說彼人生老病死，悲苦憂愁，號哭懊惱不可得脫。」",
        "from": "T14n0470_001:0511b24_7",
        "context_with_next_sentence": true
    },
    {
        "source_sentence": "爾時長老舍利弗語文殊師利童子言：「甚為希有，文殊師利乃能善說如是法門，成就眾生。」",
        "from": "T14n0470_001:0511b26_0",
        "context_with_next_sentence": true
    },
    {
        "source_sentence": "文殊師利言：「大德舍利弗！",
        "from": "T14n0470_001:0511b28_1",
        "context_with_next_sentence": true
    },
    {
        "source_sentence": "真如不減、真如不增，法界不減、法界不增，諸眾生界不減、不增。",
        "from": "T14n0470_001:0511b28_2",
        "context_with_next_sentence": true
    },
    {
        "source_sentence": "何以故？",
        "from": "T14n0470_001:0511c01_3",
        "context_with_next_sentence": true
    },
    {
        "source_sentence": "彼唯言語，無人可依，無處可依，非依不依。",
        "from": "T14n0470_001:0511c01_4",
        "context_with_next_sentence": true
    },
    {
        "source_sentence": "大德舍利弗！",
        "from": "T14n0470_001:0511c02_5",
        "context_with_next_sentence": true
    },
    {
        "source_sentence": "如是不依即是菩提，如是菩提即是解脫。",
        "from": "T14n0470_001:0511c02_6",
        "context_with_next_sentence": true
    },
    {
        "source_sentence": "若依法者是則分別；若知非作亦非非作，即是涅槃。」",
        "from": "T14n0470_001:0511c03_7",
        "context_with_next_sentence": true
    },
    {
        "source_sentence": "爾時世尊告長老舍利弗言：「如是，如是！",
        "from": "T14n0470_001:0511c05_0",
        "context_with_next_sentence": true
    },
    {
        "source_sentence": "舍利弗！",
        "from": "T14n0470_001:0511c05_1",
        "context_with_next_sentence": true
    },
    {
        "source_sentence": "如文殊師利童子所說，真如不減、真如不增，法界不減、法界不增，諸眾生界不減、不增，不染、不淨。」",
        "from": "T14n0470_001:0511c06_2",
        "context_with_next_sentence": true
    },
    {
        "source_sentence": "爾時世尊為顯此義，重說偈言：「說過去未來、　　現在世諸法，　言說非是義，　　此非相無相。",
        "from": "T14n0470_001:0511c08_3",
        "context_with_next_sentence": true
    },
    {
        "source_sentence": "　若相若無相，　　皆無所分別，　隨分別故得，　　分別故無相。",
        "from": "T14n0470_001:0511c11_0",
        "context_with_next_sentence": true
    },
    {
        "source_sentence": "　若分別有為，　　則分別涅槃，　彼二皆魔業，　　黠慧如是知。",
        "from": "T14n0470_001:0511c13_0",
        "context_with_next_sentence": true
    },
    {
        "source_sentence": "　陰入界唯名，　　不生滅無相，　若觀察分別，　　彼則不觀察。",
        "from": "T14n0470_001:0511c15_0",
        "context_with_next_sentence": true
    },
    {
        "source_sentence": "　黠慧不分別，　　行境界如空，　若分別則取，　　不分別不取。",
        "from": "T14n0470_001:0511c17_0",
        "context_with_next_sentence": true
    },
    {
        "source_sentence": "　分別取則縛，　　不分別則脫，　若知如是法，　　彼人名智者。",
        "from": "T14n0470_001:0511c19_0",
        "context_with_next_sentence": true
    },
    {
        "source_sentence": "　如是人得盡，　　名不分別智，　有智故說智，　　智說二皆空。",
        "from": "T14n0470_001:0511c21_0",
        "context_with_next_sentence": true
    },
    {
        "source_sentence": "　若人如是知，　　彼人名智者。",
        "from": "T14n0470_001:0511c23_0",
        "context_with_next_sentence": true
    },
    {
        "source_sentence": "　寶滿三千界，　　布施所得福，　若人聞此法，　　其福過於彼。",
        "from": "T14n0470_001:0511c24_0",
        "context_with_next_sentence": true
    },
    {
        "source_sentence": "　布施持戒忍，　　神通無障礙，　億劫常修行，　　不及聞此經。",
        "from": "T14n0470_001:0511c26_0",
        "context_with_next_sentence": true
    },
    {
        "source_sentence": "　若知此法門，　　正遍知所說，　得聞此經已，　　一切得如來。」",
        "from": "T14n0470_001:0511c28_0",
        "context_with_next_sentence": true
    },
    {
        "source_sentence": "如來既說此法門已，十千眾生遠塵離垢，於諸法中得法眼淨；五百比丘發阿耨多羅三藐三菩提心。",
        "from": "T14n0470_001:0512a01_0",
        "context_with_next_sentence": true
    },
    {
        "source_sentence": "爾時世尊即授五百比丘佛記，作如是言：「汝諸比丘於星喻劫，皆當得成阿耨多羅三藐三菩提，盡同一號，名曰法華如來、正遍知。」",
        "from": "T14n0470_001:0512a03_1",
        "context_with_next_sentence": true
    },
    {
        "source_sentence": "世尊說已，文殊師利童子、長老舍利弗、天、人、阿修羅、乾闥婆等，聞佛說已歡喜奉行。",
        "from": "T14n0470_001:0512a07_0",
        "context_with_next_sentence": true
    },
    {
        "source_sentence": "佛說文殊師利巡行經",
        "from": "T14n0470_001:0512a09_0",
        "context_with_next_sentence": false
    }
]