[
    {
        "source_sentence": "添品妙法蓮華經序",
        "from": "T09n0264_001:0134b24_0",
        "context_with_next_sentence": true
    },
    {
        "source_sentence": "隋仁壽元年崛多笈多二法師添品",
        "from": "T09n0264_001:0134b26_0",
        "context_with_next_sentence": true
    },
    {
        "source_sentence": "《妙法蓮華經》者，破二明一之指歸也。",
        "from": "T09n0264_001:0134b27_0",
        "context_with_next_sentence": true
    },
    {
        "source_sentence": "降神五濁，弘道三乘，權智不思，大悲難極，先設化城之迹，後示繫珠之本，車雖有異，雨實無差；記以正覺之名，許以真子之位，同入法性，歸之於此。",
        "from": "T09n0264_001:0134b27_1",
        "context_with_next_sentence": true
    },
    {
        "source_sentence": "昔燉煌沙門竺法護，於晉武之世譯《正法華》；後秦姚興，更請羅什譯《妙法蓮華》。",
        "from": "T09n0264_001:0134c02_2",
        "context_with_next_sentence": true
    },
    {
        "source_sentence": "考驗二譯，定非一本。",
        "from": "T09n0264_001:0134c04_0",
        "context_with_next_sentence": true
    },
    {
        "source_sentence": "護似多羅之葉，什似龜茲之文。",
        "from": "T09n0264_001:0134c04_1",
        "context_with_next_sentence": true
    },
    {
        "source_sentence": "余撿經藏，備見二本，多羅則與《正法》符會，龜茲則共《妙法》允同，護葉尚有所遺，什文寧無其漏？",
        "from": "T09n0264_001:0134c05_2",
        "context_with_next_sentence": true
    },
    {
        "source_sentence": "而護所闕者，《普門品》偈也；什所闕者，《藥草喻品》之半，《富樓那》及《法師》等二品之初，《提婆達多品》、《普門品》偈也。",
        "from": "T09n0264_001:0134c07_3",
        "context_with_next_sentence": true
    },
    {
        "source_sentence": "什又移《囑累》在《藥王》之前，二本陀羅尼並置《普門》之後。",
        "from": "T09n0264_001:0134c09_4",
        "context_with_next_sentence": true
    },
    {
        "source_sentence": "其間異同，言不能極。",
        "from": "T09n0264_001:0134c11_5",
        "context_with_next_sentence": true
    },
    {
        "source_sentence": "竊見《提婆達多》及《普門品》偈，先賢續出，補闕流行。",
        "from": "T09n0264_001:0134c11_6",
        "context_with_next_sentence": true
    },
    {
        "source_sentence": "余景仰遺風，憲章成範，大隋仁壽元年辛酉之歲，因普曜寺沙門上行所請，遂共三藏崛多、笈多二法師，於大興善寺重勘天竺多羅葉本，《富樓那》及《法師》等二品之初勘本猶闕，《藥草喻品》更益其半，《提婆達多》通入《塔品》，《陀羅尼》次《神力》之後，《囑累》還結其終。",
        "from": "T09n0264_001:0134c12_7",
        "context_with_next_sentence": true
    },
    {
        "source_sentence": "字句差殊，頗亦改正，儻有披尋，幸勿疑惑。",
        "from": "T09n0264_001:0134c18_8",
        "context_with_next_sentence": true
    },
    {
        "source_sentence": "雖千萬億偈，妙義難盡，而二十七品，本文且具。",
        "from": "T09n0264_001:0134c19_9",
        "context_with_next_sentence": true
    },
    {
        "source_sentence": "所願四辯梵詞，遍神州之域；一乘祕教，悟象運之機。",
        "from": "T09n0264_001:0134c20_10",
        "context_with_next_sentence": true
    },
    {
        "source_sentence": "聊記翻譯，序之云爾。",
        "from": "T09n0264_001:0134c21_11",
        "context_with_next_sentence": true
    },
    {
        "source_sentence": "添品妙法蓮華經卷第一",
        "from": "T09n0264_001:0134c25_0",
        "context_with_next_sentence": true
    },
    {
        "source_sentence": "隋天竺三藏闍那崛多共笈多譯",
        "from": "T09n0264_001:0134c27_0",
        "context_with_next_sentence": true
    },
    {
        "source_sentence": "妙法蓮華經序品第一",
        "from": "T09n0264_001:0134c28_0",
        "context_with_next_sentence": true
    },
    {
        "source_sentence": "如是我聞：一時佛住王舍城耆闍崛山中，與大比丘眾萬二千人俱，皆是阿羅漢，諸漏已盡，無復煩惱，逮得己利盡諸有結，心得自在，其名曰：阿若憍陳如、摩訶迦葉、優樓頻螺迦葉、伽耶迦葉、那提迦葉、舍利弗、大目乾連、摩訶迦旃延、阿[少/兔]樓馱、劫賓那、憍梵波提、離婆多、畢陵伽婆蹉、薄拘羅、摩訶拘絺羅、難陀、孫陀羅難陀、富樓那彌多羅尼子、須菩提、阿難、羅睺羅，如是眾所知識，大阿羅漢等。",
        "from": "T09n0264_001:0134c29_0",
        "context_with_next_sentence": true
    },
    {
        "source_sentence": "復有學、無學二千人。",
        "from": "T09n0264_001:0135a08_1",
        "context_with_next_sentence": true
    },
    {
        "source_sentence": "摩訶波闍波提比丘尼，與眷屬六千人俱。",
        "from": "T09n0264_001:0135a09_2",
        "context_with_next_sentence": true
    },
    {
        "source_sentence": "羅睺羅母耶輸陀羅比丘尼，亦與眷屬俱。",
        "from": "T09n0264_001:0135a10_3",
        "context_with_next_sentence": true
    },
    {
        "source_sentence": "菩薩摩訶薩八萬人，皆於阿耨多羅三藐三菩提不退轉，皆得陀羅尼，樂說辯才，轉不退轉法輪。",
        "from": "T09n0264_001:0135a11_4",
        "context_with_next_sentence": true
    },
    {
        "source_sentence": "供養無量百千諸佛，於諸佛所，殖眾德本，常為諸佛之所稱歎。",
        "from": "T09n0264_001:0135a13_5",
        "context_with_next_sentence": true
    },
    {
        "source_sentence": "以慈修身，善入佛慧。",
        "from": "T09n0264_001:0135a15_0",
        "context_with_next_sentence": true
    },
    {
        "source_sentence": "通達大智到於彼岸。",
        "from": "T09n0264_001:0135a15_1",
        "context_with_next_sentence": true
    },
    {
        "source_sentence": "名稱普聞無量世界，能度無數百千眾生。",
        "from": "T09n0264_001:0135a15_2",
        "context_with_next_sentence": true
    },
    {
        "source_sentence": "其名曰：文殊師利菩薩、觀世音菩薩、得大勢菩薩、常精進菩薩、不休息菩薩、寶掌菩薩、藥王菩薩、勇施菩薩、寶月菩薩、月光菩薩、滿月菩薩、大力菩薩、無量力菩薩、越三界菩薩、跋陀婆羅菩薩、彌勒菩薩、寶積菩薩、導師菩薩、如是等菩薩摩訶薩八萬人俱。",
        "from": "T09n0264_001:0135a17_0",
        "context_with_next_sentence": true
    },
    {
        "source_sentence": "爾時釋提桓因，與其眷屬二萬天子俱。",
        "from": "T09n0264_001:0135a23_0",
        "context_with_next_sentence": true
    },
    {
        "source_sentence": "復有名月天子、普香天子、寶光天子、四大天王，與其眷屬萬天子俱；自在天子、大自在天子，與其眷屬三萬天子俱；娑婆世界主梵天王——尸棄大梵、光明大梵等，與其眷屬萬二千天子俱。",
        "from": "T09n0264_001:0135a23_1",
        "context_with_next_sentence": true
    },
    {
        "source_sentence": "有八龍王，難陀龍王、跋難陀龍王、娑伽羅龍王、和脩吉龍王、德叉迦龍王、阿那婆達多龍王、摩那斯龍王、漚鉢羅龍王等，各與若干百千眷屬俱。",
        "from": "T09n0264_001:0135a28_2",
        "context_with_next_sentence": true
    },
    {
        "source_sentence": "有四緊那羅王，法緊那羅王、妙法緊那羅王、大法緊那羅王、持法緊那羅王，各與若干百千眷屬俱。",
        "from": "T09n0264_001:0135b02_3",
        "context_with_next_sentence": true
    },
    {
        "source_sentence": "有四乾闥婆王，樂乾闥婆王、樂音乾闥婆王、美乾闥婆王、美音乾闥婆王，各與若干百千眷屬俱。",
        "from": "T09n0264_001:0135b04_4",
        "context_with_next_sentence": true
    },
    {
        "source_sentence": "有四阿脩羅王，婆稚阿脩羅王、佉羅騫馱阿脩羅王、毘摩質多羅阿脩羅王、羅睺阿脩羅王，各與若干百千眷屬俱。",
        "from": "T09n0264_001:0135b06_5",
        "context_with_next_sentence": true
    },
    {
        "source_sentence": "有四迦樓羅王，大威德迦樓羅王、大身迦樓羅王、大滿迦樓羅王、如意迦樓羅王，各與若干百千眷屬俱。",
        "from": "T09n0264_001:0135b09_6",
        "context_with_next_sentence": true
    },
    {
        "source_sentence": "韋提希子阿闍世王，與若干百千眷屬俱，各禮佛足退坐一面。",
        "from": "T09n0264_001:0135b11_7",
        "context_with_next_sentence": true
    },
    {
        "source_sentence": "爾時世尊，四眾圍遶，供養、恭敬、尊重、讚歎，為諸菩薩說大乘經，名《無量義教菩薩法佛所護念》。",
        "from": "T09n0264_001:0135b14_0",
        "context_with_next_sentence": true
    },
    {
        "source_sentence": "佛說此經已，結加趺坐，入於無量義處三昧，身心不動。",
        "from": "T09n0264_001:0135b16_1",
        "context_with_next_sentence": true
    },
    {
        "source_sentence": "是時天雨曼陀羅華、摩訶曼陀羅華、曼殊沙華、摩訶曼殊沙華，而散佛上及諸大眾，普佛世界六種振動。",
        "from": "T09n0264_001:0135b17_2",
        "context_with_next_sentence": true
    },
    {
        "source_sentence": "爾時會中，比丘、比丘尼、優婆塞、優婆夷，天、龍、夜叉、乾闥婆、阿脩羅、迦樓羅、緊那羅、摩睺羅伽、人非人等，及諸小王、轉輪聖王，是諸大眾得未曾有，歡喜合掌一心觀佛。",
        "from": "T09n0264_001:0135b19_3",
        "context_with_next_sentence": true
    },
    {
        "source_sentence": "爾時佛放眉間白毫相光，照東方萬八千世界靡不周遍，下至阿鼻地獄，上至阿迦膩吒天，於此世界，盡見彼土六趣眾生；又見彼土現在諸佛，及聞諸佛所說經法；并見彼諸比丘、比丘尼、優婆塞、優婆夷諸修行得道者；復見諸菩薩摩訶薩，種種因緣、種種信解、種種相貌行菩薩道；復見諸佛般涅槃者；復見諸佛般涅槃後，以佛舍利起七寶塔。",
        "from": "T09n0264_001:0135b23_4",
        "context_with_next_sentence": true
    },
    {
        "source_sentence": "爾時彌勒菩薩作是念：「今者世尊現神變相，以何因緣而有此瑞？",
        "from": "T09n0264_001:0135c02_5",
        "context_with_next_sentence": true
    },
    {
        "source_sentence": "今佛世尊入于三昧，是不可思議現希有事，當以問誰？",
        "from": "T09n0264_001:0135c03_6",
        "context_with_next_sentence": true
    },
    {
        "source_sentence": "誰能答者？」",
        "from": "T09n0264_001:0135c05_7",
        "context_with_next_sentence": true
    },
    {
        "source_sentence": "復作此念：「是文殊師利，法王之子，已曾親近供養過去無量諸佛，必應見此希有之相，我今當問。」",
        "from": "T09n0264_001:0135c05_8",
        "context_with_next_sentence": true
    },
    {
        "source_sentence": "爾時比丘、比丘尼、優婆塞、優婆夷，及諸天龍鬼神等，咸作此念：「是佛光明神通之相，今當問誰？」",
        "from": "T09n0264_001:0135c07_9",
        "context_with_next_sentence": true
    },
    {
        "source_sentence": "爾時彌勒菩薩欲自決疑，又觀四眾比丘、比丘尼、優婆塞、優婆夷及諸天、龍、鬼神等眾會之心，而問文殊師利言：「以何因緣，而有此瑞神通之相，放大光明照於東方萬八千土，悉見彼佛國界莊嚴？」",
        "from": "T09n0264_001:0135c09_10",
        "context_with_next_sentence": true
    },
    {
        "source_sentence": "於是彌勒菩薩，欲重宣此義，以偈問曰：「文殊師利！",
        "from": "T09n0264_001:0135c14_0",
        "context_with_next_sentence": true
    },
    {
        "source_sentence": "　　導師何故，　　眉間白毫，　大光普照？",
        "from": "T09n0264_001:0135c15_1",
        "context_with_next_sentence": true
    },
    {
        "source_sentence": "　　雨曼陀羅、　　曼殊沙華，　栴檀香風，　　悅可眾心。",
        "from": "T09n0264_001:0135c16_2",
        "context_with_next_sentence": true
    },
    {
        "source_sentence": "　　以是因緣，　地皆嚴淨；　　而此世界，　　六種震動。",
        "from": "T09n0264_001:0135c17_3",
        "context_with_next_sentence": true
    },
    {
        "source_sentence": "　時四部眾，　　咸皆歡喜，　　身意快然，　得未曾有。",
        "from": "T09n0264_001:0135c19_0",
        "context_with_next_sentence": true
    },
    {
        "source_sentence": "　　眉間光明，　　照于東方，　萬八千土，　　皆如金色。",
        "from": "T09n0264_001:0135c20_1",
        "context_with_next_sentence": true
    },
    {
        "source_sentence": "　　從阿鼻獄，　上至有頂，　　諸世界中，　　六道眾生，　生死所趣，　　善惡業緣，　　受報好醜，　於此悉見。",
        "from": "T09n0264_001:0135c21_2",
        "context_with_next_sentence": true
    },
    {
        "source_sentence": "　　又覩諸佛，　　聖主師子；　演說經典，　　微妙第一。",
        "from": "T09n0264_001:0135c24_3",
        "context_with_next_sentence": true
    },
    {
        "source_sentence": "　　其聲清淨，　出柔軟音；　　教諸菩薩，　　無數億萬。",
        "from": "T09n0264_001:0135c25_4",
        "context_with_next_sentence": true
    },
    {
        "source_sentence": "　梵音深妙，　　令人樂聞；　　各於世界，　講說正法。",
        "from": "T09n0264_001:0135c27_0",
        "context_with_next_sentence": true
    },
    {
        "source_sentence": "　　種種因緣，　　以無量喻；　照明佛法，　　開悟眾生。",
        "from": "T09n0264_001:0135c28_1",
        "context_with_next_sentence": true
    },
    {
        "source_sentence": "　　若人遭苦，　厭老病死；　　為說涅槃，　　盡諸苦際。",
        "from": "T09n0264_001:0135c29_2",
        "context_with_next_sentence": true
    },
    {
        "source_sentence": "　若人有福，　　曾供養佛；　　志求勝法，　為說緣覺。",
        "from": "T09n0264_001:0136a02_0",
        "context_with_next_sentence": true
    },
    {
        "source_sentence": "　　若有佛子，　　修種種行；　求無上慧，　　為說淨道。",
        "from": "T09n0264_001:0136a03_1",
        "context_with_next_sentence": true
    },
    {
        "source_sentence": "　　文殊師利！",
        "from": "T09n0264_001:0136a04_2",
        "context_with_next_sentence": true
    },
    {
        "source_sentence": "　我住於此；　　見聞若斯，　　及千億事，　如是眾多，　　今當略說：　　我見彼土，　恒沙菩薩，　　種種因緣，　　而求佛道；　或有行施，　　金銀珊瑚、　　真珠摩尼、　車璩馬瑙、　　金剛諸珍，　　奴婢車乘、　寶飾輦輿、　　歡喜布施，　　迴向佛道；　願得是乘，　　三界第一，　　諸佛所歎。",
        "from": "T09n0264_001:0136a05_0",
        "context_with_next_sentence": true
    },
    {
        "source_sentence": "　或有菩薩，　　駟馬寶車、　　欄楯華蓋、　軒飾布施。",
        "from": "T09n0264_001:0136a12_0",
        "context_with_next_sentence": true
    },
    {
        "source_sentence": "　　復見菩薩，　　身肉手足，　及妻子施，　　求無上道。",
        "from": "T09n0264_001:0136a13_1",
        "context_with_next_sentence": true
    },
    {
        "source_sentence": "　　又見菩薩，　頭目身體，　　欣樂施與，　　求佛智慧。",
        "from": "T09n0264_001:0136a14_2",
        "context_with_next_sentence": true
    },
    {
        "source_sentence": "　文殊師利！",
        "from": "T09n0264_001:0136a16_0",
        "context_with_next_sentence": true
    },
    {
        "source_sentence": "　　我見諸王，　　往詣佛所，　問無上道；　　便捨樂土，　　宮殿臣妾，　剃除鬚髮，　　而被法服。",
        "from": "T09n0264_001:0136a16_1",
        "context_with_next_sentence": true
    },
    {
        "source_sentence": "　　或見菩薩，　而作比丘，　　獨處閑靜，　　樂誦經典。",
        "from": "T09n0264_001:0136a18_2",
        "context_with_next_sentence": true
    },
    {
        "source_sentence": "　又見菩薩，　　勇猛精進，　　入於深山，　思惟佛道。",
        "from": "T09n0264_001:0136a20_0",
        "context_with_next_sentence": true
    },
    {
        "source_sentence": "　　又見離欲，　　常處空閑，　深修禪定，　　得五神通。",
        "from": "T09n0264_001:0136a21_1",
        "context_with_next_sentence": true
    },
    {
        "source_sentence": "　　又見菩薩，　安禪合掌，　　以千萬偈，　　讚諸法王。",
        "from": "T09n0264_001:0136a22_2",
        "context_with_next_sentence": true
    },
    {
        "source_sentence": "　復見菩薩，　　智深志固，　　能問諸佛，　聞悉受持。",
        "from": "T09n0264_001:0136a24_0",
        "context_with_next_sentence": true
    },
    {
        "source_sentence": "　　又見佛子，　　定慧具足，　以無量喻，　　為眾講法，　　欣樂說法，　化諸菩薩，　　破魔兵眾，　　而擊法鼓。",
        "from": "T09n0264_001:0136a25_1",
        "context_with_next_sentence": true
    },
    {
        "source_sentence": "　又見菩薩，　　寂然宴默，　　天龍恭敬，　不以為喜。",
        "from": "T09n0264_001:0136a28_0",
        "context_with_next_sentence": true
    },
    {
        "source_sentence": "　　又見菩薩，　　處林放光，　濟地獄苦，　　令入佛道。",
        "from": "T09n0264_001:0136a29_1",
        "context_with_next_sentence": true
    },
    {
        "source_sentence": "　　又見佛子，　未甞睡眠，　　經行林中，　　勤求佛道。",
        "from": "T09n0264_001:0136b01_2",
        "context_with_next_sentence": true
    },
    {
        "source_sentence": "　又見具戒，　　威儀無缺，　　淨如寶珠，　以求佛道。",
        "from": "T09n0264_001:0136b03_0",
        "context_with_next_sentence": true
    },
    {
        "source_sentence": "　　又見佛子，　　住忍辱力，　增上慢人，　　惡罵捶打，　　皆悉能忍，　以求佛道。",
        "from": "T09n0264_001:0136b04_1",
        "context_with_next_sentence": true
    },
    {
        "source_sentence": "　　又見菩薩，　　離諸戲笑，　及癡眷屬，　　親近智者，　　一心除亂，　攝念山林，　　億千萬歲，　　以求佛道。",
        "from": "T09n0264_001:0136b06_2",
        "context_with_next_sentence": true
    },
    {
        "source_sentence": "　或見菩薩，　　餚饍飲食，　　百種湯藥，　施佛及僧；　　名衣上服，　　價直千萬，　或無價衣，　　施佛及僧；　　千萬億種，　栴檀寶舍，　　眾妙臥具，　　施佛及僧；　清淨園林，　　華果茂盛，　　流泉浴池，　施佛及僧；　　如是等施，　　種種微妙，　歡喜無厭，　　求無上道。",
        "from": "T09n0264_001:0136b09_0",
        "context_with_next_sentence": true
    },
    {
        "source_sentence": "　　或有菩薩，　說寂滅法，　　種種教詔，　　無數眾生；　又見菩薩，　　觀諸法性，　　無有一相，　猶如虛空；　　又見佛子，　　心無所著，　以此妙慧，　　求無上道。",
        "from": "T09n0264_001:0136b15_1",
        "context_with_next_sentence": true
    },
    {
        "source_sentence": "　　文殊師利！",
        "from": "T09n0264_001:0136b19_2",
        "context_with_next_sentence": true
    },
    {
        "source_sentence": "　又有菩薩，　　佛滅度後，　　供養舍利。",
        "from": "T09n0264_001:0136b20_0",
        "context_with_next_sentence": true
    },
    {
        "source_sentence": "　又見佛子，　　造諸塔廟，　　無數恒沙，　嚴飾國界；　　寶塔高妙，　　五千由旬，　縱廣正等，　　二千由旬；　　一一塔廟，　各千幢幡，　　珠交露縵，　　寶鈴和鳴；　諸天龍神，　　人及非人，　　香華伎樂，　常以供養。",
        "from": "T09n0264_001:0136b21_0",
        "context_with_next_sentence": true
    },
    {
        "source_sentence": "　　文殊師利！",
        "from": "T09n0264_001:0136b26_1",
        "context_with_next_sentence": true
    },
    {
        "source_sentence": "　　諸佛子等，　為供舍利，　　嚴飾塔廟；　　國界自然，　殊特妙好；　　如天樹王，　　其華開敷。",
        "from": "T09n0264_001:0136b26_2",
        "context_with_next_sentence": true
    },
    {
        "source_sentence": "　佛放一光，　　我及眾會，　　見此國界，　種種殊妙。",
        "from": "T09n0264_001:0136b29_0",
        "context_with_next_sentence": true
    },
    {
        "source_sentence": "　　諸佛神力，　　智慧希有；　放一淨光，　　照無量國。",
        "from": "T09n0264_001:0136c01_1",
        "context_with_next_sentence": true
    },
    {
        "source_sentence": "　　我等見此，　得未曾有。",
        "from": "T09n0264_001:0136c02_2",
        "context_with_next_sentence": true
    },
    {
        "source_sentence": "　　佛子文殊！",
        "from": "T09n0264_001:0136c03_3",
        "context_with_next_sentence": true
    },
    {
        "source_sentence": "　　願決眾疑，　四眾欣仰，　　瞻仁及我；　　世尊何故，　放斯光明？",
        "from": "T09n0264_001:0136c03_4",
        "context_with_next_sentence": true
    },
    {
        "source_sentence": "　　佛子時答，　　決疑令喜；　何所饒益，　　演斯光明？",
        "from": "T09n0264_001:0136c05_5",
        "context_with_next_sentence": true
    },
    {
        "source_sentence": "　　佛坐道場，　所得妙法；　　為欲說此，　　為當授記？",
        "from": "T09n0264_001:0136c06_6",
        "context_with_next_sentence": true
    },
    {
        "source_sentence": "　示諸佛土，　　眾寶嚴淨；　　及見諸佛，　此非小緣。",
        "from": "T09n0264_001:0136c08_0",
        "context_with_next_sentence": true
    },
    {
        "source_sentence": "　　文殊當知！",
        "from": "T09n0264_001:0136c09_1",
        "context_with_next_sentence": true
    },
    {
        "source_sentence": "　　四眾龍神；　瞻察仁者，　　為說何等？」",
        "from": "T09n0264_001:0136c09_2",
        "context_with_next_sentence": true
    },
    {
        "source_sentence": "是時文殊師利語彌勒菩薩摩訶薩及諸大士：「善男子等！",
        "from": "T09n0264_001:0136c11_0",
        "context_with_next_sentence": true
    },
    {
        "source_sentence": "如我惟忖，今佛世尊，欲說大法、雨大法雨、吹大法螺、擊大法鼓、演大法義。",
        "from": "T09n0264_001:0136c12_1",
        "context_with_next_sentence": true
    },
    {
        "source_sentence": "諸善男子！",
        "from": "T09n0264_001:0136c14_0",
        "context_with_next_sentence": true
    },
    {
        "source_sentence": "我於過去諸佛曾見此瑞，放斯光已即說大法。",
        "from": "T09n0264_001:0136c14_1",
        "context_with_next_sentence": true
    },
    {
        "source_sentence": "是故當知，今佛現光亦復如是，欲令眾生咸得聞知一切世間難信之法，故現斯瑞。",
        "from": "T09n0264_001:0136c15_2",
        "context_with_next_sentence": true
    },
    {
        "source_sentence": "「諸善男子！",
        "from": "T09n0264_001:0136c17_3",
        "context_with_next_sentence": true
    },
    {
        "source_sentence": "如過去無量無邊不可思議阿僧祇劫，爾時有佛，號日月燈明如來、應供、正遍知、明行足、善逝、世間解、無上士、調御丈夫、天人師、佛、世尊，演說正法，初善、中善、後善，其義深遠其語巧妙，純一無雜，具足清白梵行之相。",
        "from": "T09n0264_001:0136c17_4",
        "context_with_next_sentence": true
    },
    {
        "source_sentence": "為求聲聞者，說應四諦法，度生、老、病、死，究竟涅槃；為求辟支佛者，說應十二因緣法；為諸菩薩，說應六波羅蜜，令得阿耨多羅三藐三菩提，成一切種智。",
        "from": "T09n0264_001:0136c22_5",
        "context_with_next_sentence": true
    },
    {
        "source_sentence": "次復有佛，亦名日月燈明；次復有佛，亦名日月燈明；如是二萬佛，皆同一字，號日月燈明，又同一姓，姓頗羅墮。",
        "from": "T09n0264_001:0136c25_6",
        "context_with_next_sentence": true
    },
    {
        "source_sentence": "「彌勒當知！",
        "from": "T09n0264_001:0136c28_7",
        "context_with_next_sentence": true
    },
    {
        "source_sentence": "初佛後佛皆同一字，名日月燈明，十號具足，所可說法初、中、後善。",
        "from": "T09n0264_001:0136c28_8",
        "context_with_next_sentence": true
    },
    {
        "source_sentence": "其最後佛未出家時，有八王子：一名有意，二名善意，三名無量意，四名寶意，五名增意，六名除疑意，七名響意，八名法意，是八王子，威德自在，各領四天下。",
        "from": "T09n0264_001:0137a01_9",
        "context_with_next_sentence": true
    },
    {
        "source_sentence": "是諸王子，聞父出家得阿耨多羅三藐三菩提，悉捨王位亦隨出家，發大乘意常修梵行，皆為法師，已於千萬佛所殖諸善本。",
        "from": "T09n0264_001:0137a04_10",
        "context_with_next_sentence": true
    },
    {
        "source_sentence": "「是時日月燈明佛說大乘經，名《無量義教菩薩法佛所護念》；說是經已，即於大眾中結加趺坐，入於無量義處三昧，身心不動；是時天雨曼陀羅華，摩訶曼陀羅華，曼殊沙華，摩訶曼殊沙華，而散佛上及諸大眾，普佛世界六種震動。",
        "from": "T09n0264_001:0137a07_11",
        "context_with_next_sentence": true
    },
    {
        "source_sentence": "「爾時會中比丘、比丘尼、優婆塞、優婆夷、天、龍、夜叉、乾闥婆、阿脩羅、迦樓羅、緊那羅、摩睺羅伽、人非人等，及諸小王、轉輪聖王等，是諸大眾得未曾有，歡喜合掌一心觀佛。",
        "from": "T09n0264_001:0137a12_12",
        "context_with_next_sentence": true
    },
    {
        "source_sentence": "「爾時如來，放眉間白毫相光，照東方萬八千佛土，靡不周遍，如今所見是諸佛土。",
        "from": "T09n0264_001:0137a16_13",
        "context_with_next_sentence": true
    },
    {
        "source_sentence": "「彌勒當知！",
        "from": "T09n0264_001:0137a18_14",
        "context_with_next_sentence": true
    },
    {
        "source_sentence": "爾時會中，有二十億菩薩，樂欲聽法，是諸菩薩，見此光明普照佛土，得未曾有，欲知此光所為因緣。",
        "from": "T09n0264_001:0137a18_15",
        "context_with_next_sentence": true
    },
    {
        "source_sentence": "時有菩薩，名曰妙光，有八百弟子，是時日月燈明佛從三昧起，因妙光菩薩說大乘經，名《妙法蓮華教菩薩法佛所護念》，六十小劫不起于座；時會聽者，亦坐一處六十小劫身心不動，聽佛所說謂如食頃。",
        "from": "T09n0264_001:0137a21_16",
        "context_with_next_sentence": true
    },
    {
        "source_sentence": "是時眾中，無有一人若身若心而生懈倦。",
        "from": "T09n0264_001:0137a25_17",
        "context_with_next_sentence": true
    },
    {
        "source_sentence": "「日月燈明佛，於六十小劫說是經已，即於梵魔沙門婆羅門及天人阿脩羅眾中，而宣此言：『如來於今日中夜，當入無餘涅槃。』",
        "from": "T09n0264_001:0137a26_18",
        "context_with_next_sentence": true
    },
    {
        "source_sentence": "「時有菩薩，名曰德藏，日月燈明佛，即授其記告諸比丘：『是德藏菩薩，次當作佛，號曰淨身多陀阿伽度、阿羅訶、三藐三佛陀。』",
        "from": "T09n0264_001:0137a29_19",
        "context_with_next_sentence": true
    },
    {
        "source_sentence": "佛授記已，便於中夜入無餘涅槃。",
        "from": "T09n0264_001:0137b03_20",
        "context_with_next_sentence": true
    },
    {
        "source_sentence": "「佛滅度後，妙光菩薩持《妙法蓮華經》，滿八十小劫，為人演說。",
        "from": "T09n0264_001:0137b04_21",
        "context_with_next_sentence": true
    },
    {
        "source_sentence": "日月燈明佛八子，皆師妙光，妙光教化，令其堅固阿耨多羅三藐三菩提；是諸王子，供養無量百千萬億佛已，皆成佛道。",
        "from": "T09n0264_001:0137b05_22",
        "context_with_next_sentence": true
    },
    {
        "source_sentence": "其最後成佛者，名曰然燈，八百弟子，中有一人，號曰求名，貪著利養，雖復讀誦眾經，而不通利，多所忘失，故號求名，是人亦以種諸善根因緣故，得值無量百千萬億諸佛，供養、恭敬、尊重、讚歎。",
        "from": "T09n0264_001:0137b08_23",
        "context_with_next_sentence": true
    },
    {
        "source_sentence": "「彌勒當知！",
        "from": "T09n0264_001:0137b12_24",
        "context_with_next_sentence": true
    },
    {
        "source_sentence": "爾時妙光菩薩，豈異人乎？",
        "from": "T09n0264_001:0137b13_25",
        "context_with_next_sentence": true
    },
    {
        "source_sentence": "我身是也。",
        "from": "T09n0264_001:0137b13_26",
        "context_with_next_sentence": true
    },
    {
        "source_sentence": "求名菩薩，汝身是也。",
        "from": "T09n0264_001:0137b13_27",
        "context_with_next_sentence": true
    },
    {
        "source_sentence": "今見此瑞與本無異，是故惟忖，今日如來，當說大乘經，名《妙法蓮華教菩薩法佛所護念》。」",
        "from": "T09n0264_001:0137b14_28",
        "context_with_next_sentence": true
    },
    {
        "source_sentence": "爾時文殊師利，於大眾中，欲重宣此義，而說偈言：「我念過去世，　　無量無數劫；　有佛人中尊，　　號日月燈明。",
        "from": "T09n0264_001:0137b16_29",
        "context_with_next_sentence": true
    },
    {
        "source_sentence": "　世尊演說法，　　度無量眾生；　無數億菩薩，　　令入佛智慧。",
        "from": "T09n0264_001:0137b20_0",
        "context_with_next_sentence": true
    },
    {
        "source_sentence": "　佛未出家時，　　所生八王子；　見大聖出家，　　亦隨修梵行。",
        "from": "T09n0264_001:0137b22_0",
        "context_with_next_sentence": true
    },
    {
        "source_sentence": "　時佛說大乘，　　經名無量義；　於諸大眾中，　　而為廣分別。",
        "from": "T09n0264_001:0137b24_0",
        "context_with_next_sentence": true
    },
    {
        "source_sentence": "　佛說此經已，　　即於法座上；　加趺坐三昧，　　名無量義處。",
        "from": "T09n0264_001:0137b26_0",
        "context_with_next_sentence": true
    },
    {
        "source_sentence": "　天雨曼陀華，　　天鼓自然鳴；　諸天龍鬼神，　　供養人中尊。",
        "from": "T09n0264_001:0137b28_0",
        "context_with_next_sentence": true
    },
    {
        "source_sentence": "　一切諸佛土，　　即時大震動；　佛放眉間光，　　現諸希有事。",
        "from": "T09n0264_001:0137c01_0",
        "context_with_next_sentence": true
    },
    {
        "source_sentence": "　此光照東方，　　萬八千佛土；　示一切眾生，　　生死業報處。",
        "from": "T09n0264_001:0137c03_0",
        "context_with_next_sentence": true
    },
    {
        "source_sentence": "　又見諸佛土，　　以眾寶莊嚴；　琉璃頗梨色，　　斯由佛光照。",
        "from": "T09n0264_001:0137c05_0",
        "context_with_next_sentence": true
    },
    {
        "source_sentence": "　及見諸天人，　　龍神夜叉眾，　乾闥緊那羅，　　各供養其佛。",
        "from": "T09n0264_001:0137c07_0",
        "context_with_next_sentence": true
    },
    {
        "source_sentence": "　又見諸如來，　　自然成佛道；　身色如金山，　　端嚴甚微妙。",
        "from": "T09n0264_001:0137c09_0",
        "context_with_next_sentence": true
    },
    {
        "source_sentence": "　如淨琉璃中，　　內現真金像；　世尊在大眾，　　敷演深法義。",
        "from": "T09n0264_001:0137c11_0",
        "context_with_next_sentence": true
    },
    {
        "source_sentence": "　一一諸佛土，　　聲聞眾無數，　因佛光所照，　　悉見彼大眾。",
        "from": "T09n0264_001:0137c13_0",
        "context_with_next_sentence": true
    },
    {
        "source_sentence": "　或有諸比丘，　　在於山林中，　精進持淨戒，　　猶如護明珠。",
        "from": "T09n0264_001:0137c15_0",
        "context_with_next_sentence": true
    },
    {
        "source_sentence": "　又見諸菩薩，　　行施忍辱等，　其數如恒沙，　　斯由佛光照。",
        "from": "T09n0264_001:0137c17_0",
        "context_with_next_sentence": true
    },
    {
        "source_sentence": "　又見諸菩薩，　　深入諸禪定，　身心寂不動，　　以求無上道。",
        "from": "T09n0264_001:0137c19_0",
        "context_with_next_sentence": true
    },
    {
        "source_sentence": "　又見諸菩薩，　　知法寂滅相，　各於其國土，　　說法求佛道。",
        "from": "T09n0264_001:0137c21_0",
        "context_with_next_sentence": true
    },
    {
        "source_sentence": "　爾時四部眾，　　見日月燈佛，　現大神通力，　　其心皆歡喜。",
        "from": "T09n0264_001:0137c23_0",
        "context_with_next_sentence": true
    },
    {
        "source_sentence": "　各各自相問，　　是事何因緣？",
        "from": "T09n0264_001:0137c25_0",
        "context_with_next_sentence": true
    },
    {
        "source_sentence": "　天人所奉尊，　　適從三昧起，　讚妙光菩薩：　　『汝為世間眼，　一切所歸信，　　能奉持法藏。",
        "from": "T09n0264_001:0137c26_0",
        "context_with_next_sentence": true
    },
    {
        "source_sentence": "　如我所說法，　　惟汝能證知。』",
        "from": "T09n0264_001:0137c29_0",
        "context_with_next_sentence": true
    },
    {
        "source_sentence": "　世尊既讚歎，　　令妙光歡喜。",
        "from": "T09n0264_001:0138a01_0",
        "context_with_next_sentence": true
    },
    {
        "source_sentence": "　說是《法華經》，　　滿六十小劫，　不起於此座；　　所說上妙法，　是妙光法師，　　悉皆能受持。",
        "from": "T09n0264_001:0138a02_0",
        "context_with_next_sentence": true
    },
    {
        "source_sentence": "　佛說是《法華》，　　令眾歡喜已，　尋即於是日，　　告於天人眾：『諸法實相義，　　已為汝等說；　我今於中夜，　　當入於涅槃；　汝一心精進，　　當離於放逸；　諸佛甚難值，　　億劫時一遇。』",
        "from": "T09n0264_001:0138a05_0",
        "context_with_next_sentence": true
    },
    {
        "source_sentence": "　世尊諸子等，　　聞佛入涅槃，　各各懷悲惱，　　佛滅一何速。",
        "from": "T09n0264_001:0138a11_0",
        "context_with_next_sentence": true
    },
    {
        "source_sentence": "　聖主法之王，　　安慰無量眾：『我若滅度時，　　汝等勿憂怖；　是德藏菩薩，　　於無漏實相，　心已得通達，　　其次當作佛，　號曰為淨身，　　亦度無量眾。』",
        "from": "T09n0264_001:0138a13_0",
        "context_with_next_sentence": true
    },
    {
        "source_sentence": "　佛此夜滅度，　　如薪盡火滅，　分布諸舍利，　　而起無量塔。",
        "from": "T09n0264_001:0138a18_0",
        "context_with_next_sentence": true
    },
    {
        "source_sentence": "　比丘比丘尼，　　其數如恒沙，　倍復加精進，　　以求無上道。",
        "from": "T09n0264_001:0138a20_0",
        "context_with_next_sentence": true
    },
    {
        "source_sentence": "　是妙光法師，　　奉持佛法藏，　八十小劫中，　　廣宣《法華經》。",
        "from": "T09n0264_001:0138a22_0",
        "context_with_next_sentence": true
    },
    {
        "source_sentence": "　是諸八王子，　　妙光所開化，　堅固無上道，　　當見無數佛。",
        "from": "T09n0264_001:0138a24_0",
        "context_with_next_sentence": true
    },
    {
        "source_sentence": "　供養諸佛已，　　隨順行大道，　相繼得成佛，　　轉次而授記。",
        "from": "T09n0264_001:0138a26_0",
        "context_with_next_sentence": true
    },
    {
        "source_sentence": "　最後天中天，　　號曰然燈佛，　諸仙之導師，　　度脫無量眾。",
        "from": "T09n0264_001:0138a28_0",
        "context_with_next_sentence": true
    },
    {
        "source_sentence": "　是妙光法師，　　時有一弟子，　心常懷懈怠，　　貪著於名利，　求名利無厭，　　多遊族姓家，　棄捨所習誦，　　廢忘不通利，　以是因緣故，　　號之為求名；　亦行眾善業，　　得見無數佛，　供養於諸佛，　　隨順行大道，　具六波羅蜜，　　今見釋師子，　其後當作佛，　　號名曰彌勒；　廣度諸眾生，　　其數無有量。",
        "from": "T09n0264_001:0138b01_0",
        "context_with_next_sentence": true
    },
    {
        "source_sentence": "　彼佛滅度後，　　懈怠者汝是；　妙光法師者，　　今則我身是。",
        "from": "T09n0264_001:0138b11_0",
        "context_with_next_sentence": true
    },
    {
        "source_sentence": "　我見燈明佛，　　本光瑞如此；　以是知今佛，　　欲說《法華經》。",
        "from": "T09n0264_001:0138b13_0",
        "context_with_next_sentence": true
    },
    {
        "source_sentence": "　今相如本瑞，　　是諸佛方便；　今佛放光明，　　助發實相義。",
        "from": "T09n0264_001:0138b15_0",
        "context_with_next_sentence": true
    },
    {
        "source_sentence": "　諸人今當知，　　合掌一心待；　佛當雨法雨，　　充足求道者。",
        "from": "T09n0264_001:0138b17_0",
        "context_with_next_sentence": true
    },
    {
        "source_sentence": "　諸求三乘人，　　若有疑悔者；　佛當為除斷，　　令盡無有餘。」",
        "from": "T09n0264_001:0138b19_0",
        "context_with_next_sentence": true
    },
    {
        "source_sentence": "妙法蓮華經方便品第二",
        "from": "T09n0264_001:0138b21_0",
        "context_with_next_sentence": true
    },
    {
        "source_sentence": "爾時世尊從三昧安詳而起，告舍利弗：「諸佛智慧甚深無量，其智慧門難解難入，一切聲聞、辟支佛所不能知。",
        "from": "T09n0264_001:0138b22_0",
        "context_with_next_sentence": true
    },
    {
        "source_sentence": "所以者何？",
        "from": "T09n0264_001:0138b24_1",
        "context_with_next_sentence": true
    },
    {
        "source_sentence": "佛曾親近百千萬億無數諸佛，盡行諸佛無量道法，勇猛精進名稱普聞，成就甚深未曾有法，隨宜所說意趣難解。",
        "from": "T09n0264_001:0138b24_2",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0138b27_3",
        "context_with_next_sentence": true
    },
    {
        "source_sentence": "吾從成佛已來，種種因緣種種譬喻，廣演言教無數方便，引導眾生令離諸著。",
        "from": "T09n0264_001:0138b27_4",
        "context_with_next_sentence": true
    },
    {
        "source_sentence": "所以者何？",
        "from": "T09n0264_001:0138b29_5",
        "context_with_next_sentence": true
    },
    {
        "source_sentence": "如來方便知見波羅蜜，皆已具足。",
        "from": "T09n0264_001:0138b29_6",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0138c01_7",
        "context_with_next_sentence": true
    },
    {
        "source_sentence": "如來知見，廣大深遠，無量無礙，力、無所畏、禪定、解脫、三昧，深入無際，成就一切未曾有法。",
        "from": "T09n0264_001:0138c01_8",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0138c03_9",
        "context_with_next_sentence": true
    },
    {
        "source_sentence": "如來能種種分別巧說諸法，言辭柔軟悅可眾心。",
        "from": "T09n0264_001:0138c03_10",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0138c04_11",
        "context_with_next_sentence": true
    },
    {
        "source_sentence": "取要言之，無量無邊未曾有法，佛悉成就。",
        "from": "T09n0264_001:0138c05_0",
        "context_with_next_sentence": true
    },
    {
        "source_sentence": "止，舍利弗！",
        "from": "T09n0264_001:0138c06_0",
        "context_with_next_sentence": true
    },
    {
        "source_sentence": "不須復說。",
        "from": "T09n0264_001:0138c06_1",
        "context_with_next_sentence": true
    },
    {
        "source_sentence": "所以者何？",
        "from": "T09n0264_001:0138c06_2",
        "context_with_next_sentence": true
    },
    {
        "source_sentence": "佛所成就第一希有難解之法，惟佛與佛乃能究盡諸法實相，所謂諸法，如是相、如是性、如是體、如是力、如是作、如是因、如是緣、如是果、如是報、如是本末究竟等。」",
        "from": "T09n0264_001:0138c06_3",
        "context_with_next_sentence": true
    },
    {
        "source_sentence": "爾時世尊，欲重宣此義，而說偈言：「世雄不可量，　　諸天及世人，　一切眾生類，　　無能知佛者。",
        "from": "T09n0264_001:0138c10_4",
        "context_with_next_sentence": true
    },
    {
        "source_sentence": "　佛力無所畏，　　解脫諸三昧，　及佛諸餘法，　　無能測量者。",
        "from": "T09n0264_001:0138c14_0",
        "context_with_next_sentence": true
    },
    {
        "source_sentence": "　本從無數佛，　　具足行諸道，　甚深微妙法，　　難見難可了。",
        "from": "T09n0264_001:0138c16_0",
        "context_with_next_sentence": true
    },
    {
        "source_sentence": "　於無量億劫，　　行此諸道已，　道場得成果，　　我已悉知見。",
        "from": "T09n0264_001:0138c18_0",
        "context_with_next_sentence": true
    },
    {
        "source_sentence": "　如是大果報，　　種種性相義，　我及十方佛，　　乃能知是事。",
        "from": "T09n0264_001:0138c20_0",
        "context_with_next_sentence": true
    },
    {
        "source_sentence": "　是法不可示，　　言辭相寂滅，　諸餘眾生類，　　無有能得解。",
        "from": "T09n0264_001:0138c22_0",
        "context_with_next_sentence": true
    },
    {
        "source_sentence": "　除諸菩薩眾，　　信力堅固者，　諸佛弟子眾，　　曾供養諸佛，　一切漏已盡，　　住是最後身，　如是諸人等，　　其力所不堪。",
        "from": "T09n0264_001:0138c24_0",
        "context_with_next_sentence": true
    },
    {
        "source_sentence": "　假使滿世間，　　皆如舍利弗，　盡思共度量，　　不能測佛智。",
        "from": "T09n0264_001:0138c28_0",
        "context_with_next_sentence": true
    },
    {
        "source_sentence": "　正使滿十方，　　皆如舍利弗，　及餘諸弟子，　　亦滿十方剎，　盡思共度量，　　亦復不能知。",
        "from": "T09n0264_001:0139a01_0",
        "context_with_next_sentence": true
    },
    {
        "source_sentence": "　辟支佛利智，　　無漏最後身，　亦滿十方界，　　其數如竹林，　斯等共一心，　　於億無量劫，　欲思佛實智，　　莫能知少分。",
        "from": "T09n0264_001:0139a04_0",
        "context_with_next_sentence": true
    },
    {
        "source_sentence": "　新發意菩薩，　　供養無數佛，　了達諸義趣，　　又能善說法，　如稻麻竹[竺-二+韋]，　　充滿十方剎，　一心以妙智，　　於恒河沙劫，　咸皆共思量，　　不能知佛智。",
        "from": "T09n0264_001:0139a08_0",
        "context_with_next_sentence": true
    },
    {
        "source_sentence": "　不退諸菩薩，　　其數如恒沙，　一心共思求，　　亦復不能知。",
        "from": "T09n0264_001:0139a13_0",
        "context_with_next_sentence": true
    },
    {
        "source_sentence": "　又告舍利弗！",
        "from": "T09n0264_001:0139a15_0",
        "context_with_next_sentence": true
    },
    {
        "source_sentence": "　　無漏不思議，　甚深微妙法，　　我今已具得，　惟我知是相，　　十方佛亦然。",
        "from": "T09n0264_001:0139a15_1",
        "context_with_next_sentence": true
    },
    {
        "source_sentence": "　舍利弗當知！",
        "from": "T09n0264_001:0139a18_0",
        "context_with_next_sentence": true
    },
    {
        "source_sentence": "　　諸佛語無異。",
        "from": "T09n0264_001:0139a18_1",
        "context_with_next_sentence": true
    },
    {
        "source_sentence": "　於佛所說法，　　當生大信力，　世尊法久後，　　要當說真實。",
        "from": "T09n0264_001:0139a19_0",
        "context_with_next_sentence": true
    },
    {
        "source_sentence": "　告諸聲聞眾，　　及求緣覺乘，　我令脫苦縛，　　逮得涅槃者，　佛以方便力，　　示以三乘教，　眾生處處著，　　引之令得出。」",
        "from": "T09n0264_001:0139a21_0",
        "context_with_next_sentence": true
    },
    {
        "source_sentence": "爾時大眾中，有諸聲聞漏盡阿羅漢，阿若憍陳如等千二百人，及發聲聞、辟支佛心比丘、比丘尼、優婆塞、優婆夷，各作是念：「今者世尊，何故慇懃稱歎方便，而作是言：『佛所得法甚深難解，有所言說，意趣難知，一切聲聞、辟支佛，所不能及。』",
        "from": "T09n0264_001:0139a25_0",
        "context_with_next_sentence": true
    },
    {
        "source_sentence": "佛說一解脫義，我等亦得此法到於涅槃，而今不知是義所趣？」",
        "from": "T09n0264_001:0139b01_1",
        "context_with_next_sentence": true
    },
    {
        "source_sentence": "爾時舍利弗，知四眾心疑，自亦未了，而白佛言：「世尊！",
        "from": "T09n0264_001:0139b02_2",
        "context_with_next_sentence": true
    },
    {
        "source_sentence": "何因何緣，慇懃稱歎諸佛第一方便，甚深微妙難解之法？",
        "from": "T09n0264_001:0139b03_3",
        "context_with_next_sentence": true
    },
    {
        "source_sentence": "我自昔來，未曾從佛聞如是說。",
        "from": "T09n0264_001:0139b05_4",
        "context_with_next_sentence": true
    },
    {
        "source_sentence": "今者四眾咸皆有疑，惟願世尊，敷演斯事。",
        "from": "T09n0264_001:0139b05_5",
        "context_with_next_sentence": true
    },
    {
        "source_sentence": "世尊！",
        "from": "T09n0264_001:0139b06_6",
        "context_with_next_sentence": true
    },
    {
        "source_sentence": "何故慇懃稱歎甚深微妙難解之法？」",
        "from": "T09n0264_001:0139b07_0",
        "context_with_next_sentence": true
    },
    {
        "source_sentence": "爾時舍利弗，欲重宣此義，而說偈言：「慧日大聖尊，　　久乃說是法，　自說得如是，　　力無畏三昧、　禪定解脫等，　　不可思議法，　道場所得法，　　無能發問者。",
        "from": "T09n0264_001:0139b07_1",
        "context_with_next_sentence": true
    },
    {
        "source_sentence": "　我意難可測，　　亦無能問者；　無問而自說，　　稱歎所行道，　智慧甚微妙，　　諸佛之所得。",
        "from": "T09n0264_001:0139b13_0",
        "context_with_next_sentence": true
    },
    {
        "source_sentence": "　無漏諸羅漢，　　及求涅槃者，　今皆墮疑網，　　佛何故說是？",
        "from": "T09n0264_001:0139b16_0",
        "context_with_next_sentence": true
    },
    {
        "source_sentence": "　其求緣覺者，　　比丘比丘尼，　諸天龍鬼神、　　及乾闥婆等，　相視懷猶豫，　　瞻仰兩足尊，　是事為云何？",
        "from": "T09n0264_001:0139b18_0",
        "context_with_next_sentence": true
    },
    {
        "source_sentence": "　　願佛為解說。",
        "from": "T09n0264_001:0139b21_1",
        "context_with_next_sentence": true
    },
    {
        "source_sentence": "　於諸聲聞眾，　　佛說我第一，　我今自於智，　　疑惑不能了，　為是究竟法？",
        "from": "T09n0264_001:0139b22_0",
        "context_with_next_sentence": true
    },
    {
        "source_sentence": "　　為是所行道？",
        "from": "T09n0264_001:0139b24_1",
        "context_with_next_sentence": true
    },
    {
        "source_sentence": "　佛口所生子，　　合掌瞻仰待，　願出微妙音，　　時為如實說。",
        "from": "T09n0264_001:0139b25_0",
        "context_with_next_sentence": true
    },
    {
        "source_sentence": "　諸天龍神等，　　其數如恒沙，　求佛諸菩薩，　　大數有八萬，　又諸萬億國，　　轉輪聖王至，　合掌以敬心，　　欲聞具足道。」",
        "from": "T09n0264_001:0139b27_0",
        "context_with_next_sentence": true
    },
    {
        "source_sentence": "爾時佛告舍利弗：「止，止！",
        "from": "T09n0264_001:0139c02_0",
        "context_with_next_sentence": true
    },
    {
        "source_sentence": "不須復說。",
        "from": "T09n0264_001:0139c02_1",
        "context_with_next_sentence": true
    },
    {
        "source_sentence": "若說是事，一切世間諸天及人，皆當驚疑。」",
        "from": "T09n0264_001:0139c02_2",
        "context_with_next_sentence": true
    },
    {
        "source_sentence": "舍利弗重白佛言：「世尊！",
        "from": "T09n0264_001:0139c03_3",
        "context_with_next_sentence": true
    },
    {
        "source_sentence": "惟願說之，惟願說之！",
        "from": "T09n0264_001:0139c04_4",
        "context_with_next_sentence": true
    },
    {
        "source_sentence": "所以者何？",
        "from": "T09n0264_001:0139c04_5",
        "context_with_next_sentence": true
    },
    {
        "source_sentence": "是會無數百千萬億阿僧祇眾生，曾見諸佛，諸根猛利智慧明了，聞佛所說則能敬信。」",
        "from": "T09n0264_001:0139c05_0",
        "context_with_next_sentence": true
    },
    {
        "source_sentence": "爾時舍利弗，欲重宣此義，而說偈言：「法王無上尊，　　惟說願勿慮；　是會無量眾，　　有能敬信者。」",
        "from": "T09n0264_001:0139c06_1",
        "context_with_next_sentence": true
    },
    {
        "source_sentence": "佛復止舍利弗：「若說是事，一切世間天、人、阿脩羅，皆當驚疑，增上慢比丘將墜於大坑。」",
        "from": "T09n0264_001:0139c10_0",
        "context_with_next_sentence": true
    },
    {
        "source_sentence": "爾時世尊，重說偈言：「止！",
        "from": "T09n0264_001:0139c11_1",
        "context_with_next_sentence": true
    },
    {
        "source_sentence": "止！",
        "from": "T09n0264_001:0139c13_2",
        "context_with_next_sentence": true
    },
    {
        "source_sentence": "不須說，　　我法妙難思；　諸增上慢者，　　聞必不敬信。」",
        "from": "T09n0264_001:0139c13_3",
        "context_with_next_sentence": true
    },
    {
        "source_sentence": "爾時舍利弗重白佛言：「世尊！",
        "from": "T09n0264_001:0139c15_0",
        "context_with_next_sentence": true
    },
    {
        "source_sentence": "惟願說之，惟願說之！",
        "from": "T09n0264_001:0139c15_1",
        "context_with_next_sentence": true
    },
    {
        "source_sentence": "今此會中如我等比，百千萬億世世已曾從佛受化，如此人等必能敬信，長夜安隱多所饒益。」",
        "from": "T09n0264_001:0139c16_2",
        "context_with_next_sentence": true
    },
    {
        "source_sentence": "爾時舍利弗，欲重宣此義，而說偈言：「無上兩足尊，　　願說第一法；　我為佛長子，　　惟垂分別說。",
        "from": "T09n0264_001:0139c18_3",
        "context_with_next_sentence": true
    },
    {
        "source_sentence": "　是會無量眾，　　能敬信此法，　佛已曾世世，　　教化如是等，　皆一心合掌，　　欲聽受佛語。",
        "from": "T09n0264_001:0139c22_0",
        "context_with_next_sentence": true
    },
    {
        "source_sentence": "　我等千二百，　　及餘求佛者，　願為此眾故，　　惟垂分別說；　是等聞此法，　　則生大歡喜。」",
        "from": "T09n0264_001:0139c25_0",
        "context_with_next_sentence": true
    },
    {
        "source_sentence": "爾時世尊告舍利弗：「汝已慇懃三請，豈得不說？",
        "from": "T09n0264_001:0139c28_0",
        "context_with_next_sentence": true
    },
    {
        "source_sentence": "汝今諦聽，善思念之，吾當為汝分別解說。」",
        "from": "T09n0264_001:0139c29_1",
        "context_with_next_sentence": true
    },
    {
        "source_sentence": "說此語時，會中有比丘、比丘尼、優婆塞、優婆夷五千人等，即從座起，禮佛而退。",
        "from": "T09n0264_001:0140a01_0",
        "context_with_next_sentence": true
    },
    {
        "source_sentence": "所以者何？",
        "from": "T09n0264_001:0140a02_1",
        "context_with_next_sentence": true
    },
    {
        "source_sentence": "此輩罪根深重，及增上慢，未得謂得，未證謂證，有如此失，是以不住。",
        "from": "T09n0264_001:0140a03_0",
        "context_with_next_sentence": true
    },
    {
        "source_sentence": "世尊默然而不制止。",
        "from": "T09n0264_001:0140a04_1",
        "context_with_next_sentence": true
    },
    {
        "source_sentence": "爾時佛告舍利弗：「我今此眾，無復枝葉，純有貞實。",
        "from": "T09n0264_001:0140a05_0",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140a06_1",
        "context_with_next_sentence": true
    },
    {
        "source_sentence": "如是增上慢人，退亦佳矣！",
        "from": "T09n0264_001:0140a06_2",
        "context_with_next_sentence": true
    },
    {
        "source_sentence": "汝今善聽，當為汝說。」",
        "from": "T09n0264_001:0140a07_0",
        "context_with_next_sentence": true
    },
    {
        "source_sentence": "舍利弗言：「唯然，世尊！",
        "from": "T09n0264_001:0140a07_1",
        "context_with_next_sentence": true
    },
    {
        "source_sentence": "願樂欲聞。」",
        "from": "T09n0264_001:0140a07_2",
        "context_with_next_sentence": true
    },
    {
        "source_sentence": "佛告舍利弗：「如是妙法，諸佛如來時乃說之，如優曇鉢華時一現耳。",
        "from": "T09n0264_001:0140a08_3",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140a09_4",
        "context_with_next_sentence": true
    },
    {
        "source_sentence": "汝等當信，佛之所說言不虛妄。",
        "from": "T09n0264_001:0140a09_5",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140a10_6",
        "context_with_next_sentence": true
    },
    {
        "source_sentence": "諸佛隨宜說法，意趣難解。",
        "from": "T09n0264_001:0140a10_7",
        "context_with_next_sentence": true
    },
    {
        "source_sentence": "所以者何？",
        "from": "T09n0264_001:0140a11_8",
        "context_with_next_sentence": true
    },
    {
        "source_sentence": "我以無數方便，種種因緣、譬喻言辭，演說諸法，是法非思量、分別之所能解，惟有諸佛乃能知之。",
        "from": "T09n0264_001:0140a11_9",
        "context_with_next_sentence": true
    },
    {
        "source_sentence": "所以者何？",
        "from": "T09n0264_001:0140a13_10",
        "context_with_next_sentence": true
    },
    {
        "source_sentence": "諸佛世尊，惟以一大事因緣故出現於世。",
        "from": "T09n0264_001:0140a14_11",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140a15_0",
        "context_with_next_sentence": true
    },
    {
        "source_sentence": "云何名諸佛世尊惟以一大事因緣故出現於世？",
        "from": "T09n0264_001:0140a15_1",
        "context_with_next_sentence": true
    },
    {
        "source_sentence": "諸佛世尊，欲令眾生開佛知見使得清淨故，出現於世；欲示眾生佛知見故，出現於世；欲令眾生悟佛知見故，出現於世；欲令眾生入佛知見道故，出現於世。",
        "from": "T09n0264_001:0140a16_2",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140a19_3",
        "context_with_next_sentence": true
    },
    {
        "source_sentence": "是為諸佛以一大事因緣故出現於世。」",
        "from": "T09n0264_001:0140a20_4",
        "context_with_next_sentence": true
    },
    {
        "source_sentence": "佛告舍利弗：「諸佛如來，但教化菩薩，諸有所作常為一事，惟以佛之知見示悟眾生。",
        "from": "T09n0264_001:0140a21_0",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140a22_1",
        "context_with_next_sentence": true
    },
    {
        "source_sentence": "如來但以一佛乘故，為眾生說法，無有餘乘若二若三。",
        "from": "T09n0264_001:0140a23_2",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140a24_3",
        "context_with_next_sentence": true
    },
    {
        "source_sentence": "一切十方諸佛，法亦如是。",
        "from": "T09n0264_001:0140a24_4",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140a25_5",
        "context_with_next_sentence": true
    },
    {
        "source_sentence": "過去諸佛，以無量無數方便，種種因緣、譬喻言辭，而為眾生演說諸法，是法皆為一佛乘故，是諸眾生，從諸佛聞法究竟皆得一切種智。",
        "from": "T09n0264_001:0140a25_6",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140a28_7",
        "context_with_next_sentence": true
    },
    {
        "source_sentence": "未來諸佛當出於世，亦以無量無數方便，種種因緣、譬喻言辭，而為眾生演說諸法，是法皆為一佛乘故，是諸眾生從佛聞法，究竟皆得一切種智。",
        "from": "T09n0264_001:0140a28_8",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140b02_9",
        "context_with_next_sentence": true
    },
    {
        "source_sentence": "現在十方無量百千萬億佛土中諸佛世尊，多所饒益安樂眾生，是諸佛亦以無量無數方便，種種因緣、譬喻言辭，而為眾生演說諸法，是法皆為一佛乘故，是諸眾生從佛聞法，究竟皆得一切種智。",
        "from": "T09n0264_001:0140b03_10",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140b07_11",
        "context_with_next_sentence": true
    },
    {
        "source_sentence": "是諸佛但教化菩薩，欲以佛之知見示眾生故，欲以佛之知見悟眾生故，欲令眾生入佛知見道故。",
        "from": "T09n0264_001:0140b07_12",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140b10_13",
        "context_with_next_sentence": true
    },
    {
        "source_sentence": "我今亦復如是，知諸眾生有種種欲深心所著，隨其本性，以種種因緣、譬喻言辭，方便力故而為說法。",
        "from": "T09n0264_001:0140b10_14",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140b12_15",
        "context_with_next_sentence": true
    },
    {
        "source_sentence": "如此皆為得一佛乘一切種智故。",
        "from": "T09n0264_001:0140b12_16",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140b13_17",
        "context_with_next_sentence": true
    },
    {
        "source_sentence": "十方世界中尚無二乘，何況有三。",
        "from": "T09n0264_001:0140b13_18",
        "context_with_next_sentence": true
    },
    {
        "source_sentence": "「舍利弗！",
        "from": "T09n0264_001:0140b14_19",
        "context_with_next_sentence": true
    },
    {
        "source_sentence": "諸佛出於五濁惡世，所謂劫濁、煩惱濁、眾生濁、見濁、命濁，如是，舍利弗！",
        "from": "T09n0264_001:0140b14_20",
        "context_with_next_sentence": true
    },
    {
        "source_sentence": "劫濁亂時，眾生垢重，慳貪、嫉妬，成就諸不善根故，諸佛以方便力，於一佛乘分別說三。",
        "from": "T09n0264_001:0140b16_21",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140b18_22",
        "context_with_next_sentence": true
    },
    {
        "source_sentence": "若我弟子，自謂阿羅漢、辟支佛者，不聞不知諸佛如來但教化菩薩事，此非佛弟子，非阿羅漢，非辟支佛。",
        "from": "T09n0264_001:0140b18_23",
        "context_with_next_sentence": true
    },
    {
        "source_sentence": "又舍利弗！",
        "from": "T09n0264_001:0140b20_24",
        "context_with_next_sentence": true
    },
    {
        "source_sentence": "是諸比丘、比丘尼，自謂已得阿羅漢，是最後身究竟涅槃，便不復志求阿耨多羅三藐三菩提，當知此輩，皆是增上慢人。",
        "from": "T09n0264_001:0140b21_25",
        "context_with_next_sentence": true
    },
    {
        "source_sentence": "所以者何？",
        "from": "T09n0264_001:0140b23_26",
        "context_with_next_sentence": true
    },
    {
        "source_sentence": "若有比丘實得阿羅漢，若不信此法，無有是處，除佛滅度後現前無佛。",
        "from": "T09n0264_001:0140b24_0",
        "context_with_next_sentence": true
    },
    {
        "source_sentence": "所以者何？",
        "from": "T09n0264_001:0140b25_1",
        "context_with_next_sentence": true
    },
    {
        "source_sentence": "佛滅度後，如是等經受持、讀誦、解其義者，是人難得，若遇餘佛，於此法中便得決了。",
        "from": "T09n0264_001:0140b25_2",
        "context_with_next_sentence": true
    },
    {
        "source_sentence": "舍利弗！",
        "from": "T09n0264_001:0140b27_3",
        "context_with_next_sentence": true
    },
    {
        "source_sentence": "汝等當一心信解，受持佛語。",
        "from": "T09n0264_001:0140b27_4",
        "context_with_next_sentence": true
    },
    {
        "source_sentence": "諸佛如來言無虛妄，無有餘乘，惟一佛乘。」",
        "from": "T09n0264_001:0140b28_5",
        "context_with_next_sentence": true
    },
    {
        "source_sentence": "爾時世尊，欲重宣此義，而說偈言：「比丘比丘尼，　　有懷增上慢，　優婆塞我慢，　　優婆夷不信，　如是四眾等，　　其數有五千，　不自見其過，　　於戒有缺漏，　護惜其瑕疵，　　是小智已出，　眾中之糟糠，　　佛威德故去，　斯人尠福德，　　不堪受是法。",
        "from": "T09n0264_001:0140b29_6",
        "context_with_next_sentence": true
    },
    {
        "source_sentence": "　此眾無枝葉，　　惟有諸貞實，　舍利弗善聽，　　諸佛所得法，　無量方便力，　　而為眾生說。",
        "from": "T09n0264_001:0140c09_0",
        "context_with_next_sentence": true
    },
    {
        "source_sentence": "　眾生心所念，　　種種所行道，　若干諸欲性，　　先世善惡業，　佛悉知是已，　　以諸緣譬喻，　言辭方便力，　　令一切歡喜。",
        "from": "T09n0264_001:0140c12_0",
        "context_with_next_sentence": true
    },
    {
        "source_sentence": "　或說脩多羅，　　伽陀及本事，　本生未曾有，　　亦說於因緣，　譬喻并祇夜，　　優波提舍經。",
        "from": "T09n0264_001:0140c16_0",
        "context_with_next_sentence": true
    },
    {
        "source_sentence": "　鈍根樂小法，　　貪著於生死，　於諸無量佛，　　不行深妙道，　眾苦所惱亂，　　為是說涅槃。",
        "from": "T09n0264_001:0140c19_0",
        "context_with_next_sentence": true
    },
    {
        "source_sentence": "　我設是方便，　　令得入佛慧，　未曾說汝等，　　當得成佛道。",
        "from": "T09n0264_001:0140c22_0",
        "context_with_next_sentence": true
    },
    {
        "source_sentence": "　所以未曾說，　　說時未至故，　今正是其時，　　決定說大乘。",
        "from": "T09n0264_001:0140c24_0",
        "context_with_next_sentence": true
    },
    {
        "source_sentence": "　我此九部法，　　隨順眾生說，　入大乘為本，　　以故說是經。",
        "from": "T09n0264_001:0140c26_0",
        "context_with_next_sentence": true
    },
    {
        "source_sentence": "　有佛子心淨，　　柔軟亦利根，　無量諸佛所，　　而行深妙道，　為此諸佛子，　　說是大乘經。",
        "from": "T09n0264_001:0140c28_0",
        "context_with_next_sentence": true
    },
    {
        "source_sentence": "　我記如是人，　　來世成佛道，　以深心念佛，　　修持淨戒故。",
        "from": "T09n0264_001:0141a02_0",
        "context_with_next_sentence": true
    },
    {
        "source_sentence": "　此等聞得佛，　　大喜充遍身，　佛知彼心行，　　故為說大乘。",
        "from": "T09n0264_001:0141a04_0",
        "context_with_next_sentence": true
    },
    {
        "source_sentence": "　聲聞若菩薩，　　聞我所說法，　乃至於一偈，　　皆成佛無疑。",
        "from": "T09n0264_001:0141a06_0",
        "context_with_next_sentence": true
    },
    {
        "source_sentence": "　十方佛土中，　　惟有一乘法，　無二亦無三，　　除佛方便說，　但以假名字，　　引導於眾生。",
        "from": "T09n0264_001:0141a08_0",
        "context_with_next_sentence": true
    },
    {
        "source_sentence": "　說佛智慧故，　　諸佛出於世，　惟此一事實，　　餘二則非真。",
        "from": "T09n0264_001:0141a11_0",
        "context_with_next_sentence": true
    },
    {
        "source_sentence": "　終不以小乘，　　濟度於眾生，　佛自住大乘，　　如其所得法。",
        "from": "T09n0264_001:0141a13_0",
        "context_with_next_sentence": true
    },
    {
        "source_sentence": "　定慧力莊嚴，　　以此度眾生，　自證無上道，　　大乘平等法。",
        "from": "T09n0264_001:0141a15_0",
        "context_with_next_sentence": true
    },
    {
        "source_sentence": "　若以小乘化，　　乃至於一人，　我則墮慳貪，　　此事為不可。",
        "from": "T09n0264_001:0141a17_0",
        "context_with_next_sentence": true
    },
    {
        "source_sentence": "　若人信歸佛，　　如來不欺誑，　亦無貪嫉意，　　斷諸法中惡，　故佛於十方，　　而獨無所畏。",
        "from": "T09n0264_001:0141a19_0",
        "context_with_next_sentence": true
    },
    {
        "source_sentence": "　我以相嚴身，　　光明照世間，　無量眾所尊，　　為說實相印。",
        "from": "T09n0264_001:0141a22_0",
        "context_with_next_sentence": true
    },
    {
        "source_sentence": "　舍利弗當知！",
        "from": "T09n0264_001:0141a24_0",
        "context_with_next_sentence": true
    },
    {
        "source_sentence": "　　我本立誓願，　欲令一切眾，　　如我等無異。",
        "from": "T09n0264_001:0141a24_1",
        "context_with_next_sentence": true
    },
    {
        "source_sentence": "　如我昔所願，　　今者已滿足，　化一切眾生，　　皆令入佛道。",
        "from": "T09n0264_001:0141a26_0",
        "context_with_next_sentence": true
    },
    {
        "source_sentence": "　若我遇眾生，　　盡教以佛道，　無智者錯亂，　　迷惑不受教。",
        "from": "T09n0264_001:0141a28_0",
        "context_with_next_sentence": true
    },
    {
        "source_sentence": "　我知此眾生，　　未曾修善本，　堅著於五欲，　　癡愛故生惱，　以諸欲因緣，　　墜墮三惡道，　輪迴六趣中，　　備受諸苦毒，　受胎之微形，　　世世常增長。",
        "from": "T09n0264_001:0141b01_0",
        "context_with_next_sentence": true
    },
    {
        "source_sentence": "　薄德少福人，　　眾苦所逼迫，　入邪見稠林，　　若有若無等，　依止此諸見，　　具足六十二，　深著虛妄法，　　堅受不可捨，　我慢自矜高，　　諂曲心不實，　於千萬億劫，　　不聞佛名字，　亦不聞正法，　　如是人難度。",
        "from": "T09n0264_001:0141b06_0",
        "context_with_next_sentence": true
    },
    {
        "source_sentence": "　是故舍利弗！",
        "from": "T09n0264_001:0141b13_0",
        "context_with_next_sentence": true
    },
    {
        "source_sentence": "　　我為設方便，　說諸盡苦道，　　示之以涅槃。",
        "from": "T09n0264_001:0141b13_1",
        "context_with_next_sentence": true
    },
    {
        "source_sentence": "　我雖說涅槃，　　是亦非真滅，　諸法從本來，　　常自寂滅相。",
        "from": "T09n0264_001:0141b15_0",
        "context_with_next_sentence": true
    },
    {
        "source_sentence": "　佛子行道已，　　來世得作佛，　我有方便力，　　開示三乘法。",
        "from": "T09n0264_001:0141b17_0",
        "context_with_next_sentence": true
    },
    {
        "source_sentence": "　一切諸世尊，　　皆說一乘道，　今此諸大眾，　　皆應除疑惑，　諸佛語無異，　　惟一無二乘。",
        "from": "T09n0264_001:0141b19_0",
        "context_with_next_sentence": true
    },
    {
        "source_sentence": "　過去無數劫，　　無量滅度佛，　百千萬億種，　　其數不可量，　如是諸世尊，　　種種緣譬喻，　無數方便力，　　演說諸法相。",
        "from": "T09n0264_001:0141b22_0",
        "context_with_next_sentence": true
    },
    {
        "source_sentence": "　是諸世尊等，　　皆說一乘法，　化無量眾生，　　令入於佛道。",
        "from": "T09n0264_001:0141b26_0",
        "context_with_next_sentence": true
    },
    {
        "source_sentence": "　又諸大聖主，　　知一切世間，　天人群生類，　　深心之所欲，　更以異方便，　　助顯第一義。",
        "from": "T09n0264_001:0141b28_0",
        "context_with_next_sentence": true
    },
    {
        "source_sentence": "　若有眾生類，　　值諸過去佛，　若聞法布施，　　或持戒忍辱，　精進禪智等，　　種種修福慧，　如是諸人等，　　皆已成佛道。",
        "from": "T09n0264_001:0141c02_0",
        "context_with_next_sentence": true
    },
    {
        "source_sentence": "　諸佛滅度已，　　若人善軟心，　如是諸眾生，　　皆已成佛道。",
        "from": "T09n0264_001:0141c06_0",
        "context_with_next_sentence": true
    },
    {
        "source_sentence": "　諸佛滅度已，　　供養舍利者，　起萬億種塔，　　金銀及頗梨，　車璩與馬瑙，　　玫瑰瑠璃珠，　清淨廣嚴飾，　　莊校於諸塔；　或有起石廟，　　栴檀及沈水，　木櫁并餘材，　　塼瓦泥土等，　若於曠野中，　　積土成佛廟；　乃至童子戲，　　聚沙為佛塔；　如是諸人等，　　皆已成佛道。",
        "from": "T09n0264_001:0141c08_0",
        "context_with_next_sentence": true
    },
    {
        "source_sentence": "　若人為佛故，　　建立諸形像，　刻雕成眾相，　　皆已成佛道。",
        "from": "T09n0264_001:0141c17_0",
        "context_with_next_sentence": true
    },
    {
        "source_sentence": "　或以七寶成，　　鍮石赤白銅，　白鑞及鉛錫，　　鐵木及與泥，　或以膠漆布，　　嚴飾作佛像；　如是諸人等，　　皆已成佛道。",
        "from": "T09n0264_001:0141c19_0",
        "context_with_next_sentence": true
    },
    {
        "source_sentence": "　彩畫作佛像，　　百福莊嚴相，　自作若使人，　　皆已成佛道。",
        "from": "T09n0264_001:0141c23_0",
        "context_with_next_sentence": true
    },
    {
        "source_sentence": "　乃至童子戲，　　若草木及筆，　或以指爪甲，　　而畫作佛像；　如是諸人等，　　漸漸積功德，　具足大悲心，　　皆已成佛道，　但化諸菩薩，　　度脫無量眾。",
        "from": "T09n0264_001:0141c25_0",
        "context_with_next_sentence": true
    },
    {
        "source_sentence": "　若人於塔廟，　　寶像及畫像，　以華香幡蓋，　　敬心而供養，　若使人作樂，　　擊鼓吹角貝，　簫笛琴箜篌，　　琵琶鐃銅鈸，　如是眾妙音，　　盡持以供養，　或以歡喜心，　　歌唄頌佛德，　乃至一小音，　　皆已成佛道。",
        "from": "T09n0264_001:0142a01_0",
        "context_with_next_sentence": true
    },
    {
        "source_sentence": "　若人散亂心，　　乃至以一華；　供養於畫像，　　漸見無數佛。",
        "from": "T09n0264_001:0142a08_0",
        "context_with_next_sentence": true
    },
    {
        "source_sentence": "　或有人禮拜，　　或復但合掌，　乃至舉一手，　　或復小低頭，　以此供養像，　　漸見無量佛，　自成無上道，　　廣度無數眾，　入無餘涅槃，　　如薪盡火滅。",
        "from": "T09n0264_001:0142a10_0",
        "context_with_next_sentence": true
    },
    {
        "source_sentence": "　若人散亂心，　　入於塔廟中，　一稱南無佛，　　皆已成佛道；　於諸過去佛，　　現在或滅度，　若有聞是法，　　皆已成佛道。",
        "from": "T09n0264_001:0142a15_0",
        "context_with_next_sentence": true
    },
    {
        "source_sentence": "　未來諸世尊，　　其數無有量，　是諸如來等，　　亦方便說法；　一切諸如來，　　以無量方便，　度脫諸眾生，　　入佛無漏智；　若有聞法者，　　無一不成佛。",
        "from": "T09n0264_001:0142a19_0",
        "context_with_next_sentence": true
    },
    {
        "source_sentence": "　諸佛本誓願，　　我所行佛道，　普欲令眾生，　　亦同得此道。",
        "from": "T09n0264_001:0142a24_0",
        "context_with_next_sentence": true
    },
    {
        "source_sentence": "　未來世諸佛，　　雖說百千億，　無數諸法門，　　其實為一乘。",
        "from": "T09n0264_001:0142a26_0",
        "context_with_next_sentence": true
    },
    {
        "source_sentence": "　諸佛兩足尊，　　知法常無性，　佛種從緣起，　　是故說一乘。",
        "from": "T09n0264_001:0142a28_0",
        "context_with_next_sentence": true
    },
    {
        "source_sentence": "　是法住法位，　　世間相常住，　於道場知已，　　道師方便說。",
        "from": "T09n0264_001:0142b01_0",
        "context_with_next_sentence": true
    },
    {
        "source_sentence": "　天人所供養，　　現在十方佛，　其數如恒沙，　　出現於世間，　安隱眾生故，　　亦說如是法；　知第一寂滅，　　以方便力故，　雖示種種道，　　其實為佛乘；　知眾生諸行，　　深心之所念，　過去所集業，　　欲性精進力，　及諸根利鈍，　　以種種因緣，　譬喻亦言辭，　　隨應方便說；　我今亦如是，　　安隱眾生故，　以種種法門，　　宣示於佛道。",
        "from": "T09n0264_001:0142b03_0",
        "context_with_next_sentence": true
    },
    {
        "source_sentence": "　我以智慧力，　　知眾生性欲，　方便說諸法，　　皆令得歡喜。",
        "from": "T09n0264_001:0142b14_0",
        "context_with_next_sentence": true
    },
    {
        "source_sentence": "　舍利弗當知！",
        "from": "T09n0264_001:0142b16_0",
        "context_with_next_sentence": true
    },
    {
        "source_sentence": "　　我以佛眼觀，　見六道眾生，　　貧窮無福慧，　入生死險道，　　相續苦不斷，　深著於五欲，　　如犛牛愛尾，　以貪愛自蔽，　　盲冥無所見，　不求大勢佛，　　及與斷苦法，　深入諸邪見，　　以苦欲捨苦。",
        "from": "T09n0264_001:0142b16_1",
        "context_with_next_sentence": true
    },
    {
        "source_sentence": "　為是眾生故，　　而起大悲心，　我始坐道場，　　觀樹亦經行，　於三七日中，　　思惟如是事：『我所得智慧，　　微妙最第一。",
        "from": "T09n0264_001:0142b23_0",
        "context_with_next_sentence": true
    },
    {
        "source_sentence": "　眾生諸根鈍，　　著樂癡所盲，　如斯之等類，　　云何而可度？』",
        "from": "T09n0264_001:0142b27_0",
        "context_with_next_sentence": true
    },
    {
        "source_sentence": "　爾時諸梵王，　　及諸天帝釋，　護世四天王，　　及大自在天，　并餘諸天眾，　　眷屬百千萬，　恭敬合掌禮，　　請我轉法輪。",
        "from": "T09n0264_001:0142b29_0",
        "context_with_next_sentence": true
    },
    {
        "source_sentence": "　我即自思惟：　　『若但讚佛乘，　眾生沒在苦，　　不能信是法。",
        "from": "T09n0264_001:0142c04_0",
        "context_with_next_sentence": true
    },
    {
        "source_sentence": "　破法不信故，　　墜於三惡道；　我寧不說法，　　疾入於涅槃。』",
        "from": "T09n0264_001:0142c06_0",
        "context_with_next_sentence": true
    },
    {
        "source_sentence": "　尋念過去佛，　　所行方便力；『我今所得道，　　亦應說三乘。』",
        "from": "T09n0264_001:0142c08_0",
        "context_with_next_sentence": true
    },
    {
        "source_sentence": "　作是思惟時，　　十方佛皆現；　梵音慰喻我，　　『善哉釋迦文！",
        "from": "T09n0264_001:0142c10_0",
        "context_with_next_sentence": true
    },
    {
        "source_sentence": "　第一之導師，　　得是無上法；　隨諸一切佛，　　而用方便力，　我等亦皆得，　　最妙第一法；　為諸眾生類，　　分別說三乘。』",
        "from": "T09n0264_001:0142c12_0",
        "context_with_next_sentence": true
    },
    {
        "source_sentence": "　少智樂小法，　　不自信作佛，　是故以方便，　　分別說諸果，　雖復說三乘，　　但為教菩薩。",
        "from": "T09n0264_001:0142c16_0",
        "context_with_next_sentence": true
    },
    {
        "source_sentence": "　舍利弗當知！",
        "from": "T09n0264_001:0142c19_0",
        "context_with_next_sentence": true
    },
    {
        "source_sentence": "　　我聞聖師子，　深淨微妙音，　　稱南無諸佛！",
        "from": "T09n0264_001:0142c19_1",
        "context_with_next_sentence": true
    },
    {
        "source_sentence": "　復作如是念：　　『我出濁惡世，　如諸佛所說，　　我亦隨順行。』",
        "from": "T09n0264_001:0142c21_0",
        "context_with_next_sentence": true
    },
    {
        "source_sentence": "　思惟是事已，　　即趣波羅奈，　諸法寂滅相，　　不可以言宣，　以方便力故，　　為五比丘說；　是名轉法輪，　　便有涅槃音，　及以阿羅漢，　　法僧差別名。",
        "from": "T09n0264_001:0142c23_0",
        "context_with_next_sentence": true
    },
    {
        "source_sentence": "　從久遠劫來，　　讚示涅槃法，　生死苦永盡，　　我常如是說。",
        "from": "T09n0264_001:0142c28_0",
        "context_with_next_sentence": true
    },
    {
        "source_sentence": "　舍利弗當知！",
        "from": "T09n0264_001:0143a01_0",
        "context_with_next_sentence": true
    },
    {
        "source_sentence": "　　我見佛子等，　志求佛道者，　　無量千萬億，　咸以恭敬心，　　皆來至佛所；　曾從諸佛聞，　　方便所說法。",
        "from": "T09n0264_001:0143a01_1",
        "context_with_next_sentence": true
    },
    {
        "source_sentence": "　我即作是念：　　『如來所以出，　為說佛慧故。』",
        "from": "T09n0264_001:0143a05_0",
        "context_with_next_sentence": true
    },
    {
        "source_sentence": "　　今正是其時。",
        "from": "T09n0264_001:0143a06_1",
        "context_with_next_sentence": true
    },
    {
        "source_sentence": "　舍利弗當知！",
        "from": "T09n0264_001:0143a07_0",
        "context_with_next_sentence": true
    },
    {
        "source_sentence": "　　鈍根小智人，　著相憍慢者，　　不能信是法。",
        "from": "T09n0264_001:0143a07_1",
        "context_with_next_sentence": true
    },
    {
        "source_sentence": "　今我喜無畏，　　於諸菩薩中，　正直捨方便，　　但說無上道。",
        "from": "T09n0264_001:0143a09_0",
        "context_with_next_sentence": true
    },
    {
        "source_sentence": "　菩薩聞是法，　　疑網皆已除，　千二百羅漢，　　悉亦當作佛。",
        "from": "T09n0264_001:0143a11_0",
        "context_with_next_sentence": true
    },
    {
        "source_sentence": "　如三世諸佛，　　說法之儀式，　我今亦如是，　　說無分別法。",
        "from": "T09n0264_001:0143a13_0",
        "context_with_next_sentence": true
    },
    {
        "source_sentence": "　諸佛興出世，　　懸遠值遇難，　正使出于世，　　說是法復難。",
        "from": "T09n0264_001:0143a15_0",
        "context_with_next_sentence": true
    },
    {
        "source_sentence": "　無量無數劫，　　聞是法亦難，　能聽是法者，　　斯人亦復難。",
        "from": "T09n0264_001:0143a17_0",
        "context_with_next_sentence": true
    },
    {
        "source_sentence": "　譬如優曇華，　　一切皆愛樂，　天人所希有，　　時時乃一出。",
        "from": "T09n0264_001:0143a19_0",
        "context_with_next_sentence": true
    },
    {
        "source_sentence": "　聞法歡喜讚，　　乃至發一言，　則為已供養，　　一切三世佛。",
        "from": "T09n0264_001:0143a21_0",
        "context_with_next_sentence": true
    },
    {
        "source_sentence": "　是人甚希有，　　過於優曇華，　汝等勿有疑，　　我為諸法王，　普告諸大眾，　　但以一乘道，　教化諸菩薩，　　無聲聞弟子。",
        "from": "T09n0264_001:0143a23_0",
        "context_with_next_sentence": true
    },
    {
        "source_sentence": "　汝等舍利弗，　　聲聞及菩薩，　當知是妙法，　　諸佛之祕要。",
        "from": "T09n0264_001:0143a27_0",
        "context_with_next_sentence": true
    },
    {
        "source_sentence": "　以五濁惡世，　　但樂著諸欲，　如是等眾生，　　終不求佛道。",
        "from": "T09n0264_001:0143a29_0",
        "context_with_next_sentence": true
    },
    {
        "source_sentence": "　當來世惡人，　　聞佛說一乘，　迷惑不信受，　　破法墮惡道。",
        "from": "T09n0264_001:0143b02_0",
        "context_with_next_sentence": true
    },
    {
        "source_sentence": "　有慚愧清淨，　　志求佛道者，　當為如是等，　　廣讚一乘道。",
        "from": "T09n0264_001:0143b04_0",
        "context_with_next_sentence": true
    },
    {
        "source_sentence": "　舍利弗當知！",
        "from": "T09n0264_001:0143b06_0",
        "context_with_next_sentence": true
    },
    {
        "source_sentence": "　　諸佛法如是，　以萬億方便，　　隨宜而說法，　其不習學者，　　不能曉了此。",
        "from": "T09n0264_001:0143b06_1",
        "context_with_next_sentence": true
    },
    {
        "source_sentence": "　汝等既已知，　　諸佛世之師，　隨宜方便事，　　無復諸疑惑，　心生大歡喜，　　自知當作佛。」",
        "from": "T09n0264_001:0143b09_0",
        "context_with_next_sentence": true
    },
    {
        "source_sentence": "添品妙法蓮華經卷第一",
        "from": "T09n0264_001:0143b12_0",
        "context_with_next_sentence": false
    }
]