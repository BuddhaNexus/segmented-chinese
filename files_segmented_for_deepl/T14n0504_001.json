[
    {
        "source_sentence": "比丘聽施經",
        "from": "T14n0504_001:0772a06_0",
        "context_with_next_sentence": true
    },
    {
        "source_sentence": "東晉天竺三藏曇無蘭譯",
        "from": "T14n0504_001:0772a08_0",
        "context_with_next_sentence": true
    },
    {
        "source_sentence": "聞如是：一時，佛在舍衛國，祇樹給孤獨園。",
        "from": "T14n0504_001:0772a09_0",
        "context_with_next_sentence": true
    },
    {
        "source_sentence": "時有一比丘，到講堂諸比丘所言：「諸賢者！",
        "from": "T14n0504_001:0772a09_1",
        "context_with_next_sentence": true
    },
    {
        "source_sentence": "今我不可經法，大著睡眠，不樂道行，疑諸經法。」",
        "from": "T14n0504_001:0772a10_2",
        "context_with_next_sentence": true
    },
    {
        "source_sentence": "座中有一比丘，即行白佛：「有一比丘，字聽施，來到講堂，謂諸比丘言：『今我不可經法，大著睡眠，不樂道行，疑諸經法。』」",
        "from": "T14n0504_001:0772a12_3",
        "context_with_next_sentence": true
    },
    {
        "source_sentence": "佛便報言：「是比丘癡，不守諸根門，不少食，不上夜後夜警順行，不觀諸善法，如是當那可經法；離睡眠，樂道行，不疑諸經法，聽施終不從此得是。」",
        "from": "T14n0504_001:0772a14_4",
        "context_with_next_sentence": true
    },
    {
        "source_sentence": "佛言比丘：「以不守諸根門，不少食，不上夜後夜警順行，不觀諸善法，彼當那可經法；離睡眠，樂道行，不疑諸經法，終不從此得是。",
        "from": "T14n0504_001:0772a19_0",
        "context_with_next_sentence": true
    },
    {
        "source_sentence": "若比丘守諸根門，少食，上夜後夜警順行，觀諸善法，便可經法；離睡眠，樂道行，不疑諸經法，從是可得此。」",
        "from": "T14n0504_001:0772a21_1",
        "context_with_next_sentence": true
    },
    {
        "source_sentence": "佛告比丘：「便呼聽施來。」",
        "from": "T14n0504_001:0772a25_0",
        "context_with_next_sentence": true
    },
    {
        "source_sentence": "比丘便起，頭面禮佛足，往呼聽施。",
        "from": "T14n0504_001:0772a25_1",
        "context_with_next_sentence": true
    },
    {
        "source_sentence": "聽施即至佛所，頭面禮佛足已就座，佛便言：「聽施！",
        "from": "T14n0504_001:0772a26_2",
        "context_with_next_sentence": true
    },
    {
        "source_sentence": "汝所欲，便說之。」",
        "from": "T14n0504_001:0772a27_3",
        "context_with_next_sentence": true
    },
    {
        "source_sentence": "聽施言：「今身不可經法，大著睡眠，不樂道行，疑諸經法。」",
        "from": "T14n0504_001:0772a27_4",
        "context_with_next_sentence": true
    },
    {
        "source_sentence": "佛語聽施：「我欲問若事，隨若所以知事說之。」",
        "from": "T14n0504_001:0772a29_5",
        "context_with_next_sentence": true
    },
    {
        "source_sentence": "佛言：「若寧知，貪色不離、欲不離、戀慕不離、慷慨不離、愛不離，以彼色別離，時便生他變：憂愁、悲哀、痛亂、意殟，殟有是無？」",
        "from": "T14n0504_001:0772b01_6",
        "context_with_next_sentence": true
    },
    {
        "source_sentence": "聽施言：「如是若干從彼有。」",
        "from": "T14n0504_001:0772b04_7",
        "context_with_next_sentence": true
    },
    {
        "source_sentence": "佛言：「善哉！",
        "from": "T14n0504_001:0772b04_8",
        "context_with_next_sentence": true
    },
    {
        "source_sentence": "善哉！",
        "from": "T14n0504_001:0772b05_0",
        "context_with_next_sentence": true
    },
    {
        "source_sentence": "賢者如是應。",
        "from": "T14n0504_001:0772b05_1",
        "context_with_next_sentence": true
    },
    {
        "source_sentence": "聽施！」",
        "from": "T14n0504_001:0772b05_2",
        "context_with_next_sentence": true
    },
    {
        "source_sentence": "佛言：「如彼不離，若寧知痛痒思想作行識，若人貪識不離、欲不離、戀慕不離、慷慨不離、愛不離，以彼識別離，時便生他變：憂愁、悲哀、痛亂、意殟，殟有是不？」",
        "from": "T14n0504_001:0772b05_3",
        "context_with_next_sentence": true
    },
    {
        "source_sentence": "聽施言：「彼有是。」",
        "from": "T14n0504_001:0772b09_4",
        "context_with_next_sentence": true
    },
    {
        "source_sentence": "佛言：「善哉！",
        "from": "T14n0504_001:0772b09_5",
        "context_with_next_sentence": true
    },
    {
        "source_sentence": "善哉！",
        "from": "T14n0504_001:0772b09_6",
        "context_with_next_sentence": true
    },
    {
        "source_sentence": "賢者如是應。",
        "from": "T14n0504_001:0772b09_7",
        "context_with_next_sentence": true
    },
    {
        "source_sentence": "聽施！」",
        "from": "T14n0504_001:0772b10_8",
        "context_with_next_sentence": true
    },
    {
        "source_sentence": "佛言：「如彼不離，若寧知離貪色、離欲、離戀慕、離慷慨、離愛，以彼色別離，時不生他變：憂愁、悲哀、痛亂、意殟，殟彼有是無有？」",
        "from": "T14n0504_001:0772b11_0",
        "context_with_next_sentence": true
    },
    {
        "source_sentence": "聽施言：「彼有是。」",
        "from": "T14n0504_001:0772b13_1",
        "context_with_next_sentence": true
    },
    {
        "source_sentence": "佛言：「善哉！",
        "from": "T14n0504_001:0772b14_2",
        "context_with_next_sentence": true
    },
    {
        "source_sentence": "善哉！",
        "from": "T14n0504_001:0772b14_3",
        "context_with_next_sentence": true
    },
    {
        "source_sentence": "賢者如是應。",
        "from": "T14n0504_001:0772b14_4",
        "context_with_next_sentence": true
    },
    {
        "source_sentence": "聽施！」",
        "from": "T14n0504_001:0772b14_5",
        "context_with_next_sentence": true
    },
    {
        "source_sentence": "佛言：「如彼離痛痒思想生死行識，若不貪識，無有欲、無戀慕、無有慷慨、無有愛，以彼識別離，時不生他變：憂愁、悲哀、痛亂、意殟，殟寧彼有是無有？」",
        "from": "T14n0504_001:0772b15_0",
        "context_with_next_sentence": true
    },
    {
        "source_sentence": "聽施言：「彼有是。」",
        "from": "T14n0504_001:0772b18_1",
        "context_with_next_sentence": true
    },
    {
        "source_sentence": "佛言：「善哉！",
        "from": "T14n0504_001:0772b18_2",
        "context_with_next_sentence": true
    },
    {
        "source_sentence": "善哉！",
        "from": "T14n0504_001:0772b19_0",
        "context_with_next_sentence": true
    },
    {
        "source_sentence": "如是應。",
        "from": "T14n0504_001:0772b19_1",
        "context_with_next_sentence": true
    },
    {
        "source_sentence": "聽施！」",
        "from": "T14n0504_001:0772b19_2",
        "context_with_next_sentence": true
    },
    {
        "source_sentence": "佛便告聽施：「我欲為若說經法，上亦善，中亦善，至竟亦善；具為若現道行至竟，但諸善善好，當聽之，持著意中。」",
        "from": "T14n0504_001:0772b20_0",
        "context_with_next_sentence": true
    },
    {
        "source_sentence": "聽施言：「唯諾。」",
        "from": "T14n0504_001:0772b22_1",
        "context_with_next_sentence": true
    },
    {
        "source_sentence": "佛言：「曾有二人，俱出在道，其一人曉道徑，其一人不曉道徑。",
        "from": "T14n0504_001:0772b23_0",
        "context_with_next_sentence": true
    },
    {
        "source_sentence": "不曉道徑者，便往問曉道徑者言：『我欲至某聚鄉郡縣國，願語我道所由。』",
        "from": "T14n0504_001:0772b24_1",
        "context_with_next_sentence": true
    },
    {
        "source_sentence": "曉道徑者便言：『汝從是道，直右行前，當有兩道，捨左道上右道，直右行須臾前當見溪谷；溪谷上亦當復有兩道，捨左道上右道，直右行須臾當見叢樹；叢樹上亦當復有兩道，捨左道上右道，直右行須臾稍稍便得若所欲至聚鄉郡縣國。』」",
        "from": "T14n0504_001:0772b26_2",
        "context_with_next_sentence": true
    },
    {
        "source_sentence": "佛言：「我上頭所譬喻說，當知是一切所說，亦當諦觀此所說。",
        "from": "T14n0504_001:0772c03_0",
        "context_with_next_sentence": true
    },
    {
        "source_sentence": "上頭所說，不曉道徑者，謂世間邪道，亦復謂諸所受邪者所說。",
        "from": "T14n0504_001:0772c04_1",
        "context_with_next_sentence": true
    },
    {
        "source_sentence": "上頭曉道徑者，謂如來不著正覺，亦復謂諸所受正覺者。",
        "from": "T14n0504_001:0772c05_2",
        "context_with_next_sentence": true
    },
    {
        "source_sentence": "「所說左道者，謂諸惡人三惡念：一者、欲念；二者、亂念；三者、賊害念；亦復謂邪見、邪念、邪說、邪意、邪行、邪方便、邪志、邪定。",
        "from": "T14n0504_001:0772c07_3",
        "context_with_next_sentence": true
    },
    {
        "source_sentence": "「亦說右道者，謂三善念：一者、出家念；二者、不亂念；三者、不賊害念；亦復謂正見、正念、正說、正意、正行、正方便、正志、正定。",
        "from": "T14n0504_001:0772c09_4",
        "context_with_next_sentence": true
    },
    {
        "source_sentence": "「所謂兩道者，謂人所疑；所說溪谷者，謂瞋恚；所說叢樹者，謂五樂：一者、眼樂色，愛欲可以好色貪著；二者、耳樂聲；三者、鼻樂香；四者、舌樂味；五者、身樂細軟，愛欲可以好色貪著。",
        "from": "T14n0504_001:0772c12_5",
        "context_with_next_sentence": true
    },
    {
        "source_sentence": "所說聚鄉郡縣國者，謂無為德。」",
        "from": "T14n0504_001:0772c16_6",
        "context_with_next_sentence": true
    },
    {
        "source_sentence": "佛告聽施：「是諸佛事，我以悲心故說，是其欲度脫者，我已愍傷之。",
        "from": "T14n0504_001:0772c17_7",
        "context_with_next_sentence": true
    },
    {
        "source_sentence": "今彼是若事，當以寂靜樹下，空閑一處，一心體行，若山澤塚間，當以果蓏為食，比丘莫貪欲，於世間居後悔之，是諸佛行，亦諸佛教。」",
        "from": "T14n0504_001:0772c18_8",
        "context_with_next_sentence": true
    },
    {
        "source_sentence": "今佛已說，是賢者聽施，便歡喜思惟佛所說。",
        "from": "T14n0504_001:0772c22_9",
        "context_with_next_sentence": true
    },
    {
        "source_sentence": "比丘聽施經",
        "from": "T14n0504_001:0772c24_0",
        "context_with_next_sentence": false
    }
]