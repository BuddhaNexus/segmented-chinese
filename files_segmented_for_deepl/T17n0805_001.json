[
    {
        "source_sentence": "佛說栴檀樹經",
        "from": "T17n0805_001:0750b11_0",
        "context_with_next_sentence": true
    },
    {
        "source_sentence": "失譯人名，今附漢錄聞如是：一時佛從比丘在維耶梨國，有迦羅越，奉佛明法，請佛供養。",
        "from": "T17n0805_001:0750b13_0",
        "context_with_next_sentence": true
    },
    {
        "source_sentence": "佛呪願畢，迦羅越於佛前肅然，願聞法義。",
        "from": "T17n0805_001:0750b15_1",
        "context_with_next_sentence": true
    },
    {
        "source_sentence": "佛便笑，五色光從口而出，繞身三匝，還從頂入。",
        "from": "T17n0805_001:0750b16_2",
        "context_with_next_sentence": true
    },
    {
        "source_sentence": "阿難整衣服，叉手白佛言：「佛不妄笑，笑必說法，有所濟度。",
        "from": "T17n0805_001:0750b17_3",
        "context_with_next_sentence": true
    },
    {
        "source_sentence": "願為說之！」",
        "from": "T17n0805_001:0750b18_4",
        "context_with_next_sentence": true
    },
    {
        "source_sentence": "天尊曰：「善哉，阿難！",
        "from": "T17n0805_001:0750b19_5",
        "context_with_next_sentence": true
    },
    {
        "source_sentence": "弘慈欲為一切開通法橋。",
        "from": "T17n0805_001:0750b19_6",
        "context_with_next_sentence": true
    },
    {
        "source_sentence": "沙門之儀，汝應其式；今者演之，諦聽執受。",
        "from": "T17n0805_001:0750b20_7",
        "context_with_next_sentence": true
    },
    {
        "source_sentence": "彼國有五百人，入海採寶，置船步還，經歷深山，日暮止宿，預嚴早發，四百九十九人，皆引行去。",
        "from": "T17n0805_001:0750b21_8",
        "context_with_next_sentence": true
    },
    {
        "source_sentence": "一人臥熟失輩，仍遇天雨雪，失去徑路，窮厄山中，啼哭呼天。",
        "from": "T17n0805_001:0750b23_9",
        "context_with_next_sentence": true
    },
    {
        "source_sentence": "有大栴檀香樹，樹神謂窮人言：『可止留此，自相給衣食，到春可去。』",
        "from": "T17n0805_001:0750b24_10",
        "context_with_next_sentence": true
    },
    {
        "source_sentence": "「窮人便留，至于三月，啟樹神言：『受恩得全身命，未有微報，顧有二親，今在本土，實思得還，願乞發遣！』",
        "from": "T17n0805_001:0750b26_11",
        "context_with_next_sentence": true
    },
    {
        "source_sentence": "樹神言：『善！』",
        "from": "T17n0805_001:0750b28_12",
        "context_with_next_sentence": true
    },
    {
        "source_sentence": "便自從意，以金一餅賜之：『去此不遠，當得國邑，可得還汝鄉里。』",
        "from": "T17n0805_001:0750b28_13",
        "context_with_next_sentence": true
    },
    {
        "source_sentence": "「窮人臨去，問神言：『此樹香潔，世所希有，今當委還，願知其名！』",
        "from": "T17n0805_001:0750c01_14",
        "context_with_next_sentence": true
    },
    {
        "source_sentence": "神言：『不須問也！』",
        "from": "T17n0805_001:0750c02_15",
        "context_with_next_sentence": true
    },
    {
        "source_sentence": "窮人復言：『依陰此樹，積歷三月，今當委還，情懷恨恨。",
        "from": "T17n0805_001:0750c02_16",
        "context_with_next_sentence": true
    },
    {
        "source_sentence": "若到本國，當宣揚樹恩！』",
        "from": "T17n0805_001:0750c04_17",
        "context_with_next_sentence": true
    },
    {
        "source_sentence": "神便言：『樹名栴檀，根莖枝葉，治人百病，其香遠聞。",
        "from": "T17n0805_001:0750c04_18",
        "context_with_next_sentence": true
    },
    {
        "source_sentence": "世之奇異，人所貪求，不須道也！』",
        "from": "T17n0805_001:0750c05_19",
        "context_with_next_sentence": true
    },
    {
        "source_sentence": "「窮人還至故國，中外親親，歡喜相樂。",
        "from": "T17n0805_001:0750c06_20",
        "context_with_next_sentence": true
    },
    {
        "source_sentence": "後無幾間，國王病頭痛，禱祝天地、山水諸神，病不消差。",
        "from": "T17n0805_001:0750c07_21",
        "context_with_next_sentence": true
    },
    {
        "source_sentence": "名醫省視，惟當得栴檀香以護，病便得愈。",
        "from": "T17n0805_001:0750c08_22",
        "context_with_next_sentence": true
    },
    {
        "source_sentence": "王即募求民間，無有便宣令國中得栴檀香者，拜為封侯，妻以小女。",
        "from": "T17n0805_001:0750c09_23",
        "context_with_next_sentence": true
    },
    {
        "source_sentence": "「時窮人聞償祿重，便詣王所白言：『我知栴檀香處！』",
        "from": "T17n0805_001:0750c11_24",
        "context_with_next_sentence": true
    },
    {
        "source_sentence": "王便令近臣將窮人往伐取香樹。",
        "from": "T17n0805_001:0750c12_25",
        "context_with_next_sentence": true
    },
    {
        "source_sentence": "至到樹所，使者見樹洪直，枝條茂盛，華果煌煌，人所希見，心不忍伐。",
        "from": "T17n0805_001:0750c13_26",
        "context_with_next_sentence": true
    },
    {
        "source_sentence": "不伐者，則違王命，病不消愈；伐之者，中心隱隱。",
        "from": "T17n0805_001:0750c14_27",
        "context_with_next_sentence": true
    },
    {
        "source_sentence": "踟躕徘徊，不知云何？",
        "from": "T17n0805_001:0750c15_28",
        "context_with_next_sentence": true
    },
    {
        "source_sentence": "樹神便於空中言：『便伐之，但置其根耳！",
        "from": "T17n0805_001:0750c16_29",
        "context_with_next_sentence": true
    },
    {
        "source_sentence": "伐已，以人血塗之，肝腸覆其上，樹自當生，還復如故。』",
        "from": "T17n0805_001:0750c17_30",
        "context_with_next_sentence": true
    },
    {
        "source_sentence": "使者聞神言如此，便令人伐之。",
        "from": "T17n0805_001:0750c18_31",
        "context_with_next_sentence": true
    },
    {
        "source_sentence": "窮人住在樹邊，樹跢地，枝摽殺窮人。",
        "from": "T17n0805_001:0750c19_0",
        "context_with_next_sentence": true
    },
    {
        "source_sentence": "「使者便與左右議言：『向者樹神言：「當得人血、肝腸以祠樹。」",
        "from": "T17n0805_001:0750c19_1",
        "context_with_next_sentence": true
    },
    {
        "source_sentence": "心為憮然，不知當以誰塞此？",
        "from": "T17n0805_001:0750c21_2",
        "context_with_next_sentence": true
    },
    {
        "source_sentence": "此人今死，便以當之！』",
        "from": "T17n0805_001:0750c21_3",
        "context_with_next_sentence": true
    },
    {
        "source_sentence": "則屠割取其肝血，如神所勅，樹即更生。",
        "from": "T17n0805_001:0750c22_4",
        "context_with_next_sentence": true
    },
    {
        "source_sentence": "車載所伐樹，以還國中。",
        "from": "T17n0805_001:0750c23_5",
        "context_with_next_sentence": true
    },
    {
        "source_sentence": "醫即進藥，王病得愈，舉國歡喜。",
        "from": "T17n0805_001:0750c23_6",
        "context_with_next_sentence": true
    },
    {
        "source_sentence": "王命國中人民，其有病者，皆詣宮門，王出香藥給之，病皆得愈。",
        "from": "T17n0805_001:0750c24_7",
        "context_with_next_sentence": true
    },
    {
        "source_sentence": "王身康寧，黎民無病，舉國忻忻，遂致太平。」",
        "from": "T17n0805_001:0750c25_8",
        "context_with_next_sentence": true
    },
    {
        "source_sentence": "阿難退坐，稽首質言：「是窮人何無反復，違樹神重言誓？」",
        "from": "T17n0805_001:0750c26_9",
        "context_with_next_sentence": true
    },
    {
        "source_sentence": "佛報曰：「乃往昔惟衛佛時，有父子三人。",
        "from": "T17n0805_001:0750c28_10",
        "context_with_next_sentence": true
    },
    {
        "source_sentence": "其父奉五戒，行十善，持八關齋，未曾懈怠；大兒常於中庭，空中燒香，供養十方諸佛；小弟愚癡，不知三尊，輒以衣覆香上。",
        "from": "T17n0805_001:0750c29_11",
        "context_with_next_sentence": true
    },
    {
        "source_sentence": "兄謂言：『此大重，何以犯之？』",
        "from": "T17n0805_001:0751a02_12",
        "context_with_next_sentence": true
    },
    {
        "source_sentence": "弟起惡意，誓言斷兄兩足；兄復起念，當拍殺弟。",
        "from": "T17n0805_001:0751a03_13",
        "context_with_next_sentence": true
    },
    {
        "source_sentence": "父言：『汝二子諍，使我頭痛。』",
        "from": "T17n0805_001:0751a04_14",
        "context_with_next_sentence": true
    },
    {
        "source_sentence": "大兒報言：『願破我身為藥，令父疾損。』",
        "from": "T17n0805_001:0751a05_15",
        "context_with_next_sentence": true
    },
    {
        "source_sentence": "口不可妄言，故世世受罪。",
        "from": "T17n0805_001:0751a05_16",
        "context_with_next_sentence": true
    },
    {
        "source_sentence": "弟興惡意，欲斷兄足，後果將人往斷樹。",
        "from": "T17n0805_001:0751a06_17",
        "context_with_next_sentence": true
    },
    {
        "source_sentence": "兄欲拍殺弟，今作樹神，果因樹為體拍殺弟。",
        "from": "T17n0805_001:0751a07_18",
        "context_with_next_sentence": true
    },
    {
        "source_sentence": "時國王頭痛者，其父也，奉齋精進，故得尊貴。",
        "from": "T17n0805_001:0751a08_19",
        "context_with_next_sentence": true
    },
    {
        "source_sentence": "時言『使我頭痛』，後果頭痛。",
        "from": "T17n0805_001:0751a09_20",
        "context_with_next_sentence": true
    },
    {
        "source_sentence": "各受其殃。」",
        "from": "T17n0805_001:0751a10_21",
        "context_with_next_sentence": true
    },
    {
        "source_sentence": "佛言：「罪福報應，如影隨形。」",
        "from": "T17n0805_001:0751a10_22",
        "context_with_next_sentence": true
    },
    {
        "source_sentence": "佛廣為說身、口、意戒，迦羅越則向須陀洹迹，率將妻子，以家資上佛，各發道願。",
        "from": "T17n0805_001:0751a10_23",
        "context_with_next_sentence": true
    },
    {
        "source_sentence": "佛說經竟，迦羅越歡喜作禮。",
        "from": "T17n0805_001:0751a12_24",
        "context_with_next_sentence": true
    },
    {
        "source_sentence": "佛說栴檀樹經",
        "from": "T17n0805_001:0751a14_0",
        "context_with_next_sentence": false
    }
]