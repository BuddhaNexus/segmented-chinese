[
    {
        "source_sentence": "成唯識論疏義演卷之一本",
        "from": "X49n0815_001:0479b04_0",
        "context_with_next_sentence": true
    },
    {
        "source_sentence": "西京福壽寺沙門　如理　集",
        "from": "X49n0815_001:0479b05_0",
        "context_with_next_sentence": true
    },
    {
        "source_sentence": "【疏】機有三品不同者意說不定性人歸佛法僧智解淺深三時悟異名曰三機非定別有三人名三機也何以故以唯對不定性立三時故即如憍陳如等從如等從始至終具三根也故云機有三品不同教亦三時有異。",
        "from": "X49n0815_001:0479b06_0",
        "context_with_next_sentence": true
    },
    {
        "source_sentence": "【疏】無明所盲至迷執有我意云無明是能盲異生是所盲無明者即通取一切無明不唯取發業者起造惡業者起即起惑造即造業也。",
        "from": "X49n0815_001:0479b11_0",
        "context_with_next_sentence": true
    },
    {
        "source_sentence": "【疏】仙人鹿苑者上古有仙多於此處修仙道故念佛三昧經第四云於古仙住處又大集經第二云於仙人住處而轉法輪又彼經云彼處常饒寂靜仙人故。",
        "from": "X49n0815_001:0479b14_0",
        "context_with_next_sentence": true
    },
    {
        "source_sentence": "【疏】阿笈摩者若大小乘經皆得名阿笈摩阿笈摩是梵語此云傳皆是上代諸佛展傳來故云傳也然小乘人結集時即取佛一代所設言教言阿笈摩即四阿含經是也若四阿含經所不攝者即名零落經亦名解脫經如下云解脫經中亦密意說有阿賴耶識即指此零落經也問若一切經得名阿笈摩者何故小乘人結集即取佛一代所設教名阿笈摩大乘中結集一切經中即不名阿笈摩答大乘中亦說所以法華中有阿含甚深是今者且據佛初成道說四諦教約所增勝故小乘教偏得名傳。",
        "from": "X49n0815_001:0479b17_0",
        "context_with_next_sentence": true
    },
    {
        "source_sentence": "【疏】令小根等至解深密等者意云謂有情根有三品不同所以說教亦初中後三時有異問且如說教三時易知根性三差別如何辨釋答聞阿笈摩即名小根既聞小教亦證小果故云漸登聖位也後時如來觀此小乘根有堪聞皆空教所以於鷲嶺說般若等經聞經已即名中根若如是者云何言聞般若等令中根皆捨小趣大耶答如來說經意欲令此中根捨小果而趣大乘所以彼聞經已棄有心計空為是何以故以如來密意說一切法空故名捨小歸大答未聞般若名小根已般若名中根即中根對小名大也為聞般若教故即從小至中名捨小歸大。",
        "from": "X49n0815_001:0479c03_0",
        "context_with_next_sentence": true
    },
    {
        "source_sentence": "【疏】便撥二諦性相皆空者二諦即真俗二諦也性相者有兩解一三性者唯勝義諦相者即依他起撥此二種總無名為空也二云性相通於二諦且真勝義中性相者一真法界即是性分為六種無為九種無為等即名相有多無為相狀故若依俗諦性相者如依他法體即名性如意識以了別為性色以質礙為性餘者准知諸法各各有如是相貌。",
        "from": "X49n0815_001:0479c14_0",
        "context_with_next_sentence": true
    },
    {
        "source_sentence": "【疏】由斯二聖互執有者問唯望不定性立有三時何有二聖互執空有答豈言不定唯一人人既有多悟亦前後名以所證為是互執何失又縱一人執前後別對執不同亦得稱互。",
        "from": "X49n0815_001:0479c21_0",
        "context_with_next_sentence": true
    },
    {
        "source_sentence": "【疏】迷謬競興者問何言迷謬者答有二解一云小根執法實有不了法空名迷也於其法空全不解故謬者此中根人既聞般若經總撥為空以為上理名謬也以邪解故二云執有執空皆有迷謬且如執有有迷謬者以迷於有不了法空名迷全不解法空故妄執法實有名謬以邪解故然執空亦有迷謬者迷法空故於中道理全不解故名迷暗計此空為是名謬以邪解故通二種義亦無違。",
        "from": "X49n0815_001:0480a01_0",
        "context_with_next_sentence": true
    },
    {
        "source_sentence": "【疏】如來為除此空有執者問說唯除空執何故兼說有耶答如來所說群聖既多執空類應非一說除空有於義何妨又云約一人先起有執後起空執今通前說故云除空有執義亦無違意就中道第三時教說除空有之言也故知第三時教名了義大乘。",
        "from": "X49n0815_001:0480a09_0",
        "context_with_next_sentence": true
    },
    {
        "source_sentence": "【疏】解深密經說唯識者按彼經第一云廣八慧應知於六趣生死彼彼有情隨彼彼有情眾中或在四生身分生起於中最初一切種子心識成就廣慧此識名阿陀那亦名阿賴耶亦名為心為依止故六識身轉如依瀑水而有浪生依淨明鏡有影像起。",
        "from": "X49n0815_001:0480a14_0",
        "context_with_next_sentence": true
    },
    {
        "source_sentence": "【疏】遣執皆空者意云心外法無破初有執非無內識破後空執既聞唯識之言迷其空執皆盡故云遣執皆空遣者盡也。",
        "from": "X49n0815_001:0480a19_0",
        "context_with_next_sentence": true
    },
    {
        "source_sentence": "【疏】悟證有方者意云方者方法也既離二執處於中道即是悟證真如之法也。",
        "from": "X49n0815_001:0480a22_0",
        "context_with_next_sentence": true
    },
    {
        "source_sentence": "【疏】於俗諦中妙能留捨者意云依四重世俗諦說一一諦中皆為留捨第一有名無實諦謂瓶衣等既無實體但可言捨有作用故須留第二隨事差別諦約蘊處界辨然蘊處界通有漏無漏有漏法捨無漏法留第三約方便安立諦辨苦集是有漏法捨滅道是無漏法留第四約假名非安立諦辨執二空門者法捨二空門之理法留故云妙能留捨又解云不謂約四重俗諦說但總約俗諦中說依佗法留遍計法能捨於依他中染者能捨淨法者能留。",
        "from": "X49n0815_001:0480a24_0",
        "context_with_next_sentence": true
    },
    {
        "source_sentence": "【疏】又今此論至中道之教也者意云此論既免明唯識唯識是第三時教者以何為證答如此引教即為證也如來出現功德莊嚴經者即如所引頌云如來無垢識等是至文當說問曰如何名分別瑜伽論答瑜伽是梵語此云相應即是相應觀照之義分別者解釋也即解釋觀照相應之義故名分別瑜伽論也又如亦品難雜更引起盡多界解脫經等但為證傍義引成非正證唯識道理故此不說言了相大乘者即顯現說故名為了相若密意說名不了相。",
        "from": "X49n0815_001:0480b09_0",
        "context_with_next_sentence": true
    },
    {
        "source_sentence": "【疏】此約機理漸教法門以辨三時者問約機可爾如何約理以辨三時答據實理無三時今約證有淺深故理分三時異。",
        "from": "X49n0815_001:0480b18_0",
        "context_with_next_sentence": true
    },
    {
        "source_sentence": "【疏】年月前後者但約三時說教前後名年月前後也更無別義。",
        "from": "X49n0815_001:0480b21_0",
        "context_with_next_sentence": true
    },
    {
        "source_sentence": "【疏】解深密經說唯識是也意云此即是第三時教然深密經中亦廣有三時教如勝義生菩薩問曰如世尊先說有教是為希有第二說有法空教亦方世尊重今此時中說不空不有教更方奇特等廣如彼說。",
        "from": "X49n0815_001:0480b23_0",
        "context_with_next_sentence": true
    },
    {
        "source_sentence": "【疏】即華嚴中說唯心至最第一說者佛初成道第二七日即說華嚴經一心之教按彼經第十九頌云譬如工畫師不能知自心而由心故畫諸法性如是若人知心行普造諸世間是人則見佛了佛真實性若人欲了知三世一切佛應觀法界性一切唯心起(文)又大般若四百六十七云謂諸菩薩作是思惟諸行如幻唯是虗妄分別所起一切皆是自心所變准斯般若第二時中亦說唯識然疏依多分言第三時問深密華嚴俱說唯識如何一時三時不同答若望頓教法門大乘不由小起即華嚴是第一時說若望大由小起深密教即第三時教亦不相違。",
        "from": "X49n0815_001:0480c03_0",
        "context_with_next_sentence": true
    },
    {
        "source_sentence": "【疏】此約多分者意云說華嚴是頓教者約多分說如入法界品五百聲聞亦在會座明知亦通漸教今據唯被菩薩大不由小起約此道理說是頓教也問佛初成道總未度人即說華嚴如何得有舍利弗等六千人耶答華嚴法門有七處八會不可一時說盡此經不妨中間更化群品說有教等故華嚴法界品既在於後得有聲聞而有何爽問既云說華嚴經而有間斷如何總得名華嚴經耶答雖復間斷流類是同總名華嚴猶如大術經佛向忉利天安居為母說法後時下來說涅槃經已入涅槃摩耶夫人知已下來如來復從金棺起為母說法雖復說法而有前後以是為母說故總名為大術經如此類例非一也問云既云有聲聞未審是化是實答亦有斷云是化佛初成道未度人故亦有斷云是實據此中間度人不妨實也問云此聲聞華嚴經生領解不答初聞說經如聾如盲後文殊菩薩發起之後方能領解十種法門故此教門通被漸也。",
        "from": "X49n0815_001:0480c14_0",
        "context_with_next_sentence": true
    },
    {
        "source_sentence": "【疏】如樞要說者不越此解也。",
        "from": "X49n0815_001:0481a07_0",
        "context_with_next_sentence": true
    },
    {
        "source_sentence": "【疏】二種皆是者意云今此論所明唯識教者頓漸二教皆是也故云二種皆是如疏云若不定姓至無別定教者即解通頓漸所由也。",
        "from": "X49n0815_001:0481a08_0",
        "context_with_next_sentence": true
    },
    {
        "source_sentence": "【疏】此顯頓漸無別定教者意說無有教唯被頓唯被漸凡所說教皆通被頓漸也。",
        "from": "X49n0815_001:0481a11_0",
        "context_with_next_sentence": true
    },
    {
        "source_sentence": "【疏】依瑜伽等有五種姓者以瑜伽五種姓此論不被無姓如何楞伽經即被無姓耶答經論說無姓別瑜伽無性無種姓名無姓楞伽無姓無有果姓故名無姓大悲菩薩不成佛故問楞伽無姓此論被不答被以菩薩機攝故言證阿賴耶者但證解名證也。",
        "from": "X49n0815_001:0481a13_0",
        "context_with_next_sentence": true
    },
    {
        "source_sentence": "【疏】無性有情不能窮底者意云此論唯被二種姓人若趣寂種姓及無姓人而不被也何以故以無姓不能窮底故問曰若證小法不全通達可云不能窮底既總不解如何云不能窮底答無失也如人雖善其文而不解義又有一人文義俱不解雖二人有異一種總名不解其義今此無姓有情亦如是雖總不解亦得名不能窮底也。",
        "from": "X49n0815_001:0481a18_0",
        "context_with_next_sentence": true
    },
    {
        "source_sentence": "【疏】及不定姓趣菩薩者然其二類如有一人有聲聞菩薩種姓有一人有獨覺菩薩種姓更有一人具三乘姓更有一人但菩薩不獨覺姓今唯識論被有菩薩姓者如有二乘姓者雖名不定姓此教不被疏簡於此故云趣菩薩者。",
        "from": "X49n0815_001:0481b01_0",
        "context_with_next_sentence": true
    },
    {
        "source_sentence": "【疏】浩汗包括難可詳矣者海浪波濤之貌也今此論亦復浩汗包括大小頓漸兼被也亦難可詳也。",
        "from": "X49n0815_001:0481b06_0",
        "context_with_next_sentence": true
    },
    {
        "source_sentence": "【疏】執離心外至能取所取者問執所取可言心外執能取云何言心外耶答執實能取是遍計所執非依他心故稱為外又執他心實有亦是自心外也。",
        "from": "X49n0815_001:0481b08_0",
        "context_with_next_sentence": true
    },
    {
        "source_sentence": "【疏】甘露法者略有兩解一云拔苦既聞受此法能出離生死二云濟命意云既得甘露二種無我觀法常脩習時速出生死得快樂果豈非濟命終此即上古諸師解。",
        "from": "X49n0815_001:0481b11_0",
        "context_with_next_sentence": true
    },
    {
        "source_sentence": "【疏】依如上教等製三十頌離廣略者即指上六經十一論等唯識三十至離廣略者有云瑜伽等廣二十唯識略異前二論今三十頌即名離廣略也又云三十頌明唯識但表得中云離廣略何得別指論耶。",
        "from": "X49n0815_001:0481b15_0",
        "context_with_next_sentence": true
    },
    {
        "source_sentence": "【疏】識有非空者非但能變之識名為唯識其所變之識亦唯識今有此二種唯識故云識有非空境無非有者但無心外遍計所執之境又若執能緣唯識真實有者亦是心外境收故今顯此二種心外境無故云境無非有也。",
        "from": "X49n0815_001:0481b19_0",
        "context_with_next_sentence": true
    },
    {
        "source_sentence": "【疏】雖具明諸法皆不離識者此釋伏難謂有難云此論中既具明色心心所不相應無為等諸法何故唯以唯識為宗答雖具明諸法而皆不離識故所以但用唯識為宗。",
        "from": "X49n0815_001:0481b24_0",
        "context_with_next_sentence": true
    },
    {
        "source_sentence": "【疏】謂佛慈悲本願緣力等者即是如來因中行菩薩行時發願云眾生見我者於自識上文義相生佛雖不說法由本願緣力故又由眾生有善根力故即眾生自識上有文義相生也。",
        "from": "X49n0815_001:0481c04_0",
        "context_with_next_sentence": true
    },
    {
        "source_sentence": "【疏】唯有無漏大定智悲者問曰言唯定等即證無文義者既但有三法應亦無色身答有二解一云無也無有所見者亦唯是能見識之變矣如文義等二云佛離戲論名等故無色身若依本願大悲變現色身令物覩益故非戲論也身故有今按佛地及此論第十前義為本至文自悉又此龍軍論師說如來有十七界而無聲界為不說法故然法處名等皆是戲論法故佛無戲論法故唯有十七界若佛身中亦成就聲界若約身中論即有十八界也又此師許十地菩薩有漏無漏心中皆得說法故此不許化佛他受用佛說法也即五位中菩薩皆是其可聞者自意識上文義相生故。",
        "from": "X49n0815_001:0481c08_0",
        "context_with_next_sentence": true
    },
    {
        "source_sentence": "【疏】若依自識者謂聽法者識名為自識問佛無文義有漏識變云何言似無所似故答有二釋一云名等佛識雖無然聽法者謂佛實說故自心上有似文義雖無本質所似名等似自內心故亦無爽如言似我向內似故二云似佛無漏非似文義也無所似故文義之言相從來矣祥曰後義難依本明教體不欲唯辨漏無漏故有云七地已前有漏心位而過少故名似無漏非約影質名相似也詳曰疏意通言諸有漏心所變文義不唯七地豈地前等不聽佛說若許聽者自識所變豈不得名似無漏耶既得名似故前釋善問佛若無言說林葉等喻而何以通答據為其緣令諸有情識上變法解名我已說如手中葉未為作緣眾生自心未起法解名我未說如林中葉約為增上緣名說不說也。",
        "from": "X49n0815_001:0481c20_0",
        "context_with_next_sentence": true
    },
    {
        "source_sentence": "【疏】無漏心現即真無漏文義為體者即是菩薩後得智上有真無漏文義相現也。",
        "from": "X49n0815_001:0482a10_0",
        "context_with_next_sentence": true
    },
    {
        "source_sentence": "【疏】我成佛來不說一字汝亦不聞者龍軍論師云此言是眾生語非如來說也以佛無言說故。",
        "from": "X49n0815_001:0482a12_0",
        "context_with_next_sentence": true
    },
    {
        "source_sentence": "【疏】論說聚集顯現為體者此即引論證佛不說法也但是眾生自識心上文義聚集為體佛實不說法此即是無性攝論文無性菩薩作此計佛地一師者即龍軍論師與無性同計故。",
        "from": "X49n0815_001:0482a14_0",
        "context_with_next_sentence": true
    },
    {
        "source_sentence": "【疏】攝波葉者即是攝林名名尸召林西國有此方無亦不翻。",
        "from": "X49n0815_001:0482a18_0",
        "context_with_next_sentence": true
    },
    {
        "source_sentence": "【疏】展轉增上力者即是佛眾生展轉互為增上緣力也由佛大悲增上力遂應眾生機為之說教由眾生善根力故遂感如來出現說教二識成決定者即佛識及眾生識名二識成決定者佛識定說法眾生定聞法故名決定。",
        "from": "X49n0815_001:0482a20_0",
        "context_with_next_sentence": true
    },
    {
        "source_sentence": "【疏】是密意說者護法謂破文字執且總言不說法也又諸法體性離言故云不說問四途出不聞等問四途出體□皆以文義為體為取說者文義為體為取聽者識上文義為體答有三解一云若據無性龍軍師云唯取聽者識上文義為體以佛不說法無文義故二云若護法師唯取能說法者文義為教體即取佛本質聲名等以為教體不取聽者識上聲名等為體何以故以影像聲名通漏無漏三性等故三云亦通取說聽二人識上文義為體以生解故故得為教體也。",
        "from": "X49n0815_001:0482b01_0",
        "context_with_next_sentence": true
    },
    {
        "source_sentence": "【疏】三攝假隨實者意說攝假隨實以聲為體謂名句文是不相應假色心分位不離於聲要由於聲演名句故故假依實實色為體也。",
        "from": "X49n0815_001:0482b11_0",
        "context_with_next_sentence": true
    },
    {
        "source_sentence": "【疏】四性用別論至彼十處全等者意云此約百法出體言色心假實各別處收者色蘊攝彼十處謂根境等等者等取法處實色也名句文是假即法處攝意識緣故是不相應行蘊攝故聲即是性故色處收名句文等即是用故法處攝心即是性意處攝四相等是用法處收四相等是用法處收攝此意證佛實說法何以故依佛聲上有名句文故。",
        "from": "X49n0815_001:0482b14_0",
        "context_with_next_sentence": true
    },
    {
        "source_sentence": "【疏】自識所變等者此約佛不說法所有即是第二攝境從心名句文但於自心上現不依佛聞若并言佛說法者即名句與聲各別處收即是第四性用別論故也故云上來第二第四體訖。",
        "from": "X49n0815_001:0482b21_0",
        "context_with_next_sentence": true
    },
    {
        "source_sentence": "【疏】聞者似法說者真教者意云真教即佛說真無漏法似者眾生聞法名似無漏法此證佛說法又云以義准設佛不說法亦得名似問曰佛既無言說如何名似答佛雖無言說然眾生見佛謂佛實說法遂生說法之解所以名似也前解為勝然俱從法界所流即以真如為體有難云有漏心實可名為似無漏心實如何稱似此亦不然但不親得境影而名緣名為似也言真教者即真無漏本質之教名為真教諸佛所說法皆從真如流出故名真教。",
        "from": "X49n0815_001:0482c01_0",
        "context_with_next_sentence": true
    },
    {
        "source_sentence": "【疏】今此論體至通二性故者意云此約相名等五法三性出此論體也。",
        "from": "X49n0815_001:0482c10_0",
        "context_with_next_sentence": true
    },
    {
        "source_sentence": "【疏】此所詮體至即聲名等者意云此約教理行果以出教體此名等所詮謂唯識境境即真如理也以是正智所緣之境故喚理名境正行者即有為正行是無漏智道諦也果者謂菩提涅槃通有為無為二種果也能證者即聲名等故所詮能詮俱為論體也。",
        "from": "X49n0815_001:0482c12_0",
        "context_with_next_sentence": true
    },
    {
        "source_sentence": "【疏】經體雖二至正教體故者二者謂一文二義觀此疏意通解伏難伏難云經體既說文義二種何故不以義為教體唯用聲名等為教體耶答據實通取無妨但謂聲名等是能詮由能詮名等義得顯故所以偏取聲名不說義也故聲名等為正教體。",
        "from": "X49n0815_001:0482c17_0",
        "context_with_next_sentence": true
    },
    {
        "source_sentence": "【疏】聲名句文真善無漏者約佛後得智說問未審菩薩後得智所變聲為有漏為無漏耶答菩薩後得智起聲說法是有漏何以故以此聲是第八識相分第八見分既有漏明知相分亦是有漏若所變聲境相分即是無漏以是第六無漏識變此聲故更有廣解如第九卷說。",
        "from": "X49n0815_001:0482c22_0",
        "context_with_next_sentence": true
    },
    {
        "source_sentence": "【疏】能斷金剛般若論說者能斷是智金剛喻煩惱令纏縛有情不得解脫猶如金剛。",
        "from": "X49n0815_001:0483a04_0",
        "context_with_next_sentence": true
    },
    {
        "source_sentence": "【疏】此論第二至辭緣於聲者意云此證聲名等為教體所由也言境有差別者即名等是法無礙解智境聲即是詞無礙解智境問菩薩既得四無礙解智純是無漏如何聲有漏以是詞無礙解之所緣境故答如詞無礙解智雖是無漏聲唯是境謂是第八識相分故是有漏問菩薩四無礙解為有漏耶答菩薩四無礙解唯是無漏以是後得無漏智所起問八九地菩薩可許全得七地已前為亦得不答七地已前亦分得問菩薩有漏心中得不答雖亦有說法等力然似無漏而亦不得名真無漏□□問有漏□□□□說法時前所說法聲為是有漏耶答此自變影像聲是無漏以是第六無漏意識所變聲故問如何此聲亦通漏無漏耶答若約前本質聲他所變者亦有漏是他第八相分故若約自無漏第六所變聲即是無漏問亦如初地已上菩薩妙觀察智所起化身所有聲為有漏為無漏耶若云有漏者如何說言化若云無漏者如何色根有漏聲是無漏耶答有二解一云化有二種一者即質化二者離質化若即質化聲等是有漏為即以本質身而轉變故若離質化者聲是無漏雖無文證以理而論通無漏為勝第二解云離質化身亦是有漏如何得知由觀察智擊發第八識而方變故雖有此解以何為證答如佛地論云要由平等智擊發大圓鏡智鏡智變起他受用身已平等智託彼為質而更變智影像他受用身亦猶如聲要須第八所變者為質亦識自所變者為影像境此亦如是雖有二解任情取捨。",
        "from": "X49n0815_001:0483a06_0",
        "context_with_next_sentence": true
    },
    {
        "source_sentence": "【疏】若明教體一切唯識如何乃言佛菩薩說者意云若一切唯識如何言佛菩薩說耶今此問意為問說法為問不說法家答據其疏意質問二家。",
        "from": "X49n0815_001:0483b08_0",
        "context_with_next_sentence": true
    },
    {
        "source_sentence": "【疏】無性釋云至故作是說者此是不說法家答增上者佛也生者眾生也意云佛與眾生但為增上緣眾生識上有文義相實不說法故作是說者喚此增上緣名佛說法故云故作是說又解云增上生者總是佛也故作是說者佛自云我成道已不說一字汝亦不聞即佛自作是說故云故作是說總是無性答也。",
        "from": "X49n0815_001:0483b11_0",
        "context_with_next_sentence": true
    },
    {
        "source_sentence": "【疏】世親解云至互為增土緣故者二識者即說者聽者二識也謂餘相續識差別者謂餘者眾生之餘即佛也相續者身也差別者佛識不一名差別識此無性釋若□世親云□□一法名差別識令餘相續差別識者由佛說法令餘有情解常無常等差別識生。",
        "from": "X49n0815_001:0483b17_0",
        "context_with_next_sentence": true
    },
    {
        "source_sentence": "【疏】直非直說者直者長行非直者即偈頌也更有別解如法苑說。",
        "from": "X49n0815_001:0483b22_0",
        "context_with_next_sentence": true
    },
    {
        "source_sentence": "【疏】瑜伽論第三說至必意識生者意云五識一剎那唯卒爾必起尋求意識生也意識如是雖言五識意說一一識別起。",
        "from": "X49n0815_001:0483b24_0",
        "context_with_next_sentence": true
    },
    {
        "source_sentence": "【疏】有三心現者意云三心現問何故無卒爾尋求答謂由前聞諸字但有二心謂卒爾尋求言常字時有染淨等流二心所以添前總有七心若許聚起無前後不定若不聚起即如上作法是。",
        "from": "X49n0815_001:0483c03_0",
        "context_with_next_sentence": true
    },
    {
        "source_sentence": "【疏】即從決定後却起尋求者意云若許聚起即從前行字上決定心後起尋求前法等而無卒爾心問若如是者如前瑜伽論云卒爾心後必起尋求如何今言決定心後起尋求耶答瑜伽論據不亂決定次第起說今者據許亂起說二義亦不相違問曰若云從決定心後却起尋求者如何前言前無字上但有二心謂卒爾尋求耶答不然彼約亂起無於行字上却起尋求而無卒爾故知亂起尋求非七心攝但唯尋求前行法也今約無間次第生故聞無字時有二心也。",
        "from": "X49n0815_001:0483c07_0",
        "context_with_next_sentence": true
    },
    {
        "source_sentence": "【疏】尋求以後許亂起故者即引論起尋求所以也此文指前散亂時生即不定文也上來總約七心解也。",
        "from": "X49n0815_001:0483c17_0",
        "context_with_next_sentence": true
    },
    {
        "source_sentence": "【疏】云若新新解已下約十二心作法云第一有等是也問如何七心十二心不同答若諸行等四字通說即有七心若四字等二別說即有十二心何以故新新解故。",
        "from": "X49n0815_001:0483c19_0",
        "context_with_next_sentence": true
    },
    {
        "source_sentence": "【疏】既於初字有卒爾心等者問何故初字說有卒爾後後字說有尋求決定不說有卒爾耶答但在舉聞豈前字上而無尋求決定耶故在舉也有云此文重結七心文者此義未詳。",
        "from": "X49n0815_001:0483c23_0",
        "context_with_next_sentence": true
    },
    {
        "source_sentence": "【疏】慧愷法師俱舍序云至千一百年者意云愷法師造古俱舍論之序云千一百年天親菩薩生問天親世親□□□□答約義不同言天親者天所尊重故名天親世親者□□□□故名世親今取世親號稍好。",
        "from": "X49n0815_001:0484a03_0",
        "context_with_next_sentence": true
    },
    {
        "source_sentence": "【疏】達羅毗茶國者此云總持國。",
        "from": "X49n0815_001:0484a08_0",
        "context_with_next_sentence": true
    },
    {
        "source_sentence": "【疏】建至城者謂此城中建興佛事至在逾又美又解云亦云通除禮樂等事濬者深也濬渤也朗者明也勝者也。",
        "from": "X49n0815_001:0484a09_0",
        "context_with_next_sentence": true
    },
    {
        "source_sentence": "【疏】日月之麗天者麗者嚴麗由天有日月而得嚴由有護法內教皆嚴麗也溟渤者大海也又云溟者深也渤者大也海有深大用紀地者大海與大地為紀表護法與道俗為綱紀也日月者晝夜也冠者籠招也亦云王也意說德慧德業籠招前英也猶以冠籠故也問何故名英答主千人曰英越百人稱彥德慧為百千人之主也。",
        "from": "X49n0815_001:0484a12_0",
        "context_with_next_sentence": true
    },
    {
        "source_sentence": "【疏】芳聲流於四主者東方曰人主以人為主故即此方也南方曰象主以出好象故西方曰寶主以多出珍寶處故北方曰馬主有好馬故然德慧美聲流四主四主咸聞流驤者騰也即無翼而騰空者曰驤如龍等五印者即竺國也德慧菩薩聲舉騰於五天。",
        "from": "X49n0815_001:0484a19_0",
        "context_with_next_sentence": true
    },
    {
        "source_sentence": "【疏】扇徽猷者扇者動也徽者明也猷者道也小運者小乘也蘭蕙者即香草之美名也即諸花草中最勝香草之氣遠聞表此菩薩起慧名聞亦爾也。",
        "from": "X49n0815_001:0484a24_0",
        "context_with_next_sentence": true
    },
    {
        "source_sentence": "【疏】造勝義七十釋者意云金七十論是外道與如意論師論義因論苦集諦外道云苦集如意師云集苦然集苦之言以是犯聲據義不違因先得故於是國王意用外道謂僧不如外道遂造論申其自家當時國王賜金七十行頌未及得釋遂便滅度後淨月菩薩出世遂廣釋勝義七十頌也云何名勝義答意明此論勝於金七十論更廣釋如第四卷疏。",
        "from": "X49n0815_001:0484b03_0",
        "context_with_next_sentence": true
    },
    {
        "source_sentence": "【疏】唯有正說至具有三分者意云世親菩薩年時八十命終時造三十行頌所以但有依教廣成分而無初後二分問何故世親命終造論答此有二解一云顯因緣盡不知滅故二云顯他勝往復更說故故無初後二分也。",
        "from": "X49n0815_001:0484b10_0",
        "context_with_next_sentence": true
    },
    {
        "source_sentence": "【疏】又顯敬禮三輪因故者以身業敬者得神通輪飛騰虗空故以語業敬者得記心輪他心中諸所有事為他說故以意業敬者得教誡輪即漏盡通可責有情勿令造惡增長善故又總法師云為眾生不信故得神通輪飛騰虗空而令信故既信法已未知眾生心中為猶影不波竝者則得記心輪為說法故得記心輪欲化眾生謂教誡輪令斷惡故丘法師云神通輪用神境通為體記心輪用天耳他心二通為體遠聞他語得天耳故既聽語已了知彼心故同二通為體教誡輪者用漏盡通為體教誡令他斷染趣聖非漏盡通不得。",
        "from": "X49n0815_001:0484b15_0",
        "context_with_next_sentence": true
    },
    {
        "source_sentence": "【疏】故我至誠身語思者意云身語二業是假業思是動發思為實業又思能發動身語二業也又思是意業故思通三業脩無倒歸命禮者總結也至誠通三業也。",
        "from": "X49n0815_001:0484c02_0",
        "context_with_next_sentence": true
    },
    {
        "source_sentence": "【疏】一者虗妄即遍計所執者意云釋唯識性也問云何故遍計所執性名唯識性耶答遍計所執體雖是無然不離唯識性性者體性非真如性性又真如體一約義分三遍計依他名唯識性者依至釋圓成實名唯識性者持業釋。",
        "from": "X49n0815_001:0484c06_0",
        "context_with_next_sentence": true
    },
    {
        "source_sentence": "【疏】於後所得清淨者此有二意一云證圓成實性故名所得二云斷染依他得無漏依他如第九卷云無漏依他亦圓成實此解好。",
        "from": "X49n0815_001:0484c11_0",
        "context_with_next_sentence": true
    },
    {
        "source_sentence": "【疏】唯內證淨者意云此圓成性唯是內證淨故依主釋。",
        "from": "X49n0815_001:0484c14_0",
        "context_with_next_sentence": true
    },
    {
        "source_sentence": "【疏】為簡依他故說唯識性者意云釋通伏難云何故論□說唯識性答為簡依他說唯識性也。",
        "from": "X49n0815_001:0484c16_0",
        "context_with_next_sentence": true
    },
    {
        "source_sentence": "【疏】略不敬也者無漏依他既在滿分之中所以法中不說也。",
        "from": "X49n0815_001:0484c18_0",
        "context_with_next_sentence": true
    },
    {
        "source_sentence": "【疏】淨者同前者意云同前持業依主若取後釋但是依主釋也。",
        "from": "X49n0815_001:0484c20_0",
        "context_with_next_sentence": true
    },
    {
        "source_sentence": "【疏】一切所敬皆第四囀故者意云但說佛菩薩等而非法□□□□□□故言一切者約小分說未必兼法也。",
        "from": "X49n0815_001:0484c22_0",
        "context_with_next_sentence": true
    },
    {
        "source_sentence": "【疏】佛聖弟子至而造論故者意云佛為教法所依弟子依法脩學無倒而能造論此即佛之聖弟子也。",
        "from": "X49n0815_001:0485a01_0",
        "context_with_next_sentence": true
    },
    {
        "source_sentence": "【疏】分有所得者世親雖是地前十信菩薩然伏煩惱修有漏唯識觀故言分有所得。",
        "from": "X49n0815_001:0485a03_0",
        "context_with_next_sentence": true
    },
    {
        "source_sentence": "【疏】理教行果至但說理法者意云此有難有釋也理教行果四法不同者是難辭難云法既有四何故論初唯說理法不說餘三耶答有多義一是軌則義生證解故二者四法之中真如為本如何為本答要證真如餘方有故三者是教行果三真實性故四者三乘聖者之根本故五者或說彼本即兼末故故真如是本餘是末疏總分為三釋。",
        "from": "X49n0815_001:0485a05_0",
        "context_with_next_sentence": true
    },
    {
        "source_sentence": "【疏】一問何故論初至具大悲故者總有六重問答未審問答何答論初三三寶不次或問云何故論初法寶三寶三寶既有多種歸敬何者三寶故申六重問答。",
        "from": "X49n0815_001:0485a12_0",
        "context_with_next_sentence": true
    },
    {
        "source_sentence": "【疏】最吉祥故者吉猶善也祥者瑞也。",
        "from": "X49n0815_001:0485a16_0",
        "context_with_next_sentence": true
    },
    {
        "source_sentence": "【疏】說唯識性滿分淨故者意云一乘三寶以寬故故論初說先法後佛次僧故論說唯識性滿分淨故也今言僧者是菩薩僧非聲聞僧何故不取三乘三寶答二乘不修唯識觀故言一乘三寶者是大非小又計化身即特佛故法既不同所以不取。",
        "from": "X49n0815_001:0485a17_0",
        "context_with_next_sentence": true
    },
    {
        "source_sentence": "【疏】善說妙三身至先讚禮者意云此歸命一乘三寶也三身即佛寶教法即法寶牟尼子即僧寶牟尼佛也子者僧及通一切賢聖。",
        "from": "X49n0815_001:0485a22_0",
        "context_with_next_sentence": true
    },
    {
        "source_sentence": "【疏】二諦者真俗二諦問真諦法寶俗諦如何亦敬耶答無漏依他亦俗諦故一乘眾者即一乘三寶也。",
        "from": "X49n0815_001:0485b01_0",
        "context_with_next_sentence": true
    },
    {
        "source_sentence": "【疏】四問此中所敬三寶如何者意云問云此中論敬三寶如何答以釋迦佛雖小乘計是特身佛然大乘不許□此中佛法通攝三身言分者即許佛餘聖故知此論亦敬三乘別相三寶然法寶通攝一切法也如前。",
        "from": "X49n0815_001:0485b03_0",
        "context_with_next_sentence": true
    },
    {
        "source_sentence": "【疏】許彼種類有多獨覺等者大乘許麟角獨覺有多種類同時出故所謂騰空獨□□□□□□類既多明是僧寶攝演祕不許僧寶攝者據□□□□□。",
        "from": "X49n0815_001:0485b08_0",
        "context_with_next_sentence": true
    },
    {
        "source_sentence": "【疏】唯識性中義兼說故者有軌持名法名法有覺性故名佛有和合義名僧。",
        "from": "X49n0815_001:0485b11_0",
        "context_with_next_sentence": true
    },
    {
        "source_sentence": "【疏】若能見三寶常住同真諦者意說同相三寶。",
        "from": "X49n0815_001:0485b13_0",
        "context_with_next_sentence": true
    },
    {
        "source_sentence": "【疏】二所調能調善方便故者意云於所化有情而能調修有善方便也。",
        "from": "X49n0815_001:0485b14_0",
        "context_with_next_sentence": true
    },
    {
        "source_sentence": "【疏】四財供養時至方歡喜故者意說若財供養如來不喜正行六度行時如來方喜□□□者但種如來本佛名喜非是捨勤名喜也。",
        "from": "X49n0815_001:0485b16_0",
        "context_with_next_sentence": true
    },
    {
        "source_sentence": "【疏】及二體性者意謂能敬所敬二體也能敬即護法等所敬即三寶又云二體性者即同相三寶別相三寶也諸門義者謂十二分教也。",
        "from": "X49n0815_001:0485b19_0",
        "context_with_next_sentence": true
    },
    {
        "source_sentence": "【疏】此中第四至非法故者意云雖前第四言敬佛法僧今更重解於前第三亦第四云敬非人非法非法即佛非人即法也。",
        "from": "X49n0815_001:0485b22_0",
        "context_with_next_sentence": true
    },
    {
        "source_sentence": "【疏】於境第七至滿淨故者意云第四約所敬第七境聲不可敬故。",
        "from": "X49n0815_001:0485c01_0",
        "context_with_next_sentence": true
    },
    {
        "source_sentence": "【疏】一由智德者即是自利生起解也二由恩德者菩薩造論意既利他即表菩薩有恩德也為自利生大智為利他生大悲總是令法久住濟諸含識也或為求當成智德恩德報化二身為生大智是故造論有云彼法既是賢劫□佛而釋彼說表有智德既釋彼說生他大智也既利樂有情表有恩德有情既得利展轉令他亦得利樂故言生大悲也。",
        "from": "X49n0815_001:0485c03_0",
        "context_with_next_sentence": true
    },
    {
        "source_sentence": "【疏】其謂義者即沉恒之義。",
        "from": "X49n0815_001:0485c10_0",
        "context_with_next_sentence": true
    },
    {
        "source_sentence": "【疏】此言有情至無別能有者意云此第一解即眾生類是情故名有情無別能有所有也。",
        "from": "X49n0815_001:0485c11_0",
        "context_with_next_sentence": true
    },
    {
        "source_sentence": "【疏】假者能有者此第二解以五薀假者為能有別八識為所有。",
        "from": "X49n0815_001:0485c13_0",
        "context_with_next_sentence": true
    },
    {
        "source_sentence": "【疏】又情者性也有此性故者此第三解意說此總假者有別法性也法性即十二入等。",
        "from": "X49n0815_001:0485c15_0",
        "context_with_next_sentence": true
    },
    {
        "source_sentence": "【疏】又情者愛也能有愛生故者意云此第四解即總假者有第八識情故□□□□□□能生愛等如下云愛阿賴耶樂阿賴耶等故第三云若無本識復依何法建立有情故知情體即第八識薩婆多喚六識名情不同大乘。",
        "from": "X49n0815_001:0485c17_0",
        "context_with_next_sentence": true
    },
    {
        "source_sentence": "【疏】有情不同有六十二復自然□名□依樞要有情頌曰五四三三四三二及三七十九四四一名六十二有情五者謂五趣地獄傍生鬼人天四者即四姓一婆羅門二剎帝利三毗舍四首陀三者一男二女三非男非女即二形又三者劣中妙即上中下三品也又云欲界為劣色界名中無色界名妙此解稍好四者一謂在家二謂出家三苦行四非苦行然在家有二一者邪見在家二者正見在家謂信佛法等就出家亦二一者邪見出家謂外道等二者正見出家謂信向正法三者一者律儀(善)二者不律儀(不善)三者非律儀非不律儀(無記)二者一云離欲二云未離欲凡夫以六行伏惑生上即名離欲不以六行伏惑名未離欲總亦就欲界人中有妻室名未離欲從小不犯欲名離欲三者一者邪定二者正定三者不定言邪定者邪決定故造五逆罪正定者正決定故謂十信第六心必不退故不定者謂異生等於邪定正定中但不修故未至十信第六心故復不作無間業故得不定名定者決定義非定慧中定也七者一者比丘二者比丘尼三者式叉摩那尼四者沙彌五者沙彌尼六近事男七近事女十九者一者習斷習斷有三一者習善法煩惱不起習斷二伏煩惱不起名習斷即六行伏惑等三斷習氣名習斷約聖說也二者習誦習誦聖教通在家出家等三者淨施四句一云施者淨受者不淨二云受者淨施者不淨三云施受俱淨四云施受俱不淨四者耆年亦通在家出家出家二十夏已上名耆年在家五十已上名耆年五者中年在家三十已上名中年出家十夏已上者名中年六者少年在家幼年出家九夏已上名少年七者軌範師謂阿闍利八者親教師即和上九者共住弟子及近住弟子各有二種一云同說戒名共住二者同親近和上名近住弟子第二云與和上一處住名共住與和上毗傍住名近住十者賓容二種在家出家十一者營僧事亦有二一云未樂營僧□□□□□越十二者貪利養者亦通僧俗十三者猒捨亦通凡聖恭敬有漏欣上故十四者多聞即通正及邪并非邪非正謂即聞慧十五者大福智起思慧亦有二一者世間有漏智二者無漏智聖者十六者法隨法行即修慧法隨者師諦法行者□□十七者持經者十八者持律十九者持論者通凡聖也四者一者異生二者見道三者修道四者究竟道四者一獨覺二聲聞三菩薩四如來一者輪王雖有金銀銅鐵四種輪王不同總合為一以名同故故所利有情有六十二種問此有情中有無姓人答但被有姓不被無姓如下云勝者我開演故又云亦被無姓既聞教法各於自乘與得果故前云勝者據入見道者說。",
        "from": "X49n0815_001:0485c22_0",
        "context_with_next_sentence": true
    },
    {
        "source_sentence": "【疏】或利與樂一體異名者意說利樂但是一體約所益分利樂二名問如前十利中亦云約所益分利樂別與今何別答但約世利益分利樂不辨於體今辨於體故有差別。",
        "from": "X49n0815_001:0486b19_0",
        "context_with_next_sentence": true
    },
    {
        "source_sentence": "【疏】上之十種解利樂者有頌如疏然依次配十利五樂者世者即是後濟現濟並現益後益第一第二是性者即是攝善離惡並翻此者第三第四是苦樂者即出苦與樂第五是智福者即第六是出世世者即第七是小大者即第八是與名異者即第九是十利五樂者總結也即向第十利中攝也。",
        "from": "X49n0815_001:0486b23_0",
        "context_with_next_sentence": true
    },
    {
        "source_sentence": "【疏】或此頌中至本利他故者意云釋造論之意今釋彼說者但為有情欲令信學所以造論即一緣造論問前具二緣造論何故今說一緣造論答菩薩本利他故有情信學法便住故一緣亦無違二緣。",
        "from": "X49n0815_001:0486c05_0",
        "context_with_next_sentence": true
    },
    {
        "source_sentence": "【疏】依所具緣前解為本者意說□□□□造論所由故前解約緣具後解約大悲並無妨□□□□□令法久住濟諸含識其義將勝即護法安慧等釋彼說也。",
        "from": "X49n0815_001:0486c09_0",
        "context_with_next_sentence": true
    },
    {
        "source_sentence": "成唯識論疏義演卷之一(論牒以前)",
        "from": "X49n0815_001:0486c14_0",
        "context_with_next_sentence": false
    }
]