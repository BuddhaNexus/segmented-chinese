[
    {
        "source_sentence": "佛本行集經卷第十一",
        "from": "T03n0190_011:0701a23_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_011:0701a25_0",
        "context_with_next_sentence": true
    },
    {
        "source_sentence": "姨母養育品第十",
        "from": "T03n0190_011:0701a26_0",
        "context_with_next_sentence": true
    },
    {
        "source_sentence": "「爾時太子既以誕生，適滿七日，其太子母摩耶夫人，更不能得諸天威力，復不能得太子在胎所受快樂，以力薄故，其形羸瘦，遂便命終。",
        "from": "T03n0190_011:0701a27_0",
        "context_with_next_sentence": true
    },
    {
        "source_sentence": "「（或有師言：『摩耶夫人，壽命算數，唯在七日，是故命終。",
        "from": "T03n0190_011:0701b02_0",
        "context_with_next_sentence": true
    },
    {
        "source_sentence": "雖然但往昔來常有是法，其菩薩生滿七日已，而菩薩母皆取命終。",
        "from": "T03n0190_011:0701b03_1",
        "context_with_next_sentence": true
    },
    {
        "source_sentence": "何以故？",
        "from": "T03n0190_011:0701b04_2",
        "context_with_next_sentence": true
    },
    {
        "source_sentence": "以諸菩薩幼年出家，母見是事，其心碎裂，即便命終。』",
        "from": "T03n0190_011:0701b04_3",
        "context_with_next_sentence": true
    },
    {
        "source_sentence": "）「（薩婆多師復作是言：『其菩薩母，見所生子，身體洪滿，端正可憙，於世少雙，既覩如是希奇之事未曾有法，歡喜踊躍，遍滿身中，以不勝故，即便命終。』",
        "from": "T03n0190_011:0701b06_4",
        "context_with_next_sentence": true
    },
    {
        "source_sentence": "）「爾時，摩耶國大夫人命終之後，即便往生忉利天上。",
        "from": "T03n0190_011:0701b10_5",
        "context_with_next_sentence": true
    },
    {
        "source_sentence": "生彼天已，即有勝妙無量無邊諸天婇女，左右圍繞，前後翼從，各各持於無量無邊供養之具、曼陀羅等，詣菩薩所，處處遍散。",
        "from": "T03n0190_011:0701b12_6",
        "context_with_next_sentence": true
    },
    {
        "source_sentence": "為欲供養於菩薩故，從虛空下，漸漸而墜到於人間淨飯王宮。",
        "from": "T03n0190_011:0701b15_7",
        "context_with_next_sentence": true
    },
    {
        "source_sentence": "到王宮已，語淨飯王，而作是言：『大王！",
        "from": "T03n0190_011:0701b16_8",
        "context_with_next_sentence": true
    },
    {
        "source_sentence": "當知，我得善利，善生人間，我於往昔，胎懷於彼清淨眾生大王童子，滿足十月受於快樂，今我生於三十三天，還受快樂如前不異，彼樂此樂，一種無殊。",
        "from": "T03n0190_011:0701b17_9",
        "context_with_next_sentence": true
    },
    {
        "source_sentence": "大王！",
        "from": "T03n0190_011:0701b20_10",
        "context_with_next_sentence": true
    },
    {
        "source_sentence": "從今已往，願莫為我受大憂苦。",
        "from": "T03n0190_011:0701b20_11",
        "context_with_next_sentence": true
    },
    {
        "source_sentence": "從今已去，我更不生。』",
        "from": "T03n0190_011:0701b21_12",
        "context_with_next_sentence": true
    },
    {
        "source_sentence": "時彼摩耶，即以天身而說偈言：「『一切怨親平等心，　　精進勇猛無暫息，　　善思真如實諦理，　　念無錯亂有始終。",
        "from": "T03n0190_011:0701b22_0",
        "context_with_next_sentence": true
    },
    {
        "source_sentence": "　　形體炳著真金容，　　諸根寂靜善調御，　　我子巧能說諸法，　　善行頂禮最勝尊。』",
        "from": "T03n0190_011:0701b25_0",
        "context_with_next_sentence": true
    },
    {
        "source_sentence": "「爾時摩耶說此偈已，即便隱身忽然不現，還彼天宮。",
        "from": "T03n0190_011:0701b27_0",
        "context_with_next_sentence": true
    },
    {
        "source_sentence": "「時，淨飯王見其摩耶國大夫人命終之後，即便喚召諸釋種親年德長者，皆令雲集，而告之言：『汝等眷屬並是國親，今是童子嬰孩失母，乳哺之寄將付囑誰，教令養育使得存活？",
        "from": "T03n0190_011:0701b29_0",
        "context_with_next_sentence": true
    },
    {
        "source_sentence": "誰能依時看視瞻護？",
        "from": "T03n0190_011:0701c04_1",
        "context_with_next_sentence": true
    },
    {
        "source_sentence": "誰能至心令善增長？",
        "from": "T03n0190_011:0701c04_2",
        "context_with_next_sentence": true
    },
    {
        "source_sentence": "誰能憐愍，愛如己生，携抱捧持？",
        "from": "T03n0190_011:0701c05_3",
        "context_with_next_sentence": true
    },
    {
        "source_sentence": "以慈心故，功德心故，歡喜心故。』",
        "from": "T03n0190_011:0701c05_4",
        "context_with_next_sentence": true
    },
    {
        "source_sentence": "時有五百釋種新婦，彼等新婦各各唱言：『我能養育，我能瞻看。』",
        "from": "T03n0190_011:0701c06_5",
        "context_with_next_sentence": true
    },
    {
        "source_sentence": "時釋種族語彼婦言：『汝等一切，年少盛壯，意耽色慾，汝等不能依時養育，亦復不能依法慈憐；唯此摩訶波闍波提，親是童子真正姨母，是故堪能將息養育童子之身，亦復堪能奉事大王。』",
        "from": "T03n0190_011:0701c08_6",
        "context_with_next_sentence": true
    },
    {
        "source_sentence": "彼諸釋種一切和合，勸彼摩訶波闍波提，為母養育。",
        "from": "T03n0190_011:0701c12_7",
        "context_with_next_sentence": true
    },
    {
        "source_sentence": "「時，淨飯王即將太子，付囑姨母摩訶波闍波提，以是太子親姨母故，而告之言：『善來夫人！",
        "from": "T03n0190_011:0701c14_0",
        "context_with_next_sentence": true
    },
    {
        "source_sentence": "如是童子，應當養育，善須護持，應令增長，依時澡浴。』",
        "from": "T03n0190_011:0701c16_1",
        "context_with_next_sentence": true
    },
    {
        "source_sentence": "又別簡取三十二女，令助養育，以八女人擬抱太子，以八女人洗浴太子，以八女人令乳太子，以八女人令其戲弄。",
        "from": "T03n0190_011:0701c17_2",
        "context_with_next_sentence": true
    },
    {
        "source_sentence": "「其淨飯王，產生二子；一者太子，字悉達多；二名難陀。",
        "from": "T03n0190_011:0701c21_0",
        "context_with_next_sentence": true
    },
    {
        "source_sentence": "「其白飯王，亦有二子：第一名難提迦，第二名為婆提唎迦。",
        "from": "T03n0190_011:0701c23_0",
        "context_with_next_sentence": true
    },
    {
        "source_sentence": "「其斛飯王，亦有二子：第一名阿難多，第二名為提婆達多。",
        "from": "T03n0190_011:0701c25_0",
        "context_with_next_sentence": true
    },
    {
        "source_sentence": "「甘露飯王，亦有二子：第一名為阿尼盧豆，第二名為摩訶那摩。",
        "from": "T03n0190_011:0701c27_0",
        "context_with_next_sentence": true
    },
    {
        "source_sentence": "「淨飯王妹，名阿彌多質多[口*邏](隋言甘露味)，生於一子，名為底沙。",
        "from": "T03n0190_011:0701c29_0",
        "context_with_next_sentence": true
    },
    {
        "source_sentence": "「是時摩訶波闍波提，太子姨母，白淨飯王作如是言：『謹依王勅，不敢乖違。』",
        "from": "T03n0190_011:0702a02_0",
        "context_with_next_sentence": true
    },
    {
        "source_sentence": "時波闍波提依於王命，養育太子。",
        "from": "T03n0190_011:0702a03_1",
        "context_with_next_sentence": true
    },
    {
        "source_sentence": "譬如日月，從初一日，至十五日，清淨圓滿，養育太子，亦復如是，漸漸增長。",
        "from": "T03n0190_011:0702a04_2",
        "context_with_next_sentence": true
    },
    {
        "source_sentence": "又復譬如尼拘陀樹，得種好地，而漸增長，後成大樹，太子如是，日日增長。",
        "from": "T03n0190_011:0702a06_3",
        "context_with_next_sentence": true
    },
    {
        "source_sentence": "從其太子出生已來，淨飯王家，日日增長一切財利，金銀珍寶，二足四足，無所乏少，而說偈言：「五穀及財寶，　　金銀諸衣服，　或造或不造，　　自然得充足。",
        "from": "T03n0190_011:0702a07_4",
        "context_with_next_sentence": true
    },
    {
        "source_sentence": "　童子及慈母，　　乳酪酥常豐，　慈母少乳者，　　悉皆得盈溢。",
        "from": "T03n0190_011:0702a12_0",
        "context_with_next_sentence": true
    },
    {
        "source_sentence": "「時，淨飯王所有怨讎，自然皆悉生平等心，平等心已，漸生親厚。",
        "from": "T03n0190_011:0702a14_0",
        "context_with_next_sentence": true
    },
    {
        "source_sentence": "既生親厚，共王同心，即便牢固，一心一意，同願同行，風雨隨時，無諸災雹，亦無擾亂。",
        "from": "T03n0190_011:0702a15_1",
        "context_with_next_sentence": true
    },
    {
        "source_sentence": "少種多收，彼諸苗稼，一切藥草，樹木園林，隨色長色，諸香豐足，隨味具味，依限成熟，終不過時，皆是太子威德力故。",
        "from": "T03n0190_011:0702a17_2",
        "context_with_next_sentence": true
    },
    {
        "source_sentence": "一切城內，所懷妊者，安隱得生。",
        "from": "T03n0190_011:0702a20_3",
        "context_with_next_sentence": true
    },
    {
        "source_sentence": "又諸人民，無眾疫橫，亦無夭死，以此太子威德力故。",
        "from": "T03n0190_011:0702a20_4",
        "context_with_next_sentence": true
    },
    {
        "source_sentence": "側近所有一切人民，長者居士，各各自守，不相求及，無此求彼，彼當與我，設令因事，所須少多，貸換假借，彼應多與，不生是念，須若干者，即與若干。",
        "from": "T03n0190_011:0702a22_0",
        "context_with_next_sentence": true
    },
    {
        "source_sentence": "城內人民，各各相尊，孝養父母，敬事師長，以是太子威德力故。",
        "from": "T03n0190_011:0702a25_1",
        "context_with_next_sentence": true
    },
    {
        "source_sentence": "亦如往昔，如法行行，一切諸王，人民士庶，皆依法行，悉持十善，具足而行，國內無怖，五穀豐登，遠離飢儉。",
        "from": "T03n0190_011:0702a26_2",
        "context_with_next_sentence": true
    },
    {
        "source_sentence": "如是如是，淨飯王國，一切境內，無有飢儉，亦無驚怖。",
        "from": "T03n0190_011:0702a29_3",
        "context_with_next_sentence": true
    },
    {
        "source_sentence": "五穀豐饒，一切人民，如法而行，種種布施，作諸功德。",
        "from": "T03n0190_011:0702b01_4",
        "context_with_next_sentence": true
    },
    {
        "source_sentence": "造諸園林，造諸大義井泉池渠，皆悉自現。",
        "from": "T03n0190_011:0702b02_5",
        "context_with_next_sentence": true
    },
    {
        "source_sentence": "天舍廟堂，曹局省府，皆亦自然。",
        "from": "T03n0190_011:0702b03_6",
        "context_with_next_sentence": true
    },
    {
        "source_sentence": "人無枉橫，一切人民，皆並歡喜，猶如天上，無有差殊。",
        "from": "T03n0190_011:0702b04_7",
        "context_with_next_sentence": true
    },
    {
        "source_sentence": "以於太子威德力故，如是諸事，莫不成就。",
        "from": "T03n0190_011:0702b05_8",
        "context_with_next_sentence": true
    },
    {
        "source_sentence": "如偈所說：「『人民順尊教，　　不慳亦不惜，　　無不如法行，　　慈心不起殺。",
        "from": "T03n0190_011:0702b06_9",
        "context_with_next_sentence": true
    },
    {
        "source_sentence": "　　飢渴既得解，　　飲食皆充足，　　一切悉歡喜，　　並受如天樂。』",
        "from": "T03n0190_011:0702b09_0",
        "context_with_next_sentence": true
    },
    {
        "source_sentence": "「時，淨飯王過軫宿辰，取角宿日，為大子作眾寶瓔珞，所謂手腕指脛，釧鐶首飾，雜寶勝妙，華鬘頸繫。",
        "from": "T03n0190_011:0702b11_0",
        "context_with_next_sentence": true
    },
    {
        "source_sentence": "種種瓔珞，珠璣印文，指環臂璩腰珮，金縷為帶，金鈴寶網，種種摩尼，為莊嚴具，靴履革屣，雜寶莊嚴，其天寶冠，最勝殊妙。",
        "from": "T03n0190_011:0702b13_1",
        "context_with_next_sentence": true
    },
    {
        "source_sentence": "復有五百釋種諸親，為於太子，各造一具，雜妙瓔珞，如上莊嚴，作已將詣淨飯王所，而白王言：『善哉大王！",
        "from": "T03n0190_011:0702b16_2",
        "context_with_next_sentence": true
    },
    {
        "source_sentence": "我等所造，此妙瓔珞，七日七夜，唯願大王！",
        "from": "T03n0190_011:0702b18_3",
        "context_with_next_sentence": true
    },
    {
        "source_sentence": "以此瓔珞，莊嚴太子，當令我等不空疲勞。』",
        "from": "T03n0190_011:0702b19_4",
        "context_with_next_sentence": true
    },
    {
        "source_sentence": "時，淨飯王於其晨朝鬼宿之日，共一國師婆羅門，名優陀耶那，是優陀夷比丘之父，并及五百諸婆羅門，皆唱是言：『甚大吉祥。』",
        "from": "T03n0190_011:0702b20_5",
        "context_with_next_sentence": true
    },
    {
        "source_sentence": "共將太子，至彼一園，名曰無垢清淨莊嚴。",
        "from": "T03n0190_011:0702b23_6",
        "context_with_next_sentence": true
    },
    {
        "source_sentence": "往昔已來，貴之如塔。",
        "from": "T03n0190_011:0702b24_7",
        "context_with_next_sentence": true
    },
    {
        "source_sentence": "時彼園內，復有無量無邊百千一切眾生，男子婦人，童男童女，相喚雲會，集聚彼園，欲觀太子。",
        "from": "T03n0190_011:0702b24_8",
        "context_with_next_sentence": true
    },
    {
        "source_sentence": "復更別駕一乘大車，載置種種瓔珞金銀飲食衣服，悉令充備，於迦毘羅城內，街術四衢道頭，及諸小巷，諸如是處，設大布施，高聲唱言：『凡所須者，皆悉給與。』",
        "from": "T03n0190_011:0702b26_9",
        "context_with_next_sentence": true
    },
    {
        "source_sentence": "如是駕在太子前行。",
        "from": "T03n0190_011:0702c01_10",
        "context_with_next_sentence": true
    },
    {
        "source_sentence": "復有八千雜種音樂，作種種聲，虛空自雨無量無邊雜妙花雨。",
        "from": "T03n0190_011:0702c01_11",
        "context_with_next_sentence": true
    },
    {
        "source_sentence": "復有無量百千諸女，皆以種種諸寶瓔珞，莊飾其身，在於閣上，或在高臺，或在却敵，或在城頭，及女牆邊，或城樓上，或窓牖中，或居堂脊，或立屋頭，手執諸華，觀看太子，以花逆散於太子前。",
        "from": "T03n0190_011:0702c03_12",
        "context_with_next_sentence": true
    },
    {
        "source_sentence": "復有八千諸天寶女，手執掃帚，身體莊嚴，在太子先，耘除道路。",
        "from": "T03n0190_011:0702c07_13",
        "context_with_next_sentence": true
    },
    {
        "source_sentence": "一切釋種眷屬諸親，並悉在於淨飯王側及太子前，次第而行。",
        "from": "T03n0190_011:0702c09_0",
        "context_with_next_sentence": true
    },
    {
        "source_sentence": "「是時摩訶波闍波提，懷抱太子，安置膝上，坐輦乘中。",
        "from": "T03n0190_011:0702c10_1",
        "context_with_next_sentence": true
    },
    {
        "source_sentence": "如是種種無量無邊莊嚴備已，將引太子，往詣彼園。",
        "from": "T03n0190_011:0702c11_2",
        "context_with_next_sentence": true
    },
    {
        "source_sentence": "爾時，國師優陀夷父，共彼五百諸婆羅門，人人各以無量無邊吉祥之言，稱讚太子。",
        "from": "T03n0190_011:0702c12_3",
        "context_with_next_sentence": true
    },
    {
        "source_sentence": "持諸瓔珞，繫太子身。",
        "from": "T03n0190_011:0702c14_4",
        "context_with_next_sentence": true
    },
    {
        "source_sentence": "繫瓔珞已，太子身相，皆悉隱障，彼之瓔珞，並各昏暗，無復精光，猶如聚墨，不能照曜，無復光顯。",
        "from": "T03n0190_011:0702c15_5",
        "context_with_next_sentence": true
    },
    {
        "source_sentence": "譬如無價閻浮檀金，欲於其邊安置丸炭。",
        "from": "T03n0190_011:0702c17_6",
        "context_with_next_sentence": true
    },
    {
        "source_sentence": "如是如是，彼諸瓔珞，繫太子已，猶如晝螢，不能自現，所有瓔珞，至太子身，不顯不現，不照不曜，亦復如是。",
        "from": "T03n0190_011:0702c18_7",
        "context_with_next_sentence": true
    },
    {
        "source_sentence": "時彼人眾，見此太子，有如是等希奇之事未曾有法，各各唱言：『嗚呼嗚呼！",
        "from": "T03n0190_011:0702c20_8",
        "context_with_next_sentence": true
    },
    {
        "source_sentence": "希有希有！』",
        "from": "T03n0190_011:0702c22_9",
        "context_with_next_sentence": true
    },
    {
        "source_sentence": "各各歡笑，人人拍手，歌舞叫嘯，擲弄衣裳。",
        "from": "T03n0190_011:0702c22_10",
        "context_with_next_sentence": true
    },
    {
        "source_sentence": "「時彼園內，有一天神，名曰離垢，然彼天神，在於虛空，隱身不現，而說偈言：「『假使此大地，　　及城邑聚落，　　山河諸樹木，　　皆成閻浮金。",
        "from": "T03n0190_011:0702c23_11",
        "context_with_next_sentence": true
    },
    {
        "source_sentence": "　　佛一毛孔光，　　具足威德相，　　翳彼如聚墨，　　百福莊嚴滿。",
        "from": "T03n0190_011:0702c28_0",
        "context_with_next_sentence": true
    },
    {
        "source_sentence": "　　瓔珞光相滅，　　若人具諸相，　　第一勝報果，　　不須瓔珞嚴。』",
        "from": "T03n0190_011:0703a01_0",
        "context_with_next_sentence": true
    },
    {
        "source_sentence": "「時彼天神，說此偈已，即持種種無量天花，散太子上，還其本宮。",
        "from": "T03n0190_011:0703a03_0",
        "context_with_next_sentence": true
    },
    {
        "source_sentence": "「爾時，釋種諸親族等，即持無價碎末栴檀及細磨者，雜色牙席，雜種諸藥具滿諸器，持與太子，令莊嚴身。",
        "from": "T03n0190_011:0703a05_0",
        "context_with_next_sentence": true
    },
    {
        "source_sentence": "復持鹿車，真金為輿，種種船舫，諸雜野獸，乃至馬駒，雜寶所作，具施太子，恣令嬉戲。",
        "from": "T03n0190_011:0703a07_1",
        "context_with_next_sentence": true
    },
    {
        "source_sentence": "具足八年，如是歡樂，娛樂太子，增長養育。",
        "from": "T03n0190_011:0703a09_2",
        "context_with_next_sentence": true
    },
    {
        "source_sentence": "然其不似世之嬰孩流涕不淨，無諸糞穢，亦不呱啼呻吟嚬縮，不飢不渴，諸母養育常生歡喜。",
        "from": "T03n0190_011:0703a10_3",
        "context_with_next_sentence": true
    },
    {
        "source_sentence": "「時，淨飯王作是思惟：『今我太子，端正少雙，未知其力，竟復何如？",
        "from": "T03n0190_011:0703a13_0",
        "context_with_next_sentence": true
    },
    {
        "source_sentence": "今可試看驗其強弱。』",
        "from": "T03n0190_011:0703a14_1",
        "context_with_next_sentence": true
    },
    {
        "source_sentence": "爾時，大王即共無量釋種童子，同坐飲食，持一純金雕鏤之鉢，盛歡喜丸，具足充滿，復以真金作諸環鎖，置諸一切眾童子前，教令爭食。",
        "from": "T03n0190_011:0703a14_2",
        "context_with_next_sentence": true
    },
    {
        "source_sentence": "又復聚於諸小白象，令與童子共相競食，語諸一切眾童子言：『汝等當知！",
        "from": "T03n0190_011:0703a17_3",
        "context_with_next_sentence": true
    },
    {
        "source_sentence": "如是白象，將奪汝食。』",
        "from": "T03n0190_011:0703a19_4",
        "context_with_next_sentence": true
    },
    {
        "source_sentence": "時諸童子斷眾白象爭力不如，遂令象食，然後始語太子令知：『太子！",
        "from": "T03n0190_011:0703a20_5",
        "context_with_next_sentence": true
    },
    {
        "source_sentence": "汝食今被他奪。』",
        "from": "T03n0190_011:0703a21_6",
        "context_with_next_sentence": true
    },
    {
        "source_sentence": "是時太子，即以兩手執彼金鉢，出少身力而壞彼鏁，令象却頓不如太子。",
        "from": "T03n0190_011:0703a21_7",
        "context_with_next_sentence": true
    },
    {
        "source_sentence": "「時，淨飯王復為太子，多集羝羊安置宮內，為令太子生歡喜故。",
        "from": "T03n0190_011:0703a24_0",
        "context_with_next_sentence": true
    },
    {
        "source_sentence": "真金為鞍，雜寶莊飾，種種瓔珞，以嚴其身，金羅網覆。",
        "from": "T03n0190_011:0703a25_1",
        "context_with_next_sentence": true
    },
    {
        "source_sentence": "是時太子，乘彼羊車，至於園林。",
        "from": "T03n0190_011:0703a26_2",
        "context_with_next_sentence": true
    },
    {
        "source_sentence": "及其親叔，甘露飯等，自餘諸釋，各為諸子莊諸羝羊，具足如前。",
        "from": "T03n0190_011:0703a27_3",
        "context_with_next_sentence": true
    },
    {
        "source_sentence": "彼諸童子，亦乘羊車隨意遊戲。",
        "from": "T03n0190_011:0703a28_4",
        "context_with_next_sentence": true
    },
    {
        "source_sentence": "佛本行集經習學技藝品第十一",
        "from": "T03n0190_011:0703b01_0",
        "context_with_next_sentence": true
    },
    {
        "source_sentence": "「時，淨飯王知其太子年已八歲，即會百官群臣宰相，而告之言：『卿等當知！",
        "from": "T03n0190_011:0703b02_0",
        "context_with_next_sentence": true
    },
    {
        "source_sentence": "今我化內，誰最有智？",
        "from": "T03n0190_011:0703b03_1",
        "context_with_next_sentence": true
    },
    {
        "source_sentence": "誰具技能，種種悉通，堪為太子作於師匠，教使學書及餘諸論？』",
        "from": "T03n0190_011:0703b04_2",
        "context_with_next_sentence": true
    },
    {
        "source_sentence": "時諸臣等，即報王言：『大王！",
        "from": "T03n0190_011:0703b05_3",
        "context_with_next_sentence": true
    },
    {
        "source_sentence": "當知，今有毘奢婆蜜多羅，善知諸論，最勝最妙，如是大師，堪教太子種種書論。』",
        "from": "T03n0190_011:0703b06_4",
        "context_with_next_sentence": true
    },
    {
        "source_sentence": "時，淨飯王即遣使人召彼毘奢婆蜜多羅，而告之言：『尊者大師！",
        "from": "T03n0190_011:0703b08_5",
        "context_with_next_sentence": true
    },
    {
        "source_sentence": "汝能為我，教此太子一切技藝諸書論不？』",
        "from": "T03n0190_011:0703b09_6",
        "context_with_next_sentence": true
    },
    {
        "source_sentence": "時蜜多羅報言：『大王！",
        "from": "T03n0190_011:0703b10_7",
        "context_with_next_sentence": true
    },
    {
        "source_sentence": "謹依王命，我今堪能。』",
        "from": "T03n0190_011:0703b10_8",
        "context_with_next_sentence": true
    },
    {
        "source_sentence": "時淨飯王心生歡喜，即占好日善宿吉時，共大釋種耆舊有德，令其莊飾一切禮儀，種種所須悉令充備。",
        "from": "T03n0190_011:0703b11_9",
        "context_with_next_sentence": true
    },
    {
        "source_sentence": "復嚴五百諸釋種童，前後左右周匝圍繞，更復別有無量無邊童男童女，隨從太子，將昇學堂。",
        "from": "T03n0190_011:0703b13_10",
        "context_with_next_sentence": true
    },
    {
        "source_sentence": "「時彼大師毘奢蜜多，遙見太子威德力大，不能自禁，遂使其身，從座怱起，屈身頂禮於太子足，禮拜起已，四面顧視生大羞慚。",
        "from": "T03n0190_011:0703b15_11",
        "context_with_next_sentence": true
    },
    {
        "source_sentence": "時蜜多羅，生慙愧已，於虛空中，有一天子，名曰淨妙，從兜率宮，共於無量無邊最大諸天神王，恒常守護是大子者，在彼虛空，隱身不現而說偈言：「『世間諸技藝，　　及餘諸經論，　　此人悉能知，　　亦能教示他。",
        "from": "T03n0190_011:0703b18_12",
        "context_with_next_sentence": true
    },
    {
        "source_sentence": "　　是勝眾生者，　　隨順世間故，　　往昔久習來，　　今示從師學。",
        "from": "T03n0190_011:0703b25_0",
        "context_with_next_sentence": true
    },
    {
        "source_sentence": "　　出世所有智，　　諸諦及諸力，　　因緣所生法，　　生已及滅無。",
        "from": "T03n0190_011:0703b27_0",
        "context_with_next_sentence": true
    },
    {
        "source_sentence": "　　一念知彼等，　　名色現不現，　　猶尚能證知，　　況復諸文字。』",
        "from": "T03n0190_011:0703b29_0",
        "context_with_next_sentence": true
    },
    {
        "source_sentence": "「爾時天子說此偈已，以種種華，散太子上，即還本宮。",
        "from": "T03n0190_011:0703c02_0",
        "context_with_next_sentence": true
    },
    {
        "source_sentence": "時，淨飯王即持種種無價珍寶，以用布施諸婆羅門，復持種種百味飲食，施設眾座諸婆羅門，將是太子，付彼大師毘奢蜜多，留諸乳母，令侍太子，即還王宮。",
        "from": "T03n0190_011:0703c03_1",
        "context_with_next_sentence": true
    },
    {
        "source_sentence": "「爾時，太子既初就學，將好最妙牛頭栴檀，作於書板，純用七寶莊嚴四緣，以天種種殊特妙香塗其背上，執持至於毘奢蜜多阿闍梨前，而作是言：『尊者闍梨，教我何書(元少一書)？",
        "from": "T03n0190_011:0703c07_0",
        "context_with_next_sentence": true
    },
    {
        "source_sentence": "或復梵天所說之書(今婆羅門書正十四音是)、佉盧虱吒書(隋言驢脣)、富沙迦羅仙人說書(隋言蓮花)、阿迦羅書(隋言節分)、瞢伽羅書(隋言吉祥)、耶寐(亡毘反)尼書(隋言大秦國書)、鴦瞿梨書(隋言指書)、耶那尼迦書(隋言駄乘)、娑伽婆書(隋言牸牛)、波羅婆尼書(隋言樹葉)、波流沙書(隋言惡言)、毘多荼書(隋言起屍)、陀毘荼國書(隋云南天竺)、脂羅低書(隋言裸形人)、度其差那婆多書(隋言右旋)、優伽書(隋言嚴熾)、僧佉書(隋言算計)、阿婆勿陀書(隋言覆)、阿[少/兔]盧摩書(隋言順)、毘耶寐奢羅書(隋言雜)、陀羅多書(烏場邊山)、西瞿耶尼書(無隋言)，珂沙書(疏勒)、脂那國書(大隋)、摩那書(斗升)、未荼叉羅書(中字)、毘多悉底書(尺)、富數波書(花)、提婆書(天)、那伽書(龍)、夜叉書(無隋語)、乾闥婆書(天音聲)、阿脩羅書(不飲酒)、迦婁羅書(金翅鳥)、緊那羅書(非人)、摩睺羅伽書(大蛇)，彌伽遮迦書(諸獸音)，迦迦婁多書(烏音)，浮摩提婆書(地居天)、安多梨叉提婆書(虛空天)、欝多羅拘盧書(須彌北)、逋婁婆毘提呵書(須彌東)、烏差波書(舉)、膩差波書(擲)、娑伽羅書(海)、跋闍羅書(金剛)、梨伽波羅低梨伽書(往復)、毘棄(音牒)多書(食殘)、阿[少/兔]浮多書(未曾有)、奢娑多羅跋多書(如伏轉)、伽那那跋多書(算轉)、優差波跋多書(舉轉)、尼差波跋多書(擲轉)、波陀梨佉書(足)、毘拘多羅波陀那地書(從二增上句)、耶婆陀輸多羅書(增十句已上)、未荼婆哂尼書(中流)、梨沙耶娑多波恀比多書(諸仙苦行)、陀羅尼卑叉梨書(觀地)、伽伽那卑麗叉尼書(觀虛空)、薩蒱沙地尼山陀書(一切藥果因)、沙羅僧伽何尼書(總覽)、薩婆婁多書(一切種音)。』",
        "from": "T03n0190_011:0703c11_1",
        "context_with_next_sentence": true
    },
    {
        "source_sentence": "「爾時太子說是書已，復諮蜜多阿闍梨言：『此書凡有六十四種，未審尊欲教我何書？』",
        "from": "T03n0190_011:0704a07_0",
        "context_with_next_sentence": true
    },
    {
        "source_sentence": "是時毘奢婆蜜多羅，聞於太子說是書已，內心歡喜，悅豫熈怡，密懷私慙，折伏貢高我慢之心，向於太子，而說偈言：「『希有清淨智慧人，　　善順於諸世間法，　　自已該通一切論，　　復更來入我學堂。",
        "from": "T03n0190_011:0704a08_1",
        "context_with_next_sentence": true
    },
    {
        "source_sentence": "　　如是書名我未知，　　其今悉皆誦持得，　　是為天人大尊導，　　今復更欲覓於師。』",
        "from": "T03n0190_011:0704a14_0",
        "context_with_next_sentence": true
    },
    {
        "source_sentence": "「爾時，復有五百釋種諸臣童子，俱共太子，齊入學堂學書唱字，以是太子威德力故，復有諸天神力加故，諸音響中出種種聲。",
        "from": "T03n0190_011:0704a16_0",
        "context_with_next_sentence": true
    },
    {
        "source_sentence": "「唱阿字時，諸行無常，出如是聲。",
        "from": "T03n0190_011:0704a19_0",
        "context_with_next_sentence": true
    },
    {
        "source_sentence": "「唱伊字時，一切諸根門戶閉塞，出如是聲。",
        "from": "T03n0190_011:0704a20_0",
        "context_with_next_sentence": true
    },
    {
        "source_sentence": "「唱優字時，心得寂定，出如是聲。",
        "from": "T03n0190_011:0704a21_0",
        "context_with_next_sentence": true
    },
    {
        "source_sentence": "「唱㖶字時，諸六入道皆證知故，出如是聲。",
        "from": "T03n0190_011:0704a22_0",
        "context_with_next_sentence": true
    },
    {
        "source_sentence": "「唱嗚字時，當得渡於大煩惱海，出如是聲。",
        "from": "T03n0190_011:0704a23_0",
        "context_with_next_sentence": true
    },
    {
        "source_sentence": "「唱迦字時，當受諸有業報所作，出如是聲。",
        "from": "T03n0190_011:0704a24_0",
        "context_with_next_sentence": true
    },
    {
        "source_sentence": "「唱佉字時，教拔一切煩惱根本，出如是聲。",
        "from": "T03n0190_011:0704a25_0",
        "context_with_next_sentence": true
    },
    {
        "source_sentence": "「唱伽字時，十二因緣甚深難越，出如是聲。",
        "from": "T03n0190_011:0704a26_0",
        "context_with_next_sentence": true
    },
    {
        "source_sentence": "「唱[口*恒]字時，諸無明蓋覆翳甚厚，當淨除滅，出如是聲。",
        "from": "T03n0190_011:0704a27_0",
        "context_with_next_sentence": true
    },
    {
        "source_sentence": "「唱俄字時，如來當得成佛道已，至餘諸方，恐怖眾生施與無畏，出如是聲。",
        "from": "T03n0190_011:0704a29_0",
        "context_with_next_sentence": true
    },
    {
        "source_sentence": "「唱遮字時，應當證知四真聖諦，出如是聲。",
        "from": "T03n0190_011:0704b02_0",
        "context_with_next_sentence": true
    },
    {
        "source_sentence": "「唱車字時，今者應當所有諂曲邪惑意迷皆悉除滅，出如是聲。",
        "from": "T03n0190_011:0704b03_0",
        "context_with_next_sentence": true
    },
    {
        "source_sentence": "「唱闍字時，應當超越出生死海，出如是聲。",
        "from": "T03n0190_011:0704b05_0",
        "context_with_next_sentence": true
    },
    {
        "source_sentence": "「唱社字時，魔煩惱幢當碎破倒，出如是聲。",
        "from": "T03n0190_011:0704b06_0",
        "context_with_next_sentence": true
    },
    {
        "source_sentence": "「唱若字時，當令四眾皆順教行，出如是聲。",
        "from": "T03n0190_011:0704b07_0",
        "context_with_next_sentence": true
    },
    {
        "source_sentence": "「唱吒字時，其諸凡夫一切眾生，處處畏敬此言無常，出如是聲。",
        "from": "T03n0190_011:0704b08_0",
        "context_with_next_sentence": true
    },
    {
        "source_sentence": "「唱咤字時，應當憶念此之咤字，若根純熟不聞諸法即得證知，出如是聲。",
        "from": "T03n0190_011:0704b10_0",
        "context_with_next_sentence": true
    },
    {
        "source_sentence": "「唱荼字時，應當得彼四如意足即能飛行，出如是聲。",
        "from": "T03n0190_011:0704b12_0",
        "context_with_next_sentence": true
    },
    {
        "source_sentence": "「唱[口*荼]字時，作合歡華如[口*荼]言語，散唱諸行及十二緣生滅之法無常顯現，出如是聲。",
        "from": "T03n0190_011:0704b14_0",
        "context_with_next_sentence": true
    },
    {
        "source_sentence": "「唱拏字時，其得道人受利養時，無一微塵等諸煩惱而不散滅，堪應他供，出如是聲。",
        "from": "T03n0190_011:0704b16_0",
        "context_with_next_sentence": true
    },
    {
        "source_sentence": "「唱多字時，當向苦行，出如是聲。",
        "from": "T03n0190_011:0704b18_0",
        "context_with_next_sentence": true
    },
    {
        "source_sentence": "「唱他字時，一切眾生其心若斧，諸塵境界猶如竹木，當作是觀，出如是聲。",
        "from": "T03n0190_011:0704b19_0",
        "context_with_next_sentence": true
    },
    {
        "source_sentence": "「唱陀字時，當行布施行諸苦行即得和合，出如是聲。",
        "from": "T03n0190_011:0704b21_0",
        "context_with_next_sentence": true
    },
    {
        "source_sentence": "「唱咃字時，當有法聲，出如是聲。",
        "from": "T03n0190_011:0704b23_0",
        "context_with_next_sentence": true
    },
    {
        "source_sentence": "「唱哪字時，當須用彼食飲活命，出如是聲。",
        "from": "T03n0190_011:0704b24_0",
        "context_with_next_sentence": true
    },
    {
        "source_sentence": "「唱簸字時，真如實諦，出如是聲。",
        "from": "T03n0190_011:0704b25_0",
        "context_with_next_sentence": true
    },
    {
        "source_sentence": "「唱頗字時，當得成道證於妙果，出如是聲。",
        "from": "T03n0190_011:0704b26_0",
        "context_with_next_sentence": true
    },
    {
        "source_sentence": "「唱婆字時，解一切縛，出如是聲。",
        "from": "T03n0190_011:0704b27_0",
        "context_with_next_sentence": true
    },
    {
        "source_sentence": "「唱嘙字時，說世間後更不受有，出如是聲。",
        "from": "T03n0190_011:0704b28_0",
        "context_with_next_sentence": true
    },
    {
        "source_sentence": "「唱摩字時，說諸生死一切恐怖最為可畏，出如是聲。",
        "from": "T03n0190_011:0704b29_0",
        "context_with_next_sentence": true
    },
    {
        "source_sentence": "「唱耶字時，開穿一切諸法之門為人演說，出如是聲。",
        "from": "T03n0190_011:0704c02_0",
        "context_with_next_sentence": true
    },
    {
        "source_sentence": "「唱囉字時，當有三寶，出如是聲。",
        "from": "T03n0190_011:0704c04_0",
        "context_with_next_sentence": true
    },
    {
        "source_sentence": "「唱邏字時，斷諸愛枝，出如是聲。",
        "from": "T03n0190_011:0704c05_0",
        "context_with_next_sentence": true
    },
    {
        "source_sentence": "「唱婆字時，斷一切身根本種子，出如是聲。",
        "from": "T03n0190_011:0704c06_0",
        "context_with_next_sentence": true
    },
    {
        "source_sentence": "「唱[口*奢]字時，得奢摩他、毘婆舍那，出如是聲。",
        "from": "T03n0190_011:0704c07_0",
        "context_with_next_sentence": true
    },
    {
        "source_sentence": "「唱沙字時，當知六界，出如是聲。",
        "from": "T03n0190_011:0704c08_0",
        "context_with_next_sentence": true
    },
    {
        "source_sentence": "「唱娑字時，當得諸智，出如是聲。",
        "from": "T03n0190_011:0704c09_0",
        "context_with_next_sentence": true
    },
    {
        "source_sentence": "「唱嗬字時，當打一切諸煩惱却，出如是聲。",
        "from": "T03n0190_011:0704c10_0",
        "context_with_next_sentence": true
    },
    {
        "source_sentence": "「爾時，彼諸五百童子，作如是唱諸字門時，以是太子威德力故，兼復諸天護持所加，出於如是微密祕奧諸法門聲。",
        "from": "T03n0190_011:0704c11_0",
        "context_with_next_sentence": true
    },
    {
        "source_sentence": "「時，淨飯王又復集聚群臣議言：『卿諸臣等！",
        "from": "T03n0190_011:0704c14_0",
        "context_with_next_sentence": true
    },
    {
        "source_sentence": "一切誰知，何處有師，最便武技善巧軍戎兵仗智略，堪教於我悉達大子？』",
        "from": "T03n0190_011:0704c14_1",
        "context_with_next_sentence": true
    },
    {
        "source_sentence": "時諸臣等，奉報王言：『大王！",
        "from": "T03n0190_011:0704c16_2",
        "context_with_next_sentence": true
    },
    {
        "source_sentence": "當知，此處有釋，名為善覺，其善覺子，羼提提婆(隋言忍天)，堪教太子兵戌法式。",
        "from": "T03n0190_011:0704c17_3",
        "context_with_next_sentence": true
    },
    {
        "source_sentence": "其所解知，一切凡有二十九種，善巧善妙，技術精微，所作輕便，勁捷勦勇。",
        "from": "T03n0190_011:0704c18_4",
        "context_with_next_sentence": true
    },
    {
        "source_sentence": "二十九者，所謂騰象跨車，跳坎越馬，射妙走疾，志猛性剛，身體輕便，所為諦審，善能調習，捉象搭鈎，巧解安施，擲象羂索，又工將養，飲飼畜生，處分指撝，善總兵馬，諳練曲直，斜正山川，手握拳牢，脚蹋地穩，梳頭結髻，靳固甚牢，能破能開，能劈能斬，射不虛落，挽[革*卬]無雙，遙聞響聲，射即懸著，所放之處，箭入甚深，黠慧聰明，辭清辯捷，謀謨策算，巧解多知，討古論今，方便善詐。",
        "from": "T03n0190_011:0704c20_5",
        "context_with_next_sentence": true
    },
    {
        "source_sentence": "諸如是等，所有兵家祕要神能，悉皆通達，唯應是彼乃可堪教大王太子一切戎技。』",
        "from": "T03n0190_011:0704c29_6",
        "context_with_next_sentence": true
    },
    {
        "source_sentence": "「時，淨飯王聞是語已，心大歡喜，即勅諸臣，令喚忍天。",
        "from": "T03n0190_011:0705a03_0",
        "context_with_next_sentence": true
    },
    {
        "source_sentence": "其忍天至，王勅之言：『羼提提婆！",
        "from": "T03n0190_011:0705a04_1",
        "context_with_next_sentence": true
    },
    {
        "source_sentence": "汝能教我悉達太子戎仗智不？』",
        "from": "T03n0190_011:0705a05_0",
        "context_with_next_sentence": true
    },
    {
        "source_sentence": "是時忍天，即白王言：『臣甚能教。』",
        "from": "T03n0190_011:0705a05_1",
        "context_with_next_sentence": true
    },
    {
        "source_sentence": "王復勅言：『汝若知時，好教我子，令得成就。』",
        "from": "T03n0190_011:0705a06_2",
        "context_with_next_sentence": true
    },
    {
        "source_sentence": "時，淨飯王為於太子，欲遊戲故，造一園苑，名曰勤劬。",
        "from": "T03n0190_011:0705a07_3",
        "context_with_next_sentence": true
    },
    {
        "source_sentence": "是時太子，入彼苑內，遊戲歡娛，或令按摩。",
        "from": "T03n0190_011:0705a08_4",
        "context_with_next_sentence": true
    },
    {
        "source_sentence": "時彼五百諸釋種臣，悉為其兒，各造園苑，擬以戲笑，按摩遨遊。",
        "from": "T03n0190_011:0705a09_5",
        "context_with_next_sentence": true
    },
    {
        "source_sentence": "時忍提婆，將引太子入勤劬園，教戎仗智；彼諸釋種，各各自入其園苑中，遊戲學習。",
        "from": "T03n0190_011:0705a10_6",
        "context_with_next_sentence": true
    },
    {
        "source_sentence": "時忍提婆，將其數種兵戎器仗，欲教太子。",
        "from": "T03n0190_011:0705a12_7",
        "context_with_next_sentence": true
    },
    {
        "source_sentence": "太子見已，悉皆棄捨，即語忍天，作如是言：『汝教其餘諸釋種子，我自解此，不須更學。』",
        "from": "T03n0190_011:0705a13_8",
        "context_with_next_sentence": true
    },
    {
        "source_sentence": "時忍提婆，即以教於其餘釋種此戎仗智。",
        "from": "T03n0190_011:0705a15_9",
        "context_with_next_sentence": true
    },
    {
        "source_sentence": "而彼學已，不久人人悉得成就二十九種，並皆通達。",
        "from": "T03n0190_011:0705a16_10",
        "context_with_next_sentence": true
    },
    {
        "source_sentence": "所謂騰跳白象車馬，乃至挽強，於一切處，皆成就得最第一智，輕便最能，聰明智慧。",
        "from": "T03n0190_011:0705a18_0",
        "context_with_next_sentence": true
    },
    {
        "source_sentence": "又如是等諸王技中，最善最勝，所謂書算，解諸計數，雕刻印文，宮商律呂，舞歌戲笑，[馬*((乖北+(人*人))/山)](士洽反)[齒*咸](魚洽反)漫談，或造諸珍，瓌奇異寶，染衣出色，圖畵草葉，種種諸事，和合薰香，或弄手筆，草正諸書，能制文章，又復能於白象背上，能迴能轉，旋鞍騙(芳面反)馬，所有象駝，頭項尾脚，種種諸技，並悉便能。",
        "from": "T03n0190_011:0705a19_1",
        "context_with_next_sentence": true
    },
    {
        "source_sentence": "又於車邊，亦善巧弄，出諸異法，刀槊弓箭，身中得悉，意氣容與，相撲拗腕，捔力稱斤，按摩築擠(耻皆反)，拗脛搦臂。",
        "from": "T03n0190_011:0705a26_2",
        "context_with_next_sentence": true
    },
    {
        "source_sentence": "能擲能走，乃至不空，及聞聲射，入[革*卬]挽強，箭連如雨。",
        "from": "T03n0190_011:0705a29_3",
        "context_with_next_sentence": true
    },
    {
        "source_sentence": "太子於此，一切諸技，皆悉棄捨，更不肯學，云：『我自解，何假須教？』",
        "from": "T03n0190_011:0705b01_4",
        "context_with_next_sentence": true
    },
    {
        "source_sentence": "復欲教習諸王要法，所謂天文祭祀占察，懸射前事，謬語巧誦，知諸獸音，達於聲論，造作諸技，因伎報答，呪術雜事，十餘種名，治化古先，一切書典，教於太子，及自他釋亦如是教。",
        "from": "T03n0190_011:0705b02_5",
        "context_with_next_sentence": true
    },
    {
        "source_sentence": "又復世人，積年累月所學問者，或成不成，彼等眾技，一切諸論，太子能於四年之中，及餘釋種，皆悉學得通達無礙，一切自在。",
        "from": "T03n0190_011:0705b07_0",
        "context_with_next_sentence": true
    },
    {
        "source_sentence": "是時忍天，即為太子，而說偈言：「『汝於年幼時，　　安庠而學問，　　不用多功力，　　須臾而自解。",
        "from": "T03n0190_011:0705b09_1",
        "context_with_next_sentence": true
    },
    {
        "source_sentence": "　　於少日月學，　　勝他多年歲，　　所得諸技藝，　　成就悉過人。』",
        "from": "T03n0190_011:0705b13_0",
        "context_with_next_sentence": true
    },
    {
        "source_sentence": "佛本行集經卷第十一",
        "from": "T03n0190_011:0705b15_0",
        "context_with_next_sentence": false
    }
]