[
    {
        "source_sentence": "佛說心明經一卷",
        "from": "T14n0569_001:0942a14_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T14n0569_001:0942a16_0",
        "context_with_next_sentence": true
    },
    {
        "source_sentence": "聞如是：一時，佛遊王舍城靈鷲山，與五百比丘四部眾俱。",
        "from": "T14n0569_001:0942a17_0",
        "context_with_next_sentence": true
    },
    {
        "source_sentence": "佛以晨旦著衣持鉢，往至一縣而行分衛，諸天龍神追於上侍，到梵志館門外而住，佛放大光普炤十方。",
        "from": "T14n0569_001:0942a18_1",
        "context_with_next_sentence": true
    },
    {
        "source_sentence": "時梵志婦執爨炊飯，見光照身身得安隱，解悍無量，心自念言：「今此光耀，不似日月釋梵、四王諸天之明，躬荷熙怡不能自勝。」",
        "from": "T14n0569_001:0942a20_2",
        "context_with_next_sentence": true
    },
    {
        "source_sentence": "還顧見佛端正殊好，如星中月奇相巍巍，眾好具足諸根澹泊，無有衰入建最上寂，得第一定如日初出現于山崗，如轉輪王臨幸大殿補臣翼從，又若帝釋顯據忉利，猶梵天王於第七尊，如高山雪冏灼普現，倍加踊躍，重自惟忖：「今得覩佛及佛弟子，誠副宿願，欲以食饌奉進正覺，隱察愚夫不信道德，志在邪疑六十二見，見妾所施必興結恨，宿命愆咎失雄猛男，嬰墜女像羈制於人，欲施聖尊不得由已，宜順護意當如之何？」",
        "from": "T14n0569_001:0942a23_3",
        "context_with_next_sentence": true
    },
    {
        "source_sentence": "便即箄飯取汁一杓以用上佛。",
        "from": "T14n0569_001:0942b04_4",
        "context_with_next_sentence": true
    },
    {
        "source_sentence": "佛之威神，鉢中自然有百味食，佛時達嚫，口歎頌曰：「假以馬百疋，　　金銀挍鞍勒，　用惠施於人，　　不如杓飯汁。",
        "from": "T14n0569_001:0942b05_5",
        "context_with_next_sentence": true
    },
    {
        "source_sentence": "　設以七寶車，　　載滿諸珍琦，　杓飯汁施佛，　　其福過於彼。",
        "from": "T14n0569_001:0942b09_0",
        "context_with_next_sentence": true
    },
    {
        "source_sentence": "　若施白象百，　　明珠瓔珞飾，　供佛一杓汁，　　其福超彼上。",
        "from": "T14n0569_001:0942b11_0",
        "context_with_next_sentence": true
    },
    {
        "source_sentence": "　如聖轉輪王，　　普賢玉女后，　端正無有比，　　七寶瓔珞身。",
        "from": "T14n0569_001:0942b13_0",
        "context_with_next_sentence": true
    },
    {
        "source_sentence": "　如是之妙類，　　其數各有百，　悉以配施人，　　不如一杓汁。」",
        "from": "T14n0569_001:0942b15_0",
        "context_with_next_sentence": true
    },
    {
        "source_sentence": "於時，梵志靜住而聽，聞佛所歎，心懷疑惑，前問佛言：「一杓飯汁何所直也，而乃稱讚？",
        "from": "T14n0569_001:0942b17_0",
        "context_with_next_sentence": true
    },
    {
        "source_sentence": "若干寶施象馬車乘，不可呰毀，而云不如杓飯汁施，斯之飯汁不直一錢，然乃咨嗟若干億倍，孰當信哉？」",
        "from": "T14n0569_001:0942b18_1",
        "context_with_next_sentence": true
    },
    {
        "source_sentence": "於是，世尊尋即顯露廣長之舌，以覆其面上至梵天，告梵志曰：「吾從無數億百千劫，常行至誠六度無極，施諸所安有而不惜乃獲斯舌，寧以妄語能致之乎？",
        "from": "T14n0569_001:0942b22_0",
        "context_with_next_sentence": true
    },
    {
        "source_sentence": "吾欲問，卿至誠答之。",
        "from": "T14n0569_001:0942b25_1",
        "context_with_next_sentence": true
    },
    {
        "source_sentence": "曾頗往返舍衛羅閱，中路有樹名尼拘類，蔭庇人眾五百乘車乎？」",
        "from": "T14n0569_001:0942b26_2",
        "context_with_next_sentence": true
    },
    {
        "source_sentence": "對曰：「唯然，有是樹，我所見也。」",
        "from": "T14n0569_001:0942b27_3",
        "context_with_next_sentence": true
    },
    {
        "source_sentence": "世尊又問：「其子大如？」",
        "from": "T14n0569_001:0942b28_4",
        "context_with_next_sentence": true
    },
    {
        "source_sentence": "答曰：「形如芥子。」",
        "from": "T14n0569_001:0942b28_5",
        "context_with_next_sentence": true
    },
    {
        "source_sentence": "佛告梵志：「卿真兩舌，實如芥子，樹何巨乎？」",
        "from": "T14n0569_001:0942b29_6",
        "context_with_next_sentence": true
    },
    {
        "source_sentence": "對曰：「審爾，不敢欺也。」",
        "from": "T14n0569_001:0942c01_7",
        "context_with_next_sentence": true
    },
    {
        "source_sentence": "佛又告曰：「種如芥子，生樹廣大，地之生殖適無所置所覆彌廣，乃況如來、無上至真等正覺，無量福會普勝者哉！",
        "from": "T14n0569_001:0942c01_8",
        "context_with_next_sentence": true
    },
    {
        "source_sentence": "戒、定、慧、解脫、解脫知見事，大慈弘哀無所不濟，以饌供獻功祚難計。」",
        "from": "T14n0569_001:0942c04_9",
        "context_with_next_sentence": true
    },
    {
        "source_sentence": "梵志默然無以加報。",
        "from": "T14n0569_001:0942c05_10",
        "context_with_next_sentence": true
    },
    {
        "source_sentence": "時佛乃笑，五色光從口出，照十方五趣之類，天欲止、人心喜、餓鬼飽、地獄痛息、畜生意開罪除，尋光來詣佛所。",
        "from": "T14n0569_001:0942c06_11",
        "context_with_next_sentence": true
    },
    {
        "source_sentence": "諸佛笑法皆有常瑞，授菩薩決，遍照十方光從頂入；授緣覺莂，光入面門；授聲聞莂，光入肩斗；說生天事，光從臍入；說降人中，光從膝入；說趣三苦，從足心入。",
        "from": "T14n0569_001:0942c08_12",
        "context_with_next_sentence": true
    },
    {
        "source_sentence": "諸佛之欣，不以欲笑，不以瞋笑，不以癡笑，不放逸笑，不利欲笑，不榮貴笑，不富饒笑，今佛普等愍傷群萌，行大慈笑無斯七也。",
        "from": "T14n0569_001:0942c12_13",
        "context_with_next_sentence": true
    },
    {
        "source_sentence": "賢者阿難分別七法，知法解義曉時了節暢眾會事，自省己身明眾人根，即從座起，更整衣服，長跪問佛：「佛何因笑？",
        "from": "T14n0569_001:0942c15_14",
        "context_with_next_sentence": true
    },
    {
        "source_sentence": "願說其意。」",
        "from": "T14n0569_001:0942c18_15",
        "context_with_next_sentence": true
    },
    {
        "source_sentence": "佛告阿難：「見梵志婦發大意乎？」",
        "from": "T14n0569_001:0942c18_16",
        "context_with_next_sentence": true
    },
    {
        "source_sentence": "對曰：「已見。」",
        "from": "T14n0569_001:0942c19_0",
        "context_with_next_sentence": true
    },
    {
        "source_sentence": "佛言：「斯婦壽終，當轉女像得為男子，生于天上諸天中尊，下生世間為人中上，解深妙法如幻如化、如水中月影響野馬，却三十劫當得作佛，名曰心明如來、至真、等正覺、明行成為、善逝、世間解、無上士、道法御、天人師，號佛、世尊。」",
        "from": "T14n0569_001:0942c19_1",
        "context_with_next_sentence": true
    },
    {
        "source_sentence": "梵志心伏，五體投地剋心自責，懺曰：「我如小兒愚癡闇冥，懷疑猶豫不識大聖，口出麁言唯原罪釁。」",
        "from": "T14n0569_001:0942c24_2",
        "context_with_next_sentence": true
    },
    {
        "source_sentence": "佛言：「善哉！",
        "from": "T14n0569_001:0942c26_3",
        "context_with_next_sentence": true
    },
    {
        "source_sentence": "善哉！",
        "from": "T14n0569_001:0942c26_4",
        "context_with_next_sentence": true
    },
    {
        "source_sentence": "若自見過歸命於佛，於道法律悔殃塵者，其咎損減、福增日滋。」",
        "from": "T14n0569_001:0942c26_5",
        "context_with_next_sentence": true
    },
    {
        "source_sentence": "梵志進啟：「唯垂大哀！",
        "from": "T14n0569_001:0942c28_6",
        "context_with_next_sentence": true
    },
    {
        "source_sentence": "加恩矜攝令得出家。」",
        "from": "T14n0569_001:0942c28_7",
        "context_with_next_sentence": true
    },
    {
        "source_sentence": "佛即納受以為沙門，鬚髮則除法衣在身。",
        "from": "T14n0569_001:0942c29_8",
        "context_with_next_sentence": true
    },
    {
        "source_sentence": "於時，世尊講四聖諦苦習盡道，梵志踊躍漏盡意解。",
        "from": "T14n0569_001:0943a01_9",
        "context_with_next_sentence": true
    },
    {
        "source_sentence": "佛說如是，賢者阿難、諸四部眾、天人龍神，皆發道意，歡喜稽首。",
        "from": "T14n0569_001:0943a02_10",
        "context_with_next_sentence": true
    },
    {
        "source_sentence": "佛說心明經",
        "from": "T14n0569_001:0943a04_0",
        "context_with_next_sentence": false
    }
]