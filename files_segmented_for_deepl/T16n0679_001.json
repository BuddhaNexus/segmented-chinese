[
    {
        "source_sentence": "相續解脫如來所作隨順處了義",
        "from": "T16n0679_001:0718a24_0",
        "context_with_next_sentence": true
    },
    {
        "source_sentence": "經",
        "from": "T16n0679_001:0718a25_0",
        "context_with_next_sentence": true
    },
    {
        "source_sentence": "如《相續解脫經》說：文殊師利白佛言：「世尊！",
        "from": "T16n0679_001:0718a27_0",
        "context_with_next_sentence": true
    },
    {
        "source_sentence": "世尊所說如來法身，如來法身有何相？」",
        "from": "T16n0679_001:0718a27_1",
        "context_with_next_sentence": true
    },
    {
        "source_sentence": "佛告文殊師利：「地波羅蜜，善修習乘身轉集成，文殊師利！",
        "from": "T16n0679_001:0718a28_2",
        "context_with_next_sentence": true
    },
    {
        "source_sentence": "是如來法身相。",
        "from": "T16n0679_001:0718b01_3",
        "context_with_next_sentence": true
    },
    {
        "source_sentence": "當知復有不可思議相，有二因緣，謂彼離虛偽、無行；眾生計著虛偽行。」",
        "from": "T16n0679_001:0718b01_4",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0718b03_0",
        "context_with_next_sentence": true
    },
    {
        "source_sentence": "聲聞、緣覺身轉，亦是法身耶？」",
        "from": "T16n0679_001:0718b03_1",
        "context_with_next_sentence": true
    },
    {
        "source_sentence": "佛告文殊師利：「不名法身。」",
        "from": "T16n0679_001:0718b04_2",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0718b04_3",
        "context_with_next_sentence": true
    },
    {
        "source_sentence": "名何等身？」",
        "from": "T16n0679_001:0718b05_4",
        "context_with_next_sentence": true
    },
    {
        "source_sentence": "佛告文殊師利：「名解脫身(五分法身名解脫，梵音云毘尼木叉，涅槃解脫梵音云木叉也)。",
        "from": "T16n0679_001:0718b05_5",
        "context_with_next_sentence": true
    },
    {
        "source_sentence": "文殊師利！",
        "from": "T16n0679_001:0718b06_6",
        "context_with_next_sentence": true
    },
    {
        "source_sentence": "解脫身者，聲聞、緣覺；諸如來等，唯法身差別。",
        "from": "T16n0679_001:0718b07_0",
        "context_with_next_sentence": true
    },
    {
        "source_sentence": "法身差別者，謂無量功德殊勝奇特，不可為譬。」",
        "from": "T16n0679_001:0718b08_1",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0718b09_2",
        "context_with_next_sentence": true
    },
    {
        "source_sentence": "如來因起有何相？」",
        "from": "T16n0679_001:0718b09_3",
        "context_with_next_sentence": true
    },
    {
        "source_sentence": "佛告文殊師利：「化身相如世界起一切種如來功德，及清淨莊嚴住相。",
        "from": "T16n0679_001:0718b10_4",
        "context_with_next_sentence": true
    },
    {
        "source_sentence": "當知化身相起，法身無起。」",
        "from": "T16n0679_001:0718b11_5",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0718b12_6",
        "context_with_next_sentence": true
    },
    {
        "source_sentence": "以何等巧方便示現化身？」",
        "from": "T16n0679_001:0718b12_7",
        "context_with_next_sentence": true
    },
    {
        "source_sentence": "佛告文殊師利：「一切三千大千諸佛世界，增上主家生，福田家生，入胎出胎生，長受五欲，出家苦行，往詣道場，菩提樹下降魔成佛，轉法輪已，現般涅槃，當知是示現化身巧方便。」",
        "from": "T16n0679_001:0718b13_8",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0718b18_0",
        "context_with_next_sentence": true
    },
    {
        "source_sentence": "如來化身幾種語為眾生說法，諸未熟者調伏令熟，已熟者令於緣解脫？」",
        "from": "T16n0679_001:0718b18_1",
        "context_with_next_sentence": true
    },
    {
        "source_sentence": "佛告文殊師利：「如來語者，說修多羅語、毘尼語、摩德勒伽語。」",
        "from": "T16n0679_001:0718b21_0",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0718b22_1",
        "context_with_next_sentence": true
    },
    {
        "source_sentence": "云何修多羅？",
        "from": "T16n0679_001:0718b22_2",
        "context_with_next_sentence": true
    },
    {
        "source_sentence": "云何毘尼？",
        "from": "T16n0679_001:0718b23_3",
        "context_with_next_sentence": true
    },
    {
        "source_sentence": "云何摩德勒伽？」",
        "from": "T16n0679_001:0718b23_4",
        "context_with_next_sentence": true
    },
    {
        "source_sentence": "佛告文殊師利：「若我說諸法，攝事分齊，名修多羅，謂因四事、九事、二十九事，如是四十二事。",
        "from": "T16n0679_001:0718b24_0",
        "context_with_next_sentence": true
    },
    {
        "source_sentence": "何等四事？",
        "from": "T16n0679_001:0718b26_1",
        "context_with_next_sentence": true
    },
    {
        "source_sentence": "謂聞事、歸依事、戒事、菩薩事。",
        "from": "T16n0679_001:0718b26_2",
        "context_with_next_sentence": true
    },
    {
        "source_sentence": "何等九事？",
        "from": "T16n0679_001:0718b27_0",
        "context_with_next_sentence": true
    },
    {
        "source_sentence": "謂施設眾生事、受用事、彼因起事、起已住事、彼滅事、彼種種事、說事、所說事、徒眾事。",
        "from": "T16n0679_001:0718b27_1",
        "context_with_next_sentence": true
    },
    {
        "source_sentence": "何等二十九事？",
        "from": "T16n0679_001:0718b29_2",
        "context_with_next_sentence": true
    },
    {
        "source_sentence": "謂從染污分行攝事，彼主漸次隨起事，彼作如是人想已未來生因事，作法想已未來生因事，從清淨分緣中繫念事，於彼決定事，心住事，現法樂住事，起一切苦緣方便事，彼斷知事——彼亦三種，謂顛倒處斷知、從眾生想外眾生邪向處斷知、內離增上慢處斷知——修處事，作證事，修事，彼所作堅固事，彼行事，彼緣事，斷不斷觀察巧便事，彼散亂事，彼不散亂事，不散亂處事，修習無厭方便不捨所作事，修福利事，彼堅固修事，真實覺知事，到涅槃事，善說法律世俗正見得一切內外正見頂事，彼修退事。",
        "from": "T16n0679_001:0718b29_3",
        "context_with_next_sentence": true
    },
    {
        "source_sentence": "文殊師利！",
        "from": "T16n0679_001:0718c11_4",
        "context_with_next_sentence": true
    },
    {
        "source_sentence": "彼善說法律不修習退非見過。",
        "from": "T16n0679_001:0718c12_5",
        "context_with_next_sentence": true
    },
    {
        "source_sentence": "「文殊師利！",
        "from": "T16n0679_001:0718c13_0",
        "context_with_next_sentence": true
    },
    {
        "source_sentence": "若我為弟子——聲聞、菩薩——說波羅提木叉，波羅提木叉相應學，是名毘尼事。」",
        "from": "T16n0679_001:0718c13_1",
        "context_with_next_sentence": true
    },
    {
        "source_sentence": "文殊師利白佛言：「菩薩有幾種波羅提木叉？」",
        "from": "T16n0679_001:0718c14_2",
        "context_with_next_sentence": true
    },
    {
        "source_sentence": "佛告文殊師利：「有七種：一者說受威儀、二者說波羅夷處事、三者說犯自性、四者說不犯自性、五者說出犯、六者說受律儀、七者說捨律儀。",
        "from": "T16n0679_001:0718c15_3",
        "context_with_next_sentence": true
    },
    {
        "source_sentence": "「文殊師利！",
        "from": "T16n0679_001:0718c19_0",
        "context_with_next_sentence": true
    },
    {
        "source_sentence": "有十一種相，宣通分別廣說顯示，是名摩德勒伽。",
        "from": "T16n0679_001:0718c19_1",
        "context_with_next_sentence": true
    },
    {
        "source_sentence": "云何十一種相？",
        "from": "T16n0679_001:0718c20_2",
        "context_with_next_sentence": true
    },
    {
        "source_sentence": "一者等相、二者第一義相、三者菩提分法攀緣相、四者行相、五者果相、六者神力顯示相、七者自性相、八者彼持相、九者彼順法相、十者彼患相、十一者彼利相。",
        "from": "T16n0679_001:0718c20_3",
        "context_with_next_sentence": true
    },
    {
        "source_sentence": "「文殊師利！",
        "from": "T16n0679_001:0718c24_4",
        "context_with_next_sentence": true
    },
    {
        "source_sentence": "等相者，說人、說妄想自性、說諸法動作業事。",
        "from": "T16n0679_001:0718c24_5",
        "context_with_next_sentence": true
    },
    {
        "source_sentence": "第一義相者，說七種。",
        "from": "T16n0679_001:0718c25_6",
        "context_with_next_sentence": true
    },
    {
        "source_sentence": "如緣相者，說一切種爾焰事。",
        "from": "T16n0679_001:0718c26_0",
        "context_with_next_sentence": true
    },
    {
        "source_sentence": "行相者，說八行觀察。",
        "from": "T16n0679_001:0718c26_1",
        "context_with_next_sentence": true
    },
    {
        "source_sentence": "何等八行觀察？",
        "from": "T16n0679_001:0718c27_2",
        "context_with_next_sentence": true
    },
    {
        "source_sentence": "一者諦、二者立、三者過、四者德、五者通、六者生、七者成、八者略廣。",
        "from": "T16n0679_001:0718c27_3",
        "context_with_next_sentence": true
    },
    {
        "source_sentence": "諦者如。",
        "from": "T16n0679_001:0718c29_0",
        "context_with_next_sentence": true
    },
    {
        "source_sentence": "立者建立眾生等，若建立妄想自性，若建立一向分別詰問置答，若建立隱覆顯現記說。",
        "from": "T16n0679_001:0718c29_1",
        "context_with_next_sentence": true
    },
    {
        "source_sentence": "過者我於煩惱法無量因緣說過患。",
        "from": "T16n0679_001:0719a02_2",
        "context_with_next_sentence": true
    },
    {
        "source_sentence": "德者我於清淨無量因緣說福利。",
        "from": "T16n0679_001:0719a03_0",
        "context_with_next_sentence": true
    },
    {
        "source_sentence": "通者有六種：一者真實義通、二者得通、三者說通、四者離二邊通、五者不可思議通、六者意通。",
        "from": "T16n0679_001:0719a03_1",
        "context_with_next_sentence": true
    },
    {
        "source_sentence": "生者謂三禪、三有為相及四緣。",
        "from": "T16n0679_001:0719a05_2",
        "context_with_next_sentence": true
    },
    {
        "source_sentence": "成者有四種：一者以有成、二者所作事成、三者助成、四者法成。",
        "from": "T16n0679_001:0719a06_3",
        "context_with_next_sentence": true
    },
    {
        "source_sentence": "若因若緣諸行起及隨說，是名以有成。",
        "from": "T16n0679_001:0719a08_0",
        "context_with_next_sentence": true
    },
    {
        "source_sentence": "若因若緣，諸法若得若成，若已起者作所作，是名所作事成。",
        "from": "T16n0679_001:0719a08_1",
        "context_with_next_sentence": true
    },
    {
        "source_sentence": "若因若緣，或宗或說或授或義，而成之覺之，彼復略說二種：一者淨，二者不淨。",
        "from": "T16n0679_001:0719a10_2",
        "context_with_next_sentence": true
    },
    {
        "source_sentence": "淨有五種相，不淨有七種相。",
        "from": "T16n0679_001:0719a12_0",
        "context_with_next_sentence": true
    },
    {
        "source_sentence": "何等為五淨相？",
        "from": "T16n0679_001:0719a12_1",
        "context_with_next_sentence": true
    },
    {
        "source_sentence": "一者彼現前得相，二者彼依現前得相，三者自種比相，四者成相，五者快淨語說相，一切行無常，一切行苦，一切法無我，若世間現前得如是等，名現前得相。",
        "from": "T16n0679_001:0719a13_0",
        "context_with_next_sentence": true
    },
    {
        "source_sentence": "一切行剎那，故有他世及淨不淨業不壞，若依現見麁無常故得，若依現見種種眾生及種種業故得，若依現見苦樂眾生淨不淨業故得，以此比類得不現前，如是等名彼依現前得相。",
        "from": "T16n0679_001:0719a16_1",
        "context_with_next_sentence": true
    },
    {
        "source_sentence": "若復內外諸行，一切世間緣起沒生得，如是比苦等得，如是比不自在得，如是比外世間緣起成敗得，如是比如是等，名自種比相。",
        "from": "T16n0679_001:0719a20_2",
        "context_with_next_sentence": true
    },
    {
        "source_sentence": "彼現前得相，彼依現前得相，自種比相，作一向成相已，當知是相若廣演說，一切智所說，謂涅槃寂靜，如是等名快淨語說相。",
        "from": "T16n0679_001:0719a23_3",
        "context_with_next_sentence": true
    },
    {
        "source_sentence": "文殊師利！",
        "from": "T16n0679_001:0719a26_4",
        "context_with_next_sentence": true
    },
    {
        "source_sentence": "是故此五相成清淨觀，以清淨故應當修習。」",
        "from": "T16n0679_001:0719a26_5",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0719a28_0",
        "context_with_next_sentence": true
    },
    {
        "source_sentence": "一切智相有幾種？」",
        "from": "T16n0679_001:0719a28_1",
        "context_with_next_sentence": true
    },
    {
        "source_sentence": "佛告文殊師利：「有五種：一者若一切智名聞出于世間，二者成就三十二大人相，三者十力決斷一切眾生疑網，四者四無畏說法，一切外論不能難問、不能屈伏，五者若彼法律知，有八聖道、四沙門果。",
        "from": "T16n0679_001:0719a28_2",
        "context_with_next_sentence": true
    },
    {
        "source_sentence": "當知此五行，是一切智相。",
        "from": "T16n0679_001:0719b04_3",
        "context_with_next_sentence": true
    },
    {
        "source_sentence": "若此助成如是現前量、比量、信言量，是名五種快淨相。",
        "from": "T16n0679_001:0719b05_4",
        "context_with_next_sentence": true
    },
    {
        "source_sentence": "云何七種相？",
        "from": "T16n0679_001:0719b06_5",
        "context_with_next_sentence": true
    },
    {
        "source_sentence": "一者彼異相似得相，二者彼異不相似得相，三者一切相似得相，四者一切不相似得相，五者異生比相，六者不成相，七者不淨語說相。",
        "from": "T16n0679_001:0719b06_6",
        "context_with_next_sentence": true
    },
    {
        "source_sentence": "若彼一切法意識識，是名一切相似得相。",
        "from": "T16n0679_001:0719b09_7",
        "context_with_next_sentence": true
    },
    {
        "source_sentence": "若復形自性業法因果異相，名各各異相，決定各各異相，是名一切不相似得相。",
        "from": "T16n0679_001:0719b10_8",
        "context_with_next_sentence": true
    },
    {
        "source_sentence": "文殊師利！",
        "from": "T16n0679_001:0719b12_9",
        "context_with_next_sentence": true
    },
    {
        "source_sentence": "彼有比異一切相似得相，有一切不相似相，以彼不一向成故，是名不成相；又復彼有比異不相似得相，有一切相似相，以彼不一向成故，是名不成相；不成故不成清淨觀，不淨故不應習近不淨語說相者，當知是性不清淨。",
        "from": "T16n0679_001:0719b12_10",
        "context_with_next_sentence": true
    },
    {
        "source_sentence": "若如來出世、若不出世，如是法住住法界，是名法成。",
        "from": "T16n0679_001:0719b17_11",
        "context_with_next_sentence": true
    },
    {
        "source_sentence": "「彼略廣者總說一句法漸增廣句，分別解說乃至究竟，若有行有攀緣決定菩提分法，我說念處等，是名自性相。",
        "from": "T16n0679_001:0719b18_12",
        "context_with_next_sentence": true
    },
    {
        "source_sentence": "世間出世間道共，斷諸煩惱，招引世間出世間功德果，是名彼得果相。",
        "from": "T16n0679_001:0719b21_13",
        "context_with_next_sentence": true
    },
    {
        "source_sentence": "若彼解脫智知，廣為眾生演說顯示，是名神力顯示相。",
        "from": "T16n0679_001:0719b23_0",
        "context_with_next_sentence": true
    },
    {
        "source_sentence": "如是修菩提分法，彼違道處染污，是名障法相；彼多利益，是名順法相。",
        "from": "T16n0679_001:0719b24_1",
        "context_with_next_sentence": true
    },
    {
        "source_sentence": "若障過，是名過患相；若隨順功德，是名利相。」",
        "from": "T16n0679_001:0719b25_2",
        "context_with_next_sentence": true
    },
    {
        "source_sentence": "爾時文殊師利白佛言：「世尊！",
        "from": "T16n0679_001:0719b27_0",
        "context_with_next_sentence": true
    },
    {
        "source_sentence": "唯願更為諸菩薩眾，說修多羅、毘尼、摩德勒伽略受持義，不與一切諸外道共，令諸菩薩，於如來所說甚深之法，次第隨順入。」",
        "from": "T16n0679_001:0719b27_1",
        "context_with_next_sentence": true
    },
    {
        "source_sentence": "佛告文殊師利：「汝今諦聽！",
        "from": "T16n0679_001:0719c01_2",
        "context_with_next_sentence": true
    },
    {
        "source_sentence": "我當為說略受持義，令諸菩薩善入如來不了義說。",
        "from": "T16n0679_001:0719c02_3",
        "context_with_next_sentence": true
    },
    {
        "source_sentence": "文殊師利！",
        "from": "T16n0679_001:0719c03_4",
        "context_with_next_sentence": true
    },
    {
        "source_sentence": "若染污法、若清淨法，我說一切法無作無人，一切無所取，非染污法先染污後清淨，非清淨法後清淨先染污。",
        "from": "T16n0679_001:0719c03_5",
        "context_with_next_sentence": true
    },
    {
        "source_sentence": "彼愚癡凡夫於罪過身，若法若人計著先自性，妄見因緣，言此是我此是我，所見聞嗅甞及觸識相，妄作淨穢而起邪行。",
        "from": "T16n0679_001:0719c06_0",
        "context_with_next_sentence": true
    },
    {
        "source_sentence": "若有如實知者，捨離過身，一切煩惱所不能染，得畢竟快淨離諸虛偽，得無為身永離諸行。",
        "from": "T16n0679_001:0719c08_1",
        "context_with_next_sentence": true
    },
    {
        "source_sentence": "文殊師利！",
        "from": "T16n0679_001:0719c10_2",
        "context_with_next_sentence": true
    },
    {
        "source_sentence": "當知此是略說受持義。」",
        "from": "T16n0679_001:0719c11_0",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「染污清淨法，　　無作亦無人，　我說無所取，　　淨穢無先後。",
        "from": "T16n0679_001:0719c11_1",
        "context_with_next_sentence": true
    },
    {
        "source_sentence": "　愚於過患身，　　計我及我所，　緣彼起見著，　　我食我所作。",
        "from": "T16n0679_001:0719c15_0",
        "context_with_next_sentence": true
    },
    {
        "source_sentence": "　此是我煩惱，　　此是我清淨，　如是如實知，　　永捨過惡身。",
        "from": "T16n0679_001:0719c17_0",
        "context_with_next_sentence": true
    },
    {
        "source_sentence": "　煩惱不染著，　　畢竟快清淨，　永離諸虛偽，　　無為常住身。」",
        "from": "T16n0679_001:0719c19_0",
        "context_with_next_sentence": true
    },
    {
        "source_sentence": "爾時文殊師利白佛言：「世尊！",
        "from": "T16n0679_001:0719c21_0",
        "context_with_next_sentence": true
    },
    {
        "source_sentence": "如來心起有何相？」",
        "from": "T16n0679_001:0719c21_1",
        "context_with_next_sentence": true
    },
    {
        "source_sentence": "佛告文殊師利：「如來無心意識起，然如來無行心起當知如化，若諸如來法身離一切行者，云何無行中間心起？",
        "from": "T16n0679_001:0719c22_2",
        "context_with_next_sentence": true
    },
    {
        "source_sentence": "文殊師利，本所修智慧起故。",
        "from": "T16n0679_001:0719c24_3",
        "context_with_next_sentence": true
    },
    {
        "source_sentence": "譬如非無心眠作覺行，然有覺本作行力故。",
        "from": "T16n0679_001:0719c25_4",
        "context_with_next_sentence": true
    },
    {
        "source_sentence": "譬如非入滅受想定作覺行，然有起本作行力故。",
        "from": "T16n0679_001:0719c26_5",
        "context_with_next_sentence": true
    },
    {
        "source_sentence": "如眠及滅受想定心起，如來心起亦復如是，本修習慧所起故。」",
        "from": "T16n0679_001:0719c27_6",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0719c28_7",
        "context_with_next_sentence": true
    },
    {
        "source_sentence": "如來身為有心、為無心耶？」",
        "from": "T16n0679_001:0719c29_8",
        "context_with_next_sentence": true
    },
    {
        "source_sentence": "佛告文殊師利：「無心心不自在大自在故。」",
        "from": "T16n0679_001:0719c29_9",
        "context_with_next_sentence": true
    },
    {
        "source_sentence": "文殊師利復白佛言：「世尊！",
        "from": "T16n0679_001:0720a01_10",
        "context_with_next_sentence": true
    },
    {
        "source_sentence": "如來行處、如來境界，有何差別？」",
        "from": "T16n0679_001:0720a02_11",
        "context_with_next_sentence": true
    },
    {
        "source_sentence": "佛告文殊師利：「如來行處者，乃至一切如來共，謂不思議無量功德嚴淨佛國。",
        "from": "T16n0679_001:0720a04_0",
        "context_with_next_sentence": true
    },
    {
        "source_sentence": "文殊師利！",
        "from": "T16n0679_001:0720a05_1",
        "context_with_next_sentence": true
    },
    {
        "source_sentence": "如來境界有五種：一切種眾生界、世界、法界、調伏界、調伏方便界，是則差別。」",
        "from": "T16n0679_001:0720a06_0",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0720a07_1",
        "context_with_next_sentence": true
    },
    {
        "source_sentence": "如來成正覺及轉法輪乃至大般涅槃，此有何相？」",
        "from": "T16n0679_001:0720a08_2",
        "context_with_next_sentence": true
    },
    {
        "source_sentence": "佛告文殊師利：「無有二相，不成正覺非不成正覺，非轉法輪非不轉法輪，不大般涅槃非不大般涅槃，法身究竟清淨故，示現化身故。」",
        "from": "T16n0679_001:0720a09_3",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0720a12_4",
        "context_with_next_sentence": true
    },
    {
        "source_sentence": "化身者，眾生見聞供養何故生功德？」",
        "from": "T16n0679_001:0720a12_5",
        "context_with_next_sentence": true
    },
    {
        "source_sentence": "佛告文殊師利：「緣淨心攀緣如來故，化身是如來化故，般涅槃行故。」",
        "from": "T16n0679_001:0720a13_6",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0720a16_0",
        "context_with_next_sentence": true
    },
    {
        "source_sentence": "同有無行，何故如來法身為眾生出大智光明，及出無量化像，非聲聞、緣覺解脫身耶？」",
        "from": "T16n0679_001:0720a16_1",
        "context_with_next_sentence": true
    },
    {
        "source_sentence": "佛告文殊師利：「譬如日月水火頗梨珠寶，彼同無行而出光明普照眾生；善法頗梨，眾生大威德故，眾生增上業故，是淨頗梨現眾色像；如是攀緣無量法界修方便慧，得善治如來法身故，出智光明及化色像，非純解脫身。」",
        "from": "T16n0679_001:0720a18_2",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0720a23_3",
        "context_with_next_sentence": true
    },
    {
        "source_sentence": "所說如來神力，令欲界人自身具足，謂剎利婆羅門大姓家，欲界天一切自身具足，色界天一切自身具足，無色界天一切自身具足，有何義？」",
        "from": "T16n0679_001:0720a24_0",
        "context_with_next_sentence": true
    },
    {
        "source_sentence": "佛告文殊師利：「如來神力建立若道若迹，令一切處得一切自身具足，謂於彼道彼迹隨所說行，彼一切處得一切自身具足，若違背道迹譏訶毀呰，復於我所起恚害心，若命終時彼一切處得一切下劣身。",
        "from": "T16n0679_001:0720a27_1",
        "context_with_next_sentence": true
    },
    {
        "source_sentence": "以是故，文殊師利！",
        "from": "T16n0679_001:0720b02_2",
        "context_with_next_sentence": true
    },
    {
        "source_sentence": "當知非但由如來神力建立得自身具足，亦有由於如來所起恚害心得下劣身。」",
        "from": "T16n0679_001:0720b03_3",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T16n0679_001:0720b05_4",
        "context_with_next_sentence": true
    },
    {
        "source_sentence": "不淨佛國，何者難得易得耶？",
        "from": "T16n0679_001:0720b05_5",
        "context_with_next_sentence": true
    },
    {
        "source_sentence": "清淨佛國，何者難得易得耶？」",
        "from": "T16n0679_001:0720b06_6",
        "context_with_next_sentence": true
    },
    {
        "source_sentence": "佛告文殊師利：「不淨佛國，八事易得，二事難得，所謂外道，貧窮眾生，生下姓家，具足不具足，壞行諸惡行，犯戒，惡趣，下劣悕望方便行菩薩，是名八事易得；勝悕望方便行，菩薩及如來出世，是名二事難得。",
        "from": "T16n0679_001:0720b07_0",
        "context_with_next_sentence": true
    },
    {
        "source_sentence": "文殊師利！",
        "from": "T16n0679_001:0720b11_1",
        "context_with_next_sentence": true
    },
    {
        "source_sentence": "清淨佛國與上相違，八事難得二事易得。」",
        "from": "T16n0679_001:0720b12_0",
        "context_with_next_sentence": true
    },
    {
        "source_sentence": "爾時文殊師利白佛言：「世尊！",
        "from": "T16n0679_001:0720b13_0",
        "context_with_next_sentence": true
    },
    {
        "source_sentence": "《相續解脫經》中，此經何名？",
        "from": "T16n0679_001:0720b13_1",
        "context_with_next_sentence": true
    },
    {
        "source_sentence": "云何奉持？」",
        "from": "T16n0679_001:0720b14_2",
        "context_with_next_sentence": true
    },
    {
        "source_sentence": "佛告文殊師利：「此經名『如來所作隨順處了義說』，如是奉持。」",
        "from": "T16n0679_001:0720b14_3",
        "context_with_next_sentence": true
    },
    {
        "source_sentence": "說是如來所作隨順處了義說經時，七萬五千菩薩得分別滿足法身三昧。",
        "from": "T16n0679_001:0720b15_4",
        "context_with_next_sentence": true
    },
    {
        "source_sentence": "如來所作隨順處了義說經",
        "from": "T16n0679_001:0720b18_0",
        "context_with_next_sentence": false
    }
]