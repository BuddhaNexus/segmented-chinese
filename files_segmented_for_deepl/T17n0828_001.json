[
    {
        "source_sentence": "無字寶篋經",
        "from": "T17n0828_001:0870c12_0",
        "context_with_next_sentence": true
    },
    {
        "source_sentence": "元魏天竺三藏菩提流支譯",
        "from": "T17n0828_001:0870c14_0",
        "context_with_next_sentence": true
    },
    {
        "source_sentence": "如是我聞：一時，婆伽婆住王舍大城耆闍崛山中。",
        "from": "T17n0828_001:0870c15_0",
        "context_with_next_sentence": true
    },
    {
        "source_sentence": "時，有無量百千萬億大菩薩眾圍遶如來，皆是大智，善權方便，勇猛精進；善能通達無字法門；善能清淨是處、非處；慚愧解脫羅網所覆，調伏諸根；以慈悲牙、以慚愧牙，愍念眾生；得大三昧，以智為首、善敬智母；猶如寶洲大寶之藏；皆悉善知善、不善法；覺三世事，一切成就；無字辯才，善達二空，得勝妙地；善學諸諦，通達實際；無邊勇健，無所執著；悉能通達自性上法；能善思惟實以不實二種法門；胎藏示生，永離生死；善覺祕密，善知諸相；應護諸國，得大名稱；皆悉復得勝名勝藏；得無言藏，永安隱眠；諸所施為，皆悉善樂；姓名普聞，離於三界；能救三界所住眾生；善覺真如，普示普賢；遍示其身，諸根清淨；善能覺達自身、他身；皆得成就明利智慧。",
        "from": "T17n0828_001:0870c16_1",
        "context_with_next_sentence": true
    },
    {
        "source_sentence": "所謂：勝響菩薩、法響菩薩、勝諸分菩薩、法眼菩薩、千相菩薩、辯聚菩薩、勝思惟菩薩、治地菩薩、治地際菩薩、深入地際響菩薩、地響菩薩、具辯菩薩、上積菩薩、華目菩薩、優鉢羅目菩薩、頂髻菩薩、文殊響菩薩。",
        "from": "T17n0828_001:0871a01_2",
        "context_with_next_sentence": true
    },
    {
        "source_sentence": "如是等菩薩摩訶薩不可算數，皆是童子，皆從他方不可觀察恒河沙等世界來集，一切皆住受法王職太子位處。",
        "from": "T17n0828_001:0871a06_3",
        "context_with_next_sentence": true
    },
    {
        "source_sentence": "勝思惟菩薩，無量釋梵之所圍遶。",
        "from": "T17n0828_001:0871a09_4",
        "context_with_next_sentence": true
    },
    {
        "source_sentence": "普賢菩薩、虛空藏等，四大神王及有無量轉輪聖王之所圍遶。",
        "from": "T17n0828_001:0871a10_5",
        "context_with_next_sentence": true
    },
    {
        "source_sentence": "得大勢至、觀世自在菩薩，無量梵眾之所圍遶。",
        "from": "T17n0828_001:0871a11_6",
        "context_with_next_sentence": true
    },
    {
        "source_sentence": "不空見菩薩，多有無量毘沙門王之所圍遶。",
        "from": "T17n0828_001:0871a12_7",
        "context_with_next_sentence": true
    },
    {
        "source_sentence": "星宿王菩薩，無量星宿及餘護世之所圍遶。",
        "from": "T17n0828_001:0871a13_8",
        "context_with_next_sentence": true
    },
    {
        "source_sentence": "復有破疑菩薩、滅一切障菩薩，自身示現如來之身，無量諸佛之所圍遶，及舍利弗、大目犍連、大迦葉等，一切悉是大阿羅漢。",
        "from": "T17n0828_001:0871a14_9",
        "context_with_next_sentence": true
    },
    {
        "source_sentence": "真練菩薩、勝思惟菩薩，無量天女之所圍遶。",
        "from": "T17n0828_001:0871a17_10",
        "context_with_next_sentence": true
    },
    {
        "source_sentence": "藥王菩薩、藥上菩薩，無量眷屬之所圍遶。",
        "from": "T17n0828_001:0871a18_11",
        "context_with_next_sentence": true
    },
    {
        "source_sentence": "所有十方恒河沙等世界之中諸有日月，自恃威德生我慢者，一切皆悉來向佛所。",
        "from": "T17n0828_001:0871a19_12",
        "context_with_next_sentence": true
    },
    {
        "source_sentence": "到佛所已，於如來前，却住一面，即見自身無有光明，猶如聚墨在於閻浮那提金邊。",
        "from": "T17n0828_001:0871a21_13",
        "context_with_next_sentence": true
    },
    {
        "source_sentence": "此諸日月，住如來前，不自顯現亦復如是。",
        "from": "T17n0828_001:0871a23_14",
        "context_with_next_sentence": true
    },
    {
        "source_sentence": "無心欲住，亦不欲說，無有威德，不能顯現。",
        "from": "T17n0828_001:0871a24_15",
        "context_with_next_sentence": true
    },
    {
        "source_sentence": "那羅延等，無量諸天之所圍遶。",
        "from": "T17n0828_001:0871a25_0",
        "context_with_next_sentence": true
    },
    {
        "source_sentence": "大神龍神得叉迦阿那婆達多等諸大龍王，無量諸龍之所圍遶。",
        "from": "T17n0828_001:0871a25_1",
        "context_with_next_sentence": true
    },
    {
        "source_sentence": "善音乾闥婆王，有無量億乾闥婆眾之所圍遶。",
        "from": "T17n0828_001:0871a27_2",
        "context_with_next_sentence": true
    },
    {
        "source_sentence": "無厭足迦樓羅王，亦有七億迦樓羅眾之所圍遶，來至佛所。",
        "from": "T17n0828_001:0871a28_3",
        "context_with_next_sentence": true
    },
    {
        "source_sentence": "時，此三千大千世界恒河沙等諸世界中，所有諸菩薩，各於彼處啟請其佛。",
        "from": "T17n0828_001:0871a29_4",
        "context_with_next_sentence": true
    },
    {
        "source_sentence": "既請佛已，四眾圍遶，來至娑婆，持出世間諸供養具，來至佛所。",
        "from": "T17n0828_001:0871b02_5",
        "context_with_next_sentence": true
    },
    {
        "source_sentence": "彼諸菩薩，供養佛已，各各自坐蓮華座上。",
        "from": "T17n0828_001:0871b03_6",
        "context_with_next_sentence": true
    },
    {
        "source_sentence": "爾時，有菩薩摩訶薩名勝思惟，來至佛所，即白佛言：「世尊！",
        "from": "T17n0828_001:0871b05_0",
        "context_with_next_sentence": true
    },
    {
        "source_sentence": "世尊若為聽許我者，我乃敢問如來二字。」",
        "from": "T17n0828_001:0871b06_1",
        "context_with_next_sentence": true
    },
    {
        "source_sentence": "爾時，佛告勝思惟菩薩言：「聽汝所問，隨汝意問。",
        "from": "T17n0828_001:0871b08_0",
        "context_with_next_sentence": true
    },
    {
        "source_sentence": "如來不為一眾生故，此處成道，乃為汝等諸大龍象，我出於此。」",
        "from": "T17n0828_001:0871b09_1",
        "context_with_next_sentence": true
    },
    {
        "source_sentence": "爾時，勝思惟菩薩白佛言：「世尊！",
        "from": "T17n0828_001:0871b10_2",
        "context_with_next_sentence": true
    },
    {
        "source_sentence": "何者一法，而是菩薩所除滅者？",
        "from": "T17n0828_001:0871b11_3",
        "context_with_next_sentence": true
    },
    {
        "source_sentence": "何者一法，而是如來所證覺者？」",
        "from": "T17n0828_001:0871b11_4",
        "context_with_next_sentence": true
    },
    {
        "source_sentence": "爾時，世尊讚勝思惟菩薩摩訶薩言：「善哉，善哉！",
        "from": "T17n0828_001:0871b13_0",
        "context_with_next_sentence": true
    },
    {
        "source_sentence": "梵天！",
        "from": "T17n0828_001:0871b14_1",
        "context_with_next_sentence": true
    },
    {
        "source_sentence": "汝已淳熟無量善根，諸佛加持問此句義。",
        "from": "T17n0828_001:0871b14_2",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b15_3",
        "context_with_next_sentence": true
    },
    {
        "source_sentence": "汝今諦聽，善思念之，我為汝說。」",
        "from": "T17n0828_001:0871b15_4",
        "context_with_next_sentence": true
    },
    {
        "source_sentence": "爾時，勝思惟菩薩禮如來足，頂戴而受。",
        "from": "T17n0828_001:0871b17_0",
        "context_with_next_sentence": true
    },
    {
        "source_sentence": "佛言：「善男子！",
        "from": "T17n0828_001:0871b17_1",
        "context_with_next_sentence": true
    },
    {
        "source_sentence": "有一種法，菩薩應滅，所謂貪法。",
        "from": "T17n0828_001:0871b18_2",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b18_3",
        "context_with_next_sentence": true
    },
    {
        "source_sentence": "此是一法，應當永滅。",
        "from": "T17n0828_001:0871b19_4",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b19_5",
        "context_with_next_sentence": true
    },
    {
        "source_sentence": "復有一法，菩薩應滅，所謂瞋法。",
        "from": "T17n0828_001:0871b19_6",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b20_7",
        "context_with_next_sentence": true
    },
    {
        "source_sentence": "此是一法，應當永滅。",
        "from": "T17n0828_001:0871b20_8",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b21_9",
        "context_with_next_sentence": true
    },
    {
        "source_sentence": "復有一法，菩薩應滅，所謂癡法。",
        "from": "T17n0828_001:0871b21_10",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b22_11",
        "context_with_next_sentence": true
    },
    {
        "source_sentence": "此是一法，應當永滅。",
        "from": "T17n0828_001:0871b22_12",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b22_13",
        "context_with_next_sentence": true
    },
    {
        "source_sentence": "復有一法，菩薩應滅，所謂我見。",
        "from": "T17n0828_001:0871b23_14",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b23_15",
        "context_with_next_sentence": true
    },
    {
        "source_sentence": "此是一法，應當永滅。",
        "from": "T17n0828_001:0871b24_0",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b24_1",
        "context_with_next_sentence": true
    },
    {
        "source_sentence": "復有一法，菩薩應滅，所謂懈怠。",
        "from": "T17n0828_001:0871b24_2",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b25_3",
        "context_with_next_sentence": true
    },
    {
        "source_sentence": "此是一法，應當永滅。",
        "from": "T17n0828_001:0871b25_4",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b26_5",
        "context_with_next_sentence": true
    },
    {
        "source_sentence": "復有一法，菩薩應滅，所謂睡眠。",
        "from": "T17n0828_001:0871b26_6",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b27_0",
        "context_with_next_sentence": true
    },
    {
        "source_sentence": "此是一法，應當永滅。",
        "from": "T17n0828_001:0871b27_1",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b27_2",
        "context_with_next_sentence": true
    },
    {
        "source_sentence": "復有一法，菩薩應滅，所謂貪愛。",
        "from": "T17n0828_001:0871b27_3",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b28_4",
        "context_with_next_sentence": true
    },
    {
        "source_sentence": "此是一法，應當永滅。",
        "from": "T17n0828_001:0871b28_5",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871b29_6",
        "context_with_next_sentence": true
    },
    {
        "source_sentence": "菩薩復應除滅一法，所謂無明。",
        "from": "T17n0828_001:0871b29_7",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c01_8",
        "context_with_next_sentence": true
    },
    {
        "source_sentence": "此是一法，應當永滅。」",
        "from": "T17n0828_001:0871c01_9",
        "context_with_next_sentence": true
    },
    {
        "source_sentence": "爾時，勝思惟梵天白佛言：「世尊！",
        "from": "T17n0828_001:0871c01_10",
        "context_with_next_sentence": true
    },
    {
        "source_sentence": "何者是一法，而諸菩薩日夜防護？」",
        "from": "T17n0828_001:0871c02_11",
        "context_with_next_sentence": true
    },
    {
        "source_sentence": "爾時，世尊語勝思惟菩薩言：「善男子！",
        "from": "T17n0828_001:0871c03_12",
        "context_with_next_sentence": true
    },
    {
        "source_sentence": "所謂菩薩，己所不欲，勿勸他人。",
        "from": "T17n0828_001:0871c04_13",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c05_0",
        "context_with_next_sentence": true
    },
    {
        "source_sentence": "若有善男子、善女人，護持此法，彼善男子、善女人，護持如來一切戒藏。",
        "from": "T17n0828_001:0871c05_1",
        "context_with_next_sentence": true
    },
    {
        "source_sentence": "何以故？",
        "from": "T17n0828_001:0871c06_2",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c07_0",
        "context_with_next_sentence": true
    },
    {
        "source_sentence": "愛自命者則不殺生、愛自財者不盜他物、愛自妻者不侵他妻。",
        "from": "T17n0828_001:0871c07_1",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c08_2",
        "context_with_next_sentence": true
    },
    {
        "source_sentence": "是等眾生，發如是意，言『我敬順如來正教。』",
        "from": "T17n0828_001:0871c08_3",
        "context_with_next_sentence": true
    },
    {
        "source_sentence": "彼善男子，常當勤心防護此法。",
        "from": "T17n0828_001:0871c09_4",
        "context_with_next_sentence": true
    },
    {
        "source_sentence": "以何義故？",
        "from": "T17n0828_001:0871c10_5",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c10_6",
        "context_with_next_sentence": true
    },
    {
        "source_sentence": "若有善男子、善女人，欲求無上正真等覺大菩提者，彼人悉是為樂故求，而無有求自身苦者，世間惟有樂受樂者。",
        "from": "T17n0828_001:0871c10_7",
        "context_with_next_sentence": true
    },
    {
        "source_sentence": "以是義故，我說此言。",
        "from": "T17n0828_001:0871c13_8",
        "context_with_next_sentence": true
    },
    {
        "source_sentence": "汝等當知，己所不欲，勿勸他人。",
        "from": "T17n0828_001:0871c14_0",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c14_1",
        "context_with_next_sentence": true
    },
    {
        "source_sentence": "此是一法，菩薩常當日夜護之。",
        "from": "T17n0828_001:0871c14_2",
        "context_with_next_sentence": true
    },
    {
        "source_sentence": "「善男子！",
        "from": "T17n0828_001:0871c16_0",
        "context_with_next_sentence": true
    },
    {
        "source_sentence": "如汝所問，何者一法，而是如來所證覺者。",
        "from": "T17n0828_001:0871c16_1",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c17_2",
        "context_with_next_sentence": true
    },
    {
        "source_sentence": "無有一法，如來所覺。",
        "from": "T17n0828_001:0871c17_3",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c17_4",
        "context_with_next_sentence": true
    },
    {
        "source_sentence": "於法無覺，是如來覺。",
        "from": "T17n0828_001:0871c18_0",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c18_1",
        "context_with_next_sentence": true
    },
    {
        "source_sentence": "一切法不生，而如來證覺，一切法不滅，而如來證覺。",
        "from": "T17n0828_001:0871c18_2",
        "context_with_next_sentence": true
    },
    {
        "source_sentence": "「復次，善男子！",
        "from": "T17n0828_001:0871c20_0",
        "context_with_next_sentence": true
    },
    {
        "source_sentence": "法性離二邊，而如來證覺。",
        "from": "T17n0828_001:0871c20_1",
        "context_with_next_sentence": true
    },
    {
        "source_sentence": "一切法不實，而如來證覺。",
        "from": "T17n0828_001:0871c20_2",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c21_3",
        "context_with_next_sentence": true
    },
    {
        "source_sentence": "如來善說業因緣，如來善證業因緣，一切法因緣所縛，而如來善覺。",
        "from": "T17n0828_001:0871c21_4",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c23_5",
        "context_with_next_sentence": true
    },
    {
        "source_sentence": "彼因緣者，猶如電光，而如來所覺，離因離緣。",
        "from": "T17n0828_001:0871c23_6",
        "context_with_next_sentence": true
    },
    {
        "source_sentence": "如來說言，無有業報，既成正覺而受之也。",
        "from": "T17n0828_001:0871c24_7",
        "context_with_next_sentence": true
    },
    {
        "source_sentence": "一切法廣博嚴藏，是如來所證。",
        "from": "T17n0828_001:0871c25_8",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c26_9",
        "context_with_next_sentence": true
    },
    {
        "source_sentence": "以何義故，說廣博嚴藏？",
        "from": "T17n0828_001:0871c26_10",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0871c26_11",
        "context_with_next_sentence": true
    },
    {
        "source_sentence": "所有世間、出世間智等，彼從何生？",
        "from": "T17n0828_001:0871c27_12",
        "context_with_next_sentence": true
    },
    {
        "source_sentence": "若彼智以真實觀正觀察時，般若波羅蜜轉為甚深，彼法爾時得名為藏。",
        "from": "T17n0828_001:0871c27_13",
        "context_with_next_sentence": true
    },
    {
        "source_sentence": "「善男子！",
        "from": "T17n0828_001:0872a01_0",
        "context_with_next_sentence": true
    },
    {
        "source_sentence": "我亦復說一切諸法如幻如焰，是佛所覺。",
        "from": "T17n0828_001:0872a01_1",
        "context_with_next_sentence": true
    },
    {
        "source_sentence": "性相一味解脫之法，是佛所覺。",
        "from": "T17n0828_001:0872a02_2",
        "context_with_next_sentence": true
    },
    {
        "source_sentence": "所有性相一味解脫，是一切法廣博嚴藏。",
        "from": "T17n0828_001:0872a02_3",
        "context_with_next_sentence": true
    },
    {
        "source_sentence": "「善男子！",
        "from": "T17n0828_001:0872a04_0",
        "context_with_next_sentence": true
    },
    {
        "source_sentence": "若善男子、善女人，復有一法，是佛所覺。",
        "from": "T17n0828_001:0872a04_1",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0872a05_2",
        "context_with_next_sentence": true
    },
    {
        "source_sentence": "所謂：諸法不去不來、無因無緣、無生無滅、無思不思、無增無減。",
        "from": "T17n0828_001:0872a05_3",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0872a06_4",
        "context_with_next_sentence": true
    },
    {
        "source_sentence": "若法畢竟自性法性非是自性，若法譬喻所不可說，若以名字亦不可說，此是一法如來所覺。」",
        "from": "T17n0828_001:0872a06_5",
        "context_with_next_sentence": true
    },
    {
        "source_sentence": "說此廣嚴上王無字寶篋光嚴法門時，乃至得住十地菩薩，有微塵數眼不覩者，如是等眾，皆得阿耨多羅三藐三菩提心。",
        "from": "T17n0828_001:0872a09_0",
        "context_with_next_sentence": true
    },
    {
        "source_sentence": "如是等眾生，證阿羅漢果。",
        "from": "T17n0828_001:0872a11_1",
        "context_with_next_sentence": true
    },
    {
        "source_sentence": "復過此數眾生，捨地獄苦，生於天中。",
        "from": "T17n0828_001:0872a12_2",
        "context_with_next_sentence": true
    },
    {
        "source_sentence": "無量諸菩薩現百千萬諸三昧門。",
        "from": "T17n0828_001:0872a13_3",
        "context_with_next_sentence": true
    },
    {
        "source_sentence": "何況多說而無利益。",
        "from": "T17n0828_001:0872a13_4",
        "context_with_next_sentence": true
    },
    {
        "source_sentence": "爾時，佛告羅睺羅言：「汝能受持我此所說正法義不？」",
        "from": "T17n0828_001:0872a15_0",
        "context_with_next_sentence": true
    },
    {
        "source_sentence": "說此語時，以佛神力，恒河沙等諸世界中九億菩薩，從坐而起，即白佛言：「世尊！",
        "from": "T17n0828_001:0872a16_1",
        "context_with_next_sentence": true
    },
    {
        "source_sentence": "我等皆能持此法門，令於此間娑婆世界未來世中，為諸眾生流通不絕，知是菩薩是智器者。」",
        "from": "T17n0828_001:0872a18_0",
        "context_with_next_sentence": true
    },
    {
        "source_sentence": "爾時，四大神王白佛言：「世尊！",
        "from": "T17n0828_001:0872a21_0",
        "context_with_next_sentence": true
    },
    {
        "source_sentence": "我等亦能受持如來所說法義，令彼菩薩所求滿足，若於是中是智器者。」",
        "from": "T17n0828_001:0872a21_1",
        "context_with_next_sentence": true
    },
    {
        "source_sentence": "爾時，世尊周遍觀察一切眾已，作如是言：「善男子！",
        "from": "T17n0828_001:0872a24_0",
        "context_with_next_sentence": true
    },
    {
        "source_sentence": "我非惟修微少善根而成正覺。",
        "from": "T17n0828_001:0872a25_1",
        "context_with_next_sentence": true
    },
    {
        "source_sentence": "彼諸眾生，若有能聞此正法者，彼亦非修微少善根。",
        "from": "T17n0828_001:0872a25_2",
        "context_with_next_sentence": true
    },
    {
        "source_sentence": "若能受持此廣博嚴上王無字寶篋法門，若能聞者，彼人則為已恭敬我，尊重讚嘆。",
        "from": "T17n0828_001:0872a27_3",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0872a28_4",
        "context_with_next_sentence": true
    },
    {
        "source_sentence": "是善男子、善女人，則為兩肩荷擔菩提。",
        "from": "T17n0828_001:0872a29_5",
        "context_with_next_sentence": true
    },
    {
        "source_sentence": "彼人則得不斷辯才，得善清淨諸佛世界。",
        "from": "T17n0828_001:0872b01_0",
        "context_with_next_sentence": true
    },
    {
        "source_sentence": "命終之時，則得現見阿彌陀佛，聲聞、菩薩大眾圍遶，住其人前；亦見我身於此耆闍崛山王頂，及見此等諸菩薩眾。",
        "from": "T17n0828_001:0872b01_1",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0872b04_2",
        "context_with_next_sentence": true
    },
    {
        "source_sentence": "彼善男子、善女人，則為己得大法庫藏，而不可盡；得宿命智，不生惡道。",
        "from": "T17n0828_001:0872b04_3",
        "context_with_next_sentence": true
    },
    {
        "source_sentence": "「善男子！",
        "from": "T17n0828_001:0872b07_0",
        "context_with_next_sentence": true
    },
    {
        "source_sentence": "我今說此一切世間所未曾有難信法門。",
        "from": "T17n0828_001:0872b07_1",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0872b08_2",
        "context_with_next_sentence": true
    },
    {
        "source_sentence": "若彼善男子、善女人，設有逆罪，以其善能讀誦、受持此勝法門，若自書寫、若勸人書，若自讀誦、勸人讀誦，若能自持、若勸人持。",
        "from": "T17n0828_001:0872b08_3",
        "context_with_next_sentence": true
    },
    {
        "source_sentence": "善男子！",
        "from": "T17n0828_001:0872b11_4",
        "context_with_next_sentence": true
    },
    {
        "source_sentence": "我說彼人，不見惡道，則為一切諸佛所記。",
        "from": "T17n0828_001:0872b11_5",
        "context_with_next_sentence": true
    },
    {
        "source_sentence": "彼諸菩薩皆得五眼，諸根具足，一切諸佛之所護念，一切菩薩之所攝受，令滅無量煩惱，業障即得清淨。",
        "from": "T17n0828_001:0872b12_6",
        "context_with_next_sentence": true
    },
    {
        "source_sentence": "「善男子！",
        "from": "T17n0828_001:0872b15_0",
        "context_with_next_sentence": true
    },
    {
        "source_sentence": "我此所說最後言說，自我得道成正覺來，未說此言。」",
        "from": "T17n0828_001:0872b15_1",
        "context_with_next_sentence": true
    },
    {
        "source_sentence": "佛說此經已，勝思惟等諸大菩薩，帝釋王等諸天及四大王，人、天、阿修羅、迦樓羅、緊那羅、乾闥婆等，一切世間，聞佛所說，皆大歡喜。",
        "from": "T17n0828_001:0872b17_0",
        "context_with_next_sentence": true
    },
    {
        "source_sentence": "無字寶篋經",
        "from": "T17n0828_001:0872b20_0",
        "context_with_next_sentence": false
    }
]