[
    {
        "source_sentence": "大方等大集經卷第五十六",
        "from": "T13n0397_056:0371a10_0",
        "context_with_next_sentence": true
    },
    {
        "source_sentence": "高齊天竺三藏那連提耶舍譯",
        "from": "T13n0397_056:0371a12_0",
        "context_with_next_sentence": true
    },
    {
        "source_sentence": "月藏分第十二星宿攝受品第十八",
        "from": "T13n0397_056:0371a13_0",
        "context_with_next_sentence": true
    },
    {
        "source_sentence": "爾時，佛告娑婆世界主大梵天王、釋提桓因、四天王言：「過去天仙云何布置諸宿曜辰，攝護國土養育眾生？」",
        "from": "T13n0397_056:0371a14_0",
        "context_with_next_sentence": true
    },
    {
        "source_sentence": "娑婆世界主大梵天王、釋提桓因、四天王等，而白佛言：「過去天仙分布安置諸宿曜辰，攝護國土養育眾生，於四方中各有所主。",
        "from": "T13n0397_056:0371a16_1",
        "context_with_next_sentence": true
    },
    {
        "source_sentence": "「東方七宿：一者、角宿主於眾鳥；二者、亢宿主於出家求聖道者；三者、氏宿主水生眾生；四者、房宿主行車求利；五者、心宿主於女人；六者、尾宿主洲渚眾生；七者、箕宿主於陶師。",
        "from": "T13n0397_056:0371a20_0",
        "context_with_next_sentence": true
    },
    {
        "source_sentence": "「南方七宿：一者，井宿主於金師；二者，鬼宿主於一切國王大臣；三者，柳宿；主雪山龍；四者，星宿主巨富者；五者，張宿主於盜賊；六者，翼宿主於商人；七者，軫宿主須羅吒國。",
        "from": "T13n0397_056:0371a24_0",
        "context_with_next_sentence": true
    },
    {
        "source_sentence": "「西方七宿：一者、奎宿主行船人；二者、婁宿主於商人；三者、胃宿主婆樓迦國；四者、昴宿主於水牛；五者、畢宿主一切眾生；六者、嘴宿主鞞提訶國；七者、參宿主於剎利。",
        "from": "T13n0397_056:0371a28_0",
        "context_with_next_sentence": true
    },
    {
        "source_sentence": "「北方七宿：一者、斗宿主澆部沙國；二者、牛宿主於剎利及安多鉢竭那國；三者、女宿主鴦伽摩伽陀國；四者、虛宿主般遮羅國；五者、危宿主著花冠者；六者、室宿主乾陀羅國輸盧那國及諸龍蛇腹行之類；七者、壁宿主乾闥婆善音樂者。",
        "from": "T13n0397_056:0371b03_0",
        "context_with_next_sentence": true
    },
    {
        "source_sentence": "「大德婆伽婆！",
        "from": "T13n0397_056:0371b08_1",
        "context_with_next_sentence": true
    },
    {
        "source_sentence": "過去天仙如是布置四方諸宿，攝護國土養育眾生。」",
        "from": "T13n0397_056:0371b08_2",
        "context_with_next_sentence": true
    },
    {
        "source_sentence": "爾時，佛告梵王等言：「汝等諦聽！",
        "from": "T13n0397_056:0371b10_0",
        "context_with_next_sentence": true
    },
    {
        "source_sentence": "我於世間天人仙中一切知見最為殊勝，亦使諸宿曜辰攝護國土養育眾生。",
        "from": "T13n0397_056:0371b10_1",
        "context_with_next_sentence": true
    },
    {
        "source_sentence": "汝等宣告令彼得知，如我所分國土眾生各各隨分攝護養育。」",
        "from": "T13n0397_056:0371b12_2",
        "context_with_next_sentence": true
    },
    {
        "source_sentence": "大梵王等而白佛言：「如是，大德婆伽婆！",
        "from": "T13n0397_056:0371b13_3",
        "context_with_next_sentence": true
    },
    {
        "source_sentence": "唯然受教。」",
        "from": "T13n0397_056:0371b14_4",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼于摩國、陀樓國、悉支那國、奈摩陀國、陀羅陀國、佉沙國、羅佉國、賖摩國、侯羅婆國、舍頭迦國、頞闍婆國、沒遮波國，此十二國，付囑角宿攝護養育，亦護角宿日建立國土、城邑、聚落及角宿日所生眾生，汝等宣告令彼得知。」",
        "from": "T13n0397_056:0371b16_0",
        "context_with_next_sentence": true
    },
    {
        "source_sentence": "梵王等言：「如是，大德婆伽婆！",
        "from": "T13n0397_056:0371b21_1",
        "context_with_next_sentence": true
    },
    {
        "source_sentence": "唯然受教。」",
        "from": "T13n0397_056:0371b22_2",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼阿羅荼國、訶利那國、叔迦羅國、波盧羅國、弗利賒國、那摩帝國、俱致娑國、蘇那婆國、賒摩國、跋陀婆國，如是十國，付囑亢宿攝護養育，乃至唯然受教。」",
        "from": "T13n0397_056:0371b23_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼佉搜迦國、信頭婆遲國、阿摩利國、餘尼目佉國、難陀婆國、伽沙國、跋使俱闍國、由婆迦國、婆佉羅國、沙婆羅國、伽樓荼國、鳩籌迦國、婆遮利婆國，此十三國，付囑氐宿攝護養育，乃至唯然受教。」",
        "from": "T13n0397_056:0371b28_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼波頭摩國弗色迦羅國、目帝國、嵩伽摩國、耆利國、不摩婆國、南耆利國、遮波羅國、修帝達賒國、提婆那國、奚周迦國，此十一國，付囑房宿攝護養育，乃至唯然受教。」",
        "from": "T13n0397_056:0371c05_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼睺羅婆國、鳩羅婆國、牟羅婆國、能伽婆國、蘇提闥國、鳩知迦國、天王國、毘那婆國、波搜多國、奚迦國，如是十國，付囑心宿攝護養育，乃至唯然受教。」",
        "from": "T13n0397_056:0371c10_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼伽闍弗國、迦羅婆國、迦迦波他國、悉陀叉國、欝瑟吒羅婆國、帝羅南國、阿羅毘國、那婆國、弗色迦羅婆國、摩兜利國、迦隣伽跋帝國、摩于達利國、畢姜闍國、鉢利犀羅婆國，此十四國，付囑尾箕二宿攝護養育，乃至唯然受教。」",
        "from": "T13n0397_056:0371c15_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼婆蹉國、憂禪尼國、憂樓頻螺國、輸尼般多國、摩荼婆國、毘使拏提波國、遮羅羯波國、婆羅斫迦羅國、羅摩伽摩國、迦尸弗國、鳩樓沙國、陀修國、盧醯多國、阿婆陀荼國、帝拏槃那國、遮達那國、毘伽闍國，此十七國，付囑井宿攝護養育，乃至唯然受教。」",
        "from": "T13n0397_056:0371c21_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼波吒利弗國、摩尼藍婆國、婆樓那國、那遮羅國、羯那國、北般遮羅國、帝跋拏國、娑羅蹉國、瞻波國、蘇都那國、鳩樓差多國、西地國、富樓沙富羅國、侯彌單國、藍摩婆國、瞿羅國、奚摩國、闍耶波梯國、婆求彌國、恒河門國、頭婆羅婆帝國、旃達羅跋帝國、婆樓迦車國、蘇尼棄國、瞿沙跋帝國，此二十五國，付囑鬼宿攝護養育，乃至唯然受教。」",
        "from": "T13n0397_056:0371c28_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼寄薩梨國、摩訶尼梯國、烏場國、須尼棄國、波羅婆國、憂羅婆國、區荼國、尼佉國、乾荼波羅婆國、婆寄多國，如是十國，付囑柳宿攝護養育，乃至唯然受教。」",
        "from": "T13n0397_056:0372a08_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼阿鞞遮國、蘇跋拏國闍吒國、金性國、摩兜羅國、毘摩尸利國、檢婆樓遮國、蘇梨國、婆求遮國、頻頭羅婆國、婆羅那國、般遮囊伽羅國，此十二國，付囑星宿攝護養育，乃至唯然受教。」",
        "from": "T13n0397_056:0372a13_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼波斯國、訶利陀國、勅勤國、阿摩羅國、婆羅婆國、蘇摩尼棄國、叵耶那國、三牟遮國、尸梨沙國、婆利國、伽菟娑國、摩遮國、兜佉羅國、摩頭師利國，此十四國，付囑張翼二宿攝護養育，乃至唯然受教。」",
        "from": "T13n0397_056:0372a18_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼伽羅婆羅國、憂羅賒國、罽使拏國、婆耆國、檀多摩利國、婆樓遮國、陀荼國、達拏國、藪牟寄賒國、鳩論遮差國、呿羅婆羅國、阿疎俱迦國，此十二國，付囑軫宿攝護養育，乃至唯然受教。」",
        "from": "T13n0397_056:0372a24_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼鳩賒弗利國、緊那羅國、迦卑羅摩利國、三謨師國、㖶羅尼國、時婆利國、奚闍尼國、摩兜褰遲國、般荼梨國、蜜拏梨國、修羅毘國、侯摩多尼國，此十二國，付囑奎宿攝護養育，乃至唯然受教。」",
        "from": "T13n0397_056:0372a29_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼提帝賒婆國、蘇摩跋羅國、多羅比尼國、阿賒若國、俱薩羅斯國、悉都那國、娑羅瞬遲國、緊拏多利國、濕婆尼利國、羅婆師飢國、佉吒梨毘國、佉娑利國、白馬國，此十三國，付囑婁宿攝護養育，乃至唯然受教。」",
        "from": "T13n0397_056:0372b05_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼阿斯那棄國、軍陀羅毘國、安尼師國、遮俱波國、兜伽帝國、逋支國、支多毘悉帝國、憂簁帝國、槃頭波羅國、毘羅梨迦國、摩陀羅毘國、迦拏波帝國、達婆娑梨國，此十三國，付囑胃宿攝護養育，乃至唯然受教。」",
        "from": "T13n0397_056:0372b11_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼波羅耽羅國、只叔迦國、婆樓遮國、輸盧那國、迦毘羅婆國、奢耶國、馬面國、伽樓荼國、憍羅跋陀國、吳地國、闍婆跋帝國、鞞樓國、伽樓訶國、于填國、伽頗羅國、狗面國、尼婆羅國、俱那娑國，此十八國，付囑昴宿攝護養育，乃至唯然受教。」",
        "from": "T13n0397_056:0372b17_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼摩伽陀國、鞞提訶國、薩羅國、奚浮迦國、牟尼奢耶國、羅羅國、餘尼迦國、拘薩羅國、跋沙伽國、阿荼國、鞞訶迦國、頞那婆國、伽耶國、尼婆國、槃羅婆國、跋知尼國、陀樓國、尸利曼多國、彌伽頗羅國、摩醯首羅膩羅耶國、罽賓國、婆盧師多國、沙勒國、憶尼國、簁堤國，此二十五國，付囑畢宿攝護養育，乃至唯然受教。」",
        "from": "T13n0397_056:0372b24_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼尼娑國、迦尸國、奢鳩尼國、阿吒摩闍國、緊陀國、摩婆摩國、達毘迦國、八城國、殊提沙國、婆毘迦國、婆求荼國、摩訶羅吒國、乾陀羅國、迦婆摩國、般遮羅國、多荼沙國、首婆迦國、摩師跋那國、兜羅婆國、蘇摩國、婆求國、摩多摩利國、摩羅婆國、鳩留國、瞿沙國，此二十五國，付囑嘴宿攝護養育，乃至唯然受教。」",
        "from": "T13n0397_056:0372c03_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼阿濕婆國、奢跋那國、摩偷羅國、鴦伽吒婆國、摩頭曼多國、俱周羅國、曼遮國、婆求摩國、俱闍婆國、震旦國、首羅犀那國、阿那牟佉國、佉羅婆羅國、犀摩娑國、那[少/兔]邏婆跋陀國、曼遲羅婆國、奚周迦國，此十七國，付囑參宿攝護養育，乃至唯然受教。」",
        "from": "T13n0397_056:0372c11_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼辛頭鳩羅國、瞿那悉鬚國、迦羅差國、娑羅差國、達羅膩鉢帝國、海果國、阿樓瑟拏羅婆國、那婆弗使波羅婆國、摩那兜利國、民陀羅跋帝國，如是十國，付囑斗宿攝護養育，乃至唯然受教。」",
        "from": "T13n0397_056:0372c18_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼剎利天祠如是二處，付囑牛宿攝護養育，乃至唯然受教。」",
        "from": "T13n0397_056:0372c23_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼阿樓那國、鳩私娑羅闍利國、瞻波兜簁國、龜慈國、摩藍浮沙國、舍迦國、物陀羅多國、簁提國、瞿師國、婆羅彌國，如是十國付囑女宿，攝護養育，乃至唯然受教。」",
        "from": "T13n0397_056:0372c25_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼難提跋彌國、波羅尸國、滿福國、憂羅奢國、藍浮沙國、娑婆國、摩陀羅婆國、簁提國、佉沙國、娑羅斯國、師子國、訶波他國、訶利鳩時國、憂婆毘羅國、多羅尼國、毘舍離國、憂迦利國，此十七國，付囑虛宿，攝護養育，乃至唯然受教。」",
        "from": "T13n0397_056:0373a01_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼迦車鞞帝國、波利支國、龍花國、鳩荼婆國、難提跋檀那國、婆樓迦國、乾陀俱致國、娑彌利國、夜瑟吒俱利國，如是九國，付囑危宿，攝護養育，乃至唯然受教。」",
        "from": "T13n0397_056:0373a07_0",
        "context_with_next_sentence": true
    },
    {
        "source_sentence": "爾時，佛告梵王等言：「我今以彼侯曼陀國、奢曼陀國、頭摩迦國、酬摩迦國、犍沙婆國、鳩支國、博叉利國、德叉尸羅國、婆彌婆利國、跋陀跋帝國、憂摩差國、跋娑多牟利摩國、婆樓迦車國、婆羅跋帝國，此十四國，付囑室壁二宿，攝護養育，亦護二宿日建立國土城邑聚落，及二宿日所生眾生，汝等宣告令彼得知。」",
        "from": "T13n0397_056:0373a12_0",
        "context_with_next_sentence": true
    },
    {
        "source_sentence": "梵王等言：「如是。",
        "from": "T13n0397_056:0373a19_1",
        "context_with_next_sentence": true
    },
    {
        "source_sentence": "大德婆伽婆！",
        "from": "T13n0397_056:0373a19_2",
        "context_with_next_sentence": true
    },
    {
        "source_sentence": "唯然受教。」",
        "from": "T13n0397_056:0373a19_3",
        "context_with_next_sentence": true
    },
    {
        "source_sentence": "爾時，佛告梵王等言：「所言曜者，有於七種：一者、日；二者、月；三者、熒惑星；四者、歲星；五者、鎮星；六者、辰星；七者、太白星。",
        "from": "T13n0397_056:0373a21_0",
        "context_with_next_sentence": true
    },
    {
        "source_sentence": "「所言辰者，有十二種：一名、彌沙；二名、毘利沙；三名、彌偷那；四名、羯迦吒迦；五名、[糸*枲]呵；六名、迦若；七名、兜邏；八名、毘梨支迦；九名、檀尼毘；十名、摩伽羅；十一名、鳩槃；十二名、彌那。",
        "from": "T13n0397_056:0373a23_1",
        "context_with_next_sentence": true
    },
    {
        "source_sentence": "我今令此諸曜辰等攝護國土、城邑、聚落、養育眾生，汝等宣告令彼得知。」",
        "from": "T13n0397_056:0373a27_2",
        "context_with_next_sentence": true
    },
    {
        "source_sentence": "梵王等言：「如是。",
        "from": "T13n0397_056:0373a29_3",
        "context_with_next_sentence": true
    },
    {
        "source_sentence": "大德婆伽婆！",
        "from": "T13n0397_056:0373a29_4",
        "context_with_next_sentence": true
    },
    {
        "source_sentence": "唯然受教。」",
        "from": "T13n0397_056:0373a29_5",
        "context_with_next_sentence": true
    },
    {
        "source_sentence": "爾時，娑婆世界主大梵天王、釋提桓因、護世四王及諸眷屬而白佛言：「大德婆伽婆！",
        "from": "T13n0397_056:0373b01_0",
        "context_with_next_sentence": true
    },
    {
        "source_sentence": "若有世尊聲聞弟子，不得畜養奴婢、畜生、園林、田宅、俗人資具及不交往，除四方僧物，起發精進三業相應常懷慚愧，獨住閑林集諸善法。",
        "from": "T13n0397_056:0373b02_1",
        "context_with_next_sentence": true
    },
    {
        "source_sentence": "我於彼時，令宿曜辰正行於世，遮惡眾生觸惱、鬪諍，兩國兵仗、疾病、飢饉、非節風雨、失時寒熱悉令休息，護佛正法久住熾然，紹三寶種使不斷絕，三種精氣增長安住，亦使世尊聲聞弟子身口意業清淨相應發大勇猛循法而住。」",
        "from": "T13n0397_056:0373b05_2",
        "context_with_next_sentence": true
    },
    {
        "source_sentence": "爾時，佛告阿若憍陳如言：「為令我法得久住故，成熟眾生故，閻浮提中一切諸國、一名諸國、多名諸國、同名諸國及不列名國，分布與彼天、龍、夜叉乃至迦吒富單那等，令作護持；及宿曜辰，亦付諸國令作護持，乃至令三寶種不斷絕故。",
        "from": "T13n0397_056:0373b12_0",
        "context_with_next_sentence": true
    },
    {
        "source_sentence": "所有諸國多名同名，於彼諸國同名夜叉、同名羅剎，有國無鬼神名有鬼神住，還付彼等令作護持，於閻浮提有餘鬼神不列名者亦使護持。",
        "from": "T13n0397_056:0373b17_1",
        "context_with_next_sentence": true
    },
    {
        "source_sentence": "「憍陳如！",
        "from": "T13n0397_056:0373b20_2",
        "context_with_next_sentence": true
    },
    {
        "source_sentence": "一切鬼神皆悉發心護持養育，乃至隨我聲聞弟子三業相應常無聚積循法而住，於一切時護持養育。",
        "from": "T13n0397_056:0373b20_3",
        "context_with_next_sentence": true
    },
    {
        "source_sentence": "憍陳如！",
        "from": "T13n0397_056:0373b22_4",
        "context_with_next_sentence": true
    },
    {
        "source_sentence": "汝等應當常不聚積住阿蘭若，三業相應背捨生死趣向涅槃成熟眾生，應如是學。」",
        "from": "T13n0397_056:0373b23_5",
        "context_with_next_sentence": true
    },
    {
        "source_sentence": "爾時，世尊欲重明此義而說偈言：「成熟眾生故，　　我問諸天王，　云何昔天仙，　　配宿攝諸國？",
        "from": "T13n0397_056:0373b25_0",
        "context_with_next_sentence": true
    },
    {
        "source_sentence": "　梵天答我言：　　過去天仙等，　安置諸宿曜，　　護如法眾生。",
        "from": "T13n0397_056:0373b28_0",
        "context_with_next_sentence": true
    },
    {
        "source_sentence": "　今付汝國土，　　應當加養育，　亦付鬼神等，　　而令作護持，　及彼宿曜辰，　　各令攝國土，　護持養育故，　　熾然正法眼。",
        "from": "T13n0397_056:0373c01_0",
        "context_with_next_sentence": true
    },
    {
        "source_sentence": "　護不畜田宅，　　清淨聲聞眾，　遮諸惡眾生，　　及息諸濁惡，　不絕三寶種，　　增長三精氣，　汝告宿曜等，　　令彼作護持。",
        "from": "T13n0397_056:0373c05_0",
        "context_with_next_sentence": true
    },
    {
        "source_sentence": "　我告諸聲聞，　　令住正法眼，　應當捨憍慢，　　精勤住蘭若，　背捨於生死，　　趣向於涅槃，　樂住禪境界，　　成熟億眾生。」",
        "from": "T13n0397_056:0373c09_0",
        "context_with_next_sentence": true
    },
    {
        "source_sentence": "大集經月藏分第十二建立塔寺品第十九爾時，娑婆世界主大梵天王、釋提桓因、四天王等及諸眷屬，從座而起，合掌向佛，一心敬禮，而作是言：「佛說於此四天下中，所有過去諸佛如來之所建立住持大塔、牟尼諸仙所依住處，於現在世及未來世而常不空。",
        "from": "T13n0397_056:0373c13_0",
        "context_with_next_sentence": true
    },
    {
        "source_sentence": "佛為菩薩摩訶薩等降大法雨皆悉充滿，初名眾仙所興、次名德積、次名金剛焰、次名香室、次名睒婆梨、次名賢城、次名須質多羅、次名水光、次名香薰、次名善建立、次名遮波羅、次名金燈、次名樂依、次名牟真隣陀、次名金剛地、次名慈窟、次名那羅延窟、次名渠摩娑羅香、次名慧頂、次名大德窟、次名善現、次名青欝茂窟、次名虛空子、次名牛頭栴檀室、次名難勝。",
        "from": "T13n0397_056:0373c18_1",
        "context_with_next_sentence": true
    },
    {
        "source_sentence": "此是過去諸佛建立住持大塔，常為菩薩摩訶薩等之所加護，是於我等常所供養。",
        "from": "T13n0397_056:0373c27_0",
        "context_with_next_sentence": true
    },
    {
        "source_sentence": "世尊所有聲聞弟子，於現在世及未來世，復有幾所塔寺住處，令我等輩護持養育？」",
        "from": "T13n0397_056:0373c28_1",
        "context_with_next_sentence": true
    },
    {
        "source_sentence": "爾時世尊熙怡微笑，從其面門放種種光照曜諸方，即時於此四天下中，而有無量百千諸佛處處而現。",
        "from": "T13n0397_056:0374a02_0",
        "context_with_next_sentence": true
    },
    {
        "source_sentence": "東弗婆提八萬佛現，北欝單越百千佛現，西瞿陀尼五萬佛現，諸海島國百千佛現，此閻浮提二百五十千佛處處而現。",
        "from": "T13n0397_056:0374a04_1",
        "context_with_next_sentence": true
    },
    {
        "source_sentence": "波羅奈國六十佛現，迦毘羅婆國二十佛現，摩伽陀國三十佛現，鴦伽摩伽陀國二十佛現，拘薩羅國五十佛現，須羅吒國二十佛現，摩訶羅吒國三十佛現，乾陀羅國十佛而現，阿槃提國二十六佛現，般遮羅國二十五佛現，蘇摩國十二佛現，阿葉婆國十佛而現，摩偷羅國十佛而現。",
        "from": "T13n0397_056:0374a07_2",
        "context_with_next_sentence": true
    },
    {
        "source_sentence": "毘羅國十八佛現，婆蹉國五十六佛現，奢耶國四十二佛現，優禪尼國二十三佛現，舒盧那槃多國二十五佛現，舒盧那國三十八佛現，摩尼藍婆國二十五佛現，波梨弗國五十五佛現，婆樓那跋提國四十八佛現，提跋那國二十九佛現，瞻波國二十五佛現，悉都那國三十六佛現，西地國七十佛現，富樓沙富羅國五十佛現，烏長國二十六佛現，抧薩羅國二十二佛現，金性國二十九佛現，摩兜羅國四十佛現，涑利迦國二十八佛現，般遮囊伽國五十八佛現，波斯國二十佛現，勅勤國四十佛現，尸利沙國三十二佛現。",
        "from": "T13n0397_056:0374a13_3",
        "context_with_next_sentence": true
    },
    {
        "source_sentence": "婆佉羅國五十八佛現，罽賓國五十五佛現，憂羅奢國二十五佛現，佉羅婆羅國十二佛現，阿疎拘迦國二十二佛現，陀羅陀國十五佛現，波盧那國二十佛現，弗離沙國十五佛現，伽沙國二十八佛現，遮拘迦國二十佛現，簁提國四十五佛現，沙勒國九十八佛現，于填國百八十佛現，龜茲國九十九佛現，婆樓迦國二十四佛現，奚周迦國十八佛現，億尼國八十佛現，鄯善國二十九佛現，緊那羅國八十佛現，震旦國二百五十五佛現，羅羅國二十四佛現，吳地國五十佛現，新陀跋持國二十五佛現。",
        "from": "T13n0397_056:0374a25_4",
        "context_with_next_sentence": true
    },
    {
        "source_sentence": "佛言：「諸仁者！",
        "from": "T13n0397_056:0374b08_0",
        "context_with_next_sentence": true
    },
    {
        "source_sentence": "如是等佛，於此四天下國土、城邑、村落、山林處處而現，我今神力之所加故，還有如是等數塔寺，於彼彼處，我諸聲聞現在未來三業相應，及與三種菩提相應有學無學具足持戒多聞善行，度諸眾生於三有海，及諸施主為我聲聞而造塔寺，亦復供給一切所須，及彼眷屬付囑汝等，勿令惡王非法惱亂。",
        "from": "T13n0397_056:0374b08_1",
        "context_with_next_sentence": true
    },
    {
        "source_sentence": "「又復，勿令他方冤敵、盜賊、水火、人、非人等之所恐怖，亦勿令彼飢渴乏少，以乏少故於三善業不得相應，退捨禁戒善朋損減。」",
        "from": "T13n0397_056:0374b15_2",
        "context_with_next_sentence": true
    },
    {
        "source_sentence": "爾時，復有諸梵天王、諸釋天王、諸龍王、諸夜叉王、諸阿修羅王、諸鳩槃荼王，皆與眷屬合掌向佛，而作是言：「大德婆伽婆！",
        "from": "T13n0397_056:0374b18_0",
        "context_with_next_sentence": true
    },
    {
        "source_sentence": "已有一切如來塔寺及阿蘭若處，現在世尊聲聞弟子所有住處，及未來世剎利、婆羅門、毘舍、首陀，若在家人、若出家人，為於世尊聲聞弟子造塔寺處，隨有世尊聲聞弟子三業相應，及與三種菩提相應，有學無學住於持戒多聞善行，我等悉共守護於彼，令離一切諸難怖畏。",
        "from": "T13n0397_056:0374b20_1",
        "context_with_next_sentence": true
    },
    {
        "source_sentence": "諸有世尊聲聞弟子所立塔寺及阿蘭若處，如有給施飲食、衣服、臥具、湯藥一切所須，如是施主我等亦當護持養育。",
        "from": "T13n0397_056:0374b26_2",
        "context_with_next_sentence": true
    },
    {
        "source_sentence": "若復世尊聲聞弟子，乏少晝夜所須眾具貧苦之者，我為彼等作大施主，受其寄付護持養育除諸怖畏。」",
        "from": "T13n0397_056:0374b29_3",
        "context_with_next_sentence": true
    },
    {
        "source_sentence": "佛時讚言：「善哉，善哉！",
        "from": "T13n0397_056:0374c02_4",
        "context_with_next_sentence": true
    },
    {
        "source_sentence": "諸賢首！",
        "from": "T13n0397_056:0374c03_5",
        "context_with_next_sentence": true
    },
    {
        "source_sentence": "汝等一切於四天下應當如是，如今汝等受我教勅如說修行，我以汝等及諸眷屬付囑彌勒。」",
        "from": "T13n0397_056:0374c03_6",
        "context_with_next_sentence": true
    },
    {
        "source_sentence": "爾時，世尊欲重明此義而說偈言：「天王皆悉起，　　敬禮瞿曇仙，　問諸塔寺數，　　說佛所依處。",
        "from": "T13n0397_056:0374c06_0",
        "context_with_next_sentence": true
    },
    {
        "source_sentence": "　於此四天下，　　復有幾塔寺？",
        "from": "T13n0397_056:0374c09_0",
        "context_with_next_sentence": true
    },
    {
        "source_sentence": "　聲聞所依者，　　我等共護持。",
        "from": "T13n0397_056:0374c10_0",
        "context_with_next_sentence": true
    },
    {
        "source_sentence": "　兩足尊微笑，　　於此四天下，　化作諸佛現，　　無量百千數，　四方神力加，　　故現諸化佛。",
        "from": "T13n0397_056:0374c11_0",
        "context_with_next_sentence": true
    },
    {
        "source_sentence": "　示佛諸聲聞，　　所立諸塔寺，　為住三乘道，　　是故而建立。",
        "from": "T13n0397_056:0374c14_0",
        "context_with_next_sentence": true
    },
    {
        "source_sentence": "　樂三業相應，　　如是聲聞住，　以諸聲聞寺，　　付囑於汝等，　供養彼施主，　　亦當護養育，　不令相違惱，　　勿使他得便，　莫令有乏少，　　退捨於禁戒。",
        "from": "T13n0397_056:0374c16_0",
        "context_with_next_sentence": true
    },
    {
        "source_sentence": "　天王及眷屬，　　稟受佛教勅，　我等悉護彼，　　導師所建立，　我等及眷屬，　　勤護諸塔寺。",
        "from": "T13n0397_056:0374c21_0",
        "context_with_next_sentence": true
    },
    {
        "source_sentence": "　已作當作者，　　一切勤護持，　知足諸比丘，　　住於無積聚，　離欲慈悲心，　　我等當守護。」",
        "from": "T13n0397_056:0374c24_0",
        "context_with_next_sentence": true
    },
    {
        "source_sentence": "大集經月藏分第十二法滅盡品第二十爾時，月藏菩薩摩訶薩復從座起，整理衣服偏袒右肩，合掌向於十方一切諸來菩薩摩訶薩眾，口眼微笑顧視月燈菩薩摩訶薩，而說偈言：「觀此希有慈悲士，　　釋迦大仙尊導師，　今以此法甘露味，　　付囑夜叉令護持，　普告一切作是言，　　我之正法汝當護。",
        "from": "T13n0397_056:0374c27_0",
        "context_with_next_sentence": true
    },
    {
        "source_sentence": "　一切聲聞器非器，　　當視如子護養育，　為我剃頭著袈裟，　　勿令於後有惱害，　休息諸惡儉病疫，　　亦息非時風熱雨。",
        "from": "T13n0397_056:0375a06_0",
        "context_with_next_sentence": true
    },
    {
        "source_sentence": "　如是三種精氣增，　　正法久住於世間，　眾生不墮諸惡道，　　速能趣向大涅槃。",
        "from": "T13n0397_056:0375a09_0",
        "context_with_next_sentence": true
    },
    {
        "source_sentence": "　我從昔來未見聞，　　慈悲希有餘土無，　除佛更無餘眾生，　　能令正法久熾然。",
        "from": "T13n0397_056:0375a11_0",
        "context_with_next_sentence": true
    },
    {
        "source_sentence": "　諸佛慈悲慧無量，　　廣持正法令久住，　導師滅後佛正法，　　熾然久住事希有。",
        "from": "T13n0397_056:0375a13_0",
        "context_with_next_sentence": true
    },
    {
        "source_sentence": "　此土不善煩惱山，　　堅固希有最難壞，　轉正梵輪法眼住，　　悉令住善到涅槃。",
        "from": "T13n0397_056:0375a15_0",
        "context_with_next_sentence": true
    },
    {
        "source_sentence": "　此土極惡人與魔，　　夜叉修羅鳩槃荼，　彼等究竟滅煩惱，　　護持世尊真妙法。",
        "from": "T13n0397_056:0375a17_0",
        "context_with_next_sentence": true
    },
    {
        "source_sentence": "　以是因緣得最勝，　　能盡所作諸惡業，　彼勤供養於三寶，　　是故速能趣涅槃。",
        "from": "T13n0397_056:0375a19_0",
        "context_with_next_sentence": true
    },
    {
        "source_sentence": "　斷除煩惱牟尼尊，　　世間自在大導師，　憐愍一切眾生故，　　告令護持佛正法。」",
        "from": "T13n0397_056:0375a21_0",
        "context_with_next_sentence": true
    },
    {
        "source_sentence": "爾時，月燈菩薩摩訶薩聞月藏菩薩說是偈已，復說偈言：「我欲問佛無邊慧，　　法眼幾時住於世，　如此佛月滅度後，　　煩惱癡諍闇世間。",
        "from": "T13n0397_056:0375a23_0",
        "context_with_next_sentence": true
    },
    {
        "source_sentence": "　云何賢聖復得集，　　當作何人方便護？",
        "from": "T13n0397_056:0375a27_0",
        "context_with_next_sentence": true
    },
    {
        "source_sentence": "　云何示世安隱道，　　能度三趣億眾生？」",
        "from": "T13n0397_056:0375a28_0",
        "context_with_next_sentence": true
    },
    {
        "source_sentence": "爾時，一切諸來大眾，向諸菩薩摩訶薩讚言：「善哉，善哉！」",
        "from": "T13n0397_056:0375a29_0",
        "context_with_next_sentence": true
    },
    {
        "source_sentence": "爾時，月燈菩薩摩訶薩從座而起，偏袒右肩整理衣服，右膝著地，合掌向佛頭面作禮，以偈問曰：「我今問佛無邊慧，　　以我今有諸疑網，　以何因緣法眼滅，　　云何法燈久熾然？",
        "from": "T13n0397_056:0375b02_0",
        "context_with_next_sentence": true
    },
    {
        "source_sentence": "　誰能破壞此法鼓？",
        "from": "T13n0397_056:0375b07_0",
        "context_with_next_sentence": true
    },
    {
        "source_sentence": "　　誰能枯涸正法河？",
        "from": "T13n0397_056:0375b07_1",
        "context_with_next_sentence": true
    },
    {
        "source_sentence": "　云何法眼得久住？",
        "from": "T13n0397_056:0375b08_0",
        "context_with_next_sentence": true
    },
    {
        "source_sentence": "　　我當於彼助護持。",
        "from": "T13n0397_056:0375b08_1",
        "context_with_next_sentence": true
    },
    {
        "source_sentence": "　為以尸羅精進力，　　為以羼提禪般若，　為以何力法久住？",
        "from": "T13n0397_056:0375b09_0",
        "context_with_next_sentence": true
    },
    {
        "source_sentence": "　　唯願速說何方便。",
        "from": "T13n0397_056:0375b10_1",
        "context_with_next_sentence": true
    },
    {
        "source_sentence": "　云何法水得久流？",
        "from": "T13n0397_056:0375b11_0",
        "context_with_next_sentence": true
    },
    {
        "source_sentence": "　　有多億數助佛者，　我等精勤堅固行，　　為令法海不速竭。",
        "from": "T13n0397_056:0375b11_1",
        "context_with_next_sentence": true
    },
    {
        "source_sentence": "　大地精味常增長，　　及以眾生法精味，　枯涸眾生煩惱海，　　眾生更不趣惡道。」",
        "from": "T13n0397_056:0375b13_0",
        "context_with_next_sentence": true
    },
    {
        "source_sentence": "爾時，佛申金色右臂而說偈言：「汝等共諦聽，　　一切有為法，　無常火所燒，　　無有少常者。",
        "from": "T13n0397_056:0375b15_0",
        "context_with_next_sentence": true
    },
    {
        "source_sentence": "　譬如諸戲人，　　作於種種戲，　如是等眾生，　　皆為煩惱轉。",
        "from": "T13n0397_056:0375b18_0",
        "context_with_next_sentence": true
    },
    {
        "source_sentence": "　猶如幻芭蕉，　　亦如水中月，　三界有為法，　　一切皆如是。",
        "from": "T13n0397_056:0375b20_0",
        "context_with_next_sentence": true
    },
    {
        "source_sentence": "　諸法我自覺，　　道成如先佛，　我今大眾會，　　天人作證明。",
        "from": "T13n0397_056:0375b22_0",
        "context_with_next_sentence": true
    },
    {
        "source_sentence": "　正法付天神，　　護持眾苦盡，　成於三界尊，　　能令法熾盛。",
        "from": "T13n0397_056:0375b24_0",
        "context_with_next_sentence": true
    },
    {
        "source_sentence": "　顯現八正路，　　邪意惡覺滅，　沙門剎利王，　　激動相瞋惱。",
        "from": "T13n0397_056:0375b26_0",
        "context_with_next_sentence": true
    },
    {
        "source_sentence": "　我今當不久，　　涅槃滅無餘，　大智諸聲聞，　　亦隨我涅槃。",
        "from": "T13n0397_056:0375b28_0",
        "context_with_next_sentence": true
    },
    {
        "source_sentence": "　餘方諸佛國，　　一切諸菩薩，　具大神通者，　　復還向他方。",
        "from": "T13n0397_056:0375c01_0",
        "context_with_next_sentence": true
    },
    {
        "source_sentence": "　福德諸國王，　　大臣長者滅，　限滿百年後，　　佛法漸隱沒。",
        "from": "T13n0397_056:0375c03_0",
        "context_with_next_sentence": true
    },
    {
        "source_sentence": "　薄福眾生等，　　於我法出家，　不樂於三乘，　　亦不畏後世，　活命故出家，　　多詐無羞恥，　貪求諸名利，　　處處諂嫉妬，　遠離於禪誦，　　復捨諸善法，　晝則樂言訟，　　夜則多睡眠，　樂讀外雜典，　　捨離佛所說，　復與女人通，　　嚴飾身衣服，　為求名利故，　　但營世俗業，　常為他作使，　　通致諸信命，　往返俗人家，　　販賣以自活，　樂作諸田業。",
        "from": "T13n0397_056:0375c05_0",
        "context_with_next_sentence": true
    },
    {
        "source_sentence": "　　又復喜鬪諍。",
        "from": "T13n0397_056:0375c16_1",
        "context_with_next_sentence": true
    },
    {
        "source_sentence": "　見諸善比丘，　　梵行多聞者，　嫉妬復瞋罵，　　不容彼坐臥，　而作麁穬語，　　誹謗及毀呰，　於諸俗人邊，　　稱揚不善業，　言此詐比丘，　　是賊最惡人，　若有供養者，　　多得惡名聞。",
        "from": "T13n0397_056:0375c17_0",
        "context_with_next_sentence": true
    },
    {
        "source_sentence": "　於彼不獲福，　　亦莫信彼說。",
        "from": "T13n0397_056:0375c23_0",
        "context_with_next_sentence": true
    },
    {
        "source_sentence": "　諸寺惡比丘，　　盜說梵行者，　種種不善事，　　是以剎利瞋。",
        "from": "T13n0397_056:0375c24_0",
        "context_with_next_sentence": true
    },
    {
        "source_sentence": "　彼諸惡比丘，　　雜以外文頌，　稱讚彼剎利，　　能令剎利喜，　毘舍婆羅門，　　利喜亦如是。",
        "from": "T13n0397_056:0375c26_0",
        "context_with_next_sentence": true
    },
    {
        "source_sentence": "　以是得供養，　　持戒被欺[夌*欠]。",
        "from": "T13n0397_056:0375c29_0",
        "context_with_next_sentence": true
    },
    {
        "source_sentence": "　剎利婆羅門，　　嫌恨持戒者，　嫌恨持戒故，　　致使諸天瞋，　棄捨彼國土，　　剎利輔相臣，　向於寶國土，　　在彼而安住。",
        "from": "T13n0397_056:0376a01_0",
        "context_with_next_sentence": true
    },
    {
        "source_sentence": "　輕賤持戒故，　　菩薩亦捨離。",
        "from": "T13n0397_056:0376a05_0",
        "context_with_next_sentence": true
    },
    {
        "source_sentence": "　諸天捨離後，　　其國大可畏，　惡龍惡夜叉，　　羅剎鳩槃荼，　入國奪精氣，　　及食其肉血。",
        "from": "T13n0397_056:0376a06_0",
        "context_with_next_sentence": true
    },
    {
        "source_sentence": "　惡王婆羅門，　　毘舍首陀等，　共護國城邑，　　及以諸村落，　宮舍國園林，　　惡鬼遍充滿，　常奪彼精氣，　　觸惱諸剎利，　婆羅毘舍陀，　　男女等皆瞋。",
        "from": "T13n0397_056:0376a09_0",
        "context_with_next_sentence": true
    },
    {
        "source_sentence": "　復令心變惡，　　互共相鬪諍，　彼等鬪諍故，　　布薩行檀絕。",
        "from": "T13n0397_056:0376a14_0",
        "context_with_next_sentence": true
    },
    {
        "source_sentence": "　其國水枯涸，　　非時風雨起，　飢饉極儉短，　　乏少資生具，　果苗不成熟，　　地味眾生味，　法味及精氣，　　一切皆損減，　興動諸兵仗，　　互共相劫奪。",
        "from": "T13n0397_056:0376a16_0",
        "context_with_next_sentence": true
    },
    {
        "source_sentence": "　如是慳貪國，　　惡比丘往返，　復以佛僧物，　　飲食諸果藥，　持用與俗人，　　因此得供養。",
        "from": "T13n0397_056:0376a21_0",
        "context_with_next_sentence": true
    },
    {
        "source_sentence": "　奴婢及田宅，　　與彼令攝受，　不善比丘等，　　以之為尊長。",
        "from": "T13n0397_056:0376a24_0",
        "context_with_next_sentence": true
    },
    {
        "source_sentence": "　少智詐多聞，　　不喜禪戒者，　禪戒者去後，　　為財共鬪諍。",
        "from": "T13n0397_056:0376a26_0",
        "context_with_next_sentence": true
    },
    {
        "source_sentence": "　剎利聞生瞋，　　打害惡比丘，　還俗捨法服，　　繫閉於牢獄。",
        "from": "T13n0397_056:0376a28_0",
        "context_with_next_sentence": true
    },
    {
        "source_sentence": "　以是諸天瞋，　　迭共相告語，　如是國土中，　　旃陀羅王治。",
        "from": "T13n0397_056:0376b01_0",
        "context_with_next_sentence": true
    },
    {
        "source_sentence": "　朋黨惡比丘，　　毀破袈裟服，　自壞己國土，　　不久當敗亡。",
        "from": "T13n0397_056:0376b03_0",
        "context_with_next_sentence": true
    },
    {
        "source_sentence": "　墮在阿鼻獄，　　受苦極長遠，　於是賢劫中，　　無脫地獄時。",
        "from": "T13n0397_056:0376b05_0",
        "context_with_next_sentence": true
    },
    {
        "source_sentence": "　是旃陀羅王，　　眾聖所厭賤，　聽讀檀尸法，　　諂曲虛詐現。",
        "from": "T13n0397_056:0376b07_0",
        "context_with_next_sentence": true
    },
    {
        "source_sentence": "　是王多詐偽，　　速滅己國土，　苗稼不成熟，　　亢旱及水潦，　鼨鼠惡象暴，　　自他國兵起，　曜入非常宿，　　大地普震動，　白虹妖星墮。",
        "from": "T13n0397_056:0376b09_0",
        "context_with_next_sentence": true
    },
    {
        "source_sentence": "　　時氣多疫病，　焚燒諸聚落，　　速壞國城邑。",
        "from": "T13n0397_056:0376b13_1",
        "context_with_next_sentence": true
    },
    {
        "source_sentence": "　剃頭著袈裟，　　諸佛所加護，　一人出家者，　　天人所供養。",
        "from": "T13n0397_056:0376b15_0",
        "context_with_next_sentence": true
    },
    {
        "source_sentence": "　唯除諸如來，　　無有自在者。",
        "from": "T13n0397_056:0376b17_0",
        "context_with_next_sentence": true
    },
    {
        "source_sentence": "　彼旃陀羅王，　　讁罰惡比丘，　毀壞三世佛，　　二種淨法身，　煩惱瘡深重，　　難得值諸佛。",
        "from": "T13n0397_056:0376b18_0",
        "context_with_next_sentence": true
    },
    {
        "source_sentence": "　諸天皆捨離，　　彼旃陀羅王，　如是國土壞，　　法眼當散滅。",
        "from": "T13n0397_056:0376b21_0",
        "context_with_next_sentence": true
    },
    {
        "source_sentence": "　諸天捨離故，　　如是國土壞，　三種精氣減，　　毀滅天宮殿，　白法善朋少，　　黑法惡黨增，　於彼濁惡世，　　無有明智人。",
        "from": "T13n0397_056:0376b23_0",
        "context_with_next_sentence": true
    },
    {
        "source_sentence": "　所住阿蘭若，　　樂法安隱住，　彼持我正法，　　能令多眾信。",
        "from": "T13n0397_056:0376b27_0",
        "context_with_next_sentence": true
    },
    {
        "source_sentence": "　鬼神敬信故，　　遮障諸怖畏，　增長三精氣，　　熾然我正法，　彼以禪定樂，　　充滿天宮殿。",
        "from": "T13n0397_056:0376b29_0",
        "context_with_next_sentence": true
    },
    {
        "source_sentence": "　是故以我法，　　付諸鬼神王，　遮障惡剎利，　　莫惱我聲聞。",
        "from": "T13n0397_056:0376c03_0",
        "context_with_next_sentence": true
    },
    {
        "source_sentence": "　國王於持戒，　　親近常供養，　破戒不親供，　　捨離各隨住，　國王不惱彼，　　持戒及毀禁。",
        "from": "T13n0397_056:0376c05_0",
        "context_with_next_sentence": true
    },
    {
        "source_sentence": "　剎利淨持戒，　　彼此皆信敬，　毘舍婆羅門，　　不惱諸天神，　正法得久住，　　白法常增長。",
        "from": "T13n0397_056:0376c08_0",
        "context_with_next_sentence": true
    },
    {
        "source_sentence": "　汝等於此土，　　隨意而安住。",
        "from": "T13n0397_056:0376c11_0",
        "context_with_next_sentence": true
    },
    {
        "source_sentence": "　汝等若發心，　　此土常安住，　乃至我法盡，　　莫向諸餘國，　以檀尸羅法，　　令多眾歸信。",
        "from": "T13n0397_056:0376c12_0",
        "context_with_next_sentence": true
    },
    {
        "source_sentence": "　智者能成熟，　　彼非是希有，　於彼惡世時，　　熾然我正法，　遮障惡剎利，　　此事為希有。",
        "from": "T13n0397_056:0376c15_0",
        "context_with_next_sentence": true
    },
    {
        "source_sentence": "　慈心常相應，　　莫打我聲聞，　彼二說正法，　　能救地獄苦。",
        "from": "T13n0397_056:0376c18_0",
        "context_with_next_sentence": true
    },
    {
        "source_sentence": "　比丘不護戒，　　國王莫讁罰，　汝諸剎利王，　　莫共沙門鬪。",
        "from": "T13n0397_056:0376c20_0",
        "context_with_next_sentence": true
    },
    {
        "source_sentence": "　俗人作諸惡，　　速趣於地獄，　軟語向彼二，　　遮除諸惡業。",
        "from": "T13n0397_056:0376c22_0",
        "context_with_next_sentence": true
    },
    {
        "source_sentence": "　莫以麁穬語，　　亦莫打治罰，　以是國不壞，　　增長三精氣，　正法得久住，　　佛法久熾然。",
        "from": "T13n0397_056:0376c24_0",
        "context_with_next_sentence": true
    },
    {
        "source_sentence": "　多有說法者，　　能閉三惡趣，　休息世間惡，　　增益諸天眾，　涅槃門得開，　　無漏者則入，　菩薩得增長，　　猶如明分月。",
        "from": "T13n0397_056:0376c27_0",
        "context_with_next_sentence": true
    },
    {
        "source_sentence": "　能以於六度，　　充滿諸佛法，　是故諸智者，　　所來諸菩薩，　當住於此土，　　熾然我正法，　盲冥失道者，　　當與正法眼。",
        "from": "T13n0397_056:0377a02_0",
        "context_with_next_sentence": true
    },
    {
        "source_sentence": "　眾生以六度，　　成熟於菩提，　汝等則成供，　　三世諸如來，　速證菩提果，　　淨國作導師。」",
        "from": "T13n0397_056:0377a06_0",
        "context_with_next_sentence": true
    },
    {
        "source_sentence": "　大眾皆默然，　　唯有賢劫眾，　彌勒為上首，　　一切皆悉起。",
        "from": "T13n0397_056:0377a09_0",
        "context_with_next_sentence": true
    },
    {
        "source_sentence": "　合掌而白佛，　　咸作如是言：「我不詣餘方，　　護持佛正法，　盡我精進力，　　成熟大菩提，　隨於彼時中，　　應機而說法。",
        "from": "T13n0397_056:0377a11_0",
        "context_with_next_sentence": true
    },
    {
        "source_sentence": "　欲有留難時，　　我等不能遮，　法欲滅盡時，　　我亦不能遮。」",
        "from": "T13n0397_056:0377a15_0",
        "context_with_next_sentence": true
    },
    {
        "source_sentence": "爾時，世尊告彼白智童真菩薩摩訶薩，而說偈言：「觀此諸菩薩，　　勇猛執智炬，　無量阿僧祇，　　他方佛土來，　種種善根寶，　　歸依諸佛海，　慈悲方便力，　　於佛法不動。",
        "from": "T13n0397_056:0377a17_0",
        "context_with_next_sentence": true
    },
    {
        "source_sentence": "　於此無有一，　　能持我法者，　賢劫諸菩薩，　　堪能持我法。",
        "from": "T13n0397_056:0377a23_0",
        "context_with_next_sentence": true
    },
    {
        "source_sentence": "　於我滅度後，　　佛法欲滅時，　所有出家者，　　而無有慚恥，　遠離功德智，　　懈怠不精進，　捨道學世業，　　不樂持禁戒。",
        "from": "T13n0397_056:0377a25_0",
        "context_with_next_sentence": true
    },
    {
        "source_sentence": "　愚癡與俗交，　　多言復無羞，　貪取佛僧物，　　染著五欲樂，　如是比丘等，　　資生與俗同，　疑惑多貪財，　　邪婬怒嫉妬。",
        "from": "T13n0397_056:0377a29_0",
        "context_with_next_sentence": true
    },
    {
        "source_sentence": "　見住蘭若者，　　說其諸過惡，　不樂讀誦經，　　嗜睡多喜鬪，　如是等沙門，　　厭賤禪蘭若，　堅著於惡事，　　自高輕蔑他。",
        "from": "T13n0397_056:0377b04_0",
        "context_with_next_sentence": true
    },
    {
        "source_sentence": "　沙門及俗人，　　慳貪不捨施，　噉食佛僧物，　　多遭種種病，　無有慈愍心，　　少力惡喜鬪。",
        "from": "T13n0397_056:0377b08_0",
        "context_with_next_sentence": true
    },
    {
        "source_sentence": "　以是天不雨，　　潤澤悉枯涸，　飢饉遍世間，　　果實無滋味，　乏少於飲食，　　瞋諍相侵奪。",
        "from": "T13n0397_056:0377b11_0",
        "context_with_next_sentence": true
    },
    {
        "source_sentence": "　造十不善業，　　少福無供養，　法味不純厚，　　行法心亦薄，　迭共作麁想，　　殺害無慈愍，　不孝於父母，　　亦不供尊長。",
        "from": "T13n0397_056:0377b14_0",
        "context_with_next_sentence": true
    },
    {
        "source_sentence": "　多修世俗行，　　疑惑復嫉妬，　貪染於邪法，　　非法無厭足，　貪求無厭故，　　是以久流轉。",
        "from": "T13n0397_056:0377b18_0",
        "context_with_next_sentence": true
    },
    {
        "source_sentence": "　如是諸國王，　　及以輔相臣，　沙門婆羅門，　　毘舍首陀羅，　樂鬪憎持戒，　　互共相謗毀。",
        "from": "T13n0397_056:0377b21_0",
        "context_with_next_sentence": true
    },
    {
        "source_sentence": "　南方邊夷國，　　王名波羅帝，　百千諸軍眾，　　士將共圍繞。",
        "from": "T13n0397_056:0377b24_0",
        "context_with_next_sentence": true
    },
    {
        "source_sentence": "　西方邊夷國，　　有王名百祀，　亦將百千軍，　　前後共圍繞。",
        "from": "T13n0397_056:0377b26_0",
        "context_with_next_sentence": true
    },
    {
        "source_sentence": "　北方邊夷王，　　名善意釋迦，　士將諸營從，　　圍繞亦百千。",
        "from": "T13n0397_056:0377b28_0",
        "context_with_next_sentence": true
    },
    {
        "source_sentence": "　東方睒彌國，　　王名為大軍，　眷屬百千眾，　　圍繞而侍衛。",
        "from": "T13n0397_056:0377c01_0",
        "context_with_next_sentence": true
    },
    {
        "source_sentence": "　大軍王有子，　　名之為難看，　生時身著鎧，　　把刀血塗身，　大力身堅固，　　而從母胎生。",
        "from": "T13n0397_056:0377c03_0",
        "context_with_next_sentence": true
    },
    {
        "source_sentence": "　是時長者等，　　大臣五百人，　同時俱生子，　　身亦著鎧甲，　執刀血塗身，　　皆從母胎生。",
        "from": "T13n0397_056:0377c06_0",
        "context_with_next_sentence": true
    },
    {
        "source_sentence": "　是日於其國，　　天龍降血雨，　五百長者子，　　難看同處養。",
        "from": "T13n0397_056:0377c09_0",
        "context_with_next_sentence": true
    },
    {
        "source_sentence": "　難看年七歲，　　父王授其位，　邊夷三惡王，　　又至北天竺，　破國殺害人，　　怨讐妬女色，　積財以火燒，　　瞋怒向中國。",
        "from": "T13n0397_056:0377c11_0",
        "context_with_next_sentence": true
    },
    {
        "source_sentence": "　邊夷王等來，　　毀破佛塔寺，　殺害諸眾僧，　　劫奪佛僧物。",
        "from": "T13n0397_056:0377c15_0",
        "context_with_next_sentence": true
    },
    {
        "source_sentence": "　病瘦諸比丘，　　不能走逃避，　少壯強力者，　　散走於諸方，　諸餘比丘等，　　少年初出家，　未善學戒者，　　威儀法不具。",
        "from": "T13n0397_056:0377c17_0",
        "context_with_next_sentence": true
    },
    {
        "source_sentence": "　處處走逃避，　　隨至被欺[夌*欠]，　毀辱而打罵，　　恒受諸苦惱。",
        "from": "T13n0397_056:0377c21_0",
        "context_with_next_sentence": true
    },
    {
        "source_sentence": "　彼三邊夷王，　　及與諸軍眾，　漸詣拘睒彌，　　十二年中鬪。",
        "from": "T13n0397_056:0377c23_0",
        "context_with_next_sentence": true
    },
    {
        "source_sentence": "　三王及眷屬，　　難看王殺盡，　統領閻浮提，　　而作一蓋王，　於後大悔恨，　　我獲無量罪，　頗有明比丘，　　當與我懺悔。",
        "from": "T13n0397_056:0377c25_0",
        "context_with_next_sentence": true
    },
    {
        "source_sentence": "　說言有三藏，　　父名為火施，　種姓常清淨，　　是大婆羅門，　子名失師迦，　　高才智勇博，　釋子中大名，　　今住波梨國。",
        "from": "T13n0397_056:0377c29_0",
        "context_with_next_sentence": true
    },
    {
        "source_sentence": "　時王即遣使，　　請彼三藏來，　為王演正法，　　令王生敬信。",
        "from": "T13n0397_056:0378a04_0",
        "context_with_next_sentence": true
    },
    {
        "source_sentence": "　我於十二年，　　戰鬪大作罪，　三王及眷屬，　　軍眾我殺盡。",
        "from": "T13n0397_056:0378a06_0",
        "context_with_next_sentence": true
    },
    {
        "source_sentence": "　我亦十二年，　　具設般遮會，　普告閻浮提，　　釋子皆來集。",
        "from": "T13n0397_056:0378a08_0",
        "context_with_next_sentence": true
    },
    {
        "source_sentence": "　所有諸比丘，　　住在閻浮提，　願各悉來此，　　受我等供養。",
        "from": "T13n0397_056:0378a10_0",
        "context_with_next_sentence": true
    },
    {
        "source_sentence": "　比丘等悉集，　　睒彌般遮會，　在路有餓死，　　或病在道傍，　中有遭水毒，　　或值賊虎傷，　或復墜山澗，　　比丘死無數。",
        "from": "T13n0397_056:0378a12_0",
        "context_with_next_sentence": true
    },
    {
        "source_sentence": "　餘殘到睒彌，　　威儀法則壞，　百千皆來集，　　設大般遮會。",
        "from": "T13n0397_056:0378a16_0",
        "context_with_next_sentence": true
    },
    {
        "source_sentence": "　初起般遮日，　　大雲皆悉起，　普遍閻浮提，　　降澍於大雨，　時王甚歡喜，　　此是眾僧力，　比丘既集已，　　互共相借問，　頗見我和上，　　及問阿闍梨，　知識諸等侶，　　同學何處去？",
        "from": "T13n0397_056:0378a18_0",
        "context_with_next_sentence": true
    },
    {
        "source_sentence": "　我今得來此，　　彼或道路亡，　高聲大悲哭，　　相戀而嘷啼。",
        "from": "T13n0397_056:0378a24_0",
        "context_with_next_sentence": true
    },
    {
        "source_sentence": "　失師三藏起，　　少時靜默住，　比丘大嘷哭，　　惆悵不自抑。",
        "from": "T13n0397_056:0378a26_0",
        "context_with_next_sentence": true
    },
    {
        "source_sentence": "　王見彼嘷哭，　　曉諭亦不止。",
        "from": "T13n0397_056:0378a28_0",
        "context_with_next_sentence": true
    },
    {
        "source_sentence": "　時王自思惟，　　此有羅漢不？",
        "from": "T13n0397_056:0378a29_0",
        "context_with_next_sentence": true
    },
    {
        "source_sentence": "　天神夜告王，　　還於波梨弗，　善財長者子，　　名曰涑羅多，　是大阿羅漢，　　恒在香山中，　三明解脫具，　　而來安住此，　今於此大月，　　十五日布薩，　由此布薩故，　　百千眾集會。",
        "from": "T13n0397_056:0378b01_0",
        "context_with_next_sentence": true
    },
    {
        "source_sentence": "　中有一三藏，　　復有阿羅漢，　于時諸天眾，　　皆來聽布薩。",
        "from": "T13n0397_056:0378b07_0",
        "context_with_next_sentence": true
    },
    {
        "source_sentence": "　今是最後集，　　當作無上護，　法幢當摧折，　　法炬當散滅，　法山欲崩頹，　　法海當枯涸，　八種功德水，　　最後當亦竭。",
        "from": "T13n0397_056:0378b09_0",
        "context_with_next_sentence": true
    },
    {
        "source_sentence": "　比丘眾聲亂，　　三藏于時起，　高聲言寂靜，　　諦聽戒律儀。",
        "from": "T13n0397_056:0378b13_0",
        "context_with_next_sentence": true
    },
    {
        "source_sentence": "　所有諸釋子，　　一切皆來集，　我於此眾中，　　多聞到彼岸，　學戒猶不淨，　　何況於餘人！",
        "from": "T13n0397_056:0378b15_0",
        "context_with_next_sentence": true
    },
    {
        "source_sentence": "　若有一比丘，　　能持此禁戒，　威儀無缺者，　　今當為布薩。",
        "from": "T13n0397_056:0378b18_0",
        "context_with_next_sentence": true
    },
    {
        "source_sentence": "　若於毘尼戒，　　威儀無缺犯，　於此大眾前，　　有者今當現，　為學戒律者，　　今當作布薩。",
        "from": "T13n0397_056:0378b20_0",
        "context_with_next_sentence": true
    },
    {
        "source_sentence": "　羅漢涑羅多，　　即起師子吼，　依如經中說，　　我學戒清淨，　決定無有疑，　　布薩我當聽，　如佛之所說，　　禁戒我善學。",
        "from": "T13n0397_056:0378b23_0",
        "context_with_next_sentence": true
    },
    {
        "source_sentence": "　三藏有弟子，　　名曰鴦伽多，　懆惡即瞋罵，　　咄彼涑羅多，　經中未見汝，　　是學戒律者。",
        "from": "T13n0397_056:0378b27_0",
        "context_with_next_sentence": true
    },
    {
        "source_sentence": "　大德如是說，　　云何故違反？",
        "from": "T13n0397_056:0378c01_0",
        "context_with_next_sentence": true
    },
    {
        "source_sentence": "　鴦伽瞋極盛，　　兩手執大棒，　打殺阿羅漢，　　淨戒可敬者。",
        "from": "T13n0397_056:0378c02_0",
        "context_with_next_sentence": true
    },
    {
        "source_sentence": "　諸善比丘等，　　大哭而嘷啼，　各各相瞋怒，　　毀破身衣服。",
        "from": "T13n0397_056:0378c04_0",
        "context_with_next_sentence": true
    },
    {
        "source_sentence": "　時有大夜叉，　　名目佉檀提，　於佛深生信，　　敬重佛正法，　即以金剛杵，　　殺害彼鴦伽，　由殺阿羅漢，　　無著涑羅多。",
        "from": "T13n0397_056:0378c06_0",
        "context_with_next_sentence": true
    },
    {
        "source_sentence": "　復有惡比丘，　　名曰鷄多羅，　兩手亦執棒，　　復殺彼三藏。",
        "from": "T13n0397_056:0378c10_0",
        "context_with_next_sentence": true
    },
    {
        "source_sentence": "　比丘皆悉起，　　各各共相殺，　百千諸比丘，　　存活者無幾。",
        "from": "T13n0397_056:0378c12_0",
        "context_with_next_sentence": true
    },
    {
        "source_sentence": "　是時須臾頃，　　大地普震動，　於其虛空中，　　出大惡音聲，　四方起大惡，　　火爨數百千，　火幢大可畏，　　現住在空中。",
        "from": "T13n0397_056:0378c14_0",
        "context_with_next_sentence": true
    },
    {
        "source_sentence": "　彗星及妖星，　　四方而流墮，　千億諸天神，　　皆作如是言：　釋迦所集法，　　今日當隱沒。",
        "from": "T13n0397_056:0378c18_0",
        "context_with_next_sentence": true
    },
    {
        "source_sentence": "　色界諸天子，　　一切欲界天，　正法隱沒已，　　大聲悲嘷哭。",
        "from": "T13n0397_056:0378c21_0",
        "context_with_next_sentence": true
    },
    {
        "source_sentence": "　見佛諸夜叉，　　墮地而宛轉，　從今於世間，　　更無有佛法，　律儀木叉戒，　　一切悉空無，　闇冥遍世間，　　無救無歸趣。",
        "from": "T13n0397_056:0378c23_0",
        "context_with_next_sentence": true
    },
    {
        "source_sentence": "　諸人等不久，　　無異於麞鹿，　法幢當摧折，　　法鼓聲亦絕，　甘露門閉塞，　　法師亦喪亡，　法炬當散滅，　　法輪更不轉。",
        "from": "T13n0397_056:0378c27_0",
        "context_with_next_sentence": true
    },
    {
        "source_sentence": "　正法橋破壞，　　法足不復行，　法水止不流，　　法河永枯涸，　法山欲崩頹，　　法海當復竭。",
        "from": "T13n0397_056:0379a02_0",
        "context_with_next_sentence": true
    },
    {
        "source_sentence": "　住林阿蘭若，　　所有諸天子，　于時大怖畏，　　悲嘷而自撲。",
        "from": "T13n0397_056:0379a05_0",
        "context_with_next_sentence": true
    },
    {
        "source_sentence": "　有諸魔眷屬，　　邪見諸惡黨，　歌舞皆歡喜，　　踊躍弄衣服，　釋迦所說法，　　趣彼甘露者，　隱沒是其宜，　　我法得熾盛。",
        "from": "T13n0397_056:0379a07_0",
        "context_with_next_sentence": true
    },
    {
        "source_sentence": "　難看王既知，　　正法隱沒已，　從初至後夜，　　出城往詣彼，　見諸比丘屍，　　墮地即悶絕，　良久乃得穌，　　而復更悲啼。",
        "from": "T13n0397_056:0379a11_0",
        "context_with_next_sentence": true
    },
    {
        "source_sentence": "　見殺阿羅漢，　　三藏失師迦，　無量比丘死，　　我亦不久活。",
        "from": "T13n0397_056:0379a15_0",
        "context_with_next_sentence": true
    },
    {
        "source_sentence": "　收拾阿羅漢，　　別取三藏屍，　及諸比丘喪，　　種種而闍維。",
        "from": "T13n0397_056:0379a17_0",
        "context_with_next_sentence": true
    },
    {
        "source_sentence": "　餘殘在比丘，　　召喚集一處，　餚饌眾美味，　　種種而供養。",
        "from": "T13n0397_056:0379a19_0",
        "context_with_next_sentence": true
    },
    {
        "source_sentence": "　復捨千萬寶，　　一寶直百千，　以此眾寶物，　　擬造五百寺。",
        "from": "T13n0397_056:0379a21_0",
        "context_with_next_sentence": true
    },
    {
        "source_sentence": "　一一諸比丘，　　各施百千物，　師等在此住，　　我等當養育，　為我說正法，　　我當至心聽。",
        "from": "T13n0397_056:0379a23_0",
        "context_with_next_sentence": true
    },
    {
        "source_sentence": "　一切皆默然，　　無有說法者。",
        "from": "T13n0397_056:0379a26_0",
        "context_with_next_sentence": true
    },
    {
        "source_sentence": "　其王三勸請，　　白諸比丘已，　亦皆默然住，　　一切無說者。",
        "from": "T13n0397_056:0379a27_0",
        "context_with_next_sentence": true
    },
    {
        "source_sentence": "　王白諸比丘：　　可不知法耶？",
        "from": "T13n0397_056:0379a29_0",
        "context_with_next_sentence": true
    },
    {
        "source_sentence": "　語已袈裟白，　　染色不復現，　從床皆墮落，　　宛轉在於地。",
        "from": "T13n0397_056:0379b01_0",
        "context_with_next_sentence": true
    },
    {
        "source_sentence": "　咸皆稱佛言，　　佛法寶隱沒，　鬚髮爪皆長，　　諸法亦忘失。",
        "from": "T13n0397_056:0379b03_0",
        "context_with_next_sentence": true
    },
    {
        "source_sentence": "　當時虛空中，　　大聲震於地，　一切皆遍動，　　猶如水上輪。",
        "from": "T13n0397_056:0379b05_0",
        "context_with_next_sentence": true
    },
    {
        "source_sentence": "　城壁碎落下，　　屋宇悉圯坼，　樹林根枝葉，　　花葉果藥盡。",
        "from": "T13n0397_056:0379b07_0",
        "context_with_next_sentence": true
    },
    {
        "source_sentence": "　唯除淨居天，　　欲界一切處，　七味三精氣，　　損減無有餘。",
        "from": "T13n0397_056:0379b09_0",
        "context_with_next_sentence": true
    },
    {
        "source_sentence": "　解脫諸善論，　　當時一切盡，　所生花果味，　　希少亦不美，　諸有井泉池，　　一切盡枯涸，　土地悉鹹鹵，　　剖裂成丘澗。",
        "from": "T13n0397_056:0379b11_0",
        "context_with_next_sentence": true
    },
    {
        "source_sentence": "　諸山皆焦然，　　天龍不降雨，　苗稼皆枯死，　　甘蔗劫貝藥，　生者皆死盡，　　餘草更不生。",
        "from": "T13n0397_056:0379b15_0",
        "context_with_next_sentence": true
    },
    {
        "source_sentence": "　雨土皆昏闇，　　日月不現明，　四方皆亢旱，　　數現諸惡瑞。",
        "from": "T13n0397_056:0379b18_0",
        "context_with_next_sentence": true
    },
    {
        "source_sentence": "　十不善業道，　　貪瞋癡倍增，　眾生於父母，　　視之如麞鹿。",
        "from": "T13n0397_056:0379b20_0",
        "context_with_next_sentence": true
    },
    {
        "source_sentence": "　眾生及壽命，　　色力威樂減，　遠離人天樂，　　皆悉墮惡道。",
        "from": "T13n0397_056:0379b22_0",
        "context_with_next_sentence": true
    },
    {
        "source_sentence": "　如是不善業，　　惡王惡比丘，　毀壞我正法，　　損減天人道。",
        "from": "T13n0397_056:0379b24_0",
        "context_with_next_sentence": true
    },
    {
        "source_sentence": "　諸天善神王，　　悲愍眾生者，　棄此濁惡國，　　皆悉向餘方。",
        "from": "T13n0397_056:0379b26_0",
        "context_with_next_sentence": true
    },
    {
        "source_sentence": "　先佛不作者，　　我今為眾生，　棄捨身壽命，　　為增三精氣，　悲愍眾生故，　　捨壽第三分，　令我法海滿，　　洗浴諸天人。",
        "from": "T13n0397_056:0379b28_0",
        "context_with_next_sentence": true
    },
    {
        "source_sentence": "　過去諸如來，　　依壽而滅度，　彼於七日後，　　正法皆隱沒。",
        "from": "T13n0397_056:0379c03_0",
        "context_with_next_sentence": true
    },
    {
        "source_sentence": "　今我涅槃後，　　正法五百年，　住在於世間，　　眾生煩惱盡，　精進諸菩薩，　　得滿於六度，　行者速能入，　　無漏安隱城。",
        "from": "T13n0397_056:0379c05_0",
        "context_with_next_sentence": true
    },
    {
        "source_sentence": "　像法住於世，　　限滿一千年，　剃頭著袈裟，　　持戒及毀禁，　天人所供養，　　常令無所乏，　如是供養彼，　　則為供養我。",
        "from": "T13n0397_056:0379c09_0",
        "context_with_next_sentence": true
    },
    {
        "source_sentence": "　若有為我法，　　歸依而剃頭，　身著袈裟衣，　　說彼是我子，　假使破禁戒，　　悉住不退地。",
        "from": "T13n0397_056:0379c13_0",
        "context_with_next_sentence": true
    },
    {
        "source_sentence": "　若有撾打彼，　　則為打我身，　若有罵辱彼，　　則為毀辱我，　是人心欲滅，　　正法大明燈。",
        "from": "T13n0397_056:0379c16_0",
        "context_with_next_sentence": true
    },
    {
        "source_sentence": "　故為器非器，　　捨壽第三分，　為眾得安樂，　　饒益諸天人。",
        "from": "T13n0397_056:0379c19_0",
        "context_with_next_sentence": true
    },
    {
        "source_sentence": "　我昔行苦行，　　為諸眾生故，　捨已自身樂，　　令法久熾然，　我昔捨身命，　　為諸病人故，　亦為貧眾生，　　令法久熾然。",
        "from": "T13n0397_056:0379c21_0",
        "context_with_next_sentence": true
    },
    {
        "source_sentence": "　我昔為菩提，　　捨財及妻子，　寶象馬車乘，　　令法久熾然。",
        "from": "T13n0397_056:0379c25_0",
        "context_with_next_sentence": true
    },
    {
        "source_sentence": "　我昔供諸佛，　　緣覺及聲聞，　父母諸師長，　　令法久熾然。",
        "from": "T13n0397_056:0379c27_0",
        "context_with_next_sentence": true
    },
    {
        "source_sentence": "　為聞菩提故，　　無量阿僧祇，　備受種種苦，　　令法久熾然。",
        "from": "T13n0397_056:0379c29_0",
        "context_with_next_sentence": true
    },
    {
        "source_sentence": "　我修戒律儀，　　長夜常勤行，　十方佛為證，　　令法久熾然。",
        "from": "T13n0397_056:0380a02_0",
        "context_with_next_sentence": true
    },
    {
        "source_sentence": "　我昔常忍辱，　　忍諸惡眾生，　為眾除煩惱，　　令法久熾然。",
        "from": "T13n0397_056:0380a04_0",
        "context_with_next_sentence": true
    },
    {
        "source_sentence": "　我昔勤精進，　　堅固常伏他，　度脫諸眾生，　　令法久熾然。",
        "from": "T13n0397_056:0380a06_0",
        "context_with_next_sentence": true
    },
    {
        "source_sentence": "　我修禪解脫，　　無色三摩提，　恒沙不可數，　　令法久熾然。",
        "from": "T13n0397_056:0380a08_0",
        "context_with_next_sentence": true
    },
    {
        "source_sentence": "　我昔為般若，　　住在於閑林，　演說無量論，　　令法久熾然。",
        "from": "T13n0397_056:0380a10_0",
        "context_with_next_sentence": true
    },
    {
        "source_sentence": "　我昔常憐愍，　　捨已身血肉，　及捨身支節，　　為增正法眼。",
        "from": "T13n0397_056:0380a12_0",
        "context_with_next_sentence": true
    },
    {
        "source_sentence": "　我愍惡眾生，　　以慈而成熟，　安置於三乘，　　增長正法施。",
        "from": "T13n0397_056:0380a14_0",
        "context_with_next_sentence": true
    },
    {
        "source_sentence": "　我昔智方便，　　度脫諸惡見，　安置於正慧，　　法雨令不絕。",
        "from": "T13n0397_056:0380a16_0",
        "context_with_next_sentence": true
    },
    {
        "source_sentence": "　我昔以四攝，　　救度諸眾生，　滅惡煩惱火，　　令四眾久住。",
        "from": "T13n0397_056:0380a18_0",
        "context_with_next_sentence": true
    },
    {
        "source_sentence": "　我昔除外道，　　諸惡邪見網，　安置於正路，　　四眾得供養。",
        "from": "T13n0397_056:0380a20_0",
        "context_with_next_sentence": true
    },
    {
        "source_sentence": "　我為彼捨命，　　慈愍度眾生，　不令世間闇，　　而有所歸趣。",
        "from": "T13n0397_056:0380a22_0",
        "context_with_next_sentence": true
    },
    {
        "source_sentence": "　如是於後時，　　欲令法不壞，　是故囑法眼，　　饒益諸眾生。",
        "from": "T13n0397_056:0380a24_0",
        "context_with_next_sentence": true
    },
    {
        "source_sentence": "　於我滅度後，　　菩薩向餘方，　為欲不滅壞，　　一切賢聖法。",
        "from": "T13n0397_056:0380a26_0",
        "context_with_next_sentence": true
    },
    {
        "source_sentence": "　故我今說呪，　　令法久熾然。",
        "from": "T13n0397_056:0380a28_0",
        "context_with_next_sentence": true
    },
    {
        "source_sentence": "　金剛密無缺，　　解脫味所依，　所有十方佛，　　當與我說欲，　在此所來者，　　大眾亦與欲。」",
        "from": "T13n0397_056:0380a29_0",
        "context_with_next_sentence": true
    },
    {
        "source_sentence": "爾時，世尊為令正法得久住故，說大陀羅尼呪：「哆地夜他　阿婆牟寄　婆牟寄　質闍牟寄　佉羅牟寄　遮羅摩兮　阿兮　阿兮　達囉婆帝　摩呵地唎滯　悉耽婆羅兮　闍迦利　磨什婆隷　達囉牟駛　能伽咩什婆隸　什婆囉摩涅婆波　蘇婆呵」爾時，世尊說此金剛堅固深密解脫味體陀羅尼句時，遍此三千大千世界六種震動，天降花雨，一切樂器不鼓自鳴。",
        "from": "T13n0397_056:0380b03_0",
        "context_with_next_sentence": true
    },
    {
        "source_sentence": "諸來大眾遍滿大地，皆悉悲泣流淚讚歎，而作是言：「釋迦牟尼如來、應、正遍知甚為奇特，未曾有法大悲具足，隨彼眾生為成熟故，安置顯現未來法故捨第三分壽。」",
        "from": "T13n0397_056:0380b12_1",
        "context_with_next_sentence": true
    },
    {
        "source_sentence": "說是語時，在會眾生依煩惱身者心得敬信，盡虛空量諸眾生等未發無上菩提心者皆悉發心，九十二那由他眾生得柔順忍，八那由他眾生得首楞嚴三昧聖燈三昧，十萬諸夜叉見四真諦，二千菩薩得共行測量毘尼三昧，六十四百千阿修羅得殊勝行那羅延三昧，八那由他百千諸天得清淨行三昧，三十那由他百千鳩槃茶得勝幢上燈三昧，二十那由他百千諸龍得不欺[夌*欠]力行三昧，二萬比丘盡諸有漏心得解脫。",
        "from": "T13n0397_056:0380b16_2",
        "context_with_next_sentence": true
    },
    {
        "source_sentence": "爾時，智炬童真菩薩摩訶薩，白文殊師利菩薩摩訶薩言：「了知清淨士！",
        "from": "T13n0397_056:0380b27_0",
        "context_with_next_sentence": true
    },
    {
        "source_sentence": "觀此釋迦牟尼如來，以大名稱充滿十方諸佛國土。",
        "from": "T13n0397_056:0380b28_1",
        "context_with_next_sentence": true
    },
    {
        "source_sentence": "云何充滿？",
        "from": "T13n0397_056:0380b29_2",
        "context_with_next_sentence": true
    },
    {
        "source_sentence": "謂釋迦牟尼佛從初發心求阿耨多羅三藐三菩提已來，於一切眾生平等安置，以福田心種種勤修而行布施，於一切菩薩道修最勝行，成熟一切諸眾生故發最勝願，捨清淨國至此五濁眾苦世界，於阿耨多羅三藐三菩提而成正覺。",
        "from": "T13n0397_056:0380c01_0",
        "context_with_next_sentence": true
    },
    {
        "source_sentence": "以大慈悲因緣力故，為無間業誹謗正法毀呰賢聖一切不善惡業纏縛，十方一切清淨佛土所棄眾生，為諸煩惱之所縛者，成熟如是諸眾生故，於此娑婆世界求阿耨多羅三藐三菩提，於一切菩薩道修最勝行，是人今於五濁世界，於阿耨多羅三藐三菩提而成正覺。",
        "from": "T13n0397_056:0380c06_1",
        "context_with_next_sentence": true
    },
    {
        "source_sentence": "此無間業諸眾生等，種種罵辱誹謗如來，輕賤毀呰勤加逼惱。",
        "from": "T13n0397_056:0380c12_2",
        "context_with_next_sentence": true
    },
    {
        "source_sentence": "彼等以嫉妬因緣故，種種方便心欲殺害，復以種種兵仗刀箭、[矛*(替-曰+貝)]鉾鉞斧、崩大石山、毒藥水火，復放狂象、師子、虎豹、惡牛、惡狗勤加害佛。",
        "from": "T13n0397_056:0380c13_3",
        "context_with_next_sentence": true
    },
    {
        "source_sentence": "爾時，如來猶於彼等諸眾生所，以大慈悲哀憐覆護，踰於父母視其一子，於諸苦海方便拔濟，是以今佛釋迦如來於十方佛土名稱普聞。",
        "from": "T13n0397_056:0380c16_4",
        "context_with_next_sentence": true
    },
    {
        "source_sentence": "今復為此諸眾生故，以一切法付囑天龍諸鬼神等，為令法眼久住熾然。",
        "from": "T13n0397_056:0380c20_0",
        "context_with_next_sentence": true
    },
    {
        "source_sentence": "復為眾生捨第三分壽，亦為法眼久住熾然，一切聲聞器以非器，及諸剃頭著袈裟者，為護持故，不惱害故，增長三精氣故，以是釋迦如來於此十方一切佛土、一切如來、一切菩薩摩訶薩、一切大智諸天人所，極得名稱充滿十方。",
        "from": "T13n0397_056:0380c21_1",
        "context_with_next_sentence": true
    },
    {
        "source_sentence": "是故一切諸來菩薩摩訶薩等，各各相與隨力所堪，皆設第一最上供具，供養如來尊重恭敬。」",
        "from": "T13n0397_056:0380c26_2",
        "context_with_next_sentence": true
    },
    {
        "source_sentence": "爾時，一切諸來大眾菩薩摩訶薩等，從座而起口眼微笑。",
        "from": "T13n0397_056:0380c29_0",
        "context_with_next_sentence": true
    },
    {
        "source_sentence": "彼諸菩薩於此娑婆世界，遍雨種種寶供養具供養世尊，有雨碎金，有雨碎銀，有雨碎毘琉璃，有雨碎頗梨，有雨赤真珠，有雨碎馬瑙，有雨碎車璩，有雨龍蛇所愛重者碎栴檀香，有雨牛頭栴檀香，有雨多摩羅跋香，有雨黑堅沈水香，有雨種種眾妙寶花，有雨七寶蓋、七寶幢、七寶幡、金縷、真珠、瓔珞、環釧。",
        "from": "T13n0397_056:0381a01_1",
        "context_with_next_sentence": true
    },
    {
        "source_sentence": "有持劫波如意寶樹，有持寶衣樹，有持寶花樹，有持寶器樹，有持寶香樹，供養世尊。",
        "from": "T13n0397_056:0381a08_2",
        "context_with_next_sentence": true
    },
    {
        "source_sentence": "復有菩薩於娑婆土所有樹林花葉果實一切草木，變成七寶而供養佛。",
        "from": "T13n0397_056:0381a10_3",
        "context_with_next_sentence": true
    },
    {
        "source_sentence": "復有菩薩，於娑婆土一切所有山石塼瓦，變成七寶而供養佛。",
        "from": "T13n0397_056:0381a11_4",
        "context_with_next_sentence": true
    },
    {
        "source_sentence": "復有菩薩，於娑婆土一切所有大地界分，變為微妙諸天寶香而供養佛。",
        "from": "T13n0397_056:0381a13_5",
        "context_with_next_sentence": true
    },
    {
        "source_sentence": "一切眾生依地住者，彼等七日七夜身心快樂猶若諸天。",
        "from": "T13n0397_056:0381a14_6",
        "context_with_next_sentence": true
    },
    {
        "source_sentence": "復有菩薩於娑婆土一切所有大水界分，變為諸天第一微妙甘露美味香潔醇具水界，眾生七日七夜身心快樂猶若諸天。",
        "from": "T13n0397_056:0381a16_7",
        "context_with_next_sentence": true
    },
    {
        "source_sentence": "復有菩薩，以一切風變為微妙清淨香風而供養佛，於三惡道所有眾生，一切無餘香風觸故，七日七夜身心快樂猶若諸天。",
        "from": "T13n0397_056:0381a18_8",
        "context_with_next_sentence": true
    },
    {
        "source_sentence": "爾時，上至阿迦膩吒天，下至四天王身天，及諸天女一切無餘，而以種種微妙音聲讚歎世尊，復以種種歌舞音樂而供養佛。",
        "from": "T13n0397_056:0381a21_9",
        "context_with_next_sentence": true
    },
    {
        "source_sentence": "一切夜叉、一切羅剎、一切鳩槃茶、一切乾闥婆、一切阿修羅、一切緊那羅、餓鬼、毘舍遮、富單那、迦吒富單那、人、非人等，彼等一切隨力所堪作種種讚歎，乃至種種供養世尊。",
        "from": "T13n0397_056:0381a24_10",
        "context_with_next_sentence": true
    },
    {
        "source_sentence": "爾時，世尊告上首彌勒，及賢劫中一切菩薩摩訶薩言：「諸善男子！",
        "from": "T13n0397_056:0381a29_0",
        "context_with_next_sentence": true
    },
    {
        "source_sentence": "我昔行菩薩道時，曾於過去諸佛如來作是供養，以此善根與我作於三菩提因。",
        "from": "T13n0397_056:0381b01_1",
        "context_with_next_sentence": true
    },
    {
        "source_sentence": "我今憐愍諸眾生故，以此報果分作三分，留一分自受；第二分者，於我滅後與禪解脫三昧堅固相應聲聞令無所乏；第三分者，與彼破戒、讀誦經典、相應聲聞正法像法、剃頭、著袈裟者令無所乏。",
        "from": "T13n0397_056:0381b03_2",
        "context_with_next_sentence": true
    },
    {
        "source_sentence": "「彌勒！",
        "from": "T13n0397_056:0381b07_3",
        "context_with_next_sentence": true
    },
    {
        "source_sentence": "我今復以三業相應諸聲聞眾，比丘、比丘尼、優婆塞、優婆夷，寄付汝手，勿令乏少孤獨而終，及以正法像法毀破禁戒著袈裟者，寄付汝手，勿令彼等於諸資具乏少而終，亦勿令有旃陀羅王共相惱害身心受苦。",
        "from": "T13n0397_056:0381b07_4",
        "context_with_next_sentence": true
    },
    {
        "source_sentence": "我今復以彼諸施主寄付汝手，我今所有器以非器為我出家而供養者，汝等亦當護持養育。",
        "from": "T13n0397_056:0381b12_5",
        "context_with_next_sentence": true
    },
    {
        "source_sentence": "「彌勒！",
        "from": "T13n0397_056:0381b14_6",
        "context_with_next_sentence": true
    },
    {
        "source_sentence": "若於現在及未來世，讀誦受持此法門者，彼等當得十種清淨功德。",
        "from": "T13n0397_056:0381b14_7",
        "context_with_next_sentence": true
    },
    {
        "source_sentence": "何等為十？",
        "from": "T13n0397_056:0381b16_8",
        "context_with_next_sentence": true
    },
    {
        "source_sentence": "身清淨故，離殺生、離偷盜、離邪行；口清淨故，不妄語、不惡口、不兩舌、不綺語；心清淨故，離貪欲、離瞋恚、離邪見，是為十。",
        "from": "T13n0397_056:0381b16_9",
        "context_with_next_sentence": true
    },
    {
        "source_sentence": "從是已後，百千萬生常得如是十種清淨功德。",
        "from": "T13n0397_056:0381b19_10",
        "context_with_next_sentence": true
    },
    {
        "source_sentence": "「若有至心聽此法門者，是人住如實際得於八種清淨功德。",
        "from": "T13n0397_056:0381b20_11",
        "context_with_next_sentence": true
    },
    {
        "source_sentence": "何等為八？",
        "from": "T13n0397_056:0381b21_12",
        "context_with_next_sentence": true
    },
    {
        "source_sentence": "一者、長壽；二者、端正；三者、富貴；四者、名稱；五者、常為諸天守護；六者、所須常無所乏；七者、盡諸業障；八者、命欲終時有十方佛及諸大眾，放大光明照其眼目，令其人見得生善處。",
        "from": "T13n0397_056:0381b21_13",
        "context_with_next_sentence": true
    },
    {
        "source_sentence": "於百千萬生，常得如是八種功德。",
        "from": "T13n0397_056:0381b25_14",
        "context_with_next_sentence": true
    },
    {
        "source_sentence": "「我今更復略說，是人當得十三種清淨功德。",
        "from": "T13n0397_056:0381b26_15",
        "context_with_next_sentence": true
    },
    {
        "source_sentence": "何謂十三？",
        "from": "T13n0397_056:0381b27_16",
        "context_with_next_sentence": true
    },
    {
        "source_sentence": "一者、生死流轉，終不更起顛倒惡見；二者、不生五濁無佛國土；三者、常得見佛；四者、常聞正法；五者、常得供養眾僧；六者、值善知識；七者、常與六波羅蜜相應；八者、不墮小乘；九者、常以大慈大悲大方便力成熟眾生；十者、常發勝願；十一者、乃至菩提而常不離如上等法；十二者、速能滿足六波羅蜜；十三者、於阿耨多羅三藐三菩提而成正覺。",
        "from": "T13n0397_056:0381b27_17",
        "context_with_next_sentence": true
    },
    {
        "source_sentence": "若有受持、書寫、讀誦，為他解說，如說修行此月藏法門者，所得功德如前所說。」",
        "from": "T13n0397_056:0381c06_18",
        "context_with_next_sentence": true
    },
    {
        "source_sentence": "作是語時，月藏菩薩摩訶薩、尊者阿若憍陳如，及於一切諸來大眾、天人、阿修羅、乾闥婆等，一切眾生聞佛所說，皆悉歡喜頂戴奉行。",
        "from": "T13n0397_056:0381c08_19",
        "context_with_next_sentence": true
    },
    {
        "source_sentence": "大集經卷第五十六",
        "from": "T13n0397_056:0381c12_0",
        "context_with_next_sentence": false
    }
]