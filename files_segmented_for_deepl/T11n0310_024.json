[
    {
        "source_sentence": "大寶積經卷第二十四",
        "from": "T11n0310_024:0131c10_0",
        "context_with_next_sentence": true
    },
    {
        "source_sentence": "大唐三藏菩提流志奉　詔譯",
        "from": "T11n0310_024:0131c12_0",
        "context_with_next_sentence": true
    },
    {
        "source_sentence": "被甲莊嚴會第七之四",
        "from": "T11n0310_024:0131c13_0",
        "context_with_next_sentence": true
    },
    {
        "source_sentence": "「復次無邊慧！",
        "from": "T11n0310_024:0131c14_0",
        "context_with_next_sentence": true
    },
    {
        "source_sentence": "諸菩薩摩訶薩如是觀察一切法時，便於諸法得法光明，不於空中而見於空，亦不離空而見於空，不見少法與空相應若不相應，不以空空不見於空、不見不空，亦不以見觀一切法。",
        "from": "T11n0310_024:0131c14_1",
        "context_with_next_sentence": true
    },
    {
        "source_sentence": "作是見時，不於無相而見無相，不異無相而見無相，亦無少法而與無相若相應若不相應。",
        "from": "T11n0310_024:0131c18_2",
        "context_with_next_sentence": true
    },
    {
        "source_sentence": "不於無相以無相見，不於有相以有相見，非有相見非無相見，無生無作亦復如是。",
        "from": "T11n0310_024:0131c20_3",
        "context_with_next_sentence": true
    },
    {
        "source_sentence": "不於盡中而見於盡，亦不異盡而見於盡，不見少法與盡相應若不相應，亦不於盡而以盡見，亦不於盡以無盡見，亦非盡見非無盡見。",
        "from": "T11n0310_024:0131c22_4",
        "context_with_next_sentence": true
    },
    {
        "source_sentence": "諸菩薩摩訶薩作是見時，無有少法若可得見不可得見，若可顯了不可顯了，若可趣入不可趣入，若可覺知不可覺知。",
        "from": "T11n0310_024:0131c25_5",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_024:0131c28_6",
        "context_with_next_sentence": true
    },
    {
        "source_sentence": "是為菩薩摩訶薩安住斯道大法光明，法光明故見一切法悉無有邊，於邊於中亦無所執，無所執故於佛法中而發趣之。」",
        "from": "T11n0310_024:0131c28_7",
        "context_with_next_sentence": true
    },
    {
        "source_sentence": "爾時世尊而說偈言：「不於空見空，　　不異空見空，　能作如是見，　　說名為見空。",
        "from": "T11n0310_024:0132a02_8",
        "context_with_next_sentence": true
    },
    {
        "source_sentence": "　不住於少法，　　亦不見少法，　於彼空相應，　　及以不相應。",
        "from": "T11n0310_024:0132a05_0",
        "context_with_next_sentence": true
    },
    {
        "source_sentence": "　空以自性空，　　於空無所取，　以無所取故，　　能知一切法。",
        "from": "T11n0310_024:0132a07_0",
        "context_with_next_sentence": true
    },
    {
        "source_sentence": "　於見無所取，　　於觀無所執，　能知見與觀，　　此二俱不受。",
        "from": "T11n0310_024:0132a09_0",
        "context_with_next_sentence": true
    },
    {
        "source_sentence": "　於見悉清淨，　　於觀不可得，　如是觀諸法，　　畢竟無所執。",
        "from": "T11n0310_024:0132a11_0",
        "context_with_next_sentence": true
    },
    {
        "source_sentence": "　不以無相見，　　不以無相觀，　亦不於無相，　　而作無相觀。",
        "from": "T11n0310_024:0132a13_0",
        "context_with_next_sentence": true
    },
    {
        "source_sentence": "　無相無所顯，　　無願不可得，　無有少法體，　　而可修習者。",
        "from": "T11n0310_024:0132a15_0",
        "context_with_next_sentence": true
    },
    {
        "source_sentence": "　不念於無相，　　亦不念無願，　如是無分別，　　顯了相無相。",
        "from": "T11n0310_024:0132a17_0",
        "context_with_next_sentence": true
    },
    {
        "source_sentence": "　不趣於無相，　　亦不入無相，　無趣無所入，　　顯了平等住。",
        "from": "T11n0310_024:0132a19_0",
        "context_with_next_sentence": true
    },
    {
        "source_sentence": "　智人不見相，　　亦不見無相，　不見不思惟，　　一切無顯了。",
        "from": "T11n0310_024:0132a21_0",
        "context_with_next_sentence": true
    },
    {
        "source_sentence": "　若人常思惟，　　無思無顯了，　於思及顯了，　　平等平等住。",
        "from": "T11n0310_024:0132a23_0",
        "context_with_next_sentence": true
    },
    {
        "source_sentence": "　如是於無相，　　無作亦復然，　雖顯無所顯，　　思惟了知故。",
        "from": "T11n0310_024:0132a25_0",
        "context_with_next_sentence": true
    },
    {
        "source_sentence": "　無生亦如是，　　曾無少法生，　自性無所有，　　顯了而無體。",
        "from": "T11n0310_024:0132a27_0",
        "context_with_next_sentence": true
    },
    {
        "source_sentence": "　若生若無生，　　有作及無作，　亦無少所執，　　智者不分別。",
        "from": "T11n0310_024:0132a29_0",
        "context_with_next_sentence": true
    },
    {
        "source_sentence": "　念慧無所動，　　顯了無思擇，　有體及無體，　　平等離諸性。",
        "from": "T11n0310_024:0132b02_0",
        "context_with_next_sentence": true
    },
    {
        "source_sentence": "　不於盡見盡，　　亦不見無盡，　顯了無所見，　　盡智無過上。",
        "from": "T11n0310_024:0132b04_0",
        "context_with_next_sentence": true
    },
    {
        "source_sentence": "　若盡若無盡，　　二俱不分別，　以無分別故，　　無念平等住。",
        "from": "T11n0310_024:0132b06_0",
        "context_with_next_sentence": true
    },
    {
        "source_sentence": "　於盡無盡見，　　亦無無盡見，　如是見盡時，　　不執盡無盡。",
        "from": "T11n0310_024:0132b08_0",
        "context_with_next_sentence": true
    },
    {
        "source_sentence": "　若於盡無盡，　　一切無所執，　以無所執故，　　盡智當顯了。",
        "from": "T11n0310_024:0132b10_0",
        "context_with_next_sentence": true
    },
    {
        "source_sentence": "　盡智之境界，　　無畏之所得，　顯了斯法故，　　菩薩善安住。」",
        "from": "T11n0310_024:0132b12_0",
        "context_with_next_sentence": true
    },
    {
        "source_sentence": "爾時眾中復有菩薩摩訶薩名曰勝慧，從坐而起偏袒右肩，右膝著地合掌向佛，白言：「世尊！",
        "from": "T11n0310_024:0132b14_0",
        "context_with_next_sentence": true
    },
    {
        "source_sentence": "諸菩薩摩訶薩為欲攝取諸法智故起於修行，乃能得此大法光明。",
        "from": "T11n0310_024:0132b16_1",
        "context_with_next_sentence": true
    },
    {
        "source_sentence": "於法光明無少可見，法光明故了一切法有為無為、世間出世間、若順若逆、若有戲論若無戲論。",
        "from": "T11n0310_024:0132b17_2",
        "context_with_next_sentence": true
    },
    {
        "source_sentence": "世尊！",
        "from": "T11n0310_024:0132b19_3",
        "context_with_next_sentence": true
    },
    {
        "source_sentence": "此法光明，豈諸菩薩摩訶薩無修行而當得耶？」",
        "from": "T11n0310_024:0132b19_4",
        "context_with_next_sentence": true
    },
    {
        "source_sentence": "爾時世尊告勝慧菩薩摩訶薩言：「勝慧！",
        "from": "T11n0310_024:0132b21_0",
        "context_with_next_sentence": true
    },
    {
        "source_sentence": "諸菩薩摩訶薩無少修行、無勝修行、不隨修行、不遍修行，能得無邊大法光明。",
        "from": "T11n0310_024:0132b21_1",
        "context_with_next_sentence": true
    },
    {
        "source_sentence": "諸菩薩摩訶薩尚不可得不可見耳，況菩薩行而當可得當可見乎？",
        "from": "T11n0310_024:0132b23_2",
        "context_with_next_sentence": true
    },
    {
        "source_sentence": "如何乃見若干劫行能得無邊大法光明？",
        "from": "T11n0310_024:0132b25_3",
        "context_with_next_sentence": true
    },
    {
        "source_sentence": "諸菩薩摩訶薩一切行息所行清淨得法光明，法光明行非數量行、非隨相行，從何施設一切諸行？",
        "from": "T11n0310_024:0132b26_4",
        "context_with_next_sentence": true
    },
    {
        "source_sentence": "然所修行，非施設行而亦不離。",
        "from": "T11n0310_024:0132b28_5",
        "context_with_next_sentence": true
    },
    {
        "source_sentence": "勝慧！",
        "from": "T11n0310_024:0132b29_6",
        "context_with_next_sentence": true
    },
    {
        "source_sentence": "諸菩薩摩訶薩住此行時，捨一切行無所執取。",
        "from": "T11n0310_024:0132b29_7",
        "context_with_next_sentence": true
    },
    {
        "source_sentence": "具斯行者非數量行、非隨相行、無相無行，乃能得此大法光明。」",
        "from": "T11n0310_024:0132c01_8",
        "context_with_next_sentence": true
    },
    {
        "source_sentence": "爾時世尊而說偈言：「菩薩無所行，　　而亦無有行，　得無有行者，　　無畏而發趣。",
        "from": "T11n0310_024:0132c02_9",
        "context_with_next_sentence": true
    },
    {
        "source_sentence": "　未曾有勝行，　　亦無有遍行，　無行無勝行，　　平等而發趣。",
        "from": "T11n0310_024:0132c06_0",
        "context_with_next_sentence": true
    },
    {
        "source_sentence": "　此行無示現，　　示無有諸相，　無相無行者，　　斯為行之相。",
        "from": "T11n0310_024:0132c08_0",
        "context_with_next_sentence": true
    },
    {
        "source_sentence": "　菩薩無相行，　　不住於諸事，　無行無所住，　　智者乃成就。",
        "from": "T11n0310_024:0132c10_0",
        "context_with_next_sentence": true
    },
    {
        "source_sentence": "　無行則無動，　　斯行為無上，　能行不動行，　　勇進而發趣。",
        "from": "T11n0310_024:0132c12_0",
        "context_with_next_sentence": true
    },
    {
        "source_sentence": "　菩薩不可得，　　行亦不可見，　亦不見色身，　　斯為善順者。",
        "from": "T11n0310_024:0132c14_0",
        "context_with_next_sentence": true
    },
    {
        "source_sentence": "　無色無形相，　　故無一切行，　於見無所取，　　斯為無比行。",
        "from": "T11n0310_024:0132c16_0",
        "context_with_next_sentence": true
    },
    {
        "source_sentence": "　菩薩無上行，　　不墮於施設，　亦無有遷變，　　於中無所執。",
        "from": "T11n0310_024:0132c18_0",
        "context_with_next_sentence": true
    },
    {
        "source_sentence": "　行無施設故，　　乃為無上行，　若得如是行，　　獲大法光明。",
        "from": "T11n0310_024:0132c20_0",
        "context_with_next_sentence": true
    },
    {
        "source_sentence": "　菩薩所修行，　　無言無劫量，　能以無量劫，　　顯說於諸行。",
        "from": "T11n0310_024:0132c22_0",
        "context_with_next_sentence": true
    },
    {
        "source_sentence": "　菩薩行清淨，　　清淨妙安住，　悉捨一切行，　　曾無攝取者。",
        "from": "T11n0310_024:0132c24_0",
        "context_with_next_sentence": true
    },
    {
        "source_sentence": "　菩薩恒住捨，　　守護於諸行，　已捨一切行，　　於捨妙安住。",
        "from": "T11n0310_024:0132c26_0",
        "context_with_next_sentence": true
    },
    {
        "source_sentence": "　菩薩無邊行，　　離邊及無邊，　彼行無所動，　　名為無上行。",
        "from": "T11n0310_024:0132c28_0",
        "context_with_next_sentence": true
    },
    {
        "source_sentence": "　菩薩無相行，　　斯行為無上，　修行此行時，　　超越諸魔界。",
        "from": "T11n0310_024:0133a01_0",
        "context_with_next_sentence": true
    },
    {
        "source_sentence": "　菩薩無相行，　　明了於無相，　若相及無相，　　一切無所依。",
        "from": "T11n0310_024:0133a03_0",
        "context_with_next_sentence": true
    },
    {
        "source_sentence": "　菩薩住此智，　　此行善成就，　無有少所行，　　說名不行者。",
        "from": "T11n0310_024:0133a05_0",
        "context_with_next_sentence": true
    },
    {
        "source_sentence": "　菩薩常清淨，　　於行無所畏，　正念而發趣，　　斯為善安住。」",
        "from": "T11n0310_024:0133a07_0",
        "context_with_next_sentence": true
    },
    {
        "source_sentence": "爾時勝慧菩薩摩訶薩復白佛言：「希有世尊！",
        "from": "T11n0310_024:0133a09_0",
        "context_with_next_sentence": true
    },
    {
        "source_sentence": "諸善丈夫若干修行乃為甚深，非諸愚夫有相有為所修行者少能行之。",
        "from": "T11n0310_024:0133a10_0",
        "context_with_next_sentence": true
    },
    {
        "source_sentence": "世尊！",
        "from": "T11n0310_024:0133a11_1",
        "context_with_next_sentence": true
    },
    {
        "source_sentence": "無有少法入此行中，是故此行為善丈夫平等之行。",
        "from": "T11n0310_024:0133a11_2",
        "context_with_next_sentence": true
    },
    {
        "source_sentence": "世尊！",
        "from": "T11n0310_024:0133a12_3",
        "context_with_next_sentence": true
    },
    {
        "source_sentence": "善丈夫行非諸數量邊際能測。」",
        "from": "T11n0310_024:0133a13_4",
        "context_with_next_sentence": true
    },
    {
        "source_sentence": "爾時勝慧菩薩摩訶薩即以偈頌讚如來曰：「大雄正等覺，　　無上兩足尊，　演說甚深行，　　饒益諸菩薩。",
        "from": "T11n0310_024:0133a13_5",
        "context_with_next_sentence": true
    },
    {
        "source_sentence": "　世尊妙辯才，　　其量頗難測，　無邊辯才者，　　最勝大丈夫。",
        "from": "T11n0310_024:0133a17_0",
        "context_with_next_sentence": true
    },
    {
        "source_sentence": "　法王息譏論，　　斯由正遍知，　乃為諸菩薩，　　說此無上行。",
        "from": "T11n0310_024:0133a19_0",
        "context_with_next_sentence": true
    },
    {
        "source_sentence": "　世尊能演說，　　滅行之方便，　於行悉超過，　　智人當發趣。",
        "from": "T11n0310_024:0133a21_0",
        "context_with_next_sentence": true
    },
    {
        "source_sentence": "　大龍不思議，　　無邊智境界，　遍知兩足尊，　　善開斯妙行。",
        "from": "T11n0310_024:0133a23_0",
        "context_with_next_sentence": true
    },
    {
        "source_sentence": "　世尊所開示，　　牟尼不動行，　此行無能動，　　故名無比行。",
        "from": "T11n0310_024:0133a25_0",
        "context_with_next_sentence": true
    },
    {
        "source_sentence": "　大雄大牟尼，　　往昔所修行，　設以多劫行，　　無人能到者。",
        "from": "T11n0310_024:0133a27_0",
        "context_with_next_sentence": true
    },
    {
        "source_sentence": "　菩薩聞斯法，　　雖住於世間，　而於諸種智，　　不久亦當證。",
        "from": "T11n0310_024:0133a29_0",
        "context_with_next_sentence": true
    },
    {
        "source_sentence": "　我等愍眾生，　　當於末世中，　於此無上法，　　能為護持者。",
        "from": "T11n0310_024:0133b02_0",
        "context_with_next_sentence": true
    },
    {
        "source_sentence": "　我等聞斯法，　　當於末世中，　為諸眾生故，　　能行亦能說。",
        "from": "T11n0310_024:0133b04_0",
        "context_with_next_sentence": true
    },
    {
        "source_sentence": "　我等以光明，　　當於末世中，　為諸求法者，　　而興大利益。",
        "from": "T11n0310_024:0133b06_0",
        "context_with_next_sentence": true
    },
    {
        "source_sentence": "　我等發誓願，　　當於末世中，　為諸眾生故，　　護持而建立。",
        "from": "T11n0310_024:0133b08_0",
        "context_with_next_sentence": true
    },
    {
        "source_sentence": "　我等常思念，　　當於末世中，　供養佛法海，　　願持無上法。",
        "from": "T11n0310_024:0133b10_0",
        "context_with_next_sentence": true
    },
    {
        "source_sentence": "　我等於法藏，　　當為勝丈夫，　願持此法門，　　守護令久住。",
        "from": "T11n0310_024:0133b12_0",
        "context_with_next_sentence": true
    },
    {
        "source_sentence": "　我等於法水，　　誓願悉能飲，　而於此法門，　　當為守護者。",
        "from": "T11n0310_024:0133b14_0",
        "context_with_next_sentence": true
    },
    {
        "source_sentence": "　我等聞法已，　　當於末世中，　願為大丈夫，　　受持佛正法。",
        "from": "T11n0310_024:0133b16_0",
        "context_with_next_sentence": true
    },
    {
        "source_sentence": "　我等寧失命，　　不捨無上法，　願於此法中，　　而為持法者。",
        "from": "T11n0310_024:0133b18_0",
        "context_with_next_sentence": true
    },
    {
        "source_sentence": "　我等持此法，　　未曾生喜足，　渴聞斯甚深，　　決定契經故。",
        "from": "T11n0310_024:0133b20_0",
        "context_with_next_sentence": true
    },
    {
        "source_sentence": "　我等於末世，　　為求諸法者，　當演斯正法，　　能令悉歡喜。",
        "from": "T11n0310_024:0133b22_0",
        "context_with_next_sentence": true
    },
    {
        "source_sentence": "　法王叵思議，　　能作大依怙，　願垂加護我，　　念我持法者。」",
        "from": "T11n0310_024:0133b24_0",
        "context_with_next_sentence": true
    },
    {
        "source_sentence": "爾時世尊告勝慧菩薩摩訶薩言：「善哉善哉！",
        "from": "T11n0310_024:0133b26_0",
        "context_with_next_sentence": true
    },
    {
        "source_sentence": "勝慧！",
        "from": "T11n0310_024:0133b27_0",
        "context_with_next_sentence": true
    },
    {
        "source_sentence": "汝能於後末世之中，為欲護持此諸法故被大甲冑。",
        "from": "T11n0310_024:0133b27_1",
        "context_with_next_sentence": true
    },
    {
        "source_sentence": "亦如往昔諸菩薩摩訶薩於最勝所，供養承事、種諸善根、久修梵行、被大甲冑，護持諸佛世尊法者而無異也。」",
        "from": "T11n0310_024:0133b28_2",
        "context_with_next_sentence": true
    },
    {
        "source_sentence": "爾時世尊而說偈言：「於後怖畏時，　　汝當持此法，　為利諸眾生，　　以此法開示。",
        "from": "T11n0310_024:0133c01_3",
        "context_with_next_sentence": true
    },
    {
        "source_sentence": "　於後末世時，　　汝持最勝法，　若聞斯法者，　　悉當生愛樂。",
        "from": "T11n0310_024:0133c05_0",
        "context_with_next_sentence": true
    },
    {
        "source_sentence": "　於後末世時，　　汝為持法者，　我說甚深法，　　汝當悉受持。",
        "from": "T11n0310_024:0133c07_0",
        "context_with_next_sentence": true
    },
    {
        "source_sentence": "　祕密修多羅，　　汝聞當憶念，　於斯理趣中，　　勿復有疑惑。",
        "from": "T11n0310_024:0133c09_0",
        "context_with_next_sentence": true
    },
    {
        "source_sentence": "　決定甚深義，　　汝聞當憶念，　饒益諸眾生，　　為持法藏者。",
        "from": "T11n0310_024:0133c11_0",
        "context_with_next_sentence": true
    },
    {
        "source_sentence": "　以法施一切，　　普潤諸眾生，　聞已令充悅，　　身心遍歡喜。",
        "from": "T11n0310_024:0133c13_0",
        "context_with_next_sentence": true
    },
    {
        "source_sentence": "　為諸菩薩道，　　所行之理趣，　及彼修多羅，　　究竟受持故。",
        "from": "T11n0310_024:0133c15_0",
        "context_with_next_sentence": true
    },
    {
        "source_sentence": "　汝當能廣度，　　無量諸眾生，　一切世間中，　　所不能度者。",
        "from": "T11n0310_024:0133c17_0",
        "context_with_next_sentence": true
    },
    {
        "source_sentence": "　汝持此法故，　　饒益諸世間，　獲勝眾福聚，　　以是而發趣。",
        "from": "T11n0310_024:0133c19_0",
        "context_with_next_sentence": true
    },
    {
        "source_sentence": "　我今說此法，　　汝當悉受持，　於後末世中，　　為諸聰慧說。",
        "from": "T11n0310_024:0133c21_0",
        "context_with_next_sentence": true
    },
    {
        "source_sentence": "　現在未來世，　　能持斯法者，　則為能受持，　　千佛之正法。",
        "from": "T11n0310_024:0133c23_0",
        "context_with_next_sentence": true
    },
    {
        "source_sentence": "　為諸眾生故，　　護持斯法門，　於後末世中，　　而興大饒益。",
        "from": "T11n0310_024:0133c25_0",
        "context_with_next_sentence": true
    },
    {
        "source_sentence": "　若能於末世，　　護持斯法者，　彼不於一佛，　　親近而承事。",
        "from": "T11n0310_024:0133c27_0",
        "context_with_next_sentence": true
    },
    {
        "source_sentence": "　若能於末世，　　護持斯法者，　彼已多承事，　　善說斯法者。",
        "from": "T11n0310_024:0133c29_0",
        "context_with_next_sentence": true
    },
    {
        "source_sentence": "　能於此法中，　　無有少疑惑，　末世護持法，　　斯為聰慧者。",
        "from": "T11n0310_024:0134a02_0",
        "context_with_next_sentence": true
    },
    {
        "source_sentence": "　被大無邊甲，　　敵戰為殊勝，　而於末世中，　　乃能持此法。",
        "from": "T11n0310_024:0134a04_0",
        "context_with_next_sentence": true
    },
    {
        "source_sentence": "　彼於佛正法，　　疑網悉已除，　聞法無所畏，　　乃能持此法。",
        "from": "T11n0310_024:0134a06_0",
        "context_with_next_sentence": true
    },
    {
        "source_sentence": "「是故勝慧！",
        "from": "T11n0310_024:0134a08_0",
        "context_with_next_sentence": true
    },
    {
        "source_sentence": "若有善男子善女人勤求最勝大功德者，於末世中為深法故，應被甲冑受持讀誦解說其義。",
        "from": "T11n0310_024:0134a08_1",
        "context_with_next_sentence": true
    },
    {
        "source_sentence": "「復次勝慧！",
        "from": "T11n0310_024:0134a11_0",
        "context_with_next_sentence": true
    },
    {
        "source_sentence": "我念往昔過無量劫復倍是數，有佛出世，號曰遍照如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T11n0310_024:0134a11_1",
        "context_with_next_sentence": true
    },
    {
        "source_sentence": "劫名超勝，國名離垢。",
        "from": "T11n0310_024:0134a14_2",
        "context_with_next_sentence": true
    },
    {
        "source_sentence": "其地平正廣博嚴淨，七寶所成。",
        "from": "T11n0310_024:0134a14_3",
        "context_with_next_sentence": true
    },
    {
        "source_sentence": "時彼大洲廣長延袤七萬由旬，於中復有六萬大城。",
        "from": "T11n0310_024:0134a15_4",
        "context_with_next_sentence": true
    },
    {
        "source_sentence": "一一大城縱廣正等十六由旬，垣牆周匝樓雉嚴飾，門剎殊勝覩者歡悅，妙多羅樹行列圍繞，百千園苑而共莊嚴。",
        "from": "T11n0310_024:0134a16_5",
        "context_with_next_sentence": true
    },
    {
        "source_sentence": "諸園苑中，臺座床敷處處嚴設，池沼渠流一一盈滿，涯岸階砌飾以眾寶，周迴平正出入安隱。",
        "from": "T11n0310_024:0134a19_0",
        "context_with_next_sentence": true
    },
    {
        "source_sentence": "於其岸邊，沈水栴檀多摩羅等雜香之樹扶踈布列。",
        "from": "T11n0310_024:0134a21_1",
        "context_with_next_sentence": true
    },
    {
        "source_sentence": "彼一一城各有十千俱胝人民止住其中，彼諸眾生悉已成就十善業故，一切皆受如是安樂。",
        "from": "T11n0310_024:0134a22_2",
        "context_with_next_sentence": true
    },
    {
        "source_sentence": "時彼如來，始從初劫超二百劫於中出現，是故彼劫名曰超勝。",
        "from": "T11n0310_024:0134a24_3",
        "context_with_next_sentence": true
    },
    {
        "source_sentence": "於彼劫中有五百如來次第出現，一一剎土皆七寶成。",
        "from": "T11n0310_024:0134a25_4",
        "context_with_next_sentence": true
    },
    {
        "source_sentence": "其佛滅後正法住世各十千歲。",
        "from": "T11n0310_024:0134a27_5",
        "context_with_next_sentence": true
    },
    {
        "source_sentence": "如是五百如來現化於世，多有聲聞菩薩法會，一一法會各有俱胝那由他數無量菩薩趣一乘道獲無生忍。",
        "from": "T11n0310_024:0134a27_6",
        "context_with_next_sentence": true
    },
    {
        "source_sentence": "「時彼劫中有轉輪王名勇猛軍，七寶成就王四天下。",
        "from": "T11n0310_024:0134b02_0",
        "context_with_next_sentence": true
    },
    {
        "source_sentence": "於閻浮提有一大城，其城周迴六十由旬，復有八萬俱胝人民止住其中，安隱快樂豐饒熾盛，七重隍塹、七重行樹、七重街道、七重表剎、七重鈴網，一千園苑所共圍遶莊嚴大城。",
        "from": "T11n0310_024:0134b03_1",
        "context_with_next_sentence": true
    },
    {
        "source_sentence": "一一園苑縱廣正等二十由旬，其中各有七重垣牆、七重羅網種種莊嚴，一一微妙眾寶珍玩猶如諸天。",
        "from": "T11n0310_024:0134b07_2",
        "context_with_next_sentence": true
    },
    {
        "source_sentence": "各各復有一百池沼，毘琉璃寶以為堤岸，馬瑙雜玉以為階砌，眾華敷榮寶樹行列。",
        "from": "T11n0310_024:0134b09_3",
        "context_with_next_sentence": true
    },
    {
        "source_sentence": "於大城中，王之正殿量七由旬，黃金青寶間錯所成，周以寶竿飾以琉璃，摩尼珠網彌覆其上，諸多羅樹暉映莊嚴。",
        "from": "T11n0310_024:0134b11_4",
        "context_with_next_sentence": true
    },
    {
        "source_sentence": "二十淵池圍遶縈帶，底布真金覆以金網，雜琉璃寶以為津橋，純妙黃金而為階道。",
        "from": "T11n0310_024:0134b14_5",
        "context_with_next_sentence": true
    },
    {
        "source_sentence": "於其池中，優鉢羅華、拘勿頭華、芬陀利花敷榮遍滿。",
        "from": "T11n0310_024:0134b15_6",
        "context_with_next_sentence": true
    },
    {
        "source_sentence": "彼轉輪王，二千婇女六萬諸子，與其眷屬於彼園中五欲娛樂，竊作是念：『諸欲無常不久變壞，我當決定志求佛法。",
        "from": "T11n0310_024:0134b17_7",
        "context_with_next_sentence": true
    },
    {
        "source_sentence": "若聞法已如教修行，令我長夜利益安樂。』",
        "from": "T11n0310_024:0134b19_8",
        "context_with_next_sentence": true
    },
    {
        "source_sentence": "適思惟已，忽然有天現虛空中，告彼王言：『善哉丈夫！",
        "from": "T11n0310_024:0134b20_9",
        "context_with_next_sentence": true
    },
    {
        "source_sentence": "今有遍照如來出現於世，演說正法初中後善，王應速詣於彼佛所，當聞正法，令王長夜利益安樂，成就佛法圓滿佛法。』",
        "from": "T11n0310_024:0134b21_10",
        "context_with_next_sentence": true
    },
    {
        "source_sentence": "王聞天言踊躍歡喜，與其眷屬侍從圍遶，即往遍照如來之所。",
        "from": "T11n0310_024:0134b24_11",
        "context_with_next_sentence": true
    },
    {
        "source_sentence": "頭面禮足而白佛言：『世尊！",
        "from": "T11n0310_024:0134b25_12",
        "context_with_next_sentence": true
    },
    {
        "source_sentence": "以何等法能攝諸法善巧方便，能令梵行速得圓滿？",
        "from": "T11n0310_024:0134b26_13",
        "context_with_next_sentence": true
    },
    {
        "source_sentence": "我當修行。』",
        "from": "T11n0310_024:0134b27_14",
        "context_with_next_sentence": true
    },
    {
        "source_sentence": "如是問已，時彼如來廣為開示。",
        "from": "T11n0310_024:0134b27_15",
        "context_with_next_sentence": true
    },
    {
        "source_sentence": "王聞法已，與其眷屬悉捨安樂資生之具，恭敬供養遍照如來及諸大眾滿二萬歲，於遍照如來法中出家修行正法。",
        "from": "T11n0310_024:0134b28_16",
        "context_with_next_sentence": true
    },
    {
        "source_sentence": "以聞法故，於時獲得受法善根、持法善根、說法善根，有所聞法思惟不忘，無量功德精勤修習，乃發誓願：『願持如來三時正法，為諸眾生種種宣說。』",
        "from": "T11n0310_024:0134c02_17",
        "context_with_next_sentence": true
    },
    {
        "source_sentence": "作是願已，於勝超劫諸如來所，一一親近供養承事。",
        "from": "T11n0310_024:0134c05_18",
        "context_with_next_sentence": true
    },
    {
        "source_sentence": "彼諸如來現前正法、中時正法、後時正法悉能受持，教化成熟四萬八千俱胝那由他眾生趣於阿耨多羅三藐三菩提，方便調伏無量眾生住於聲聞辟支佛乘。",
        "from": "T11n0310_024:0134c06_19",
        "context_with_next_sentence": true
    },
    {
        "source_sentence": "「彼劫之中最後如來，號曰電光。",
        "from": "T11n0310_024:0134c10_20",
        "context_with_next_sentence": true
    },
    {
        "source_sentence": "勇猛軍比丘聞電光如來說法之時，獲無生忍。",
        "from": "T11n0310_024:0134c11_21",
        "context_with_next_sentence": true
    },
    {
        "source_sentence": "電光如來即為授記：『汝勇猛軍！",
        "from": "T11n0310_024:0134c12_22",
        "context_with_next_sentence": true
    },
    {
        "source_sentence": "於未來世供養無量千佛世尊，受持如來三時正法，利益無量無數眾生，安立百千俱胝那由他眾生於阿耨多羅三藐三菩提，無量眾生住聲聞乘。",
        "from": "T11n0310_024:0134c12_23",
        "context_with_next_sentence": true
    },
    {
        "source_sentence": "如是乃過阿僧祇劫，證阿耨多羅三藐三菩提，號曰無邊精進光明功德超勝王如來。",
        "from": "T11n0310_024:0134c16_24",
        "context_with_next_sentence": true
    },
    {
        "source_sentence": "其佛剎土積集無量清淨功德，安隱豐樂，人民充滿，多有聲聞及菩薩眾。",
        "from": "T11n0310_024:0134c18_25",
        "context_with_next_sentence": true
    },
    {
        "source_sentence": "其佛壽命至五小劫，滅後正法住一小劫，法教流布天人受持，舍利塔廟遍諸剎土。』",
        "from": "T11n0310_024:0134c19_26",
        "context_with_next_sentence": true
    },
    {
        "source_sentence": "是故勝慧！",
        "from": "T11n0310_024:0134c21_27",
        "context_with_next_sentence": true
    },
    {
        "source_sentence": "諸菩薩摩訶薩於此清淨甚深之法，應當尊重受持修習，以法嚴具莊嚴其身，法莊嚴故證得如來金剛所成大那羅延堅固之身。",
        "from": "T11n0310_024:0134c22_0",
        "context_with_next_sentence": true
    },
    {
        "source_sentence": "假使三千大千世界一切眾生盡其軀力，而欲破壞堅固之身，乃無有能摧伏之者。",
        "from": "T11n0310_024:0134c25_0",
        "context_with_next_sentence": true
    },
    {
        "source_sentence": "一切世間天人阿修羅眾中，演法光明亦無有能敵論之者。",
        "from": "T11n0310_024:0134c26_1",
        "context_with_next_sentence": true
    },
    {
        "source_sentence": "若有眾生於此深法受持讀誦精勤修習，隨其意樂生於清淨大族姓家，乃至坐於菩提樹下，名稱具足、世界殊妙，不雜異道，尚無梵志遮羅迦名，況有惡見邪求之輩。",
        "from": "T11n0310_024:0134c28_2",
        "context_with_next_sentence": true
    },
    {
        "source_sentence": "諸不善法亦甞未聞，寧有習行不善根者。",
        "from": "T11n0310_024:0135a03_3",
        "context_with_next_sentence": true
    },
    {
        "source_sentence": "能以足指放大光明，遍照無邊一切世界，一切眾生遇斯光者皆得安樂，當證阿耨多羅三藐三菩提。",
        "from": "T11n0310_024:0135a04_4",
        "context_with_next_sentence": true
    },
    {
        "source_sentence": "是故勝慧！",
        "from": "T11n0310_024:0135a06_5",
        "context_with_next_sentence": true
    },
    {
        "source_sentence": "若諸菩薩摩訶薩於我法中勤修行者，當獲如是殊勝功德。",
        "from": "T11n0310_024:0135a06_6",
        "context_with_next_sentence": true
    },
    {
        "source_sentence": "我若具說，不可窮盡。」",
        "from": "T11n0310_024:0135a07_7",
        "context_with_next_sentence": true
    },
    {
        "source_sentence": "爾時世尊告無邊慧菩薩摩訶薩言：「無邊慧！",
        "from": "T11n0310_024:0135a09_0",
        "context_with_next_sentence": true
    },
    {
        "source_sentence": "若有住斯菩薩道者勤修如是清淨深法，與空相應、寂靜相應，得法光明。",
        "from": "T11n0310_024:0135a10_0",
        "context_with_next_sentence": true
    },
    {
        "source_sentence": "以法光明，見一切法自性無異，性無異故所見清淨，見清淨故則無法見，亦無有法離自性見，法見清淨亦無清淨，無清淨者、無清淨時，能得清淨智之境界。",
        "from": "T11n0310_024:0135a11_1",
        "context_with_next_sentence": true
    },
    {
        "source_sentence": "見諸法界非界非非界，界見清淨，遠離諸界種種性想，離性想故於界理趣祕密言辭而能覺了，亦能遍知諸法非界，以見法界無差別故、不可壞故、不變異故，便獲一切法界理趣善巧方便。",
        "from": "T11n0310_024:0135a15_2",
        "context_with_next_sentence": true
    },
    {
        "source_sentence": "以善方便遍能了知法界理趣，以等持力於諸法界差別理趣隨順能入。",
        "from": "T11n0310_024:0135a19_3",
        "context_with_next_sentence": true
    },
    {
        "source_sentence": "住此行時，以一切法善巧方便，於一切法無住無著，無所著故能於一切法界理趣隨其所應種種開示。",
        "from": "T11n0310_024:0135a21_4",
        "context_with_next_sentence": true
    },
    {
        "source_sentence": "等持力故，復能出生靜慮解脫等持等至，遊戲神通變一為多變多為一，山石牆壁飛行自在而無罣礙。",
        "from": "T11n0310_024:0135a23_5",
        "context_with_next_sentence": true
    },
    {
        "source_sentence": "善巧能知四界和合不住於界，知一切界與空界合，於虛空界無著無繫，以界和合善巧智故。",
        "from": "T11n0310_024:0135a25_6",
        "context_with_next_sentence": true
    },
    {
        "source_sentence": "於一切界方便修習，以修習故決了水界，能於水界或令起煙、或令發焰、或復於中煙焰俱熾，乃至無量種種變現，為諸眾生作大饒益。",
        "from": "T11n0310_024:0135a27_7",
        "context_with_next_sentence": true
    },
    {
        "source_sentence": "以能安住法界理趣善巧方便而無所動，隨其意樂，隨何佛剎能於諸有轉胎藏形受化生身，常見十方一切世界諸佛如來。",
        "from": "T11n0310_024:0135b02_0",
        "context_with_next_sentence": true
    },
    {
        "source_sentence": "彼諸如來，如是名號、如是族姓、如是眾會、如是說法、悉分別知。」",
        "from": "T11n0310_024:0135b04_1",
        "context_with_next_sentence": true
    },
    {
        "source_sentence": "爾時眾中復有菩薩摩訶薩名無邊勝，前白佛言：「世尊！",
        "from": "T11n0310_024:0135b07_0",
        "context_with_next_sentence": true
    },
    {
        "source_sentence": "諸菩薩摩訶薩住何等法，如佛所說能得如是最勝功德？」",
        "from": "T11n0310_024:0135b08_1",
        "context_with_next_sentence": true
    },
    {
        "source_sentence": "爾時世尊告無邊勝菩薩摩訶薩言：「無邊勝！",
        "from": "T11n0310_024:0135b09_2",
        "context_with_next_sentence": true
    },
    {
        "source_sentence": "諸菩薩摩訶薩於一切法無所住者，如我所說，能得如是最勝功德。",
        "from": "T11n0310_024:0135b10_3",
        "context_with_next_sentence": true
    },
    {
        "source_sentence": "無邊勝！",
        "from": "T11n0310_024:0135b12_4",
        "context_with_next_sentence": true
    },
    {
        "source_sentence": "諸菩薩摩訶薩若住於色受想行識、若住地界水界火界風界空界、若住欲界色界無色界，我於此經則不說有斯諸功德。",
        "from": "T11n0310_024:0135b12_5",
        "context_with_next_sentence": true
    },
    {
        "source_sentence": "然諸菩薩摩訶薩於一切法而無所住，不入不出，故我說彼當得無邊大功德海。",
        "from": "T11n0310_024:0135b15_0",
        "context_with_next_sentence": true
    },
    {
        "source_sentence": "何以故？",
        "from": "T11n0310_024:0135b16_1",
        "context_with_next_sentence": true
    },
    {
        "source_sentence": "諸菩薩摩訶薩無有少法可得可住，亦無少法若入若出，善能安住諸法理趣而無所動。",
        "from": "T11n0310_024:0135b17_0",
        "context_with_next_sentence": true
    },
    {
        "source_sentence": "何以故？",
        "from": "T11n0310_024:0135b19_0",
        "context_with_next_sentence": true
    },
    {
        "source_sentence": "諸菩薩摩訶薩無住無動，以無動故無高無下，無高下故遠離於高不住於下，以不住故名善處住，善處住者於無處住，無處住者不住於處。",
        "from": "T11n0310_024:0135b19_1",
        "context_with_next_sentence": true
    },
    {
        "source_sentence": "諸菩薩摩訶薩不於少法若有安立、若有積集，無處無住、無起無作。",
        "from": "T11n0310_024:0135b22_2",
        "context_with_next_sentence": true
    },
    {
        "source_sentence": "何以故？",
        "from": "T11n0310_024:0135b23_3",
        "context_with_next_sentence": true
    },
    {
        "source_sentence": "處不可得。",
        "from": "T11n0310_024:0135b24_4",
        "context_with_next_sentence": true
    },
    {
        "source_sentence": "以無處故則無分別，無分別故不動處住如法界住。",
        "from": "T11n0310_024:0135b24_5",
        "context_with_next_sentence": true
    },
    {
        "source_sentence": "無有處住則無有住，於處無處無所執著名為善住。",
        "from": "T11n0310_024:0135b25_6",
        "context_with_next_sentence": true
    },
    {
        "source_sentence": "無邊勝！",
        "from": "T11n0310_024:0135b26_7",
        "context_with_next_sentence": true
    },
    {
        "source_sentence": "諸菩薩摩訶薩於法理趣而安住者，如是安立住於無住。",
        "from": "T11n0310_024:0135b26_8",
        "context_with_next_sentence": true
    },
    {
        "source_sentence": "無住處住，見一切法無有分別，住於如是無分別行。",
        "from": "T11n0310_024:0135b28_9",
        "context_with_next_sentence": true
    },
    {
        "source_sentence": "以如是行，見一切法而無所動，則與如理而住相應、則與如理不動相應、則與如理不取相應。」",
        "from": "T11n0310_024:0135b29_10",
        "context_with_next_sentence": true
    },
    {
        "source_sentence": "爾時世尊而說偈言：「菩薩正憶念，　　於義善思惟，　不住諸法中，　　說名為智者。",
        "from": "T11n0310_024:0135c02_11",
        "context_with_next_sentence": true
    },
    {
        "source_sentence": "　未曾有少法，　　可為安立者，　以無安立故，　　無畏而發趣。",
        "from": "T11n0310_024:0135c05_0",
        "context_with_next_sentence": true
    },
    {
        "source_sentence": "　不立於諸色，　　亦不立諸受，　諸想及諸行，　　識等亦如是。",
        "from": "T11n0310_024:0135c07_0",
        "context_with_next_sentence": true
    },
    {
        "source_sentence": "　不住於諸蘊，　　諸界及諸處，　若處若非處，　　亦常無所住。",
        "from": "T11n0310_024:0135c09_0",
        "context_with_next_sentence": true
    },
    {
        "source_sentence": "　不住於地界，　　亦不住水界，　火界及風界，　　亦常無所住。",
        "from": "T11n0310_024:0135c11_0",
        "context_with_next_sentence": true
    },
    {
        "source_sentence": "　不住於欲界，　　色界無色界，　得無安立故，　　不住於三界。",
        "from": "T11n0310_024:0135c13_0",
        "context_with_next_sentence": true
    },
    {
        "source_sentence": "　及以虛空界，　　於彼無所住，　以無有所住，　　平等而發趣。",
        "from": "T11n0310_024:0135c15_0",
        "context_with_next_sentence": true
    },
    {
        "source_sentence": "　故無有少法，　　於中而可住，　若得無所住，　　斯為妙智者。",
        "from": "T11n0310_024:0135c17_0",
        "context_with_next_sentence": true
    },
    {
        "source_sentence": "　妙智無所住，　　無住為菩薩，　能得如是住，　　則住法界中。",
        "from": "T11n0310_024:0135c19_0",
        "context_with_next_sentence": true
    },
    {
        "source_sentence": "　無住相應故，　　彼常能善住，　無住無依止，　　於法得安住。",
        "from": "T11n0310_024:0135c21_0",
        "context_with_next_sentence": true
    },
    {
        "source_sentence": "　若得不依止，　　則常無所動，　不入亦不出，　　平等善安住。",
        "from": "T11n0310_024:0135c23_0",
        "context_with_next_sentence": true
    },
    {
        "source_sentence": "　於法如是住，　　斯為勇猛者，　一切法無高，　　一切法無下。",
        "from": "T11n0310_024:0135c25_0",
        "context_with_next_sentence": true
    },
    {
        "source_sentence": "　如是無所動，　　法界善安住，　安住不動故，　　便得無上住。",
        "from": "T11n0310_024:0135c27_0",
        "context_with_next_sentence": true
    },
    {
        "source_sentence": "　不住住相應，　　斯為勇猛者，　不住於住處，　　於處無所動。",
        "from": "T11n0310_024:0135c29_0",
        "context_with_next_sentence": true
    },
    {
        "source_sentence": "　成就無住處，　　而得善安住，　若處若非處，　　一切無所動。",
        "from": "T11n0310_024:0136a02_0",
        "context_with_next_sentence": true
    },
    {
        "source_sentence": "　住於不動處，　　乃名為不動，　若住不動處，　　一切無所住。",
        "from": "T11n0310_024:0136a04_0",
        "context_with_next_sentence": true
    },
    {
        "source_sentence": "　不念處非處，　　常住無分別，　不住於處故，　　則無有所動。",
        "from": "T11n0310_024:0136a06_0",
        "context_with_next_sentence": true
    },
    {
        "source_sentence": "　於處無所動，　　一切得無住，　若得不住處，　　處非處不動。",
        "from": "T11n0310_024:0136a08_0",
        "context_with_next_sentence": true
    },
    {
        "source_sentence": "　若於處不動，　　乃善住於處，　善住處安住，　　則住無所住，　能見一切法，　　住法相應住。",
        "from": "T11n0310_024:0136a10_0",
        "context_with_next_sentence": true
    },
    {
        "source_sentence": "　如是見諸法，　　種種無所住，　無住無安住，　　善巧於法住。",
        "from": "T11n0310_024:0136a13_0",
        "context_with_next_sentence": true
    },
    {
        "source_sentence": "　常住於諸法，　　而無有分別，　離諸分別故，　　斯為不動者。",
        "from": "T11n0310_024:0136a15_0",
        "context_with_next_sentence": true
    },
    {
        "source_sentence": "　若能住不動，　　於行無分別，　遠離處非處，　　斯為觀察者。",
        "from": "T11n0310_024:0136a17_0",
        "context_with_next_sentence": true
    },
    {
        "source_sentence": "　若能觀不動，　　一切無所動，　諸法常平等，　　如是而發趣。",
        "from": "T11n0310_024:0136a19_0",
        "context_with_next_sentence": true
    },
    {
        "source_sentence": "　如理住相應，　　如理而不動，　得無動處者，　　常住於無處。」",
        "from": "T11n0310_024:0136a21_0",
        "context_with_next_sentence": true
    },
    {
        "source_sentence": "爾時無邊勝菩薩摩訶薩復白佛言：「希有世尊！",
        "from": "T11n0310_024:0136a23_0",
        "context_with_next_sentence": true
    },
    {
        "source_sentence": "乃能安立諸菩薩摩訶薩於法理趣，無有繫縛、無有解脫。",
        "from": "T11n0310_024:0136a24_1",
        "context_with_next_sentence": true
    },
    {
        "source_sentence": "世尊！",
        "from": "T11n0310_024:0136a25_2",
        "context_with_next_sentence": true
    },
    {
        "source_sentence": "諸菩薩摩訶薩於法理趣善巧安立，不與少法若相應若不相應、若和合若不和合、若攝取若不攝取、若有所歸若無所歸、若貪離貪、若瞋離瞋。",
        "from": "T11n0310_024:0136a25_3",
        "context_with_next_sentence": true
    },
    {
        "source_sentence": "世尊！",
        "from": "T11n0310_024:0136a28_4",
        "context_with_next_sentence": true
    },
    {
        "source_sentence": "諸菩薩摩訶薩於一切法理趣之中善巧安立，設有眾生供養恭敬，不生貪愛毀辱逼惱，不生瞋恚，無種種想，離一切法。",
        "from": "T11n0310_024:0136a28_5",
        "context_with_next_sentence": true
    },
    {
        "source_sentence": "不見少法能與少法若相應若不相應，超過相應不相應故。",
        "from": "T11n0310_024:0136b02_6",
        "context_with_next_sentence": true
    },
    {
        "source_sentence": "遠離相應不相應想，了知相應不相應想。",
        "from": "T11n0310_024:0136b03_7",
        "context_with_next_sentence": true
    },
    {
        "source_sentence": "超過了知，不於少法若進若退、若有所趣若無所趣而作相應。",
        "from": "T11n0310_024:0136b04_8",
        "context_with_next_sentence": true
    },
    {
        "source_sentence": "於一切法理趣之中而無妄念，亦無所取，以善方便不壞法性。",
        "from": "T11n0310_024:0136b06_9",
        "context_with_next_sentence": true
    },
    {
        "source_sentence": "世尊！",
        "from": "T11n0310_024:0136b07_10",
        "context_with_next_sentence": true
    },
    {
        "source_sentence": "諸菩薩摩訶薩於一切法如是住時，能以善巧宣說一切法界理趣，一切佛法速得圓滿。」",
        "from": "T11n0310_024:0136b07_11",
        "context_with_next_sentence": true
    },
    {
        "source_sentence": "爾時世尊告無邊慧菩薩摩訶薩言：「無邊慧！",
        "from": "T11n0310_024:0136b10_0",
        "context_with_next_sentence": true
    },
    {
        "source_sentence": "諸菩薩摩訶薩於佛法中無所安立、無所住時，則見佛法無有安立、無有所住，亦無勝住、亦無遍住，見佛法住不傾動故、不流轉故、不變異故，一切法界相應而住，乃名一切法界理趣善巧安立。",
        "from": "T11n0310_024:0136b11_0",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_024:0136b15_1",
        "context_with_next_sentence": true
    },
    {
        "source_sentence": "諸菩薩摩訶薩於佛法中，無住無不住、無勝住無遍住、無處住無非處住，亦無所動，亦無分別、無勝分別、無遍分別，乃名一切法界理趣善巧安立。",
        "from": "T11n0310_024:0136b15_2",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_024:0136b18_3",
        "context_with_next_sentence": true
    },
    {
        "source_sentence": "諸菩薩摩訶薩不見少法能與少法而為安立，亦不見有一切法處為勝安立，亦無分別、無勝分別、無遍分別，乃名一切法界理趣善巧安立。",
        "from": "T11n0310_024:0136b19_0",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_024:0136b22_1",
        "context_with_next_sentence": true
    },
    {
        "source_sentence": "諸菩薩摩訶薩不見少法若住若去，亦無分別、無勝分別、無遍分別，見一切法如淨虛空，光明顯照遠離煩惱，於一切法光明照故，乃名一切法界理趣得善方便不以安立而觀法界。",
        "from": "T11n0310_024:0136b22_2",
        "context_with_next_sentence": true
    },
    {
        "source_sentence": "何以故？",
        "from": "T11n0310_024:0136b26_3",
        "context_with_next_sentence": true
    },
    {
        "source_sentence": "不於法界少安立故。",
        "from": "T11n0310_024:0136b26_4",
        "context_with_next_sentence": true
    },
    {
        "source_sentence": "譬如虛空及以風界無有處所，亦無可見、無安立處、無依止處、無可示現。",
        "from": "T11n0310_024:0136b27_5",
        "context_with_next_sentence": true
    },
    {
        "source_sentence": "法界亦爾，無可入處、無可見處、無安立處、無依止處，亦無了知、亦無示現。",
        "from": "T11n0310_024:0136b28_6",
        "context_with_next_sentence": true
    },
    {
        "source_sentence": "諸菩薩摩訶薩無示現故，與如如界相應而住。",
        "from": "T11n0310_024:0136c01_7",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_024:0136c02_8",
        "context_with_next_sentence": true
    },
    {
        "source_sentence": "一切法界無生無命無老無死、無昇無沈無示現界，是為法界。",
        "from": "T11n0310_024:0136c02_9",
        "context_with_next_sentence": true
    },
    {
        "source_sentence": "無變異界是為法界，而法界者遍一切處。",
        "from": "T11n0310_024:0136c04_10",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_024:0136c05_11",
        "context_with_next_sentence": true
    },
    {
        "source_sentence": "法界無去亦無去處，無去處故乃名法界相應而住。",
        "from": "T11n0310_024:0136c05_12",
        "context_with_next_sentence": true
    },
    {
        "source_sentence": "如如法界於中無處亦無非處。",
        "from": "T11n0310_024:0136c06_13",
        "context_with_next_sentence": true
    },
    {
        "source_sentence": "何以故？",
        "from": "T11n0310_024:0136c07_14",
        "context_with_next_sentence": true
    },
    {
        "source_sentence": "如如法界、如如自性無所有故。",
        "from": "T11n0310_024:0136c07_15",
        "context_with_next_sentence": true
    },
    {
        "source_sentence": "「無邊慧！",
        "from": "T11n0310_024:0136c08_16",
        "context_with_next_sentence": true
    },
    {
        "source_sentence": "諸菩薩摩訶薩聞我此說，則於一切法界理趣便獲無邊大法光明。",
        "from": "T11n0310_024:0136c08_17",
        "context_with_next_sentence": true
    },
    {
        "source_sentence": "以法光明得無生忍，速能圓滿如來十力、十八不共、一切佛法。",
        "from": "T11n0310_024:0136c09_18",
        "context_with_next_sentence": true
    },
    {
        "source_sentence": "為欲成熟一切眾生廣大善根勝資糧故、如來種性無斷絕故，速詣道場轉于法輪，蔽諸魔宮摧伏異論，作善丈夫大師子吼，為諸眾生演說妙法，隨其樂欲、隨其志願、隨其發趣正解脫故，皆令趣於阿耨多羅三藐三菩提。」",
        "from": "T11n0310_024:0136c11_19",
        "context_with_next_sentence": true
    },
    {
        "source_sentence": "爾時世尊而說偈言：「一切菩薩，　　不住諸法，　　於佛法中，　無所安立。",
        "from": "T11n0310_024:0136c16_20",
        "context_with_next_sentence": true
    },
    {
        "source_sentence": "　　一切菩薩，　　無安立故，　於佛法中，　　無畏發趣。",
        "from": "T11n0310_024:0136c18_21",
        "context_with_next_sentence": true
    },
    {
        "source_sentence": "　　一切菩薩，　見諸佛法，　　無住無處，　　妙善安立。",
        "from": "T11n0310_024:0136c19_22",
        "context_with_next_sentence": true
    },
    {
        "source_sentence": "　一切菩薩，　　不住於處，　　能見諸法，　無住無退。",
        "from": "T11n0310_024:0136c21_0",
        "context_with_next_sentence": true
    },
    {
        "source_sentence": "　　一切菩薩，　　見法無住，　不動佛法，　　不求佛法。",
        "from": "T11n0310_024:0136c22_1",
        "context_with_next_sentence": true
    },
    {
        "source_sentence": "　　一切菩薩，　見法不異，　　不動佛法，　　亦不推尋。",
        "from": "T11n0310_024:0136c23_2",
        "context_with_next_sentence": true
    },
    {
        "source_sentence": "　一切菩薩，　　見法如是，　　於法善巧，　方便而住。",
        "from": "T11n0310_024:0136c25_0",
        "context_with_next_sentence": true
    },
    {
        "source_sentence": "　　一切菩薩，　　見常平等，　不住佛法，　　亦非不住，　　常無住處，　亦非無處，　　常不分別，　　非不分別，　種種分別，　　常無所有。",
        "from": "T11n0310_024:0136c26_1",
        "context_with_next_sentence": true
    },
    {
        "source_sentence": "　　一切菩薩，　無住相應，　　於諸時處，　　而無所動。",
        "from": "T11n0310_024:0136c29_2",
        "context_with_next_sentence": true
    },
    {
        "source_sentence": "　一切菩薩，　　於法理趣，　　平等住時，　名為善住。",
        "from": "T11n0310_024:0137a02_0",
        "context_with_next_sentence": true
    },
    {
        "source_sentence": "　　一切菩薩，　　於法理趣，　不見少法，　　可平等住。",
        "from": "T11n0310_024:0137a03_1",
        "context_with_next_sentence": true
    },
    {
        "source_sentence": "　　一切菩薩，　能見諸法，　　無有處所，　　亦不離處，　得無所動，　　亦無親近。",
        "from": "T11n0310_024:0137a04_2",
        "context_with_next_sentence": true
    },
    {
        "source_sentence": "　　一切菩薩，　於一切法，　　理趣善巧，　　方便安住，　住無所住，　　名為菩薩。",
        "from": "T11n0310_024:0137a06_3",
        "context_with_next_sentence": true
    },
    {
        "source_sentence": "　　一切菩薩，　不於少法，　　若去若來，　　分別而住，　爾時乃住，　　諸法理趣。",
        "from": "T11n0310_024:0137a08_4",
        "context_with_next_sentence": true
    },
    {
        "source_sentence": "　　一切菩薩，　於法理趣，　　種種安住，　　能起無邊，　大法光明。",
        "from": "T11n0310_024:0137a10_5",
        "context_with_next_sentence": true
    },
    {
        "source_sentence": "　　以法光明，　　住平等見，　見一切法，　　及法理趣，　　如淨虛空，　如影如像，　　平等無垢。",
        "from": "T11n0310_024:0137a12_6",
        "context_with_next_sentence": true
    },
    {
        "source_sentence": "　　一切菩薩，　於見了知，　　亦無了知，　　遠離自性。",
        "from": "T11n0310_024:0137a14_7",
        "context_with_next_sentence": true
    },
    {
        "source_sentence": "　一切菩薩，　　如是觀察，　　於一切法，　理趣而住，　　能於法界，　　堅固勤修，　說名法界，　　理趣方便。",
        "from": "T11n0310_024:0137a16_0",
        "context_with_next_sentence": true
    },
    {
        "source_sentence": "　　一切菩薩，　不住法界，　　觀諸法界，　　畢竟非有。",
        "from": "T11n0310_024:0137a18_1",
        "context_with_next_sentence": true
    },
    {
        "source_sentence": "　一切菩薩，　　決了法界，　　見一切法，　如虛空風，　　無有安立，　　遍一切處。",
        "from": "T11n0310_024:0137a20_0",
        "context_with_next_sentence": true
    },
    {
        "source_sentence": "　法界亦爾，　　遍一切處，　　法界難思，　無可示現。",
        "from": "T11n0310_024:0137a22_0",
        "context_with_next_sentence": true
    },
    {
        "source_sentence": "　　於諸智者，　　不作親近，　無示現界，　　乃為法界，　　無有住處，　名為住者。",
        "from": "T11n0310_024:0137a23_1",
        "context_with_next_sentence": true
    },
    {
        "source_sentence": "　　法界無生，　　無命無老，　無死無沈，　　亦無出離。",
        "from": "T11n0310_024:0137a25_2",
        "context_with_next_sentence": true
    },
    {
        "source_sentence": "　　法界難思，　無來無去，　　法界非蘊，　　非界非處，　亦不離處，　　而無所動。",
        "from": "T11n0310_024:0137a26_3",
        "context_with_next_sentence": true
    },
    {
        "source_sentence": "　　法界如如，　自性非有。",
        "from": "T11n0310_024:0137a28_4",
        "context_with_next_sentence": true
    },
    {
        "source_sentence": "　　一切菩薩，　　如是了知，　法界難思，　　得法光明。",
        "from": "T11n0310_024:0137a29_5",
        "context_with_next_sentence": true
    },
    {
        "source_sentence": "　　由是發趣，　往詣道場，　　而於佛法，　　無有疑惑，　不為所動，　　以法光明，　　令諸眾生，　獲大安樂。",
        "from": "T11n0310_024:0137b01_6",
        "context_with_next_sentence": true
    },
    {
        "source_sentence": "「無邊慧！",
        "from": "T11n0310_024:0137b05_0",
        "context_with_next_sentence": true
    },
    {
        "source_sentence": "諸菩薩摩訶薩能於如是甚深之法勤修行者，乃得如是大法光明，以此智慧而發趣於阿耨多羅三藐三菩提。",
        "from": "T11n0310_024:0137b05_1",
        "context_with_next_sentence": true
    },
    {
        "source_sentence": "大寶積經卷第二十四",
        "from": "T11n0310_024:0137b08_0",
        "context_with_next_sentence": false
    }
]