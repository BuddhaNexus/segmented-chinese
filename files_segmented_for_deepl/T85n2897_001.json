[
    {
        "source_sentence": "佛說天地八陽神呪經",
        "from": "T85n2897_001:1422b14_0",
        "context_with_next_sentence": true
    },
    {
        "source_sentence": "唐三藏法師義淨奉詔譯",
        "from": "T85n2897_001:1422b16_0",
        "context_with_next_sentence": true
    },
    {
        "source_sentence": "聞如是：一時，佛在毘耶達摩城寥廓宅中，十方相隨四眾圍繞。",
        "from": "T85n2897_001:1422b17_0",
        "context_with_next_sentence": true
    },
    {
        "source_sentence": "爾時，無礙菩薩在大眾中，即從座起而白佛言：「世尊！",
        "from": "T85n2897_001:1422b18_1",
        "context_with_next_sentence": true
    },
    {
        "source_sentence": "此閻浮提眾生遞代相生，無始已來相續不斷，有識者少，無識者多；念佛者少，不念佛者多；神通者少，不神通者多；持戒者少，破戒者多；精進者少，懈怠者多；智慧者少，愚癡者多；長壽者少，短命者多；禪定者少，散亂者多；富貴者少，貧賤者多；柔軟者少，剛強者多；布施者少，慳貪者多；信實者少，虛妄者多。",
        "from": "T85n2897_001:1422b19_2",
        "context_with_next_sentence": true
    },
    {
        "source_sentence": "被使世俗淺薄，官法荼毒賊役煩重，百姓窮苦取求難得，良由信邪倒見獲如是苦。",
        "from": "T85n2897_001:1422b26_3",
        "context_with_next_sentence": true
    },
    {
        "source_sentence": "唯願世尊為諸邪見眾生說其正見之法，令得悟解免於眾苦。」",
        "from": "T85n2897_001:1422b28_4",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T85n2897_001:1422c02_0",
        "context_with_next_sentence": true
    },
    {
        "source_sentence": "無礙菩薩！",
        "from": "T85n2897_001:1422c02_1",
        "context_with_next_sentence": true
    },
    {
        "source_sentence": "汝大慈悲，為諸邪見眾生問於如來正見之法，不可思議。",
        "from": "T85n2897_001:1422c02_2",
        "context_with_next_sentence": true
    },
    {
        "source_sentence": "汝等諦聽！",
        "from": "T85n2897_001:1422c03_3",
        "context_with_next_sentence": true
    },
    {
        "source_sentence": "善思念之！",
        "from": "T85n2897_001:1422c04_4",
        "context_with_next_sentence": true
    },
    {
        "source_sentence": "吾當為汝分別演說天地八陽之經。",
        "from": "T85n2897_001:1422c04_5",
        "context_with_next_sentence": true
    },
    {
        "source_sentence": "此經過去諸佛已說，未來諸佛當說，現在諸佛今說。",
        "from": "T85n2897_001:1422c05_6",
        "context_with_next_sentence": true
    },
    {
        "source_sentence": "夫天地之間為人最勝、最上者，貴於一切萬物。",
        "from": "T85n2897_001:1422c06_7",
        "context_with_next_sentence": true
    },
    {
        "source_sentence": "人者，真也，正也，心無虛妄身行正真。",
        "from": "T85n2897_001:1422c07_8",
        "context_with_next_sentence": true
    },
    {
        "source_sentence": "左[必-心]為真，右乀為正，常行正真故名為人。",
        "from": "T85n2897_001:1422c08_9",
        "context_with_next_sentence": true
    },
    {
        "source_sentence": "是知人能弘道以潤身，依道依人皆成聖道。",
        "from": "T85n2897_001:1422c09_10",
        "context_with_next_sentence": true
    },
    {
        "source_sentence": "「復次，無礙菩薩！",
        "from": "T85n2897_001:1422c11_0",
        "context_with_next_sentence": true
    },
    {
        "source_sentence": "一切眾生既得人身，不能修福，背真向偽，造種種惡業，命將欲終必沈苦海受種種罪。",
        "from": "T85n2897_001:1422c11_1",
        "context_with_next_sentence": true
    },
    {
        "source_sentence": "若聞此經信受不逆，即得解脫諸罪之難出於苦海，善神加護無諸障礙，延年益壽而無橫夭；以信力故獲如是福，何況有人盡能書寫、受持、讀誦，如法修行；說其功德不可稱、不可量，無有邊際，壽終之後並得成佛。」",
        "from": "T85n2897_001:1422c13_2",
        "context_with_next_sentence": true
    },
    {
        "source_sentence": "佛告無礙菩薩摩訶薩：「若有眾生信邪倒見，即被邪魔外道、魑魅魍魎、鳥鳴百怪、諸惡鬼神競來惱亂，與其橫病、惡種、惡注，受其苦痛無有休息。",
        "from": "T85n2897_001:1422c18_3",
        "context_with_next_sentence": true
    },
    {
        "source_sentence": "遇善知識為讀此經三遍，是諸惡鬼皆悉消滅，病即除愈身強力足，讀經功德獲如是福。",
        "from": "T85n2897_001:1422c21_4",
        "context_with_next_sentence": true
    },
    {
        "source_sentence": "若有眾生多於婬欲、瞋恚、愚癡、慳貪、嫉妬，若見此經信敬供養，即讀三遍，愚癡等惡並皆除滅，慈悲喜捨得佛法分。",
        "from": "T85n2897_001:1422c23_5",
        "context_with_next_sentence": true
    },
    {
        "source_sentence": "「復次，無礙菩薩！",
        "from": "T85n2897_001:1422c27_0",
        "context_with_next_sentence": true
    },
    {
        "source_sentence": "若善男子、善女人等興有為法，先讀此經三遍，築牆動土、安立家宅，南堂北堂、東廂西廂、厨舍密屋、門戶井竈、碓磑庫藏、六畜欄圂，日遊月殺、大將軍太歲、黃幡豹尾、五土地神、青龍白虎朱雀玄武、六甲禁諱、十二諸神、土府伏龍、一切鬼魅皆悉隱藏遠屏四方，影銷影滅不敢為害，甚大吉利得德無量。",
        "from": "T85n2897_001:1422c27_1",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1423a05_2",
        "context_with_next_sentence": true
    },
    {
        "source_sentence": "興功之後，堂舍永安屋宅牢固，富貴吉昌不求自得。",
        "from": "T85n2897_001:1423a05_3",
        "context_with_next_sentence": true
    },
    {
        "source_sentence": "若遠行從軍，仕官興生甚得宜利，門興人貴百子千孫，父慈子孝男忠女貞，兄恭弟順夫妻和睦，信義篤親所願成就。",
        "from": "T85n2897_001:1423a06_4",
        "context_with_next_sentence": true
    },
    {
        "source_sentence": "若有眾生忽被縣官拘執、盜賊牽挽，暫讀此經三遍即得解脫。",
        "from": "T85n2897_001:1423a09_5",
        "context_with_next_sentence": true
    },
    {
        "source_sentence": "若有善男子、善女人受持讀誦、為他書寫八陽經者，設入水火不被焚漂，或在山澤，虎狼猛獸屏跡不敢，善神衛護成無上道。",
        "from": "T85n2897_001:1423a11_6",
        "context_with_next_sentence": true
    },
    {
        "source_sentence": "「若復有人多於妄語、綺語、惡口、兩舌，若能受持讀誦此經，永除四惡過得四無礙辯而成佛道。",
        "from": "T85n2897_001:1423a15_0",
        "context_with_next_sentence": true
    },
    {
        "source_sentence": "「若善男子、善女人等父母有罪，臨終之日當墮地獄受無量苦，其子即為讀此經七遍，父母即離地獄而生天上，見佛聞法悟無生忍以成佛道。」",
        "from": "T85n2897_001:1423a18_0",
        "context_with_next_sentence": true
    },
    {
        "source_sentence": "佛告無礙菩薩：「毘婆尸佛時，有優婆塞、優婆夷心不信邪敬崇佛法，書寫此經受持讀誦，所作所為須作即作一無所問，以正信故，兼行布施、平等供養，得無漏身成菩提道，號曰普光，如來、應、正等覺，劫名大漏，國名無邊。",
        "from": "T85n2897_001:1423a22_0",
        "context_with_next_sentence": true
    },
    {
        "source_sentence": "但是人民行菩薩道，無所得法，以是經威德獲如是報。",
        "from": "T85n2897_001:1423a27_1",
        "context_with_next_sentence": true
    },
    {
        "source_sentence": "「復次，無礙菩薩！",
        "from": "T85n2897_001:1423a29_0",
        "context_with_next_sentence": true
    },
    {
        "source_sentence": "此八陽經行在閻浮提，在在處處有八菩薩、諸梵天王、一切明靈圍繞此經，香華供養如佛無異。」",
        "from": "T85n2897_001:1423a29_1",
        "context_with_next_sentence": true
    },
    {
        "source_sentence": "佛告無礙菩薩摩訶薩言：「若善男子、善女人等為諸眾生講說此經，深達實相得甚深理，即知身心佛身法心，所以能知即是智慧。",
        "from": "T85n2897_001:1423b03_0",
        "context_with_next_sentence": true
    },
    {
        "source_sentence": "眼常見種種無盡色，色即是空，空即是色，受、想、行、識亦空，即是妙色身如來；耳常聞種種無盡聲，聲即是空，空即是聲，即是妙音聲如來；鼻常嗅種種無盡香，香即是空，空即是香，即是香積如來；舌常了種種無盡味，味即是空，空即是味，即是法喜如來；身常覺種種無盡觸，觸即是空，空即是觸，即是智明如來；意常思想，能分別種種無盡法，法即是空，空即是法，即是法明如來。",
        "from": "T85n2897_001:1423b06_1",
        "context_with_next_sentence": true
    },
    {
        "source_sentence": "「善男子！",
        "from": "T85n2897_001:1423b15_0",
        "context_with_next_sentence": true
    },
    {
        "source_sentence": "觀此六根顯現，人皆空口常說之。",
        "from": "T85n2897_001:1423b15_1",
        "context_with_next_sentence": true
    },
    {
        "source_sentence": "若說善語，善法常轉，即成聖道；若說邪語，惡法常轉，即墮地獄。",
        "from": "T85n2897_001:1423b16_0",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1423b17_1",
        "context_with_next_sentence": true
    },
    {
        "source_sentence": "善惡之理，不得不信。",
        "from": "T85n2897_001:1423b17_2",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1423b18_3",
        "context_with_next_sentence": true
    },
    {
        "source_sentence": "人之身心是佛法器，亦是十二部大經卷也，無始已來轉讀不盡不損毫毛。",
        "from": "T85n2897_001:1423b18_4",
        "context_with_next_sentence": true
    },
    {
        "source_sentence": "如來藏經、唯識心，見性者之所能知，非諸聲聞凡夫所能知。",
        "from": "T85n2897_001:1423b20_5",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1423b21_6",
        "context_with_next_sentence": true
    },
    {
        "source_sentence": "讀誦此經，深解真理，即知身心是佛法器。",
        "from": "T85n2897_001:1423b21_7",
        "context_with_next_sentence": true
    },
    {
        "source_sentence": "若醉迷不醒，不了自心是佛法根本，流轉諸趣墮於惡道永沈苦海，不聞佛法名字。」",
        "from": "T85n2897_001:1423b22_8",
        "context_with_next_sentence": true
    },
    {
        "source_sentence": "爾時，五百天子在大眾中聞佛所說，得法眼淨，皆大歡喜，即發無等等阿耨多羅三藐三菩提心。",
        "from": "T85n2897_001:1423b25_0",
        "context_with_next_sentence": true
    },
    {
        "source_sentence": "無礙菩薩復白佛言：「世尊！",
        "from": "T85n2897_001:1423b28_0",
        "context_with_next_sentence": true
    },
    {
        "source_sentence": "人之在世生死為重，生不擇日，時至即生；死不擇日，時至即死。",
        "from": "T85n2897_001:1423b28_1",
        "context_with_next_sentence": true
    },
    {
        "source_sentence": "何因殯葬即問良辰吉日然始殯葬？",
        "from": "T85n2897_001:1423c01_2",
        "context_with_next_sentence": true
    },
    {
        "source_sentence": "殯葬之後還有妨害，貧窮者多，滅門者不少。",
        "from": "T85n2897_001:1423c01_3",
        "context_with_next_sentence": true
    },
    {
        "source_sentence": "唯願世尊為諸邪見無智眾生說其因緣，令得正道除其顛倒。」",
        "from": "T85n2897_001:1423c02_4",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T85n2897_001:1423c05_0",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1423c05_1",
        "context_with_next_sentence": true
    },
    {
        "source_sentence": "汝實甚能問於眾生生死之事、殯葬之法。",
        "from": "T85n2897_001:1423c05_2",
        "context_with_next_sentence": true
    },
    {
        "source_sentence": "汝等諦聽！",
        "from": "T85n2897_001:1423c06_3",
        "context_with_next_sentence": true
    },
    {
        "source_sentence": "吾當為汝說智慧之理、大道之法。",
        "from": "T85n2897_001:1423c06_4",
        "context_with_next_sentence": true
    },
    {
        "source_sentence": "夫天地廣大清，日月廣長明，時年善美實無有異。",
        "from": "T85n2897_001:1423c07_5",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1423c08_6",
        "context_with_next_sentence": true
    },
    {
        "source_sentence": "人王菩薩甚大慈悲，愍念眾生皆如赤子，下為人主作蓬民父母，順於俗人教於俗法，造作曆日頒下天下，令知時節為有平、滿、成、收、開、閉、建、除、定、執、破、危之文，愚人依字信用無不免其凶禍。",
        "from": "T85n2897_001:1423c08_7",
        "context_with_next_sentence": true
    },
    {
        "source_sentence": "又使邪師厭鎮說是道非，謾求邪神拜餓鬼，却福招殃自受苦。",
        "from": "T85n2897_001:1423c13_8",
        "context_with_next_sentence": true
    },
    {
        "source_sentence": "如斯人皆返天時逆地理，背日月之光明沒闇室，違正道之廣路，恒尋邪徑顛倒之甚也。",
        "from": "T85n2897_001:1423c14_9",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1423c16_10",
        "context_with_next_sentence": true
    },
    {
        "source_sentence": "產生時讀此經三遍，兒即易生，甚大吉利聰明智慧，福德具足而不中夭；死時讀此經三遍，一無妨害得福無量。",
        "from": "T85n2897_001:1423c17_11",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1423c19_12",
        "context_with_next_sentence": true
    },
    {
        "source_sentence": "日日大好日，月月大好月，年年大好年，實無間隔，但辨即須殯葬。",
        "from": "T85n2897_001:1423c20_0",
        "context_with_next_sentence": true
    },
    {
        "source_sentence": "殯葬之日讀此經七遍，甚大吉利獲福無量，門榮人貴延年益壽，命終之日並得成聖道。",
        "from": "T85n2897_001:1423c21_1",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1423c23_2",
        "context_with_next_sentence": true
    },
    {
        "source_sentence": "殯葬之地莫問東西南北，安穩之處，諸人愛樂，鬼神愛樂。",
        "from": "T85n2897_001:1423c23_3",
        "context_with_next_sentence": true
    },
    {
        "source_sentence": "即讀此經三遍便以修榮，安置墓內永無災障，家富人興甚大吉利。」",
        "from": "T85n2897_001:1423c25_4",
        "context_with_next_sentence": true
    },
    {
        "source_sentence": "爾時，世尊欲重宣此義而說偈言：「營生善善日，　　休殯好好時，　生死讀誦經，　　甚得大利益。",
        "from": "T85n2897_001:1423c26_5",
        "context_with_next_sentence": true
    },
    {
        "source_sentence": "　月月善明月，　　年年大好年，　讀經即殯葬，　　榮花萬代昌。」",
        "from": "T85n2897_001:1424a01_0",
        "context_with_next_sentence": true
    },
    {
        "source_sentence": "爾時，眾中七萬七千人聞佛所說，心開意解捨邪歸正，得佛法分永斷疑惑，皆發阿耨多羅三藐三菩提心。",
        "from": "T85n2897_001:1424a03_0",
        "context_with_next_sentence": true
    },
    {
        "source_sentence": "無礙菩薩復白佛言：「世尊！",
        "from": "T85n2897_001:1424a06_0",
        "context_with_next_sentence": true
    },
    {
        "source_sentence": "一切凡夫皆以婚媾為親，先問相宜後取吉日然始成親。",
        "from": "T85n2897_001:1424a06_1",
        "context_with_next_sentence": true
    },
    {
        "source_sentence": "成親之後，富貴偕老者少，貧窮生離死別者多。",
        "from": "T85n2897_001:1424a07_2",
        "context_with_next_sentence": true
    },
    {
        "source_sentence": "一種信邪如何而有差別？",
        "from": "T85n2897_001:1424a09_3",
        "context_with_next_sentence": true
    },
    {
        "source_sentence": "唯願世尊為決眾疑。」",
        "from": "T85n2897_001:1424a09_4",
        "context_with_next_sentence": true
    },
    {
        "source_sentence": "佛言：「善男子！",
        "from": "T85n2897_001:1424a11_0",
        "context_with_next_sentence": true
    },
    {
        "source_sentence": "汝等諦聽！",
        "from": "T85n2897_001:1424a11_1",
        "context_with_next_sentence": true
    },
    {
        "source_sentence": "當為汝說。",
        "from": "T85n2897_001:1424a11_2",
        "context_with_next_sentence": true
    },
    {
        "source_sentence": "夫天陽地陰，月陰日陽，水陰火陽，女陰男陽。",
        "from": "T85n2897_001:1424a11_3",
        "context_with_next_sentence": true
    },
    {
        "source_sentence": "天地氣合，一切草木生焉；日月交通，四時八節明焉；水火相承，一切萬物熟焉；男女允諧，子孫興焉。",
        "from": "T85n2897_001:1424a12_4",
        "context_with_next_sentence": true
    },
    {
        "source_sentence": "皆是天之常道、自然之理、世諦之法。",
        "from": "T85n2897_001:1424a15_5",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1424a16_0",
        "context_with_next_sentence": true
    },
    {
        "source_sentence": "愚人無智，信其邪師卜問望吉，而不修善、造種種惡業，命終之後復得人身者如指甲上土，墮於地獄、作畜餓鬼者如大地土。",
        "from": "T85n2897_001:1424a16_1",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1424a19_2",
        "context_with_next_sentence": true
    },
    {
        "source_sentence": "復得人身正信修善者如指甲上土，信邪造惡業者如大地土。",
        "from": "T85n2897_001:1424a19_3",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1424a20_4",
        "context_with_next_sentence": true
    },
    {
        "source_sentence": "欲結婚親莫問水火相剋、胎胞相厭、年紀不同，唯看祿命書，知福德多少以為眷屬。",
        "from": "T85n2897_001:1424a21_0",
        "context_with_next_sentence": true
    },
    {
        "source_sentence": "呼迎之日即讀此經三遍而以成禮，此乃善善相因、明明相屬，門高人貴子孫興盛，聰明利智孝敬相承，甚大吉利而無中夭，福德具足皆成佛道。」",
        "from": "T85n2897_001:1424a23_1",
        "context_with_next_sentence": true
    },
    {
        "source_sentence": "是時有八菩薩，承佛威神得大總持，常處人間和光同塵，破邪立正。",
        "from": "T85n2897_001:1424a26_2",
        "context_with_next_sentence": true
    },
    {
        "source_sentence": "其名曰：　跋陀羅菩薩漏盡和、　　羅隣竭菩薩漏盡和、　憍曰兜菩薩漏盡和、　　那羅達菩薩漏盡和、　須彌深菩薩漏盡和、　　因桓達菩薩漏盡和、　和輪調菩薩漏盡和、　　無緣觀菩薩漏盡和。",
        "from": "T85n2897_001:1424a28_3",
        "context_with_next_sentence": true
    },
    {
        "source_sentence": "是八菩薩俱白佛言：「世尊！",
        "from": "T85n2897_001:1424b05_0",
        "context_with_next_sentence": true
    },
    {
        "source_sentence": "我等於諸佛所，受持得陀羅尼神呪而今說之，擁護受持讀誦八陽經者永無恐怖，使一切不善之物不得侵損讀經法師。」",
        "from": "T85n2897_001:1424b05_1",
        "context_with_next_sentence": true
    },
    {
        "source_sentence": "即於佛前而說呪曰：「阿佉尼(一)　尼佉尼(二)　阿毘羅(三)　曼隸(四)　曼多隸(五)　娑婆訶。」",
        "from": "T85n2897_001:1424b08_2",
        "context_with_next_sentence": true
    },
    {
        "source_sentence": "「世尊！",
        "from": "T85n2897_001:1424b12_0",
        "context_with_next_sentence": true
    },
    {
        "source_sentence": "若有不善者欲來惱法師，聞我說此呪，頭破作七分如阿梨樹枝。」",
        "from": "T85n2897_001:1424b12_1",
        "context_with_next_sentence": true
    },
    {
        "source_sentence": "爾時，無邊身菩薩即從座起前白佛言：「世尊！",
        "from": "T85n2897_001:1424b14_0",
        "context_with_next_sentence": true
    },
    {
        "source_sentence": "云何名為八陽經？",
        "from": "T85n2897_001:1424b15_1",
        "context_with_next_sentence": true
    },
    {
        "source_sentence": "唯願世尊為諸聽眾解說其義，令得覺悟速達本心，入佛知見永斷疑悔。」",
        "from": "T85n2897_001:1424b15_2",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T85n2897_001:1424b18_0",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1424b18_1",
        "context_with_next_sentence": true
    },
    {
        "source_sentence": "汝等諦聽！",
        "from": "T85n2897_001:1424b18_2",
        "context_with_next_sentence": true
    },
    {
        "source_sentence": "吾今為汝解說。",
        "from": "T85n2897_001:1424b18_3",
        "context_with_next_sentence": true
    },
    {
        "source_sentence": "八陽之經者，八者分別也，陽者明解也，明解大乘空無之理，了能分別八識因緣空無所得。",
        "from": "T85n2897_001:1424b19_4",
        "context_with_next_sentence": true
    },
    {
        "source_sentence": "云何八識名為經，八陽名為緯？",
        "from": "T85n2897_001:1424b21_5",
        "context_with_next_sentence": true
    },
    {
        "source_sentence": "經緯相交以成經教，故名八陽經。",
        "from": "T85n2897_001:1424b22_6",
        "context_with_next_sentence": true
    },
    {
        "source_sentence": "八者八識，云何名八識？",
        "from": "T85n2897_001:1424b23_7",
        "context_with_next_sentence": true
    },
    {
        "source_sentence": "眼是色識，耳是聲識，鼻是香識，舌者是味識，身是觸識，意是分別識。",
        "from": "T85n2897_001:1424b23_8",
        "context_with_next_sentence": true
    },
    {
        "source_sentence": "六根是六識，含藏識、阿賴耶識，是名曰八識。",
        "from": "T85n2897_001:1424b25_9",
        "context_with_next_sentence": true
    },
    {
        "source_sentence": "明了分別八識根源空無所得，即知兩眼是光明天，光明天中即現日月光明世尊；兩耳是聲聞天，聲聞天中即現無量聲如來；兩鼻是佛香天，佛香天中即現香積如來；口是法味天，法味天中即現法喜如來；身是盧舍那天，盧舍那天中即現成就盧舍那佛、盧舍那鏡像佛、盧舍那光明佛；意是無分別天，無分別天中即現不動如來、大光明佛；心是法界天，法界天中即現空王如來。",
        "from": "T85n2897_001:1424b26_10",
        "context_with_next_sentence": true
    },
    {
        "source_sentence": "含藏識天，演出《阿含經》、《大般涅槃經》；阿賴耶識天，演出《大智度論》經、《瑜伽論》經。",
        "from": "T85n2897_001:1424c06_11",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1424c08_12",
        "context_with_next_sentence": true
    },
    {
        "source_sentence": "佛即是法，法即是佛，合為一相，即現大通智勝如來。」",
        "from": "T85n2897_001:1424c08_13",
        "context_with_next_sentence": true
    },
    {
        "source_sentence": "佛說此經時，一切大地六種震動，光照天地無有邊際，浩浩蕩蕩而無所名，一切幽冥悉皆明朗，一切地獄竝皆消滅，一切罪人俱得離苦，皆發無上菩提心。",
        "from": "T85n2897_001:1424c11_0",
        "context_with_next_sentence": true
    },
    {
        "source_sentence": "爾時，大眾之中八萬八千菩薩一時成佛，號曰空王如來、應、正等覺，劫名離苦，國號無邊。",
        "from": "T85n2897_001:1424c15_0",
        "context_with_next_sentence": true
    },
    {
        "source_sentence": "一切人民皆行菩薩六波羅蜜，逮無所得法。",
        "from": "T85n2897_001:1425a01_1",
        "context_with_next_sentence": true
    },
    {
        "source_sentence": "六萬六千比丘、比丘尼、優婆塞、優婆夷，得大總持入不二法門。",
        "from": "T85n2897_001:1425a02_2",
        "context_with_next_sentence": true
    },
    {
        "source_sentence": "無數天、龍、夜叉、乾闥婆、阿修羅、迦樓羅、緊那羅、摩睺羅伽、人、非人等，得法眼淨行菩薩道。",
        "from": "T85n2897_001:1425a03_3",
        "context_with_next_sentence": true
    },
    {
        "source_sentence": "「復次，善男子！",
        "from": "T85n2897_001:1425a06_0",
        "context_with_next_sentence": true
    },
    {
        "source_sentence": "若復有人得官登位日，及入新宅之時，暫讀此經三遍，甚大吉利善神加護，延年益壽福德具足。",
        "from": "T85n2897_001:1425a06_1",
        "context_with_next_sentence": true
    },
    {
        "source_sentence": "善男子！",
        "from": "T85n2897_001:1425a08_2",
        "context_with_next_sentence": true
    },
    {
        "source_sentence": "若讀此經一遍，如讀一切經一部；若書寫一卷，如書寫一切經一部。",
        "from": "T85n2897_001:1425a08_3",
        "context_with_next_sentence": true
    },
    {
        "source_sentence": "其功德不可稱、不可量，等空無有邊際，如斯人等即成就聖道。",
        "from": "T85n2897_001:1425a10_4",
        "context_with_next_sentence": true
    },
    {
        "source_sentence": "「復次，無邊身菩薩摩訶薩！",
        "from": "T85n2897_001:1425a13_0",
        "context_with_next_sentence": true
    },
    {
        "source_sentence": "若有眾生不信正法、常生邪見，忽聞此經即生誹謗，言非佛說，是人現世得白癩病，惡瘡膿血遍體交流，腥臊臭穢人皆憎嫉，命終之日即墮阿鼻無間地獄，上火徹下下火徹上，鐵槍鐵叉遍體穿穴，融銅灌口筋骨爛壞，一日一夜萬死萬生，受大苦痛無有休息。",
        "from": "T85n2897_001:1425a13_1",
        "context_with_next_sentence": true
    },
    {
        "source_sentence": "謗斯經故獲罪如是。」",
        "from": "T85n2897_001:1425a19_2",
        "context_with_next_sentence": true
    },
    {
        "source_sentence": "佛為罪人而說偈言：「身是自然身，　　五體自然足，　長乃自然長，　　老乃自然老，　生乃自然生，　　死乃自然死，　求長不得長，　　求短不得短，　苦樂汝自當，　　邪正由汝己。",
        "from": "T85n2897_001:1425a20_3",
        "context_with_next_sentence": true
    },
    {
        "source_sentence": "　欲作有為功，　　讀經莫問師，　千千萬萬世，　　得道轉法輪。」",
        "from": "T85n2897_001:1425a26_0",
        "context_with_next_sentence": true
    },
    {
        "source_sentence": "佛說此經已，一切大眾得未曾有，心明意淨歡喜踊躍，皆見諸相非相，入佛知見、悟佛知見，無入無悟、無知無見，不得一法即涅槃樂故。",
        "from": "T85n2897_001:1425a28_0",
        "context_with_next_sentence": true
    },
    {
        "source_sentence": "此諸菩薩聖眾、天神地祇皆悉歡喜奉行。",
        "from": "T85n2897_001:1425b01_1",
        "context_with_next_sentence": true
    },
    {
        "source_sentence": "佛說天地八陽神呪經終",
        "from": "T85n2897_001:1425b03_0",
        "context_with_next_sentence": false
    }
]