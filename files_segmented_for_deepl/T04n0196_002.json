[
    {
        "source_sentence": "中本起經卷下",
        "from": "T04n0196_002:0156a02_0",
        "context_with_next_sentence": true
    },
    {
        "source_sentence": "後漢西域沙門曇果共康孟詳譯",
        "from": "T04n0196_002:0156a04_0",
        "context_with_next_sentence": true
    },
    {
        "source_sentence": "須達品第七",
        "from": "T04n0196_002:0156a05_0",
        "context_with_next_sentence": true
    },
    {
        "source_sentence": "佛從本國，與比丘僧千二百五十人俱，遊於王舍國竹園中。",
        "from": "T04n0196_002:0156a06_0",
        "context_with_next_sentence": true
    },
    {
        "source_sentence": "長者伯勤，承佛降尊，馳詣竹園，五心禮足，逡巡恭住，整心白佛：「唯願世尊，顧下薄食。」",
        "from": "T04n0196_002:0156a07_1",
        "context_with_next_sentence": true
    },
    {
        "source_sentence": "佛法默然已為許可。",
        "from": "T04n0196_002:0156a09_2",
        "context_with_next_sentence": true
    },
    {
        "source_sentence": "長者欣悅，接足而退。",
        "from": "T04n0196_002:0156a09_3",
        "context_with_next_sentence": true
    },
    {
        "source_sentence": "還家具膳，莊嚴幢幡，親自執事，極世之味。",
        "from": "T04n0196_002:0156a10_4",
        "context_with_next_sentence": true
    },
    {
        "source_sentence": "舍衛長者，名曰須達(晉言善溫)。",
        "from": "T04n0196_002:0156a11_5",
        "context_with_next_sentence": true
    },
    {
        "source_sentence": "與主人伯勤雖未相見，每信相聞，行同德齊，遙揖為友。",
        "from": "T04n0196_002:0156a11_6",
        "context_with_next_sentence": true
    },
    {
        "source_sentence": "須達因事來行，推親往造，伯勤親供不容得出。",
        "from": "T04n0196_002:0156a13_7",
        "context_with_next_sentence": true
    },
    {
        "source_sentence": "須達踟蹰殊久，呼使而曰：「吾故遠至，以展不面，虛心在昔，馳散所懷。",
        "from": "T04n0196_002:0156a14_8",
        "context_with_next_sentence": true
    },
    {
        "source_sentence": "不謂今日見薄不偶。」",
        "from": "T04n0196_002:0156a16_0",
        "context_with_next_sentence": true
    },
    {
        "source_sentence": "迦蘭迦事訖乃出，相揖而坐：「不面在昔屈辱臨顧，傾企之情有兼來趣。",
        "from": "T04n0196_002:0156a16_1",
        "context_with_next_sentence": true
    },
    {
        "source_sentence": "明請大賓，執事自逼，是使乃心滯而不敘。」",
        "from": "T04n0196_002:0156a18_2",
        "context_with_next_sentence": true
    },
    {
        "source_sentence": "善溫問曰：「何謂大賓？",
        "from": "T04n0196_002:0156a19_3",
        "context_with_next_sentence": true
    },
    {
        "source_sentence": "為是婚姻國節會耶？」",
        "from": "T04n0196_002:0156a19_4",
        "context_with_next_sentence": true
    },
    {
        "source_sentence": "答曰：「同志！",
        "from": "T04n0196_002:0156a20_5",
        "context_with_next_sentence": true
    },
    {
        "source_sentence": "卿不聞乎？",
        "from": "T04n0196_002:0156a20_6",
        "context_with_next_sentence": true
    },
    {
        "source_sentence": "白淨王太子，入山六年，道成號佛。",
        "from": "T04n0196_002:0156a20_7",
        "context_with_next_sentence": true
    },
    {
        "source_sentence": "威相明遠，神明爥幽。",
        "from": "T04n0196_002:0156a21_8",
        "context_with_next_sentence": true
    },
    {
        "source_sentence": "方身丈六，華色紫金，明耀於世，吐法陳戒，精義入神。",
        "from": "T04n0196_002:0156a21_9",
        "context_with_next_sentence": true
    },
    {
        "source_sentence": "所從弟子，名比丘僧，居靜正身，修德履道，忽榮棄利，義曰真人，凡有一千二百五十人俱。」",
        "from": "T04n0196_002:0156a23_10",
        "context_with_next_sentence": true
    },
    {
        "source_sentence": "善溫聞稱佛聲舉，身毛竪，心喜交胸。",
        "from": "T04n0196_002:0156a25_11",
        "context_with_next_sentence": true
    },
    {
        "source_sentence": "逸豫待明，五情內騷，轉側不寐。",
        "from": "T04n0196_002:0156a26_0",
        "context_with_next_sentence": true
    },
    {
        "source_sentence": "至誠感通，中夜霍明，即便嚴出。",
        "from": "T04n0196_002:0156a26_1",
        "context_with_next_sentence": true
    },
    {
        "source_sentence": "方向城門，顧見城左，有神祠舍，名曰漯披。",
        "from": "T04n0196_002:0156a27_2",
        "context_with_next_sentence": true
    },
    {
        "source_sentence": "過往跪拜，禮畢旋顧，奄便更冥。",
        "from": "T04n0196_002:0156a28_3",
        "context_with_next_sentence": true
    },
    {
        "source_sentence": "善溫惶恐，不知所趣，雖有此變，心猶存佛，承其至心恐畏消除。",
        "from": "T04n0196_002:0156a29_4",
        "context_with_next_sentence": true
    },
    {
        "source_sentence": "空中聲曰：「善哉！",
        "from": "T04n0196_002:0156b01_5",
        "context_with_next_sentence": true
    },
    {
        "source_sentence": "須達！",
        "from": "T04n0196_002:0156b02_0",
        "context_with_next_sentence": true
    },
    {
        "source_sentence": "心至乃爾。」",
        "from": "T04n0196_002:0156b02_1",
        "context_with_next_sentence": true
    },
    {
        "source_sentence": "即問空聲：「為是何神？」",
        "from": "T04n0196_002:0156b02_2",
        "context_with_next_sentence": true
    },
    {
        "source_sentence": "便答之曰：「吾是子親摩因提也！」",
        "from": "T04n0196_002:0156b02_3",
        "context_with_next_sentence": true
    },
    {
        "source_sentence": "問曰：「卿生何許？",
        "from": "T04n0196_002:0156b03_4",
        "context_with_next_sentence": true
    },
    {
        "source_sentence": "奚為此間？」",
        "from": "T04n0196_002:0156b03_5",
        "context_with_next_sentence": true
    },
    {
        "source_sentence": "即而答曰：「吾昔從佛神足弟子大目揵連，聞說經法。",
        "from": "T04n0196_002:0156b04_6",
        "context_with_next_sentence": true
    },
    {
        "source_sentence": "因此福報，得生第一天上，功德甚少，別使典此。",
        "from": "T04n0196_002:0156b05_7",
        "context_with_next_sentence": true
    },
    {
        "source_sentence": "見卿至心，來相佐助。",
        "from": "T04n0196_002:0156b06_8",
        "context_with_next_sentence": true
    },
    {
        "source_sentence": "佛者至尊，舉足中間，福祐難量，恨吾生存不獲覩佛。",
        "from": "T04n0196_002:0156b07_0",
        "context_with_next_sentence": true
    },
    {
        "source_sentence": "如今所見，明驗真諦。」",
        "from": "T04n0196_002:0156b08_1",
        "context_with_next_sentence": true
    },
    {
        "source_sentence": "天放大光，照於竹園。",
        "from": "T04n0196_002:0156b08_2",
        "context_with_next_sentence": true
    },
    {
        "source_sentence": "善溫尋光，遙見如來，踰於所聞，前拜却住，微心視相，而問於佛：「神尊寧安耶？」",
        "from": "T04n0196_002:0156b09_3",
        "context_with_next_sentence": true
    },
    {
        "source_sentence": "佛為須達，而作頌曰：「無憂無喜相，　　心虛清淨安，　已能無所生，　　見諦入泥洹。",
        "from": "T04n0196_002:0156b10_4",
        "context_with_next_sentence": true
    },
    {
        "source_sentence": "　覺正念清明，　　己度五道淵，　恩愛網斷壞，　　永寂悅彼安。」",
        "from": "T04n0196_002:0156b14_0",
        "context_with_next_sentence": true
    },
    {
        "source_sentence": "長者須達，聞說是時，因本功德，便發淨意，逮得法眼，歸命三尊，諮受五戒，為清信士。",
        "from": "T04n0196_002:0156b16_0",
        "context_with_next_sentence": true
    },
    {
        "source_sentence": "前白佛言：「唯願如來，臨盻舍衛，教授一時，濟度君民。」",
        "from": "T04n0196_002:0156b17_1",
        "context_with_next_sentence": true
    },
    {
        "source_sentence": "世尊又曰：「卿姓字何乎？」",
        "from": "T04n0196_002:0156b19_2",
        "context_with_next_sentence": true
    },
    {
        "source_sentence": "長者跪對曰：「鄙字須達，侍養孤老，供給衣食，國人稱我給孤獨氏。」",
        "from": "T04n0196_002:0156b19_3",
        "context_with_next_sentence": true
    },
    {
        "source_sentence": "佛而告曰：「彼有精舍，容吾眾不？」",
        "from": "T04n0196_002:0156b21_4",
        "context_with_next_sentence": true
    },
    {
        "source_sentence": "對曰：「未有。」",
        "from": "T04n0196_002:0156b22_5",
        "context_with_next_sentence": true
    },
    {
        "source_sentence": "長者須達，承佛聖旨，進前長跪，而白世尊：「余能堪任興立精舍，唯須比丘，監臨處當。」",
        "from": "T04n0196_002:0156b22_6",
        "context_with_next_sentence": true
    },
    {
        "source_sentence": "顧勅舍利弗，竝行營佐，即受教命，作禮而退。",
        "from": "T04n0196_002:0156b24_7",
        "context_with_next_sentence": true
    },
    {
        "source_sentence": "還彼舍衛，周行求地，唯祇園好——眾果流泉，奇鳥翔集，地夷木茂，去城又近——因往守請祇，了無賣意。",
        "from": "T04n0196_002:0156b25_8",
        "context_with_next_sentence": true
    },
    {
        "source_sentence": "求之不止，恚而言曰：「若能以金錢，集布滿園，爾乃出耳？」",
        "from": "T04n0196_002:0156b27_9",
        "context_with_next_sentence": true
    },
    {
        "source_sentence": "重問：「審實爾不？」",
        "from": "T04n0196_002:0156b28_10",
        "context_with_next_sentence": true
    },
    {
        "source_sentence": "祇謂：「價高，子必不及，戲言決耳！",
        "from": "T04n0196_002:0156b29_11",
        "context_with_next_sentence": true
    },
    {
        "source_sentence": "復何疑哉？」",
        "from": "T04n0196_002:0156c01_0",
        "context_with_next_sentence": true
    },
    {
        "source_sentence": "須達辭還，載輦送錢。",
        "from": "T04n0196_002:0156c01_1",
        "context_with_next_sentence": true
    },
    {
        "source_sentence": "園監不聽，走白大家：「須達送錢，不審內不？」",
        "from": "T04n0196_002:0156c01_2",
        "context_with_next_sentence": true
    },
    {
        "source_sentence": "報勅園監：「吾自戲言，遣錢勿受。」",
        "from": "T04n0196_002:0156c02_3",
        "context_with_next_sentence": true
    },
    {
        "source_sentence": "二人共諍，舉國耆老，馳往諫止。",
        "from": "T04n0196_002:0156c03_4",
        "context_with_next_sentence": true
    },
    {
        "source_sentence": "耆老斷當：「地價已決，不應得悔。",
        "from": "T04n0196_002:0156c04_5",
        "context_with_next_sentence": true
    },
    {
        "source_sentence": "國政清平，祇不違法。」",
        "from": "T04n0196_002:0156c04_6",
        "context_with_next_sentence": true
    },
    {
        "source_sentence": "即聽布錢。",
        "from": "T04n0196_002:0156c05_7",
        "context_with_next_sentence": true
    },
    {
        "source_sentence": "門裏不周，祇意喜曰：「吾還得園矣！」",
        "from": "T04n0196_002:0156c05_8",
        "context_with_next_sentence": true
    },
    {
        "source_sentence": "遣人催督。",
        "from": "T04n0196_002:0156c06_9",
        "context_with_next_sentence": true
    },
    {
        "source_sentence": "須達自往，共詣園觀，所思未周，意憒不樂。",
        "from": "T04n0196_002:0156c06_10",
        "context_with_next_sentence": true
    },
    {
        "source_sentence": "祇曰：「國賢若悔便止。」",
        "from": "T04n0196_002:0156c07_11",
        "context_with_next_sentence": true
    },
    {
        "source_sentence": "答言：「不悔。」",
        "from": "T04n0196_002:0156c08_12",
        "context_with_next_sentence": true
    },
    {
        "source_sentence": "思得伏藏，畢地直耳。",
        "from": "T04n0196_002:0156c08_13",
        "context_with_next_sentence": true
    },
    {
        "source_sentence": "祇心惟：「佛必是至尊，能使斯人，竭財不恨，可戴可仰，神妙如茲。」",
        "from": "T04n0196_002:0156c08_14",
        "context_with_next_sentence": true
    },
    {
        "source_sentence": "便謂須達：「勿復足錢，餘地貿樹共立精舍。」",
        "from": "T04n0196_002:0156c10_15",
        "context_with_next_sentence": true
    },
    {
        "source_sentence": "須達即言：「善哉！",
        "from": "T04n0196_002:0156c11_16",
        "context_with_next_sentence": true
    },
    {
        "source_sentence": "許諾。」",
        "from": "T04n0196_002:0156c11_17",
        "context_with_next_sentence": true
    },
    {
        "source_sentence": "便興功夫，僧房、坐具、床[木*翕]、茵褥，極世之妙；加施幢幡，香汁灑地，備辦供具，兼餚重饌，燒眾名香，遙跪請佛：「唯願如來枉屈尊神。」",
        "from": "T04n0196_002:0156c11_18",
        "context_with_next_sentence": true
    },
    {
        "source_sentence": "於是眾祐，與大比丘僧千二百五十人俱，遊於舍衛國，應須達請。",
        "from": "T04n0196_002:0156c15_0",
        "context_with_next_sentence": true
    },
    {
        "source_sentence": "威神震動，國內咸喜，男女大小填路而出。",
        "from": "T04n0196_002:0156c16_1",
        "context_with_next_sentence": true
    },
    {
        "source_sentence": "給孤獨氏及王弟祇陀，前禮佛足，共上精舍。",
        "from": "T04n0196_002:0156c17_2",
        "context_with_next_sentence": true
    },
    {
        "source_sentence": "佛受呪願，故曰祇樹給孤獨園。",
        "from": "T04n0196_002:0156c18_3",
        "context_with_next_sentence": true
    },
    {
        "source_sentence": "王國有事，急召須達，赴行應會。",
        "from": "T04n0196_002:0156c19_4",
        "context_with_next_sentence": true
    },
    {
        "source_sentence": "事訖馳還，奉齋盡恭。",
        "from": "T04n0196_002:0156c19_5",
        "context_with_next_sentence": true
    },
    {
        "source_sentence": "却從步涉中路有人，奉酪一瓶，顧無所使，自提而行。",
        "from": "T04n0196_002:0156c20_6",
        "context_with_next_sentence": true
    },
    {
        "source_sentence": "前逢梵志，請令持之。",
        "from": "T04n0196_002:0156c21_7",
        "context_with_next_sentence": true
    },
    {
        "source_sentence": "共詣精舍，手自斟酌。",
        "from": "T04n0196_002:0156c22_0",
        "context_with_next_sentence": true
    },
    {
        "source_sentence": "顧命梵志，汝便斟酌。",
        "from": "T04n0196_002:0156c22_1",
        "context_with_next_sentence": true
    },
    {
        "source_sentence": "飯訖行澡，儼然聽法，一切歡喜，稱善無量。",
        "from": "T04n0196_002:0156c22_2",
        "context_with_next_sentence": true
    },
    {
        "source_sentence": "梵志暮還，奉齋不飡。",
        "from": "T04n0196_002:0156c24_0",
        "context_with_next_sentence": true
    },
    {
        "source_sentence": "婦怪而問：「不審何恨？」",
        "from": "T04n0196_002:0156c24_1",
        "context_with_next_sentence": true
    },
    {
        "source_sentence": "答曰：「不恚，吾齋故耳。」",
        "from": "T04n0196_002:0156c24_2",
        "context_with_next_sentence": true
    },
    {
        "source_sentence": "婦重質之：「何從齋來？」",
        "from": "T04n0196_002:0156c25_3",
        "context_with_next_sentence": true
    },
    {
        "source_sentence": "梵志答曰：「給孤獨氏於園飯佛，請吾往齋，齋名八關。」",
        "from": "T04n0196_002:0156c25_4",
        "context_with_next_sentence": true
    },
    {
        "source_sentence": "其婦流淚，忿然恚曰：「君毀遺則，禍此興矣！",
        "from": "T04n0196_002:0156c27_5",
        "context_with_next_sentence": true
    },
    {
        "source_sentence": "瞿曇亂法，奚足採納？」",
        "from": "T04n0196_002:0156c28_6",
        "context_with_next_sentence": true
    },
    {
        "source_sentence": "迫踧不已，便共俱飯。",
        "from": "T04n0196_002:0156c28_7",
        "context_with_next_sentence": true
    },
    {
        "source_sentence": "梵志壽算，終於夜半，生於欝多羅衛國，作大澤樹神。",
        "from": "T04n0196_002:0156c29_8",
        "context_with_next_sentence": true
    },
    {
        "source_sentence": "時有婆羅門等五百人，欲詣恒水三祠神池，沐浴垢穢，希望神仙。",
        "from": "T04n0196_002:0157a01_9",
        "context_with_next_sentence": true
    },
    {
        "source_sentence": "中道乏糧，遙望彼樹，想有流泉，馳趣樹下，了無所見，窮困斯澤，飢渴委厄。",
        "from": "T04n0196_002:0157a02_10",
        "context_with_next_sentence": true
    },
    {
        "source_sentence": "樹神人現，問梵志曰：「道士那來？",
        "from": "T04n0196_002:0157a04_11",
        "context_with_next_sentence": true
    },
    {
        "source_sentence": "今若行耶？」",
        "from": "T04n0196_002:0157a05_12",
        "context_with_next_sentence": true
    },
    {
        "source_sentence": "同聲答曰：「欲詣神池澡浴望仙，今日飢渴，幸哀矜濟。」",
        "from": "T04n0196_002:0157a05_13",
        "context_with_next_sentence": true
    },
    {
        "source_sentence": "樹神即舉手，眾味流溢。",
        "from": "T04n0196_002:0157a06_14",
        "context_with_next_sentence": true
    },
    {
        "source_sentence": "眾飯飽足。",
        "from": "T04n0196_002:0157a07_15",
        "context_with_next_sentence": true
    },
    {
        "source_sentence": "詣神請曰：「何等功德，致此巍巍？」",
        "from": "T04n0196_002:0157a07_16",
        "context_with_next_sentence": true
    },
    {
        "source_sentence": "神答梵志：「吾因舍衛給孤獨氏，持八關齋，為婦所敗，不卒其業，來生斯澤，作此樹神。",
        "from": "T04n0196_002:0157a08_17",
        "context_with_next_sentence": true
    },
    {
        "source_sentence": "若終齋法，福應生天。」",
        "from": "T04n0196_002:0157a10_18",
        "context_with_next_sentence": true
    },
    {
        "source_sentence": "爾時樹神，而作頌曰：「祠祀種禍根，　　日夜長枝條，　唐苦敗身本，　　法齋度世仙。」",
        "from": "T04n0196_002:0157a10_19",
        "context_with_next_sentence": true
    },
    {
        "source_sentence": "梵志聞偈，迷解信受，旋還舍衛。",
        "from": "T04n0196_002:0157a14_0",
        "context_with_next_sentence": true
    },
    {
        "source_sentence": "路由一國，名拘藍尼，國有長者，字瞿師羅(晉言美音)，人民敬愛，言輒順承。",
        "from": "T04n0196_002:0157a14_1",
        "context_with_next_sentence": true
    },
    {
        "source_sentence": "梵志眾等，往造求宿。",
        "from": "T04n0196_002:0157a16_2",
        "context_with_next_sentence": true
    },
    {
        "source_sentence": "美音問曰：「道士何來？",
        "from": "T04n0196_002:0157a16_3",
        "context_with_next_sentence": true
    },
    {
        "source_sentence": "今欲所之？」",
        "from": "T04n0196_002:0157a17_4",
        "context_with_next_sentence": true
    },
    {
        "source_sentence": "具陳彼澤樹神功德，欲詣舍衛，造孤獨氏攢採法齋，兾遂本志。",
        "from": "T04n0196_002:0157a17_5",
        "context_with_next_sentence": true
    },
    {
        "source_sentence": "美音喜躍，宿行所追，亘解欲行，明旦宣令：「宗室及所親愛，誰能共行受齋揩式？」",
        "from": "T04n0196_002:0157a18_6",
        "context_with_next_sentence": true
    },
    {
        "source_sentence": "合五百人僉然應命，本願相引，感義嚴出。",
        "from": "T04n0196_002:0157a20_7",
        "context_with_next_sentence": true
    },
    {
        "source_sentence": "行詣舍衛，未至祇洹，道逢須達，往造佛所過而不識。",
        "from": "T04n0196_002:0157a21_8",
        "context_with_next_sentence": true
    },
    {
        "source_sentence": "顧問從者：「此何大夫？」",
        "from": "T04n0196_002:0157a23_9",
        "context_with_next_sentence": true
    },
    {
        "source_sentence": "對曰「給孤獨氏也。」",
        "from": "T04n0196_002:0157a23_10",
        "context_with_next_sentence": true
    },
    {
        "source_sentence": "梵志眾等喜而追曰：「吾願成矣，求人得人。」",
        "from": "T04n0196_002:0157a24_0",
        "context_with_next_sentence": true
    },
    {
        "source_sentence": "馳趣相見，同聲歎曰：「久承令懿，注仰虛心，聞有道訓八關齋法，故遠投託，幸蒙示導。」",
        "from": "T04n0196_002:0157a24_1",
        "context_with_next_sentence": true
    },
    {
        "source_sentence": "須達止車答曰：「吾有大師，號曰如來、眾祐，度人近在祇洹，可共俱進，造覲世尊。」",
        "from": "T04n0196_002:0157a26_2",
        "context_with_next_sentence": true
    },
    {
        "source_sentence": "聞命敬諾。",
        "from": "T04n0196_002:0157a28_3",
        "context_with_next_sentence": true
    },
    {
        "source_sentence": "恭肅盡虔，遙瞻如來，情喜內發，五體投地，退坐一面。",
        "from": "T04n0196_002:0157a29_0",
        "context_with_next_sentence": true
    },
    {
        "source_sentence": "緣察本心，旨說法要。",
        "from": "T04n0196_002:0157b01_1",
        "context_with_next_sentence": true
    },
    {
        "source_sentence": "五百梵志得阿那含，便作沙門。",
        "from": "T04n0196_002:0157b01_2",
        "context_with_next_sentence": true
    },
    {
        "source_sentence": "美音宗等，逮得法眼。",
        "from": "T04n0196_002:0157b02_3",
        "context_with_next_sentence": true
    },
    {
        "source_sentence": "諸比丘白佛：「五百梵志及諸長者，得道何速？」",
        "from": "T04n0196_002:0157b03_0",
        "context_with_next_sentence": true
    },
    {
        "source_sentence": "世尊告曰：「過去不遠，時世有佛，號名迦葉。",
        "from": "T04n0196_002:0157b04_0",
        "context_with_next_sentence": true
    },
    {
        "source_sentence": "為眾講法，說吾當來，今諸梵志於彼佛前，願樂欲見當來釋迦文佛。",
        "from": "T04n0196_002:0157b05_0",
        "context_with_next_sentence": true
    },
    {
        "source_sentence": "是諸長者亦同斯願。",
        "from": "T04n0196_002:0157b06_1",
        "context_with_next_sentence": true
    },
    {
        "source_sentence": "從是因緣，見吾便解。」",
        "from": "T04n0196_002:0157b07_2",
        "context_with_next_sentence": true
    },
    {
        "source_sentence": "比丘歡喜，盡受奉行。",
        "from": "T04n0196_002:0157b07_3",
        "context_with_next_sentence": true
    },
    {
        "source_sentence": "美音心念欲請世尊。",
        "from": "T04n0196_002:0157b08_4",
        "context_with_next_sentence": true
    },
    {
        "source_sentence": "佛知其念，而告之曰：「彼無精舍，汝願不遂。」",
        "from": "T04n0196_002:0157b08_5",
        "context_with_next_sentence": true
    },
    {
        "source_sentence": "美音悅解，喜前白佛：「我有別宅，願為精舍。",
        "from": "T04n0196_002:0157b09_6",
        "context_with_next_sentence": true
    },
    {
        "source_sentence": "唯哀垂救，濟度群生。」",
        "from": "T04n0196_002:0157b10_7",
        "context_with_next_sentence": true
    },
    {
        "source_sentence": "乞退還國，修備所供，頭面接足，禮畢而去。",
        "from": "T04n0196_002:0157b10_8",
        "context_with_next_sentence": true
    },
    {
        "source_sentence": "本起該容品第八",
        "from": "T04n0196_002:0157b12_0",
        "context_with_next_sentence": true
    },
    {
        "source_sentence": "爾時，如來與比丘僧千二百五十人俱，從舍衛祇洹，遊於拘藍尼國美音精廬，足蹈門閫，天地震動，珠璣樂器，不鼓自鳴，蠱毒隱伏，吉瑞和清。",
        "from": "T04n0196_002:0157b13_0",
        "context_with_next_sentence": true
    },
    {
        "source_sentence": "當爾日也，境界人民，靡不敬肅渴仰世尊。",
        "from": "T04n0196_002:0157b16_1",
        "context_with_next_sentence": true
    },
    {
        "source_sentence": "是時國王，名曰優填，強暴侵剋，開納佞言，躭荒女樂，疑網自沈。",
        "from": "T04n0196_002:0157b17_2",
        "context_with_next_sentence": true
    },
    {
        "source_sentence": "又置大夫人二人，左右番上，二后姿容一國少雙。",
        "from": "T04n0196_002:0157b18_3",
        "context_with_next_sentence": true
    },
    {
        "source_sentence": "左夫人字照堂，為人憍慠，唯惡是從，讒疾賢良，譖入無厭。",
        "from": "T04n0196_002:0157b19_4",
        "context_with_next_sentence": true
    },
    {
        "source_sentence": "右夫人字該容，執行仁愛，虔敬肅恭，清素約己，文不加身。",
        "from": "T04n0196_002:0157b21_5",
        "context_with_next_sentence": true
    },
    {
        "source_sentence": "王珍其操，每事私焉。",
        "from": "T04n0196_002:0157b22_6",
        "context_with_next_sentence": true
    },
    {
        "source_sentence": "照堂懷嫉，譖之至深，王察其行，不納其言。",
        "from": "T04n0196_002:0157b23_7",
        "context_with_next_sentence": true
    },
    {
        "source_sentence": "該容有長老青衣，名曰度勝，恒行市香。",
        "from": "T04n0196_002:0157b24_8",
        "context_with_next_sentence": true
    },
    {
        "source_sentence": "因歸問訊，路由精舍，每過修敬，減省香錢，合集寄聚，便行飯佛及比丘僧。",
        "from": "T04n0196_002:0157b25_9",
        "context_with_next_sentence": true
    },
    {
        "source_sentence": "佛為說法，書心不忘。",
        "from": "T04n0196_002:0157b26_10",
        "context_with_next_sentence": true
    },
    {
        "source_sentence": "施訖還宮，過肆取香，因此功福，本行所追，香氣熏聞斤兩倍常。",
        "from": "T04n0196_002:0157b27_11",
        "context_with_next_sentence": true
    },
    {
        "source_sentence": "詰問理窮，任實首情，每減香錢，飯佛及僧，法深義妙，非世所聞。",
        "from": "T04n0196_002:0157b28_12",
        "context_with_next_sentence": true
    },
    {
        "source_sentence": "該容聞說佛聲，悚然心歡喜自念曰：「吾心喜踊，何因得聞無量法乎？」",
        "from": "T04n0196_002:0157c01_13",
        "context_with_next_sentence": true
    },
    {
        "source_sentence": "即告度勝：「試為我說。」",
        "from": "T04n0196_002:0157c02_14",
        "context_with_next_sentence": true
    },
    {
        "source_sentence": "度勝白曰：「身賤口穢，不敢便宣如來尊言。」",
        "from": "T04n0196_002:0157c03_15",
        "context_with_next_sentence": true
    },
    {
        "source_sentence": "乞行詣佛，受勅而還，便遣出宮。",
        "from": "T04n0196_002:0157c04_16",
        "context_with_next_sentence": true
    },
    {
        "source_sentence": "重告之曰：「具受儀式，度勝未還，夫人侍女，側息中庭。」",
        "from": "T04n0196_002:0157c05_17",
        "context_with_next_sentence": true
    },
    {
        "source_sentence": "佛告度勝：「汝還說法，多有度者。",
        "from": "T04n0196_002:0157c06_18",
        "context_with_next_sentence": true
    },
    {
        "source_sentence": "說法之儀，先施高座。」",
        "from": "T04n0196_002:0157c07_19",
        "context_with_next_sentence": true
    },
    {
        "source_sentence": "度勝受勅，具宣聖旨。",
        "from": "T04n0196_002:0157c07_20",
        "context_with_next_sentence": true
    },
    {
        "source_sentence": "該容欣悅，開笥出衣，積為高座，承佛威神，如應說法。",
        "from": "T04n0196_002:0157c08_21",
        "context_with_next_sentence": true
    },
    {
        "source_sentence": "夫人該容，及諸侍女，疑解破惡，得道溝港。",
        "from": "T04n0196_002:0157c09_22",
        "context_with_next_sentence": true
    },
    {
        "source_sentence": "度勝應時，逮得總持。",
        "from": "T04n0196_002:0157c10_23",
        "context_with_next_sentence": true
    },
    {
        "source_sentence": "照堂恊恨，妬憤內發，數譖非一。",
        "from": "T04n0196_002:0157c10_24",
        "context_with_next_sentence": true
    },
    {
        "source_sentence": "王反辱曰：「汝輩妖蠱，言不及義，彼人操行，執節可貴。」",
        "from": "T04n0196_002:0157c11_25",
        "context_with_next_sentence": true
    },
    {
        "source_sentence": "照堂心忌，猶欲害之。",
        "from": "T04n0196_002:0157c12_26",
        "context_with_next_sentence": true
    },
    {
        "source_sentence": "密白王曰：「恒遣青衣，往來佛所，情蕩外交，志溢邪趣。",
        "from": "T04n0196_002:0157c13_27",
        "context_with_next_sentence": true
    },
    {
        "source_sentence": "妾實修良，忠直見忽。」",
        "from": "T04n0196_002:0157c14_28",
        "context_with_next_sentence": true
    },
    {
        "source_sentence": "數譖不已，王頗惑之。",
        "from": "T04n0196_002:0157c15_29",
        "context_with_next_sentence": true
    },
    {
        "source_sentence": "照堂心謀念曰：「伺子齋日之中必矣！」",
        "from": "T04n0196_002:0157c15_30",
        "context_with_next_sentence": true
    },
    {
        "source_sentence": "伺其齋日，因勸白王：「今日之樂，宜請右夫人。」",
        "from": "T04n0196_002:0157c16_31",
        "context_with_next_sentence": true
    },
    {
        "source_sentence": "王便普召，被命皆會。",
        "from": "T04n0196_002:0157c17_32",
        "context_with_next_sentence": true
    },
    {
        "source_sentence": "該容持齋，獨不應命。",
        "from": "T04n0196_002:0157c18_33",
        "context_with_next_sentence": true
    },
    {
        "source_sentence": "反覆三召，執節不移。",
        "from": "T04n0196_002:0157c18_34",
        "context_with_next_sentence": true
    },
    {
        "source_sentence": "王怒隆盛，遣人拽出，縛置殿前，將欲射殺。",
        "from": "T04n0196_002:0157c19_35",
        "context_with_next_sentence": true
    },
    {
        "source_sentence": "該容不怖，一心歸佛。",
        "from": "T04n0196_002:0157c20_36",
        "context_with_next_sentence": true
    },
    {
        "source_sentence": "王自射之，箭還向己，後射輒還。",
        "from": "T04n0196_002:0157c20_37",
        "context_with_next_sentence": true
    },
    {
        "source_sentence": "王時大懅，惶怖解焉，而問之曰：「汝有何術，乃致是耶？」",
        "from": "T04n0196_002:0157c21_38",
        "context_with_next_sentence": true
    },
    {
        "source_sentence": "夫人對曰：「唯事如來，歸命三尊，朝奉佛齋，過中不飡，加行八事，飾不近身。",
        "from": "T04n0196_002:0157c22_39",
        "context_with_next_sentence": true
    },
    {
        "source_sentence": "必是世尊哀顧若茲！」",
        "from": "T04n0196_002:0157c24_40",
        "context_with_next_sentence": true
    },
    {
        "source_sentence": "王曰：「善哉！",
        "from": "T04n0196_002:0157c24_41",
        "context_with_next_sentence": true
    },
    {
        "source_sentence": "豈可言不？",
        "from": "T04n0196_002:0157c25_42",
        "context_with_next_sentence": true
    },
    {
        "source_sentence": "當詣精舍，覲見表虔。」",
        "from": "T04n0196_002:0157c25_43",
        "context_with_next_sentence": true
    },
    {
        "source_sentence": "會有敵國興兵入界，彼眾強盛，王自出征，顧命梵志，名曰吉星，權領國政。",
        "from": "T04n0196_002:0157c25_44",
        "context_with_next_sentence": true
    },
    {
        "source_sentence": "照堂喜曰：「吾父領政，殺子必矣。」",
        "from": "T04n0196_002:0157c27_45",
        "context_with_next_sentence": true
    },
    {
        "source_sentence": "王去之後，女與父謀，燒殺該容及其侍女，詐言失火，謂可掩塞。",
        "from": "T04n0196_002:0157c28_46",
        "context_with_next_sentence": true
    },
    {
        "source_sentence": "事會發露，王大恚之，斥徙吉星，捐弃於外，以其道士故全其命；照堂等輩，幽之地窟；推逐邪道，廣闡佛法。",
        "from": "T04n0196_002:0157c29_47",
        "context_with_next_sentence": true
    },
    {
        "source_sentence": "諸比丘退席白佛言：「王后該容，及其侍女，精進乃爾，見諦得道，不審何罪遇此火害？",
        "from": "T04n0196_002:0158a04_0",
        "context_with_next_sentence": true
    },
    {
        "source_sentence": "唯願世尊，彰告未聞。」",
        "from": "T04n0196_002:0158a05_1",
        "context_with_next_sentence": true
    },
    {
        "source_sentence": "佛告比丘：「過去有城，名波羅奈，有婬女五百人，延致輕薄，以自供濟。",
        "from": "T04n0196_002:0158a06_2",
        "context_with_next_sentence": true
    },
    {
        "source_sentence": "世有辟支佛，名曰迦羅，教化人民，令持五戒，舉國士女，歸心師焉。」",
        "from": "T04n0196_002:0158a07_3",
        "context_with_next_sentence": true
    },
    {
        "source_sentence": "諸女恚曰：「此人奚來，斷吾賓客。」",
        "from": "T04n0196_002:0158a09_4",
        "context_with_next_sentence": true
    },
    {
        "source_sentence": "咸共興恚，謀圖毀害。",
        "from": "T04n0196_002:0158a10_5",
        "context_with_next_sentence": true
    },
    {
        "source_sentence": "後日迦羅復入其聚，諸女同忿，皆以火爐，打撲迦羅，舉身焦爛，無所悔恨。",
        "from": "T04n0196_002:0158a10_6",
        "context_with_next_sentence": true
    },
    {
        "source_sentence": "便現神足，飛升虛空，眾女驚怖泣淚悔過，長跪舉頭而陳情曰：「女子憃憨，不識至真，群愚荒憨，毀辱神靈。",
        "from": "T04n0196_002:0158a12_7",
        "context_with_next_sentence": true
    },
    {
        "source_sentence": "自惟過舋，罪惡若山，願降神德，以消重殃。」",
        "from": "T04n0196_002:0158a14_8",
        "context_with_next_sentence": true
    },
    {
        "source_sentence": "尋聲即下，而般泥洹。",
        "from": "T04n0196_002:0158a15_9",
        "context_with_next_sentence": true
    },
    {
        "source_sentence": "諸女起塔，供養舍利。",
        "from": "T04n0196_002:0158a16_10",
        "context_with_next_sentence": true
    },
    {
        "source_sentence": "世尊又曰：「于彼婬女，該容等是也。",
        "from": "T04n0196_002:0158a16_11",
        "context_with_next_sentence": true
    },
    {
        "source_sentence": "罪福追人，久無不彰。」",
        "from": "T04n0196_002:0158a17_12",
        "context_with_next_sentence": true
    },
    {
        "source_sentence": "說是法時，國內大小，信伏歡喜，咸歸三尊，受戒而退。",
        "from": "T04n0196_002:0158a18_13",
        "context_with_next_sentence": true
    },
    {
        "source_sentence": "佛與比丘，還到舍衛，止頓祇洹。",
        "from": "T04n0196_002:0158a19_14",
        "context_with_next_sentence": true
    },
    {
        "source_sentence": "瞿曇彌來作比丘尼品第九",
        "from": "T04n0196_002:0158a21_0",
        "context_with_next_sentence": true
    },
    {
        "source_sentence": "爾時佛遊於迦維羅衛國釋氏精舍，與大比丘僧千二百五十人俱。",
        "from": "T04n0196_002:0158a22_0",
        "context_with_next_sentence": true
    },
    {
        "source_sentence": "是時大愛道瞿曇彌，行到佛所，稽首作禮，却住一面，叉手白佛言：「我聞女人精進，可得沙門四道，願得受佛法律。",
        "from": "T04n0196_002:0158a23_1",
        "context_with_next_sentence": true
    },
    {
        "source_sentence": "我以居家有信，欲出家為道。」",
        "from": "T04n0196_002:0158a26_2",
        "context_with_next_sentence": true
    },
    {
        "source_sentence": "佛言：「且止，瞿曇彌！",
        "from": "T04n0196_002:0158a26_3",
        "context_with_next_sentence": true
    },
    {
        "source_sentence": "無樂以女人入我法律。",
        "from": "T04n0196_002:0158a27_4",
        "context_with_next_sentence": true
    },
    {
        "source_sentence": "服法衣者，當盡壽清淨究暢梵行。」",
        "from": "T04n0196_002:0158a27_5",
        "context_with_next_sentence": true
    },
    {
        "source_sentence": "瞿曇彌則復求哀，如是至三，佛不肯聽。",
        "from": "T04n0196_002:0158a28_6",
        "context_with_next_sentence": true
    },
    {
        "source_sentence": "便前作禮，遶佛而去。",
        "from": "T04n0196_002:0158a29_7",
        "context_with_next_sentence": true
    },
    {
        "source_sentence": "其後不久，佛時與諸大比丘俱，從釋氏精舍入迦維羅衛國。",
        "from": "T04n0196_002:0158a29_8",
        "context_with_next_sentence": true
    },
    {
        "source_sentence": "大愛道聞佛從諸弟子來入國中，心大歡喜，即行到佛所，稽首佛足下，大愛道復白佛言：「我聞女人精進，可得沙門四道，願得受佛法律。",
        "from": "T04n0196_002:0158b02_9",
        "context_with_next_sentence": true
    },
    {
        "source_sentence": "我以居家有信，欲出家為道。」",
        "from": "T04n0196_002:0158b05_10",
        "context_with_next_sentence": true
    },
    {
        "source_sentence": "佛言：「止止！",
        "from": "T04n0196_002:0158b05_11",
        "context_with_next_sentence": true
    },
    {
        "source_sentence": "瞿曇彌！",
        "from": "T04n0196_002:0158b06_12",
        "context_with_next_sentence": true
    },
    {
        "source_sentence": "無樂以女人入我法律。",
        "from": "T04n0196_002:0158b06_13",
        "context_with_next_sentence": true
    },
    {
        "source_sentence": "服法衣者，當盡壽清淨究暢梵行。」",
        "from": "T04n0196_002:0158b06_14",
        "context_with_next_sentence": true
    },
    {
        "source_sentence": "大愛道則復求哀，如是至三，佛不肯聽。",
        "from": "T04n0196_002:0158b07_15",
        "context_with_next_sentence": true
    },
    {
        "source_sentence": "便前作禮，遶佛而去。",
        "from": "T04n0196_002:0158b08_16",
        "context_with_next_sentence": true
    },
    {
        "source_sentence": "佛時與諸比丘，留止是國，避雨三月，補成衣已，著衣持鉢出國而去。",
        "from": "T04n0196_002:0158b09_17",
        "context_with_next_sentence": true
    },
    {
        "source_sentence": "大愛道即與諸老母等，俱行追佛。",
        "from": "T04n0196_002:0158b10_18",
        "context_with_next_sentence": true
    },
    {
        "source_sentence": "佛行轉到那私縣，頓止河上。",
        "from": "T04n0196_002:0158b11_19",
        "context_with_next_sentence": true
    },
    {
        "source_sentence": "大愛道便前，稽首作禮却住白佛言：「我聞女人精進，可得沙門四道，願得受佛法律。",
        "from": "T04n0196_002:0158b12_0",
        "context_with_next_sentence": true
    },
    {
        "source_sentence": "我以居家有信，欲出家為道。」",
        "from": "T04n0196_002:0158b13_1",
        "context_with_next_sentence": true
    },
    {
        "source_sentence": "佛言：「止止！",
        "from": "T04n0196_002:0158b14_2",
        "context_with_next_sentence": true
    },
    {
        "source_sentence": "瞿曇彌！",
        "from": "T04n0196_002:0158b14_3",
        "context_with_next_sentence": true
    },
    {
        "source_sentence": "無樂以女人入我法律。",
        "from": "T04n0196_002:0158b14_4",
        "context_with_next_sentence": true
    },
    {
        "source_sentence": "服法衣者，當盡壽清淨究暢梵行。」",
        "from": "T04n0196_002:0158b15_5",
        "context_with_next_sentence": true
    },
    {
        "source_sentence": "大愛道則復求哀，如是至三，佛不肯聽。",
        "from": "T04n0196_002:0158b16_6",
        "context_with_next_sentence": true
    },
    {
        "source_sentence": "便前作禮，遶佛而退。",
        "from": "T04n0196_002:0158b17_7",
        "context_with_next_sentence": true
    },
    {
        "source_sentence": "住於門外，被弊敗之衣，徒跣而立，顏面垢穢，衣服污塵，身體疲勞，噓唏悲啼。",
        "from": "T04n0196_002:0158b17_8",
        "context_with_next_sentence": true
    },
    {
        "source_sentence": "賢者阿難，見伯母大愛道如是，即問言：「瞿曇彌！",
        "from": "T04n0196_002:0158b19_9",
        "context_with_next_sentence": true
    },
    {
        "source_sentence": "何因弊衣徒跣、面垢衣塵，疲勞悲啼？」",
        "from": "T04n0196_002:0158b20_10",
        "context_with_next_sentence": true
    },
    {
        "source_sentence": "大愛道答言：「賢者阿難！",
        "from": "T04n0196_002:0158b21_11",
        "context_with_next_sentence": true
    },
    {
        "source_sentence": "今我用女人故，不得受佛法律，是以自悲傷耳！」",
        "from": "T04n0196_002:0158b21_12",
        "context_with_next_sentence": true
    },
    {
        "source_sentence": "阿難言：「止止！",
        "from": "T04n0196_002:0158b22_13",
        "context_with_next_sentence": true
    },
    {
        "source_sentence": "瞿曇彌！",
        "from": "T04n0196_002:0158b23_14",
        "context_with_next_sentence": true
    },
    {
        "source_sentence": "且自寬意，待我今入向佛說是事。」",
        "from": "T04n0196_002:0158b23_15",
        "context_with_next_sentence": true
    },
    {
        "source_sentence": "賢者阿難即入，稽首佛足下，長跪白佛言：「我從佛聞，女人精進可得沙門四道。",
        "from": "T04n0196_002:0158b24_16",
        "context_with_next_sentence": true
    },
    {
        "source_sentence": "今大愛道以至心欲受法律，其已居家有信，欲出家為道，願佛許之！」",
        "from": "T04n0196_002:0158b25_17",
        "context_with_next_sentence": true
    },
    {
        "source_sentence": "佛言：「止止！",
        "from": "T04n0196_002:0158b27_18",
        "context_with_next_sentence": true
    },
    {
        "source_sentence": "阿難！",
        "from": "T04n0196_002:0158b27_19",
        "context_with_next_sentence": true
    },
    {
        "source_sentence": "無樂使女人入我法律為沙門也。",
        "from": "T04n0196_002:0158b27_20",
        "context_with_next_sentence": true
    },
    {
        "source_sentence": "所以者何？",
        "from": "T04n0196_002:0158b28_21",
        "context_with_next_sentence": true
    },
    {
        "source_sentence": "阿難！",
        "from": "T04n0196_002:0158b28_22",
        "context_with_next_sentence": true
    },
    {
        "source_sentence": "譬如族姓之家生子，多女少男，當知是家以為衰弱，不得大強盛也。",
        "from": "T04n0196_002:0158b28_23",
        "context_with_next_sentence": true
    },
    {
        "source_sentence": "今使女人入我法律者，必令佛清淨梵行不得久住。",
        "from": "T04n0196_002:0158c01_24",
        "context_with_next_sentence": true
    },
    {
        "source_sentence": "譬如稻田禾稼具熟，而有惡露災氣，則令善穀傷敗。",
        "from": "T04n0196_002:0158c02_25",
        "context_with_next_sentence": true
    },
    {
        "source_sentence": "今使女人入我法律者，必令佛清淨大道不得久興盛。」",
        "from": "T04n0196_002:0158c03_26",
        "context_with_next_sentence": true
    },
    {
        "source_sentence": "阿難復言：「今大愛道，多有善意。",
        "from": "T04n0196_002:0158c04_27",
        "context_with_next_sentence": true
    },
    {
        "source_sentence": "佛初生時，力自育養，至于長大。」",
        "from": "T04n0196_002:0158c05_28",
        "context_with_next_sentence": true
    },
    {
        "source_sentence": "佛言：「有是。",
        "from": "T04n0196_002:0158c06_29",
        "context_with_next_sentence": true
    },
    {
        "source_sentence": "阿難！",
        "from": "T04n0196_002:0158c06_30",
        "context_with_next_sentence": true
    },
    {
        "source_sentence": "大愛道信多善意，於我有恩。",
        "from": "T04n0196_002:0158c06_31",
        "context_with_next_sentence": true
    },
    {
        "source_sentence": "我生七日而母終亡，大愛道自育養我至于長大。",
        "from": "T04n0196_002:0158c07_32",
        "context_with_next_sentence": true
    },
    {
        "source_sentence": "今我於天下為佛，亦多有恩德於大愛道。",
        "from": "T04n0196_002:0158c08_33",
        "context_with_next_sentence": true
    },
    {
        "source_sentence": "大愛道但由我故，得來自歸佛、自歸法、自歸比丘僧，又信佛、信法、信比丘僧，不復疑苦，不復疑習，不復疑盡，不復疑道，方成其信，成其禁戒，成其多聞，成其布施，成其智慧。",
        "from": "T04n0196_002:0158c09_34",
        "context_with_next_sentence": true
    },
    {
        "source_sentence": "亦能自禁制，不殺生，不盜竊，不婬泆，不妄語，不飲酒。",
        "from": "T04n0196_002:0158c13_35",
        "context_with_next_sentence": true
    },
    {
        "source_sentence": "如是，阿難！",
        "from": "T04n0196_002:0158c14_36",
        "context_with_next_sentence": true
    },
    {
        "source_sentence": "正使人終身相給施衣被、飲食、臥具、病困醫藥，不及我此恩德也。」",
        "from": "T04n0196_002:0158c14_37",
        "context_with_next_sentence": true
    },
    {
        "source_sentence": "佛告阿難：「假使女人，欲作沙門者，有八敬之法，不得踰越，當以盡壽，學而行之。",
        "from": "T04n0196_002:0158c16_38",
        "context_with_next_sentence": true
    },
    {
        "source_sentence": "譬如防水，善治堤塘，勿漏而已。",
        "from": "T04n0196_002:0158c18_39",
        "context_with_next_sentence": true
    },
    {
        "source_sentence": "其能如是者，可入我律戒。",
        "from": "T04n0196_002:0158c18_40",
        "context_with_next_sentence": true
    },
    {
        "source_sentence": "何謂八敬之法？",
        "from": "T04n0196_002:0158c19_41",
        "context_with_next_sentence": true
    },
    {
        "source_sentence": "一者、比丘持大戒，女人比丘尼當從受正法。",
        "from": "T04n0196_002:0158c19_42",
        "context_with_next_sentence": true
    },
    {
        "source_sentence": "二者、比丘僧持大戒，半月已上，比丘尼當禮事之。",
        "from": "T04n0196_002:0158c20_43",
        "context_with_next_sentence": true
    },
    {
        "source_sentence": "三者、比丘僧、比丘尼不得相與並居同止。",
        "from": "T04n0196_002:0158c22_44",
        "context_with_next_sentence": true
    },
    {
        "source_sentence": "四者、三月止一處，自相檢押，所聞所見，當自省察。",
        "from": "T04n0196_002:0158c23_0",
        "context_with_next_sentence": true
    },
    {
        "source_sentence": "五者、比丘尼不得訟問比丘僧事，以所聞見。",
        "from": "T04n0196_002:0158c24_1",
        "context_with_next_sentence": true
    },
    {
        "source_sentence": "若比丘僧有所聞見，訟問比丘尼，比丘尼即當自省察。",
        "from": "T04n0196_002:0158c25_2",
        "context_with_next_sentence": true
    },
    {
        "source_sentence": "六者、比丘尼有庶幾於道法，得問比丘僧經律之事。",
        "from": "T04n0196_002:0158c26_3",
        "context_with_next_sentence": true
    },
    {
        "source_sentence": "七者、比丘尼自未得道，若犯戒律，當半月詣眾中首過自悔，以棄憍慢之態。",
        "from": "T04n0196_002:0158c27_4",
        "context_with_next_sentence": true
    },
    {
        "source_sentence": "八者、比丘尼雖有百歲持大戒，當處新受大戒幼稚比丘僧下坐，以謙敬為之作禮。",
        "from": "T04n0196_002:0158c29_5",
        "context_with_next_sentence": true
    },
    {
        "source_sentence": "是為八敬之法，我教女人不得踰越，當以盡壽學而行之。",
        "from": "T04n0196_002:0159a02_6",
        "context_with_next_sentence": true
    },
    {
        "source_sentence": "假令大愛道，審能持此八敬法者，聽為沙門。」",
        "from": "T04n0196_002:0159a03_7",
        "context_with_next_sentence": true
    },
    {
        "source_sentence": "賢者阿難受佛語已熟諦，便作禮而出，報大愛道言：「瞿曇彌！",
        "from": "T04n0196_002:0159a04_8",
        "context_with_next_sentence": true
    },
    {
        "source_sentence": "可勿復愁，已得捨家之信、去家就戒。",
        "from": "T04n0196_002:0159a05_9",
        "context_with_next_sentence": true
    },
    {
        "source_sentence": "佛說女人作沙門者，有八敬之法，不得踰越，但當終身勤意學行之耳。",
        "from": "T04n0196_002:0159a06_10",
        "context_with_next_sentence": true
    },
    {
        "source_sentence": "持心當如防水，善治堤塘勿漏而已。」",
        "from": "T04n0196_002:0159a08_11",
        "context_with_next_sentence": true
    },
    {
        "source_sentence": "阿難便一一為伯母，說佛所教勅八敬之事。",
        "from": "T04n0196_002:0159a09_12",
        "context_with_next_sentence": true
    },
    {
        "source_sentence": "言：「能如是者，可入佛法律。」",
        "from": "T04n0196_002:0159a10_13",
        "context_with_next_sentence": true
    },
    {
        "source_sentence": "大愛道即歡喜而言：「唯諾阿難，聽我一言。",
        "from": "T04n0196_002:0159a10_14",
        "context_with_next_sentence": true
    },
    {
        "source_sentence": "譬如四姓家女，沐浴塗香，衣莊嚴事，而人復欲利益之，安隱不怖，以好華香珍寶，結為[王*(止/少)]瑤，持與其女，豈不愛樂頭首受耶？",
        "from": "T04n0196_002:0159a11_15",
        "context_with_next_sentence": true
    },
    {
        "source_sentence": "今佛所教勅八敬法者，我亦歡心，願以首頂受之。」",
        "from": "T04n0196_002:0159a14_16",
        "context_with_next_sentence": true
    },
    {
        "source_sentence": "爾時，大愛道便受大戒為比丘尼，奉行法律，遂得應真。",
        "from": "T04n0196_002:0159a15_17",
        "context_with_next_sentence": true
    },
    {
        "source_sentence": "然後異時，大愛道比丘尼與諸長老比丘尼，俱行詣賢者阿難而問言：「阿難！",
        "from": "T04n0196_002:0159a17_18",
        "context_with_next_sentence": true
    },
    {
        "source_sentence": "是諸長老比丘尼，皆久修梵行，且已見諦。",
        "from": "T04n0196_002:0159a18_19",
        "context_with_next_sentence": true
    },
    {
        "source_sentence": "云何當使為新受大戒幼少比丘僧作禮？」",
        "from": "T04n0196_002:0159a19_20",
        "context_with_next_sentence": true
    },
    {
        "source_sentence": "阿難言：「小且待，我今入問之。」",
        "from": "T04n0196_002:0159a20_21",
        "context_with_next_sentence": true
    },
    {
        "source_sentence": "阿難即入，稽首佛足下，白佛言：「大愛道比丘尼言：『是諸長老比丘尼，皆久修梵行，且已見諦，云何當使為新受大戒幼少比丘僧作禮？』」",
        "from": "T04n0196_002:0159a21_22",
        "context_with_next_sentence": true
    },
    {
        "source_sentence": "佛言：「止止！",
        "from": "T04n0196_002:0159a24_23",
        "context_with_next_sentence": true
    },
    {
        "source_sentence": "阿難！",
        "from": "T04n0196_002:0159a24_24",
        "context_with_next_sentence": true
    },
    {
        "source_sentence": "當慎此言，勿得說也。",
        "from": "T04n0196_002:0159a24_25",
        "context_with_next_sentence": true
    },
    {
        "source_sentence": "但汝所知，不如我知。",
        "from": "T04n0196_002:0159a25_26",
        "context_with_next_sentence": true
    },
    {
        "source_sentence": "若使女人不於我道作沙門者，外諸異學梵志，及諸居士，皆當以衣被布地，求哀於諸沙門言：『賢者有淨戒高行，願行此衣上，令我長得其福。』」",
        "from": "T04n0196_002:0159a25_27",
        "context_with_next_sentence": true
    },
    {
        "source_sentence": "佛言：「阿難！",
        "from": "T04n0196_002:0159a28_28",
        "context_with_next_sentence": true
    },
    {
        "source_sentence": "若使女人不於我道作沙門者，天下人民，皆當解髮布地，求哀於諸沙門言：『賢者有戒聞慧行，願行此髮上，令我長得其福。』",
        "from": "T04n0196_002:0159a29_29",
        "context_with_next_sentence": true
    },
    {
        "source_sentence": "若使女人不於我道作沙門者，天下人民，皆當豫具衣被、飯食、臥床、病瘦醫藥，願諸沙門當自來取之。",
        "from": "T04n0196_002:0159b02_30",
        "context_with_next_sentence": true
    },
    {
        "source_sentence": "若使女人不於我道作沙門者，天下人民，奉事沙門當如事日月、如事天神，過踰於諸外道異學者上。",
        "from": "T04n0196_002:0159b05_31",
        "context_with_next_sentence": true
    },
    {
        "source_sentence": "若使女人不於我道作沙門者，佛之正法當千歲興盛。」",
        "from": "T04n0196_002:0159b07_32",
        "context_with_next_sentence": true
    },
    {
        "source_sentence": "佛復語阿難：「以女人作沙門故，使我法五百歲而衰微。",
        "from": "T04n0196_002:0159b08_33",
        "context_with_next_sentence": true
    },
    {
        "source_sentence": "所以者何？",
        "from": "T04n0196_002:0159b09_34",
        "context_with_next_sentence": true
    },
    {
        "source_sentence": "阿難。",
        "from": "T04n0196_002:0159b10_35",
        "context_with_next_sentence": true
    },
    {
        "source_sentence": "女人有五處不能得作。",
        "from": "T04n0196_002:0159b10_36",
        "context_with_next_sentence": true
    },
    {
        "source_sentence": "何等為五？",
        "from": "T04n0196_002:0159b10_37",
        "context_with_next_sentence": true
    },
    {
        "source_sentence": "女人不得作如來、至真、等正覺；女人不得作轉輪聖王；女人不得作第二忉利天帝釋；女人不得作第六魔天王；女人不得作第七天梵天王。",
        "from": "T04n0196_002:0159b11_38",
        "context_with_next_sentence": true
    },
    {
        "source_sentence": "夫此五處者，皆丈夫得為之耳。",
        "from": "T04n0196_002:0159b14_39",
        "context_with_next_sentence": true
    },
    {
        "source_sentence": "丈夫得於天下作佛、得作轉輪聖王、得作天帝釋、得作魔天王、得作梵天王。」",
        "from": "T04n0196_002:0159b15_40",
        "context_with_next_sentence": true
    },
    {
        "source_sentence": "佛說是已，皆歡喜受行。",
        "from": "T04n0196_002:0159b16_41",
        "context_with_next_sentence": true
    },
    {
        "source_sentence": "度波斯匿王品第十",
        "from": "T04n0196_002:0159b18_0",
        "context_with_next_sentence": true
    },
    {
        "source_sentence": "是時如來，還舍衛國在祇樹給孤獨園，與比丘僧千二百五十人俱。",
        "from": "T04n0196_002:0159b19_0",
        "context_with_next_sentence": true
    },
    {
        "source_sentence": "王波斯匿心自念言：「佛是釋種，出家處山，以成無上正真、等覺。",
        "from": "T04n0196_002:0159b20_1",
        "context_with_next_sentence": true
    },
    {
        "source_sentence": "威景神妙，天龍鬼神無不宗仰。",
        "from": "T04n0196_002:0159b22_0",
        "context_with_next_sentence": true
    },
    {
        "source_sentence": "為人說法，上中下言悉善。",
        "from": "T04n0196_002:0159b22_1",
        "context_with_next_sentence": true
    },
    {
        "source_sentence": "其聞所說莫不歡喜，開福塞禍，言入泥洹。」",
        "from": "T04n0196_002:0159b23_2",
        "context_with_next_sentence": true
    },
    {
        "source_sentence": "即便嚴出，導從如常，至門下車，群臣俱前，直揖却坐而白佛言：「頃承釋子，端坐六年，道成號佛。",
        "from": "T04n0196_002:0159b24_3",
        "context_with_next_sentence": true
    },
    {
        "source_sentence": "為實爾不？",
        "from": "T04n0196_002:0159b26_4",
        "context_with_next_sentence": true
    },
    {
        "source_sentence": "是世所美乎？」",
        "from": "T04n0196_002:0159b26_5",
        "context_with_next_sentence": true
    },
    {
        "source_sentence": "佛語王曰：「吾真是佛，世不虛傳。」",
        "from": "T04n0196_002:0159b27_6",
        "context_with_next_sentence": true
    },
    {
        "source_sentence": "王復言曰：「瞿曇！",
        "from": "T04n0196_002:0159b27_7",
        "context_with_next_sentence": true
    },
    {
        "source_sentence": "自稱為佛，故非佛也。」",
        "from": "T04n0196_002:0159b28_8",
        "context_with_next_sentence": true
    },
    {
        "source_sentence": "佛復答王：「過去久遠，時世有佛，名曰定光。",
        "from": "T04n0196_002:0159b28_9",
        "context_with_next_sentence": true
    },
    {
        "source_sentence": "授拜吾決：『汝於來世九十一劫，當得作佛，字釋迦文。",
        "from": "T04n0196_002:0159b29_10",
        "context_with_next_sentence": true
    },
    {
        "source_sentence": "有三十二相、八十種好、十八特妙之法、十種神力、四無所畏。』",
        "from": "T04n0196_002:0159c01_11",
        "context_with_next_sentence": true
    },
    {
        "source_sentence": "一事不足不名為佛，吾今具有。",
        "from": "T04n0196_002:0159c03_12",
        "context_with_next_sentence": true
    },
    {
        "source_sentence": "故為如來、無所著、正真、覺也。」",
        "from": "T04n0196_002:0159c03_13",
        "context_with_next_sentence": true
    },
    {
        "source_sentence": "王迷情疑，重質言曰：「瞿曇年少，學日甚淺。",
        "from": "T04n0196_002:0159c04_14",
        "context_with_next_sentence": true
    },
    {
        "source_sentence": "所以者何？",
        "from": "T04n0196_002:0159c05_15",
        "context_with_next_sentence": true
    },
    {
        "source_sentence": "世有婆羅門，修治水火，精勤苦體，不去晝夜，九十六術，靡不經涉，年高德遠。",
        "from": "T04n0196_002:0159c05_16",
        "context_with_next_sentence": true
    },
    {
        "source_sentence": "不蘭迦葉等六子輩，名稱蓋世，猶未得佛。",
        "from": "T04n0196_002:0159c07_17",
        "context_with_next_sentence": true
    },
    {
        "source_sentence": "佛者實尊！",
        "from": "T04n0196_002:0159c08_18",
        "context_with_next_sentence": true
    },
    {
        "source_sentence": "以是推之，惟疑不信。」",
        "from": "T04n0196_002:0159c08_19",
        "context_with_next_sentence": true
    },
    {
        "source_sentence": "佛告王曰：「吾今為王說法真諦，善聽勿疑。」",
        "from": "T04n0196_002:0159c09_20",
        "context_with_next_sentence": true
    },
    {
        "source_sentence": "王曰：「善哉！」",
        "from": "T04n0196_002:0159c10_21",
        "context_with_next_sentence": true
    },
    {
        "source_sentence": "佛答王曰：「小有四事，皆不可輕。",
        "from": "T04n0196_002:0159c10_22",
        "context_with_next_sentence": true
    },
    {
        "source_sentence": "何謂為四？",
        "from": "T04n0196_002:0159c11_23",
        "context_with_next_sentence": true
    },
    {
        "source_sentence": "一者、太子雖小，當為正君，此不可輕。",
        "from": "T04n0196_002:0159c11_24",
        "context_with_next_sentence": true
    },
    {
        "source_sentence": "二者、小火燒草，草盡乃止，此不可輕。",
        "from": "T04n0196_002:0159c12_25",
        "context_with_next_sentence": true
    },
    {
        "source_sentence": "三者、龍子雖小，能為風雨雷電霹靂，此不可輕。",
        "from": "T04n0196_002:0159c13_0",
        "context_with_next_sentence": true
    },
    {
        "source_sentence": "四者、道士雖小，已入道要深妙之慧，飛行教化，度脫人民，此不可輕。」",
        "from": "T04n0196_002:0159c14_1",
        "context_with_next_sentence": true
    },
    {
        "source_sentence": "於是世尊，為王而作頌曰：「太子福成，　　當為正君，　　愚人輕慢，　禍舋是生。",
        "from": "T04n0196_002:0159c15_2",
        "context_with_next_sentence": true
    },
    {
        "source_sentence": "　　正由心出，　　能重能輕，　宿行所得，　　福自隨形。",
        "from": "T04n0196_002:0159c18_3",
        "context_with_next_sentence": true
    },
    {
        "source_sentence": "　　能觀德本，　然後觀人，　　道要以備，　　大王思惟。",
        "from": "T04n0196_002:0159c19_4",
        "context_with_next_sentence": true
    },
    {
        "source_sentence": "　小火得草，　　所燒無限，　　須彌寶山，　亦從小起。",
        "from": "T04n0196_002:0159c21_0",
        "context_with_next_sentence": true
    },
    {
        "source_sentence": "　　智者觀物，　　無小無大，　遇龍不避，　　小毒害人。",
        "from": "T04n0196_002:0159c22_1",
        "context_with_next_sentence": true
    },
    {
        "source_sentence": "　　比丘破惡，　精進入禪，　　道成神通，　　變現度人。",
        "from": "T04n0196_002:0159c23_2",
        "context_with_next_sentence": true
    },
    {
        "source_sentence": "「見諦淨無垢，　　已度五道淵，　佛出照世間，　　為眾除憂患。」",
        "from": "T04n0196_002:0159c25_0",
        "context_with_next_sentence": true
    },
    {
        "source_sentence": "王聞正言，垢重情蔽，遺疑未悟，前禮佛足，辭退還宮。",
        "from": "T04n0196_002:0159c27_0",
        "context_with_next_sentence": true
    },
    {
        "source_sentence": "是時國內，有婆羅門，居富多寶，老無兒子。",
        "from": "T04n0196_002:0159c29_0",
        "context_with_next_sentence": true
    },
    {
        "source_sentence": "禱祠盡力，未後生男。",
        "from": "T04n0196_002:0159c29_1",
        "context_with_next_sentence": true
    },
    {
        "source_sentence": "其年七歲，得病便亡。",
        "from": "T04n0196_002:0160a01_2",
        "context_with_next_sentence": true
    },
    {
        "source_sentence": "其父憂毒，臥不安席，不復飲食。",
        "from": "T04n0196_002:0160a01_3",
        "context_with_next_sentence": true
    },
    {
        "source_sentence": "聞佛能除憂患，即詣祇洹。",
        "from": "T04n0196_002:0160a02_4",
        "context_with_next_sentence": true
    },
    {
        "source_sentence": "佛問梵志：「有何愁憒，顏色憔悴？」",
        "from": "T04n0196_002:0160a03_5",
        "context_with_next_sentence": true
    },
    {
        "source_sentence": "婆羅門言：「我年老耄，正有一子，捨我終亡，悲憐痛毒。」",
        "from": "T04n0196_002:0160a03_6",
        "context_with_next_sentence": true
    },
    {
        "source_sentence": "佛告梵志：「人有恩愛，便得憂悲。」",
        "from": "T04n0196_002:0160a05_7",
        "context_with_next_sentence": true
    },
    {
        "source_sentence": "梵志情迷，便白佛言：「恩愛之樂，有何憂悲？」",
        "from": "T04n0196_002:0160a05_8",
        "context_with_next_sentence": true
    },
    {
        "source_sentence": "佛言：「不然！」",
        "from": "T04n0196_002:0160a06_9",
        "context_with_next_sentence": true
    },
    {
        "source_sentence": "如是至三，婆羅門不解，走出祇洹，見二人樗蒲，心自念言：「此必智者，能解我疑。」",
        "from": "T04n0196_002:0160a07_10",
        "context_with_next_sentence": true
    },
    {
        "source_sentence": "便問二人：「恩愛為樂、為憂悲乎？」",
        "from": "T04n0196_002:0160a08_11",
        "context_with_next_sentence": true
    },
    {
        "source_sentence": "即答梵志：「天下之樂，無過恩愛。」",
        "from": "T04n0196_002:0160a09_12",
        "context_with_next_sentence": true
    },
    {
        "source_sentence": "梵志復言：「吾見瞿曇，向我說此。」",
        "from": "T04n0196_002:0160a10_13",
        "context_with_next_sentence": true
    },
    {
        "source_sentence": "二人答曰：「沙門瞿曇，反世惑人，慎無信焉。」",
        "from": "T04n0196_002:0160a11_14",
        "context_with_next_sentence": true
    },
    {
        "source_sentence": "國內愚者，共嗤佛語，乃上聞於王，令王惑意，便謂夫人——夫人字末利——便告之曰：「瞿曇可笑，反論失理。",
        "from": "T04n0196_002:0160a12_15",
        "context_with_next_sentence": true
    },
    {
        "source_sentence": "何有恩愛而生憂悲耶？」",
        "from": "T04n0196_002:0160a14_16",
        "context_with_next_sentence": true
    },
    {
        "source_sentence": "夫人對曰：「佛不虛言，其實如此也！」",
        "from": "T04n0196_002:0160a15_0",
        "context_with_next_sentence": true
    },
    {
        "source_sentence": "王復謂言：「汝尊瞿曇，加是宗親，其信而已。」",
        "from": "T04n0196_002:0160a15_1",
        "context_with_next_sentence": true
    },
    {
        "source_sentence": "夫人白王：「何不自往？",
        "from": "T04n0196_002:0160a16_2",
        "context_with_next_sentence": true
    },
    {
        "source_sentence": "若遣智臣，請啟所問，驗世狂惑。」",
        "from": "T04n0196_002:0160a17_3",
        "context_with_next_sentence": true
    },
    {
        "source_sentence": "王聞其言，即召智臣那利繩：「汝持吾聲，問訊瞿曇：『世人愚惑，妄傳尊旨，橫言恩愛而生憂悲。",
        "from": "T04n0196_002:0160a18_4",
        "context_with_next_sentence": true
    },
    {
        "source_sentence": "怪其理乖，是故遣信，下承風化。』",
        "from": "T04n0196_002:0160a20_5",
        "context_with_next_sentence": true
    },
    {
        "source_sentence": "若佛有教，汝諦受之。」",
        "from": "T04n0196_002:0160a20_6",
        "context_with_next_sentence": true
    },
    {
        "source_sentence": "臣受王命，即詣祇洹，禮佛却住，斯須進前長跪白言：「國主波斯匿，稽首座前，問所不解，願見示導，散告真言。」",
        "from": "T04n0196_002:0160a21_7",
        "context_with_next_sentence": true
    },
    {
        "source_sentence": "於是如來，命臣就坐，而告之曰：「恩愛之本，淵流難盡，憂悲之惱，一由恩愛。」",
        "from": "T04n0196_002:0160a23_8",
        "context_with_next_sentence": true
    },
    {
        "source_sentence": "又告大臣：「吾今問卿，意解便對。",
        "from": "T04n0196_002:0160a25_9",
        "context_with_next_sentence": true
    },
    {
        "source_sentence": "譬如有人，父母終亡，妻子死盡，財沒縣官。",
        "from": "T04n0196_002:0160a26_10",
        "context_with_next_sentence": true
    },
    {
        "source_sentence": "此人憂惱，可堪勝不？」",
        "from": "T04n0196_002:0160a27_11",
        "context_with_next_sentence": true
    },
    {
        "source_sentence": "大臣對曰：「審如尊教。」",
        "from": "T04n0196_002:0160a27_12",
        "context_with_next_sentence": true
    },
    {
        "source_sentence": "又言大臣：「古昔有人居貧窮困，而其娶婦得富家女，嬾墯無計，日更貧乏。",
        "from": "T04n0196_002:0160a28_13",
        "context_with_next_sentence": true
    },
    {
        "source_sentence": "家困餉饋，欲奪更嫁。",
        "from": "T04n0196_002:0160b01_14",
        "context_with_next_sentence": true
    },
    {
        "source_sentence": "妻聞家議，便以語夫：『我家勢強，必當奪卿，當作何計？』",
        "from": "T04n0196_002:0160b01_15",
        "context_with_next_sentence": true
    },
    {
        "source_sentence": "夫聞婦言，將共入房：『今欲與汝共死一處。』",
        "from": "T04n0196_002:0160b02_16",
        "context_with_next_sentence": true
    },
    {
        "source_sentence": "即便刺婦，還復自刺。」",
        "from": "T04n0196_002:0160b03_17",
        "context_with_next_sentence": true
    },
    {
        "source_sentence": "佛告那利繩：「恩愛相殺，何但憂悲？」",
        "from": "T04n0196_002:0160b04_18",
        "context_with_next_sentence": true
    },
    {
        "source_sentence": "臣受佛教，禮退還宮，具宣尊旨。",
        "from": "T04n0196_002:0160b05_19",
        "context_with_next_sentence": true
    },
    {
        "source_sentence": "王意不悟，猶嗤此言。",
        "from": "T04n0196_002:0160b05_20",
        "context_with_next_sentence": true
    },
    {
        "source_sentence": "復謂未利：「瞿曇何故，正作此語？」",
        "from": "T04n0196_002:0160b06_21",
        "context_with_next_sentence": true
    },
    {
        "source_sentence": "夫人白王：「欲啟一事，願見採省。」",
        "from": "T04n0196_002:0160b07_22",
        "context_with_next_sentence": true
    },
    {
        "source_sentence": "王曰：「便說。」",
        "from": "T04n0196_002:0160b07_23",
        "context_with_next_sentence": true
    },
    {
        "source_sentence": "夫人問曰：「彼方二郡，一名迦夷，二名拘達盧。",
        "from": "T04n0196_002:0160b08_24",
        "context_with_next_sentence": true
    },
    {
        "source_sentence": "若有白王云：『彼二國，他王劫取。』",
        "from": "T04n0196_002:0160b09_25",
        "context_with_next_sentence": true
    },
    {
        "source_sentence": "王當云何？」",
        "from": "T04n0196_002:0160b09_26",
        "context_with_next_sentence": true
    },
    {
        "source_sentence": "王謂夫人：「吾之豐樂，因此二國。",
        "from": "T04n0196_002:0160b10_27",
        "context_with_next_sentence": true
    },
    {
        "source_sentence": "若有此問，情用憂憒。」",
        "from": "T04n0196_002:0160b10_28",
        "context_with_next_sentence": true
    },
    {
        "source_sentence": "夫人復言：「太子琉璃，皇女金剛，若疾若亡，王當云何？」",
        "from": "T04n0196_002:0160b11_29",
        "context_with_next_sentence": true
    },
    {
        "source_sentence": "王答夫人：「此情難堪。」",
        "from": "T04n0196_002:0160b12_30",
        "context_with_next_sentence": true
    },
    {
        "source_sentence": "夫人問王：「此為恩愛生憂悲不？",
        "from": "T04n0196_002:0160b13_31",
        "context_with_next_sentence": true
    },
    {
        "source_sentence": "賤妾醜陋，得侍幃幄，一旦病亡，王當云何？」",
        "from": "T04n0196_002:0160b13_32",
        "context_with_next_sentence": true
    },
    {
        "source_sentence": "王答末利：「吾情迷荒，命將不全。」",
        "from": "T04n0196_002:0160b14_33",
        "context_with_next_sentence": true
    },
    {
        "source_sentence": "夫人復言：「此為恩愛生憂悲不？」",
        "from": "T04n0196_002:0160b15_34",
        "context_with_next_sentence": true
    },
    {
        "source_sentence": "王意乃解，即便下床，遙禮祇洹，歸命三尊，懺悔謝過，盡形竟命，首戴尊教。",
        "from": "T04n0196_002:0160b16_35",
        "context_with_next_sentence": true
    },
    {
        "source_sentence": "自愛品第十一",
        "from": "T04n0196_002:0160b18_0",
        "context_with_next_sentence": true
    },
    {
        "source_sentence": "佛在舍衛國祇樹給孤獨園，眾僧具足，而為說法。",
        "from": "T04n0196_002:0160b19_0",
        "context_with_next_sentence": true
    },
    {
        "source_sentence": "國王波斯匿，以日昳時，道過佛所，下車却蓋，拱袖直前，稽首于地，却就王位。",
        "from": "T04n0196_002:0160b20_1",
        "context_with_next_sentence": true
    },
    {
        "source_sentence": "佛問王言：「從何所來？",
        "from": "T04n0196_002:0160b21_2",
        "context_with_next_sentence": true
    },
    {
        "source_sentence": "衣弊形瘦乎！」",
        "from": "T04n0196_002:0160b22_3",
        "context_with_next_sentence": true
    },
    {
        "source_sentence": "王即離席，揮淚對曰：「國大夫人，背棄天下，侍送靈柩，安措始還。",
        "from": "T04n0196_002:0160b22_4",
        "context_with_next_sentence": true
    },
    {
        "source_sentence": "近承世尊顧臨鄙國，雖以哀悴，貪得表災，性頑愚闇，情惑邪聲。",
        "from": "T04n0196_002:0160b24_5",
        "context_with_next_sentence": true
    },
    {
        "source_sentence": "今始乃解，明教至真，憂悲苦惱，皆由恩愛。",
        "from": "T04n0196_002:0160b25_6",
        "context_with_next_sentence": true
    },
    {
        "source_sentence": "每惟道訓，世所希聞。」",
        "from": "T04n0196_002:0160b26_7",
        "context_with_next_sentence": true
    },
    {
        "source_sentence": "於時世尊而告王曰：「復坐。",
        "from": "T04n0196_002:0160b27_8",
        "context_with_next_sentence": true
    },
    {
        "source_sentence": "善聽！」",
        "from": "T04n0196_002:0160b27_9",
        "context_with_next_sentence": true
    },
    {
        "source_sentence": "王言：「唯諾。」",
        "from": "T04n0196_002:0160b27_10",
        "context_with_next_sentence": true
    },
    {
        "source_sentence": "佛言：「眾生受形，無老無壯，無豪無賤，命盡之日，無不分散。",
        "from": "T04n0196_002:0160b28_0",
        "context_with_next_sentence": true
    },
    {
        "source_sentence": "譬若春華，色無久鮮，結實華落，果熟離本。",
        "from": "T04n0196_002:0160b29_1",
        "context_with_next_sentence": true
    },
    {
        "source_sentence": "須彌寶山，劫盡壞爛。",
        "from": "T04n0196_002:0160c01_2",
        "context_with_next_sentence": true
    },
    {
        "source_sentence": "大海深廣，猶有枯竭。",
        "from": "T04n0196_002:0160c01_3",
        "context_with_next_sentence": true
    },
    {
        "source_sentence": "人命危脆，智者不怙，唯有修德精進履道。」",
        "from": "T04n0196_002:0160c02_4",
        "context_with_next_sentence": true
    },
    {
        "source_sentence": "佛時作頌曰：「命如菓待熟，　　常恐會零落。",
        "from": "T04n0196_002:0160c03_5",
        "context_with_next_sentence": true
    },
    {
        "source_sentence": "　以生皆有苦，　　誰能致不死？",
        "from": "T04n0196_002:0160c05_0",
        "context_with_next_sentence": true
    },
    {
        "source_sentence": "　如河流駛疾，　　往而沒大海，　人命亦如是，　　逝者不復還。」",
        "from": "T04n0196_002:0160c06_0",
        "context_with_next_sentence": true
    },
    {
        "source_sentence": "佛告王曰：「遮迦越羅典領四域，飛行案行，七寶導從，雖壽千年，亦死過去。",
        "from": "T04n0196_002:0160c08_0",
        "context_with_next_sentence": true
    },
    {
        "source_sentence": "諸天食福，肴膳自然，至其祿盡，亦復磨滅。",
        "from": "T04n0196_002:0160c09_1",
        "context_with_next_sentence": true
    },
    {
        "source_sentence": "比丘破惡，一心思禪，榮利不移，志重若山，神通真人，猶復滅度。",
        "from": "T04n0196_002:0160c10_2",
        "context_with_next_sentence": true
    },
    {
        "source_sentence": "如來出世，權慧現身，金剛德體，明暉大千，迴匝三界，濟度群生，十力世雄，猶現泥洹。",
        "from": "T04n0196_002:0160c12_3",
        "context_with_next_sentence": true
    },
    {
        "source_sentence": "人生世間，命不久停，忽若電流，如風過庭，尊榮寶位，其若夢矣！",
        "from": "T04n0196_002:0160c14_4",
        "context_with_next_sentence": true
    },
    {
        "source_sentence": "推古驗今，無始不終。",
        "from": "T04n0196_002:0160c15_5",
        "context_with_next_sentence": true
    },
    {
        "source_sentence": "輪轉五道，見諦反真。」",
        "from": "T04n0196_002:0160c16_6",
        "context_with_next_sentence": true
    },
    {
        "source_sentence": "佛為國王，而作頌曰：「如河駛流，　　往而不反，　　人命如是，　逝者不還。",
        "from": "T04n0196_002:0160c16_7",
        "context_with_next_sentence": true
    },
    {
        "source_sentence": "　　雖壽千年，　　亦死過去，　合會有離，　　無親可恃。",
        "from": "T04n0196_002:0160c19_8",
        "context_with_next_sentence": true
    },
    {
        "source_sentence": "　　世皆有死，　三界無安，　　諸天雖樂，　　福盡亦喪。",
        "from": "T04n0196_002:0160c20_9",
        "context_with_next_sentence": true
    },
    {
        "source_sentence": "　志堅若地，　　德重若山，　　真人無垢，　寂然歸滅。",
        "from": "T04n0196_002:0160c22_0",
        "context_with_next_sentence": true
    },
    {
        "source_sentence": "　　快哉福報，　　所願皆成！",
        "from": "T04n0196_002:0160c23_1",
        "context_with_next_sentence": true
    },
    {
        "source_sentence": "　上寂大人，　　自見泥洹。」",
        "from": "T04n0196_002:0160c24_0",
        "context_with_next_sentence": true
    },
    {
        "source_sentence": "於是波斯匿復白佛言：「何謂自愛？",
        "from": "T04n0196_002:0160c25_0",
        "context_with_next_sentence": true
    },
    {
        "source_sentence": "何謂自護？」",
        "from": "T04n0196_002:0160c25_1",
        "context_with_next_sentence": true
    },
    {
        "source_sentence": "佛言：「善哉問也！",
        "from": "T04n0196_002:0160c26_0",
        "context_with_next_sentence": true
    },
    {
        "source_sentence": "大王諦受。",
        "from": "T04n0196_002:0160c26_1",
        "context_with_next_sentence": true
    },
    {
        "source_sentence": "人生於世，四大合成。",
        "from": "T04n0196_002:0160c26_2",
        "context_with_next_sentence": true
    },
    {
        "source_sentence": "性愚習癡、殺盜婬欺、不信道行，此不自愛也。",
        "from": "T04n0196_002:0160c27_3",
        "context_with_next_sentence": true
    },
    {
        "source_sentence": "習善行仁，覺世非常；信死更生，情存三尊；奉戒攝心，信以篤道；守禮以謙，孝順至誠。",
        "from": "T04n0196_002:0160c28_4",
        "context_with_next_sentence": true
    },
    {
        "source_sentence": "此人處世，自愛者也。",
        "from": "T04n0196_002:0161a01_5",
        "context_with_next_sentence": true
    },
    {
        "source_sentence": "積善履德，身無抂橫，志行修明，上天衛護，無男無女，眾行歸身，兵刃不傷，虎兕無害，自護之方，唯持戒行。」",
        "from": "T04n0196_002:0161a01_6",
        "context_with_next_sentence": true
    },
    {
        "source_sentence": "佛為波斯匿，而作頌曰：「凡人為惡，　　不能自覺，　　愚癡快意，　後受熱毒。",
        "from": "T04n0196_002:0161a04_7",
        "context_with_next_sentence": true
    },
    {
        "source_sentence": "　　生無善行，　　死墮惡道，　往疾無間，　　到無資用。",
        "from": "T04n0196_002:0161a06_8",
        "context_with_next_sentence": true
    },
    {
        "source_sentence": "　　自愛身者，　慎護所守，　　調心正體，　　福應上天。",
        "from": "T04n0196_002:0161a07_9",
        "context_with_next_sentence": true
    },
    {
        "source_sentence": "　士有信行，　　為聖所譽，　　自愛如是，　快解無憂。",
        "from": "T04n0196_002:0161a09_0",
        "context_with_next_sentence": true
    },
    {
        "source_sentence": "　　惡行危身，　　愚謂為易，　善最安身，　　愚人謂難。",
        "from": "T04n0196_002:0161a10_1",
        "context_with_next_sentence": true
    },
    {
        "source_sentence": "　　信法奉戒，　慧意能行，　　上天衛之，　　智者樂茲。",
        "from": "T04n0196_002:0161a11_2",
        "context_with_next_sentence": true
    },
    {
        "source_sentence": "　仁愛不邪，　　安止無憂，　　能除恚怒，　從是脫淵。」",
        "from": "T04n0196_002:0161a13_0",
        "context_with_next_sentence": true
    },
    {
        "source_sentence": "王聞法言，愚解望斷，前受五戒。",
        "from": "T04n0196_002:0161a15_0",
        "context_with_next_sentence": true
    },
    {
        "source_sentence": "群臣從官皆發道心，天龍鬼神歡喜樂聞。",
        "from": "T04n0196_002:0161a15_1",
        "context_with_next_sentence": true
    },
    {
        "source_sentence": "大迦葉始來品第十二",
        "from": "T04n0196_002:0161a17_0",
        "context_with_next_sentence": true
    },
    {
        "source_sentence": "爾時，世尊在舍衛國祇樹給孤獨園為眾說法，天龍鬼神、四輩弟子嚴整具足。",
        "from": "T04n0196_002:0161a18_0",
        "context_with_next_sentence": true
    },
    {
        "source_sentence": "於是摩訶迦葉，垂髮弊衣，始來詣佛。",
        "from": "T04n0196_002:0161a19_1",
        "context_with_next_sentence": true
    },
    {
        "source_sentence": "世尊遙見歎言：「善來！",
        "from": "T04n0196_002:0161a20_2",
        "context_with_next_sentence": true
    },
    {
        "source_sentence": "迦葉！」",
        "from": "T04n0196_002:0161a21_3",
        "context_with_next_sentence": true
    },
    {
        "source_sentence": "豫分半床，命令就坐。",
        "from": "T04n0196_002:0161a21_4",
        "context_with_next_sentence": true
    },
    {
        "source_sentence": "迦葉進前，頭面作禮，退跪自陳曰：「余是如來末行弟子，顧命分坐，不敢承旨。」",
        "from": "T04n0196_002:0161a21_5",
        "context_with_next_sentence": true
    },
    {
        "source_sentence": "大眾僉念：「此老道士，有何異德，乃令世尊分坐命之？",
        "from": "T04n0196_002:0161a23_6",
        "context_with_next_sentence": true
    },
    {
        "source_sentence": "此人俊又，唯佛明焉。」",
        "from": "T04n0196_002:0161a24_7",
        "context_with_next_sentence": true
    },
    {
        "source_sentence": "於是如來察眾所念，欲決所疑，廣論迦葉大行齊聖。",
        "from": "T04n0196_002:0161a25_8",
        "context_with_next_sentence": true
    },
    {
        "source_sentence": "世尊又曰：「吾以四禪禪定息心，從始至終無有損耗；迦葉比丘亦有四禪，因禪得定意。",
        "from": "T04n0196_002:0161a26_9",
        "context_with_next_sentence": true
    },
    {
        "source_sentence": "吾以大慈仁愛一切；迦葉體性亦慈如此。",
        "from": "T04n0196_002:0161a28_10",
        "context_with_next_sentence": true
    },
    {
        "source_sentence": "吾以大悲濟度眾生；迦葉比丘大悲如此。",
        "from": "T04n0196_002:0161a29_11",
        "context_with_next_sentence": true
    },
    {
        "source_sentence": "吾以四禪三昧而自娛樂，無有晝夜。",
        "from": "T04n0196_002:0161b01_12",
        "context_with_next_sentence": true
    },
    {
        "source_sentence": "何等為四？",
        "from": "T04n0196_002:0161b02_13",
        "context_with_next_sentence": true
    },
    {
        "source_sentence": "一者無形三昧、二者無量意三昧、三者清淨積三昧、四者不退轉三昧。",
        "from": "T04n0196_002:0161b02_14",
        "context_with_next_sentence": true
    },
    {
        "source_sentence": "迦葉比丘亦有是三昧。",
        "from": "T04n0196_002:0161b04_15",
        "context_with_next_sentence": true
    },
    {
        "source_sentence": "吾本樂六通，今已得六通；迦葉比丘亦得六通。",
        "from": "T04n0196_002:0161b04_16",
        "context_with_next_sentence": true
    },
    {
        "source_sentence": "何等為六？",
        "from": "T04n0196_002:0161b05_17",
        "context_with_next_sentence": true
    },
    {
        "source_sentence": "一者四神足念、二者悉知一切人意、三者耳徹聽、四者見眾生本、五者知眾生所趣行、六者諸漏皆盡。",
        "from": "T04n0196_002:0161b05_18",
        "context_with_next_sentence": true
    },
    {
        "source_sentence": "今已無畏，三界獨尊，吾以四定，表彰法御。",
        "from": "T04n0196_002:0161b08_19",
        "context_with_next_sentence": true
    },
    {
        "source_sentence": "何等為四？",
        "from": "T04n0196_002:0161b09_20",
        "context_with_next_sentence": true
    },
    {
        "source_sentence": "一者解定、二者智定、三者慧定、四者戒定。",
        "from": "T04n0196_002:0161b09_21",
        "context_with_next_sentence": true
    },
    {
        "source_sentence": "名色皆滅，梵迹獨存，無憂憙想，生死根斷；迦葉比丘亦復如是。」",
        "from": "T04n0196_002:0161b10_22",
        "context_with_next_sentence": true
    },
    {
        "source_sentence": "世尊又曰：「過去久遠，時有聖王，名文陀竭。",
        "from": "T04n0196_002:0161b11_23",
        "context_with_next_sentence": true
    },
    {
        "source_sentence": "高行暉世，功勳感動。",
        "from": "T04n0196_002:0161b12_24",
        "context_with_next_sentence": true
    },
    {
        "source_sentence": "忉利天帝，欽其異德，即遣車馬，詣闕迎王。",
        "from": "T04n0196_002:0161b13_25",
        "context_with_next_sentence": true
    },
    {
        "source_sentence": "王乘天車，忽然升虛，天帝出迎，與王共坐，娛樂盡歡，送王還宮。」",
        "from": "T04n0196_002:0161b14_26",
        "context_with_next_sentence": true
    },
    {
        "source_sentence": "佛告比丘：「爾時天帝者，大迦葉是也！",
        "from": "T04n0196_002:0161b15_27",
        "context_with_next_sentence": true
    },
    {
        "source_sentence": "文陀竭王者，則是吾身。",
        "from": "T04n0196_002:0161b16_28",
        "context_with_next_sentence": true
    },
    {
        "source_sentence": "往昔天帝以生死畏座，令吾並坐，吾今以無上正真法御之座，報昔功德。」",
        "from": "T04n0196_002:0161b17_29",
        "context_with_next_sentence": true
    },
    {
        "source_sentence": "佛說本昔，加以聖德，顯比丘迦葉一切解脫。",
        "from": "T04n0196_002:0161b18_30",
        "context_with_next_sentence": true
    },
    {
        "source_sentence": "皆發無上正真道意，法教名遠，莫不樂受。",
        "from": "T04n0196_002:0161b19_31",
        "context_with_next_sentence": true
    },
    {
        "source_sentence": "度奈女品第十三",
        "from": "T04n0196_002:0161b21_0",
        "context_with_next_sentence": true
    },
    {
        "source_sentence": "佛從迦維羅衛國，與千二百五十比丘俱，過拔耆國界度人民，去至維耶離，詣奈氏樹園。",
        "from": "T04n0196_002:0161b22_0",
        "context_with_next_sentence": true
    },
    {
        "source_sentence": "城中有女人，名阿凡和利，聞佛來化，歡喜無量，即便嚴出，與五百女人俱。",
        "from": "T04n0196_002:0161b24_0",
        "context_with_next_sentence": true
    },
    {
        "source_sentence": "佛勅比丘：「端意低頭，勿妄顧視。",
        "from": "T04n0196_002:0161b25_1",
        "context_with_next_sentence": true
    },
    {
        "source_sentence": "色欲亂人，唯道能制，抑情撿心，智者必能。",
        "from": "T04n0196_002:0161b26_2",
        "context_with_next_sentence": true
    },
    {
        "source_sentence": "今有女人，名阿凡和利，與五百女人俱欲聽說法，汝曹各護淨行，持之勿放。」",
        "from": "T04n0196_002:0161b27_3",
        "context_with_next_sentence": true
    },
    {
        "source_sentence": "諸比丘唯諾受教。",
        "from": "T04n0196_002:0161b29_4",
        "context_with_next_sentence": true
    },
    {
        "source_sentence": "阿凡和利詣門下車，叉手當心，低頭直前，頭面禮佛，却就女位。",
        "from": "T04n0196_002:0161b29_5",
        "context_with_next_sentence": true
    },
    {
        "source_sentence": "世尊告曰：「形不久住，色不久鮮，命如風過，少壯必衰，勿恃容姿自處污行，世間迷惑，禍起色欲，三塗勤苦，智者能閉。」",
        "from": "T04n0196_002:0161c02_6",
        "context_with_next_sentence": true
    },
    {
        "source_sentence": "女聞佛言，心解欲止，便發道意，自歸三尊。",
        "from": "T04n0196_002:0161c04_7",
        "context_with_next_sentence": true
    },
    {
        "source_sentence": "於是阿凡和利退坐白佛：「不以女賤，得服法言。",
        "from": "T04n0196_002:0161c05_8",
        "context_with_next_sentence": true
    },
    {
        "source_sentence": "願樂如來明日枉尊及比丘僧，顧下薄食。」",
        "from": "T04n0196_002:0161c06_9",
        "context_with_next_sentence": true
    },
    {
        "source_sentence": "佛法默然，已為許可。",
        "from": "T04n0196_002:0161c07_10",
        "context_with_next_sentence": true
    },
    {
        "source_sentence": "起以頭面作禮，歡喜而去。",
        "from": "T04n0196_002:0161c08_11",
        "context_with_next_sentence": true
    },
    {
        "source_sentence": "是時城中有長者子五百同輩，聞佛來垂訓，止住奈園，即皆俱行，詣佛聽法。",
        "from": "T04n0196_002:0161c08_12",
        "context_with_next_sentence": true
    },
    {
        "source_sentence": "車馬服飾，五色輝煌，出城詣園，人從車馬，寂然如法。",
        "from": "T04n0196_002:0161c10_13",
        "context_with_next_sentence": true
    },
    {
        "source_sentence": "詣門下車，叉手直進，禮拜陳情，却坐男位。",
        "from": "T04n0196_002:0161c11_14",
        "context_with_next_sentence": true
    },
    {
        "source_sentence": "佛告族姓子：「榮位尊豪，快樂如意，皆是前世福德所致；今復見佛，功德增益。」",
        "from": "T04n0196_002:0161c12_15",
        "context_with_next_sentence": true
    },
    {
        "source_sentence": "諸長者子，歡喜退坐，長跪請佛：「明日屈尊，哀臨蔬食。」",
        "from": "T04n0196_002:0161c14_16",
        "context_with_next_sentence": true
    },
    {
        "source_sentence": "佛便告曰：「已先受請，佛不二諾。」",
        "from": "T04n0196_002:0161c15_17",
        "context_with_next_sentence": true
    },
    {
        "source_sentence": "諸長者子復白佛言：「不審請主姓字是誰？」",
        "from": "T04n0196_002:0161c16_18",
        "context_with_next_sentence": true
    },
    {
        "source_sentence": "佛言：「向受阿凡和利請，明日當往。」",
        "from": "T04n0196_002:0161c17_19",
        "context_with_next_sentence": true
    },
    {
        "source_sentence": "長者子白佛：「此是國民，豈得在先？」",
        "from": "T04n0196_002:0161c18_20",
        "context_with_next_sentence": true
    },
    {
        "source_sentence": "佛告族姓子：「如來慈普，不問尊卑。」",
        "from": "T04n0196_002:0161c19_0",
        "context_with_next_sentence": true
    },
    {
        "source_sentence": "諸長者子，前禮佛足，辭退還家。",
        "from": "T04n0196_002:0161c19_1",
        "context_with_next_sentence": true
    },
    {
        "source_sentence": "過告阿凡和利語曰：「佛者至尊，用一切故，來化吾國。",
        "from": "T04n0196_002:0161c20_2",
        "context_with_next_sentence": true
    },
    {
        "source_sentence": "飯佛及僧，吾等應先，男尊女卑，卿當在後，慎勿供辦，故來相語。」",
        "from": "T04n0196_002:0161c21_3",
        "context_with_next_sentence": true
    },
    {
        "source_sentence": "女白長者子：「無以豪強威力加弱也！",
        "from": "T04n0196_002:0161c23_4",
        "context_with_next_sentence": true
    },
    {
        "source_sentence": "今乞四事，若見惠者，不敢在先。",
        "from": "T04n0196_002:0161c24_0",
        "context_with_next_sentence": true
    },
    {
        "source_sentence": "何謂四事？",
        "from": "T04n0196_002:0161c24_1",
        "context_with_next_sentence": true
    },
    {
        "source_sentence": "一者乞令我心保善莫移、二者乞令我命保在莫亡、三者乞令財物保在無滅、四者乞令世尊常住教授，莫詣餘國。」",
        "from": "T04n0196_002:0161c25_0",
        "context_with_next_sentence": true
    },
    {
        "source_sentence": "即謂女曰：「善心叵保，命亦如是，非吾能辦。」",
        "from": "T04n0196_002:0161c27_1",
        "context_with_next_sentence": true
    },
    {
        "source_sentence": "便相謂言：「此女福人，先得飯佛。」",
        "from": "T04n0196_002:0161c28_2",
        "context_with_next_sentence": true
    },
    {
        "source_sentence": "乃覺非常，甚可喜樂。",
        "from": "T04n0196_002:0161c29_3",
        "context_with_next_sentence": true
    },
    {
        "source_sentence": "中有年少，耻甚出後，當共固之，便勅市監，罷不作市。",
        "from": "T04n0196_002:0161c29_4",
        "context_with_next_sentence": true
    },
    {
        "source_sentence": "阿凡和利遣婢市買，了無所得。",
        "from": "T04n0196_002:0162a02_5",
        "context_with_next_sentence": true
    },
    {
        "source_sentence": "還視庫藏，眾膳備具，唯乏薪炭，行求不得。",
        "from": "T04n0196_002:0162a02_6",
        "context_with_next_sentence": true
    },
    {
        "source_sentence": "出庫[疊*毛]布，香油灌之，以供飯具。",
        "from": "T04n0196_002:0162a03_7",
        "context_with_next_sentence": true
    },
    {
        "source_sentence": "明日至時，遣使白佛。",
        "from": "T04n0196_002:0162a04_8",
        "context_with_next_sentence": true
    },
    {
        "source_sentence": "城門復閉，使還白言：「城門不開。」",
        "from": "T04n0196_002:0162a04_9",
        "context_with_next_sentence": true
    },
    {
        "source_sentence": "知是諸長者子所作，女自念言：「法應遣使表白供辦，云何得通？」",
        "from": "T04n0196_002:0162a05_10",
        "context_with_next_sentence": true
    },
    {
        "source_sentence": "便告鸚鵡：「汝行白佛。」",
        "from": "T04n0196_002:0162a07_11",
        "context_with_next_sentence": true
    },
    {
        "source_sentence": "鸚鵡受勅，飛出其家，諸長者子輩，舉弓射之。",
        "from": "T04n0196_002:0162a07_12",
        "context_with_next_sentence": true
    },
    {
        "source_sentence": "奉使請佛，威神所接，箭化作華，便詣佛所。",
        "from": "T04n0196_002:0162a08_13",
        "context_with_next_sentence": true
    },
    {
        "source_sentence": "飛住虛空，白佛言：「眾嚴畢辦，唯願枉尊。」",
        "from": "T04n0196_002:0162a09_14",
        "context_with_next_sentence": true
    },
    {
        "source_sentence": "於時眾祐，法導威儀，足蹈門閫，天地震動，龍雨淹塵，天樂下從，諸音樂器自然而鳴。",
        "from": "T04n0196_002:0162a10_15",
        "context_with_next_sentence": true
    },
    {
        "source_sentence": "佛坐飯竟，行澡水畢，為說經法。",
        "from": "T04n0196_002:0162a12_16",
        "context_with_next_sentence": true
    },
    {
        "source_sentence": "五百長者子、阿凡和利及五百女人，逮得法眼，皆受五戒已。",
        "from": "T04n0196_002:0162a13_17",
        "context_with_next_sentence": true
    },
    {
        "source_sentence": "佛與比丘僧，還詣奈氏園，一切歡喜，無不樂聞。",
        "from": "T04n0196_002:0162a14_18",
        "context_with_next_sentence": true
    },
    {
        "source_sentence": "尼揵問疑品第十四",
        "from": "T04n0196_002:0162a16_0",
        "context_with_next_sentence": true
    },
    {
        "source_sentence": "佛從維耶離，與千二百五十比丘僧及千優婆塞俱，詣那難陀國、波和離國。",
        "from": "T04n0196_002:0162a17_0",
        "context_with_next_sentence": true
    },
    {
        "source_sentence": "是時國內奉事六師，迷於邪行。",
        "from": "T04n0196_002:0162a18_1",
        "context_with_next_sentence": true
    },
    {
        "source_sentence": "城中有豪長者，字阿夷拔提弗，奉事尼揵，精勤第一。",
        "from": "T04n0196_002:0162a19_2",
        "context_with_next_sentence": true
    },
    {
        "source_sentence": "聞佛來顧，往詣尼揵所，禮拜如常。",
        "from": "T04n0196_002:0162a20_3",
        "context_with_next_sentence": true
    },
    {
        "source_sentence": "尼揵問曰：「卿聞瞿曇來至此不？」",
        "from": "T04n0196_002:0162a21_4",
        "context_with_next_sentence": true
    },
    {
        "source_sentence": "對曰：「已聞。」",
        "from": "T04n0196_002:0162a22_5",
        "context_with_next_sentence": true
    },
    {
        "source_sentence": "尼揵語曰：「汝往難沙門瞿曇一事，當令如噎。」",
        "from": "T04n0196_002:0162a22_6",
        "context_with_next_sentence": true
    },
    {
        "source_sentence": "拔提弗言：「何謂一事乃令不對乎？」",
        "from": "T04n0196_002:0162a23_7",
        "context_with_next_sentence": true
    },
    {
        "source_sentence": "曰：「汝難瞿曇：『吾聞沙門，呪願一切，普得飽滿；猥將大眾，來適飢國，費損人食，此大無益。』」",
        "from": "T04n0196_002:0162a24_8",
        "context_with_next_sentence": true
    },
    {
        "source_sentence": "拔提弗受命而退，即詣佛所，瞻覩神德威相赫然，弟子法儀恂恂洋洋，敬心踊躍拱袖進前，直揖却坐，而白佛言：「欲請一事，願蒙授解。」",
        "from": "T04n0196_002:0162a26_9",
        "context_with_next_sentence": true
    },
    {
        "source_sentence": "佛言：「恣所欲聞。」",
        "from": "T04n0196_002:0162a29_10",
        "context_with_next_sentence": true
    },
    {
        "source_sentence": "拔提弗言：「伏聞瞿曇，饒益一切，令得安隱。",
        "from": "T04n0196_002:0162a29_11",
        "context_with_next_sentence": true
    },
    {
        "source_sentence": "而將大眾，顧臨飢國，減損民食，費而無益。」",
        "from": "T04n0196_002:0162b01_12",
        "context_with_next_sentence": true
    },
    {
        "source_sentence": "佛告阿夷拔提弗言：「吾從九十一劫以來，未聞勸人為福損而無益也！",
        "from": "T04n0196_002:0162b02_13",
        "context_with_next_sentence": true
    },
    {
        "source_sentence": "吾聞尊貴富樂本起布施，未有唐捐費而不報也！",
        "from": "T04n0196_002:0162b04_14",
        "context_with_next_sentence": true
    },
    {
        "source_sentence": "人行仁義，現世稱傳，後得生天，勸善代喜，福祐隨身。」",
        "from": "T04n0196_002:0162b05_15",
        "context_with_next_sentence": true
    },
    {
        "source_sentence": "又告長者：「財有八危，損而無益。",
        "from": "T04n0196_002:0162b06_16",
        "context_with_next_sentence": true
    },
    {
        "source_sentence": "何謂為八？",
        "from": "T04n0196_002:0162b07_17",
        "context_with_next_sentence": true
    },
    {
        "source_sentence": "一者為官所沒、二者盜賊劫奪、三者火起不覺、四者水所沒溺、五者怨家債主橫見奪取、六者田農不修、七者賈作不知便利、八者惡子博掩用度無道。",
        "from": "T04n0196_002:0162b07_18",
        "context_with_next_sentence": true
    },
    {
        "source_sentence": "如是八事，至危難保，八禍當至，非力所制。",
        "from": "T04n0196_002:0162b11_19",
        "context_with_next_sentence": true
    },
    {
        "source_sentence": "是故，如來以此因緣，勸人布施，安置福田，深堅難動，水火盜賊，不復得害，壽終生天，衣食自然。」",
        "from": "T04n0196_002:0162b12_20",
        "context_with_next_sentence": true
    },
    {
        "source_sentence": "佛告長者：「真言至要，化世愚惑，若不信者，自毀人本，墜墮三塗。",
        "from": "T04n0196_002:0162b14_21",
        "context_with_next_sentence": true
    },
    {
        "source_sentence": "若能覺識，改聞易行，遷神無為，所向分明。」",
        "from": "T04n0196_002:0162b15_22",
        "context_with_next_sentence": true
    },
    {
        "source_sentence": "阿夷拔提弗聞佛說法，情喜內定，退坐自陳：「愚癡積惑，未識正真，所質非法，實非鄙意。",
        "from": "T04n0196_002:0162b16_23",
        "context_with_next_sentence": true
    },
    {
        "source_sentence": "尼揵所遣，奉使不遜，願佛垂恩，原恕罪咎。」",
        "from": "T04n0196_002:0162b18_24",
        "context_with_next_sentence": true
    },
    {
        "source_sentence": "佛言：「汝能自覺，此福無量。」",
        "from": "T04n0196_002:0162b19_25",
        "context_with_next_sentence": true
    },
    {
        "source_sentence": "長者歡喜復白佛言：「情闇難悟，欲問所疑。」",
        "from": "T04n0196_002:0162b20_26",
        "context_with_next_sentence": true
    },
    {
        "source_sentence": "佛言：「隨意所問，今當為汝事事分別。」",
        "from": "T04n0196_002:0162b21_27",
        "context_with_next_sentence": true
    },
    {
        "source_sentence": "長者問曰：「伏聞如來慈等普救，不審法教偏駮不等，有得道者、有不得者？",
        "from": "T04n0196_002:0162b22_28",
        "context_with_next_sentence": true
    },
    {
        "source_sentence": "抱疑日久，願尊開蒙。」",
        "from": "T04n0196_002:0162b23_29",
        "context_with_next_sentence": true
    },
    {
        "source_sentence": "佛言：「善哉問也！",
        "from": "T04n0196_002:0162b24_30",
        "context_with_next_sentence": true
    },
    {
        "source_sentence": "諦聽諦受。",
        "from": "T04n0196_002:0162b24_31",
        "context_with_next_sentence": true
    },
    {
        "source_sentence": "譬如農夫，宿有二業：一田業高燥肥沃、二田業下濕瘠薄。",
        "from": "T04n0196_002:0162b25_32",
        "context_with_next_sentence": true
    },
    {
        "source_sentence": "於春和時，等力興功，下種應節，耘除草穢。",
        "from": "T04n0196_002:0162b26_33",
        "context_with_next_sentence": true
    },
    {
        "source_sentence": "至秋獲實，斗斛懸殊。」",
        "from": "T04n0196_002:0162b27_34",
        "context_with_next_sentence": true
    },
    {
        "source_sentence": "佛告長者：「人功不偏，所收不等者，地厚薄故也。",
        "from": "T04n0196_002:0162b28_0",
        "context_with_next_sentence": true
    },
    {
        "source_sentence": "人聞吾法，信受奉行，如意所得。",
        "from": "T04n0196_002:0162b29_1",
        "context_with_next_sentence": true
    },
    {
        "source_sentence": "喻如沃田，所收無數。",
        "from": "T04n0196_002:0162b29_2",
        "context_with_next_sentence": true
    },
    {
        "source_sentence": "今比丘、比丘尼、優婆塞、優婆夷者是也！",
        "from": "T04n0196_002:0162c01_3",
        "context_with_next_sentence": true
    },
    {
        "source_sentence": "隨意入深，神通無礙，人聞道言，背而不信。",
        "from": "T04n0196_002:0162c02_4",
        "context_with_next_sentence": true
    },
    {
        "source_sentence": "喻如下田沒溺不生，今六師尼揵等是也！」",
        "from": "T04n0196_002:0162c03_5",
        "context_with_next_sentence": true
    },
    {
        "source_sentence": "世尊又曰：「譬如有人，持器取水，一器完牢，二者穿壞。",
        "from": "T04n0196_002:0162c04_6",
        "context_with_next_sentence": true
    },
    {
        "source_sentence": "若用受水，完者恒滿，穿者漏盡。",
        "from": "T04n0196_002:0162c05_7",
        "context_with_next_sentence": true
    },
    {
        "source_sentence": "人聞道教，精進修勤，奉戒不違，嚴勅身口，喻如完器，所受無限。",
        "from": "T04n0196_002:0162c06_8",
        "context_with_next_sentence": true
    },
    {
        "source_sentence": "人聞道法，不受不信，加行謗毀，忘失人本，還入惡道，喻如穿器，無所盛貯。」",
        "from": "T04n0196_002:0162c07_9",
        "context_with_next_sentence": true
    },
    {
        "source_sentence": "佛告長者：「宿命善行，乃得見佛，雖復尊豪然不信道者，譬如狂華，落不成實。」",
        "from": "T04n0196_002:0162c09_10",
        "context_with_next_sentence": true
    },
    {
        "source_sentence": "拔提弗心喜稱善：「真言感神，所說至誠。」",
        "from": "T04n0196_002:0162c11_11",
        "context_with_next_sentence": true
    },
    {
        "source_sentence": "便發無上正真道意，受戒而退。",
        "from": "T04n0196_002:0162c12_12",
        "context_with_next_sentence": true
    },
    {
        "source_sentence": "國內一切皆發道意，六師邪術一皆毀廢，天人龍鬼宣明法聲。",
        "from": "T04n0196_002:0162c13_0",
        "context_with_next_sentence": true
    },
    {
        "source_sentence": "佛食馬麥品第十三",
        "from": "T04n0196_002:0162c15_0",
        "context_with_next_sentence": true
    },
    {
        "source_sentence": "於時佛從波和離國，與千二百五十比丘俱，還祇樹給孤獨園。",
        "from": "T04n0196_002:0162c16_0",
        "context_with_next_sentence": true
    },
    {
        "source_sentence": "是時舍衛國界中間，有郡名隨蘭然，有婆羅門名阿祇達，多智明慧，居富無比。",
        "from": "T04n0196_002:0162c17_1",
        "context_with_next_sentence": true
    },
    {
        "source_sentence": "往詣阿難祁祁家，論議事訖，問須達曰：「今此都下，頗有神人可師宗者不？」",
        "from": "T04n0196_002:0162c19_2",
        "context_with_next_sentence": true
    },
    {
        "source_sentence": "須達答曰：「子未聞乎？",
        "from": "T04n0196_002:0162c21_0",
        "context_with_next_sentence": true
    },
    {
        "source_sentence": "釋種王子，出家為道，道成號佛，身色相好，非世所見。",
        "from": "T04n0196_002:0162c21_1",
        "context_with_next_sentence": true
    },
    {
        "source_sentence": "法戒雅正，照除心垢，神通明達，知眾生原。",
        "from": "T04n0196_002:0162c22_2",
        "context_with_next_sentence": true
    },
    {
        "source_sentence": "諸天龍神，莫不奉承，每說法言，精義入神，非吾螢燭所能宣陳。」",
        "from": "T04n0196_002:0162c23_3",
        "context_with_next_sentence": true
    },
    {
        "source_sentence": "阿耆達聞佛聖德，五情內慘，即問曰：「佛今所在可得見不？」",
        "from": "T04n0196_002:0162c25_4",
        "context_with_next_sentence": true
    },
    {
        "source_sentence": "答曰：「近在祇洹，開廣真言。」",
        "from": "T04n0196_002:0162c26_5",
        "context_with_next_sentence": true
    },
    {
        "source_sentence": "明日阿祇達往詣祇洹，入門見佛，威神光明，敬心內發，前禮佛足，却坐一面。",
        "from": "T04n0196_002:0162c27_6",
        "context_with_next_sentence": true
    },
    {
        "source_sentence": "佛為說法，歡喜踊躍，即便退席，請佛及比丘僧，垂化照臨，一時三月。",
        "from": "T04n0196_002:0162c29_0",
        "context_with_next_sentence": true
    },
    {
        "source_sentence": "佛以神旨，知往古因緣，默然受請。",
        "from": "T04n0196_002:0163a01_1",
        "context_with_next_sentence": true
    },
    {
        "source_sentence": "阿耆達，得佛許可，辭退還國。",
        "from": "T04n0196_002:0163a02_2",
        "context_with_next_sentence": true
    },
    {
        "source_sentence": "於是阿耆達，還家嚴供極世珍美。",
        "from": "T04n0196_002:0163a03_3",
        "context_with_next_sentence": true
    },
    {
        "source_sentence": "是日世尊與五百比丘僧，往詣隨蘭然。",
        "from": "T04n0196_002:0163a03_4",
        "context_with_next_sentence": true
    },
    {
        "source_sentence": "時阿耆達，天魔迷惑，耽荒五欲：一者寶飾、二者女樂、三者衣食、四者榮利、五者色欲。",
        "from": "T04n0196_002:0163a04_5",
        "context_with_next_sentence": true
    },
    {
        "source_sentence": "退入後堂，告勅門士：「不得通客，一時三月，不問尊卑，須吾有教。」",
        "from": "T04n0196_002:0163a06_6",
        "context_with_next_sentence": true
    },
    {
        "source_sentence": "如來到門，閉而不通，便止舍邊大叢樹下。",
        "from": "T04n0196_002:0163a08_7",
        "context_with_next_sentence": true
    },
    {
        "source_sentence": "佛告比丘僧：「此郡既飢，人不好道，各各自便，隨利分衛。」",
        "from": "T04n0196_002:0163a09_8",
        "context_with_next_sentence": true
    },
    {
        "source_sentence": "舍利弗受勅，獨升忉利天上，日食自然。",
        "from": "T04n0196_002:0163a10_9",
        "context_with_next_sentence": true
    },
    {
        "source_sentence": "眾僧分衛，三日空還。",
        "from": "T04n0196_002:0163a11_10",
        "context_with_next_sentence": true
    },
    {
        "source_sentence": "時有馬師，減麥飯佛及比丘僧。",
        "from": "T04n0196_002:0163a11_11",
        "context_with_next_sentence": true
    },
    {
        "source_sentence": "阿難已得其麥，以鉢受之，心用悲疾曰：「諸天名味，國王供饍，每謂其味，不可尊口。",
        "from": "T04n0196_002:0163a12_12",
        "context_with_next_sentence": true
    },
    {
        "source_sentence": "今得此麥，甚為麤惡。",
        "from": "T04n0196_002:0163a14_13",
        "context_with_next_sentence": true
    },
    {
        "source_sentence": "何忍持此供養佛乎？」",
        "from": "T04n0196_002:0163a14_14",
        "context_with_next_sentence": true
    },
    {
        "source_sentence": "持所得麥，造一老母：「佛者至尊，法御上聖，今欲飯佛，請母熟之，功德無量。」",
        "from": "T04n0196_002:0163a15_15",
        "context_with_next_sentence": true
    },
    {
        "source_sentence": "母答阿難：「吾今怱務，不能得為。」",
        "from": "T04n0196_002:0163a17_16",
        "context_with_next_sentence": true
    },
    {
        "source_sentence": "比居一母，聞歎佛尊，馳出求索。",
        "from": "T04n0196_002:0163a17_17",
        "context_with_next_sentence": true
    },
    {
        "source_sentence": "阿難授之，即時令熟。",
        "from": "T04n0196_002:0163a18_18",
        "context_with_next_sentence": true
    },
    {
        "source_sentence": "佛食呪願，阿難心結，佛欲解之：「餘飯施與，百味香美，非世所有。」",
        "from": "T04n0196_002:0163a19_19",
        "context_with_next_sentence": true
    },
    {
        "source_sentence": "阿難意解曰：「如來妙德，不可思議。」",
        "from": "T04n0196_002:0163a20_20",
        "context_with_next_sentence": true
    },
    {
        "source_sentence": "是時世尊欲詣拔耆國，先使阿難往告阿耆達。",
        "from": "T04n0196_002:0163a22_0",
        "context_with_next_sentence": true
    },
    {
        "source_sentence": "阿難受教，即便往告。",
        "from": "T04n0196_002:0163a23_1",
        "context_with_next_sentence": true
    },
    {
        "source_sentence": "阿耆達見阿難來，意猶未悟，即問阿難：「如來今為所在？」",
        "from": "T04n0196_002:0163a23_2",
        "context_with_next_sentence": true
    },
    {
        "source_sentence": "阿難報曰：「世尊在此，爾來三月。",
        "from": "T04n0196_002:0163a24_3",
        "context_with_next_sentence": true
    },
    {
        "source_sentence": "前受卿請，尊無二言，一時已竟，告別當去。」",
        "from": "T04n0196_002:0163a25_4",
        "context_with_next_sentence": true
    },
    {
        "source_sentence": "阿耆達聞佛垂化，乃無供養，悲怖交至，即馳詣佛，頭面作禮，而自陳言：「愚癡罪覆，違失言信。",
        "from": "T04n0196_002:0163a26_5",
        "context_with_next_sentence": true
    },
    {
        "source_sentence": "願佛慈悲，恕原其重。」",
        "from": "T04n0196_002:0163a28_6",
        "context_with_next_sentence": true
    },
    {
        "source_sentence": "佛告梵志：「明汝至心。」",
        "from": "T04n0196_002:0163a29_7",
        "context_with_next_sentence": true
    },
    {
        "source_sentence": "阿耆達歡喜前白佛言：「願留七日，得敘供養。」",
        "from": "T04n0196_002:0163a29_8",
        "context_with_next_sentence": true
    },
    {
        "source_sentence": "佛以歲至，即便可之。",
        "from": "T04n0196_002:0163b01_9",
        "context_with_next_sentence": true
    },
    {
        "source_sentence": "時日舍利弗，從天來下，歲節已過，當詣拔耆國。",
        "from": "T04n0196_002:0163b02_10",
        "context_with_next_sentence": true
    },
    {
        "source_sentence": "阿耆達取供養餘具，遍散道中，欲令佛蹈上而過。",
        "from": "T04n0196_002:0163b03_11",
        "context_with_next_sentence": true
    },
    {
        "source_sentence": "佛告梵志：「飯具米糧，是應食噉，不宜足蹈。」",
        "from": "T04n0196_002:0163b04_12",
        "context_with_next_sentence": true
    },
    {
        "source_sentence": "佛受其施，便為呪願，而作頌曰：「外道所修事，　　精懃火為最。",
        "from": "T04n0196_002:0163b05_13",
        "context_with_next_sentence": true
    },
    {
        "source_sentence": "　學問日益明，　　眾義通為最。",
        "from": "T04n0196_002:0163b08_0",
        "context_with_next_sentence": true
    },
    {
        "source_sentence": "　人中所歸仰，　　遮迦越為最。",
        "from": "T04n0196_002:0163b09_0",
        "context_with_next_sentence": true
    },
    {
        "source_sentence": "　江河泉源流，　　大海深為最。",
        "from": "T04n0196_002:0163b10_0",
        "context_with_next_sentence": true
    },
    {
        "source_sentence": "　眾星列空中，　　日月明為最。",
        "from": "T04n0196_002:0163b11_0",
        "context_with_next_sentence": true
    },
    {
        "source_sentence": "　佛出於世間，　　受施為上最。」",
        "from": "T04n0196_002:0163b12_0",
        "context_with_next_sentence": true
    },
    {
        "source_sentence": "阿耆達心悅結解，逮得法眼淨。",
        "from": "T04n0196_002:0163b13_0",
        "context_with_next_sentence": true
    },
    {
        "source_sentence": "國人大小皆發道心，前禮佛足，歡喜而退。",
        "from": "T04n0196_002:0163b13_1",
        "context_with_next_sentence": true
    },
    {
        "source_sentence": "於時阿難承佛威神，知諸比丘心中大疑，因宜白佛：「如來神妙，三達廣照，知眾生念，因緣所趣，不審何故食麥一時？",
        "from": "T04n0196_002:0163b14_2",
        "context_with_next_sentence": true
    },
    {
        "source_sentence": "願佛開化散解眾疑。」",
        "from": "T04n0196_002:0163b17_3",
        "context_with_next_sentence": true
    },
    {
        "source_sentence": "佛告諸比丘：「過去久遠，時有大國，名曰盤頭越。",
        "from": "T04n0196_002:0163b17_4",
        "context_with_next_sentence": true
    },
    {
        "source_sentence": "時世有王，字曰頻頭。",
        "from": "T04n0196_002:0163b18_5",
        "context_with_next_sentence": true
    },
    {
        "source_sentence": "王有太子，名曰維衛，出家學道，道成為佛，猶名維衛。",
        "from": "T04n0196_002:0163b19_6",
        "context_with_next_sentence": true
    },
    {
        "source_sentence": "相好威德，諸佛法一，所從比丘六萬二千人俱。",
        "from": "T04n0196_002:0163b20_7",
        "context_with_next_sentence": true
    },
    {
        "source_sentence": "時父王飯佛及比丘僧，嚴飾幢幡，極世之珍，城內整頓，煒煒煌煌。",
        "from": "T04n0196_002:0163b21_8",
        "context_with_next_sentence": true
    },
    {
        "source_sentence": "時有梵志，清潔德高，從諸弟子，因事入城。",
        "from": "T04n0196_002:0163b23_9",
        "context_with_next_sentence": true
    },
    {
        "source_sentence": "顧問眾人：『有何異節？",
        "from": "T04n0196_002:0163b24_10",
        "context_with_next_sentence": true
    },
    {
        "source_sentence": "光飾乃爾。』",
        "from": "T04n0196_002:0163b24_11",
        "context_with_next_sentence": true
    },
    {
        "source_sentence": "行人答曰：『頻頭王子，得道號佛，今日當來，王及臣民，供養故耳！』",
        "from": "T04n0196_002:0163b24_12",
        "context_with_next_sentence": true
    },
    {
        "source_sentence": "道士答言：『世人甚迷，捐棄甘饌，食此人為？",
        "from": "T04n0196_002:0163b26_13",
        "context_with_next_sentence": true
    },
    {
        "source_sentence": "如卿所說人者，應食馬麥。』",
        "from": "T04n0196_002:0163b27_14",
        "context_with_next_sentence": true
    },
    {
        "source_sentence": "五百弟子，同聲讚善。",
        "from": "T04n0196_002:0163b27_15",
        "context_with_next_sentence": true
    },
    {
        "source_sentence": "中有一人而諫師曰：『師言非也！",
        "from": "T04n0196_002:0163b28_16",
        "context_with_next_sentence": true
    },
    {
        "source_sentence": "若如彼言，此人德尊，應食天厨。』」",
        "from": "T04n0196_002:0163b29_17",
        "context_with_next_sentence": true
    },
    {
        "source_sentence": "佛告諸比丘：「爾時高行梵志，則吾身是也。",
        "from": "T04n0196_002:0163b29_18",
        "context_with_next_sentence": true
    },
    {
        "source_sentence": "五百弟子，今若曹是也。",
        "from": "T04n0196_002:0163c01_19",
        "context_with_next_sentence": true
    },
    {
        "source_sentence": "時諫師者，舍利弗是也。",
        "from": "T04n0196_002:0163c02_20",
        "context_with_next_sentence": true
    },
    {
        "source_sentence": "吾種此栽，於今始畢。」",
        "from": "T04n0196_002:0163c02_21",
        "context_with_next_sentence": true
    },
    {
        "source_sentence": "告諸比丘：「各護心口，慎無放恣，善惡隨人，久而不捨。",
        "from": "T04n0196_002:0163c03_22",
        "context_with_next_sentence": true
    },
    {
        "source_sentence": "宜修明行，可從得道。",
        "from": "T04n0196_002:0163c04_23",
        "context_with_next_sentence": true
    },
    {
        "source_sentence": "吾所償對，於此了矣！」",
        "from": "T04n0196_002:0163c05_24",
        "context_with_next_sentence": true
    },
    {
        "source_sentence": "諸比丘，聞經歡喜，受戴奉行。",
        "from": "T04n0196_002:0163c05_25",
        "context_with_next_sentence": true
    },
    {
        "source_sentence": "中本起經卷下",
        "from": "T04n0196_002:0163c07_0",
        "context_with_next_sentence": false
    }
]