[
    {
        "source_sentence": "阿毘達磨集異門足論卷第八",
        "from": "T26n1536_008:0398b02_0",
        "context_with_next_sentence": true
    },
    {
        "source_sentence": "尊者舍利子說",
        "from": "T26n1536_008:0398b04_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T26n1536_008:0398b05_0",
        "context_with_next_sentence": true
    },
    {
        "source_sentence": "四法品第五之三",
        "from": "T26n1536_008:0398b06_0",
        "context_with_next_sentence": true
    },
    {
        "source_sentence": "以若造有損害無損害身語意行，則積集增長有損害無損害法；若不造有損害無損害身語意行，則不積集增長有損害無損害法。",
        "from": "T26n1536_008:0398b07_0",
        "context_with_next_sentence": true
    },
    {
        "source_sentence": "若積集增長有損害無損害法，則感得有損害無損害自體；若不積集增長有損害無損害法，則不感得有損害無損害自體。",
        "from": "T26n1536_008:0398b10_0",
        "context_with_next_sentence": true
    },
    {
        "source_sentence": "若感得有損害無損害自體，則生有損害無損害世間；若不感得有損害無損害自體，則不生有損害無損害世間。",
        "from": "T26n1536_008:0398b12_1",
        "context_with_next_sentence": true
    },
    {
        "source_sentence": "若生有損害無損害世間，則觸有損害無損害觸；若不生有損害無損害世間，則不觸有損害無損害觸。",
        "from": "T26n1536_008:0398b15_2",
        "context_with_next_sentence": true
    },
    {
        "source_sentence": "若觸有損害無損害觸，則受有損害無損害受；若不觸有損害無損害觸，則不受有損害無損害受。",
        "from": "T26n1536_008:0398b17_3",
        "context_with_next_sentence": true
    },
    {
        "source_sentence": "由此應言，是故我說彼諸有情隨自造業。",
        "from": "T26n1536_008:0398b20_0",
        "context_with_next_sentence": true
    },
    {
        "source_sentence": "是名黑白黑白異熟業者，謂此業是善不善，感可愛非可愛異熟。",
        "from": "T26n1536_008:0398b20_1",
        "context_with_next_sentence": true
    },
    {
        "source_sentence": "云何不黑不白無異熟業能盡諸業？",
        "from": "T26n1536_008:0398b22_2",
        "context_with_next_sentence": true
    },
    {
        "source_sentence": "答：如世尊為持俱胝牛戒補剌拏說：圓滿當知，若能盡黑黑異熟業思、若能盡白白異熟業思、若能盡黑白黑白異熟業思，是名不黑不白無異熟業能盡諸業。",
        "from": "T26n1536_008:0398b23_3",
        "context_with_next_sentence": true
    },
    {
        "source_sentence": "此中不黑者，謂此業非如不善業，由不可意黑說名為黑，故名不黑。",
        "from": "T26n1536_008:0398b26_4",
        "context_with_next_sentence": true
    },
    {
        "source_sentence": "不白者，謂此業非如有漏善業，由可意白說名為白，故名不白。",
        "from": "T26n1536_008:0398b28_5",
        "context_with_next_sentence": true
    },
    {
        "source_sentence": "無異熟者，謂此業非如前三業能感異熟，故名無異熟業。",
        "from": "T26n1536_008:0398b29_6",
        "context_with_next_sentence": true
    },
    {
        "source_sentence": "能盡諸業者，謂此業是學思能趣損減。",
        "from": "T26n1536_008:0398c02_7",
        "context_with_next_sentence": true
    },
    {
        "source_sentence": "所以者何？",
        "from": "T26n1536_008:0398c02_8",
        "context_with_next_sentence": true
    },
    {
        "source_sentence": "謂若學思能趣損減，於前三業能盡遍盡隨得永盡，於此義中意說名業能盡諸業。",
        "from": "T26n1536_008:0398c03_9",
        "context_with_next_sentence": true
    },
    {
        "source_sentence": "由此故說，不黑不白無異熟業能盡諸業。",
        "from": "T26n1536_008:0398c05_10",
        "context_with_next_sentence": true
    },
    {
        "source_sentence": "四法受者，一、有法受能感現樂後苦異熟；二、有法受能感現苦後樂異熟；三、有法受能感現苦後苦異熟；四、有法受能感現樂後樂異熟。",
        "from": "T26n1536_008:0398c06_0",
        "context_with_next_sentence": true
    },
    {
        "source_sentence": "云何法受能感現樂後苦異熟？",
        "from": "T26n1536_008:0398c09_1",
        "context_with_next_sentence": true
    },
    {
        "source_sentence": "答：如世尊說：苾芻當知，如有一類補特伽羅，與喜樂俱，害生命、不與取、欲邪行、虛誑語、離間語、麁惡語、雜穢語、貪欲、瞋恚、邪見。",
        "from": "T26n1536_008:0398c09_2",
        "context_with_next_sentence": true
    },
    {
        "source_sentence": "彼害生命，廣說乃至邪見為緣，得喜得樂。",
        "from": "T26n1536_008:0398c12_3",
        "context_with_next_sentence": true
    },
    {
        "source_sentence": "如是種類身樂心樂是不善不善類究竟攝受，能障通慧、能障等覺、能障涅槃，是名法受能感現樂後苦異熟。",
        "from": "T26n1536_008:0398c13_4",
        "context_with_next_sentence": true
    },
    {
        "source_sentence": "云何法受能感現苦後樂異熟？",
        "from": "T26n1536_008:0398c16_0",
        "context_with_next_sentence": true
    },
    {
        "source_sentence": "答：如世尊說：苾芻當知，如有一類補特伽羅，與憂苦俱，離害生命、離不與取、離欲邪行、離虛誑語、離離間語、離麁惡語、離雜穢語、無貪、無瞋、正見。",
        "from": "T26n1536_008:0398c16_1",
        "context_with_next_sentence": true
    },
    {
        "source_sentence": "彼離害生命，廣說乃至正見為緣，得憂得苦。",
        "from": "T26n1536_008:0398c19_2",
        "context_with_next_sentence": true
    },
    {
        "source_sentence": "如是種類身苦心苦是善善類究竟攝受，能引通慧、能證等覺、能得涅槃，是名法受能感現苦後樂異熟。",
        "from": "T26n1536_008:0398c20_3",
        "context_with_next_sentence": true
    },
    {
        "source_sentence": "云何法受能感現苦後苦異熟？",
        "from": "T26n1536_008:0398c23_4",
        "context_with_next_sentence": true
    },
    {
        "source_sentence": "答：如世尊說：苾芻當知，如有一類補特伽羅，與憂苦俱，害生命、不與取、欲邪行、虛誑語、離間語、麁惡語、雜穢語、貪欲、瞋恚、邪見。",
        "from": "T26n1536_008:0398c24_0",
        "context_with_next_sentence": true
    },
    {
        "source_sentence": "彼害生命，廣說乃至邪見為緣，得憂得苦。",
        "from": "T26n1536_008:0398c26_1",
        "context_with_next_sentence": true
    },
    {
        "source_sentence": "如是種類身苦心苦是不善不善類究竟攝受，能障通慧、能障等覺、能障涅槃，是名法受能感現苦後苦異熟。",
        "from": "T26n1536_008:0398c27_2",
        "context_with_next_sentence": true
    },
    {
        "source_sentence": "云何法受能感現樂後樂異熟？",
        "from": "T26n1536_008:0399a01_3",
        "context_with_next_sentence": true
    },
    {
        "source_sentence": "答：如世尊說：苾芻當知，如有一類補特伽羅，與喜樂俱，離害生命、離不與取、離欲邪行、離虛誑語、離離間語、離麁惡語、離雜穢語、無貪、無瞋、正見。",
        "from": "T26n1536_008:0399a01_4",
        "context_with_next_sentence": true
    },
    {
        "source_sentence": "彼離害生命，廣說乃至正見為緣，得喜得樂。",
        "from": "T26n1536_008:0399a05_5",
        "context_with_next_sentence": true
    },
    {
        "source_sentence": "如是種類身樂心樂是善善類究竟攝受，能引通慧、能證等覺、能得涅槃，是名法受能感現樂後樂異熟。",
        "from": "T26n1536_008:0399a06_6",
        "context_with_next_sentence": true
    },
    {
        "source_sentence": "四軛者：一、欲軛；二、有軛；三、見軛；四、無明軛。",
        "from": "T26n1536_008:0399a09_0",
        "context_with_next_sentence": true
    },
    {
        "source_sentence": "云何欲軛？",
        "from": "T26n1536_008:0399a10_0",
        "context_with_next_sentence": true
    },
    {
        "source_sentence": "答：如世尊說：苾芻當知，有諸愚夫無聞異生，於欲集、沒、味、患、出、離不如實知。",
        "from": "T26n1536_008:0399a10_1",
        "context_with_next_sentence": true
    },
    {
        "source_sentence": "彼於欲集沒味患出離不如實知故，於諸欲中所有欲，貪欲、欲欲、親欲、愛欲、樂欲、悶欲、耽欲、嗜欲、憙欲、藏欲、隨欲，著纏壓於心，是名欲軛。",
        "from": "T26n1536_008:0399a11_2",
        "context_with_next_sentence": true
    },
    {
        "source_sentence": "云何有軛？",
        "from": "T26n1536_008:0399a15_0",
        "context_with_next_sentence": true
    },
    {
        "source_sentence": "答：如世尊說：苾芻當知，有諸愚夫無聞異生，於有集沒味患出離不如實知。",
        "from": "T26n1536_008:0399a15_1",
        "context_with_next_sentence": true
    },
    {
        "source_sentence": "彼於有集沒味患出離不如實知故，於諸有中所有有，貪有、欲有、親有、愛有、樂有、悶有、耽有、嗜有、憙有、藏有、隨有，著纏壓於心，是名有軛。",
        "from": "T26n1536_008:0399a16_2",
        "context_with_next_sentence": true
    },
    {
        "source_sentence": "云何見軛？",
        "from": "T26n1536_008:0399a20_0",
        "context_with_next_sentence": true
    },
    {
        "source_sentence": "答：如世尊說：苾芻當知，有諸愚夫無聞異生，於見集沒味患出離不如實知。",
        "from": "T26n1536_008:0399a20_1",
        "context_with_next_sentence": true
    },
    {
        "source_sentence": "彼於見集沒味患出離不如實知故，於諸見中所有見，貪見、欲見、親見、愛見、樂見、悶見、耽見、嗜見、憙見、藏見、隨見，著纏壓於心，是名見軛。",
        "from": "T26n1536_008:0399a21_2",
        "context_with_next_sentence": true
    },
    {
        "source_sentence": "云何無明軛？",
        "from": "T26n1536_008:0399a25_0",
        "context_with_next_sentence": true
    },
    {
        "source_sentence": "答：如世尊說：苾芻當知，有諸愚夫無聞異生，於六觸處集沒味患出離不如實知。",
        "from": "T26n1536_008:0399a25_1",
        "context_with_next_sentence": true
    },
    {
        "source_sentence": "彼於六觸處集沒味患出離不如實知故，於六觸處所有執著，無明無智隨眠隨增，是名無明軛。",
        "from": "T26n1536_008:0399a27_2",
        "context_with_next_sentence": true
    },
    {
        "source_sentence": "如世尊說：「有情與欲軛，　　有見軛相應，　愚癡為上首，　　於生死流住。」",
        "from": "T26n1536_008:0399a29_3",
        "context_with_next_sentence": true
    },
    {
        "source_sentence": "四離繫者，一、於欲軛離繫；二、於有軛離繫；三、於見軛離繫；四、於無明軛離繫。",
        "from": "T26n1536_008:0399b03_0",
        "context_with_next_sentence": true
    },
    {
        "source_sentence": "云何於欲軛離繫？",
        "from": "T26n1536_008:0399b04_1",
        "context_with_next_sentence": true
    },
    {
        "source_sentence": "答：如世尊說：苾芻當知，有多聞聖弟子，於欲集、沒、味、患、出、離能如實知。",
        "from": "T26n1536_008:0399b05_2",
        "context_with_next_sentence": true
    },
    {
        "source_sentence": "彼於欲集、沒、味、患、出、離如實知故，於諸欲中所有欲，貪欲、欲欲、親欲、愛欲、樂欲、悶欲、耽欲、嗜欲、憙欲、藏欲、隨欲，著不纏壓心，是名於欲軛離繫。",
        "from": "T26n1536_008:0399b06_3",
        "context_with_next_sentence": true
    },
    {
        "source_sentence": "云何於有軛離繫？",
        "from": "T26n1536_008:0399b09_4",
        "context_with_next_sentence": true
    },
    {
        "source_sentence": "答：如世尊說：苾芻當知，有多聞聖弟子，於有集沒味患出離能如實知，彼於有集沒味患出離如實知故，於諸有中所有有，貪有欲有親有愛有樂有悶有耽有嗜有憙有藏有隨有，著不纏壓心，是名於有軛離繫。",
        "from": "T26n1536_008:0399b10_5",
        "context_with_next_sentence": true
    },
    {
        "source_sentence": "云何於見軛離繫？",
        "from": "T26n1536_008:0399b15_6",
        "context_with_next_sentence": true
    },
    {
        "source_sentence": "答：如世尊說：苾芻當知，有多聞聖弟子，於見集沒味患出離能如實知，彼於見集沒味患出離如實知故，於諸見中所有見，貪見欲見親見愛見樂見悶見耽見嗜見憙見藏見隨見，著不纏壓心，是名於見軛離繫。",
        "from": "T26n1536_008:0399b15_7",
        "context_with_next_sentence": true
    },
    {
        "source_sentence": "云何於無明軛離繫？",
        "from": "T26n1536_008:0399b20_8",
        "context_with_next_sentence": true
    },
    {
        "source_sentence": "答：如世尊說：苾芻當知，有多聞聖弟子，於六觸處集沒味患出離能如實知，彼於六觸處集沒味患出離如實知故，於六觸處所有執著無明無智，不纏壓心，是名於無明軛離繫。",
        "from": "T26n1536_008:0399b20_9",
        "context_with_next_sentence": true
    },
    {
        "source_sentence": "如世尊說：「若斷欲有軛，　　及超越見軛，　遠離無明軛，　　便得安隱樂。",
        "from": "T26n1536_008:0399b24_10",
        "context_with_next_sentence": true
    },
    {
        "source_sentence": "　彼於現法中，　　證得永寂滅，　遠離一切軛，　　必不往後有。」",
        "from": "T26n1536_008:0399b27_0",
        "context_with_next_sentence": true
    },
    {
        "source_sentence": "四瀑流者，一、欲瀑流；二、有瀑流；三、見瀑流；四、無明瀑流。",
        "from": "T26n1536_008:0399b29_0",
        "context_with_next_sentence": true
    },
    {
        "source_sentence": "云何欲瀑流？",
        "from": "T26n1536_008:0399c01_1",
        "context_with_next_sentence": true
    },
    {
        "source_sentence": "答：除欲界繫諸見無明，諸餘欲界繫結縛隨眠隨煩惱纏，是名欲瀑流。",
        "from": "T26n1536_008:0399c01_2",
        "context_with_next_sentence": true
    },
    {
        "source_sentence": "云何有瀑流？",
        "from": "T26n1536_008:0399c03_3",
        "context_with_next_sentence": true
    },
    {
        "source_sentence": "答：除色無色界繫諸見無明，諸餘色無色界繫結縛隨眠隨煩惱纏，是名有瀑流。",
        "from": "T26n1536_008:0399c03_4",
        "context_with_next_sentence": true
    },
    {
        "source_sentence": "云何見瀑流？",
        "from": "T26n1536_008:0399c05_5",
        "context_with_next_sentence": true
    },
    {
        "source_sentence": "答：謂五見：一、有身見；二、邊執見；三、邪見；四、見取；五、戒禁取。",
        "from": "T26n1536_008:0399c05_6",
        "context_with_next_sentence": true
    },
    {
        "source_sentence": "如是五見，名見瀑流。",
        "from": "T26n1536_008:0399c07_7",
        "context_with_next_sentence": true
    },
    {
        "source_sentence": "云何無明瀑流？",
        "from": "T26n1536_008:0399c07_8",
        "context_with_next_sentence": true
    },
    {
        "source_sentence": "答：三界無智，是名無明瀑流。",
        "from": "T26n1536_008:0399c07_9",
        "context_with_next_sentence": true
    },
    {
        "source_sentence": "四取者，一、欲取；二、見取；三、戒禁取；四、我語取。",
        "from": "T26n1536_008:0399c09_0",
        "context_with_next_sentence": true
    },
    {
        "source_sentence": "云何欲取？",
        "from": "T26n1536_008:0399c10_1",
        "context_with_next_sentence": true
    },
    {
        "source_sentence": "答：除欲界繫諸見及戒禁取，諸餘欲界繫結縛隨眠隨煩惱纏，是名欲取。",
        "from": "T26n1536_008:0399c10_2",
        "context_with_next_sentence": true
    },
    {
        "source_sentence": "云何見取？",
        "from": "T26n1536_008:0399c11_3",
        "context_with_next_sentence": true
    },
    {
        "source_sentence": "答：謂四見：一、有身見；二、邊執見；三、邪見；四、見取。",
        "from": "T26n1536_008:0399c12_4",
        "context_with_next_sentence": true
    },
    {
        "source_sentence": "如是四見合名見取。",
        "from": "T26n1536_008:0399c13_5",
        "context_with_next_sentence": true
    },
    {
        "source_sentence": "云何戒禁取？",
        "from": "T26n1536_008:0399c13_6",
        "context_with_next_sentence": true
    },
    {
        "source_sentence": "答：如有一類於戒執取，謂執此戒能清淨、能解脫、能出離、能超苦樂至超苦樂邊。",
        "from": "T26n1536_008:0399c14_0",
        "context_with_next_sentence": true
    },
    {
        "source_sentence": "或於禁執取，謂執此禁能清淨、能解脫、能出離、能超苦樂至超苦樂邊。",
        "from": "T26n1536_008:0399c15_1",
        "context_with_next_sentence": true
    },
    {
        "source_sentence": "或於戒禁俱執取，謂執此戒禁俱能清淨、能解脫、能出離、能超苦樂至超苦樂邊。",
        "from": "T26n1536_008:0399c17_2",
        "context_with_next_sentence": true
    },
    {
        "source_sentence": "是名戒禁取。",
        "from": "T26n1536_008:0399c19_3",
        "context_with_next_sentence": true
    },
    {
        "source_sentence": "云何我語取？",
        "from": "T26n1536_008:0399c19_4",
        "context_with_next_sentence": true
    },
    {
        "source_sentence": "答：除色無色界繫諸見及戒禁取，諸餘色無色界繫結縛隨眠隨煩惱纏，是名我語取。",
        "from": "T26n1536_008:0399c19_5",
        "context_with_next_sentence": true
    },
    {
        "source_sentence": "四身繫者，一、貪身繫；二、瞋身繫；三、戒禁取身繫；四、此實執取身繫。",
        "from": "T26n1536_008:0399c22_0",
        "context_with_next_sentence": true
    },
    {
        "source_sentence": "云何貪身繫？",
        "from": "T26n1536_008:0399c23_1",
        "context_with_next_sentence": true
    },
    {
        "source_sentence": "答：貪者，謂於欲境諸貪等貪，廣說乃至貪類貪生，是名為貪。",
        "from": "T26n1536_008:0399c23_2",
        "context_with_next_sentence": true
    },
    {
        "source_sentence": "身繫者，謂此貪未斷未遍知，於彼彼有情、彼彼身、彼彼聚、彼彼所得自體，為因、為緣繫、等繫、各別繫，相連相續，方得久住。",
        "from": "T26n1536_008:0399c25_3",
        "context_with_next_sentence": true
    },
    {
        "source_sentence": "如巧鬘師或彼弟子聚花置前，以長縷結作種種鬘，此花用縷為因為緣，結等結各別結相連相續方得成鬘。",
        "from": "T26n1536_008:0399c27_4",
        "context_with_next_sentence": true
    },
    {
        "source_sentence": "此貪亦爾，未斷未遍知，於彼彼有情彼彼身、彼彼聚、彼彼所得自體，為因為緣，繫等繫、各別繫相連相續，乃得久住，是名身繫。",
        "from": "T26n1536_008:0400a01_5",
        "context_with_next_sentence": true
    },
    {
        "source_sentence": "云何瞋身繫？",
        "from": "T26n1536_008:0400a04_6",
        "context_with_next_sentence": true
    },
    {
        "source_sentence": "答：瞋者，謂於有情欲為損害，廣說乃至現為過患，是名為瞋。",
        "from": "T26n1536_008:0400a04_7",
        "context_with_next_sentence": true
    },
    {
        "source_sentence": "身繫者如前說。",
        "from": "T26n1536_008:0400a05_8",
        "context_with_next_sentence": true
    },
    {
        "source_sentence": "云何戒禁取身繫？",
        "from": "T26n1536_008:0400a06_9",
        "context_with_next_sentence": true
    },
    {
        "source_sentence": "答：戒禁取及身繫，俱如前說。",
        "from": "T26n1536_008:0400a06_10",
        "context_with_next_sentence": true
    },
    {
        "source_sentence": "云何此實執取身繫？",
        "from": "T26n1536_008:0400a07_11",
        "context_with_next_sentence": true
    },
    {
        "source_sentence": "答：此實執取者，謂或有執我及世間常，此實、餘癡妄。",
        "from": "T26n1536_008:0400a07_12",
        "context_with_next_sentence": true
    },
    {
        "source_sentence": "或復有執我及世間無常，此實、餘癡妄。",
        "from": "T26n1536_008:0400a08_13",
        "context_with_next_sentence": true
    },
    {
        "source_sentence": "或復有執我及世間亦常亦無常，此實、餘癡妄。",
        "from": "T26n1536_008:0400a09_14",
        "context_with_next_sentence": true
    },
    {
        "source_sentence": "或復有執我及世間非常非無常，此實、餘癡妄。",
        "from": "T26n1536_008:0400a10_15",
        "context_with_next_sentence": true
    },
    {
        "source_sentence": "或復有執我及世間有邊，此實、餘癡妄。",
        "from": "T26n1536_008:0400a11_16",
        "context_with_next_sentence": true
    },
    {
        "source_sentence": "或復有執我及世間無邊，此實、餘癡妄。",
        "from": "T26n1536_008:0400a12_17",
        "context_with_next_sentence": true
    },
    {
        "source_sentence": "或復有執我及世間亦有邊亦無邊，此實、餘癡妄。",
        "from": "T26n1536_008:0400a13_18",
        "context_with_next_sentence": true
    },
    {
        "source_sentence": "或復有執我及世間非有邊非無邊，此實、餘癡妄。",
        "from": "T26n1536_008:0400a14_19",
        "context_with_next_sentence": true
    },
    {
        "source_sentence": "或復有執命者即身，此實、餘癡妄。",
        "from": "T26n1536_008:0400a15_20",
        "context_with_next_sentence": true
    },
    {
        "source_sentence": "或復有執命者異身，此實、餘癡妄。",
        "from": "T26n1536_008:0400a16_21",
        "context_with_next_sentence": true
    },
    {
        "source_sentence": "或復有執如來死後有，此實、餘癡妄。",
        "from": "T26n1536_008:0400a17_22",
        "context_with_next_sentence": true
    },
    {
        "source_sentence": "或復有執如來死後非有，此實、餘癡妄。",
        "from": "T26n1536_008:0400a18_23",
        "context_with_next_sentence": true
    },
    {
        "source_sentence": "或復有執如來死後亦有亦非有，此實、餘癡妄。",
        "from": "T26n1536_008:0400a19_24",
        "context_with_next_sentence": true
    },
    {
        "source_sentence": "或復有執如來死後非有非非有，此實、餘癡妄。",
        "from": "T26n1536_008:0400a20_25",
        "context_with_next_sentence": true
    },
    {
        "source_sentence": "如是等，名此實執取。",
        "from": "T26n1536_008:0400a21_26",
        "context_with_next_sentence": true
    },
    {
        "source_sentence": "身繫者，謂此實執取未斷未遍知，於彼彼有情等，如前廣說，是名身繫。",
        "from": "T26n1536_008:0400a21_27",
        "context_with_next_sentence": true
    },
    {
        "source_sentence": "第四嗢拕南曰：　四四法有十，　　謂大種食住，　愛不應行問，　　施攝生自體。",
        "from": "T26n1536_008:0400a24_0",
        "context_with_next_sentence": true
    },
    {
        "source_sentence": "有四大種、四食、四識住、四愛、四不應行而行、四記問、四種施、四攝事、四生、四得自體。",
        "from": "T26n1536_008:0400a27_0",
        "context_with_next_sentence": true
    },
    {
        "source_sentence": "四大種者，一、地界；二、水界；三、火界；四、風界。",
        "from": "T26n1536_008:0400a29_0",
        "context_with_next_sentence": true
    },
    {
        "source_sentence": "此四，廣如《法蘊論》六界中說。",
        "from": "T26n1536_008:0400b01_0",
        "context_with_next_sentence": true
    },
    {
        "source_sentence": "四食者，一、段食或麁或細；二、觸食；三、意思食；四、識食。",
        "from": "T26n1536_008:0400b02_0",
        "context_with_next_sentence": true
    },
    {
        "source_sentence": "云何段食或麁或細？",
        "from": "T26n1536_008:0400b03_1",
        "context_with_next_sentence": true
    },
    {
        "source_sentence": "答：若段為緣，能令諸根長養大種增益，又能滋潤隨滋潤、充悅隨充悅、護隨護、轉隨轉、持隨持，是名段食。",
        "from": "T26n1536_008:0400b03_2",
        "context_with_next_sentence": true
    },
    {
        "source_sentence": "云何施設段食麁細？",
        "from": "T26n1536_008:0400b06_3",
        "context_with_next_sentence": true
    },
    {
        "source_sentence": "答：依所資養有情大小及段漸次施設。",
        "from": "T26n1536_008:0400b06_4",
        "context_with_next_sentence": true
    },
    {
        "source_sentence": "麁細其事如何？",
        "from": "T26n1536_008:0400b07_5",
        "context_with_next_sentence": true
    },
    {
        "source_sentence": "答：如燈祇羅獸等所食為麁，尼民祇羅獸等所食為細。",
        "from": "T26n1536_008:0400b07_6",
        "context_with_next_sentence": true
    },
    {
        "source_sentence": "尼民祇羅獸等所食為麁，泥彌獸等所食為細。",
        "from": "T26n1536_008:0400b09_0",
        "context_with_next_sentence": true
    },
    {
        "source_sentence": "泥彌獸等所食為麁，龜鼈魚等所食為細。",
        "from": "T26n1536_008:0400b10_1",
        "context_with_next_sentence": true
    },
    {
        "source_sentence": "龜鼈魚等所食為麁，餘水生蟲所食為細。",
        "from": "T26n1536_008:0400b11_0",
        "context_with_next_sentence": true
    },
    {
        "source_sentence": "復次象馬牛等所食為麁，羊鹿猪等所食為細。",
        "from": "T26n1536_008:0400b11_1",
        "context_with_next_sentence": true
    },
    {
        "source_sentence": "羊鹿猪等所食為麁，野干狗等所食為細。",
        "from": "T26n1536_008:0400b13_0",
        "context_with_next_sentence": true
    },
    {
        "source_sentence": "野干狗等所食為麁，鴈孔雀等所食為細。",
        "from": "T26n1536_008:0400b13_1",
        "context_with_next_sentence": true
    },
    {
        "source_sentence": "鴈孔雀等所食為麁，餘陸生蟲所食為細。",
        "from": "T26n1536_008:0400b14_2",
        "context_with_next_sentence": true
    },
    {
        "source_sentence": "復次若諸有情食諸草木枝條葉等，彼食是麁。",
        "from": "T26n1536_008:0400b16_0",
        "context_with_next_sentence": true
    },
    {
        "source_sentence": "若諸有情食飯粥等，彼食是細。",
        "from": "T26n1536_008:0400b17_1",
        "context_with_next_sentence": true
    },
    {
        "source_sentence": "若諸有情食飯粥等，彼食是麁。",
        "from": "T26n1536_008:0400b17_2",
        "context_with_next_sentence": true
    },
    {
        "source_sentence": "若諸有情食酥油等，彼食是細。",
        "from": "T26n1536_008:0400b18_3",
        "context_with_next_sentence": true
    },
    {
        "source_sentence": "復次若諸有情以口嘴舌攝取段食，用齒咀嚼而吞食之，彼食是麁。",
        "from": "T26n1536_008:0400b20_0",
        "context_with_next_sentence": true
    },
    {
        "source_sentence": "若諸有情在胎卵中段食津液，從臍而入資養其身，彼食是細。",
        "from": "T26n1536_008:0400b21_1",
        "context_with_next_sentence": true
    },
    {
        "source_sentence": "復次若諸有情食有便穢，彼食是麁。",
        "from": "T26n1536_008:0400b23_0",
        "context_with_next_sentence": true
    },
    {
        "source_sentence": "若諸有情食無便穢，彼食是細。",
        "from": "T26n1536_008:0400b23_1",
        "context_with_next_sentence": true
    },
    {
        "source_sentence": "如有食香酥陀味等，雖有所食而無便穢，如是施設段食麁細。",
        "from": "T26n1536_008:0400b24_2",
        "context_with_next_sentence": true
    },
    {
        "source_sentence": "云何觸食？",
        "from": "T26n1536_008:0400b26_0",
        "context_with_next_sentence": true
    },
    {
        "source_sentence": "答：若有漏觸為緣，能令諸根長養大種增益，又能滋潤隨滋潤乃至持隨持，是名觸食。",
        "from": "T26n1536_008:0400b26_1",
        "context_with_next_sentence": true
    },
    {
        "source_sentence": "其事如何？",
        "from": "T26n1536_008:0400b28_2",
        "context_with_next_sentence": true
    },
    {
        "source_sentence": "答：如鵝鴈孔雀鸚鵡鸜鵒春鸚離黃命命鳥等，既生卵已，時時親附、時時覆育、時時溫暖令生樂觸。",
        "from": "T26n1536_008:0400b28_3",
        "context_with_next_sentence": true
    },
    {
        "source_sentence": "若彼諸鳥於所生卵，不時時親附覆育溫暖令生樂觸，卵便腐壞。",
        "from": "T26n1536_008:0400c01_4",
        "context_with_next_sentence": true
    },
    {
        "source_sentence": "若彼諸鳥於所生卵，時時親附覆育溫暖令生樂觸，卵不腐壞。",
        "from": "T26n1536_008:0400c03_5",
        "context_with_next_sentence": true
    },
    {
        "source_sentence": "如是等類，說名觸食。",
        "from": "T26n1536_008:0400c04_6",
        "context_with_next_sentence": true
    },
    {
        "source_sentence": "云何意思食？",
        "from": "T26n1536_008:0400c05_7",
        "context_with_next_sentence": true
    },
    {
        "source_sentence": "答：若有漏思為緣，能令諸根長養大種增益，又能滋潤隨滋潤乃至持隨持，是名意思食。",
        "from": "T26n1536_008:0400c05_8",
        "context_with_next_sentence": true
    },
    {
        "source_sentence": "其事如何？",
        "from": "T26n1536_008:0400c07_9",
        "context_with_next_sentence": true
    },
    {
        "source_sentence": "答：如魚龜鼈室首摩羅部盧迦等，出至陸地生諸卵已，細沙覆之復還入水。",
        "from": "T26n1536_008:0400c07_10",
        "context_with_next_sentence": true
    },
    {
        "source_sentence": "若彼諸卵思母不忘，便不腐壞。",
        "from": "T26n1536_008:0400c09_11",
        "context_with_next_sentence": true
    },
    {
        "source_sentence": "若彼諸卵不思念母，即便腐壞。",
        "from": "T26n1536_008:0400c10_12",
        "context_with_next_sentence": true
    },
    {
        "source_sentence": "如是等類，名意思食。",
        "from": "T26n1536_008:0400c10_13",
        "context_with_next_sentence": true
    },
    {
        "source_sentence": "云何識食？",
        "from": "T26n1536_008:0400c11_14",
        "context_with_next_sentence": true
    },
    {
        "source_sentence": "答：若有漏識為緣，能令諸根長養大種增益，又能滋潤隨滋潤乃至持隨持，是名識食。",
        "from": "T26n1536_008:0400c11_15",
        "context_with_next_sentence": true
    },
    {
        "source_sentence": "其事如何？",
        "from": "T26n1536_008:0400c13_16",
        "context_with_next_sentence": true
    },
    {
        "source_sentence": "答：如世尊教頗勒窶那記經中說：頗勒窶那當知，識食能令當來後有生起。",
        "from": "T26n1536_008:0400c13_17",
        "context_with_next_sentence": true
    },
    {
        "source_sentence": "如是等類，說名識食。",
        "from": "T26n1536_008:0400c15_18",
        "context_with_next_sentence": true
    },
    {
        "source_sentence": "四識住者，一、色識住；二、受識住；三、想識住；四、行識住。",
        "from": "T26n1536_008:0400c16_0",
        "context_with_next_sentence": true
    },
    {
        "source_sentence": "云何色識住？",
        "from": "T26n1536_008:0400c17_1",
        "context_with_next_sentence": true
    },
    {
        "source_sentence": "答：若色有漏隨順諸取，於彼諸色若過去若未來若現在，或生起欲或貪或瞋或癡，或隨一一心所隨煩惱，是名色識住。",
        "from": "T26n1536_008:0400c17_2",
        "context_with_next_sentence": true
    },
    {
        "source_sentence": "受想行識住，廣說亦爾。",
        "from": "T26n1536_008:0400c20_3",
        "context_with_next_sentence": true
    },
    {
        "source_sentence": "四愛者，一有苾芻苾芻尼等，因衣服愛，應生時生、應住時住、應執時執。",
        "from": "T26n1536_008:0400c21_0",
        "context_with_next_sentence": true
    },
    {
        "source_sentence": "二有苾芻苾芻尼等，因飲食愛，應生時生、應住時住、應執時執。",
        "from": "T26n1536_008:0400c22_1",
        "context_with_next_sentence": true
    },
    {
        "source_sentence": "三有苾芻苾芻尼等，因臥具愛，應生時生、應住時住、應執時執。",
        "from": "T26n1536_008:0400c24_2",
        "context_with_next_sentence": true
    },
    {
        "source_sentence": "四有苾芻苾芻尼等，因有無有愛，應生時生、應住時住、應執時執。",
        "from": "T26n1536_008:0400c25_3",
        "context_with_next_sentence": true
    },
    {
        "source_sentence": "云何苾芻苾芻尼等，因衣服愛，應生時生、應住時住、應執時執？",
        "from": "T26n1536_008:0400c26_4",
        "context_with_next_sentence": true
    },
    {
        "source_sentence": "答：此中衣服者，謂毛所成、或扇那所成、或芻摩所成、或麻所成、或建鼓羅所成、或絲所成、或綿所成、或[疊*毛]所成、或憍砧娑所成、或突窶羅所成、或阿遮爛陀所成。",
        "from": "T26n1536_008:0400c28_5",
        "context_with_next_sentence": true
    },
    {
        "source_sentence": "又衣服者，謂總覆衣、出著衣、內服衣，單裙複裙單掩腋複掩腋，於如是等種種衣服，諸貪等貪執藏防護堅著染愛，是名苾芻苾芻尼等因衣服愛應生時生應住時住應執時執。",
        "from": "T26n1536_008:0401a03_0",
        "context_with_next_sentence": true
    },
    {
        "source_sentence": "云何苾芻苾芻尼等因飲食愛，應生時生應住時住應執時執？",
        "from": "T26n1536_008:0401a07_0",
        "context_with_next_sentence": true
    },
    {
        "source_sentence": "答此中飲食者，謂五種應噉、五種應食。",
        "from": "T26n1536_008:0401a08_1",
        "context_with_next_sentence": true
    },
    {
        "source_sentence": "五種應噉者，一根、二莖、三葉、四花、五果。",
        "from": "T26n1536_008:0401a09_2",
        "context_with_next_sentence": true
    },
    {
        "source_sentence": "五種應食者，一飯、二粥、三餅麨、四魚肉、五羹臛。",
        "from": "T26n1536_008:0401a10_3",
        "context_with_next_sentence": true
    },
    {
        "source_sentence": "於如是等種種飲食，諸貪等貪執藏防護堅著染愛，是名苾芻苾芻尼等因飲食愛應生時生應住時住應執時執。",
        "from": "T26n1536_008:0401a11_4",
        "context_with_next_sentence": true
    },
    {
        "source_sentence": "云何苾芻苾芻尼等因臥具愛應生時生應住時住應執時執？",
        "from": "T26n1536_008:0401a13_5",
        "context_with_next_sentence": true
    },
    {
        "source_sentence": "答：此中臥具者，謂院宇房堂樓閣臺觀、長廊圓室龕窟廳庌、草葉等菴、土石等穴。",
        "from": "T26n1536_008:0401a15_6",
        "context_with_next_sentence": true
    },
    {
        "source_sentence": "又臥具者，謂床座氍褥眠單臥被，氍[叟*毛]緂罽枕褐机橙。",
        "from": "T26n1536_008:0401a17_0",
        "context_with_next_sentence": true
    },
    {
        "source_sentence": "於如是等種種臥具，諸貪等貪執藏防護堅著染愛，是名苾芻苾芻尼等因臥具愛應生時生應住時住應執時執。",
        "from": "T26n1536_008:0401a18_1",
        "context_with_next_sentence": true
    },
    {
        "source_sentence": "云何苾芻苾芻尼等因有無有愛應生時生應住時住應執時執？",
        "from": "T26n1536_008:0401a20_2",
        "context_with_next_sentence": true
    },
    {
        "source_sentence": "答：此中有者，謂五取蘊，即是色受想行識取蘊。",
        "from": "T26n1536_008:0401a22_3",
        "context_with_next_sentence": true
    },
    {
        "source_sentence": "無有者，謂此五取蘊當來斷滅。",
        "from": "T26n1536_008:0401a23_4",
        "context_with_next_sentence": true
    },
    {
        "source_sentence": "如有一類作是念言：「願我當來五蘊生起。」",
        "from": "T26n1536_008:0401a24_5",
        "context_with_next_sentence": true
    },
    {
        "source_sentence": "復有一類作是念言：「願我死後五蘊斷滅。」",
        "from": "T26n1536_008:0401a25_6",
        "context_with_next_sentence": true
    },
    {
        "source_sentence": "於有無有，諸貪等貪執藏防護堅著染愛，是名苾芻苾芻尼等因有無有愛應生時生應住時住應執時執。",
        "from": "T26n1536_008:0401a26_7",
        "context_with_next_sentence": true
    },
    {
        "source_sentence": "四不應行而行者，一、貪欲故不應行而行；二、瞋恚故不應行而行；三、愚癡故不應行而行；四、怖畏故不應行而行。",
        "from": "T26n1536_008:0401a29_0",
        "context_with_next_sentence": true
    },
    {
        "source_sentence": "云何貪欲故不應行而行？",
        "from": "T26n1536_008:0401b02_1",
        "context_with_next_sentence": true
    },
    {
        "source_sentence": "答：如有一類，或親教師、或軌範師、或同親教、或同軌範、或隨一一往還親友，於僧眾中有諍事起。",
        "from": "T26n1536_008:0401b03_2",
        "context_with_next_sentence": true
    },
    {
        "source_sentence": "彼作是念：「若與師等共為朋黨便墮非法，若與師等不為朋黨便墮不義。」",
        "from": "T26n1536_008:0401b05_3",
        "context_with_next_sentence": true
    },
    {
        "source_sentence": "雖作是念，而為貪欲所蔽伏故，起惡身語，是名貪欲故不應行而行。",
        "from": "T26n1536_008:0401b06_4",
        "context_with_next_sentence": true
    },
    {
        "source_sentence": "云何瞋恚故不應行而行？",
        "from": "T26n1536_008:0401b08_5",
        "context_with_next_sentence": true
    },
    {
        "source_sentence": "答：如有一類有怨嫌者，於僧眾中有諍事起。",
        "from": "T26n1536_008:0401b09_6",
        "context_with_next_sentence": true
    },
    {
        "source_sentence": "彼作是念：「若助怨嫌，於情不可；若為乖反，於理有違。」",
        "from": "T26n1536_008:0401b10_7",
        "context_with_next_sentence": true
    },
    {
        "source_sentence": "雖作是念，而為瞋恚所蔽伏故，起惡身語，是名瞋恚故不應行而行。",
        "from": "T26n1536_008:0401b11_8",
        "context_with_next_sentence": true
    },
    {
        "source_sentence": "云何愚癡故不應行而行？",
        "from": "T26n1536_008:0401b12_9",
        "context_with_next_sentence": true
    },
    {
        "source_sentence": "答：如有一類稟性闇鈍，或親教師、或軌範師、或同親教、或同軌範、或隨一一往還親友，於僧眾中有諍事起。",
        "from": "T26n1536_008:0401b13_10",
        "context_with_next_sentence": true
    },
    {
        "source_sentence": "彼作是念：「我今不知是非好惡，但應朋助親教師等。」",
        "from": "T26n1536_008:0401b15_11",
        "context_with_next_sentence": true
    },
    {
        "source_sentence": "彼為愚癡所蔽伏故，起惡身語，是名愚癡故不應行而行。",
        "from": "T26n1536_008:0401b17_12",
        "context_with_next_sentence": true
    },
    {
        "source_sentence": "云何怖畏故不應行而行？",
        "from": "T26n1536_008:0401b18_13",
        "context_with_next_sentence": true
    },
    {
        "source_sentence": "答：如有一類，或國王親友、或大臣親友、或強賊親友，於僧眾中有諍事起。",
        "from": "T26n1536_008:0401b18_14",
        "context_with_next_sentence": true
    },
    {
        "source_sentence": "彼作是念：「若我不助有勢力者，由是因緣，或失名利、或失衣鉢、或失身命，是故我今定應朋助有勢力者。」",
        "from": "T26n1536_008:0401b20_15",
        "context_with_next_sentence": true
    },
    {
        "source_sentence": "彼由怖畏所蔽伏故，起惡身語，是名怖畏故不應行而行。",
        "from": "T26n1536_008:0401b22_16",
        "context_with_next_sentence": true
    },
    {
        "source_sentence": "如世尊說：「諸有貪瞋癡，　　怖故違法者，　彼退失名利，　　猶如黑分月。」",
        "from": "T26n1536_008:0401b24_17",
        "context_with_next_sentence": true
    },
    {
        "source_sentence": "四記問者，一、應一向記問；二、應分別記問；三、應反詰記問；四、應捨置記問。",
        "from": "T26n1536_008:0401b27_0",
        "context_with_next_sentence": true
    },
    {
        "source_sentence": "云何應一向記問？",
        "from": "T26n1536_008:0401b28_1",
        "context_with_next_sentence": true
    },
    {
        "source_sentence": "答：若有問言：「世尊是如來、阿羅漢、正等覺、明行圓滿、善逝、世間解、無上丈夫調御士、天人師、佛、薄伽梵耶？",
        "from": "T26n1536_008:0401b29_2",
        "context_with_next_sentence": true
    },
    {
        "source_sentence": "佛所說法是善說、現見、無熱、應時引導、近觀智者內證耶？",
        "from": "T26n1536_008:0401c02_3",
        "context_with_next_sentence": true
    },
    {
        "source_sentence": "佛弟子眾具足妙行、質直行、如理行、法隨法行、和敬行、隨法行耶？",
        "from": "T26n1536_008:0401c03_4",
        "context_with_next_sentence": true
    },
    {
        "source_sentence": "苦集滅道是聖諦耶？",
        "from": "T26n1536_008:0401c05_5",
        "context_with_next_sentence": true
    },
    {
        "source_sentence": "一切行無常耶？",
        "from": "T26n1536_008:0401c05_6",
        "context_with_next_sentence": true
    },
    {
        "source_sentence": "一切法無我耶？",
        "from": "T26n1536_008:0401c06_7",
        "context_with_next_sentence": true
    },
    {
        "source_sentence": "涅槃寂靜耶？」",
        "from": "T26n1536_008:0401c06_8",
        "context_with_next_sentence": true
    },
    {
        "source_sentence": "如是等問有無量門，應一向記：世尊是如來、阿羅漢，廣說乃至涅槃是寂靜等，是名應一向記問。",
        "from": "T26n1536_008:0401c06_9",
        "context_with_next_sentence": true
    },
    {
        "source_sentence": "何故此問應一向記？",
        "from": "T26n1536_008:0401c08_10",
        "context_with_next_sentence": true
    },
    {
        "source_sentence": "答：以於此問若一向記，能引義利、能引善法、能引梵行、能發通慧、能生等覺、能證涅槃，故於此問應一向記。",
        "from": "T26n1536_008:0401c09_11",
        "context_with_next_sentence": true
    },
    {
        "source_sentence": "云何應分別記問？",
        "from": "T26n1536_008:0401c11_12",
        "context_with_next_sentence": true
    },
    {
        "source_sentence": "答：若有問言：「云何為法？」",
        "from": "T26n1536_008:0401c12_13",
        "context_with_next_sentence": true
    },
    {
        "source_sentence": "得此問時應分別記：法有多種，或過去或未來或現在，或善或不善或無記，或欲界繫或色界繫或無色界繫，或學或無學或非學非無學，或見所斷或修所斷或非所斷。",
        "from": "T26n1536_008:0401c12_14",
        "context_with_next_sentence": true
    },
    {
        "source_sentence": "如是等法有無量門，應分別記，是名應分別記。",
        "from": "T26n1536_008:0401c16_15",
        "context_with_next_sentence": true
    },
    {
        "source_sentence": "問：何故此問應分別記？",
        "from": "T26n1536_008:0401c17_16",
        "context_with_next_sentence": true
    },
    {
        "source_sentence": "答：以於此問若分別記，能引義利、能引善法、能引梵行、能發通慧、能生等覺、能證涅槃，故於此問應分別記。",
        "from": "T26n1536_008:0401c18_17",
        "context_with_next_sentence": true
    },
    {
        "source_sentence": "云何應反詰記問？",
        "from": "T26n1536_008:0401c20_18",
        "context_with_next_sentence": true
    },
    {
        "source_sentence": "答：若有問言：「為我說法。」",
        "from": "T26n1536_008:0401c20_19",
        "context_with_next_sentence": true
    },
    {
        "source_sentence": "得此問時應反詰記：法有多種，汝問何法？",
        "from": "T26n1536_008:0401c21_20",
        "context_with_next_sentence": true
    },
    {
        "source_sentence": "為過去為未來為現在，為善為不善為無記，為欲界繫為色界繫為無色界繫，為學為無學為非學非無學，為見所斷為修所斷為非所斷。",
        "from": "T26n1536_008:0401c22_21",
        "context_with_next_sentence": true
    },
    {
        "source_sentence": "如是等法有無量門，應反詰記，是名應反詰記。",
        "from": "T26n1536_008:0401c25_22",
        "context_with_next_sentence": true
    },
    {
        "source_sentence": "問：何故此問應反詰記？",
        "from": "T26n1536_008:0401c26_23",
        "context_with_next_sentence": true
    },
    {
        "source_sentence": "答：以於此問若反詰記，能引義利、能引善法、能引梵行、能發通慧、能生等覺、能證涅槃，故於此問應反詰記。",
        "from": "T26n1536_008:0401c27_24",
        "context_with_next_sentence": true
    },
    {
        "source_sentence": "云何應捨置記問？",
        "from": "T26n1536_008:0401c29_25",
        "context_with_next_sentence": true
    },
    {
        "source_sentence": "答：若有問言：「世間常耶、無常耶、亦常亦無常耶、非常非無常耶？",
        "from": "T26n1536_008:0402a01_0",
        "context_with_next_sentence": true
    },
    {
        "source_sentence": "世間有邊耶、無邊耶、亦有邊亦無邊耶、非有邊非無邊耶？",
        "from": "T26n1536_008:0402a02_1",
        "context_with_next_sentence": true
    },
    {
        "source_sentence": "命者即身耶、命者異身耶？",
        "from": "T26n1536_008:0402a03_2",
        "context_with_next_sentence": true
    },
    {
        "source_sentence": "如來死後有耶、非有耶、亦有亦非有耶、非有非非有耶？」",
        "from": "T26n1536_008:0402a04_3",
        "context_with_next_sentence": true
    },
    {
        "source_sentence": "於如是等不應理問，應捨置記。",
        "from": "T26n1536_008:0402a05_4",
        "context_with_next_sentence": true
    },
    {
        "source_sentence": "謂應記言：佛說此問，是不應記，常無常等不應理故。",
        "from": "T26n1536_008:0402a06_5",
        "context_with_next_sentence": true
    },
    {
        "source_sentence": "是名應捨置記。",
        "from": "T26n1536_008:0402a07_6",
        "context_with_next_sentence": true
    },
    {
        "source_sentence": "問：何故此問應捨置記？",
        "from": "T26n1536_008:0402a07_7",
        "context_with_next_sentence": true
    },
    {
        "source_sentence": "答：以於此問若捨置記，能引義利、能引善法、能引梵行、能發通慧、能生等覺、能證涅槃，故於此問應捨置記。",
        "from": "T26n1536_008:0402a08_8",
        "context_with_next_sentence": true
    },
    {
        "source_sentence": "如世尊說：「初應一向記，　　次應分別記，　三應反詰記，　　四應捨置記。",
        "from": "T26n1536_008:0402a10_9",
        "context_with_next_sentence": true
    },
    {
        "source_sentence": "　於如此四問，　　知次而記者，　引義利善法，　　及梵行純淨。",
        "from": "T26n1536_008:0402a14_0",
        "context_with_next_sentence": true
    },
    {
        "source_sentence": "　甚深難降伏，　　知義非義俱，　捨非義取義，　　審觀名智者。」",
        "from": "T26n1536_008:0402a16_0",
        "context_with_next_sentence": true
    },
    {
        "source_sentence": "四種施者，一者有施，施者清淨，受者不清淨；二者有施，受者清淨，施者不清淨；三者有施，施者、受者俱清淨；四者有施，施者、受者俱不清淨。",
        "from": "T26n1536_008:0402a18_0",
        "context_with_next_sentence": true
    },
    {
        "source_sentence": "云何有施，施者清淨、受者不清淨？",
        "from": "T26n1536_008:0402a21_1",
        "context_with_next_sentence": true
    },
    {
        "source_sentence": "答：如世尊說：苾芻當知，若有施主具淨戒住律儀，有依見、有果見，依如是見說如是言：「決定有施、有果異熟。」",
        "from": "T26n1536_008:0402a21_2",
        "context_with_next_sentence": true
    },
    {
        "source_sentence": "能受施者不具淨戒不住律儀，無依見、無果見，依如是見說如是言：「決定無施、無果異熟。」",
        "from": "T26n1536_008:0402a24_3",
        "context_with_next_sentence": true
    },
    {
        "source_sentence": "是名有施，施者清淨、受者不清淨。",
        "from": "T26n1536_008:0402a26_4",
        "context_with_next_sentence": true
    },
    {
        "source_sentence": "何故此施，施者清淨、受者不清淨？",
        "from": "T26n1536_008:0402a27_5",
        "context_with_next_sentence": true
    },
    {
        "source_sentence": "答：諸支分、諸資糧，施者應修集。",
        "from": "T26n1536_008:0402a27_6",
        "context_with_next_sentence": true
    },
    {
        "source_sentence": "彼支分、彼資糧，施者成就。",
        "from": "T26n1536_008:0402a28_7",
        "context_with_next_sentence": true
    },
    {
        "source_sentence": "諸支分、諸資糧，受者應修集。",
        "from": "T26n1536_008:0402a29_8",
        "context_with_next_sentence": true
    },
    {
        "source_sentence": "彼支分、彼資糧，受者不成就。",
        "from": "T26n1536_008:0402a29_9",
        "context_with_next_sentence": true
    },
    {
        "source_sentence": "是故此施，施者清淨、受者不清淨。",
        "from": "T26n1536_008:0402b01_10",
        "context_with_next_sentence": true
    },
    {
        "source_sentence": "云何有施，受者清淨、施者不清淨？",
        "from": "T26n1536_008:0402b02_11",
        "context_with_next_sentence": true
    },
    {
        "source_sentence": "答：如世尊說：苾芻當知，若有施主不具淨戒不住律儀，無依見、無果見，依如是見說如是言：「決定無施、無果異熟。」",
        "from": "T26n1536_008:0402b02_12",
        "context_with_next_sentence": true
    },
    {
        "source_sentence": "能受施者具淨戒住律儀，有依見、有果見，依如是見說如是言：「決定有施、有果異熟。」",
        "from": "T26n1536_008:0402b05_13",
        "context_with_next_sentence": true
    },
    {
        "source_sentence": "是名有施，受者清淨、施者不清淨。",
        "from": "T26n1536_008:0402b07_14",
        "context_with_next_sentence": true
    },
    {
        "source_sentence": "何故此施，受者清淨、施者不清淨？",
        "from": "T26n1536_008:0402b08_15",
        "context_with_next_sentence": true
    },
    {
        "source_sentence": "答：諸支分、諸資糧，施者應修集。",
        "from": "T26n1536_008:0402b08_16",
        "context_with_next_sentence": true
    },
    {
        "source_sentence": "彼支分、彼資糧，施者不成就。",
        "from": "T26n1536_008:0402b09_17",
        "context_with_next_sentence": true
    },
    {
        "source_sentence": "諸支分、諸資糧，受者應修集。",
        "from": "T26n1536_008:0402b10_18",
        "context_with_next_sentence": true
    },
    {
        "source_sentence": "彼支分、彼資糧，受者成就。",
        "from": "T26n1536_008:0402b10_19",
        "context_with_next_sentence": true
    },
    {
        "source_sentence": "是故此施，受者清淨、施者不清淨。",
        "from": "T26n1536_008:0402b11_20",
        "context_with_next_sentence": true
    },
    {
        "source_sentence": "云何有施，施者、受者俱清淨？",
        "from": "T26n1536_008:0402b12_21",
        "context_with_next_sentence": true
    },
    {
        "source_sentence": "答：如世尊說：苾芻當知，若有施者具淨戒住律儀，有依見、有果見，依如是見說如是言：「決定有施、有果異熟。」",
        "from": "T26n1536_008:0402b12_22",
        "context_with_next_sentence": true
    },
    {
        "source_sentence": "能受施者亦具淨戒住律儀，有依見、有果見，依如是見說如是言：「決定有施、有果異熟。」",
        "from": "T26n1536_008:0402b15_23",
        "context_with_next_sentence": true
    },
    {
        "source_sentence": "是名有施，施者、受者俱清淨。",
        "from": "T26n1536_008:0402b17_24",
        "context_with_next_sentence": true
    },
    {
        "source_sentence": "何故此施，施者、受者俱清淨？",
        "from": "T26n1536_008:0402b17_25",
        "context_with_next_sentence": true
    },
    {
        "source_sentence": "答：諸支分、諸資糧，施者應修集。",
        "from": "T26n1536_008:0402b18_26",
        "context_with_next_sentence": true
    },
    {
        "source_sentence": "彼支分、彼資糧、施者成就。",
        "from": "T26n1536_008:0402b19_27",
        "context_with_next_sentence": true
    },
    {
        "source_sentence": "諸支分、諸資糧，受者應集。",
        "from": "T26n1536_008:0402b19_28",
        "context_with_next_sentence": true
    },
    {
        "source_sentence": "彼支分、彼資糧，受者亦成就。",
        "from": "T26n1536_008:0402b20_29",
        "context_with_next_sentence": true
    },
    {
        "source_sentence": "是故此施，施者、受者俱清淨。",
        "from": "T26n1536_008:0402b21_0",
        "context_with_next_sentence": true
    },
    {
        "source_sentence": "云何有施，施者、受者俱不清淨？",
        "from": "T26n1536_008:0402b21_1",
        "context_with_next_sentence": true
    },
    {
        "source_sentence": "答：如世尊說：苾芻當知，若有施者不具淨戒不住律儀，無依見、無果見，依如是見說如是言：「決定無施、無果異熟。」",
        "from": "T26n1536_008:0402b22_2",
        "context_with_next_sentence": true
    },
    {
        "source_sentence": "能受施者亦不具淨戒不住律儀，無依見、無果見，依如是見說如是言：「決定無施、無果異熟。」",
        "from": "T26n1536_008:0402b24_3",
        "context_with_next_sentence": true
    },
    {
        "source_sentence": "是名有施，施者、受者俱不清淨。",
        "from": "T26n1536_008:0402b26_4",
        "context_with_next_sentence": true
    },
    {
        "source_sentence": "何故此施，施者、受者俱不清淨？",
        "from": "T26n1536_008:0402b27_5",
        "context_with_next_sentence": true
    },
    {
        "source_sentence": "答：諸支分、諸資糧，施者應修集。",
        "from": "T26n1536_008:0402b28_6",
        "context_with_next_sentence": true
    },
    {
        "source_sentence": "彼支分、彼資糧，施者不成就。",
        "from": "T26n1536_008:0402b29_7",
        "context_with_next_sentence": true
    },
    {
        "source_sentence": "諸支分、諸資糧，受者應修集。",
        "from": "T26n1536_008:0402b29_8",
        "context_with_next_sentence": true
    },
    {
        "source_sentence": "彼支分、彼資糧，受者亦不成就。",
        "from": "T26n1536_008:0402c01_9",
        "context_with_next_sentence": true
    },
    {
        "source_sentence": "是故此施，施者、受者俱不清淨。",
        "from": "T26n1536_008:0402c02_10",
        "context_with_next_sentence": true
    },
    {
        "source_sentence": "如世尊說：「具戒施缺戒，　　清淨而證法，　信業果異熟，　　是唯施者淨。",
        "from": "T26n1536_008:0402c02_11",
        "context_with_next_sentence": true
    },
    {
        "source_sentence": "　缺戒施具戒，　　不淨引非法，　謗業果異熟，　　是唯受者淨。",
        "from": "T26n1536_008:0402c06_0",
        "context_with_next_sentence": true
    },
    {
        "source_sentence": "　缺戒施缺戒，　　不淨引非法，　謗業果異熟，　　我說無大果。",
        "from": "T26n1536_008:0402c08_0",
        "context_with_next_sentence": true
    },
    {
        "source_sentence": "　具戒施具戒，　　清淨而證法，　信業果異熟，　　我說有大果。",
        "from": "T26n1536_008:0402c10_0",
        "context_with_next_sentence": true
    },
    {
        "source_sentence": "　信業果異熟，　　施自所尊重，　父母僮僕等，　　智者咸稱讚。",
        "from": "T26n1536_008:0402c12_0",
        "context_with_next_sentence": true
    },
    {
        "source_sentence": "　身語意無著，　　行苾芻妙行，　不求自富貴，　　而能廣施他。",
        "from": "T26n1536_008:0402c14_0",
        "context_with_next_sentence": true
    },
    {
        "source_sentence": "　諸有已離欲，　　施已離欲者，　我說如是施，　　財施中最尊。」",
        "from": "T26n1536_008:0402c16_0",
        "context_with_next_sentence": true
    },
    {
        "source_sentence": "說一切有部集異門足論卷第八",
        "from": "T26n1536_008:0402c18_0",
        "context_with_next_sentence": false
    }
]