[
    {
        "source_sentence": "根本說一切有部目得迦卷第七",
        "from": "T24n1452_007:0439c08_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T24n1452_007:0439c10_0",
        "context_with_next_sentence": true
    },
    {
        "source_sentence": "第五子攝頌曰：　狗肉不應噉，　　并食屍鳥獸，　及以同蹄畜，　　亦不食獼猴。",
        "from": "T24n1452_007:0439c11_0",
        "context_with_next_sentence": true
    },
    {
        "source_sentence": "爾時佛在室羅伐城。",
        "from": "T24n1452_007:0439c14_0",
        "context_with_next_sentence": true
    },
    {
        "source_sentence": "時屬儉年，諸俗人等多食狗肉。",
        "from": "T24n1452_007:0439c14_1",
        "context_with_next_sentence": true
    },
    {
        "source_sentence": "時六眾苾芻，於日初分著衣持鉢入城乞食，隨所至處人皆告曰：「聖者！",
        "from": "T24n1452_007:0439c15_2",
        "context_with_next_sentence": true
    },
    {
        "source_sentence": "可去，實無一物堪以奉施。」",
        "from": "T24n1452_007:0439c16_3",
        "context_with_next_sentence": true
    },
    {
        "source_sentence": "其家釜內有營食處，六眾見已便問彼言：「汝舍釜中是何飲食？」",
        "from": "T24n1452_007:0439c17_4",
        "context_with_next_sentence": true
    },
    {
        "source_sentence": "答云：「狗肉。」",
        "from": "T24n1452_007:0439c18_5",
        "context_with_next_sentence": true
    },
    {
        "source_sentence": "問言：「仁等食狗肉耶？」",
        "from": "T24n1452_007:0439c19_0",
        "context_with_next_sentence": true
    },
    {
        "source_sentence": "答言：「我食。」",
        "from": "T24n1452_007:0439c19_1",
        "context_with_next_sentence": true
    },
    {
        "source_sentence": "六眾報言：「我依仁等而為出家，汝所食物宜應與我。」",
        "from": "T24n1452_007:0439c19_2",
        "context_with_next_sentence": true
    },
    {
        "source_sentence": "彼便授與，六眾苾芻受肉而去。",
        "from": "T24n1452_007:0439c20_3",
        "context_with_next_sentence": true
    },
    {
        "source_sentence": "是時群狗既聞肉氣，共來圍繞號吠隨行。",
        "from": "T24n1452_007:0439c21_4",
        "context_with_next_sentence": true
    },
    {
        "source_sentence": "時諸居士見而告曰：「聖者！",
        "from": "T24n1452_007:0439c22_5",
        "context_with_next_sentence": true
    },
    {
        "source_sentence": "何故被群狗逐？」",
        "from": "T24n1452_007:0439c23_6",
        "context_with_next_sentence": true
    },
    {
        "source_sentence": "答言：「我所持者，是其狗肉。」",
        "from": "T24n1452_007:0439c23_7",
        "context_with_next_sentence": true
    },
    {
        "source_sentence": "問言：「仁者食狗肉耶？」",
        "from": "T24n1452_007:0439c24_8",
        "context_with_next_sentence": true
    },
    {
        "source_sentence": "答言：「我食。」",
        "from": "T24n1452_007:0439c24_9",
        "context_with_next_sentence": true
    },
    {
        "source_sentence": "因被譏嫌。",
        "from": "T24n1452_007:0439c25_0",
        "context_with_next_sentence": true
    },
    {
        "source_sentence": "以緣白佛，佛言：「凡諸苾芻，不應食狗及以鵄鴞，并諸鳥獸食死屍者，咸不應食。",
        "from": "T24n1452_007:0439c25_1",
        "context_with_next_sentence": true
    },
    {
        "source_sentence": "若有食者得惡作罪。」",
        "from": "T24n1452_007:0439c27_0",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_007:0439c28_0",
        "context_with_next_sentence": true
    },
    {
        "source_sentence": "時有盜賊，偷憍薩羅國勝光大王厩中上馬，將入闇林遂斷其命，棄其頭尾持肉而去。",
        "from": "T24n1452_007:0439c28_1",
        "context_with_next_sentence": true
    },
    {
        "source_sentence": "六眾苾芻性多饕餮，晨朝遍望觀察四方，遙見闇林有諸鷲烏從空飛下，因即相報共往其處，見彼所棄馬尾頭蹄，因相謂曰：「鄔波難陀！",
        "from": "T24n1452_007:0440a01_2",
        "context_with_next_sentence": true
    },
    {
        "source_sentence": "我今豐足糞掃之物。」",
        "from": "T24n1452_007:0440a04_3",
        "context_with_next_sentence": true
    },
    {
        "source_sentence": "遂共收取。",
        "from": "T24n1452_007:0440a04_4",
        "context_with_next_sentence": true
    },
    {
        "source_sentence": "時掌馬人尋蹤而至問六眾曰：「仁所著者是大仙服，如何更作斯惡行耶？」",
        "from": "T24n1452_007:0440a04_5",
        "context_with_next_sentence": true
    },
    {
        "source_sentence": "問言：「我作何事？」",
        "from": "T24n1452_007:0440a06_6",
        "context_with_next_sentence": true
    },
    {
        "source_sentence": "答言：「王厩上馬仁等偷殺。」",
        "from": "T24n1452_007:0440a06_7",
        "context_with_next_sentence": true
    },
    {
        "source_sentence": "報言：「此非我殺，是賊偷來殺而取肉，頭蹄及尾棄地而去。",
        "from": "T24n1452_007:0440a07_8",
        "context_with_next_sentence": true
    },
    {
        "source_sentence": "我等將作糞掃物取。」",
        "from": "T24n1452_007:0440a08_9",
        "context_with_next_sentence": true
    },
    {
        "source_sentence": "馬主譏曰：「此實可愛糞掃之物。」",
        "from": "T24n1452_007:0440a09_10",
        "context_with_next_sentence": true
    },
    {
        "source_sentence": "以緣白佛，佛言：「汝等苾芻，諸有同蹄之畜狐狢等類並不應食。",
        "from": "T24n1452_007:0440a10_0",
        "context_with_next_sentence": true
    },
    {
        "source_sentence": "若有食者得惡作罪。」",
        "from": "T24n1452_007:0440a11_1",
        "context_with_next_sentence": true
    },
    {
        "source_sentence": "時有獼猴攀條遠躑忽然墮地，因即命終。",
        "from": "T24n1452_007:0440a11_2",
        "context_with_next_sentence": true
    },
    {
        "source_sentence": "六眾見已持還住處，置於釜內自煮。",
        "from": "T24n1452_007:0440a12_3",
        "context_with_next_sentence": true
    },
    {
        "source_sentence": "時有女人失其兒子，尋逐蹤緒入逝多林，察見六眾於大釜內煮彼獼猴。",
        "from": "T24n1452_007:0440a13_4",
        "context_with_next_sentence": true
    },
    {
        "source_sentence": "女人見已搥胸叫曰：「嗚呼！",
        "from": "T24n1452_007:0440a15_5",
        "context_with_next_sentence": true
    },
    {
        "source_sentence": "我兒於此被煮。」",
        "from": "T24n1452_007:0440a15_6",
        "context_with_next_sentence": true
    },
    {
        "source_sentence": "是時六眾挑獼猴手以示女人，女人叫曰：「禍哉！",
        "from": "T24n1452_007:0440a16_7",
        "context_with_next_sentence": true
    },
    {
        "source_sentence": "此是兒手。」",
        "from": "T24n1452_007:0440a17_8",
        "context_with_next_sentence": true
    },
    {
        "source_sentence": "次挑其脚，女人告言：「禍哉！",
        "from": "T24n1452_007:0440a17_9",
        "context_with_next_sentence": true
    },
    {
        "source_sentence": "是我兒脚。」",
        "from": "T24n1452_007:0440a18_10",
        "context_with_next_sentence": true
    },
    {
        "source_sentence": "次舉其頭，女人復言：「禍哉！",
        "from": "T24n1452_007:0440a18_11",
        "context_with_next_sentence": true
    },
    {
        "source_sentence": "是我兒頭。」",
        "from": "T24n1452_007:0440a19_0",
        "context_with_next_sentence": true
    },
    {
        "source_sentence": "復舉其尾告女人曰：「儞之兒子亦有尾耶？」",
        "from": "T24n1452_007:0440a19_1",
        "context_with_next_sentence": true
    },
    {
        "source_sentence": "女人告曰：「豈復仁等食獼猴肉？」",
        "from": "T24n1452_007:0440a20_2",
        "context_with_next_sentence": true
    },
    {
        "source_sentence": "答云：「不是汝兒，我食何過？」",
        "from": "T24n1452_007:0440a20_3",
        "context_with_next_sentence": true
    },
    {
        "source_sentence": "諸人聞已便起譏嫌，以緣白佛，佛言：「汝諸苾芻！",
        "from": "T24n1452_007:0440a21_4",
        "context_with_next_sentence": true
    },
    {
        "source_sentence": "獼猴之貌有類人形，是故苾芻亦不應食。",
        "from": "T24n1452_007:0440a22_5",
        "context_with_next_sentence": true
    },
    {
        "source_sentence": "若有食者得惡作罪。」",
        "from": "T24n1452_007:0440a23_6",
        "context_with_next_sentence": true
    },
    {
        "source_sentence": "第六子攝頌曰：　小盞及衣角，　　皮葉等有過，　除其鐵一種，　　餘物任情為。",
        "from": "T24n1452_007:0440a25_0",
        "context_with_next_sentence": true
    },
    {
        "source_sentence": "佛在室羅伐城。",
        "from": "T24n1452_007:0440a28_0",
        "context_with_next_sentence": true
    },
    {
        "source_sentence": "時有苾芻，身嬰重病為苦所逼，便往醫處報言：「賢首！",
        "from": "T24n1452_007:0440a28_1",
        "context_with_next_sentence": true
    },
    {
        "source_sentence": "以所宜藥為我處方。」",
        "from": "T24n1452_007:0440a29_2",
        "context_with_next_sentence": true
    },
    {
        "source_sentence": "醫人答曰：「有下灌藥宜可用之，病速瘳愈。」",
        "from": "T24n1452_007:0440b01_3",
        "context_with_next_sentence": true
    },
    {
        "source_sentence": "告言：「賢首！",
        "from": "T24n1452_007:0440b02_0",
        "context_with_next_sentence": true
    },
    {
        "source_sentence": "世尊未許。」",
        "from": "T24n1452_007:0440b02_1",
        "context_with_next_sentence": true
    },
    {
        "source_sentence": "答曰：「仁之大師慈悲為本，必緣此事開許無疑。」",
        "from": "T24n1452_007:0440b02_2",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「醫人處方用下灌藥，當隨意作。」",
        "from": "T24n1452_007:0440b03_3",
        "context_with_next_sentence": true
    },
    {
        "source_sentence": "彼以小盞而為下灌，便棄其藥，佛言：「不應以盞而為下灌。」",
        "from": "T24n1452_007:0440b04_4",
        "context_with_next_sentence": true
    },
    {
        "source_sentence": "彼以衣角，藥如前棄，佛言：「不應衣角。」",
        "from": "T24n1452_007:0440b06_5",
        "context_with_next_sentence": true
    },
    {
        "source_sentence": "又以皮灌，復還棄藥，佛言：「不應用皮。」",
        "from": "T24n1452_007:0440b07_6",
        "context_with_next_sentence": true
    },
    {
        "source_sentence": "彼將葉裹，佛言：「不應，宜可作筒。」",
        "from": "T24n1452_007:0440b07_7",
        "context_with_next_sentence": true
    },
    {
        "source_sentence": "彼將鐵作熱而且鞕，佛言：「除鐵一種，琉璃銅等咸隨意作。」",
        "from": "T24n1452_007:0440b08_8",
        "context_with_next_sentence": true
    },
    {
        "source_sentence": "第七子攝頌曰：　甘蔗酪肉麻、　　藥有四種別、　大麻蔓菁粥、　　根等粥應喰。",
        "from": "T24n1452_007:0440b10_0",
        "context_with_next_sentence": true
    },
    {
        "source_sentence": "爾時具壽鄔波離白世尊言：「其七日藥亦得用為盡壽藥不？」",
        "from": "T24n1452_007:0440b13_0",
        "context_with_next_sentence": true
    },
    {
        "source_sentence": "佛言：「得，即如甘蔗，體是時藥，汁為更藥，糖為七日，灰得盡形。",
        "from": "T24n1452_007:0440b14_1",
        "context_with_next_sentence": true
    },
    {
        "source_sentence": "鄔波離！",
        "from": "T24n1452_007:0440b15_2",
        "context_with_next_sentence": true
    },
    {
        "source_sentence": "酪是時攝，漿是更收，酥為七日，燒酪成灰便為盡壽。",
        "from": "T24n1452_007:0440b15_3",
        "context_with_next_sentence": true
    },
    {
        "source_sentence": "鄔波離！",
        "from": "T24n1452_007:0440b17_4",
        "context_with_next_sentence": true
    },
    {
        "source_sentence": "肉是時藥，脂成七日，燒肉成灰便為盡壽，隨事應服。」",
        "from": "T24n1452_007:0440b17_5",
        "context_with_next_sentence": true
    },
    {
        "source_sentence": "時有苾芻，身嬰病苦往醫人處問言：「賢首！",
        "from": "T24n1452_007:0440b18_6",
        "context_with_next_sentence": true
    },
    {
        "source_sentence": "我今帶病願為處方。」",
        "from": "T24n1452_007:0440b19_7",
        "context_with_next_sentence": true
    },
    {
        "source_sentence": "醫人答曰：「聖者！",
        "from": "T24n1452_007:0440b20_0",
        "context_with_next_sentence": true
    },
    {
        "source_sentence": "應食大麻粥。」",
        "from": "T24n1452_007:0440b20_1",
        "context_with_next_sentence": true
    },
    {
        "source_sentence": "苾芻告曰：「世尊未許，我云何食？」",
        "from": "T24n1452_007:0440b20_2",
        "context_with_next_sentence": true
    },
    {
        "source_sentence": "醫答同前。",
        "from": "T24n1452_007:0440b21_3",
        "context_with_next_sentence": true
    },
    {
        "source_sentence": "以緣白佛，佛言：「醫人處方聽食麻粥，或是蔓菁根莖花葉，及其子實並除風疾，咸應作粥而噉食之。」",
        "from": "T24n1452_007:0440b21_4",
        "context_with_next_sentence": true
    },
    {
        "source_sentence": "第八子攝頌曰：　開許粆糖飲，　　得為七日藥；　生心為五事，　　益彼應共分。",
        "from": "T24n1452_007:0440b24_0",
        "context_with_next_sentence": true
    },
    {
        "source_sentence": "爾時世尊人間遊行至一聚落，時有長者宿世因緣應受如來之所化度。",
        "from": "T24n1452_007:0440b27_0",
        "context_with_next_sentence": true
    },
    {
        "source_sentence": "爾時世尊知彼長者受化時至，詣其住處。",
        "from": "T24n1452_007:0440b28_1",
        "context_with_next_sentence": true
    },
    {
        "source_sentence": "是時長者，即為世尊於彼寬廣敷設床座。",
        "from": "T24n1452_007:0440b29_2",
        "context_with_next_sentence": true
    },
    {
        "source_sentence": "爾時世尊就座而坐，時彼長者禮雙足已在一面坐。",
        "from": "T24n1452_007:0440c01_3",
        "context_with_next_sentence": true
    },
    {
        "source_sentence": "是時世尊觀彼長者意樂隨眠根性差別，而為說法示教利喜，令彼長者以智金剛杵破二十種薩迦耶見山，獲預流果。",
        "from": "T24n1452_007:0440c02_4",
        "context_with_next_sentence": true
    },
    {
        "source_sentence": "既得果已白世尊曰：「我今所證，非先祖父母所作、非國王作、非諸天作、亦非沙門婆羅門等作、亦非親友及宗族作。",
        "from": "T24n1452_007:0440c05_5",
        "context_with_next_sentence": true
    },
    {
        "source_sentence": "由依世尊大師力故，如是廣說，乃至受三歸依心生淨信。」",
        "from": "T24n1452_007:0440c08_6",
        "context_with_next_sentence": true
    },
    {
        "source_sentence": "爾時世尊，為彼長者宣說法要，日時遂過，佛及大眾悉皆絕食。",
        "from": "T24n1452_007:0440c09_7",
        "context_with_next_sentence": true
    },
    {
        "source_sentence": "長者白佛言：「我今欲作非時漿。」",
        "from": "T24n1452_007:0440c10_8",
        "context_with_next_sentence": true
    },
    {
        "source_sentence": "佛言：「隨意應作。」",
        "from": "T24n1452_007:0440c11_9",
        "context_with_next_sentence": true
    },
    {
        "source_sentence": "即去營辦粆糖等漿奉佛及僧。",
        "from": "T24n1452_007:0440c11_10",
        "context_with_next_sentence": true
    },
    {
        "source_sentence": "諸苾芻等以其過甜不能多飲，以緣白佛，佛言：「葡萄石榴及橘柚等，捼使破碎以物淨濾，勿令稠濁和攪而飲。」",
        "from": "T24n1452_007:0440c12_11",
        "context_with_next_sentence": true
    },
    {
        "source_sentence": "時具壽鄔波離，白佛言：「其粆糖飲，頗得守持經七日不？」",
        "from": "T24n1452_007:0440c15_12",
        "context_with_next_sentence": true
    },
    {
        "source_sentence": "佛言：「得，齊何應飲乃至澄清，未醋已來體未變者，隨意當飲。」",
        "from": "T24n1452_007:0440c16_13",
        "context_with_next_sentence": true
    },
    {
        "source_sentence": "爾時佛在室羅伐城，時有長者請具壽阿難陀就舍而食。",
        "from": "T24n1452_007:0440c18_0",
        "context_with_next_sentence": true
    },
    {
        "source_sentence": "時給孤獨長者身嬰重病，世尊聞已與侍者阿難陀詣長者處問其疾苦。",
        "from": "T24n1452_007:0440c19_1",
        "context_with_next_sentence": true
    },
    {
        "source_sentence": "是時長者為佛敷座，世尊就座即為長者說法要已，從座欲去。",
        "from": "T24n1452_007:0440c21_2",
        "context_with_next_sentence": true
    },
    {
        "source_sentence": "時彼長者請世尊曰：「唯願哀愍今受我食。」",
        "from": "T24n1452_007:0440c22_3",
        "context_with_next_sentence": true
    },
    {
        "source_sentence": "爾時世尊默然許之。",
        "from": "T24n1452_007:0440c23_4",
        "context_with_next_sentence": true
    },
    {
        "source_sentence": "時阿難陀白佛言：「先有長者已請我食。」",
        "from": "T24n1452_007:0440c24_0",
        "context_with_next_sentence": true
    },
    {
        "source_sentence": "佛告阿難陀：「應捨先請與餘苾芻，有五種事心念皆成，謂分別衣、守持衣、褒灑陀、隨意事、及受人請。」",
        "from": "T24n1452_007:0440c24_1",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_007:0440c28_0",
        "context_with_next_sentence": true
    },
    {
        "source_sentence": "時屬儉年，諸苾芻眾乞食難得，有敬信婆羅門及諸居士，請耆宿苾芻就舍而食。",
        "from": "T24n1452_007:0440c28_1",
        "context_with_next_sentence": true
    },
    {
        "source_sentence": "時諸苾芻但受一請餘皆不受。",
        "from": "T24n1452_007:0441a01_2",
        "context_with_next_sentence": true
    },
    {
        "source_sentence": "世尊告曰：「若於儉年飲食難得，隨有請喚皆應受之。",
        "from": "T24n1452_007:0441a01_3",
        "context_with_next_sentence": true
    },
    {
        "source_sentence": "身自食已，於餘苾芻咸應共食。」",
        "from": "T24n1452_007:0441a02_4",
        "context_with_next_sentence": true
    },
    {
        "source_sentence": "不被請人亦詣彼舍，施主告曰：「仁不是我所請之人。」",
        "from": "T24n1452_007:0441a03_5",
        "context_with_next_sentence": true
    },
    {
        "source_sentence": "便不與食，世尊告曰：「其受請者，應可先受食兩三口，為表相已作如是言：『居士！",
        "from": "T24n1452_007:0441a04_6",
        "context_with_next_sentence": true
    },
    {
        "source_sentence": "此諸苾芻乞食難得，我將此食迴以施之。",
        "from": "T24n1452_007:0441a06_7",
        "context_with_next_sentence": true
    },
    {
        "source_sentence": "汝可隨喜。』",
        "from": "T24n1452_007:0441a07_8",
        "context_with_next_sentence": true
    },
    {
        "source_sentence": "如是二、三，隨所得食皆應迴授，其最後者應自飽食。」",
        "from": "T24n1452_007:0441a07_9",
        "context_with_next_sentence": true
    },
    {
        "source_sentence": "第九子攝頌曰：　醫教應服酥、　　油及餘殘觸、　并開服藥合、　　除十為淨厨。",
        "from": "T24n1452_007:0441a10_0",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_007:0441a13_0",
        "context_with_next_sentence": true
    },
    {
        "source_sentence": "有一苾芻身嬰重病，問彼醫人。",
        "from": "T24n1452_007:0441a13_1",
        "context_with_next_sentence": true
    },
    {
        "source_sentence": "醫人報曰：「應可服酥，病當除差。」",
        "from": "T24n1452_007:0441a14_0",
        "context_with_next_sentence": true
    },
    {
        "source_sentence": "以緣白佛，佛言：「醫人處方隨意應服。」",
        "from": "T24n1452_007:0441a14_1",
        "context_with_next_sentence": true
    },
    {
        "source_sentence": "時病苾芻，於其夜分將欲食酥，無人為授，佛言：「應自取服，若酥難得，應可服油。」",
        "from": "T24n1452_007:0441a15_2",
        "context_with_next_sentence": true
    },
    {
        "source_sentence": "油更難得，遂便廢闕。",
        "from": "T24n1452_007:0441a17_3",
        "context_with_next_sentence": true
    },
    {
        "source_sentence": "時餘苾芻有殘觸酥油，彼作是言：「我有酥油，然是殘觸。",
        "from": "T24n1452_007:0441a18_0",
        "context_with_next_sentence": true
    },
    {
        "source_sentence": "佛若開者汝當取服。」",
        "from": "T24n1452_007:0441a19_1",
        "context_with_next_sentence": true
    },
    {
        "source_sentence": "以緣白佛，佛言：「病者貧無，設是殘觸服之無犯。」",
        "from": "T24n1452_007:0441a19_2",
        "context_with_next_sentence": true
    },
    {
        "source_sentence": "具壽鄔波離白佛言：「如世尊說：『汝諸苾芻應持服藥合。』",
        "from": "T24n1452_007:0441a20_3",
        "context_with_next_sentence": true
    },
    {
        "source_sentence": "者，其事如何？」",
        "from": "T24n1452_007:0441a22_4",
        "context_with_next_sentence": true
    },
    {
        "source_sentence": "佛言：「除四寶已，餘皆得畜。」",
        "from": "T24n1452_007:0441a22_5",
        "context_with_next_sentence": true
    },
    {
        "source_sentence": "爾時世尊在薜舍離，告諸苾芻：「有十種地，不應結作淨厨，所謂露地、門屋、下房、簷前、溫煖堂、洗浴室、官人宅、制底邊、外道家、俗人舍、尼寺中。",
        "from": "T24n1452_007:0441a24_0",
        "context_with_next_sentence": true
    },
    {
        "source_sentence": "若煮食時皆得惡作。」",
        "from": "T24n1452_007:0441a27_1",
        "context_with_next_sentence": true
    },
    {
        "source_sentence": "鄔波離白佛言：「若結一室共作淨厨，既作法已上下傍邊皆成淨不？」",
        "from": "T24n1452_007:0441a27_2",
        "context_with_next_sentence": true
    },
    {
        "source_sentence": "佛告鄔波離：「若大眾共許，結此一處作淨厨時，上下四邊勢分之內悉皆成淨。」",
        "from": "T24n1452_007:0441a29_3",
        "context_with_next_sentence": true
    },
    {
        "source_sentence": "第十子攝頌曰：　根莖葉花果，　　皆應淡酒浸，　水攪而飲用，　　并許其異食。",
        "from": "T24n1452_007:0441b02_0",
        "context_with_next_sentence": true
    },
    {
        "source_sentence": "爾時世尊既度釋子出家，其人皆慣飲酒，由斷酒故身色痿黃。",
        "from": "T24n1452_007:0441b05_0",
        "context_with_next_sentence": true
    },
    {
        "source_sentence": "以緣白佛，佛言：「但有造酒之物，所謂根莖葉花果等，並屑為末以白布裹，可於無力不醉淡酒中而為浸漬，勿令器滿而封蓋之。",
        "from": "T24n1452_007:0441b06_1",
        "context_with_next_sentence": true
    },
    {
        "source_sentence": "後以清水投中攪飲，或以麴及樹皮并諸香藥，擣簁為末，布帛裹之。",
        "from": "T24n1452_007:0441b09_2",
        "context_with_next_sentence": true
    },
    {
        "source_sentence": "用杖橫繫，懸於新熟酒瓮內，勿令霑酒，經一二宿以水攪用。",
        "from": "T24n1452_007:0441b11_0",
        "context_with_next_sentence": true
    },
    {
        "source_sentence": "斯之二種：時與非時，隨飲無犯。",
        "from": "T24n1452_007:0441b12_1",
        "context_with_next_sentence": true
    },
    {
        "source_sentence": "如是能令酒渴止息。",
        "from": "T24n1452_007:0441b14_0",
        "context_with_next_sentence": true
    },
    {
        "source_sentence": "汝諸苾芻！",
        "from": "T24n1452_007:0441b14_1",
        "context_with_next_sentence": true
    },
    {
        "source_sentence": "以我為師者不應飲酒，不與不取乃至不以茅端渧酒而著口中。」",
        "from": "T24n1452_007:0441b14_2",
        "context_with_next_sentence": true
    },
    {
        "source_sentence": "「如世尊說：『莎底苾芻應與異食。』",
        "from": "T24n1452_007:0441b17_0",
        "context_with_next_sentence": true
    },
    {
        "source_sentence": "者，當云何與？」",
        "from": "T24n1452_007:0441b17_1",
        "context_with_next_sentence": true
    },
    {
        "source_sentence": "佛言：「初生犢子糞尿，并崛路陀樹灰：一、菩提樹灰，二、劫畢他，三、阿說他，四、鄔曇跋羅樹灰，五、溺崛路及入地。",
        "from": "T24n1452_007:0441b18_0",
        "context_with_next_sentence": true
    },
    {
        "source_sentence": "四指下土相和一處攪而隨用。」",
        "from": "T24n1452_007:0441b20_1",
        "context_with_next_sentence": true
    },
    {
        "source_sentence": "「不知何人應取？」",
        "from": "T24n1452_007:0441b21_2",
        "context_with_next_sentence": true
    },
    {
        "source_sentence": "佛言：「令信敬者取，還令信敬者授。」",
        "from": "T24n1452_007:0441b21_3",
        "context_with_next_sentence": true
    },
    {
        "source_sentence": "目得迦別門第二總攝頌曰：　定物有主處，　　須問憍薩羅；　從像預先差，　　大減會尼眾。",
        "from": "T24n1452_007:0441b23_0",
        "context_with_next_sentence": true
    },
    {
        "source_sentence": "第一子攝頌曰：　定物不應移，　　莫拾賊遺物，　屍林亦復爾，　　隨許並應收。",
        "from": "T24n1452_007:0441b26_0",
        "context_with_next_sentence": true
    },
    {
        "source_sentence": "爾時佛在室羅伐城。",
        "from": "T24n1452_007:0441b29_0",
        "context_with_next_sentence": true
    },
    {
        "source_sentence": "有一長者多饒財寶，造一住處施與僧伽，及諸臥褥供身雜物咸持奉施。",
        "from": "T24n1452_007:0441b29_1",
        "context_with_next_sentence": true
    },
    {
        "source_sentence": "有少苾芻在此而住，共相謂曰：「諸具壽！",
        "from": "T24n1452_007:0441c02_2",
        "context_with_next_sentence": true
    },
    {
        "source_sentence": "臥褥資具既甚豐盈，若舉置時恐多損壞，隨足受用所有餘物，應可分與苾芻僧伽。」",
        "from": "T24n1452_007:0441c03_0",
        "context_with_next_sentence": true
    },
    {
        "source_sentence": "即如其議，所有餘物悉皆分與隨近僧伽。",
        "from": "T24n1452_007:0441c04_1",
        "context_with_next_sentence": true
    },
    {
        "source_sentence": "時有乞食苾芻遊行至此，時舊住者便為解勞，彼客苾芻問言：「具壽！",
        "from": "T24n1452_007:0441c05_2",
        "context_with_next_sentence": true
    },
    {
        "source_sentence": "頗有餘長閑臥具不？」",
        "from": "T24n1452_007:0441c07_3",
        "context_with_next_sentence": true
    },
    {
        "source_sentence": "答曰：「此無閑物。」",
        "from": "T24n1452_007:0441c07_4",
        "context_with_next_sentence": true
    },
    {
        "source_sentence": "諸客苾芻於破床上，苦臥通宵至於晨朝，執持戶鑰向俗人本寺主處。",
        "from": "T24n1452_007:0441c08_5",
        "context_with_next_sentence": true
    },
    {
        "source_sentence": "既至彼已就座而坐，即為長者宣說法要，讚歎七種有事福業。",
        "from": "T24n1452_007:0441c09_6",
        "context_with_next_sentence": true
    },
    {
        "source_sentence": "長者答曰：「此之福業我今已作。」",
        "from": "T24n1452_007:0441c11_7",
        "context_with_next_sentence": true
    },
    {
        "source_sentence": "苾芻答曰：「仁之住處猶乏臥具，我於昨夜眠一破床，極受辛苦。」",
        "from": "T24n1452_007:0441c12_8",
        "context_with_next_sentence": true
    },
    {
        "source_sentence": "其寺本主報言：「我以眾多臥褥資具奉施大眾，豈非苾芻將我施物向餘處耶？」",
        "from": "T24n1452_007:0441c13_9",
        "context_with_next_sentence": true
    },
    {
        "source_sentence": "苾芻問曰：「識鎖鑰不？」",
        "from": "T24n1452_007:0441c15_10",
        "context_with_next_sentence": true
    },
    {
        "source_sentence": "答言：「我識。」",
        "from": "T24n1452_007:0441c15_11",
        "context_with_next_sentence": true
    },
    {
        "source_sentence": "即與長者共往觀察。",
        "from": "T24n1452_007:0441c16_12",
        "context_with_next_sentence": true
    },
    {
        "source_sentence": "時彼長者到住處已問舊苾芻：「我以眾多臥褥資具奉施大眾，今並何在？」",
        "from": "T24n1452_007:0441c16_13",
        "context_with_next_sentence": true
    },
    {
        "source_sentence": "時諸苾芻即以上事具答施主。",
        "from": "T24n1452_007:0441c18_14",
        "context_with_next_sentence": true
    },
    {
        "source_sentence": "長者告曰：「應可取來，我本要心施此住處。」",
        "from": "T24n1452_007:0441c18_15",
        "context_with_next_sentence": true
    },
    {
        "source_sentence": "以緣白佛，佛言：「不應持此處物與餘住處，應隨定處而受用之。",
        "from": "T24n1452_007:0441c19_16",
        "context_with_next_sentence": true
    },
    {
        "source_sentence": "若私與者應全酬直。",
        "from": "T24n1452_007:0441c21_17",
        "context_with_next_sentence": true
    },
    {
        "source_sentence": "若不還者，得重越法罪。」",
        "from": "T24n1452_007:0441c21_18",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_007:0441c23_0",
        "context_with_next_sentence": true
    },
    {
        "source_sentence": "六眾苾芻共諸商旅人間遊行。",
        "from": "T24n1452_007:0441c23_1",
        "context_with_next_sentence": true
    },
    {
        "source_sentence": "時諸商旅咸被賊劫，然彼賊徒將物不盡棄之而去。",
        "from": "T24n1452_007:0441c23_2",
        "context_with_next_sentence": true
    },
    {
        "source_sentence": "時六眾苾芻隨賊後行，見其遺物，遂相告曰：「難陀、鄔波難陀！",
        "from": "T24n1452_007:0441c25_3",
        "context_with_next_sentence": true
    },
    {
        "source_sentence": "奇哉豐足糞掃之衣，可共持去。」",
        "from": "T24n1452_007:0441c26_4",
        "context_with_next_sentence": true
    },
    {
        "source_sentence": "即取衣物。",
        "from": "T24n1452_007:0441c27_5",
        "context_with_next_sentence": true
    },
    {
        "source_sentence": "物主來至見六眾持衣便共譏曰：「我所有物，賊不奪者，仁復重偷，尊者著大仙衣造斯惡行。」",
        "from": "T24n1452_007:0441c27_6",
        "context_with_next_sentence": true
    },
    {
        "source_sentence": "問言：「我作何事？」",
        "from": "T24n1452_007:0441c29_7",
        "context_with_next_sentence": true
    },
    {
        "source_sentence": "答言：「汝偷我衣。」",
        "from": "T24n1452_007:0441c29_8",
        "context_with_next_sentence": true
    },
    {
        "source_sentence": "苾芻曰：「賊奪汝衣棄之而去，作糞掃想我等取之。」",
        "from": "T24n1452_007:0442a01_9",
        "context_with_next_sentence": true
    },
    {
        "source_sentence": "以緣白佛，佛言：「賊奪商旅所遺棄物不應收取，若取物者得惡作罪。」",
        "from": "T24n1452_007:0442a02_10",
        "context_with_next_sentence": true
    },
    {
        "source_sentence": "復有商主被賊所偷，持物不盡所有殘餘，諸居士等告曰：「仁者隨樂收取。」",
        "from": "T24n1452_007:0442a03_11",
        "context_with_next_sentence": true
    },
    {
        "source_sentence": "苾芻不取，世尊告曰：「若隨聽者應取。」",
        "from": "T24n1452_007:0442a05_12",
        "context_with_next_sentence": true
    },
    {
        "source_sentence": "爾時佛在王舍城。",
        "from": "T24n1452_007:0442a07_0",
        "context_with_next_sentence": true
    },
    {
        "source_sentence": "時六眾苾芻往寒林中停屍之處，遂便共見衣裳傘蓋及以柴樵，而相謂言：「難陀、鄔波難陀！",
        "from": "T24n1452_007:0442a07_1",
        "context_with_next_sentence": true
    },
    {
        "source_sentence": "多糞掃物可共持去。」",
        "from": "T24n1452_007:0442a09_2",
        "context_with_next_sentence": true
    },
    {
        "source_sentence": "其守屍林旃荼羅等後來至此，便作是念：「誰劫奪此深摩舍那？」",
        "from": "T24n1452_007:0442a10_0",
        "context_with_next_sentence": true
    },
    {
        "source_sentence": "是時六眾經七八日共相謂曰：「難陀、鄔波難陀！",
        "from": "T24n1452_007:0442a11_1",
        "context_with_next_sentence": true
    },
    {
        "source_sentence": "深摩舍那計應豐有糞掃之衣，可共往彼收斂其物。」",
        "from": "T24n1452_007:0442a12_2",
        "context_with_next_sentence": true
    },
    {
        "source_sentence": "既至彼已，時旃荼羅遂即執捉告曰：「阿遮利耶！",
        "from": "T24n1452_007:0442a13_3",
        "context_with_next_sentence": true
    },
    {
        "source_sentence": "所有王家課役之事，皆悉出在深摩舍那。",
        "from": "T24n1452_007:0442a14_4",
        "context_with_next_sentence": true
    },
    {
        "source_sentence": "云何仁等他所掌物而竊取之？」",
        "from": "T24n1452_007:0442a15_5",
        "context_with_next_sentence": true
    },
    {
        "source_sentence": "以緣白佛，佛言：「汝諸苾芻！",
        "from": "T24n1452_007:0442a16_6",
        "context_with_next_sentence": true
    },
    {
        "source_sentence": "深摩舍那他所掌物衣蓋柴薪，並不應取。",
        "from": "T24n1452_007:0442a17_7",
        "context_with_next_sentence": true
    },
    {
        "source_sentence": "若有取者得重越法罪。」",
        "from": "T24n1452_007:0442a18_8",
        "context_with_next_sentence": true
    },
    {
        "source_sentence": "復有餘處掌屍林人，既懷信敬，告苾芻曰：「隨意取衣。」",
        "from": "T24n1452_007:0442a18_9",
        "context_with_next_sentence": true
    },
    {
        "source_sentence": "彼不敢取，以緣白佛，佛言：「若彼聽者，隨意應取。」",
        "from": "T24n1452_007:0442a19_10",
        "context_with_next_sentence": true
    },
    {
        "source_sentence": "第二子攝頌曰：　有主天廟物，　　苾芻不應取，　看病人不應，　　勸他捨法服。",
        "from": "T24n1452_007:0442a21_0",
        "context_with_next_sentence": true
    },
    {
        "source_sentence": "爾時佛在室羅伐城逝多林給孤獨園。",
        "from": "T24n1452_007:0442a24_0",
        "context_with_next_sentence": true
    },
    {
        "source_sentence": "六眾苾芻與車商旅涉路而行，忽於中途其車軸折。",
        "from": "T24n1452_007:0442a24_1",
        "context_with_next_sentence": true
    },
    {
        "source_sentence": "時彼商主棄斯折軸，別將餘軸替之而去。",
        "from": "T24n1452_007:0442a26_2",
        "context_with_next_sentence": true
    },
    {
        "source_sentence": "六眾苾芻即取折軸於四衢道中，埋令竪立，自相謂曰：「此應名作車軸天尊。」",
        "from": "T24n1452_007:0442a27_3",
        "context_with_next_sentence": true
    },
    {
        "source_sentence": "既建立已捨之而去。",
        "from": "T24n1452_007:0442a28_4",
        "context_with_next_sentence": true
    },
    {
        "source_sentence": "時有長者以食祭祠，復有餘人於斯乞願：「若能令我稱所求者，當為天尊造立堂舍。",
        "from": "T24n1452_007:0442a29_5",
        "context_with_next_sentence": true
    },
    {
        "source_sentence": "并婆羅門眾一百八人，於日日中常來設會。」",
        "from": "T24n1452_007:0442b02_6",
        "context_with_next_sentence": true
    },
    {
        "source_sentence": "作斯祈願，得稱所求，即於其所造立堂廟。",
        "from": "T24n1452_007:0442b03_7",
        "context_with_next_sentence": true
    },
    {
        "source_sentence": "時諸商旅往來至此，咸以衣物劫貝毛等奉施天尊。",
        "from": "T24n1452_007:0442b04_8",
        "context_with_next_sentence": true
    },
    {
        "source_sentence": "六眾重來見彼天廟，商估雜踏車馬駢闐，多有資財非常豐贍，共相謂曰：「車軸天尊奇豐衣物，我等今者應可取之。」",
        "from": "T24n1452_007:0442b05_9",
        "context_with_next_sentence": true
    },
    {
        "source_sentence": "時守廟人見其取物，白言：「聖者！",
        "from": "T24n1452_007:0442b08_10",
        "context_with_next_sentence": true
    },
    {
        "source_sentence": "我於此處恒作修治。",
        "from": "T24n1452_007:0442b08_11",
        "context_with_next_sentence": true
    },
    {
        "source_sentence": "云何仁等有主神堂衣毛劫貝，而便輒取？」",
        "from": "T24n1452_007:0442b09_12",
        "context_with_next_sentence": true
    },
    {
        "source_sentence": "六眾報曰：「汝久寒賤，何處得有如此天廟？",
        "from": "T24n1452_007:0442b10_13",
        "context_with_next_sentence": true
    },
    {
        "source_sentence": "本由我等創斯建立，以折車軸將作天尊，不體來由漫生悋護。」",
        "from": "T24n1452_007:0442b11_14",
        "context_with_next_sentence": true
    },
    {
        "source_sentence": "時鄔波難陀拳打車軸，以手拔出。",
        "from": "T24n1452_007:0442b12_15",
        "context_with_next_sentence": true
    },
    {
        "source_sentence": "諸人告曰：「設尊者造或可餘人，而我依此以為活命，如何見奪所有衣資。」",
        "from": "T24n1452_007:0442b13_16",
        "context_with_next_sentence": true
    },
    {
        "source_sentence": "時諸居士咸起譏嫌。",
        "from": "T24n1452_007:0442b15_17",
        "context_with_next_sentence": true
    },
    {
        "source_sentence": "苾芻以緣白佛，佛言：「不應輒取有主天廟所有衣貲劫貝毛等，若有取者得重越法罪。",
        "from": "T24n1452_007:0442b15_18",
        "context_with_next_sentence": true
    },
    {
        "source_sentence": "有餘天廟隨意令取。」",
        "from": "T24n1452_007:0442b17_19",
        "context_with_next_sentence": true
    },
    {
        "source_sentence": "時諸苾芻並不敢取，以緣白佛，佛言：「若他聽者是即應取。」",
        "from": "T24n1452_007:0442b18_20",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_007:0442b20_0",
        "context_with_next_sentence": true
    },
    {
        "source_sentence": "時有苾芻身嬰病苦，如世尊說：「令病苾芻於僧伽中宜修福業。」",
        "from": "T24n1452_007:0442b20_1",
        "context_with_next_sentence": true
    },
    {
        "source_sentence": "時瞻病者告病人曰：「可於僧田少當行施。」",
        "from": "T24n1452_007:0442b21_2",
        "context_with_next_sentence": true
    },
    {
        "source_sentence": "病人答曰：「我無一物，今應持我三衣施之。」",
        "from": "T24n1452_007:0442b22_3",
        "context_with_next_sentence": true
    },
    {
        "source_sentence": "時瞻病者持衣奉施僧伽，受已賣而共分。",
        "from": "T24n1452_007:0442b23_4",
        "context_with_next_sentence": true
    },
    {
        "source_sentence": "苾芻病差遂闕三衣，以緣白佛，佛言：「不應勸病苾芻施人三衣，勸他捨者得越法罪。",
        "from": "T24n1452_007:0442b24_5",
        "context_with_next_sentence": true
    },
    {
        "source_sentence": "然僧伽不合受此三衣，假令受者不應分散，見闕當還。",
        "from": "T24n1452_007:0442b26_6",
        "context_with_next_sentence": true
    },
    {
        "source_sentence": "若有分者得惡作罪。」",
        "from": "T24n1452_007:0442b27_7",
        "context_with_next_sentence": true
    },
    {
        "source_sentence": "第三子攝頌曰：　物須問施主，　　眾利可平分；　二大合均分，　　餘眾應加減。",
        "from": "T24n1452_007:0442b29_0",
        "context_with_next_sentence": true
    },
    {
        "source_sentence": "爾時佛在室羅伐城。",
        "from": "T24n1452_007:0442c03_0",
        "context_with_next_sentence": true
    },
    {
        "source_sentence": "時有長者，施僧尼二眾食，復以財物奉施二眾。",
        "from": "T24n1452_007:0442c03_1",
        "context_with_next_sentence": true
    },
    {
        "source_sentence": "諸苾芻等不知云何應分其物？",
        "from": "T24n1452_007:0442c04_2",
        "context_with_next_sentence": true
    },
    {
        "source_sentence": "以緣白佛，佛言：「應問施主，隨語而分。」",
        "from": "T24n1452_007:0442c05_3",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_007:0442c07_0",
        "context_with_next_sentence": true
    },
    {
        "source_sentence": "時有六十苾芻，人間遊行詣一村所。",
        "from": "T24n1452_007:0442c07_1",
        "context_with_next_sentence": true
    },
    {
        "source_sentence": "彼有長者久懷正信，請諸苾芻就舍而食。",
        "from": "T24n1452_007:0442c08_2",
        "context_with_next_sentence": true
    },
    {
        "source_sentence": "是時居士作如是念：「彼諸苾芻各以一衣而為奉施。」",
        "from": "T24n1452_007:0442c09_0",
        "context_with_next_sentence": true
    },
    {
        "source_sentence": "彼食未竟，復有六十苾芻尼眾而行乞食，諸人告曰：「某長者家有諸苾芻正受供養，仁等可往。」",
        "from": "T24n1452_007:0442c10_1",
        "context_with_next_sentence": true
    },
    {
        "source_sentence": "尼便就彼亦受其食。",
        "from": "T24n1452_007:0442c12_2",
        "context_with_next_sentence": true
    },
    {
        "source_sentence": "長者念曰：「我今云何以衣遍施？",
        "from": "T24n1452_007:0442c12_3",
        "context_with_next_sentence": true
    },
    {
        "source_sentence": "應從老者行與。」",
        "from": "T24n1452_007:0442c13_4",
        "context_with_next_sentence": true
    },
    {
        "source_sentence": "時彼長者以六十張[疊*毛]置上座前，苾芻不知云何共分？",
        "from": "T24n1452_007:0442c13_5",
        "context_with_next_sentence": true
    },
    {
        "source_sentence": "以緣白佛，佛言：「此是二眾利物，應共平分。」",
        "from": "T24n1452_007:0442c15_6",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_007:0442c17_0",
        "context_with_next_sentence": true
    },
    {
        "source_sentence": "有一長者，設二眾食并施財物，時苾芻等與諸求寂平等分之。",
        "from": "T24n1452_007:0442c17_1",
        "context_with_next_sentence": true
    },
    {
        "source_sentence": "時近圓者因生嫌恨：「我等所要三支伐羅，彼諸求寂，上披縵條下著一裙，二衣便足。",
        "from": "T24n1452_007:0442c18_2",
        "context_with_next_sentence": true
    },
    {
        "source_sentence": "如何使我共彼平分。」",
        "from": "T24n1452_007:0442c20_3",
        "context_with_next_sentence": true
    },
    {
        "source_sentence": "以緣白佛，佛言：「苾芻、苾芻尼應平等分，若求寂男、求寂女三分與一，式叉摩拏二分與一，欲受戒人亦二分與一，如是應知。」",
        "from": "T24n1452_007:0442c21_4",
        "context_with_next_sentence": true
    },
    {
        "source_sentence": "第四子攝頌曰：　憍薩羅白[疊*毛]，　　佛子因飡麨，　室利笈多緣，　　廣論營造事。",
        "from": "T24n1452_007:0442c25_0",
        "context_with_next_sentence": true
    },
    {
        "source_sentence": "爾時世尊與千二百五十苾芻，於憍薩羅國人間遊行，遇至一村。",
        "from": "T24n1452_007:0442c28_0",
        "context_with_next_sentence": true
    },
    {
        "source_sentence": "時有長者，請佛及僧并常隨徒眾就舍而食。",
        "from": "T24n1452_007:0442c29_1",
        "context_with_next_sentence": true
    },
    {
        "source_sentence": "時有六十苾芻尼，人間遊行亦到此村，巡家乞食至長者宅，亦請受食。",
        "from": "T24n1452_007:0443a01_2",
        "context_with_next_sentence": true
    },
    {
        "source_sentence": "時彼長者供佛僧已，便以白[疊*毛]千二百五十張安上座前，諸苾芻等不知云何分其施物？",
        "from": "T24n1452_007:0443a03_3",
        "context_with_next_sentence": true
    },
    {
        "source_sentence": "時六十尼作如是語：「我等前已得半施物，今者亦應持半與我。」",
        "from": "T24n1452_007:0443a05_4",
        "context_with_next_sentence": true
    },
    {
        "source_sentence": "以緣白佛，佛言：「苾芻與尼計人分施，不應中半。」",
        "from": "T24n1452_007:0443a06_5",
        "context_with_next_sentence": true
    },
    {
        "source_sentence": "復有長者請佛及僧就舍而食，諸苾芻等時至赴食，唯獨世尊不赴其請，令使請食寺內而住。",
        "from": "T24n1452_007:0443a08_0",
        "context_with_next_sentence": true
    },
    {
        "source_sentence": "佛有五因緣不往赴請，廣說如常，今欲為諸弟子制其學處。",
        "from": "T24n1452_007:0443a10_1",
        "context_with_next_sentence": true
    },
    {
        "source_sentence": "時彼長者敬重耆宿，行與上酥并酥煮餅，中年行油煮餅，至於下行，與油麻滓并麻滓煮菜。",
        "from": "T24n1452_007:0443a11_2",
        "context_with_next_sentence": true
    },
    {
        "source_sentence": "時具壽羅怙羅親為世尊取其鉢食，持至佛所，禮雙足已於一面坐。",
        "from": "T24n1452_007:0443a13_3",
        "context_with_next_sentence": true
    },
    {
        "source_sentence": "諸佛常法於取食者歡言慰問：「彼苾芻等得美好食不？」",
        "from": "T24n1452_007:0443a15_4",
        "context_with_next_sentence": true
    },
    {
        "source_sentence": "羅怙羅白佛言：「諸僧伽等得好美食，極是豐足。」",
        "from": "T24n1452_007:0443a16_5",
        "context_with_next_sentence": true
    },
    {
        "source_sentence": "世尊告曰：「汝今何故身形羸瘦？」",
        "from": "T24n1452_007:0443a17_6",
        "context_with_next_sentence": true
    },
    {
        "source_sentence": "時羅怙羅說伽他曰：「食油能有力，　　酥乃足光暉；　麻滓及菜蔬，　　何能有色力？」",
        "from": "T24n1452_007:0443a18_7",
        "context_with_next_sentence": true
    },
    {
        "source_sentence": "佛告羅怙羅：「問汝身瘦，因何便以食事答我？」",
        "from": "T24n1452_007:0443a21_0",
        "context_with_next_sentence": true
    },
    {
        "source_sentence": "羅怙羅具以上事而白世尊，佛言：「誰為僧伽上座？」",
        "from": "T24n1452_007:0443a22_0",
        "context_with_next_sentence": true
    },
    {
        "source_sentence": "答言：「是我鄔波馱耶。」",
        "from": "T24n1452_007:0443a23_1",
        "context_with_next_sentence": true
    },
    {
        "source_sentence": "佛告羅怙羅：「汝師舍利子，此是惡食不名善食，何不觀察中下座食。」",
        "from": "T24n1452_007:0443a23_2",
        "context_with_next_sentence": true
    },
    {
        "source_sentence": "佛告諸苾芻：「僧伽上座所有行法，我今制之。",
        "from": "T24n1452_007:0443a25_3",
        "context_with_next_sentence": true
    },
    {
        "source_sentence": "為上座者，初見行食人來，應先教長跪合掌唱三鉢羅佉多。",
        "from": "T24n1452_007:0443a26_4",
        "context_with_next_sentence": true
    },
    {
        "source_sentence": "上座即應告言：『可平等行。』」",
        "from": "T24n1452_007:0443a27_5",
        "context_with_next_sentence": true
    },
    {
        "source_sentence": "時彼見行美菜餅等事事來時，咸作是語便成廢闕。",
        "from": "T24n1452_007:0443a28_6",
        "context_with_next_sentence": true
    },
    {
        "source_sentence": "世尊告曰：「創始行鹽即須報言：『可平等行。』",
        "from": "T24n1452_007:0443a29_7",
        "context_with_next_sentence": true
    },
    {
        "source_sentence": "無煩一一。",
        "from": "T24n1452_007:0443b01_8",
        "context_with_next_sentence": true
    },
    {
        "source_sentence": "若違所制得惡作罪。」",
        "from": "T24n1452_007:0443b01_9",
        "context_with_next_sentence": true
    },
    {
        "source_sentence": "時具壽舍利子，聞世尊說不名善食，遂便以指抉吐其食。",
        "from": "T24n1452_007:0443b01_10",
        "context_with_next_sentence": true
    },
    {
        "source_sentence": "具壽鄔波離白世尊言：「舍利子所受之食彼便吐出。」",
        "from": "T24n1452_007:0443b03_11",
        "context_with_next_sentence": true
    },
    {
        "source_sentence": "世尊告曰：「汝諸苾芻！",
        "from": "T24n1452_007:0443b04_12",
        "context_with_next_sentence": true
    },
    {
        "source_sentence": "非但今日我鄙其食彼便嘔出，於過去世我鄙其食當時已吐。",
        "from": "T24n1452_007:0443b04_13",
        "context_with_next_sentence": true
    },
    {
        "source_sentence": "汝今應聽！",
        "from": "T24n1452_007:0443b06_14",
        "context_with_next_sentence": true
    },
    {
        "source_sentence": "昔有婆羅門，常為唱讀，共一婆羅門童子遊行人間，至一聚落。",
        "from": "T24n1452_007:0443b06_15",
        "context_with_next_sentence": true
    },
    {
        "source_sentence": "彼便置此童子，於聚落外息在池邊，語言：『汝今於此可暫時住，我入村中乞求麨食。』",
        "from": "T24n1452_007:0443b08_16",
        "context_with_next_sentence": true
    },
    {
        "source_sentence": "童子遂住。",
        "from": "T24n1452_007:0443b09_17",
        "context_with_next_sentence": true
    },
    {
        "source_sentence": "時有旃荼羅種，來至池邊就水食麨。",
        "from": "T24n1452_007:0443b10_18",
        "context_with_next_sentence": true
    },
    {
        "source_sentence": "時彼童子見而告曰：『丈夫！",
        "from": "T24n1452_007:0443b11_0",
        "context_with_next_sentence": true
    },
    {
        "source_sentence": "仁可惠我少多麨食。』",
        "from": "T24n1452_007:0443b11_1",
        "context_with_next_sentence": true
    },
    {
        "source_sentence": "便報童子曰：『可縫葉器。』",
        "from": "T24n1452_007:0443b12_2",
        "context_with_next_sentence": true
    },
    {
        "source_sentence": "即便縫葉。",
        "from": "T24n1452_007:0443b12_3",
        "context_with_next_sentence": true
    },
    {
        "source_sentence": "時旃荼羅以麨授之。",
        "from": "T24n1452_007:0443b12_4",
        "context_with_next_sentence": true
    },
    {
        "source_sentence": "是時童子見麨潤膩，即報彼曰：『此麨何故潤膩？』",
        "from": "T24n1452_007:0443b13_5",
        "context_with_next_sentence": true
    },
    {
        "source_sentence": "答曰：『膩器盛麨因斯帶潤。』",
        "from": "T24n1452_007:0443b14_6",
        "context_with_next_sentence": true
    },
    {
        "source_sentence": "是時童子尋食其麨。",
        "from": "T24n1452_007:0443b15_7",
        "context_with_next_sentence": true
    },
    {
        "source_sentence": "彼婆羅門從村來至，告童子曰：『汝今亦可入此村中乞取麨餅。』",
        "from": "T24n1452_007:0443b15_8",
        "context_with_next_sentence": true
    },
    {
        "source_sentence": "童子告曰：『我已食麨。』",
        "from": "T24n1452_007:0443b17_0",
        "context_with_next_sentence": true
    },
    {
        "source_sentence": "彼便問曰：『何處得耶？』",
        "from": "T24n1452_007:0443b17_1",
        "context_with_next_sentence": true
    },
    {
        "source_sentence": "答曰：『於旃荼羅處得。』",
        "from": "T24n1452_007:0443b18_0",
        "context_with_next_sentence": true
    },
    {
        "source_sentence": "婆羅門曰：『此是不淨惡人，汝何取麨？』",
        "from": "T24n1452_007:0443b18_1",
        "context_with_next_sentence": true
    },
    {
        "source_sentence": "時婆羅門遂生嫌賤。",
        "from": "T24n1452_007:0443b19_2",
        "context_with_next_sentence": true
    },
    {
        "source_sentence": "時彼童子即便吐麨。」",
        "from": "T24n1452_007:0443b19_3",
        "context_with_next_sentence": true
    },
    {
        "source_sentence": "佛告諸苾芻：「汝等勿生異念，彼時唱讀婆羅門者，即我身是。",
        "from": "T24n1452_007:0443b20_4",
        "context_with_next_sentence": true
    },
    {
        "source_sentence": "彼童子者，即舍利子是。",
        "from": "T24n1452_007:0443b21_5",
        "context_with_next_sentence": true
    },
    {
        "source_sentence": "往時由我吐其麨食，復於今日為我訶責，還吐出食。」",
        "from": "T24n1452_007:0443b22_6",
        "context_with_next_sentence": true
    },
    {
        "source_sentence": "爾時佛在王舍城羯闌鐸迦池竹林園住。",
        "from": "T24n1452_007:0443b24_0",
        "context_with_next_sentence": true
    },
    {
        "source_sentence": "時彼城中有一長者名室利笈多，元是露形外道門徒，即是聚底色迦姊妹夫也。",
        "from": "T24n1452_007:0443b24_1",
        "context_with_next_sentence": true
    },
    {
        "source_sentence": "其聚底色迦深信三寶，作如是念：「我今宜可勸室利笈多，知佛僧伽是上福田。」",
        "from": "T24n1452_007:0443b26_2",
        "context_with_next_sentence": true
    },
    {
        "source_sentence": "即便告曰：「佛及眾僧，汝能設食親供養者，獲福無量。」",
        "from": "T24n1452_007:0443b28_3",
        "context_with_next_sentence": true
    },
    {
        "source_sentence": "彼便告曰：「今我供養佛及僧者，汝亦為我請晡[口*闌]拏及彼弟子設食供養。」",
        "from": "T24n1452_007:0443b29_4",
        "context_with_next_sentence": true
    },
    {
        "source_sentence": "時聚底色迦便作是念：「我今若其不見許者，遂令彼人於勝福田有大損失，普施一切此復何違。」",
        "from": "T24n1452_007:0443c02_5",
        "context_with_next_sentence": true
    },
    {
        "source_sentence": "即許為請。",
        "from": "T24n1452_007:0443c04_6",
        "context_with_next_sentence": true
    },
    {
        "source_sentence": "時室利笈多復生是念：「我若先請沙門喬答摩就舍食者，彼聚底色迦後不肯請晡[口*闌]拏及諸弟子而設其食。」",
        "from": "T24n1452_007:0443c04_7",
        "context_with_next_sentence": true
    },
    {
        "source_sentence": "遂報彼曰：「爾可先請晡[口*闌]拏等就舍而食，我於次後請佛僧伽而申供養。」",
        "from": "T24n1452_007:0443c07_8",
        "context_with_next_sentence": true
    },
    {
        "source_sentence": "即便許之，尋往晡[口*闌]拏處，廣申言論情歡喜已，遂便告曰：「仁者晡[口*闌]拏及諸弟子，願至明日就我舍食。」",
        "from": "T24n1452_007:0443c09_9",
        "context_with_next_sentence": true
    },
    {
        "source_sentence": "時晡[口*闌]拏便生是念：「豈非此人於沙門喬答摩處，見有過失情不信樂，今於我所起慇重心。",
        "from": "T24n1452_007:0443c11_10",
        "context_with_next_sentence": true
    },
    {
        "source_sentence": "我於今者獲大利益，又此先祖是我施主，今復歸向正是其宜。」",
        "from": "T24n1452_007:0443c13_11",
        "context_with_next_sentence": true
    },
    {
        "source_sentence": "即便受請。",
        "from": "T24n1452_007:0443c15_12",
        "context_with_next_sentence": true
    },
    {
        "source_sentence": "時聚底色迦即於其夜營辦飲食，敷設座席安置水盆。",
        "from": "T24n1452_007:0443c15_13",
        "context_with_next_sentence": true
    },
    {
        "source_sentence": "晨朝遣使。",
        "from": "T24n1452_007:0443c16_14",
        "context_with_next_sentence": true
    },
    {
        "source_sentence": "往晡[口*闌]拏處白言：「時至飲食已辦，唯願知時。」",
        "from": "T24n1452_007:0443c16_15",
        "context_with_next_sentence": true
    },
    {
        "source_sentence": "時室利笈多告晡[口*闌]拏曰：「聖者知不？",
        "from": "T24n1452_007:0443c18_0",
        "context_with_next_sentence": true
    },
    {
        "source_sentence": "然沙門喬答摩，但有俗舍來請命時，創到彼門，先以右脚蹈其門閫便現微笑。",
        "from": "T24n1452_007:0443c18_1",
        "context_with_next_sentence": true
    },
    {
        "source_sentence": "有侍者阿難陀即偏袒右肩、右膝著地、合掌請曰：『大德！",
        "from": "T24n1452_007:0443c20_2",
        "context_with_next_sentence": true
    },
    {
        "source_sentence": "大聖如來及如來弟子，非無因緣輒現微笑。",
        "from": "T24n1452_007:0443c21_3",
        "context_with_next_sentence": true
    },
    {
        "source_sentence": "大德！",
        "from": "T24n1452_007:0443c22_4",
        "context_with_next_sentence": true
    },
    {
        "source_sentence": "此等有何因緣？』",
        "from": "T24n1452_007:0443c23_0",
        "context_with_next_sentence": true
    },
    {
        "source_sentence": "彼便答曰：『如是，阿難陀！",
        "from": "T24n1452_007:0443c23_1",
        "context_with_next_sentence": true
    },
    {
        "source_sentence": "非無因緣輒便微笑，然佛所至之處皆為授記，能令大眾發敬信心。",
        "from": "T24n1452_007:0443c23_2",
        "context_with_next_sentence": true
    },
    {
        "source_sentence": "仁等今往聚底色迦處入彼舍時，應如是作，亦復能令大眾生敬信心。』」",
        "from": "T24n1452_007:0443c25_3",
        "context_with_next_sentence": true
    },
    {
        "source_sentence": "即然其事。",
        "from": "T24n1452_007:0443c27_0",
        "context_with_next_sentence": true
    },
    {
        "source_sentence": "時晡[口*闌]拏及諸弟子圍繞而去，詣聚底色迦住處，既至彼已到其門閫，遂開口大笑，時露形弟子頂禮其足，合掌問曰：「大德！",
        "from": "T24n1452_007:0443c27_1",
        "context_with_next_sentence": true
    },
    {
        "source_sentence": "非無因緣如是勝人輒開口大笑。」",
        "from": "T24n1452_007:0444a01_0",
        "context_with_next_sentence": true
    },
    {
        "source_sentence": "彼便告曰：「其實如是，非無因緣。",
        "from": "T24n1452_007:0444a01_1",
        "context_with_next_sentence": true
    },
    {
        "source_sentence": "我以天眼觀見，無醉池側有雄獼猴，逐雌獼猴隨後而走。",
        "from": "T24n1452_007:0444a02_2",
        "context_with_next_sentence": true
    },
    {
        "source_sentence": "是時脚跌從樹顛墮，因即命終。",
        "from": "T24n1452_007:0444a03_3",
        "context_with_next_sentence": true
    },
    {
        "source_sentence": "今我念曰：『如此之畜無識有情，為鄙欲故受大憂苦。』」",
        "from": "T24n1452_007:0444a04_4",
        "context_with_next_sentence": true
    },
    {
        "source_sentence": "時聚底色迦聞此語已，遂作是念：「此婬女兒，向針行裏更欲賣針。",
        "from": "T24n1452_007:0444a05_5",
        "context_with_next_sentence": true
    },
    {
        "source_sentence": "我今折挫令其改肅。」",
        "from": "T24n1452_007:0444a07_6",
        "context_with_next_sentence": true
    },
    {
        "source_sentence": "即為晡[口*闌]拏及諸弟子敷設妙座，以上妙飲食滿盛銅鉢，置餅於上，下安雜味，奉露形眾；於晡[口*闌]拏器，下安諸雜味，上以餅覆，而授與之。",
        "from": "T24n1452_007:0444a07_7",
        "context_with_next_sentence": true
    },
    {
        "source_sentence": "彼便念曰：「我是教主合受好食，如何長者而不見與？」",
        "from": "T24n1452_007:0444a11_8",
        "context_with_next_sentence": true
    },
    {
        "source_sentence": "長者請曰：「何不食耶？」",
        "from": "T24n1452_007:0444a12_9",
        "context_with_next_sentence": true
    },
    {
        "source_sentence": "彼便告曰：「此但有餅無雜味，宜可將來。」",
        "from": "T24n1452_007:0444a12_10",
        "context_with_next_sentence": true
    },
    {
        "source_sentence": "是時聚底色迦(舊云樹提伽者，訛也)長者即於其前，說伽他曰：「應合見者不能見，　　不合見者詐言明；　尚覩池側獼猴死，　　如何不見椀中羹？」",
        "from": "T24n1452_007:0444a13_11",
        "context_with_next_sentence": true
    },
    {
        "source_sentence": "是時長者，於鉢餅下示其雜味。",
        "from": "T24n1452_007:0444a17_0",
        "context_with_next_sentence": true
    },
    {
        "source_sentence": "時彼羞愧即自念言：「我被挫折，待少食訖，我為呪願，令現在未來所設福業空無果利。」",
        "from": "T24n1452_007:0444a17_1",
        "context_with_next_sentence": true
    },
    {
        "source_sentence": "彼既食罷，即為呪願，說伽他曰：「若人少行惠施時，　　及以供養設食時；　此非言難詰責時，　　令其善福皆無報。」",
        "from": "T24n1452_007:0444a19_2",
        "context_with_next_sentence": true
    },
    {
        "source_sentence": "時聚底色迦長者有守門人，既聞事已便作是念：「斯無智人受我舍食，妄陳呪願令無果報。",
        "from": "T24n1452_007:0444a23_0",
        "context_with_next_sentence": true
    },
    {
        "source_sentence": "此婬女兒，我今料理令其落節。」",
        "from": "T24n1452_007:0444a25_1",
        "context_with_next_sentence": true
    },
    {
        "source_sentence": "彼遂當門傾穢水瓨，復拽門關令其半出。",
        "from": "T24n1452_007:0444a25_2",
        "context_with_next_sentence": true
    },
    {
        "source_sentence": "時晡[口*闌]拏尋並出門，俱被泥澾遂便倒地，頭觸門關打破流血。",
        "from": "T24n1452_007:0444a26_3",
        "context_with_next_sentence": true
    },
    {
        "source_sentence": "時守門人說伽他曰：「正是門關抽出時，　　及以穢瓨傾水時；　打破其頭血流時，　　此時善福還無報。」",
        "from": "T24n1452_007:0444a28_4",
        "context_with_next_sentence": true
    },
    {
        "source_sentence": "時晡[口*闌]拏持其流血，詣室利笈多處。",
        "from": "T24n1452_007:0444b02_0",
        "context_with_next_sentence": true
    },
    {
        "source_sentence": "時彼見已問言：「大德！",
        "from": "T24n1452_007:0444b02_1",
        "context_with_next_sentence": true
    },
    {
        "source_sentence": "何意頭破流血若斯？」",
        "from": "T24n1452_007:0444b03_2",
        "context_with_next_sentence": true
    },
    {
        "source_sentence": "答曰：「被聚底色迦長者躓頓於我。」",
        "from": "T24n1452_007:0444b03_3",
        "context_with_next_sentence": true
    },
    {
        "source_sentence": "即便告曰：「仁大有幸存命出來，我今作計，令彼喬答摩及僧伽眾入我宅中不活而出。」",
        "from": "T24n1452_007:0444b04_4",
        "context_with_next_sentence": true
    },
    {
        "source_sentence": "時室利笈多遂生是念：「我今宜往喬答摩處請其受食，彼若定是一切智人，必不受請；如非一切智即便見許。」",
        "from": "T24n1452_007:0444b06_5",
        "context_with_next_sentence": true
    },
    {
        "source_sentence": "時室利笈多即往佛所，共相問訊在一面坐，復從座起請世尊曰：「佛及僧伽，頗能明日就我舍內，受一食耶？」",
        "from": "T24n1452_007:0444b09_0",
        "context_with_next_sentence": true
    },
    {
        "source_sentence": "根本說一切有部目得迦卷第七",
        "from": "T24n1452_007:0444b12_0",
        "context_with_next_sentence": false
    }
]