[
    {
        "source_sentence": "佛說伅真陀羅所問如來三昧",
        "from": "T15n0624_002:0355a17_0",
        "context_with_next_sentence": true
    },
    {
        "source_sentence": "經卷中",
        "from": "T15n0624_002:0355a18_0",
        "context_with_next_sentence": true
    },
    {
        "source_sentence": "後漢月氏三藏支婁迦讖譯",
        "from": "T15n0624_002:0355a20_0",
        "context_with_next_sentence": true
    },
    {
        "source_sentence": "佛言：「其伅真陀羅妓樂音聲如是，用是音故，令人發菩薩心，是者其德甚厚。」",
        "from": "T15n0624_002:0355a21_0",
        "context_with_next_sentence": true
    },
    {
        "source_sentence": "佛說伅真陀羅功德，爾時其在會者，衣裓上皆化自有華，皆起持是華散伅真陀羅上。",
        "from": "T15n0624_002:0355a22_1",
        "context_with_next_sentence": true
    },
    {
        "source_sentence": "則時伅真陀羅以右肩悉受華，其華不墮地，便持是華供養散佛上。",
        "from": "T15n0624_002:0355a24_2",
        "context_with_next_sentence": true
    },
    {
        "source_sentence": "其華於佛上便化作珍寶華蓋，覆蔽千佛剎。",
        "from": "T15n0624_002:0355a26_3",
        "context_with_next_sentence": true
    },
    {
        "source_sentence": "其華蓋者，一一處懸億百千珠寶，其一珠光明出億百光明。",
        "from": "T15n0624_002:0355a27_4",
        "context_with_next_sentence": true
    },
    {
        "source_sentence": "一一明者有一蓮華，其色若干，其香甚香。",
        "from": "T15n0624_002:0355a28_5",
        "context_with_next_sentence": true
    },
    {
        "source_sentence": "其一一蓮華上有坐佛如釋迦文，皆言：「善哉，善哉。",
        "from": "T15n0624_002:0355a29_6",
        "context_with_next_sentence": true
    },
    {
        "source_sentence": "仁者伅真陀羅所化人甚多，皆發阿耨多羅三藐三菩提心。",
        "from": "T15n0624_002:0355b01_7",
        "context_with_next_sentence": true
    },
    {
        "source_sentence": "是菩薩之所作已度界，己界亦現，過於生死，復見如故，住於泥洹三界而行，用一切人故。」",
        "from": "T15n0624_002:0355b03_0",
        "context_with_next_sentence": true
    },
    {
        "source_sentence": "伅真陀羅念諸坐佛，欲持寶華蓋遍覆其上，應時坐三昧，其三昧名嚴蓋。",
        "from": "T15n0624_002:0355b05_0",
        "context_with_next_sentence": true
    },
    {
        "source_sentence": "則時諸坐佛上皆有華蓋，及諸菩薩、比丘僧其會者各各有華蓋，以手擁蓋抵。",
        "from": "T15n0624_002:0355b06_1",
        "context_with_next_sentence": true
    },
    {
        "source_sentence": "諸菩薩、比丘僧會者皆持華蓋供養上諸佛。",
        "from": "T15n0624_002:0355b08_2",
        "context_with_next_sentence": true
    },
    {
        "source_sentence": "伅真陀羅復念欲請佛，及諸化佛、及菩薩、比丘僧到香山——自是其所居處——欲令宮室及諸天、鬼神一切聞說法時皆得安隱，令悉見供養佛，可已為本，因是便可得福。",
        "from": "T15n0624_002:0355b09_3",
        "context_with_next_sentence": true
    },
    {
        "source_sentence": "伅真陀羅便從坐起已，頭面著地，為佛作禮，白佛：「惟怛薩阿竭及菩薩、諸比丘僧到香山就其請處，欲以飯食供養七日，令一切人得增益功德。」",
        "from": "T15n0624_002:0355b13_4",
        "context_with_next_sentence": true
    },
    {
        "source_sentence": "佛即時默聲，已受請故。",
        "from": "T15n0624_002:0355b16_5",
        "context_with_next_sentence": true
    },
    {
        "source_sentence": "伅真陀羅則時歡喜，使已所從中宮八萬四千人皆鼓琴作伎樂供養佛，作禮而去。",
        "from": "T15n0624_002:0355b17_0",
        "context_with_next_sentence": true
    },
    {
        "source_sentence": "還歸香山，莊嚴宮舍縱廣三萬里，令受佛及俱來者。",
        "from": "T15n0624_002:0355b18_1",
        "context_with_next_sentence": true
    },
    {
        "source_sentence": "其地牆壁紺琉璃色，以天金分布其間，無央數寶以雜廁其中。",
        "from": "T15n0624_002:0355b20_2",
        "context_with_next_sentence": true
    },
    {
        "source_sentence": "悉具諸床座，其足者悉名寶，以天繒為綩綖。",
        "from": "T15n0624_002:0355b21_3",
        "context_with_next_sentence": true
    },
    {
        "source_sentence": "為佛作座而高二千三百里，相持珍寶而莊嚴之，周匝欄楯皆以眾寶、皆懸繒幡蓋，燒名殊香。",
        "from": "T15n0624_002:0355b22_4",
        "context_with_next_sentence": true
    },
    {
        "source_sentence": "上有帳幔悉覆其上，以天華散遍其地，近佛座處而有四樹皆寶。",
        "from": "T15n0624_002:0355b24_5",
        "context_with_next_sentence": true
    },
    {
        "source_sentence": "伅真陀羅自呼官屬及中宮，便言：「佛者難值，譬若華優曇鉢。",
        "from": "T15n0624_002:0355b26_6",
        "context_with_next_sentence": true
    },
    {
        "source_sentence": "今已得之，當好供養。",
        "from": "T15n0624_002:0355b27_7",
        "context_with_next_sentence": true
    },
    {
        "source_sentence": "各棄諛諂、嫉妬及貪，其亂者當正心，當至心供事。",
        "from": "T15n0624_002:0355b28_8",
        "context_with_next_sentence": true
    },
    {
        "source_sentence": "皆當具華名殊絕好，當以奉上名香及栴檀，於香山而熏之。",
        "from": "T15n0624_002:0355b29_9",
        "context_with_next_sentence": true
    },
    {
        "source_sentence": "今所當事是一切之尊，所作妓樂調和其音當令悲好。",
        "from": "T15n0624_002:0355c02_0",
        "context_with_next_sentence": true
    },
    {
        "source_sentence": "其伅真陀羅所樂者，當作是供人中之人。",
        "from": "T15n0624_002:0355c03_1",
        "context_with_next_sentence": true
    },
    {
        "source_sentence": "華蓋、繒幡及天衣，殊好軟者其色無數，當用是而奉上。",
        "from": "T15n0624_002:0355c04_2",
        "context_with_next_sentence": true
    },
    {
        "source_sentence": "佛者難值，其供事佛者，後生天上作四天釋梵，其作是者便至此得。",
        "from": "T15n0624_002:0355c05_3",
        "context_with_next_sentence": true
    },
    {
        "source_sentence": "其色端正，命則長壽，所生甚尊，便得自在，其貌無輩所聞則得，其供佛者便得此德。",
        "from": "T15n0624_002:0355c06_4",
        "context_with_next_sentence": true
    },
    {
        "source_sentence": "若天上世間，常得安隱，其欲得是身常得休息，是皆供佛所致。",
        "from": "T15n0624_002:0355c08_5",
        "context_with_next_sentence": true
    },
    {
        "source_sentence": "其欲得辟支佛、聲聞、菩薩道，為作是者便能降伏眾魔。」",
        "from": "T15n0624_002:0355c10_6",
        "context_with_next_sentence": true
    },
    {
        "source_sentence": "伅真陀羅為諸官屬中宮說是，受其教，具諸華香、調作百味之食。",
        "from": "T15n0624_002:0355c11_7",
        "context_with_next_sentence": true
    },
    {
        "source_sentence": "便住香山之南，與諸妓樂俱，皆令而作，鼓諸琴瑟：「所作已辦，願及用時。",
        "from": "T15n0624_002:0355c13_0",
        "context_with_next_sentence": true
    },
    {
        "source_sentence": "其音皆雅悅心，一切欲令安隱，莫不歡喜。",
        "from": "T15n0624_002:0355c14_1",
        "context_with_next_sentence": true
    },
    {
        "source_sentence": "其貌常淨，笑對一切。",
        "from": "T15n0624_002:0355c15_2",
        "context_with_next_sentence": true
    },
    {
        "source_sentence": "其尊無蓋，諸天、阿須倫莫不供事。",
        "from": "T15n0624_002:0355c16_3",
        "context_with_next_sentence": true
    },
    {
        "source_sentence": "惟願用時屈神到是(一)。",
        "from": "T15n0624_002:0355c16_4",
        "context_with_next_sentence": true
    },
    {
        "source_sentence": "「總持十種力，其力常勝，莫能當者，降伏外道，益於一切。",
        "from": "T15n0624_002:0355c17_5",
        "context_with_next_sentence": true
    },
    {
        "source_sentence": "其意已淨，棄於眾垢。",
        "from": "T15n0624_002:0355c18_6",
        "context_with_next_sentence": true
    },
    {
        "source_sentence": "惟願用時，勞於尊神(二)。",
        "from": "T15n0624_002:0355c19_7",
        "context_with_next_sentence": true
    },
    {
        "source_sentence": "「其身不受一切之塵，其功德不可勝數，其意甚尊無有極。",
        "from": "T15n0624_002:0355c19_8",
        "context_with_next_sentence": true
    },
    {
        "source_sentence": "所生甚豪，行步莫能與及逮之者。",
        "from": "T15n0624_002:0355c20_9",
        "context_with_next_sentence": true
    },
    {
        "source_sentence": "三道之惡已永無有，所行無行，已悉捨行，其有見者莫不歡樂(三)。",
        "from": "T15n0624_002:0355c21_10",
        "context_with_next_sentence": true
    },
    {
        "source_sentence": "「其明過於日月星辰，及釋梵之明而不敢當。",
        "from": "T15n0624_002:0355c23_11",
        "context_with_next_sentence": true
    },
    {
        "source_sentence": "其明過於三界之上，其明見者，若在冥中見於燈火，莫不歡喜。",
        "from": "T15n0624_002:0355c24_12",
        "context_with_next_sentence": true
    },
    {
        "source_sentence": "諸所有明皆悉為蔽，其明無所不明。",
        "from": "T15n0624_002:0355c25_13",
        "context_with_next_sentence": true
    },
    {
        "source_sentence": "諸天、龍所有妓樂不從其樂，而可得脫。",
        "from": "T15n0624_002:0355c26_14",
        "context_with_next_sentence": true
    },
    {
        "source_sentence": "日益垢濁，其聞佛音莫不得脫，其垢便除。",
        "from": "T15n0624_002:0355c27_15",
        "context_with_next_sentence": true
    },
    {
        "source_sentence": "十方諸醫不能除人心之垢，佛則是醫。",
        "from": "T15n0624_002:0355c28_16",
        "context_with_next_sentence": true
    },
    {
        "source_sentence": "所語聞者，心垢則除，便得安隱。",
        "from": "T15n0624_002:0355c29_17",
        "context_with_next_sentence": true
    },
    {
        "source_sentence": "佛者實尊，尊中之尊，莫能與等者。",
        "from": "T15n0624_002:0355c29_18",
        "context_with_next_sentence": true
    },
    {
        "source_sentence": "所語悉淨，無有異，諸所有惡莫不為伏。",
        "from": "T15n0624_002:0356a01_19",
        "context_with_next_sentence": true
    },
    {
        "source_sentence": "惟願用時，勞其尊神。",
        "from": "T15n0624_002:0356a02_20",
        "context_with_next_sentence": true
    },
    {
        "source_sentence": "「本已布施而行，今已住於布施，當以法而施與。",
        "from": "T15n0624_002:0356a03_21",
        "context_with_next_sentence": true
    },
    {
        "source_sentence": "本已行淨戒，自致得安隱，伏意而忍辱得成。",
        "from": "T15n0624_002:0356a04_22",
        "context_with_next_sentence": true
    },
    {
        "source_sentence": "惟願用時，勞於尊神。",
        "from": "T15n0624_002:0356a05_23",
        "context_with_next_sentence": true
    },
    {
        "source_sentence": "「住於精進，已禪旬而自娛樂。",
        "from": "T15n0624_002:0356a05_24",
        "context_with_next_sentence": true
    },
    {
        "source_sentence": "其心意已住，以智慧光明而見，心常而歡悅。",
        "from": "T15n0624_002:0356a06_25",
        "context_with_next_sentence": true
    },
    {
        "source_sentence": "惟願用時，勞屈尊神。",
        "from": "T15n0624_002:0356a07_26",
        "context_with_next_sentence": true
    },
    {
        "source_sentence": "「其心慈哀等於一切，已受過諸限。",
        "from": "T15n0624_002:0356a07_27",
        "context_with_next_sentence": true
    },
    {
        "source_sentence": "其功德過於梵已，佛故而得住。",
        "from": "T15n0624_002:0356a08_28",
        "context_with_next_sentence": true
    },
    {
        "source_sentence": "惟願用時，勞屈尊神。」",
        "from": "T15n0624_002:0356a09_29",
        "context_with_next_sentence": true
    },
    {
        "source_sentence": "則時佛告諸比丘僧：「各令護鉢，當就其請，盡七日及護寺者。」",
        "from": "T15n0624_002:0356a09_30",
        "context_with_next_sentence": true
    },
    {
        "source_sentence": "提無離菩薩自念：「欲作交露車，縱廣四百里，其中悉有蓮華，欲令佛及諸菩薩、比丘僧各各坐一一蓮華之上到香山。」",
        "from": "T15n0624_002:0356a11_31",
        "context_with_next_sentence": true
    },
    {
        "source_sentence": "則時三昧，應時便有如所念，白佛：「今有交露車，願就之。」",
        "from": "T15n0624_002:0356a14_0",
        "context_with_next_sentence": true
    },
    {
        "source_sentence": "佛便坐蓮華上，其座高四丈九尺。",
        "from": "T15n0624_002:0356a15_1",
        "context_with_next_sentence": true
    },
    {
        "source_sentence": "諸菩薩及比丘僧各各坐蓮華之上如所言。",
        "from": "T15n0624_002:0356a16_2",
        "context_with_next_sentence": true
    },
    {
        "source_sentence": "「所以者何？",
        "from": "T15n0624_002:0356a17_3",
        "context_with_next_sentence": true
    },
    {
        "source_sentence": "惟加哀我。」",
        "from": "T15n0624_002:0356a17_4",
        "context_with_next_sentence": true
    },
    {
        "source_sentence": "各坐已竟，則時以右手自以神足而擎舉之。",
        "from": "T15n0624_002:0356a17_5",
        "context_with_next_sentence": true
    },
    {
        "source_sentence": "諸欲天子、諸色天子見提無離菩薩所作威神變化乃爾，各以其妓樂、華香而供養，隨到香山。",
        "from": "T15n0624_002:0356a18_6",
        "context_with_next_sentence": true
    },
    {
        "source_sentence": "伅真陀羅遙見佛在交露中坐來，見已便令八萬四千真陀羅、揵陀羅皆持華香而鼓琴瑟，作其唱樂而趣前迎佛，便相將入宮。",
        "from": "T15n0624_002:0356a20_7",
        "context_with_next_sentence": true
    },
    {
        "source_sentence": "到其處所，佛就其座，諸菩薩、比丘僧各各悉坐。",
        "from": "T15n0624_002:0356a23_8",
        "context_with_next_sentence": true
    },
    {
        "source_sentence": "伅真陀羅語釋梵四天王：「今具已辦，各各布之。」",
        "from": "T15n0624_002:0356a24_9",
        "context_with_next_sentence": true
    },
    {
        "source_sentence": "中宮一切各持飲食而悉供養。",
        "from": "T15n0624_002:0356a25_10",
        "context_with_next_sentence": true
    },
    {
        "source_sentence": "飲食已竟，行澡水訖，伅真陀羅以机坐佛前，聽佛說經。",
        "from": "T15n0624_002:0356a26_11",
        "context_with_next_sentence": true
    },
    {
        "source_sentence": "佛語提無離菩薩：「菩薩奉行檀波羅蜜凡有三十二事清淨行之。",
        "from": "T15n0624_002:0356a28_0",
        "context_with_next_sentence": true
    },
    {
        "source_sentence": "何謂三十二事？",
        "from": "T15n0624_002:0356a29_1",
        "context_with_next_sentence": true
    },
    {
        "source_sentence": "一者、菩薩布施欲求佛，發心為本；二者、菩薩布施，當離羅漢、辟支佛道；三者、菩薩布施，念欲度脫十方人民；四者、菩薩布施與人，心不悔；五者、菩薩布施與人，視之如佛；六者、菩薩布施與人，心無慳貪；七者、菩薩布施與人，心不亂，歡喜與之；八者、菩薩布施與人，手自斟酌；九者、菩薩布施與人，意廣不殆；十者、菩薩布施與人，不求欲有所生；十一者、菩薩布施與人，不從中有所悕望；十二者、菩薩布施與人，不有所置，隨佛經教；十三者、菩薩布施與人，樂佛經故；十四者、菩薩布施與人，欲求佛道故；十五者、菩薩布施與人，不自貢高；十六者、菩薩布施與人，欲勸勉教人故；十七者、菩薩布施與人，欲度脫人民；十八者、菩薩布施與人，欲持經法教人民故；十九者、菩薩布施與人，隨佛教故；二十者、菩薩布施與人，欲降伏魔官屬故；二十一者、菩薩布施與人，欲求成就得佛故；二十二者、菩薩布施與人，欲求為人中雄猛故；二十三者、菩薩布施與人，欲閉塞餓鬼道故；二十四者、菩薩布施與人，欲使後世習布施故；二十五者、菩薩布施與人，後世欲得豪貴富樂故；二十六者、菩薩布施與人，世世得菩薩道故；二十七者、菩薩布施與人，常欲與善師相隨故；二十八者、菩薩布施與人，欲使世世和顏向十方人故；二十九者、菩薩布施與人，欲成佛道之本故；三十者、菩薩布施與人，欲反成就菩薩故；三十一者、菩薩布施與人，欲得三十二相、八十種好故；三十二者、菩薩布施與人，欲成境界莊嚴、欲向佛入諸經法故。",
        "from": "T15n0624_002:0356a29_2",
        "context_with_next_sentence": true
    },
    {
        "source_sentence": "是為菩薩清淨布施三十二事，菩薩行檀波羅蜜如是。",
        "from": "T15n0624_002:0356c01_3",
        "context_with_next_sentence": true
    },
    {
        "source_sentence": "「菩薩清淨行尸波羅蜜凡有三十二事。",
        "from": "T15n0624_002:0356c03_0",
        "context_with_next_sentence": true
    },
    {
        "source_sentence": "何謂三十二？",
        "from": "T15n0624_002:0356c03_1",
        "context_with_next_sentence": true
    },
    {
        "source_sentence": "一者、菩薩身所行常清淨，是為持戒；二者、菩薩離慳貪、瞋恚、愚癡，口所言淨潔，是為持戒；三者、菩薩心作明慧，不欺於佛，是為持戒；四者、菩薩不隨外道奉行十事，是為持戒；五者、菩薩生天上世間常不離佛道，是為持戒；六者、菩薩離羅漢、辟支佛，心去調戲，是為持戒；七者、菩薩遠離諛諂，入佛智慧，是為持戒；八者、菩薩多學，智慧心為第一，是為持戒；九者、菩薩極大慈哀向於十方，是為持戒；十者、菩薩遍護十方人悉具足，是為持戒；十一者、菩薩未甞犯禁，離於慚愧，是為持戒；十二者、菩薩不毀缺，所行身常畏慎，是為持戒；十三者、菩薩不中道犯行、違戾本心，是為持戒；十四者、菩薩自守，不犯眾惡，是為持戒；十五者、菩薩隨明人之教度脫惡道，是為持戒；十六者、菩薩持戒生天之本，是為持戒；十七者、菩薩悉欲具足隨佛智慧，是為持戒；十八者、菩薩常堅持戒，不犯佛教，是為持戒；十九者、菩薩不自貢高、輕侮他人，常自制止，是為持戒(少十九一法，諸藏並闕)；二十者、菩薩能自制心，不隨愛欲，是為持戒；二十一者、菩薩持戒不失得佛諸經，是為持戒；二十二者、菩薩持戒有信，勸助樂，不欺，是為持戒；二十三者、菩薩不犯慳貪，是為持戒；二十四者、菩薩持戒堅住隨法教化，是為持戒；二十五者、菩薩棄捐財富，常欲作沙門，是為持戒；二十六者、菩薩習樂於空閑之處，樂於經法，是為持戒；二十七者、菩薩不貪飲食、衣被，欲入道故，是為持戒；二十八者、菩薩斷截諸惡，成諸功德，是為持戒；二十九者、菩薩暴露專精，遠離姓族，守功行德，是為持戒；三十者、菩薩入深法行，無所附著，是為持戒；三十一者、菩薩隨次第法行十二因緣，是為持戒；三十二者、菩薩不隨諸外道，遠離四顛倒，是為持戒。",
        "from": "T15n0624_002:0356c04_2",
        "context_with_next_sentence": true
    },
    {
        "source_sentence": "是為菩薩清淨持戒三十二事，菩薩行尸波羅蜜如是。",
        "from": "T15n0624_002:0357a08_3",
        "context_with_next_sentence": true
    },
    {
        "source_sentence": "「菩薩清淨行羼提波羅蜜凡有三十二事。",
        "from": "T15n0624_002:0357a10_0",
        "context_with_next_sentence": true
    },
    {
        "source_sentence": "何謂三十二事？",
        "from": "T15n0624_002:0357a10_1",
        "context_with_next_sentence": true
    },
    {
        "source_sentence": "一者、菩薩不貪身，是為忍辱；二者、菩薩不惜壽命，是為忍辱；三者、菩薩不持瞋恚意向人，是為忍辱；四者、菩薩人有罵詈、毀辱悉受，是為忍辱；五者、菩薩若見疲病羸劣，當哀傷之，是為忍辱；六者、菩薩不輕易無教之人，是為忍辱；七者、菩薩雖自豪尊，為人所易，是為忍辱；八者、菩薩為人所剝割，不瞋、不怨，是為忍辱；九者、菩薩無瞋恚、恨意於人，是為忍辱；十者、菩薩為人所敗，令就小道，心不迴轉，是為忍辱；十一者、菩薩樂信佛道，其心不懈，是為忍辱；十二者、菩薩心不動亂，清淨而住，是為忍辱；十三者、菩薩未甞持瞋恚向人，是為忍辱；十四者、菩薩護他人心，令不得起，是為忍辱；十五者、菩薩常以柔軟之心向人，是為忍辱；十六者、菩薩常持慈哀之心向人，是為忍辱；十七者、菩薩不恃自貢高之心向人，是為忍辱；十八者、菩薩為十方天下人下屈，是為忍辱；十九者、菩薩不持忿行向人，是為忍辱；二十者、菩薩自守，無所犯負，是為忍辱；二十一者、菩薩常自制心，令意不起，是為忍辱；二十二者、菩薩自有過失能自悔責，是為忍辱；二十三者、菩薩不持他人長短，是為忍辱；二十四者、菩薩常樂念佛道，是為忍辱；二十五者、菩薩常樂解於經法，是為忍辱；二十六者、菩薩常愛樂十方人民，是為忍辱；二十七者、菩薩常欲施與十方人民，是為忍辱；二十八者、菩薩常持和心向人，是為忍辱；二十九者、菩薩常憙勞來於人，是為忍辱；三十者、菩薩常隨經法，不中斷絕，是為忍辱；三十一者、菩薩聞有三治，不恐、不怖，是為忍辱；三十二者、菩薩無所從生樂喜智慧，是為忍辱。",
        "from": "T15n0624_002:0357a11_2",
        "context_with_next_sentence": true
    },
    {
        "source_sentence": "是為菩薩清淨忍辱三十二事，菩薩行羼提波羅蜜如是。",
        "from": "T15n0624_002:0357b13_3",
        "context_with_next_sentence": true
    },
    {
        "source_sentence": "「菩薩清淨行精進波羅蜜凡有三十二事。",
        "from": "T15n0624_002:0357b15_0",
        "context_with_next_sentence": true
    },
    {
        "source_sentence": "何謂三十二事？",
        "from": "T15n0624_002:0357b15_1",
        "context_with_next_sentence": true
    },
    {
        "source_sentence": "一者、不斷佛道，是為精進；二者、不斷經法，是為精進；三者、不斷比丘僧，是為精進；四者、度不可計人，是為精進；五者、受不可復計死生，心不殆，是為精進；六者、當供養無央數佛，無厭極，是為精進；七者、當作不可復計功德，是為精進；八者、當學不可復計經卷，是為精進；九者、悉當教十方天下人，是為精進；十者、成就十方天下人皆使得佛道，是為精進；十一者、當為十方天下人，給所當得悉當從與之，是為精進；十二者、自身所有好物持施與人，是為精進；十三者、諸禁戒悉當護持，是為精進；十四者、忍辱之力悉當柔弱，是為精進；十五者、諸禪三昧悉當具足，是為精進；十六者、諸智慧悉令具足，是為精進；十七者、諸佛境界所行功德自莊嚴作佛時境界，是為精進；十八者、欲求極大力，是為精進；十九者、悉降諸魔及官屬，是為精進；二十者、持佛經法，悉降伏餘外道，是為精進；二十一者、十種力、四無所畏、諸佛經法悉欲得具足，是為精進；二十二者、莊嚴身、口、心，是為精進；二十三者、未甞懈怠休倦，是為精進；二十四者、所作為事悉當究竟，是為精進；二十五者、心常當猛健，是為精進；二十六者、悉棄捐諸愛欲，是為精進；二十七者、諸未度者悉當度之，諸未聞經者悉當使聞之，諸未般泥洹者皆令當得般泥洹，是為精進；二十八者、一一相者輒有百福功德，悉當具足，是為精進；二十九者、諸佛經法悉當護之，是為精進；三十者、不可復計諸佛境界我悉當知，是為精進；三十一者、世世常當見無央數佛，是為精進；三十二者、遠離從精進出生、遠離身心無形，亦無所住、亦無所出、亦無所入、亦無所生，是為無所生，樂住是。",
        "from": "T15n0624_002:0357b16_2",
        "context_with_next_sentence": true
    },
    {
        "source_sentence": "為菩薩清淨行精進波羅蜜如是。",
        "from": "T15n0624_002:0357c19_3",
        "context_with_next_sentence": true
    },
    {
        "source_sentence": "「菩薩清淨行禪波羅蜜凡有三十二事。",
        "from": "T15n0624_002:0357c21_0",
        "context_with_next_sentence": true
    },
    {
        "source_sentence": "何謂三十二事？",
        "from": "T15n0624_002:0357c21_1",
        "context_with_next_sentence": true
    },
    {
        "source_sentence": "一者、所念無所犯，是為淨；二者、所持不缺，是為淨；三者、所分別不忘，是為淨；四者、去離調戲，是為淨；五者、自守知足，是為淨；六者、心不邪念，是為淨；七者、勸人作功德，持用索佛，是為淨；八者、不犯六事，是為淨；九者、適無所著，是為淨；十者、自觀內外，是為淨；十一者、悉具五旬，是為淨；十二者、心常柔軟，是為淨；十三者、不著於身，是為淨；十四者、內行定，是為淨；十五者、向入佛道，是為淨；十六者、遠離於惡人，是為淨；十七者、智慧明所入，是為淨；十八者、悉入所因功德，是為淨；十九者、悉令經法本樂，是為淨；二十者、隨次第入行，是為淨；二十一者、智慧恩不轉，是為淨；二十二者、漚和拘舍羅所成就，是為淨；二十三者、悉欲具足佛事，是為淨；二十四者、悉哀苦人，是為淨；二十五者、不與羅漢、辟支佛從事，是為淨；二十六者、稍稍樂入深智慧具足，是為淨，二十七者、所作功德不厭，是為淨；二十八者、一切人本無有，人信是事，是為淨；二十九者、悉得佛三昧不亂，是為淨；三十者、悉入十方天下人所念事悉見，是為淨；三十一者、悉知十方天人身事，是為淨；三十二者、譬如醫王悉愈人病，菩薩持經法悉愈十方天下人生、死、老、病，是為淨。",
        "from": "T15n0624_002:0357c22_2",
        "context_with_next_sentence": true
    },
    {
        "source_sentence": "菩薩行禪波羅蜜清淨如是。",
        "from": "T15n0624_002:0358a16_3",
        "context_with_next_sentence": true
    },
    {
        "source_sentence": "「菩薩行般若波羅蜜凡有三十二事。",
        "from": "T15n0624_002:0358a18_0",
        "context_with_next_sentence": true
    },
    {
        "source_sentence": "何謂三十二事？",
        "from": "T15n0624_002:0358a18_1",
        "context_with_next_sentence": true
    },
    {
        "source_sentence": "一者、欲得佛諸經法無厭時，是為高明；二者、隨次念諸經法，是為高明；三者、智慧解黠，是為高明；四者、所因法不滅智慧，是為高明；五者、入黠守解五陰，是為高明；六者、以黠慧承經法解於本端，是為高明；七者、阿伊檀拘舍羅持智慧解，是為高明；八者、十二因緣拘舍羅稍稍覺知，是為高明；九者、四諦拘舍羅悉知是滅，是為高明；十者、稍稍入慧拘舍羅制，不隨泥洹，是為高明；十一者、內觀皆悉曉知，是為高明；十二者、故受化生死當悉曉知，是為高明；十三者、諸經法無所從生悉當曉知，是為高明；十四者、一切人本端無、形本自淨，隨世間習俗而入度十方人，是為高明；十五者、一切法為一法耳，本端者泥洹也，是為高明；十六者、一切境界為一境界耳，何以故？",
        "from": "T15n0624_002:0358a19_2",
        "context_with_next_sentence": true
    },
    {
        "source_sentence": "本自空故，是為高明；十七者、一切佛為一佛耳，何以故？",
        "from": "T15n0624_002:0358b05_3",
        "context_with_next_sentence": true
    },
    {
        "source_sentence": "法身所入不可計故，是為高明；十八者、一切事不悉見說，何以故？",
        "from": "T15n0624_002:0358b06_4",
        "context_with_next_sentence": true
    },
    {
        "source_sentence": "各各有字，拘舍羅悉當知，是為高明；十九者、無所罣礙護智慧，不可計十方天下人來問悉能報，是為高明；二十者、悉得諸經法未甞有忘，用得陀隣尼故，是為高明；二十一者、悉覺諸魔事，覺者當即遠離，是為高明；二十二者、一切法如幻，譬如人假著籠軀，須臾脫去，一切無所有亦如是，是為高明；二十三者、如夢中所見、及水中影、深山音響，一切法皆如是，是為高明；二十四者、一切法皆空，本無所從來故，是為高明；二十五者、十方天下人心所念，智慧悉至、悉知其本，是為高明；二十六者、持漚和拘舍羅威神之力入泥洹，後復來出現生死，是為高明；二十七者、空、無想、無願，一切法隨教，悉見度脫，是為高明；二十八者、本端定無定、無所見，一切法悉了其本，何以故？",
        "from": "T15n0624_002:0358b08_0",
        "context_with_next_sentence": true
    },
    {
        "source_sentence": "一切法無所持、無所著，是為高明；二十九者、悉得明，無有癡冥，悉得智慧光焰，為十方天下人說經法，悉度脫，是為高明；三十者、一切生死本無所從來、去亦無所至，悉曉知，隨習俗入而為十方人說法，更生、更死示現如是，是為高明；三十一者、四事不護，智慧悉至，遍皆悉知，是為高明；三十二者、為十方人說經法，從次第隨人所喜樂為說之，當自制心、自護智慧，悉具足成就，諸佛悉遙見是高才，為菩薩持佛威神、為悉擁護。",
        "from": "T15n0624_002:0358b23_1",
        "context_with_next_sentence": true
    },
    {
        "source_sentence": "是般若波羅蜜三十二事清淨如是。",
        "from": "T15n0624_002:0358c03_2",
        "context_with_next_sentence": true
    },
    {
        "source_sentence": "「菩薩漚和拘舍羅所行有三十二事。",
        "from": "T15n0624_002:0358c05_0",
        "context_with_next_sentence": true
    },
    {
        "source_sentence": "何謂三十二事？",
        "from": "T15n0624_002:0358c05_1",
        "context_with_next_sentence": true
    },
    {
        "source_sentence": "一者、教十方天下人自護身；二者、福多者亦不於中住、福少者亦不於中住；三者、教十方天下人民索菩薩道者、當教不索菩薩道者不教，悉視如師無異；四者、常欲多珍寶財物施與眾人；五者、常樂求羅耶多教於人；六者、示現母人身欲多教母人；七者、示現年少教化小兒；八者、示現若干種人，用哀世間人故；九者、世間有狂亂者，亦現狂身安隱度之；十者、若有亂心煩憒，隨其煩憒為說經道；十一者、隨十方人所喜持法往度之；十二者、持禁戒百歲、若千歲，若有人所欲喜捨戒往教度之；十三者、隨人所好喜被服、諸音伎樂持施與之人得，莫不歡喜，因持經法往教之；十四者、頭陀、沙門各異志行，隨其法行往教之；十五者、尼揵波和及餘外道，隨其種類而入教之，引著佛道中；十六者、於諸婬女人中示現端正化婬女人獨尊，悉教諸婬女人令不婬，及復化作男子稍稍內佛道中；十七者、若大會作諸音樂，時有觀者聽音樂之聲一切人大歡喜，持諸音樂聲說經法，其有聞者莫不得度；十八者、世間工師伎道化身，悉入其中教化令為佛道；十九者、示現般遮旬世間有貧窮羸劣者，指示地中伏藏財物施與貧窮人，竟為說經法，皆令發意；二十者、世間有死喪號哭愁毒者，亦復化現威神，亦復愁毒化教愁毒人令為經道；二十一者、世間亡財物，菩薩化示伏藏財物，教令為道；二十二者、若有侯王、若有傍臣、若有迦羅越，儻有無子愁毒者，便化入腹中作子，各為父母家室，說經令得度脫；二十三者、於賈人中最尊貴，中道資糧乏絕，便現威神，給與伴人漿水、飲食令飽滿，以為說經道；二十四者、若有人墮地生盲，若百人、若千人、若萬人，亦復持威神現盲人悉復給示，與衣被、飲食所當得，悉使盲人得眼視，莫不歡喜，如是稍稍為說經法，皆使發意求佛道；二十五者、於大城中，若有見囚徒拘繫牢獄，亦復化現作囚徒，亦復各各在其中持威神之力，悉使繫者得洗沐、衣被、飲食，悉為說經，皆令發意索佛；二十六者、若有死罪將詣城外，菩薩便持威神之力，隨其人數以化人補其處，將人持去，其人得脫，大歡大喜，便飲食令飽與衣被，為說經道，其人得脫喜樂，皆發意求佛道；二十七者、若有鬪諍變訟，若諍錢財、若諍田宅，菩薩於中央兩分和解，若有不足，持錢財義為和解，給足與却，後為說經道，令發意索佛道；二十八者、漚和拘舍羅，菩薩常端正示現於人作醜惡；二十九者、現身作可憐沙門教人，轉復作白衣行教人；三十者、菩薩行漚和拘舍羅，遠離在外餘道，隨其被服言語於其眾中誹謗佛、誹謗法、誹謗比丘僧，稍稍持經法，教化引著佛道中；三十一者、稍稍教人般泥洹亦復隨之，般泥洹即復化出異方現；三十二者、行漚和拘舍羅，菩薩自在所喜而化現，若化出作羅漢、若復化出作辟支佛、若復現作菩薩、若復化現作佛。",
        "from": "T15n0624_002:0358c06_2",
        "context_with_next_sentence": true
    },
    {
        "source_sentence": "是為漚和拘舍羅三十二事清淨如是。」",
        "from": "T15n0624_002:0359b03_3",
        "context_with_next_sentence": true
    },
    {
        "source_sentence": "佛說般若波羅蜜時，伅真陀羅及眷屬，及諸天、龍、閱叉、犍陀羅，九萬三千人悉發阿耨多羅三藐三菩提心，與佛俱來者八千菩薩悉得無所從生法樂忍。",
        "from": "T15n0624_002:0359b04_4",
        "context_with_next_sentence": true
    },
    {
        "source_sentence": "伅真陀羅王得明慧三昧，聞佛所說，歡喜踊躍，則以天繒貢上於佛，是間不能平其價數。",
        "from": "T15n0624_002:0359b08_0",
        "context_with_next_sentence": true
    },
    {
        "source_sentence": "則時伅真陀羅宮室八千人，以千葉華蓋以貢上佛，佛以威神令華蓋悉在虛空，置佛頭上合為一華蓋，縱廣四千里。",
        "from": "T15n0624_002:0359b10_1",
        "context_with_next_sentence": true
    },
    {
        "source_sentence": "伅真陀羅子及諸夫人見是威神變化，悉發阿耨多羅三藐三菩提心，皆對佛：「惟怛薩阿竭教照吾等，令成阿耨多羅三藐三菩提。」",
        "from": "T15n0624_002:0359b12_2",
        "context_with_next_sentence": true
    },
    {
        "source_sentence": "作是言時，佛則離地百四十丈坐於虛空，從身放光明照三千大千之剎土。",
        "from": "T15n0624_002:0359b15_3",
        "context_with_next_sentence": true
    },
    {
        "source_sentence": "伅真陀羅摩休勒、諸所有眷屬、及諸欲天子、諸色天子所有唱伎樂不鼓而自鳴，於香華之山諸華果樹悉作琴聲，其音甚好。",
        "from": "T15n0624_002:0359b17_4",
        "context_with_next_sentence": true
    },
    {
        "source_sentence": "佛舉身毛，一一毛皆放光明有蓮華，一一蓮華有菩薩坐，皆有三十二相。",
        "from": "T15n0624_002:0359b20_5",
        "context_with_next_sentence": true
    },
    {
        "source_sentence": "用佛威神故，諸伎樂聲但聞說經，皆作難經之音——如人所疑——諸蓮華上坐菩薩皆發遣難經之問，決諸狐疑。",
        "from": "T15n0624_002:0359b22_6",
        "context_with_next_sentence": true
    },
    {
        "source_sentence": "諸音而作聲：「云何發菩薩心行而不忘，自致坐於佛樹(一)？」",
        "from": "T15n0624_002:0359b25_0",
        "context_with_next_sentence": true
    },
    {
        "source_sentence": "菩薩報言：「其心歡，於一切便有無極大慈，以是之故不忘(二)。」",
        "from": "T15n0624_002:0359b26_1",
        "context_with_next_sentence": true
    },
    {
        "source_sentence": "其音復作問：「其意云何？",
        "from": "T15n0624_002:0359b27_2",
        "context_with_next_sentence": true
    },
    {
        "source_sentence": "所因云何？",
        "from": "T15n0624_002:0359b28_3",
        "context_with_next_sentence": true
    },
    {
        "source_sentence": "云何已無極大慈而生(三)？」",
        "from": "T15n0624_002:0359b28_4",
        "context_with_next_sentence": true
    },
    {
        "source_sentence": "菩薩報言：「其意不諂，所因如慧，無極大慈者致於泥洹(四)。」",
        "from": "T15n0624_002:0359b29_5",
        "context_with_next_sentence": true
    },
    {
        "source_sentence": "其音復問：「所施與，云何已與？",
        "from": "T15n0624_002:0359b30_6",
        "context_with_next_sentence": true
    },
    {
        "source_sentence": "云何從而不悔所作？",
        "from": "T15n0624_002:0359c01_0",
        "context_with_next_sentence": true
    },
    {
        "source_sentence": "云何不求有所生？",
        "from": "T15n0624_002:0359c01_1",
        "context_with_next_sentence": true
    },
    {
        "source_sentence": "云何作菩薩願(五)？」",
        "from": "T15n0624_002:0359c01_2",
        "context_with_next_sentence": true
    },
    {
        "source_sentence": "菩薩報言：「所有物而不愛惜，既與便無有悔意。",
        "from": "T15n0624_002:0359c02_3",
        "context_with_next_sentence": true
    },
    {
        "source_sentence": "常念菩薩道故，不求有所生處(六)。」",
        "from": "T15n0624_002:0359c03_4",
        "context_with_next_sentence": true
    },
    {
        "source_sentence": "其音復問：「所作淨戒，云何於戒而不自貢高？",
        "from": "T15n0624_002:0359c04_5",
        "context_with_next_sentence": true
    },
    {
        "source_sentence": "云何教失戒者？",
        "from": "T15n0624_002:0359c05_6",
        "context_with_next_sentence": true
    },
    {
        "source_sentence": "何從自致至摩訶衍(七)？」",
        "from": "T15n0624_002:0359c05_7",
        "context_with_next_sentence": true
    },
    {
        "source_sentence": "菩薩報言：「其有善心便有淨戒。",
        "from": "T15n0624_002:0359c05_8",
        "context_with_next_sentence": true
    },
    {
        "source_sentence": "知一切法空，故不貢高。",
        "from": "T15n0624_002:0359c06_9",
        "context_with_next_sentence": true
    },
    {
        "source_sentence": "作無極大慈故，能教失戒者(八)。」",
        "from": "T15n0624_002:0359c07_10",
        "context_with_next_sentence": true
    },
    {
        "source_sentence": "其音復問：「若有罵詈、撾捶、欲殺者，當云何有忍辱？",
        "from": "T15n0624_002:0359c07_11",
        "context_with_next_sentence": true
    },
    {
        "source_sentence": "其意云何不起而有悅(九)？」",
        "from": "T15n0624_002:0359c09_0",
        "context_with_next_sentence": true
    },
    {
        "source_sentence": "菩薩報言：「當念：『我作佛時，為一切人作醫王，其病者我當愈之。』",
        "from": "T15n0624_002:0359c09_1",
        "context_with_next_sentence": true
    },
    {
        "source_sentence": "以是故能忍辱。",
        "from": "T15n0624_002:0359c10_2",
        "context_with_next_sentence": true
    },
    {
        "source_sentence": "其有罵詈、撾捶、欲殺者，其意不起而有悅(十)。」",
        "from": "T15n0624_002:0359c11_3",
        "context_with_next_sentence": true
    },
    {
        "source_sentence": "其音復問：「精進云何而有究？",
        "from": "T15n0624_002:0359c12_4",
        "context_with_next_sentence": true
    },
    {
        "source_sentence": "云何不殆成菩薩行(十一)？」",
        "from": "T15n0624_002:0359c12_5",
        "context_with_next_sentence": true
    },
    {
        "source_sentence": "菩薩報言：「精進者，用法故、欲護一切故而有究，曉了空事故不殆(十二)。」",
        "from": "T15n0624_002:0359c13_6",
        "context_with_next_sentence": true
    },
    {
        "source_sentence": "諸音復問：「其意當云何而令備足其心如深入？",
        "from": "T15n0624_002:0359c14_7",
        "context_with_next_sentence": true
    },
    {
        "source_sentence": "云何於禪而自知無所希望(十三)？」",
        "from": "T15n0624_002:0359c15_8",
        "context_with_next_sentence": true
    },
    {
        "source_sentence": "菩薩報言：「其心不迷，故能備足；其心不諂，故如深入；用漚惒拘舍羅，故能禪。",
        "from": "T15n0624_002:0359c16_9",
        "context_with_next_sentence": true
    },
    {
        "source_sentence": "以是故，無所希望(十四)。」",
        "from": "T15n0624_002:0359c18_10",
        "context_with_next_sentence": true
    },
    {
        "source_sentence": "諸音復問：「云何得智慧所見而直行？",
        "from": "T15n0624_002:0359c18_11",
        "context_with_next_sentence": true
    },
    {
        "source_sentence": "云何具法慧業？",
        "from": "T15n0624_002:0359c19_12",
        "context_with_next_sentence": true
    },
    {
        "source_sentence": "當云何而決疑(十五)？」",
        "from": "T15n0624_002:0359c20_0",
        "context_with_next_sentence": true
    },
    {
        "source_sentence": "菩薩報言：「憙學問者增於智慧，曉知十二因緣，故能直行。",
        "from": "T15n0624_002:0359c20_1",
        "context_with_next_sentence": true
    },
    {
        "source_sentence": "憙以法施與，故決諸疑，曉知其本(十六)。」",
        "from": "T15n0624_002:0359c21_2",
        "context_with_next_sentence": true
    },
    {
        "source_sentence": "諸音復問：「云何而多智，能自致是以聞？",
        "from": "T15n0624_002:0359c22_3",
        "context_with_next_sentence": true
    },
    {
        "source_sentence": "云何而教人而自致得尊(十七)？」",
        "from": "T15n0624_002:0359c23_4",
        "context_with_next_sentence": true
    },
    {
        "source_sentence": "菩薩報言：「常謙損故多智，所聞如作乃能致是，以法施無所悕望故能至尊(十八)。」",
        "from": "T15n0624_002:0359c23_5",
        "context_with_next_sentence": true
    },
    {
        "source_sentence": "諸音復問：「其慈者，而云何乃至無極之大哀？",
        "from": "T15n0624_002:0359c25_6",
        "context_with_next_sentence": true
    },
    {
        "source_sentence": "云何具護等？",
        "from": "T15n0624_002:0359c26_7",
        "context_with_next_sentence": true
    },
    {
        "source_sentence": "云何得至梵天(十九)？」",
        "from": "T15n0624_002:0359c27_8",
        "context_with_next_sentence": true
    },
    {
        "source_sentence": "菩薩報言：「其等心是則慈、不厭極是則護，因是其心歡喜悅，故能至梵天(二十)。」",
        "from": "T15n0624_002:0359c27_9",
        "context_with_next_sentence": true
    },
    {
        "source_sentence": "諸音復問：「云何菩薩能見佛？",
        "from": "T15n0624_002:0359c29_10",
        "context_with_next_sentence": true
    },
    {
        "source_sentence": "見已，云何而歡喜？",
        "from": "T15n0624_002:0359c29_11",
        "context_with_next_sentence": true
    },
    {
        "source_sentence": "云何聞法而不疑(二十一)？」",
        "from": "T15n0624_002:0360a01_12",
        "context_with_next_sentence": true
    },
    {
        "source_sentence": "菩薩報言：「其心常念佛故，能致得見聞法；其心而淨潔故，能無疑(二十二)。」",
        "from": "T15n0624_002:0360a01_13",
        "context_with_next_sentence": true
    },
    {
        "source_sentence": "諸音復問：「云何功德而可集？",
        "from": "T15n0624_002:0360a03_14",
        "context_with_next_sentence": true
    },
    {
        "source_sentence": "云何其慧而可合？",
        "from": "T15n0624_002:0360a03_15",
        "context_with_next_sentence": true
    },
    {
        "source_sentence": "云何向觀而可知？",
        "from": "T15n0624_002:0360a04_16",
        "context_with_next_sentence": true
    },
    {
        "source_sentence": "如是之事云何求(二十三)？」",
        "from": "T15n0624_002:0360a04_17",
        "context_with_next_sentence": true
    },
    {
        "source_sentence": "菩薩報言：「於功德無厭足，是故集學問無有厭，故能致其慧。",
        "from": "T15n0624_002:0360a05_18",
        "context_with_next_sentence": true
    },
    {
        "source_sentence": "其心不亂，無所念，是故為向觀(二十四)。」",
        "from": "T15n0624_002:0360a06_19",
        "context_with_next_sentence": true
    },
    {
        "source_sentence": "諸音復問：「臧者，云何其處？",
        "from": "T15n0624_002:0360a07_20",
        "context_with_next_sentence": true
    },
    {
        "source_sentence": "云何其行？",
        "from": "T15n0624_002:0360a08_21",
        "context_with_next_sentence": true
    },
    {
        "source_sentence": "云何所緣(二十五)？」",
        "from": "T15n0624_002:0360a08_22",
        "context_with_next_sentence": true
    },
    {
        "source_sentence": "菩薩報言：「臧者，空無所有。",
        "from": "T15n0624_002:0360a08_23",
        "context_with_next_sentence": true
    },
    {
        "source_sentence": "其處者，波羅蜜四禪是其行，所緣度一切(二十六)。」",
        "from": "T15n0624_002:0360a09_24",
        "context_with_next_sentence": true
    },
    {
        "source_sentence": "諸音復問：「何謂魔事？",
        "from": "T15n0624_002:0360a10_25",
        "context_with_next_sentence": true
    },
    {
        "source_sentence": "何謂佛事？",
        "from": "T15n0624_002:0360a10_26",
        "context_with_next_sentence": true
    },
    {
        "source_sentence": "云何所作至菩薩(二十七)？」",
        "from": "T15n0624_002:0360a11_27",
        "context_with_next_sentence": true
    },
    {
        "source_sentence": "菩薩報言：「無有膽而怯弱，是故為魔事。",
        "from": "T15n0624_002:0360a11_28",
        "context_with_next_sentence": true
    },
    {
        "source_sentence": "隨摩訶衍心，是故佛事。",
        "from": "T15n0624_002:0360a12_29",
        "context_with_next_sentence": true
    },
    {
        "source_sentence": "悉捨眾惡，故致菩薩(二十八)。」",
        "from": "T15n0624_002:0360a13_30",
        "context_with_next_sentence": true
    },
    {
        "source_sentence": "諸音復問：「云何當親近於迦羅蜜(漢云善友)？",
        "from": "T15n0624_002:0360a13_31",
        "context_with_next_sentence": true
    },
    {
        "source_sentence": "云何離於惡師？",
        "from": "T15n0624_002:0360a14_32",
        "context_with_next_sentence": true
    },
    {
        "source_sentence": "云何而等住？",
        "from": "T15n0624_002:0360a14_33",
        "context_with_next_sentence": true
    },
    {
        "source_sentence": "云何而捨(二十九)？」",
        "from": "T15n0624_002:0360a15_34",
        "context_with_next_sentence": true
    },
    {
        "source_sentence": "菩薩報言：「其教導菩薩道，是則為迦羅蜜；令離菩薩心，是則為惡師。",
        "from": "T15n0624_002:0360a15_35",
        "context_with_next_sentence": true
    },
    {
        "source_sentence": "所作而自知，是故為等住；捨外道諸邪，是則為政(三十)。」",
        "from": "T15n0624_002:0360a17_36",
        "context_with_next_sentence": true
    },
    {
        "source_sentence": "諸音復問：「云何可護諸法？",
        "from": "T15n0624_002:0360a18_37",
        "context_with_next_sentence": true
    },
    {
        "source_sentence": "云何可教一切人？",
        "from": "T15n0624_002:0360a18_38",
        "context_with_next_sentence": true
    },
    {
        "source_sentence": "云何為漚和拘舍羅令成菩薩道(三十一)？」",
        "from": "T15n0624_002:0360a19_39",
        "context_with_next_sentence": true
    },
    {
        "source_sentence": "菩薩報言：「精進故，能護法；漚和拘舍羅故，能教人。",
        "from": "T15n0624_002:0360a20_40",
        "context_with_next_sentence": true
    },
    {
        "source_sentence": "隨人有無——若道、若俗——而為開導故，成至菩薩道(三十二)。」",
        "from": "T15n0624_002:0360a21_41",
        "context_with_next_sentence": true
    },
    {
        "source_sentence": "諸音復問：「云何所作而用慧？",
        "from": "T15n0624_002:0360a22_42",
        "context_with_next_sentence": true
    },
    {
        "source_sentence": "云何是魔事？",
        "from": "T15n0624_002:0360a23_43",
        "context_with_next_sentence": true
    },
    {
        "source_sentence": "云何而謹勅不失時(三十三)？」",
        "from": "T15n0624_002:0360a23_44",
        "context_with_next_sentence": true
    },
    {
        "source_sentence": "菩薩報言：「所作令無罪，是故慧所作而非法是為魔事。",
        "from": "T15n0624_002:0360a23_45",
        "context_with_next_sentence": true
    },
    {
        "source_sentence": "常隨其教，是則為謹勅，常有謙損，為人之所敬(三十四)。」",
        "from": "T15n0624_002:0360a25_46",
        "context_with_next_sentence": true
    },
    {
        "source_sentence": "諸音復問：「其道者云何？",
        "from": "T15n0624_002:0360a26_47",
        "context_with_next_sentence": true
    },
    {
        "source_sentence": "非道者云何？",
        "from": "T15n0624_002:0360a26_48",
        "context_with_next_sentence": true
    },
    {
        "source_sentence": "云何造人令入道(三十五)？」",
        "from": "T15n0624_002:0360a27_49",
        "context_with_next_sentence": true
    },
    {
        "source_sentence": "菩薩報言：「六波羅蜜是故道。",
        "from": "T15n0624_002:0360a27_50",
        "context_with_next_sentence": true
    },
    {
        "source_sentence": "其急者是聲聞、辟支佛事，是故非菩薩道。",
        "from": "T15n0624_002:0360a28_51",
        "context_with_next_sentence": true
    },
    {
        "source_sentence": "曉了般若波羅蜜、漚和拘舍羅故，能造人令入道(三十六)。」",
        "from": "T15n0624_002:0360a29_52",
        "context_with_next_sentence": true
    },
    {
        "source_sentence": "諸音復問：「何謂為利？",
        "from": "T15n0624_002:0360b01_53",
        "context_with_next_sentence": true
    },
    {
        "source_sentence": "云何是鎮？",
        "from": "T15n0624_002:0360b02_0",
        "context_with_next_sentence": true
    },
    {
        "source_sentence": "云何能令勤苦人而令得歡喜(三十七)？」",
        "from": "T15n0624_002:0360b02_1",
        "context_with_next_sentence": true
    },
    {
        "source_sentence": "菩薩報言：「其得者七覺意，其法者是則利，其鎮者是則陀隣尼。",
        "from": "T15n0624_002:0360b03_0",
        "context_with_next_sentence": true
    },
    {
        "source_sentence": "所教已，法無飢渴，是則為歡喜(三十八)。」",
        "from": "T15n0624_002:0360b04_1",
        "context_with_next_sentence": true
    },
    {
        "source_sentence": "其音復問：「何所是菩薩父母？",
        "from": "T15n0624_002:0360b05_2",
        "context_with_next_sentence": true
    },
    {
        "source_sentence": "何所是親屬？",
        "from": "T15n0624_002:0360b05_3",
        "context_with_next_sentence": true
    },
    {
        "source_sentence": "何所是眷屬？",
        "from": "T15n0624_002:0360b06_4",
        "context_with_next_sentence": true
    },
    {
        "source_sentence": "何所而有好(三十九)？」",
        "from": "T15n0624_002:0360b06_5",
        "context_with_next_sentence": true
    },
    {
        "source_sentence": "菩薩報言：「慧則為母、法則為父、三十七品是親屬、其功德是則為眷屬(四十)，故能於一切而有好(四十一)。」",
        "from": "T15n0624_002:0360b06_6",
        "context_with_next_sentence": true
    },
    {
        "source_sentence": "諸音復問：「何從可知無我？",
        "from": "T15n0624_002:0360b09_7",
        "context_with_next_sentence": true
    },
    {
        "source_sentence": "何從可知慈而念一切無我與慈？",
        "from": "T15n0624_002:0360b09_8",
        "context_with_next_sentence": true
    },
    {
        "source_sentence": "云何等令如稱(四十二)？」",
        "from": "T15n0624_002:0360b10_9",
        "context_with_next_sentence": true
    },
    {
        "source_sentence": "菩薩報言：「曉了空事乃知無我，是則為大慈，知一切人皆空故(四十三)。",
        "from": "T15n0624_002:0360b10_10",
        "context_with_next_sentence": true
    },
    {
        "source_sentence": "「一切生死無有生死法令然，其知是者亦復生死(四十四)。",
        "from": "T15n0624_002:0360b12_11",
        "context_with_next_sentence": true
    },
    {
        "source_sentence": "「其諦者，亦無有往、無有還者、亦無有住，其作是者便能至道(四十五)。",
        "from": "T15n0624_002:0360b13_12",
        "context_with_next_sentence": true
    },
    {
        "source_sentence": "「空、無有相、無有願，已去求則為一相。",
        "from": "T15n0624_002:0360b15_0",
        "context_with_next_sentence": true
    },
    {
        "source_sentence": "已知者曉了五陰空，故無有想；無有想故無願，一相而無數(四十六)。",
        "from": "T15n0624_002:0360b15_1",
        "context_with_next_sentence": true
    },
    {
        "source_sentence": "「事五陰則空，已知觀故，五陰亦知，觀一切人悉空，亦不有、亦不無(四十七)。",
        "from": "T15n0624_002:0360b17_2",
        "context_with_next_sentence": true
    },
    {
        "source_sentence": "「智慧則為護空，漚和拘舍羅護一切人，已無極大慈而教人，已故可至泥洹(四十八)。」",
        "from": "T15n0624_002:0360b18_3",
        "context_with_next_sentence": true
    },
    {
        "source_sentence": "諸音復問：「無有生故無所有，一切諸法如是(四十九)，何所生知微妙而生死(五十)？」",
        "from": "T15n0624_002:0360b20_4",
        "context_with_next_sentence": true
    },
    {
        "source_sentence": "菩薩報言：「無所生故無所有，是故慧之滅，用漚和拘舍羅微妙故有生死(五十一)。」",
        "from": "T15n0624_002:0360b22_5",
        "context_with_next_sentence": true
    },
    {
        "source_sentence": "諸音復問：「何謂而得決？",
        "from": "T15n0624_002:0360b24_6",
        "context_with_next_sentence": true
    },
    {
        "source_sentence": "何謂不復還？",
        "from": "T15n0624_002:0360b24_7",
        "context_with_next_sentence": true
    },
    {
        "source_sentence": "云何而得忍？",
        "from": "T15n0624_002:0360b24_8",
        "context_with_next_sentence": true
    },
    {
        "source_sentence": "云何而無疑(五十二)？」",
        "from": "T15n0624_002:0360b25_9",
        "context_with_next_sentence": true
    },
    {
        "source_sentence": "菩薩報言：「等住而得決，已入法身不復還，已得無所從生法樂忍，便無疑(五十三)。」",
        "from": "T15n0624_002:0360b25_10",
        "context_with_next_sentence": true
    },
    {
        "source_sentence": "諸音復問：「何謂佛樹？",
        "from": "T15n0624_002:0360b27_11",
        "context_with_next_sentence": true
    },
    {
        "source_sentence": "何謂菩薩相？",
        "from": "T15n0624_002:0360b27_12",
        "context_with_next_sentence": true
    },
    {
        "source_sentence": "何緣佛名為佛？",
        "from": "T15n0624_002:0360b28_13",
        "context_with_next_sentence": true
    },
    {
        "source_sentence": "何謂名為怛薩阿竭(五十四)？」",
        "from": "T15n0624_002:0360b28_14",
        "context_with_next_sentence": true
    },
    {
        "source_sentence": "菩薩報言：「佛樹者普若天，無所不覆。",
        "from": "T15n0624_002:0360b29_0",
        "context_with_next_sentence": true
    },
    {
        "source_sentence": "習諸法是菩薩相，是故名曰佛。",
        "from": "T15n0624_002:0360b29_1",
        "context_with_next_sentence": true
    },
    {
        "source_sentence": "以智故於心無所希望，其身亦爾，故名怛薩阿竭(五十五)。」",
        "from": "T15n0624_002:0360c01_2",
        "context_with_next_sentence": true
    },
    {
        "source_sentence": "佛說伅真陀羅所問如來三昧經卷中",
        "from": "T15n0624_002:0360c03_0",
        "context_with_next_sentence": false
    }
]