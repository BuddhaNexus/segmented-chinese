[
    {
        "source_sentence": "四分律含注戒本疏行宗記四上之一",
        "from": "X40n0714_004:0074b13_0",
        "context_with_next_sentence": true
    },
    {
        "source_sentence": "大宋餘杭沙門　元照　述",
        "from": "X40n0714_004:0074b15_0",
        "context_with_next_sentence": true
    },
    {
        "source_sentence": "【疏】四分律含注戒本疏卷第四(上從九十初終戒本末)。",
        "from": "X40n0714_004:0074b16_0",
        "context_with_next_sentence": true
    },
    {
        "source_sentence": "【疏】終南太一山沙門釋　道宣　撰。",
        "from": "X40n0714_004:0074b17_0",
        "context_with_next_sentence": true
    },
    {
        "source_sentence": "【疏】就九十中先以義求後隨相解。",
        "from": "X40n0714_004:0074b18_0",
        "context_with_next_sentence": true
    },
    {
        "source_sentence": "【疏】初別料簡七門分之一配三業二約自他三明遮性四論持犯五簡僧尼六關諸部七辨任運。",
        "from": "X40n0714_004:0074b19_0",
        "context_with_next_sentence": true
    },
    {
        "source_sentence": "【疏】初配三業者九十一篇三十一戒在身成犯二十一戒在語成犯三十八戒通於身語。",
        "from": "X40n0714_004:0074b21_0",
        "context_with_next_sentence": true
    },
    {
        "source_sentence": "九十單提義門有七初門總配中標云三業而但列身語者以意業通故。",
        "from": "X40n0714_004:0074b23_0",
        "context_with_next_sentence": true
    },
    {
        "source_sentence": "【疏】就初三十一戒中何者是邪作偈記之法事單歷女未強脫覆作屏施別過非殘不外坐屏露四三軍酒水擊半白二隨打搏宮。",
        "from": "X40n0714_004:0074c01_0",
        "context_with_next_sentence": true
    },
    {
        "source_sentence": "次科身犯中法事單歷者此句通指諸偈以雙持雙犯法事兼有此下偈括不可雙標故女(與女宿)未(與未受宿)強(強敷臥具)脫(坐脫脚床)覆(覆屋過三)作(與尼作衣)屏(與尼屏坐)施(施食處過受)別(別眾)過(過三鉢食)非(非時食)殘(殘宿食)不(不受食)外(與外道食)坐(食家強坐)屏(屏與女坐)露(與女露坐)四(過四月受藥)三軍(一往觀軍陳二軍中過限三觀軍合戰)酒(飲酒)水(水中戲)擊(擊櫪他)半(半月洗浴)白(白色三衣)二隨(一隨舉比丘二隨擯沙彌)打(打比丘)搏(搏比丘)宮(突入王宮)。",
        "from": "X40n0714_004:0074c04_0",
        "context_with_next_sentence": true
    },
    {
        "source_sentence": "【疏】有二十一戒口業犯而非身故偈記言故毀兩同說道女異嫌尼譏法恐怖疑發起欲拒毗同欲無根謗二十一語持。",
        "from": "X40n0714_004:0074c11_0",
        "context_with_next_sentence": true
    },
    {
        "source_sentence": "次語犯中初科故(故妄語)毀(毀些)兩(兩舌)同(與未具人同誦)說(說麤罪)道(實道得)女(與女說法過限)異(妄作異語)嫌(嫌罵知事)尼(輒教尼)譏(譏教尼人)法(與尼說法至暮)恐怖(怖比丘)疑(疑惱比丘)發起(發舉四諍)欲(說欲不障道)拒(拒勸學)毗(毀毗尼)同(同羯磨後悔)欲(與欲已後悔)無根謗(僧殘法謗)二下一句總結。",
        "from": "X40n0714_004:0074c14_0",
        "context_with_next_sentence": true
    },
    {
        "source_sentence": "【疏】昔云小年與受是口業犯今解不爾律結和尚不是戒師當時和尚默坐眾中未曾有語故知解非律結僧吉師提者此在自身作業假他語也如後為道。",
        "from": "X40n0714_004:0075a01_0",
        "context_with_next_sentence": true
    },
    {
        "source_sentence": "次斥非中初牒古解今下正斥初約義斥非律下示今所判指如後者文見次科。",
        "from": "X40n0714_004:0075a04_0",
        "context_with_next_sentence": true
    },
    {
        "source_sentence": "【疏】三就通身語又分為二有三十一戒語家作業共身心犯後有七戒語家止業共身心犯。",
        "from": "X40n0714_004:0075a06_0",
        "context_with_next_sentence": true
    },
    {
        "source_sentence": "【疏】就前分三。",
        "from": "X40n0714_004:0075a08_0",
        "context_with_next_sentence": true
    },
    {
        "source_sentence": "【疏】初有十九戒自語作業假他身犯偈云掘壞牽用勸然藏飲殺驅與衣捉落寶高牀七戒俱。",
        "from": "X40n0714_004:0075a09_0",
        "context_with_next_sentence": true
    },
    {
        "source_sentence": "三通身語中初段十九戒中初科掘(掘地)壞(壞生)牽(牽他出房)用(用蟲水)勸(勸足食)然(露地然火)藏(藏他衣鉢)飲(飲蟲水)殺(殺畜生)驅(驅他出聚)與衣(與尼衣)捉落寶(捉寶因拾遺故)高牀七戒俱(一高脚二兜羅緜褥三牙角針筒四過量坐具五覆瘡衣六雨浴衣七與佛衣等俱謂同也)。",
        "from": "X40n0714_004:0075a11_0",
        "context_with_next_sentence": true
    },
    {
        "source_sentence": "【疏】此一段戒若論自業唯身心犯屬初門中今據教人成自犯義如前教人掘地言了未結必假前身掘地壞生教者方犯故云自語作業假他身也不同妄語無別事故言了即結餘者例知。",
        "from": "X40n0714_004:0075a15_0",
        "context_with_next_sentence": true
    },
    {
        "source_sentence": "簡辨中由此諸戒自作教他二俱成犯故涉前後初明屬前今下次明屬後初引掘壞以明不下簡異單語餘下指例即餘諸戒也。",
        "from": "X40n0714_004:0075a19_0",
        "context_with_next_sentence": true
    },
    {
        "source_sentence": "【疏】若爾如誑他言了未結要待前聞聞即身業答今取運為造作別名身業不取聞知通名身業。",
        "from": "X40n0714_004:0075a22_0",
        "context_with_next_sentence": true
    },
    {
        "source_sentence": "釋難中以妄語成犯事同假他故躡為難答中造作事異如掘壞等名身家別業五根觸對事用未彰名身通業。",
        "from": "X40n0714_004:0075a24_0",
        "context_with_next_sentence": true
    },
    {
        "source_sentence": "【疏】中有七戒自語作業假自他身如與期行要先共期後身同路越界方犯偈言屏露二處敷四期索美食。",
        "from": "X40n0714_004:0075b03_0",
        "context_with_next_sentence": true
    },
    {
        "source_sentence": "次七戒中初示業相後以偈束屏露二敷亦約先語教人前人為敷我身捨去四期(一期尼行二尼同船三期賊行四期女行)索美食先以語索前人施與我食方犯。",
        "from": "X40n0714_004:0075b05_0",
        "context_with_next_sentence": true
    },
    {
        "source_sentence": "【疏】後有五戒自身作業假他口成如噉歎食假尼口歎身業咽犯餘者例同偈言讚諫及二聽與年不滿五且如違諫亦有言拒今就一相知別有義。",
        "from": "X40n0714_004:0075b08_0",
        "context_with_next_sentence": true
    },
    {
        "source_sentence": "後五戒中初示相次偈括贊(食尼讚食他歎我食故)諫(不受諫他諫我拒故)二聽(一屏聽四諍二不攝耳聽戒並由他說故)與年不滿(和尚默坐犯假他羯磨成)且下別簡諫戒若取言拒應在語業今明不受多就身論故云一相。",
        "from": "X40n0714_004:0075b11_0",
        "context_with_next_sentence": true
    },
    {
        "source_sentence": "【疏】大分第二次有七戒語家止業共身心犯偈言覆背足非時家真不與欲。",
        "from": "X40n0714_004:0075b15_0",
        "context_with_next_sentence": true
    },
    {
        "source_sentence": "第二語止七戒並有教法由口不作身違成犯故也偈中覆(覆麤罪)背(展轉食)足(足食)非時(非時入聚)家(食前食後至他家)真(真實施)不與欲(不與欲起去)。",
        "from": "X40n0714_004:0075b17_0",
        "context_with_next_sentence": true
    },
    {
        "source_sentence": "【疏】覆藏一戒諸解不定伽母云意業成犯此就本為言也善見云身心犯者由見聞他犯懷覆不說此通口業未可取分今云聞過言陳本自無罪止口不露意懷覆故身為過本故兩取之。",
        "from": "X40n0714_004:0075b20_0",
        "context_with_next_sentence": true
    },
    {
        "source_sentence": "別釋中先引諸解伽母就意意即是通犯相難顯不可全用見論身心通別齊舉見聞是身懷覆即心據云不說即是口止故通口業但文不標顯故未可分今下判定即通三業捨通就別指歸身語結屬當科故云兩取意在其中不言可鑒。",
        "from": "X40n0714_004:0075b24_0",
        "context_with_next_sentence": true
    },
    {
        "source_sentence": "【疏】次解第二自作教人約犯差別。",
        "from": "X40n0714_004:0075c05_0",
        "context_with_next_sentence": true
    },
    {
        "source_sentence": "【疏】有十二戒教人同犯餘即是輕偈云掘壞牽用勸恐然藏殺飲無根捉落寶自作教他同此十二戒但使教人縱不為己作即同犯。",
        "from": "X40n0714_004:0075c06_0",
        "context_with_next_sentence": true
    },
    {
        "source_sentence": "二自作教人初十二戒餘即輕者無教人同犯故偈詞對前尋之可解。",
        "from": "X40n0714_004:0075c09_0",
        "context_with_next_sentence": true
    },
    {
        "source_sentence": "【疏】更有十戒教人不為己無問心之輕重但得小罪其相如何偈云屏露與尼衣高牀下七戒此之十戒教比丘作若為己者能教犯提受使犯吉若不為己受使犯提能教犯吉。",
        "from": "X40n0714_004:0075c11_0",
        "context_with_next_sentence": true
    },
    {
        "source_sentence": "次十戒中互通輕重所以前標不為己者且欲對上示不同故其相下列示屏露即二敷也此下正明能所互犯輕重。",
        "from": "X40n0714_004:0075c15_0",
        "context_with_next_sentence": true
    },
    {
        "source_sentence": "【疏】約義以求統通九十義猶不盡如有打搏自他同惱何不同犯豈唯小謗飲蟲水等但是文無義決則齊何得不有故知未盡。",
        "from": "X40n0714_004:0075c18_0",
        "context_with_next_sentence": true
    },
    {
        "source_sentence": "義求中上是約文文則局數今此據義義求則通故云不盡文舉打搏餘可自尋。",
        "from": "X40n0714_004:0076a03_0",
        "context_with_next_sentence": true
    },
    {
        "source_sentence": "【疏】次解第三遮性義者。",
        "from": "X40n0714_004:0076a05_0",
        "context_with_next_sentence": true
    },
    {
        "source_sentence": "【疏】有三十戒性與理違悔犯事淨集業未遣要傾我倒苦根方止餘六十戒但有事違不無譏醜故違教網。",
        "from": "X40n0714_004:0076a06_0",
        "context_with_next_sentence": true
    },
    {
        "source_sentence": "三明遮性通簡中初明性戒性通三性善惡無記今此局惡故云違理於此須明化制兩教犯懺不同犯化違理毀制違事比丘犯性理事俱違依律行悔但翻違事故云事淨違理猶存故云集業未遣若準懺篇修三種理觀亦能破業今從究竟而論故云要傾我倒即須破惑入聖已去惑能起業業能生報故曰苦根餘下次明遮戒此單犯制於理無違但依律懺以事翻事無不淨矣。",
        "from": "X40n0714_004:0076a08_0",
        "context_with_next_sentence": true
    },
    {
        "source_sentence": "【疏】廣解遮性如上已陳今直數之知異便止性惡偈言故毀兩說異嫌強牽用譏諫驅恐覆疑畜飲發說隨隨拒毀同欲不屏打搏無。",
        "from": "X40n0714_004:0076a16_0",
        "context_with_next_sentence": true
    },
    {
        "source_sentence": "次括示中初指廣如上陳者即僧殘義門今下正示偈中下說(說欲不障)同(同羯磨後悔)欲(與欲後悔)不(不與欲去)屏(屏聽四諍)無(無根僧殘謗)。",
        "from": "X40n0714_004:0076a19_0",
        "context_with_next_sentence": true
    },
    {
        "source_sentence": "【疏】次解第四持犯方軌。",
        "from": "X40n0714_004:0076a22_0",
        "context_with_next_sentence": true
    },
    {
        "source_sentence": "【疏】就有十二戒具二持犯何者是邪例有七階初有羯磨故得說罪教尼二受功德衣故得背請別食三有囑法故得非時前後入他家四作餘食故無足食勸足五作口法故七日盡形無殘宿不受上列五階十罪也十一淨施問主著十二僧事與欲起。",
        "from": "X40n0714_004:0076a23_0",
        "context_with_next_sentence": true
    },
    {
        "source_sentence": "四明持犯雙持中初科諸戒事別法同故合為七問德衣開五利何獨背別得為作持答前篇長離自有淨施羯磨此中入聚別有白法此三長開德衣時短捨短從長以明雙持背別二戒無別開法故取德衣為作持也若爾前三得用德衣為作持否答若用德衣則廢本法故知三戒並兼兩法就本從長故所不列。",
        "from": "X40n0714_004:0076b04_0",
        "context_with_next_sentence": true
    },
    {
        "source_sentence": "【疏】此等諸戒並有教開順作無違名作持止口不作名止犯身違事合名作犯此止作兩犯體一名異古人云止法止事名為止持故知二持名體各別。",
        "from": "X40n0714_004:0076b11_0",
        "context_with_next_sentence": true
    },
    {
        "source_sentence": "次科古解中前列三行欲顯同是造作所成後獨出止持欲明守戒非造作故兩犯體一名異者彼謂作犯義兼止犯止作名殊業思體一無別二犯前亦古義後方標者欲彰止持最為非故止法止事者彼謂法事都無所為名止持行作持是運造止持即不為故名體別也問如昔所明義有何失答彼但解止都不識持持既成善善即是業業不自有必假行成行即行心無非造作若都不作但是無記焉能成業故知古解於理大乖是以疏家篇篇提破講學臨此須善思之。",
        "from": "X40n0714_004:0076b14_0",
        "context_with_next_sentence": true
    },
    {
        "source_sentence": "【疏】今解不然如上廣列持犯約教隨戒彰相具二持犯如有羯磨說麤罪是作持不違教說名止持無教輙說是作犯抑教不求名止犯據此為相可不明邪餘可例知。",
        "from": "X40n0714_004:0076b24_0",
        "context_with_next_sentence": true
    },
    {
        "source_sentence": "今解中四行並據造作為言指如上者即僧殘中持犯約教者示其源也隨戒彰相者雙單別也如下略示名體二持二犯一一皆別舉一例諸自餘準說抑謂抑塞不求即不乞羯磨。",
        "from": "X40n0714_004:0076c04_0",
        "context_with_next_sentence": true
    },
    {
        "source_sentence": "【疏】若懺罪時但依戒悔二犯據法不在悔收止學無知別制別懺。",
        "from": "X40n0714_004:0076c08_0",
        "context_with_next_sentence": true
    },
    {
        "source_sentence": "明懺中上既異古二犯體別須明行懺開合之相初明本犯二下次示止犯言二犯者謂雙犯中止犯罪也或可悔法中不收此罪既是別制故須別懺言別制者以更重增無知罪故。",
        "from": "X40n0714_004:0076c10_0",
        "context_with_next_sentence": true
    },
    {
        "source_sentence": "【疏】如昔解云七日等藥加二受竟防無非時名作持今解不然七日無法非時得食本無限約由作口法過限故有非時此乃口生非時何得口防非時故知無也。",
        "from": "X40n0714_004:0076c14_0",
        "context_with_next_sentence": true
    },
    {
        "source_sentence": "斥七日中初引古解七日等者等取盡形彼謂加口法已非時得服故次示今解又二初明非時本開暫服則知口法不防非時由下次明過限能生非時則知口法非是能防故知無者謂無防義也。",
        "from": "X40n0714_004:0076c17_0",
        "context_with_next_sentence": true
    },
    {
        "source_sentence": "【疏】覆藏昔解為作持亦非義也頗有順教覆得說無罪邪如非時入村依教作與本入村時無別故說為作持。",
        "from": "X40n0714_004:0076c21_0",
        "context_with_next_sentence": true
    },
    {
        "source_sentence": "斥覆藏中初示非彼謂發露即是作持頗下反詰若許覆藏說而無罪可名作持然無此理故不可立如下引前比顯前十二戒若本無法則成於犯由開作法故名為持覆藏不爾相比可知。",
        "from": "X40n0714_004:0076c24_0",
        "context_with_next_sentence": true
    },
    {
        "source_sentence": "【疏】問教人掘地開知淨語豈非作持答上之十二順教身作故號作持知淨語者但開教人無有自作不名作持。",
        "from": "X40n0714_004:0077a04_0",
        "context_with_next_sentence": true
    },
    {
        "source_sentence": "釋妨中知淨開法相似作持故須簡別答文易解。",
        "from": "X40n0714_004:0077a07_0",
        "context_with_next_sentence": true
    },
    {
        "source_sentence": "【疏】次有二戒作持止犯覆藏不攝是也餘七十六並是止持。",
        "from": "X40n0714_004:0077a08_0",
        "context_with_next_sentence": true
    },
    {
        "source_sentence": "次單持中初明二戒作持止犯由不露不聽而成犯故問此明覆藏與古何異答古從法說判在雙持今就事論止在單攝語同義別文中自明餘下次指餘戒止持作犯可知。",
        "from": "X40n0714_004:0077a10_0",
        "context_with_next_sentence": true
    },
    {
        "source_sentence": "【疏】作便有犯作持作犯上篇廣張今明止犯止持。",
        "from": "X40n0714_004:0077a14_0",
        "context_with_next_sentence": true
    },
    {
        "source_sentence": "三廣分品位標中指上篇者即前總義及僧殘義門中。",
        "from": "X40n0714_004:0077a15_0",
        "context_with_next_sentence": true
    },
    {
        "source_sentence": "【疏】言止持者謂佛制教令學行之我依修學於境無犯然根機利鈍不可齊準至於萬境由迷疑網故以諸九定品優劣且分三位。",
        "from": "X40n0714_004:0077a17_0",
        "context_with_next_sentence": true
    },
    {
        "source_sentence": "止持標敘中初示立教之源我下明為學之本然下生起品位言諸九者據通為言若法若事不出可學不可學二九句法就戒別論雙持犯者法事兩別則有四九單法單事但有二九止犯加八唯收不學教行之罪言優劣者持門則識優疑次不識最劣犯門反之。",
        "from": "X40n0714_004:0077a20_0",
        "context_with_next_sentence": true
    },
    {
        "source_sentence": "【疏】上品一句識法識犯如德衣加受功用須知名識法也如有違越或吉或提開合衣藥定罪多少名識犯也餘相例解不能具出由本戒無失復不愚學識達皎然名為上品持律。",
        "from": "X40n0714_004:0077b02_0",
        "context_with_next_sentence": true
    },
    {
        "source_sentence": "上品中初標句如德衣下舉前背別開法委釋其相(有改作得衣乃將白色三衣加法以釋且白色不得加受又非雙持)言加受者謂作羯磨人別三受功用須知者鈔云能感多衣衣無敗壞又云以眾僧同受此衣便招五利功德如有違越者謂受德衣有多制法一應時節須安居竟二簡衣體製造合法三簡受人唯須當界前安居具三衣人四簡持人須具五德等一事乖法受則不成既不成受妄開背別一一戒下各有提吉之罪重輕不定故云或也開合衣藥謂背請戒或單衣食請為開或兼衣食請為合有背不背如後自明定罪多少謂二戒下有方便根本重輕等相亦如後說餘下指十一戒由下結位。",
        "from": "X40n0714_004:0077b06_0",
        "context_with_next_sentence": true
    },
    {
        "source_sentence": "【疏】中位有四初識法疑犯二識法不識犯三疑法識犯四不識法識犯識同前解言疑法者謂受德衣用法有四疑一二三不能通決言不識法者迷昏不學任物牽行是非由他自無尺寸於犯疑闇例此可知然於一事由帶一識故判以為中品持律。",
        "from": "X40n0714_004:0077b18_0",
        "context_with_next_sentence": true
    },
    {
        "source_sentence": "中品分三初列句識同下牒解有三初識指前疑中言四法者一和僧單白法二差持衣人白二法三正受衣法四出德衣單白法不識中任物牽行如盲人也自無尺寸不能度量也學者明教教即目尺有目則能見險夷有尺則不迷長短後生聞此猶不省耶於下次例迷犯謂於犯上有疑不識準上釋之闇即不識然下三結位一事合云一法或可事名是通存亦無失。",
        "from": "X40n0714_004:0077b23_0",
        "context_with_next_sentence": true
    },
    {
        "source_sentence": "【疏】下品四句初疑法疑犯二疑法不識犯三不識法疑犯四法犯俱不識此全昏學無境有識故判以為下品持律。",
        "from": "X40n0714_004:0077c07_0",
        "context_with_next_sentence": true
    },
    {
        "source_sentence": "下品列句結位可知。",
        "from": "X40n0714_004:0077c10_0",
        "context_with_next_sentence": true
    },
    {
        "source_sentence": "【疏】問既愚不學如何名持答非犯本戒名為止持但於教相止心修學望於過境帶不學迷。",
        "from": "X40n0714_004:0077c11_0",
        "context_with_next_sentence": true
    },
    {
        "source_sentence": "釋疑中非犯本戒謂望根本無犯名持不學無知枝條是犯又應問曰枝條有犯豈合名持答罪歸教行止犯所收持門但據根本淨耳。",
        "from": "X40n0714_004:0077c13_0",
        "context_with_next_sentence": true
    },
    {
        "source_sentence": "【疏】上品明人故無罪失中品有四各帶迷疑即有八罪罪名如上下位四句句別四罪迷於法犯具不學迷即十六罪亦如上解。",
        "from": "X40n0714_004:0077c16_0",
        "context_with_next_sentence": true
    },
    {
        "source_sentence": "示罪中兩指如上即前諸篇上品無罪中品四句不學四吉無知二疑吉二不識提共八罪也下品不學八吉無知四疑吉四不識提即十六罪此門總二十四罪十八吉六提也。",
        "from": "X40n0714_004:0077c19_0",
        "context_with_next_sentence": true
    },
    {
        "source_sentence": "【疏】次解止犯九句謂於教行明昧修學人根不同得為九句有立八句者今解翻解明止犯唯八不得立九既迷教行無法犯兩識也翻修明止犯託相具九如九十中不作教法輙行輙食輙語輙取望不作法名止隨作即違名犯。",
        "from": "X40n0714_004:0077c23_0",
        "context_with_next_sentence": true
    },
    {
        "source_sentence": "次明止犯敘立中初標敘立意有下次示古解古師八句除識法識犯唯收不學止犯今師八九雙立則收兩種止犯今下後出正解翻解即不學無知罪所謂教行止犯也翻修即諸作持戒相翻罪所謂事法止犯也翻解中初定句既下明無下品之意約迷論犯識則非迷若爾後九句中何得存之答彼有根本故不同也翻修中初定句言託相者即諸戒相如下舉戒以示四輒者總前十二戒輙行有三(二入村不與欲)輙食六(背別二足殘宿不受)輙語二(說罪教尼)輙取一(不問主)隨作謂造事即違謂違法此示二犯同時不妨體別。",
        "from": "X40n0714_004:0078a04_0",
        "context_with_next_sentence": true
    },
    {
        "source_sentence": "【疏】然識教相無有愚迷此下位一句中品四句如上所列各有二罪故合八也上位有四初不識法不識犯二不識法疑犯三疑法不識犯四法犯俱疑也句各四罪兼於學迷故十六也。",
        "from": "X40n0714_004:0078a15_0",
        "context_with_next_sentence": true
    },
    {
        "source_sentence": "正列中三品可數而知言學迷者學即不學迷即無知通收疑不識也。",
        "from": "X40n0714_004:0078a19_0",
        "context_with_next_sentence": true
    },
    {
        "source_sentence": "【疏】犯門解義罪多為上翻持中可以知也順持解犯何為不得恐多誦文自昏覺慧故倒動之心若明了亂亦無苦如鳥群飛自分牝牡也。",
        "from": "X40n0714_004:0078a21_0",
        "context_with_next_sentence": true
    },
    {
        "source_sentence": "明倒中初正明翻持中者持門解義無罪為上又復犯門列句從重至輕故上品以二不識為初句與持相反對上可知順下次出倒列之意牝牡即雌雄。",
        "from": "X40n0714_004:0078a24_0",
        "context_with_next_sentence": true
    },
    {
        "source_sentence": "【疏】次解第五僧尼不同。",
        "from": "X40n0714_004:0078b03_0",
        "context_with_next_sentence": true
    },
    {
        "source_sentence": "【疏】九十戒中六十九戒僧尼同犯故尼律中單列戒本辨相同僧文不繁也。",
        "from": "X40n0714_004:0078b04_0",
        "context_with_next_sentence": true
    },
    {
        "source_sentence": "第五僧尼同犯中初示數尼有一百七十八提今且約僧數對明同異故下引證尼律即尼戒本同僧犯者緣起廣解例皆略之為省文故。",
        "from": "X40n0714_004:0078b06_0",
        "context_with_next_sentence": true
    },
    {
        "source_sentence": "【疏】有二十一戒與尼不同有三種例。",
        "from": "X40n0714_004:0078b09_0",
        "context_with_next_sentence": true
    },
    {
        "source_sentence": "【疏】初有無不同有三謂輙教誡尼說法至暮譏訶教誡尼非師位次第即無。",
        "from": "X40n0714_004:0078b10_0",
        "context_with_next_sentence": true
    },
    {
        "source_sentence": "次明不同初有無中此三僧中相因而制尼是下位無教僧義後二因無故云次第無也。",
        "from": "X40n0714_004:0078b12_0",
        "context_with_next_sentence": true
    },
    {
        "source_sentence": "【疏】就中輕重不同有十三戒偈言作衣持屏坐三期受贊食勸足美牙角過量覆三衣論其罪相至文當解。",
        "from": "X40n0714_004:0078b14_0",
        "context_with_next_sentence": true
    },
    {
        "source_sentence": "次輕重中作衣(與尼作衣)持(持衣與尼有云兜羅[帛*糸]者非彼是同犯故)屏坐(與尼屏坐)三期(一期尼行二期同船三期女行)受贊食(食尼贊食)勸足(可知)美(索美食疏云此吉羅者結不同罪實犯提舍)牙角(針簡)過量(尼師壇)覆(覆瘡衣)三衣(佛衣等量)已上並僧提尼吉。",
        "from": "X40n0714_004:0078b16_0",
        "context_with_next_sentence": true
    },
    {
        "source_sentence": "【疏】後有五戒犯同緣異偈云背請足外道小年雨浴衣皆謂犯罪即齊開緣有異故尼律中別立戒本至文更出。",
        "from": "X40n0714_004:0078b20_0",
        "context_with_next_sentence": true
    },
    {
        "source_sentence": "三緣異中背請足食下戒本中並云尼吉疏云作不同戒耳尼中二戒合制故戒本云先受請若足食已後食者提(此謂離合異)外道者尼中白衣男子亦犯僧則開之彼戒本云自手持食與白衣外道者提(此通局異)小年者尼中十八童女增二年學法僧則不爾戒本云不與二歲學戒滿二十便與受具提(此即有無不同)雨浴衣過量雖同用則有別僧開夏月尼聽常用(開用長短不同)。",
        "from": "X40n0714_004:0078b23_0",
        "context_with_next_sentence": true
    },
    {
        "source_sentence": "【疏】敢依律例更有義求如牽出房春冬僧尼同犯若是夏房尼提僧吉二毀呰中尼通兩眾僧即輕重三覆藏中僧罪二階尼即三品有此諸異何得不知。",
        "from": "X40n0714_004:0078c07_0",
        "context_with_next_sentence": true
    },
    {
        "source_sentence": "義求中前是據文此出自見故云敢依律例即上三別牽即緣異毀即輕重覆即有無牽出中僧有三時分房夏房入己定不須避上座牽稀故輕尼提者尼律云安居中受安居已乃至隨作方便出門一一提(應是女人報弱依處須定牽出惱重故也)毀呰中尼毀本眾及僧並提故云通兩眾僧則同類提四眾吉故云輕重覆藏僧覆上二篇提下三吉故云二階尼加一夷故云三品有下結告。",
        "from": "X40n0714_004:0078c10_0",
        "context_with_next_sentence": true
    },
    {
        "source_sentence": "【疏】次解第六諸部不同。",
        "from": "X40n0714_004:0078c18_0",
        "context_with_next_sentence": true
    },
    {
        "source_sentence": "【疏】十誦九十一墮無此不受諫戒別立不敬說法人戒說戒時輕僧浪語戒似此觸惱而彼自有不隨問答戒。",
        "from": "X40n0714_004:0078c19_0",
        "context_with_next_sentence": true
    },
    {
        "source_sentence": "六諸部中若論大數解脫鼻奈與四分同十誦與五分同僧祇獨異初十誦無一有二異浪語謂謔浪也似下簡辨不隨問答即是觸惱明知浪語別自立耳。",
        "from": "X40n0714_004:0078c22_0",
        "context_with_next_sentence": true
    },
    {
        "source_sentence": "【疏】五分九十一墮中無此不受諫用蟲水飲蟲水合為一戒別立入尼寺輙說法二輕三師三迴僧物與別人。",
        "from": "X40n0714_004:0079a02_0",
        "context_with_next_sentence": true
    },
    {
        "source_sentence": "五分少二有三別輙說法者簡非教授迴與別人簡非入己。",
        "from": "X40n0714_004:0079a05_0",
        "context_with_next_sentence": true
    },
    {
        "source_sentence": "【疏】僧祇九十二墮中無此不受諫恐怖二戒別立為尼說法迴僧物與別人不捨淨三衣輕眾僧四戒又離餘語別立觸惱戒。",
        "from": "X40n0714_004:0079a07_0",
        "context_with_next_sentence": true
    },
    {
        "source_sentence": "僧祇中無二有四別上二同前五分不捨淨者彼律凡物說淨已欲取用者須作捨法云此衣淨施與某甲某甲於我不計意今還捨不捨作三衣提入塔僧用吉又離餘語者尋彼戒本及以廣律大同四分止是一戒若云離者不合大數則應九十三也(有本因改為三誤也)此意末詳以俟來者。",
        "from": "X40n0714_004:0079a10_0",
        "context_with_next_sentence": true
    },
    {
        "source_sentence": "【疏】解脫九十墮無此餘語與尼屏坐共羯磨後悔三戒別有在尼寺輙說法迴僧物與別人不敬三戒也。",
        "from": "X40n0714_004:0079a16_0",
        "context_with_next_sentence": true
    },
    {
        "source_sentence": "解脫有三別同前五分。",
        "from": "X40n0714_004:0079a18_0",
        "context_with_next_sentence": true
    },
    {
        "source_sentence": "【疏】鼻奈耶九十中有五不同因六群共十七群諍故立戒本瞋恚者提六群撓擾故結戒云若擊動使瞋者提因儉請一二人多往惱亂戒本云不請強去者提下開僧事病及作衣若比丘先至請家弄小兒者提高聲亂人者提。",
        "from": "X40n0714_004:0079a19_0",
        "context_with_next_sentence": true
    },
    {
        "source_sentence": "鼻奈五戒全異諸部在文可見撓奴巧反亦優亂也前四名殊實唯六別一不敬說法(十誦)二輕僧(十誦僧祇)三入尼寺說法(五分僧祇解脫)四輕師(五分解脫)五迴僧物與別人(五分僧祇解脫)六不捨淨(僧祇)。",
        "from": "X40n0714_004:0079a24_0",
        "context_with_next_sentence": true
    },
    {
        "source_sentence": "【疏】此列非為繁文欲顯教有同異多少耳豈唯上列更應有在。",
        "from": "X40n0714_004:0079b04_0",
        "context_with_next_sentence": true
    },
    {
        "source_sentence": "結略中初明列意豈下示未盡謂前所出且據見者律論浩博疑有所遺故云更有。",
        "from": "X40n0714_004:0079b06_0",
        "context_with_next_sentence": true
    },
    {
        "source_sentence": "【疏】次解第七沙彌任運義如初篇即上第二教人門中二十二戒未受令作受已犯者三性之中任運感業。",
        "from": "X40n0714_004:0079b08_0",
        "context_with_next_sentence": true
    },
    {
        "source_sentence": "七任運中初指義即下配戒未下示相羯磨未竟事成但吉法終緣辨罪戒俱成小大雖殊因果不別。",
        "from": "X40n0714_004:0079b10_0",
        "context_with_next_sentence": true
    },
    {
        "source_sentence": "【疏】若依光師初作義疏九條想料當時未必而別據今託相不無此義。",
        "from": "X40n0714_004:0079b12_0",
        "context_with_next_sentence": true
    },
    {
        "source_sentence": "次引古中標云當時者謂結集時也託相者即戒文也。",
        "from": "X40n0714_004:0079b14_0",
        "context_with_next_sentence": true
    },
    {
        "source_sentence": "【疏】初從妄語至壞神村有十一戒明守口意攝身莫犯善調三業行二從異語惱僧下盡覆屋過量有九戒明善將人心隨護眾意不相撓行三從輙教誡尼至與女同行來十戒明遠避嫌疑離染淨行四從施一食下至四月請來有十七戒明內資節量少欲知足行五從觀軍陣下至三染衣色來十三戒繫意住緣離逸修道無著行六從故斷畜生下至與賊同行來有七戒明常行遠離修慈愍物行七從說欲非障道下至不攝耳聽來有六戒明深心信解敬須教法行八從同法後悔至無根謗來有七戒明同住安樂詳和無二相遵奉行九從突入王宮門下訖篇末有十戒明衣服外儀節量謹攝無違教行。",
        "from": "X40n0714_004:0079b16_0",
        "context_with_next_sentence": true
    },
    {
        "source_sentence": "正引中然此九行一一行中各攝諸戒且約大判未必盡然逐段對文尋之可見。",
        "from": "X40n0714_004:0079c04_0",
        "context_with_next_sentence": true
    },
    {
        "source_sentence": "【律】四分律比丘含注戒本(中)。",
        "from": "X40n0714_004:0079c06_0",
        "context_with_next_sentence": true
    },
    {
        "source_sentence": "【律】諸大德是九十波逸提法半月半月說戒經中來。",
        "from": "X40n0714_004:0079c07_0",
        "context_with_next_sentence": true
    },
    {
        "source_sentence": "【律】初故妄語戒。",
        "from": "X40n0714_004:0079c08_0",
        "context_with_next_sentence": true
    },
    {
        "source_sentence": "【疏】故妄語戒第一。",
        "from": "X40n0714_004:0079c09_0",
        "context_with_next_sentence": true
    },
    {
        "source_sentence": "【疏】言制意者出家之士言即稱實寧喪身命許無虗謬今違心背想調誑於人令他虗解自失善利過深惱重故所以制。",
        "from": "X40n0714_004:0079c10_0",
        "context_with_next_sentence": true
    },
    {
        "source_sentence": "第一制意中初敘所應為寧喪身命由是性業宜急護故許猶使也今下次敘過相以彰須制。",
        "from": "X40n0714_004:0079c13_0",
        "context_with_next_sentence": true
    },
    {
        "source_sentence": "【疏】釋名者言非稱實為妄彰在於口為語非心不犯名故。",
        "from": "X40n0714_004:0079c15_0",
        "context_with_next_sentence": true
    },
    {
        "source_sentence": "釋名中口是造具心即業本欲彰成相所以兩標。",
        "from": "X40n0714_004:0079c17_0",
        "context_with_next_sentence": true
    },
    {
        "source_sentence": "【疏】問故誑為重戲即犯輕何故藏物二俱犯墮答妄語非惱重約情故結墮戲便結吉罪論藏惱境深望藏有輕重望失情惱一是故俱結墮。",
        "from": "X40n0714_004:0079c18_0",
        "context_with_next_sentence": true
    },
    {
        "source_sentence": "問中謂藏他衣鉢故戲一等與妄不同故問釋之答中五言為句妄語約情別藏物據惱同問前敘妄語而云惱重今言非者答前取誑他是重此對藏物猶輕。",
        "from": "X40n0714_004:0079c21_0",
        "context_with_next_sentence": true
    },
    {
        "source_sentence": "【疏】六緣成犯一是人類二作人想三違想說四自知違想五言了六前人解。",
        "from": "X40n0714_004:0080a01_0",
        "context_with_next_sentence": true
    },
    {
        "source_sentence": "列緣有六不出心境言相共成妄業。",
        "from": "X40n0714_004:0080a03_0",
        "context_with_next_sentence": true
    },
    {
        "source_sentence": "【疏】就語四業皆是正罪至於對境即有輕重。",
        "from": "X40n0714_004:0080a04_0",
        "context_with_next_sentence": true
    },
    {
        "source_sentence": "總辨中標云是正罪者七支性業故對境輕重者謂前境有別過亦差降次科可見。",
        "from": "X40n0714_004:0080a05_0",
        "context_with_next_sentence": true
    },
    {
        "source_sentence": "【疏】妄語一業隨人並墮由是本妄續流難斷故聖重制欲使遮止。",
        "from": "X40n0714_004:0080a07_0",
        "context_with_next_sentence": true
    },
    {
        "source_sentence": "妄語中初示犯言隨人者不簡境也由下出所以是本妄者謂從根本我倒而起順惑增生故難斷也立教稱業故云重制。",
        "from": "X40n0714_004:0080a09_0",
        "context_with_next_sentence": true
    },
    {
        "source_sentence": "【疏】不同毀兩即有輕重若是同類受惱情重能礙布薩故得提罪餘之六眾設有毀破情微諍薄不礙於僧故犯吉罪。",
        "from": "X40n0714_004:0080a12_0",
        "context_with_next_sentence": true
    },
    {
        "source_sentence": "毀兩中初二句反前若下正示初明境重礙布薩者眾法貴和違惱多諍且舉布薩統諸羯磨餘下次明境輕毀即毀呰破即兩舌壞二邊故。",
        "from": "X40n0714_004:0080a15_0",
        "context_with_next_sentence": true
    },
    {
        "source_sentence": "【疏】綺語一業掉戲壞心過非乖越未得僧制通皆小罪成實云口之三業或時離合綺語一業必不相離如多論中可尋鈔也。",
        "from": "X40n0714_004:0080a18_0",
        "context_with_next_sentence": true
    },
    {
        "source_sentence": "綺語中初明輕重掉是心蓋故云壞心對僧白法境重故提若對別人或對僧未白並境輕故吉成論下示離合令尋鈔者彼以三業離合作句不入綺語故知餘三通離合綺語一向合也。",
        "from": "X40n0714_004:0080a21_0",
        "context_with_next_sentence": true
    },
    {
        "source_sentence": "【註】佛在釋翅瘦釋子象力善能談論與外道論議不如時便反前語若僧中問復違反語梵志譏無正法比丘舉過白佛因制此戒。",
        "from": "X40n0714_004:0080b01_0",
        "context_with_next_sentence": true
    },
    {
        "source_sentence": "【疏】就戒緣中因論善法便行妄誑以為因起況餘雜事而得成信五分亦云我實知非耻墮負處是何言也佛制戒者為止我倒今反助我重加妄習何由脫免。",
        "from": "X40n0714_004:0080b04_0",
        "context_with_next_sentence": true
    },
    {
        "source_sentence": "戒緣中初牒釋特舉論法以況餘事五分亦即象力對僧之語是何言者疏家躡責以訓後來佛下敘制勸持反助我者即順惑也何由脫免者無出期也。",
        "from": "X40n0714_004:0080b08_0",
        "context_with_next_sentence": true
    },
    {
        "source_sentence": "【律】若比丘知。",
        "from": "X40n0714_004:0080b12_0",
        "context_with_next_sentence": true
    },
    {
        "source_sentence": "【註】謂見聞觸知及不見知八種見者眼識能見乃至意識能知不見者除眼識餘五識是如是類反也。",
        "from": "X40n0714_004:0080b13_0",
        "context_with_next_sentence": true
    },
    {
        "source_sentence": "【疏】戒本四句。",
        "from": "X40n0714_004:0080b15_0",
        "context_with_next_sentence": true
    },
    {
        "source_sentence": "【疏】一人。",
        "from": "X40n0714_004:0080b16_0",
        "context_with_next_sentence": true
    },
    {
        "source_sentence": "【疏】二知注解八種是正語境先具解之違即成妄見者眼識能見此律制義識見非根不同他部即以此見為本若諸根中所得塵境以之為見皆是妄語乃至意識能知例此可解不見者除眼識餘五識是若眼見之塵語他不見即是妄語如是類反此一句中具含八妄如上例解。",
        "from": "X40n0714_004:0080b17_0",
        "context_with_next_sentence": true
    },
    {
        "source_sentence": "戒本次句中初通示注意見者下次牒解又二初釋有四境但釋見根餘三例準先點兩宗不同本宗識能生見多宗根能生見故云不同上約直爾相反如見言不見等即以下次約六根互違謂隨舉一根為本而說餘塵為妄如聞觸知而言見等不見下次釋無四境除眼識餘五識者釋成不見也注文及疏略舉見根合云不聞者除耳識餘五識是乃至不知亦爾若眼下後釋總結先示初句相反之相餘七準知如是下正點結文上出八相且列語境此句總反方成妄語故云含八也問根塵有六何獨列四答觸中通含鼻舌身三則具六矣就別相翻成十二妄。",
        "from": "X40n0714_004:0080b23_0",
        "context_with_next_sentence": true
    },
    {
        "source_sentence": "【律】而妄語者。",
        "from": "X40n0714_004:0080c11_0",
        "context_with_next_sentence": true
    },
    {
        "source_sentence": "【疏】三妄語者正是業相。",
        "from": "X40n0714_004:0080c12_0",
        "context_with_next_sentence": true
    },
    {
        "source_sentence": "第三句點文可解。",
        "from": "X40n0714_004:0080c13_0",
        "context_with_next_sentence": true
    },
    {
        "source_sentence": "【註】若境界是見聞觸知若想若疑便言不見聞觸知波逸提乃至不見聞等亦類上也若本作妄語念及妄時不億是妄語者吉羅若前後不億正妄語時知者波逸提若所見異所忍異所欲異所觸異所想異所心異如此諸事皆是妄語說戒時乃至三問憶念罪不說突吉羅。",
        "from": "X40n0714_004:0080c14_0",
        "context_with_next_sentence": true
    },
    {
        "source_sentence": "【疏】注解中從初至逸提來於六塵中行妄之相二若所見異下行心思度違反而說約意地也。",
        "from": "X40n0714_004:0080c20_0",
        "context_with_next_sentence": true
    },
    {
        "source_sentence": "釋注總分中問前段意根行妄與後行心何別答約根則有無相反在行則心語互違故不同也問注中八妄如何取別答前四以有為無後四以無為有心語相反故成妄業。",
        "from": "X40n0714_004:0080c22_0",
        "context_with_next_sentence": true
    },
    {
        "source_sentence": "【疏】就前又二初約八境違心而說二本作妄語下前後方便具闕之義。",
        "from": "X40n0714_004:0081a02_0",
        "context_with_next_sentence": true
    },
    {
        "source_sentence": "對六塵中初段如上二中方便具闕者律具四句初本作是念我當妄語(初方便吉)妄語時知是妄語(中根本提)妄語已知是妄語(後方便吉)二初念中知後不億(吉提)三初不念中知後知(吉提)四初不念中知後不億(一提)律文四句並犯根本注中正妄吉者準義結之。",
        "from": "X40n0714_004:0081a04_0",
        "context_with_next_sentence": true
    },
    {
        "source_sentence": "【疏】就後違心中所見異者定行心中見諸惡像言見好相也及被人問答他異本所見故曰所見異也所忍異者納違安苦名之為忍語他樂受亦可同作羯磨不忍而言忍也所欲異者財色經求名之為欲答異於本云樂正法也所觸異者得冷云熱也所想異者怨想言親也所心異者緣此說彼也。",
        "from": "X40n0714_004:0081a09_0",
        "context_with_next_sentence": true
    },
    {
        "source_sentence": "次違心中初科六節初所見中定行者定謂禪定行即事亂次所忍中兩釋初約三受釋違情苦受順情樂受不苦不樂名捨受文明二受義兼捨受納即領納安謂安存亦可下次約同法釋若口不言即同默妄問律中心乖相順得成眾法成默妄否答善眾可說不說成妄惡人成難默亦無過如僧祇作念失火燒舍等三所欲中欲謂希須文舉財色義通五欲樂正法者假託勝事以飾己非人多此患學者須慎餘三在文可解。",
        "from": "X40n0714_004:0081a15_0",
        "context_with_next_sentence": true
    },
    {
        "source_sentence": "【疏】所以約心多列相者明妄者多須細張網目不可輙動動即入來也。",
        "from": "X40n0714_004:0081a24_0",
        "context_with_next_sentence": true
    },
    {
        "source_sentence": "次結意中微縱妄情即違教制猶如密網魚不可避故云動即入來。",
        "from": "X40n0714_004:0081b02_0",
        "context_with_next_sentence": true
    },
    {
        "source_sentence": "【律】波逸提。",
        "from": "X40n0714_004:0081b04_0",
        "context_with_next_sentence": true
    },
    {
        "source_sentence": "【註】若說不了吉羅尼同犯三眾吉羅不犯者不見言不見乃至知言知等八種若意有見想便說者不犯。",
        "from": "X40n0714_004:0081b05_0",
        "context_with_next_sentence": true
    },
    {
        "source_sentence": "【疏】四波逸提下結罪相中說不了吉者自說不了前人妄解皆輕也下開通中初列八種反上成持若意見下反上六緣所得也餘相如鈔。",
        "from": "X40n0714_004:0081b07_0",
        "context_with_next_sentence": true
    },
    {
        "source_sentence": "四結罪中初釋犯輕了即明了次釋不犯反前可見下指鈔者疏附於文理不可廣鈔明行事備列時須可自尋之此更不引。",
        "from": "X40n0714_004:0081b10_0",
        "context_with_next_sentence": true
    },
    {
        "source_sentence": "【律】二行罵戒。",
        "from": "X40n0714_004:0081b13_0",
        "context_with_next_sentence": true
    },
    {
        "source_sentence": "【疏】行罵戒二。",
        "from": "X40n0714_004:0081b14_0",
        "context_with_next_sentence": true
    },
    {
        "source_sentence": "【疏】為人士法宜出善言互相贊美令彼心悅勇進修道反以鄙語形呰前人令他慚耻廢修正業又傷切人心甚於劒割惱處特深何得不制。",
        "from": "X40n0714_004:0081b15_0",
        "context_with_next_sentence": true
    },
    {
        "source_sentence": "第二制意中初敘合宜人士者謂人中之士即目有道之流律云佛告諸比丘凡人欲有所說當說善語不應說惡語善語者善惡語者自熱惱反下二顯過相初約廢業明過形呰謂相形比而作毀呰又下次約傷惱明過切謂逼切劒割傷體惡語傷心故云甚也。",
        "from": "X40n0714_004:0081b18_0",
        "context_with_next_sentence": true
    },
    {
        "source_sentence": "【疏】六緣成犯一是比丘十誦五分下四眾吉二自出毀語以傳他罵但吉也三知是四折辱意五言了六聞知。",
        "from": "X40n0714_004:0081b24_0",
        "context_with_next_sentence": true
    },
    {
        "source_sentence": "列緣二中傳他罵謂代傳他語而罵。",
        "from": "X40n0714_004:0081c03_0",
        "context_with_next_sentence": true
    },
    {
        "source_sentence": "【註】佛在舍衛六群於斷事人前種類罵彼忘失前後慚愧不語比丘以過白佛便引牯牛以譬畜生得毀不堪進力等便制此戒。",
        "from": "X40n0714_004:0081c04_0",
        "context_with_next_sentence": true
    },
    {
        "source_sentence": "【疏】就戒緣中初緣後引牯牛為譬下類上也論云畜生古時皆能語者以世劫初先有人天未有三惡並從人天中來宿習故語今多從三惡趣來所不語。",
        "from": "X40n0714_004:0081c07_0",
        "context_with_next_sentence": true
    },
    {
        "source_sentence": "釋緣起中初分文注斷事人即能斷諍者牡牛譬者律因剎尸國婆羅門有牛與國中長者牛鬪力共駕百車賭金千兩時婆羅門於眾人前作毀呰云一角可牽牛即不肯出力長者牛勝輸金千兩婆羅門責問牛即答云汝於眾人前毀我故爾若改往言當更與鬪賭金二千兩時婆羅門於眾人前贊言端正好角於是得勝佛言畜生得毀猶自慚愧況復於人論下次引多論決上畜生能語之意。",
        "from": "X40n0714_004:0081c10_0",
        "context_with_next_sentence": true
    },
    {
        "source_sentence": "【律】若比丘種類。",
        "from": "X40n0714_004:0081c19_0",
        "context_with_next_sentence": true
    },
    {
        "source_sentence": "【註】有多種卑姓家生行業亦卑伎術工巧亦卑或言汝犯過或言多結使或言盲瞎等語也。",
        "from": "X40n0714_004:0081c20_0",
        "context_with_next_sentence": true
    },
    {
        "source_sentence": "【律】毀呰語者。",
        "from": "X40n0714_004:0081c22_0",
        "context_with_next_sentence": true
    },
    {
        "source_sentence": "【註】如上六種罵餘比丘若面罵喻罵自比罵者墮說不了突吉羅。",
        "from": "X40n0714_004:0081c23_0",
        "context_with_next_sentence": true
    },
    {
        "source_sentence": "【律】波逸提。",
        "from": "X40n0714_004:0082a01_0",
        "context_with_next_sentence": true
    },
    {
        "source_sentence": "【註】若說善法而面罵者言汝是阿蘭若乃至坐禪若喻罵者言汝似坐禪也若自比罵者言我非也說了不了並吉羅尼墮三眾吉羅不犯者相利故說為法為律為教授故為親厚故或戲或失口或錯誤者是。",
        "from": "X40n0714_004:0082a02_0",
        "context_with_next_sentence": true
    },
    {
        "source_sentence": "【疏】戒本三句。",
        "from": "X40n0714_004:0082a06_0",
        "context_with_next_sentence": true
    },
    {
        "source_sentence": "【疏】言種類者犯相非一也約文分六前三明其外相就姓業為言後三明其內報就身心為語也。",
        "from": "X40n0714_004:0082a07_0",
        "context_with_next_sentence": true
    },
    {
        "source_sentence": "戒本第二中初科前三就姓業者姓即族姓業謂生業西天此土姓有尊卑卑是人之所諱故用毀之律中種卑者云汝是旃陀羅種除糞種竹師種卑姓有五一拘湊二拘尸婆蘇晝三迦葉四阿提棃夜五婆羅墯(未詳梵語)行業卑者販賣猪羊殺牛作賊等伎術工巧鐵木瓦皮作等行字去呼或音為杭並通後三中犯過是業結使是惑盲等是報總歸內報上二是心下一即身言犯過者以六聚罪罵也多結使者如云汝是多貪人等也盲瞎等者等取禿躄跛聾瘂及餘患也。",
        "from": "X40n0714_004:0082a09_0",
        "context_with_next_sentence": true
    },
    {
        "source_sentence": "【疏】毀呰者正行罵也引上六相分三品罵言面罵者目對而說也言喻罵者比類而毀也言比罵者我非汝是也。",
        "from": "X40n0714_004:0082a19_0",
        "context_with_next_sentence": true
    },
    {
        "source_sentence": "次科六相分三則十八種喻罵中言比類者律中皆云汝似卑姓等故。",
        "from": "X40n0714_004:0082a22_0",
        "context_with_next_sentence": true
    },
    {
        "source_sentence": "【疏】就結罪注中說善法罵亦有三品。",
        "from": "X40n0714_004:0082a24_0",
        "context_with_next_sentence": true
    },
    {
        "source_sentence": "第三善罵中初科注云善法即十二頭陀等十七種行如歎身中委列亦有三者面喻比也。",
        "from": "X40n0714_004:0082b01_0",
        "context_with_next_sentence": true
    },
    {
        "source_sentence": "【疏】問善法是好罵者是惡如何結罪答以罵者心欲相屠割後微見小失便張廣大汝是諫若如何猶著離著無學尚攝缾衣故以微緣潛相扇作也過情非重故結亦輕。",
        "from": "X40n0714_004:0082b03_0",
        "context_with_next_sentence": true
    },
    {
        "source_sentence": "次問答中分四初敘罵意屠割猶傷害也汝下二示言相如何猶著句絕離著下三舉聖況凡攝謂持護成論云初得道時已壞一切假名相故但為事用故說瓶等謂極果聖人猶有苦身未免受用瓶衣等物豈況凡夫而能免之彼即假此誹毀善人謂言貪著潛謂陰謀扇即興謗過下四明罪相。",
        "from": "X40n0714_004:0082b07_0",
        "context_with_next_sentence": true
    },
    {
        "source_sentence": "【疏】就此戒中僧尼犯同緣異也僧局同類尼毀僧尼俱提何故相謗通兩眾者謗據治罰也毀據尊卑以違敬也故輕重有異耳。",
        "from": "X40n0714_004:0082b13_0",
        "context_with_next_sentence": true
    },
    {
        "source_sentence": "簡僧尼中初科初示同異何下釋難以大小二謗僧尼並同故須簡辨謗同毀異如文可知。",
        "from": "X40n0714_004:0082b16_0",
        "context_with_next_sentence": true
    },
    {
        "source_sentence": "【疏】就眾為言尼罵僧眾吉者稀也罵尼眾提者數也若然謗大僧是稀應輕以別人相惱數也大僧知法罵眾是稀故兩眾俱吉。",
        "from": "X40n0714_004:0082b18_0",
        "context_with_next_sentence": true
    },
    {
        "source_sentence": "次科二段初明尼毀二眾僧輕尼重若下引後謗戒顯示不同大僧知法下次明僧毀二眾僧尼並輕。",
        "from": "X40n0714_004:0082b21_0",
        "context_with_next_sentence": true
    },
    {
        "source_sentence": "【疏】不犯中相利故說下雖加形似不名為犯片涉譏嫌即是正墮勿謂浮小斧在口中如鈔顯也。",
        "from": "X40n0714_004:0082b24_0",
        "context_with_next_sentence": true
    },
    {
        "source_sentence": "不犯中初釋開意片下次明制急勿下誡勸浮即輕也。",
        "from": "X40n0714_004:0082c02_0",
        "context_with_next_sentence": true
    },
    {
        "source_sentence": "【律】三兩舌語戒。",
        "from": "X40n0714_004:0082c04_0",
        "context_with_next_sentence": true
    },
    {
        "source_sentence": "【疏】兩舌語戒三。",
        "from": "X40n0714_004:0082c05_0",
        "context_with_next_sentence": true
    },
    {
        "source_sentence": "【疏】夫同住和合義無乖別專搆私屏傳彼此語致令僧諍無由得滅壞亂至甚何得不制。",
        "from": "X40n0714_004:0082c06_0",
        "context_with_next_sentence": true
    },
    {
        "source_sentence": "第三制意專謂專輒構即結構私屏之處聽言求事以相鬬亂。",
        "from": "X40n0714_004:0082c08_0",
        "context_with_next_sentence": true
    },
    {
        "source_sentence": "【疏】釋戒名二邊傳言故為兩舌此本翻譯頗是質陋故今現翻云離間語斯為得矣故雖兩舌不作分意不犯此戒。",
        "from": "X40n0714_004:0082c10_0",
        "context_with_next_sentence": true
    },
    {
        "source_sentence": "釋名中初正釋二邊是兩言由舌吐故以為名此下次評翻譯此本是秦譯今現即唐翻離間語者口意竝彰名相兩得兩舌不作分意但犯吉故。",
        "from": "X40n0714_004:0082c13_0",
        "context_with_next_sentence": true
    },
    {
        "source_sentence": "【疏】六緣成犯一是比丘二說鄙事三屏兩傳四作離間意五言了六聞知。",
        "from": "X40n0714_004:0082c16_0",
        "context_with_next_sentence": true
    },
    {
        "source_sentence": "【註】佛在舍衛六群傳他彼此語令眾鬪諍不能除滅比丘以過白佛便引野干鬪亂二獸況復於人便訶責已而制此戒。",
        "from": "X40n0714_004:0082c18_0",
        "context_with_next_sentence": true
    },
    {
        "source_sentence": "【疏】就戒緣中初約人為緣二引畜形上可解。",
        "from": "X40n0714_004:0083a03_0",
        "context_with_next_sentence": true
    },
    {
        "source_sentence": "釋戒緣中初段可解次引畜中形即比況律因善牙師子與善搏虎為伴被野干鬪亂相視不悅後知野干即被打殺。",
        "from": "X40n0714_004:0083a04_0",
        "context_with_next_sentence": true
    },
    {
        "source_sentence": "【律】若比丘兩舌語。",
        "from": "X40n0714_004:0083a07_0",
        "context_with_next_sentence": true
    },
    {
        "source_sentence": "【註】語謂鬪亂十眾欲離彼此等也。",
        "from": "X40n0714_004:0083a08_0",
        "context_with_next_sentence": true
    },
    {
        "source_sentence": "【律】波逸提。",
        "from": "X40n0714_004:0083a09_0",
        "context_with_next_sentence": true
    },
    {
        "source_sentence": "【註】不犯者破惡知識惡伴黨和尚同師知識親友數數語者無義無利欲方便作無利義破如是人者不犯。",
        "from": "X40n0714_004:0083a10_0",
        "context_with_next_sentence": true
    },
    {
        "source_sentence": "【疏】戒本三句就緣鬪亂有十眾者道俗各五加王臣外道也當類犯提餘九皆吉所以通列者以鬪亂所興義通諸境罪雖重輕皆是惡法深可厭也。",
        "from": "X40n0714_004:0083a13_0",
        "context_with_next_sentence": true
    },
    {
        "source_sentence": "戒本初科初分文一人二業三罪就下釋注十眾即所鬪境七眾之外加王臣外道故為十也當下明結罪重輕問當類別類各鬪可爾互鬪如何答不礙僧事義亦從輕所以下示合列之意。",
        "from": "X40n0714_004:0083a16_0",
        "context_with_next_sentence": true
    },
    {
        "source_sentence": "【疏】然妄語業虗順前情不就惱境故七眾皆犯毀兩違情惱重唯比丘也。",
        "from": "X40n0714_004:0083a20_0",
        "context_with_next_sentence": true
    },
    {
        "source_sentence": "次科簡境中初明妄境通事雖不實義無違惱故順前情次明毀兩境局。",
        "from": "X40n0714_004:0083a22_0",
        "context_with_next_sentence": true
    },
    {
        "source_sentence": "【疏】善法面毀懷惱重故前戒須明此是屏傳云善無隔故不判也。",
        "from": "X40n0714_004:0083a24_0",
        "context_with_next_sentence": true
    },
    {
        "source_sentence": "次簡言中初明毀通善惡此下次示兩舌局惡。",
        "from": "X40n0714_004:0083b02_0",
        "context_with_next_sentence": true
    },
    {
        "source_sentence": "【疏】餘如鈔說。",
        "from": "X40n0714_004:0083b03_0",
        "context_with_next_sentence": true
    },
    {
        "source_sentence": "指廣如鈔備見釋相。",
        "from": "X40n0714_004:0083b04_0",
        "context_with_next_sentence": true
    },
    {
        "source_sentence": "【律】四共人女宿戒。",
        "from": "X40n0714_004:0083b05_0",
        "context_with_next_sentence": true
    },
    {
        "source_sentence": "【疏】與女同室宿戒四。",
        "from": "X40n0714_004:0083b06_0",
        "context_with_next_sentence": true
    },
    {
        "source_sentence": "【疏】男女位殊義無同宿境色既交染習增長又招譏醜無由自拔過患至深故所以制。",
        "from": "X40n0714_004:0083b07_0",
        "context_with_next_sentence": true
    },
    {
        "source_sentence": "第四戒制意中敘過有二一增染二招譏縱不為惡清濁難分故云無由自拔。",
        "from": "X40n0714_004:0083b09_0",
        "context_with_next_sentence": true
    },
    {
        "source_sentence": "【疏】五緣一人女二室相成三同宿四知同五隨臥轉側一一皆犯。",
        "from": "X40n0714_004:0083b11_0",
        "context_with_next_sentence": true
    },
    {
        "source_sentence": "列緣中隨臥轉側即業分齊。",
        "from": "X40n0714_004:0083b13_0",
        "context_with_next_sentence": true
    },
    {
        "source_sentence": "【疏】因明男女僧尼戒離合義。",
        "from": "X40n0714_004:0083b14_0",
        "context_with_next_sentence": true
    },
    {
        "source_sentence": "【疏】問此同宿戒道俗通制坐行船等道俗別者。",
        "from": "X40n0714_004:0083b15_0",
        "context_with_next_sentence": true
    },
    {
        "source_sentence": "次明離合問中但敘通別。",
        "from": "X40n0714_004:0083b16_0",
        "context_with_next_sentence": true
    },
    {
        "source_sentence": "【疏】答約義不同則有八例。",
        "from": "X40n0714_004:0083b17_0",
        "context_with_next_sentence": true
    },
    {
        "source_sentence": "答中廣列八門前之二門正酬來問第三以下因簡同異。",
        "from": "X40n0714_004:0083b18_0",
        "context_with_next_sentence": true
    },
    {
        "source_sentence": "【疏】初明此戒結尼便故合坐等諸戒不便故離二開緣不同僧對二女晝坐有教不教別尼對二男俱無論夜宿相僧尼俱無教授義故僧共二女同行相中尼有二開有難開往得安二要多人大伴俗女異此故離宿則義齊故合同船則道俗譏異故離同宿同譏俱禁如上三親非親者宿行坐等同處患齊故不開親作衣與衣暫來異處故簡親也四道俗分別宿等如上故通道俗與衣同類喜為禁道五上下眾異者宿過重故制該上下作衣與衣上眾喜為下類非分故輕六坐臥分別宿取俱臥以相濫故互有坐臥但犯屏戒雖夜非宿文列俱臥也若白日俱臥但犯屏耳故宿別屏通日夕異故七坐立分別若互坐立日夕俱吉有燈尼吉無燈入闇尼犯墮罪八知期分別坐宿取知行船取期乖則不犯。",
        "from": "X40n0714_004:0083b20_0",
        "context_with_next_sentence": true
    },
    {
        "source_sentence": "別釋中初例僧對二女尼對二男竝同二墮無別差降故云便也二中即以同宿歷對三戒正顯通別不同之相初對屏坐先明坐異後顯宿同尼稟教誡或容同坐女無此義故云別也尼俱無者僧是上尊俗非徒侶僧共下二對同行行別宿同如文自顯尼具二開俗女異者止有初開無次開故尼有多伴開與同行俗女縱多譏同亦犯三對同船同上分二言譏異者謂尼輕女重義鈔云期同船者招譏損重不如俗女故不相竝(準後船戒乃云同制尋對可知)同宿合制同前坐行故指如上三四二例並以宿等四戒對作衣與衣比校同異三中初明宿等不簡言患齊者染習譏嫌義無別故作下次明二戒須簡暫來反上長久異處反上同處四中初明宿等兩通無非譏染次明二戒局道文脫作衣字言同類者望報是別望道為同五中單約同宿對下二衣以明通局坐行船戒上下同重如後所明六中止論宿坐兩戒初正簡由宿與坐結犯相濫故俱臥犯宿互但犯屏言文列者律中女立比丘臥者吉上約儀相簡若下次約晝夜簡宿須局夜故晝俱臥亦歸屏坐故下二結示宿別有二一局俱臥二須夜限屏坐反之故云通也七中單論屏戒初明坐立不簡日夜通結吉罪有下次約明暗辨尼輕重入闇墮者尼戒單提制故八中四戒知期兩對各如犯緣已上八門前五明所對之境第八辨能犯之心六七兼明能所如是知之。",
        "from": "X40n0714_004:0083c10_0",
        "context_with_next_sentence": true
    },
    {
        "source_sentence": "【註】佛在舍衛阿那律行寄婬女舍宿女裸身來嬈尊者升空彼慚愧懺悔說法得道比丘舉過佛便訶制此戒也。",
        "from": "X40n0714_004:0084a17_0",
        "context_with_next_sentence": true
    },
    {
        "source_sentence": "【疏】就戒緣中昇空悔罪者明無學人與女同宿尚有陵染何況凡夫十誦云佛告那律汝雖羅漢應離女宿如熟飲食人之所貪女人欲男亦復爾也。",
        "from": "X40n0714_004:0084a20_0",
        "context_with_next_sentence": true
    },
    {
        "source_sentence": "戒緣中初明起教之意十下引佛誡聖意在勵凡。",
        "from": "X40n0714_004:0084a23_0",
        "context_with_next_sentence": true
    },
    {
        "source_sentence": "【律】若比丘與婦女。",
        "from": "X40n0714_004:0084a24_0",
        "context_with_next_sentence": true
    },
    {
        "source_sentence": "【註】人女有知命根不斷。",
        "from": "X40n0714_004:0084b01_0",
        "context_with_next_sentence": true
    },
    {
        "source_sentence": "【律】同室。",
        "from": "X40n0714_004:0084b02_0",
        "context_with_next_sentence": true
    },
    {
        "source_sentence": "【註】四周牆障上有覆也或前敞無壁或雖覆而不徧或覆徧而有開處也。",
        "from": "X40n0714_004:0084b03_0",
        "context_with_next_sentence": true
    },
    {
        "source_sentence": "【律】宿者。",
        "from": "X40n0714_004:0084b05_0",
        "context_with_next_sentence": true
    },
    {
        "source_sentence": "【註】若前後至或俱至若亞若臥隨脇著地隨轉側並犯也。",
        "from": "X40n0714_004:0084b06_0",
        "context_with_next_sentence": true
    },
    {
        "source_sentence": "【律】波逸提。",
        "from": "X40n0714_004:0084b08_0",
        "context_with_next_sentence": true
    },
    {
        "source_sentence": "【註】若非人女畜生女黃門若二根人同宿吉羅晝日女立比丘臥者吉羅不犯者不知彼室內有女若室無覆若半障少障若盡障若半覆障作句準上若病臥被縛命梵難等並開。",
        "from": "X40n0714_004:0084b09_0",
        "context_with_next_sentence": true
    },
    {
        "source_sentence": "【疏】戒本分五一人二人女三室四知五結罪。",
        "from": "X40n0714_004:0084b13_0",
        "context_with_next_sentence": true
    },
    {
        "source_sentence": "【疏】注解人女有知即簡死人小類及畜生也十誦僧祇大母畜生者同人犯墮四分報境分齊犯輕也。",
        "from": "X40n0714_004:0084b14_0",
        "context_with_next_sentence": true
    },
    {
        "source_sentence": "戒本釋注中初科初牒文通釋簡死人者反有命也簡小類者反有智也簡畜生者反人女也十下別簡畜類他宗本部重輕不同他宗據欲染不殊本部約報境差降故律中黃門及非畜女同宿並吉。",
        "from": "X40n0714_004:0084b16_0",
        "context_with_next_sentence": true
    },
    {
        "source_sentence": "【疏】解同室中鈔文廣敘今時護戒者多迷室相大須明曉自有隔於分寸而是異室不妨相離由旬坐臥同犯廣如鈔中多論所辨不復繁文也。",
        "from": "X40n0714_004:0084b21_0",
        "context_with_next_sentence": true
    },
    {
        "source_sentence": "二室相中初指如鈔今引釋之注中四相一四周有覆(即同在一堂內)二前敝(即長行房簷下兩頭有障)三覆不徧(周帀同一院門上通覆開中央)四覆徧有開(謂通覆障上少開明孔)今下次斥迷示相指廣如鈔彼引多論衣縵作屋壁者乃至高一肘半共宿皆犯(疏明同處有隔雖遠分寸即成異室而無犯也)若大屋相接乃至一由旬同一戶出入皆犯是也。",
        "from": "X40n0714_004:0084b24_0",
        "context_with_next_sentence": true
    },
    {
        "source_sentence": "【疏】注解宿相取其大意但身著地或亞或側有所憑倚即名為宿隨其中轉一一皆墮正坐異臥可有階級。",
        "from": "X40n0714_004:0084c06_0",
        "context_with_next_sentence": true
    },
    {
        "source_sentence": "三宿相中初科初明臥重臥有多相但言著地則無不收故云大意亞即斜倚側是脇臥正下次示坐輕鈔引十誦若室中通夜坐者不犯鈔家決云必應多人共處有明不睡者(不爾即犯屏坐)彼云不犯今云階級須結小罪。",
        "from": "X40n0714_004:0084c09_0",
        "context_with_next_sentence": true
    },
    {
        "source_sentence": "【疏】有人依文須脇著地我但在牀又不側臥非脇非地如何結我此不見意地者據本餘者是末脇側亦爾義非越網。",
        "from": "X40n0714_004:0084c14_0",
        "context_with_next_sentence": true
    },
    {
        "source_sentence": "次斥非中初示執文既云著地故在牀不犯既云隨脇則仰覆不犯此下正斥地據本者地是物之所依言地則通收床机脇側是臥之常儀言脇則必攝偃仰誡令依教不容越網。",
        "from": "X40n0714_004:0084c17_0",
        "context_with_next_sentence": true
    },
    {
        "source_sentence": "【疏】就辨相中非人已下境分優劣故結有差事既數有鈔中廣列須相引之。",
        "from": "X40n0714_004:0084c21_0",
        "context_with_next_sentence": true
    },
    {
        "source_sentence": "四辨相中注文辨犯有三初非人等即簡境晝日簡時女立下簡儀三相並輕疏釋初段餘指事鈔注不犯中初開迷忘若下次開非室律有三段今云無覆者文脫合云有覆無障或盡覆半障(兩邊墻壁)或盡覆少障(一邊有壁此初段三句)或盡障不覆或盡障半覆或盡障少覆(第二三句)或半覆半障或少覆少障或不覆不障(第三三句)注出初段餘二例準故云若盡障若半覆作句如上也。",
        "from": "X40n0714_004:0084c23_0",
        "context_with_next_sentence": true
    },
    {
        "source_sentence": "【律】五共未受具人宿過限戒。",
        "from": "X40n0714_004:0085a07_0",
        "context_with_next_sentence": true
    },
    {
        "source_sentence": "【疏】與未受具者宿過限戒五。",
        "from": "X40n0714_004:0085a08_0",
        "context_with_next_sentence": true
    },
    {
        "source_sentence": "【疏】道俗路乖情事相反始習未閑事多相惱近則生慢亂道妨業故制別處存道增敬所以開者出家之人捿泊無定事有游行投人止宿故開投寄存形濟命又以沙彌離俗憑廕在此更無所仗事須慈接是以開聽限其三宿禁則防其過開則通其益開制之儀理數在此。",
        "from": "X40n0714_004:0085a09_0",
        "context_with_next_sentence": true
    },
    {
        "source_sentence": "第五制意中初科有三初敘過明制初二句明在家二眾次二句即出家小眾近下四句正示制意所以下次示緣顯開初明同在家人意謂僧有緣寄止俗舍下引十誦即明白衣來僧坊住此中且據一相為言泊止也又下次明同未具意憑廕在此即指師僧是以下雙結二教之益。",
        "from": "X40n0714_004:0085a15_0",
        "context_with_next_sentence": true
    },
    {
        "source_sentence": "【註】佛在曠野城六群共長者講堂宿時亂心睡形露為彼調弄白佛因制佛在拘睒彌便開二三宿重結此戒也。",
        "from": "X40n0714_004:0085a21_0",
        "context_with_next_sentence": true
    },
    {
        "source_sentence": "【疏】就戒緣中初同俗宿過起令制後在拘睒彌國因羅睺遂開三宿十誦告諸比丘沙彌可憐既無父母汝若不愍何由得活若遇苦惱親里亦瞋云但能畜不能守護為二利故得與同宿一為沙彌二為白衣來僧坊故。",
        "from": "X40n0714_004:0085a24_0",
        "context_with_next_sentence": true
    },
    {
        "source_sentence": "次緣相中初點文初同俗宿即六群緣後因羅睺者具云羅睺羅此云障蔽以障佛出家猶修羅障蔽日月故律因佛制戒已諸比丘言當遣羅云出時羅云無屋住往廁上宿佛知之往廁所問已便云愚癡比丘無有慈心乃驅小兒出況是佛子不護我意耶十誦下次引示前敘未具下明二利即通俗流。",
        "from": "X40n0714_004:0085b05_0",
        "context_with_next_sentence": true
    },
    {
        "source_sentence": "【疏】多論制意為尊重佛法故為息誹謗故有失命惱緣得共二夜護佛法故不聽三夜。",
        "from": "X40n0714_004:0085b12_0",
        "context_with_next_sentence": true
    },
    {
        "source_sentence": "三引論中前明制意有下次明開意言二夜者彼律制限也護佛法者開中制也。",
        "from": "X40n0714_004:0085b14_0",
        "context_with_next_sentence": true
    },
    {
        "source_sentence": "【疏】五緣成犯一是未受具人男女昔云男犯非女犯以制隨宿罪義無三夜開今解二俱犯故伽論云曾前與男二夜第三夜與女宿隨臥轉側犯二墮也二室相成三同宿四知同五過三夜犯多論四句人一室異乃至人室俱異皆犯。",
        "from": "X40n0714_004:0085b16_0",
        "context_with_next_sentence": true
    },
    {
        "source_sentence": "犯緣列示中初緣通男女昔謂女人自犯前戒故局男犯彼以意裁今憑教斷伽論二墮豈非明據下引多論四句並犯者恐謂人室同犯異不犯故人一室異(如與一人移三處臥)室一人異(日易一人常在一處)二俱比上可會。",
        "from": "X40n0714_004:0085b21_0",
        "context_with_next_sentence": true
    },
    {
        "source_sentence": "【疏】次解開合相。",
        "from": "X40n0714_004:0085c02_0",
        "context_with_next_sentence": true
    },
    {
        "source_sentence": "【疏】問如此宿戒初令禁宿後開三夜同制一戒何故觀軍初制直見後開三夜別立戒本直見還犯者何邪答未受同宿戒本犯由於宿後開二三夜永無初宿犯軍本由觀犯後緣開三夜別戒過三犯觀軍不是宿猶有觀軍犯。",
        "from": "X40n0714_004:0085c03_0",
        "context_with_next_sentence": true
    },
    {
        "source_sentence": "開合中初問同宿觀軍二戒先制後開既同此合彼離何別答中初明同宿開中無犯所以合制軍下次顯觀軍開中有犯所以別立。",
        "from": "X40n0714_004:0085c08_0",
        "context_with_next_sentence": true
    },
    {
        "source_sentence": "【疏】問三戒開三夜兩戒在文中屏敷計非別乃在開通者答文列人處俱去則無有犯故兩列在文屏敷去故犯以有暫永不同濫故不入。",
        "from": "X40n0714_004:0085c11_0",
        "context_with_next_sentence": true
    },
    {
        "source_sentence": "次問三戒即上二戒及後屏敷開限既同出沒何異答中初明二戒去則無犯故列在文次明屏敷去則有犯暫去即還則開三夜作意永去出門即犯文中若列恐謂永去亦三夜犯故云濫也。",
        "from": "X40n0714_004:0085c14_0",
        "context_with_next_sentence": true
    },
    {
        "source_sentence": "【律】若比丘與未受大戒人。",
        "from": "X40n0714_004:0085c18_0",
        "context_with_next_sentence": true
    },
    {
        "source_sentence": "【註】除比丘比丘尼餘未受大戒人是也。",
        "from": "X40n0714_004:0085c19_0",
        "context_with_next_sentence": true
    },
    {
        "source_sentence": "【律】共宿(同室宿如前說)過二宿至三宿。",
        "from": "X40n0714_004:0085c20_0",
        "context_with_next_sentence": true
    },
    {
        "source_sentence": "【註】若共二宿若三宿明相未出應起避去至第四宿若自去若使未受者去。",
        "from": "X40n0714_004:0085c21_0",
        "context_with_next_sentence": true
    },
    {
        "source_sentence": "【律】波逸提。",
        "from": "X40n0714_004:0085c23_0",
        "context_with_next_sentence": true
    },
    {
        "source_sentence": "【註】若與非人畜生男共過三宿一切突吉羅開緣並同前戒。",
        "from": "X40n0714_004:0085c24_0",
        "context_with_next_sentence": true
    },
    {
        "source_sentence": "【疏】戒本五句一犯人二未受具三室相成四知同室五結罪。",
        "from": "X40n0714_004:0086a02_0",
        "context_with_next_sentence": true
    },
    {
        "source_sentence": "戒本分文中三四二句合云三共宿四過夜疑是文誤詳之。",
        "from": "X40n0714_004:0086a04_0",
        "context_with_next_sentence": true
    },
    {
        "source_sentence": "【疏】就注解第二句除僧尼餘者並通三趣也罪雖階降無不有犯。",
        "from": "X40n0714_004:0086a06_0",
        "context_with_next_sentence": true
    },
    {
        "source_sentence": "釋第二中通三趣者律列天修鬼畜皆同吉罪故云階降。",
        "from": "X40n0714_004:0086a08_0",
        "context_with_next_sentence": true
    },
    {
        "source_sentence": "【疏】就過宿中約戒本犯至三宿者墮剋相為言入第三夜臥即是犯故十誦戒本過二夜提致使解者依戒本文有緩急也。",
        "from": "X40n0714_004:0086a10_0",
        "context_with_next_sentence": true
    },
    {
        "source_sentence": "第四中釋文為三初約戒定犯謂入第三初夜即犯故下會同十誦致下斥異解有緩急者急則同上所釋緩謂執後廣解謂過三夜第四夜犯此由不曉二處文相不同故成紛諍今據戒本仍會十誦入三夜犯鈔依廣解同彼善見並至四夜鈔疏不同下為會釋。",
        "from": "X40n0714_004:0086a13_0",
        "context_with_next_sentence": true
    },
    {
        "source_sentence": "【疏】注中三夜明相未出應起避去順戒本犯不去便墮母論解云無去處加坐至明第四宿時律論俱明自他定離諸制開相鈔中具之大如前戒。",
        "from": "X40n0714_004:0086a19_0",
        "context_with_next_sentence": true
    },
    {
        "source_sentence": "釋注三夜明相不去墮者若準戒文初夜即犯然此猶在第三夜分故云順戒本也鈔文依古第四夜犯三夜不去但結吉罪下引母論可決上文今準明之謂戒本十誦至第三夜初夜犯者即本制也廣解善見明相犯者謂前無去處開盡夜分此有三判一疏順戒本不去犯墮二鈔準他部不去但吉三母論加坐都無有犯至第四宿一切無開故云自他定離律論俱明者律如注引論即母論諸下指廣鈔引五分同宿不犯者常坐不臥或互坐臥(四夜通須不臥)又引僧祇犯竟未懺復共宿者無二夜開。",
        "from": "X40n0714_004:0086a22_0",
        "context_with_next_sentence": true
    },
    {
        "source_sentence": "【律】六共未受具同誦戒。",
        "from": "X40n0714_004:0086b09_0",
        "context_with_next_sentence": true
    },
    {
        "source_sentence": "【疏】與未受具同誦戒六。",
        "from": "X40n0714_004:0086b10_0",
        "context_with_next_sentence": true
    },
    {
        "source_sentence": "【疏】凡理藉言通教為表義言辨理通詞亂義隱通益智明隱增情感故多論中制有四意初為異外道二師資位別三為分別言章須了四依實義不在音聲具斯四益所以一制。",
        "from": "X40n0714_004:0086b11_0",
        "context_with_next_sentence": true
    },
    {
        "source_sentence": "第六制意中初敘教功此言理者須通二種謂真如諦理世俗道理諦理絕相道理微隱非言不顯故藉言通教即三藏該乎大小言以通理教以彰義此之二句並顯教功言辨下次明誦習損益發起制意多論四意以翻四過一有法式西竺外道多合誦故二有尊卑三能詮不亂四所詮不隱教為顯義故不在聲若許同誦但逐音聲而不解義深乖教意。",
        "from": "X40n0714_004:0086b15_0",
        "context_with_next_sentence": true
    },
    {
        "source_sentence": "【疏】五緣成犯一是佛說法二字句味三未受具四齊聲誦五言了結。",
        "from": "X40n0714_004:0086b23_0",
        "context_with_next_sentence": true
    },
    {
        "source_sentence": "列緣如後具釋。",
        "from": "X40n0714_004:0086c01_0",
        "context_with_next_sentence": true
    },
    {
        "source_sentence": "【註】佛在曠野城六群比丘與諸長者講堂誦經語笑高大亂坐禪者比丘舉過白佛因制此戒。",
        "from": "X40n0714_004:0086c02_0",
        "context_with_next_sentence": true
    },
    {
        "source_sentence": "【疏】戒緣中同誦聲高言音一亂唯增無義知何詮辨。",
        "from": "X40n0714_004:0086c04_0",
        "context_with_next_sentence": true
    },
    {
        "source_sentence": "戒緣敘過特彰聖教解了為先義無喧亂。",
        "from": "X40n0714_004:0086c05_0",
        "context_with_next_sentence": true
    },
    {
        "source_sentence": "【律】若比丘與未受大戒人(如上)共誦。",
        "from": "X40n0714_004:0086c06_0",
        "context_with_next_sentence": true
    },
    {
        "source_sentence": "【註】謂誦句義句味字義也非句義亦爾言句義者同誦不前不後也非句義者如一人說諸惡莫作未竟第一人抄同句味者眼無常等非句味者抄前也字義者同誦阿字也非字義者抄前阿字也。",
        "from": "X40n0714_004:0086c07_0",
        "context_with_next_sentence": true
    },
    {
        "source_sentence": "【律】法者。",
        "from": "X40n0714_004:0086c11_0",
        "context_with_next_sentence": true
    },
    {
        "source_sentence": "【註】謂佛聲聞仙人諸天所說正法。",
        "from": "X40n0714_004:0086c12_0",
        "context_with_next_sentence": true
    },
    {
        "source_sentence": "【律】波逸提。",
        "from": "X40n0714_004:0086c13_0",
        "context_with_next_sentence": true
    },
    {
        "source_sentence": "【註】若共誦一說二三說若口授書授若不了了及非人畜生並突吉羅若師不教言我說竟汝可說師吉羅不犯者我說竟汝說一人誦竟一人書若同業同誦或戲笑語獨語錯說彼此皆不犯也。",
        "from": "X40n0714_004:0086c14_0",
        "context_with_next_sentence": true
    },
    {
        "source_sentence": "【疏】戒本五句一人二未具三共誦四經法五結罪相。",
        "from": "X40n0714_004:0086c18_0",
        "context_with_next_sentence": true
    },
    {
        "source_sentence": "【疏】注解第三約就句義用顯持犯文相為六是非相翻言句義者同誦偈也雖同聲齊誦表理無殊然於化導師資義失故犯墮也同聲表義尚在憲章何況抄前全闕訓禮句味字義各有同抄罪皆一科故不勞解。",
        "from": "X40n0714_004:0086c19_0",
        "context_with_next_sentence": true
    },
    {
        "source_sentence": "戒本第三須明三相言句義者如諸經偈頌一偈半偈義意已足同誦無差故律舉諸惡莫作一偈為例非句義者抄前輒誦文義不辨故云非也二句味者一句之下即見理味律舉眼無常等為例非句味同上三字義者字即文字字下有義如訓釋等律舉阿那波遮那為例今時所誦密語之類非亦如上文中初總示三是三非故為六矣言下別釋第一對中初釋句義同抄兩犯憲章即犯科句味下指餘兩對例同上解。",
        "from": "X40n0714_004:0086c24_0",
        "context_with_next_sentence": true
    },
    {
        "source_sentence": "【疏】四言經法有戒闕文注解正引故絕疑網但列凡聖所說說通真俗真有翳道之能故是所制僧祇中縱餘人說佛印可者犯墮當文不了可用決之又善見云一切三藏同誦得提若自撰集則無罪也。",
        "from": "X40n0714_004:0087a09_0",
        "context_with_next_sentence": true
    },
    {
        "source_sentence": "第四句初點別本文闕今刪定戒例亦除之或恐彼文寫脫文牒經法戒本亦無經字但下顯制凡聖者即注中四人前二是聖後二即凡通真俗者若論二諦佛亦通談今但通取出世理教為真若佛所說詮理化物俱得名真自餘三人並通真俗印可同真不者皆俗詮真之教開物示道同抄則不顯故云翳也下引律論決通可知準此二文今世疏論傳集多編入藏並非正犯。",
        "from": "X40n0714_004:0087a13_0",
        "context_with_next_sentence": true
    },
    {
        "source_sentence": "【疏】注解第五辨相中一說者舉前句義非句義也二說者舉前句味非句味也三說者舉前字義非字義也隨字句多少一一結墮。",
        "from": "X40n0714_004:0087a21_0",
        "context_with_next_sentence": true
    },
    {
        "source_sentence": "五中初科釋一二三謂初後次第非說之徧數隨字句等者若據十誦隨一品一章一段各得墮此中前二隨文句後一唯隨字即如鈔云此律但云同誦不簡文句多少是也。",
        "from": "X40n0714_004:0087a24_0",
        "context_with_next_sentence": true
    },
    {
        "source_sentence": "【疏】就不犯中開同業者非師資位故曲開耳。",
        "from": "X40n0714_004:0087b04_0",
        "context_with_next_sentence": true
    },
    {
        "source_sentence": "不犯中同業者或同師受學或同業一經即如多論二人俱經利並誦無犯然約相非宜故云曲開也。",
        "from": "X40n0714_004:0087b05_0",
        "context_with_next_sentence": true
    },
    {
        "source_sentence": "【律】七說麤罪戒。",
        "from": "X40n0714_004:0087b08_0",
        "context_with_next_sentence": true
    },
    {
        "source_sentence": "【疏】說比丘麤罪戒七。",
        "from": "X40n0714_004:0087b09_0",
        "context_with_next_sentence": true
    },
    {
        "source_sentence": "【疏】然出家僧眾理宜清顯美聲外流生人信敬今說比丘麤惡罪事令俗聞知則於僧眾情生薄淡失彼敬信崇重之心損壞不輕故所以制多論云為大護佛法故向俗說罪令於佛法無信敬心寧破塔寺不向未具說比丘惡若說則破法身。",
        "from": "X40n0714_004:0087b10_0",
        "context_with_next_sentence": true
    },
    {
        "source_sentence": "第七制意中初敘合宜今下顯過多論下引證初示制意寧下舉重以況破法身者彰過非輕。",
        "from": "X40n0714_004:0087b15_0",
        "context_with_next_sentence": true
    },
    {
        "source_sentence": "【疏】七緣一是僧尼二初二兩篇罪三知犯四無僧法開五向未具人說六言章了了七前人解。",
        "from": "X40n0714_004:0087b17_0",
        "context_with_next_sentence": true
    },
    {
        "source_sentence": "犯緣中初局具戒二局二篇四有法開說。",
        "from": "X40n0714_004:0087b19_0",
        "context_with_next_sentence": true
    },
    {
        "source_sentence": "【註】佛在羅閱城有波利婆沙摩那埵比丘在下行坐六群比丘以所犯事向白衣說之有過者及餘比丘皆慚比丘舉過佛故訶制。",
        "from": "X40n0714_004:0087b20_0",
        "context_with_next_sentence": true
    },
    {
        "source_sentence": "【疏】就戒緣中以二篇相向俗說故同類皆慚故僧祇中俗人譏偈出家已經久宜應修梵行童子戲不止如何受人施。",
        "from": "X40n0714_004:0087b23_0",
        "context_with_next_sentence": true
    },
    {
        "source_sentence": "戒緣中言二篇者點注行別住六夜人也引僧祇偈因說致譏此為過本其詞切要讀者思之。",
        "from": "X40n0714_004:0087c02_0",
        "context_with_next_sentence": true
    },
    {
        "source_sentence": "【律】若比丘知他(不知者開)有麤惡罪(四波羅夷僧伽婆尸沙也)向未受大戒人說除僧羯磨波逸提。",
        "from": "X40n0714_004:0087c04_0",
        "context_with_next_sentence": true
    },
    {
        "source_sentence": "【註】除麤罪以餘罪說者自說麤罪餘人罪一切吉羅不犯者若不知若眾曾差若非麤想若白衣先已聞者不犯。",
        "from": "X40n0714_004:0087c06_0",
        "context_with_next_sentence": true
    },
    {
        "source_sentence": "【疏】戒本五句一犯人二知犯三向未具四除僧法五結罪。",
        "from": "X40n0714_004:0087c09_0",
        "context_with_next_sentence": true
    },
    {
        "source_sentence": "戒本分文第四除僧法者律因舍利弗為眾所差於俗眾中說調達過舍利弗畏慎佛言眾僧差無犯。",
        "from": "X40n0714_004:0087c11_0",
        "context_with_next_sentence": true
    },
    {
        "source_sentence": "【疏】就解第二罪相中以初二篇同壞眾一麤故犯提說下諸聚不能破壞但犯輕也所以不列偷蘭罪者猶名含輕重若列蘭名謂輕亦提避濫不出如鈔也。",
        "from": "X40n0714_004:0087c14_0",
        "context_with_next_sentence": true
    },
    {
        "source_sentence": "釋第二初科初辨諸篇重輕所下次明不出偷蘭之意說上品蘭同上犯提中下但吉若依多論蘭同下聚。",
        "from": "X40n0714_004:0087c17_0",
        "context_with_next_sentence": true
    },
    {
        "source_sentence": "【疏】自說麤罪犯輕者希也說他數故自壞壞他又壞俗信故重制也。",
        "from": "X40n0714_004:0087c20_0",
        "context_with_next_sentence": true
    },
    {
        "source_sentence": "次科自說希者反下二過說他中言壞他者即犯過人。",
        "from": "X40n0714_004:0087c22_0",
        "context_with_next_sentence": true
    },
    {
        "source_sentence": "【律】八實得道向白衣說戒。",
        "from": "X40n0714_004:0087c24_0",
        "context_with_next_sentence": true
    },
    {
        "source_sentence": "【疏】得道向未具說戒八。",
        "from": "X40n0714_004:0088a01_0",
        "context_with_next_sentence": true
    },
    {
        "source_sentence": "【疏】多論二義大人法者功德覆藏諸惡發露今稱德匿過是小人法二自顯聖德賢愚各異若有聞者偏心專敬失本平等淨善之心。",
        "from": "X40n0714_004:0088a02_0",
        "context_with_next_sentence": true
    },
    {
        "source_sentence": "第八制意中多論二義初即自失匿即隱也二是損他賢愚異者相形比故。",
        "from": "X40n0714_004:0088a05_0",
        "context_with_next_sentence": true
    },
    {
        "source_sentence": "【疏】五緣一內實得道除增上慢人二自言已證三向未具人說四言了五聞解。",
        "from": "X40n0714_004:0088a07_0",
        "context_with_next_sentence": true
    },
    {
        "source_sentence": "緣中第二自己證者此戒局制初果已去證真聖人內凡已還無非大妄。",
        "from": "X40n0714_004:0088a09_0",
        "context_with_next_sentence": true
    },
    {
        "source_sentence": "【疏】問此戒凡夫不犯聖人一制無染此教便成無用答制聖為遮於凡後更說者定是凡夫故為護大妄不令重犯。",
        "from": "X40n0714_004:0088a11_0",
        "context_with_next_sentence": true
    },
    {
        "source_sentence": "問答中由制此戒凡聖顯然凡不敢說故云護大妄也。",
        "from": "X40n0714_004:0088a14_0",
        "context_with_next_sentence": true
    },
    {
        "source_sentence": "【註】佛在毗舍離以前大妄語緣集僧訶責已便制此戒。",
        "from": "X40n0714_004:0088a16_0",
        "context_with_next_sentence": true
    },
    {
        "source_sentence": "戒緣所敘無別犯人即大妄緣別立此教。",
        "from": "X40n0714_004:0088a18_0",
        "context_with_next_sentence": true
    },
    {
        "source_sentence": "【律】若比丘向未受大戒人說過人法言我見是我知是實者波逸提。",
        "from": "X40n0714_004:0088a19_0",
        "context_with_next_sentence": true
    },
    {
        "source_sentence": "【註】並如上初篇若言業報若戲錯並不犯。",
        "from": "X40n0714_004:0088a21_0",
        "context_with_next_sentence": true
    },
    {
        "source_sentence": "【疏】戒本五句一犯人二未具三說過人法四我見知明證得五結罪餘可解。",
        "from": "X40n0714_004:0088a22_0",
        "context_with_next_sentence": true
    },
    {
        "source_sentence": "釋戒本文所稱聖法犯不犯相大同前戒故云可解。",
        "from": "X40n0714_004:0088a24_0",
        "context_with_next_sentence": true
    },
    {
        "source_sentence": "【律】九獨與女人說法戒。",
        "from": "X40n0714_004:0088b02_0",
        "context_with_next_sentence": true
    },
    {
        "source_sentence": "【疏】獨與女人說法戒九。",
        "from": "X40n0714_004:0088b03_0",
        "context_with_next_sentence": true
    },
    {
        "source_sentence": "【疏】凡說法生善事須應時不請而說理無強授本無信敬情懷奢慢脫因斯次致有過非不免譏謗清白難拔又女人形礙福緣難遇一向不說無由生善於法永隔長流苦海故聽限齊過則便犯。",
        "from": "X40n0714_004:0088b04_0",
        "context_with_next_sentence": true
    },
    {
        "source_sentence": "第九制意中初敘制意有二一乖說法之儀二是生譏之本又下次敘開意女人之報繫屬於他故云形礙聽限齊者開中制也。",
        "from": "X40n0714_004:0088b08_0",
        "context_with_next_sentence": true
    },
    {
        "source_sentence": "【疏】六緣成犯一是女人二知三不請四無有智俗人男子五言了六過限犯。",
        "from": "X40n0714_004:0088b11_0",
        "context_with_next_sentence": true
    },
    {
        "source_sentence": "具緣第三下不犯中開問義故第四即戒文所除故。",
        "from": "X40n0714_004:0088b13_0",
        "context_with_next_sentence": true
    },
    {
        "source_sentence": "【註】佛在舍衛迦留陀夷在姑前與兒婦耳語說法因姑譏問比丘舉過佛因制斷後開五六語及有智男過限說等。",
        "from": "X40n0714_004:0088b15_0",
        "context_with_next_sentence": true
    },
    {
        "source_sentence": "緣起姑譏問者律中姑問婦言向比丘說何事耶婦言與我說法姑言若說法者當高聲說令我等聞云何耳中獨言耶乞食比丘聞舉過等由佛制故諸女請說比丘畏慎佛開說五六語又諸比丘復有畏慎心以無智男子便休不為女說佛言若有智男聽過五六語說。",
        "from": "X40n0714_004:0088b18_0",
        "context_with_next_sentence": true
    },
    {
        "source_sentence": "【律】若比丘與女人(如上)說法過五(色受想行識無我也)六語(眼耳鼻舌身意無常也)除有智男子(解麤惡不麤惡事也)波逸提。",
        "from": "X40n0714_004:0088b24_0",
        "context_with_next_sentence": true
    },
    {
        "source_sentence": "【註】若說不了吉羅若向非人畜生說過亦爾不犯者若五六語有智男前過說若無有智男前問應答廣說若授優婆夷五戒乃說五戒法與受八關齋說八關齋法八聖道十不善法女人問義不解廣說並得。",
        "from": "X40n0714_004:0088c02_0",
        "context_with_next_sentence": true
    },
    {
        "source_sentence": "【疏】戒本五句一人二女除異趣三過語四有智男子五結罪。",
        "from": "X40n0714_004:0088c06_0",
        "context_with_next_sentence": true
    },
    {
        "source_sentence": "【疏】就注解女人如上即同宿中女未命終者不同婬觸女也戒本釋女中注文但云如上恐人濫用故須簡別以婬觸二戒覺睡死壞並通犯故。",
        "from": "X40n0714_004:0088c08_0",
        "context_with_next_sentence": true
    },
    {
        "source_sentence": "【疏】所言說法者俱非世中一夜樂說也謂所說法除倒去執所以解中五陰無我六根無常也若汎論世論雖多無罪故僧祇中說五語己願速盡苦者提願安樂住無罪據此可類知也。",
        "from": "X40n0714_004:0088c11_0",
        "context_with_next_sentence": true
    },
    {
        "source_sentence": "釋說法中初簡所說法非一夜說者如謝尚鎮牛渚乘月泛舟與袁宏談論達旦此皆世論故曰俱非除倒去執即出世之教故下引證願速盡苦犯提者證法語也願安樂住無罪者證世論也。",
        "from": "X40n0714_004:0088c15_0",
        "context_with_next_sentence": true
    },
    {
        "source_sentence": "【疏】注解有智者解麤惡語也如僧祇中互有盲聾二人當一若男眠母女姊妹男子七歲若過七歲不解好惡義味皆名無智餘如鈔說。",
        "from": "X40n0714_004:0089a01_0",
        "context_with_next_sentence": true
    },
    {
        "source_sentence": "釋智男中初科初示有智如下簡無智後指鈔者彼云中邊不同者不聽又云必是俗人出家人不得以事同故正使僧集若多女無俗男者不得說之。",
        "from": "X40n0714_004:0089a04_0",
        "context_with_next_sentence": true
    },
    {
        "source_sentence": "【疏】問有請及男俱不說犯何故唯除男邪答已言除男子不勞更除請若著請者疑謂有男須請得說。",
        "from": "X40n0714_004:0089a08_0",
        "context_with_next_sentence": true
    },
    {
        "source_sentence": "次問中以二俱是開而除不除別答中即約遮疑釋之亦可除男本有緣起自餘開通不可盡列。",
        "from": "X40n0714_004:0089a10_0",
        "context_with_next_sentence": true
    },
    {
        "source_sentence": "【疏】開通云受五戒者謂三歸體也五戒法者謂說相也八關齋者八戒也閉掩根門如世關之拒防餘可知耳。",
        "from": "X40n0714_004:0089a12_0",
        "context_with_next_sentence": true
    },
    {
        "source_sentence": "釋不犯中初明五戒即約體相以分戒法八戒但釋名義體相同上分也。",
        "from": "X40n0714_004:0089a15_0",
        "context_with_next_sentence": true
    },
    {
        "source_sentence": "【律】十掘地戒。",
        "from": "X40n0714_004:0089a17_0",
        "context_with_next_sentence": true
    },
    {
        "source_sentence": "【疏】掘地戒十。",
        "from": "X40n0714_004:0089a18_0",
        "context_with_next_sentence": true
    },
    {
        "source_sentence": "【疏】多論制掘地壞生有三益一不惱害眾生故出家修慈宜愍物命制不掘壞離惱害故二為止誹謗故三大護佛法故佛不制此二戒一切國王當使比丘種種作役事務紛動廢修正業由佛制故國王息心不復驅役得使比丘息心修道發智斷惑修成出益豈非大護也。",
        "from": "X40n0714_004:0089a19_0",
        "context_with_next_sentence": true
    },
    {
        "source_sentence": "第十制意中多論三意通示二戒初意謂草木生地多物命故次意正符緣起三中初敘損由下彰益。",
        "from": "X40n0714_004:0089b01_0",
        "context_with_next_sentence": true
    },
    {
        "source_sentence": "【疏】論犯五緣一生地二作生想三自使掘四無淨語五傷便犯。",
        "from": "X40n0714_004:0089b04_0",
        "context_with_next_sentence": true
    },
    {
        "source_sentence": "具緣第四若作淨語則開無犯。",
        "from": "X40n0714_004:0089b06_0",
        "context_with_next_sentence": true
    },
    {
        "source_sentence": "【註】佛在曠野城六群為佛修治講堂周帀自掘地長者譏嫌不知正法斷他命根白佛因制後教人治講堂言掘是置是長者重譏比丘舉過佛重制戒。",
        "from": "X40n0714_004:0089b07_0",
        "context_with_next_sentence": true
    },
    {
        "source_sentence": "【疏】戒緣中治佛講堂尚被譏制況復餘事。",
        "from": "X40n0714_004:0089b10_0",
        "context_with_next_sentence": true
    },
    {
        "source_sentence": "戒緣中特舉勝緣以況餘事注引譏云斷命根者俗謂地有生性同有情故。",
        "from": "X40n0714_004:0089b11_0",
        "context_with_next_sentence": true
    },
    {
        "source_sentence": "【律】若比丘自手掘。",
        "from": "X40n0714_004:0089b13_0",
        "context_with_next_sentence": true
    },
    {
        "source_sentence": "【註】若用鋤钁椎打乃至指爪搯傷打杙入地地上然火及有地想。",
        "from": "X40n0714_004:0089b14_0",
        "context_with_next_sentence": true
    },
    {
        "source_sentence": "【律】地。",
        "from": "X40n0714_004:0089b16_0",
        "context_with_next_sentence": true
    },
    {
        "source_sentence": "【註】若未掘若已掘地若四月被雨漬還如本。",
        "from": "X40n0714_004:0089b17_0",
        "context_with_next_sentence": true
    },
    {
        "source_sentence": "【律】若教人掘者(若不教言看是知是突吉羅也)波逸提。",
        "from": "X40n0714_004:0089b18_0",
        "context_with_next_sentence": true
    },
    {
        "source_sentence": "【註】下三眾吉羅下篇同此不犯者若語言知是看是若曳材木若扶籬正若反塼石取牛屎取崩岸土若鼠壤土除經行處土及屋內土若來往經行掃地不故掘一切不犯。",
        "from": "X40n0714_004:0089b19_0",
        "context_with_next_sentence": true
    },
    {
        "source_sentence": "【疏】戒本五句一犯人二自業三損境四教人五結罪。",
        "from": "X40n0714_004:0089b23_0",
        "context_with_next_sentence": true
    },
    {
        "source_sentence": "【疏】就解第三地境中文分為二未掘地者天然生地也已掘地中分二若經四月隨觸便犯二被雨漬謂乍掘遇雨即與本同故僧祇中井池漬水瓶器著地死土被雨使淨人知自作取得提還如本者釋上二句四月約時被雨約緣地有生相故曰如本廣如鈔引。",
        "from": "X40n0714_004:0089b24_0",
        "context_with_next_sentence": true
    },
    {
        "source_sentence": "戒本第三初分文示相未掘可解已掘四月但取經時不必待雨久乍兩掘並據露處故下引僧祇文獨證乍掘還下點文下指鈔者彼引十誦頹墻土石底蟻封土掘得吉羅赭土墡土生石黑砂鹽地一切不犯等。",
        "from": "X40n0714_004:0089c06_0",
        "context_with_next_sentence": true
    },
    {
        "source_sentence": "【疏】注中看是知是沙門淨法。",
        "from": "X40n0714_004:0089c11_0",
        "context_with_next_sentence": true
    },
    {
        "source_sentence": "第四中若語令掘壞則成教他名不淨語開作此法使人無犯故名淨也注文結吉止口違教及後掘時正犯當戒。",
        "from": "X40n0714_004:0089c12_0",
        "context_with_next_sentence": true
    },
    {
        "source_sentence": "【疏】就結罪相多論云使僧尼令掘作知淨語亦提三眾不作淨語吉羅不為三寶利益緣自掘壞者亦吉。",
        "from": "X40n0714_004:0089c15_0",
        "context_with_next_sentence": true
    },
    {
        "source_sentence": "第五初科犯中多論初明大僧使僧尼提者法是人非作法不成故次明三眾犯相有二初不作淨語不下二無緣輒掘以下三眾有緣開故。",
        "from": "X40n0714_004:0089c17_0",
        "context_with_next_sentence": true
    },
    {
        "source_sentence": "【疏】四分開中反塼石曳材木皆不犯僧祇犯者俱有心也然律開文緩而義急也故一切通開不故掘也。",
        "from": "X40n0714_004:0089c20_0",
        "context_with_next_sentence": true
    },
    {
        "source_sentence": "不犯中初科初牒文僧祇下示異彼云轉石掃地曳木等欲使地平意傷如蚊脚一切墮欲使意傷即是有心顯上四分據無心耳然下會通一切通開是緩不得故掘即急是則彼律無心不犯今宗故心亦犯。",
        "from": "X40n0714_004:0089c22_0",
        "context_with_next_sentence": true
    },
    {
        "source_sentence": "【疏】據此是知地在屋內有人不掘何以文中列屋內土即自解云此死浮土也若使除屋內土即得掘屋內地文云除崩岸土亦得掘崩岸地準知僧祇露處死土屋中自掘藏物者得。",
        "from": "X40n0714_004:0090a03_0",
        "context_with_next_sentence": true
    },
    {
        "source_sentence": "次科分三初準文言據此者指不犯中屋內文也有下次引他解初句示彼所行何下引彼所釋初徵釋若下例難準下三今師準決此即僧祇不犯文也。",
        "from": "X40n0714_004:0090a07_0",
        "context_with_next_sentence": true
    },
    {
        "source_sentence": "【律】十一壞生種戒。",
        "from": "X40n0714_004:0090a11_0",
        "context_with_next_sentence": true
    },
    {
        "source_sentence": "【疏】壞生種戒十一。",
        "from": "X40n0714_004:0090a12_0",
        "context_with_next_sentence": true
    },
    {
        "source_sentence": "【疏】制意犯緣略同前戒。",
        "from": "X40n0714_004:0090a13_0",
        "context_with_next_sentence": true
    },
    {
        "source_sentence": "十一壞字音怪毀也前引多論合敘二戒制意犯緣不別故此指同緣起無別犯人即前二房因立此制。",
        "from": "X40n0714_004:0090a14_0",
        "context_with_next_sentence": true
    },
    {
        "source_sentence": "【註】佛在曠野城集僧告言有一比丘修治屋舍而自斫樹非沙門法訶責制戒。",
        "from": "X40n0714_004:0090a17_0",
        "context_with_next_sentence": true
    },
    {
        "source_sentence": "【律】若比丘壞(若斫截墮落並名為壞也)鬼神(非人是也)村。",
        "from": "X40n0714_004:0090a19_0",
        "context_with_next_sentence": true
    },
    {
        "source_sentence": "【註】一切草木是鬼畜所依村有五種根種枝種節種覆羅種子子種。",
        "from": "X40n0714_004:0090a20_0",
        "context_with_next_sentence": true
    },
    {
        "source_sentence": "【律】波逸提。",
        "from": "X40n0714_004:0090a22_0",
        "context_with_next_sentence": true
    },
    {
        "source_sentence": "【註】若生生想自斷教他斷自炒煑若教人並墮生疑者吉羅草木七種色自壞教他壞者墮生疑及想吉羅若釘杙著生草樹上若以火等並墮若斷多分生草木者墮斷半乾生者及不言知是看是一切吉羅不犯者若言看是知是若斷乾枯草木若於生草木上曳材曳竹正籬障撥塹石取牛屎若生草覆道以杖遮開若以瓦石拄之而斷傷草木若除經行地土若掃經行地若以杖築地而誤撥生草斷者無犯。",
        "from": "X40n0714_004:0090a23_0",
        "context_with_next_sentence": true
    },
    {
        "source_sentence": "【疏】戒本五句初人二壞三鬼神四村境五結犯。",
        "from": "X40n0714_004:0090b07_0",
        "context_with_next_sentence": true
    },
    {
        "source_sentence": "【疏】注解第三非人者緣斫神樹即為戒本。",
        "from": "X40n0714_004:0090b08_0",
        "context_with_next_sentence": true
    },
    {
        "source_sentence": "戒本第三即據緣釋如注可見。",
        "from": "X40n0714_004:0090b09_0",
        "context_with_next_sentence": true
    },
    {
        "source_sentence": "【疏】所以名草木等以為村者十誦蚊蟻諸蟲以之為舍四分云神所依止如在聚落故云村也村有五種文中列之言覆羅者根假節生如芹竹等。",
        "from": "X40n0714_004:0090b10_0",
        "context_with_next_sentence": true
    },
    {
        "source_sentence": "第四初徵問十下引釋兩文各解十誦猶踈釋注五村根種(如薑芋之類)枝種(如柳榴類)節種(如藕蔗類)子子種(如五穀等)此四可識文中不解覆羅梵語翻為雜種芹字音勤即水菜也竹亦同之且舉二物以示雜相故云等也。",
        "from": "X40n0714_004:0090b13_0",
        "context_with_next_sentence": true
    },
    {
        "source_sentence": "【疏】就解辨相中分二初生生想下謂五生種就地離地皆墮二草木七種色下謂五生想就地犯墮離地色未改者吉羅。",
        "from": "X40n0714_004:0090b18_0",
        "context_with_next_sentence": true
    },
    {
        "source_sentence": "第五中有二初段五生種即如上列次段七色者青黃赤白黑紫縹(淺青色也)五生想者對上生種合云生相傳文誤也。",
        "from": "X40n0714_004:0090b21_0",
        "context_with_next_sentence": true
    },
    {
        "source_sentence": "【疏】餘事相繁閙不可具顯尋鈔比用大助言語也。",
        "from": "X40n0714_004:0090b24_0",
        "context_with_next_sentence": true
    },
    {
        "source_sentence": "指略中令尋鈔者今略引之彼云十誦一時壞五種子五提(謂五般種子不隨多少也)此律一業壞多種隨多少結(謂一作犯同時壞多種)乃至前戒令淨人掘隨掘隨墮不同僧祇取前事止等助言語者資講說也。",
        "from": "X40n0714_004:0090c01_0",
        "context_with_next_sentence": true
    },
    {
        "source_sentence": "【律】十二餘語惱觸戒。",
        "from": "X40n0714_004:0090c05_0",
        "context_with_next_sentence": true
    },
    {
        "source_sentence": "【疏】身口綺戒十二。",
        "from": "X40n0714_004:0090c06_0",
        "context_with_next_sentence": true
    },
    {
        "source_sentence": "【疏】凡身口業綺微而難制雖過不至重惱眾不輕事須眾僧作法訶制後仍不止違法制罪。",
        "from": "X40n0714_004:0090c07_0",
        "context_with_next_sentence": true
    },
    {
        "source_sentence": "十二制意初示業相由心掉逸事非損惱故云難制雖下明立法後下明制犯。",
        "from": "X40n0714_004:0090c09_0",
        "context_with_next_sentence": true
    },
    {
        "source_sentence": "【疏】論犯五緣一是身口綺二數作不止三僧白訶制四如法召問五更違便犯。",
        "from": "X40n0714_004:0090c11_0",
        "context_with_next_sentence": true
    },
    {
        "source_sentence": "具緣中身口別犯兩戒一制緣相無異所以合列。",
        "from": "X40n0714_004:0090c13_0",
        "context_with_next_sentence": true
    },
    {
        "source_sentence": "【疏】口業綺者名作異語身業綺者名作觸惱兩緣未白隨作犯吉白制後犯違制故提同違制故兩戒合制成實云雖是實語以非時故無利益故言義無本煩惱心說皆名綺語。",
        "from": "X40n0714_004:0090c14_0",
        "context_with_next_sentence": true
    },
    {
        "source_sentence": "釋名中初科初釋二名兩下示犯相同下明合制成論下示同類口綺言非時者不宜說也言無利者不稱機也無本者不稽實也煩惱心者非利他也。",
        "from": "X40n0714_004:0090c18_0",
        "context_with_next_sentence": true
    },
    {
        "source_sentence": "【疏】問餘三口業直作即犯不待僧制者答彼之三過一正相違二損處重所以隨犯綺語反前要違僧制方始制墮。",
        "from": "X40n0714_004:0091a03_0",
        "context_with_next_sentence": true
    },
    {
        "source_sentence": "問答中初問口四犯相不同答中初示餘三直犯次明綺語須制若論綺語亦具違損兩義但不如餘三過狀麤著故云反前也。",
        "from": "X40n0714_004:0091a06_0",
        "context_with_next_sentence": true
    },
    {
        "source_sentence": "【疏】問此戒白竟未犯更作便犯一切諫戒諫竟即犯者何答此謂惱僧故作制約白竟未違要作違制方結其犯就結犯相與諫不同。",
        "from": "X40n0714_004:0091a09_0",
        "context_with_next_sentence": true
    },
    {
        "source_sentence": "次問中此與諫戒違法是同結犯兩異故答中初明綺語若不更作即是順制故白竟未違就下次明諫戒為諫作法法竟不捨即是相違故不待更作。",
        "from": "X40n0714_004:0091a12_0",
        "context_with_next_sentence": true
    },
    {
        "source_sentence": "【註】佛在拘睒毗國闡陀比丘犯罪餘比丘問以餘事答以過白佛便訶已作餘語白後便惱僧喚來不來乃至不應語而語以過白佛訶已作觸惱白因此故制也。",
        "from": "X40n0714_004:0091a16_0",
        "context_with_next_sentence": true
    },
    {
        "source_sentence": "【疏】就戒緣中初語違僧後來不來是觸惱相也文中列語為表身乖也。",
        "from": "X40n0714_004:0091a20_0",
        "context_with_next_sentence": true
    },
    {
        "source_sentence": "釋緣中初牒釋文下簡濫以身綺中云不應語而語等故。",
        "from": "X40n0714_004:0091a22_0",
        "context_with_next_sentence": true
    },
    {
        "source_sentence": "【律】若比丘妄作餘語。",
        "from": "X40n0714_004:0091a24_0",
        "context_with_next_sentence": true
    },
    {
        "source_sentence": "【註】僧未白前作餘語者汝向誰說為說何事為論何理為我說為餘人說我不見此罪者一切吉羅若作白已如是語者犯墮也。",
        "from": "X40n0714_004:0091b01_0",
        "context_with_next_sentence": true
    },
    {
        "source_sentence": "【律】惱他者。",
        "from": "X40n0714_004:0091b04_0",
        "context_with_next_sentence": true
    },
    {
        "source_sentence": "【註】如前緣中乃至不應語而語一切吉羅白已作者波逸提也。",
        "from": "X40n0714_004:0091b05_0",
        "context_with_next_sentence": true
    },
    {
        "source_sentence": "【律】波逸提。",
        "from": "X40n0714_004:0091b07_0",
        "context_with_next_sentence": true
    },
    {
        "source_sentence": "【註】若上座喚不來吉羅不犯者重聽不解前語有參錯汝向誰說乃至我不見此罪若作非法無利益羯磨不與和合喚來不來若為作非法羯磨若不欲知教言莫來便來若一坐食若不作餘食法食若病喚起不起命梵等難教莫起便起若惡心問不與說若作非法事便訶語者若小語若錯說一切不犯。",
        "from": "X40n0714_004:0091b08_0",
        "context_with_next_sentence": true
    },
    {
        "source_sentence": "【疏】戒本四句注解大分明。",
        "from": "X40n0714_004:0091b14_0",
        "context_with_next_sentence": true
    },
    {
        "source_sentence": "戒本示文中一人二餘語即口綺三惱他即身綺四結罪可知。",
        "from": "X40n0714_004:0091b15_0",
        "context_with_next_sentence": true
    },
    {
        "source_sentence": "【疏】就不犯中若一坐食不作餘食法者以前境既足起壞威儀已食一口無義輒起起即兩坐又作餘食法乖頭陀相故開合起應不起也。",
        "from": "X40n0714_004:0091b17_0",
        "context_with_next_sentence": true
    },
    {
        "source_sentence": "釋不犯中初科以二種頭陀相似身綺故須顯示初示行相起即下次明開意問此二頭陀何以分之答不作餘法猶噉小食一坐食者絕無餘噉。",
        "from": "X40n0714_004:0091b20_0",
        "context_with_next_sentence": true
    },
    {
        "source_sentence": "【疏】古師解足食不用僧祇一坐食正起隨更食不作餘食法我噉未足此非正量出在意言可依四分誠文僧祇明決也下更解也。",
        "from": "X40n0714_004:0091b23_0",
        "context_with_next_sentence": true
    },
    {
        "source_sentence": "斥古中初標口所執僧祇明足約一坐為言彼取飽足故云不用僧祇正起等者出彼所見此下斥非顯正四分誠文即今不犯下云四分有文散在開通是也僧祇明決下云僧祇善見護八遮相極大分明等(八遮如後)注云無利益羯磨由是非法不濟",
        "from": "X40n0714_004:0091c02_0",
        "context_with_next_sentence": false
    }
]