[
    {
        "source_sentence": "佛說天王太子辟羅經",
        "from": "T15n0596_001:0130b22_0",
        "context_with_next_sentence": true
    },
    {
        "source_sentence": "僧祐錄云關中異經今附秦錄",
        "from": "T15n0596_001:0130b24_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹給孤獨園。",
        "from": "T15n0596_001:0130b25_0",
        "context_with_next_sentence": true
    },
    {
        "source_sentence": "天王太子，名曰辟羅，飛從天來，下至佛所，五體投地，稽首足下，却叉手住，問佛言：「普世之人，皆求衣食，七寶諸樂，官爵國土，寧有寶行求人不乎？」",
        "from": "T15n0596_001:0130b25_1",
        "context_with_next_sentence": true
    },
    {
        "source_sentence": "世尊歎曰：「大哉問也！",
        "from": "T15n0596_001:0130b29_2",
        "context_with_next_sentence": true
    },
    {
        "source_sentence": "亦有國土珍寶，諸欲行求索人。」",
        "from": "T15n0596_001:0130b29_3",
        "context_with_next_sentence": true
    },
    {
        "source_sentence": "辟羅又曰：「可意之願行求人者，其義云何？」",
        "from": "T15n0596_001:0130c01_4",
        "context_with_next_sentence": true
    },
    {
        "source_sentence": "世尊即曰：「凡有二行：行善有福，行惡有殃，殃福追人，猶影隨形。」",
        "from": "T15n0596_001:0130c02_5",
        "context_with_next_sentence": true
    },
    {
        "source_sentence": "辟羅言：「善哉善哉！",
        "from": "T15n0596_001:0130c04_6",
        "context_with_next_sentence": true
    },
    {
        "source_sentence": "實如佛教。",
        "from": "T15n0596_001:0130c04_7",
        "context_with_next_sentence": true
    },
    {
        "source_sentence": "惟我前世，處世為王，念命無常，意欲布施，群臣普會，王曰：『吾欲作大鼓，令其音震聞百里，能有為之者乎？』",
        "from": "T15n0596_001:0130c04_8",
        "context_with_next_sentence": true
    },
    {
        "source_sentence": "眾臣僉曰：『臣等無能為者。』",
        "from": "T15n0596_001:0130c07_9",
        "context_with_next_sentence": true
    },
    {
        "source_sentence": "有一臣名曰匡上，常忠於上，慈濟國民，前對曰：『臣能為之，當須資費。』",
        "from": "T15n0596_001:0130c07_10",
        "context_with_next_sentence": true
    },
    {
        "source_sentence": "王曰：『大善。』",
        "from": "T15n0596_001:0130c09_11",
        "context_with_next_sentence": true
    },
    {
        "source_sentence": "即開藏付之。",
        "from": "T15n0596_001:0130c09_12",
        "context_with_next_sentence": true
    },
    {
        "source_sentence": "因輦寶於王宮門，鳴鼓令之：『今天仁之王施無蓋慈，欲濟黎民之窮乏，供道士之衣食，若有乏者，悉詣宮門。』",
        "from": "T15n0596_001:0130c10_13",
        "context_with_next_sentence": true
    },
    {
        "source_sentence": "四國乏者襁負相扶，填國塞路，仰天歎曰：『人民窮者，今得活哉。』",
        "from": "T15n0596_001:0130c12_14",
        "context_with_next_sentence": true
    },
    {
        "source_sentence": "「一歲之後，王有詔曰：『鼓成未乎？』",
        "from": "T15n0596_001:0130c14_15",
        "context_with_next_sentence": true
    },
    {
        "source_sentence": "對曰：『已成。』",
        "from": "T15n0596_001:0130c14_16",
        "context_with_next_sentence": true
    },
    {
        "source_sentence": "王言：『何故不聞其聲？』",
        "from": "T15n0596_001:0130c15_17",
        "context_with_next_sentence": true
    },
    {
        "source_sentence": "臣白言：『願明王勞屈聖體，出臨國內，聽佛法鼓，聲震十方。』",
        "from": "T15n0596_001:0130c15_18",
        "context_with_next_sentence": true
    },
    {
        "source_sentence": "王即嚴駕，出行國中。",
        "from": "T15n0596_001:0130c16_19",
        "context_with_next_sentence": true
    },
    {
        "source_sentence": "其民比肩，王曰：『民多乎！』",
        "from": "T15n0596_001:0130c17_20",
        "context_with_next_sentence": true
    },
    {
        "source_sentence": "對曰：『王前勅臣，令作大鼓，使聞百里，欲以揚德聲于四遠。",
        "from": "T15n0596_001:0130c18_0",
        "context_with_next_sentence": true
    },
    {
        "source_sentence": "臣念枯木死皮，不能揚王之德譽，臣所受寶，供沙門梵志之衣食，以濟國民之窮乏也。",
        "from": "T15n0596_001:0130c19_1",
        "context_with_next_sentence": true
    },
    {
        "source_sentence": "布告之來，四隣歸潤，猶飢子之慕慈母。』",
        "from": "T15n0596_001:0130c21_2",
        "context_with_next_sentence": true
    },
    {
        "source_sentence": "王問民曰：『爾從來乎？』",
        "from": "T15n0596_001:0130c22_3",
        "context_with_next_sentence": true
    },
    {
        "source_sentence": "民稽首曰：『百里來者，二百里、萬里外來者。』",
        "from": "T15n0596_001:0130c22_4",
        "context_with_next_sentence": true
    },
    {
        "source_sentence": "咸曰：『明王大潤四國欣澤，是以去舊土之所生，慕潤澤以自濟也。』",
        "from": "T15n0596_001:0130c23_5",
        "context_with_next_sentence": true
    },
    {
        "source_sentence": "王曰：『善哉！",
        "from": "T15n0596_001:0130c25_6",
        "context_with_next_sentence": true
    },
    {
        "source_sentence": "吾著矣。",
        "from": "T15n0596_001:0130c25_7",
        "context_with_next_sentence": true
    },
    {
        "source_sentence": "國之不安，猶身有病，吾救之以藥，臣飼之以糜粥。』",
        "from": "T15n0596_001:0130c25_8",
        "context_with_next_sentence": true
    },
    {
        "source_sentence": "王曰：『黎民所求恣之，無啟聞矣。』",
        "from": "T15n0596_001:0130c26_9",
        "context_with_next_sentence": true
    },
    {
        "source_sentence": "「王後壽終，魂靈上生天上，作天妙王。",
        "from": "T15n0596_001:0130c27_10",
        "context_with_next_sentence": true
    },
    {
        "source_sentence": "天上壽盡，下生世間，位為飛行皇帝，安所出入，七寶飛行，導從前後。",
        "from": "T15n0596_001:0130c28_11",
        "context_with_next_sentence": true
    },
    {
        "source_sentence": "今復上天為天王太子。",
        "from": "T15n0596_001:0131a01_12",
        "context_with_next_sentence": true
    },
    {
        "source_sentence": "所以然者，自身持戒，覆濟眾生之所致也。",
        "from": "T15n0596_001:0131a01_13",
        "context_with_next_sentence": true
    },
    {
        "source_sentence": "奉佛教戒，正身心行，無不獲其福者矣。」",
        "from": "T15n0596_001:0131a02_14",
        "context_with_next_sentence": true
    },
    {
        "source_sentence": "佛告辟羅：「凡人作行，譬若影之隨身，響之應聲，無不報答矣。」",
        "from": "T15n0596_001:0131a03_15",
        "context_with_next_sentence": true
    },
    {
        "source_sentence": "辟羅歡喜，作禮而去。",
        "from": "T15n0596_001:0131a05_0",
        "context_with_next_sentence": true
    },
    {
        "source_sentence": "佛說天王太子辟羅經",
        "from": "T15n0596_001:0131a06_0",
        "context_with_next_sentence": false
    }
]