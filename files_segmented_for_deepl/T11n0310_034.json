[
    {
        "source_sentence": "大寶積經卷第三十四",
        "from": "T11n0310_034:0187c18_0",
        "context_with_next_sentence": true
    },
    {
        "source_sentence": "唐天竺三藏菩提流志譯",
        "from": "T11n0310_034:0187c20_0",
        "context_with_next_sentence": true
    },
    {
        "source_sentence": "出現光明會第十一之五",
        "from": "T11n0310_034:0187c21_0",
        "context_with_next_sentence": true
    },
    {
        "source_sentence": "「爾時世尊，　　當入城時，　　以不思議，　神通之力，　　於虛空中，　　出微妙聲，　演說種種，　　陀羅尼行，　　令諸大眾，　聞如是言。",
        "from": "T11n0310_034:0187c22_0",
        "context_with_next_sentence": true
    },
    {
        "source_sentence": "　　是陀羅尼，　　於眼盡邊，　生邊邊際，　　寂靜流轉，　　乃至寂滅，　如是諸法，　　皆能通達，　　究竟安住。",
        "from": "T11n0310_034:0187c25_1",
        "context_with_next_sentence": true
    },
    {
        "source_sentence": "　以布施力，　　究竟攝取，　　以持戒力，　究竟成就，　　以忍辱力，　　究竟莊嚴，　以精進力，　　究竟發起，　　以智慧力，　究竟宣說。",
        "from": "T11n0310_034:0187c28_0",
        "context_with_next_sentence": true
    },
    {
        "source_sentence": "　　離諸文字，　　語言音聲，　乃至色心，　　究竟清淨。",
        "from": "T11n0310_034:0188a02_1",
        "context_with_next_sentence": true
    },
    {
        "source_sentence": "　　有漏無漏，　若義若利，　　皆悉空寂，　　究竟清淨。",
        "from": "T11n0310_034:0188a03_2",
        "context_with_next_sentence": true
    },
    {
        "source_sentence": "　亦不依止，　　一切諸有，　　究竟安住，　總持三昧。",
        "from": "T11n0310_034:0188a05_0",
        "context_with_next_sentence": true
    },
    {
        "source_sentence": "　　無去無來，　　非善不善，　乃至無記，　　自利利他，　　如是諸相，　究竟清淨。",
        "from": "T11n0310_034:0188a06_1",
        "context_with_next_sentence": true
    },
    {
        "source_sentence": "　　亦不安住，　　自在威德，　聲聞凡夫，　　諸佛之法，　　亦不安住，　於眼盡邊，　　生邊邊際，　　乃至寂滅，　如是諸行，　　究竟寂靜。",
        "from": "T11n0310_034:0188a08_2",
        "context_with_next_sentence": true
    },
    {
        "source_sentence": "　　若生不生，　是苦是樂，　　稱讚毀謗，　　皆悉捨離。",
        "from": "T11n0310_034:0188a11_3",
        "context_with_next_sentence": true
    },
    {
        "source_sentence": "　究竟清淨，　　究竟照明，　　空陀羅尼，　之所解了，　　此即住佛，　　所行之處，　此即住佛，　　遊戲之處，　　此即安住，　諸佛神通，　　此即安住，　　諸佛智慧。",
        "from": "T11n0310_034:0188a13_0",
        "context_with_next_sentence": true
    },
    {
        "source_sentence": "　安住如是，　　眼盡邊力，　　安住如是，　眼生邊力，　　安住如是，　　眼邊際力，　乃至安住，　　寂滅之力，　　耳鼻舌身，　乃至名等，　　二十五法，　　亦復如是。",
        "from": "T11n0310_034:0188a17_0",
        "context_with_next_sentence": true
    },
    {
        "source_sentence": "　是陀羅尼，　　成就如來，　　殊勝之力。",
        "from": "T11n0310_034:0188a21_0",
        "context_with_next_sentence": true
    },
    {
        "source_sentence": "　是陀羅尼，　　成就如是，　　威德之力。",
        "from": "T11n0310_034:0188a22_0",
        "context_with_next_sentence": true
    },
    {
        "source_sentence": "　入諸如來，　　一切行處，　　住諸如來，　一切境界。",
        "from": "T11n0310_034:0188a23_0",
        "context_with_next_sentence": true
    },
    {
        "source_sentence": "　　令諸世間，　　於修羅眾，　離堅固心，　　住梵天行，　　能令無量，　百千夜叉，　　及鳩槃荼，　　皆生歡喜。",
        "from": "T11n0310_034:0188a24_1",
        "context_with_next_sentence": true
    },
    {
        "source_sentence": "　亦令無量，　　乾闥婆眾，　　并諸羅剎，　愛樂調伏。",
        "from": "T11n0310_034:0188a27_0",
        "context_with_next_sentence": true
    },
    {
        "source_sentence": "　　假使梵眾，　　以妙音聲，　於其句義，　　不能宣說，　　非諸心法，　之所計度，　　亦非心法，　　之所受持。",
        "from": "T11n0310_034:0188a28_1",
        "context_with_next_sentence": true
    },
    {
        "source_sentence": "　是陀羅尼，　　非眼所得，　　是陀羅尼，　亦不至身，　　是陀羅尼，　　非眼所得，　亦不至於，　　眼所行處。",
        "from": "T11n0310_034:0188b02_0",
        "context_with_next_sentence": true
    },
    {
        "source_sentence": "　　耳鼻舌身，　乃至名等，　　二十五法，　　亦復如是。",
        "from": "T11n0310_034:0188b04_1",
        "context_with_next_sentence": true
    },
    {
        "source_sentence": "　又說於眼，　　盡邊生邊，　　邊際流轉，　乃至寂滅，　　無我無人、　　眾生壽者，　乃至無有，　　補特伽羅。",
        "from": "T11n0310_034:0188b06_0",
        "context_with_next_sentence": true
    },
    {
        "source_sentence": "　　無相無為，　不來不去，　　如是等相，　　皆悉了知。",
        "from": "T11n0310_034:0188b08_1",
        "context_with_next_sentence": true
    },
    {
        "source_sentence": "　又說了知，　　法性之眼。",
        "from": "T11n0310_034:0188b10_0",
        "context_with_next_sentence": true
    },
    {
        "source_sentence": "　　又說了知，　法成就眼，　　智眼慧眼、　　梵眼天眼。",
        "from": "T11n0310_034:0188b10_1",
        "context_with_next_sentence": true
    },
    {
        "source_sentence": "　梵生得眼，　　天生得眼，　　梵異熟眼，　天異熟眼，　　梵因生眼，　　天因生眼，　天神變眼，　　天精進眼，　　下劣生眼，　殊勝生眼，　　捨離閻羅，　　世間之眼，　龍夜叉眼，　　鳩槃荼眼，　　熱惱之眼，　非熱惱眼，　　清淨之眼，　　非清淨眼，　廣狹之眼，　　聲聞乘眼，　　禪定之眼，　三摩地眼，　　境界之眼，　　想出生眼，　貪出生眼，　　貪捨離眼，　　從因生眼，　非因生眼，　　相應之眼，　　不相應眼，　依門生眼，　　非門生眼，　　因緣生眼，　因門生眼，　　非肉成眼，　　智清淨眼，　無所有眼，　　不可得眼。",
        "from": "T11n0310_034:0188b12_0",
        "context_with_next_sentence": true
    },
    {
        "source_sentence": "　　耳鼻舌身，　乃至名等，　　二十五法，　　亦復如是。",
        "from": "T11n0310_034:0188b24_1",
        "context_with_next_sentence": true
    },
    {
        "source_sentence": "　爾時世尊，　　於虛空中，　　復出無量，　微妙音聲，　　演說殊勝，　　陀羅尼法。",
        "from": "T11n0310_034:0188b26_0",
        "context_with_next_sentence": true
    },
    {
        "source_sentence": "　皆是如來，　　之所變化。",
        "from": "T11n0310_034:0188b28_0",
        "context_with_next_sentence": true
    },
    {
        "source_sentence": "　　陀羅尼曰：「呬麗(一)　麼麗麼麗(二)　賜(上)弟(三)　伊(去)泥(四)　弭(上)泥(五)　句路爾庾(二合)(六)　句路爾庾(二合)(七)　句麗(八)　麼麗(九)　句拏(上)帝(十)　阿囉(二合)藝(十一)　阿呬麗(十二)　弭弭麗帝(十三)　素弭麗(十四)　弭麗弭麗(十五)　弃比麗(十六)　阿比麗(十七)　素帝替(十八)　馱嬭(十九)　麼嬭(二十)　伽(上)(二十一)　伽(上)唎帝(二十二)　素伽(上)[口*((禾*ㄉ)/牛)](二十三)　鉢唎(二合)野然曩泥(二十四)　阿努盧弭計(上)(二十五)　微[口*路]迷(去)(二十六)　素婆涅里(二合)世(二十七)　阿施唎麗(二十八)　薩麼鉢囉(二合)本帝(二十九)　鉢囉尾醯(三十)　陀羅尼(三十一)　底瑟恥呵(三十二)　素底(引)阿替(三十三)　步攘伽(上)伽曩(三十四)　躬(去)盤拏(三十五)　嚩娑(引)嚩曩(三十六)　播唎妬(引)里野(二合)寧(三十七)　鉢唎伽(上)拏寧(三十八)　麼曩娑(三十九)　素路指多(四十)　鉢那(四十一)　惡察囉(四十二)　阿毘羅(引)比野(二合)(四十三)　鉢囉(二合)底瑟咤訶(四十四)　陀羅尼(四十五)　阿(引)耳多(四十六)　虞泥(去)毘(四十七)「如是陀羅尼，　　諸佛之所得，　具足大威神，　　智慧無邊量。",
        "from": "T11n0310_034:0188b28_1",
        "context_with_next_sentence": true
    },
    {
        "source_sentence": "　遠離於執著，　　念處悉清淨，　無色無去來，　　非方及方所。",
        "from": "T11n0310_034:0188c16_0",
        "context_with_next_sentence": true
    },
    {
        "source_sentence": "　無相離言說，　　超過諸戲論，　菩薩勤修習，　　究竟得清涼。",
        "from": "T11n0310_034:0188c18_0",
        "context_with_next_sentence": true
    },
    {
        "source_sentence": "　假使以百千，　　那由他偈頌，　演說於一句，　　不能得其邊。",
        "from": "T11n0310_034:0188c20_0",
        "context_with_next_sentence": true
    },
    {
        "source_sentence": "　眾聖之所讚，　　清淨無染著，　一切諸眾會，　　皆悉生尊重。",
        "from": "T11n0310_034:0188c22_0",
        "context_with_next_sentence": true
    },
    {
        "source_sentence": "　如是陀羅尼，　　善法威神力，　能摧滅煩惱，　　令得於勝利。",
        "from": "T11n0310_034:0188c24_0",
        "context_with_next_sentence": true
    },
    {
        "source_sentence": "　功德及智慧，　　廣大猶如海，　成就忍辱力，　　其心安不動。",
        "from": "T11n0310_034:0188c26_0",
        "context_with_next_sentence": true
    },
    {
        "source_sentence": "　菩薩常修習，　　智者所稱歎，　捨離於貧窮，　　當獲大財寶。",
        "from": "T11n0310_034:0188c28_0",
        "context_with_next_sentence": true
    },
    {
        "source_sentence": "　如是陀羅尼，　　增長諸功德，　常以空性等，　　真實句莊嚴，　以捨於文字，　　名之為空性，　以捨於心識，　　名之為法性。",
        "from": "T11n0310_034:0189a01_0",
        "context_with_next_sentence": true
    },
    {
        "source_sentence": "　如是陀羅尼，　　離垢常清淨，　安住於實智，　　現種種饒益，　令諸眾生等，　　歡喜發淨心。",
        "from": "T11n0310_034:0189a05_0",
        "context_with_next_sentence": true
    },
    {
        "source_sentence": "　無量夜叉眾，　　及於鳩槃荼，　如是眾鬼王，　　亦生大歡喜。",
        "from": "T11n0310_034:0189a08_0",
        "context_with_next_sentence": true
    },
    {
        "source_sentence": "　如是陀羅尼，　　寂靜無戲論，　愛樂於眾生，　　普皆與安樂。",
        "from": "T11n0310_034:0189a10_0",
        "context_with_next_sentence": true
    },
    {
        "source_sentence": "　於多百千劫，　　常在於諸趣，　作無量利益，　　清淨無所染。",
        "from": "T11n0310_034:0189a12_0",
        "context_with_next_sentence": true
    },
    {
        "source_sentence": "　或以百千偈，　　演說甘露法，　令無量眾生，　　皆生大歡喜。",
        "from": "T11n0310_034:0189a14_0",
        "context_with_next_sentence": true
    },
    {
        "source_sentence": "　往昔無量佛，　　以清淨意樂，　於是陀羅尼，　　常思惟法性。",
        "from": "T11n0310_034:0189a16_0",
        "context_with_next_sentence": true
    },
    {
        "source_sentence": "　釋梵諸天眾、　　龍王阿修羅，　聞此陀羅尼，　　心生大歡喜。",
        "from": "T11n0310_034:0189a18_0",
        "context_with_next_sentence": true
    },
    {
        "source_sentence": "　如是陀羅尼，　　所經諸國土，　常無有災難，　　病苦及憂惱。",
        "from": "T11n0310_034:0189a20_0",
        "context_with_next_sentence": true
    },
    {
        "source_sentence": "　一切諸眾生，　　各各皆欣樂，　願此陀羅尼，　　常住於我心。",
        "from": "T11n0310_034:0189a22_0",
        "context_with_next_sentence": true
    },
    {
        "source_sentence": "　如是陀羅尼，　　隨所在身心，　喉腭及脣舌，　　生無量功德。",
        "from": "T11n0310_034:0189a24_0",
        "context_with_next_sentence": true
    },
    {
        "source_sentence": "　若能常受持，　　獲無量功德，　利益多眾生，　　皆令得歡喜。",
        "from": "T11n0310_034:0189a26_0",
        "context_with_next_sentence": true
    },
    {
        "source_sentence": "　如是陀羅尼，　　捨離諸過惡，　演說微妙法，　　得無盡辯才。",
        "from": "T11n0310_034:0189a28_0",
        "context_with_next_sentence": true
    },
    {
        "source_sentence": "　令百千眾生，　　皆斷除疑惑，　摧破諸憍慢，　　獲無量功德。",
        "from": "T11n0310_034:0189b01_0",
        "context_with_next_sentence": true
    },
    {
        "source_sentence": "　如是陀羅尼，　　甚深微密法，　智者常思惟，　　勇猛勤修習。",
        "from": "T11n0310_034:0189b03_0",
        "context_with_next_sentence": true
    },
    {
        "source_sentence": "　被於智慧甲，　　摧滅諸煩惱，　增長功德已，　　愛樂無厭足。",
        "from": "T11n0310_034:0189b05_0",
        "context_with_next_sentence": true
    },
    {
        "source_sentence": "　如是陀羅尼，　　具廣大名稱，　能了盡無盡，　　生邊無生邊。",
        "from": "T11n0310_034:0189b07_0",
        "context_with_next_sentence": true
    },
    {
        "source_sentence": "　以如是智慧，　　種種自莊嚴，　百千諸如來，　　尊重而供養。",
        "from": "T11n0310_034:0189b09_0",
        "context_with_next_sentence": true
    },
    {
        "source_sentence": "　如是陀羅尼，　　明行為兩足，　依止於勝定，　　趣向菩提道，　隨順於止觀，　　通達無漏慧。",
        "from": "T11n0310_034:0189b11_0",
        "context_with_next_sentence": true
    },
    {
        "source_sentence": "　以淨信根力，　　成就於二手，　以精進忍辱，　　成就於兩乳，　智慧波羅蜜，　　而為其頂相，　修多羅為線，　　貫穿四辯鬘。",
        "from": "T11n0310_034:0189b14_0",
        "context_with_next_sentence": true
    },
    {
        "source_sentence": "　往昔所修行，　　種種諸功德，　及無量譬喻，　　一切悉莊嚴。",
        "from": "T11n0310_034:0189b18_0",
        "context_with_next_sentence": true
    },
    {
        "source_sentence": "　如是陀羅尼，　　具無量功德，　於眼前後際，　　盡邊無盡邊。",
        "from": "T11n0310_034:0189b20_0",
        "context_with_next_sentence": true
    },
    {
        "source_sentence": "　若生若無生，　　邊際非邊際，　寂靜不寂靜，　　流轉非流轉。",
        "from": "T11n0310_034:0189b22_0",
        "context_with_next_sentence": true
    },
    {
        "source_sentence": "　無有及無起，　　寂滅并無我，　無人無壽者，　　乃至無眾生。",
        "from": "T11n0310_034:0189b24_0",
        "context_with_next_sentence": true
    },
    {
        "source_sentence": "　如是無量門，　　一切皆解了。",
        "from": "T11n0310_034:0189b26_0",
        "context_with_next_sentence": true
    },
    {
        "source_sentence": "　耳鼻舌身心，　　六塵并四大，　乃至世生名，　　一切皆如是。",
        "from": "T11n0310_034:0189b27_0",
        "context_with_next_sentence": true
    },
    {
        "source_sentence": "　如上所稱歎，　　微妙陀羅尼，　寂靜勝功德，　　諸佛之境界。",
        "from": "T11n0310_034:0189b29_0",
        "context_with_next_sentence": true
    },
    {
        "source_sentence": "　陀羅尼實義，　　非文字詮表，　隨順於世間，　　但以假名說。」",
        "from": "T11n0310_034:0189c02_0",
        "context_with_next_sentence": true
    },
    {
        "source_sentence": "爾時世尊與諸大眾到童子家，敷座而坐。",
        "from": "T11n0310_034:0189c04_0",
        "context_with_next_sentence": true
    },
    {
        "source_sentence": "是時月光童子知佛坐已，躬自齎持微妙供具，奉獻如來及諸大眾，其供純以禪定福德殊勝善根不思議力之所成熟。",
        "from": "T11n0310_034:0189c04_1",
        "context_with_next_sentence": true
    },
    {
        "source_sentence": "如是施時亦不為己，普令一切無量眾生，發趣菩提獲大善利，其供周遍皆悉充足。",
        "from": "T11n0310_034:0189c07_2",
        "context_with_next_sentence": true
    },
    {
        "source_sentence": "爾時世尊飯食已訖，於眾會中告月光童子言：「童子！",
        "from": "T11n0310_034:0189c09_3",
        "context_with_next_sentence": true
    },
    {
        "source_sentence": "若善男子善女人等，住大乘者行施資糧，有八十種殊勝功德。",
        "from": "T11n0310_034:0189c10_4",
        "context_with_next_sentence": true
    },
    {
        "source_sentence": "云何八十？",
        "from": "T11n0310_034:0189c12_5",
        "context_with_next_sentence": true
    },
    {
        "source_sentence": "所謂成熟眾生善言攝受，妙相圓滿，諸根無缺，捨離生死，證於涅槃，盡諸結使，得勝自在，具足功德，莊嚴佛土，眷屬清淨，有大威德，具足智慧，成就最上殊勝之行，圓滿無上無等等行，除滅習氣，增長如來一切智行，身及舍利為諸世間聲聞緣覺之所供養，摧破惡人，能令人王、天、龍、夜叉、阿修羅王、迦樓羅王及梵天王皆生清信，有大威德，宣說契經、應頌、受記、自說、諷誦、譬喻、因緣、本事、本生、方廣、希法乃至論義，受持演說心無懈惓，於法無悋，安住佛道，世界最勝，名色清淨，證於法身，得無所畏，成就福德，蔽諸外道，具善人法，捨惡人行，信福智因，和合佛法，降伏眾魔，於佛所說安樂之法無有疑惑，摧破惡欲，具大威德，修菩薩行，得勝神通，捨離生死，成就眾生，讚無邊行，攝受功德，慰喻眾生，受用法樂，修行惠施，入大智門，住於煖法，種性決定，修行法忍，安住佛道。",
        "from": "T11n0310_034:0189c12_6",
        "context_with_next_sentence": true
    },
    {
        "source_sentence": "童子！",
        "from": "T11n0310_034:0190a01_7",
        "context_with_next_sentence": true
    },
    {
        "source_sentence": "若善男子善女人等修施資糧，具足成就是八十種殊勝功德。」",
        "from": "T11n0310_034:0190a01_8",
        "context_with_next_sentence": true
    },
    {
        "source_sentence": "爾時世尊復說偈言：「大智諸菩薩，　　具足施資糧，　勝利有八十，　　我今已略說。",
        "from": "T11n0310_034:0190a02_9",
        "context_with_next_sentence": true
    },
    {
        "source_sentence": "　復有諸功德，　　無量難思議，　皆從布施生，　　今當少宣說。",
        "from": "T11n0310_034:0190a06_0",
        "context_with_next_sentence": true
    },
    {
        "source_sentence": "　汝以平等施，　　普遍於大會，　如是施資糧，　　智者應修習。",
        "from": "T11n0310_034:0190a08_0",
        "context_with_next_sentence": true
    },
    {
        "source_sentence": "　此施能積集，　　福聚不思議，　相好莊嚴身，　　一切皆圓滿。",
        "from": "T11n0310_034:0190a10_0",
        "context_with_next_sentence": true
    },
    {
        "source_sentence": "　生處及種族，　　國土若居家，　名稱與色心，　　一切皆清淨。",
        "from": "T11n0310_034:0190a12_0",
        "context_with_next_sentence": true
    },
    {
        "source_sentence": "　諸天神變事，　　及宮殿婇女，　清淨無礙辯，　　皆從布施生。",
        "from": "T11n0310_034:0190a14_0",
        "context_with_next_sentence": true
    },
    {
        "source_sentence": "　布施勝資糧，　　諸佛咸稱歎，　此即是菩提，　　最初安住本。",
        "from": "T11n0310_034:0190a16_0",
        "context_with_next_sentence": true
    },
    {
        "source_sentence": "　精進諸菩薩，　　於施無疑惑，　安住決定心，　　勤修於布施。",
        "from": "T11n0310_034:0190a18_0",
        "context_with_next_sentence": true
    },
    {
        "source_sentence": "　如是布施心，　　成就殊勝福，　菩薩勤修習，　　當證佛菩提。",
        "from": "T11n0310_034:0190a20_0",
        "context_with_next_sentence": true
    },
    {
        "source_sentence": "　由布施威力，　　成就勝神通，　振動俱胝剎，　　不損諸眾生。",
        "from": "T11n0310_034:0190a22_0",
        "context_with_next_sentence": true
    },
    {
        "source_sentence": "　由布施能引，　　淨戒及多聞，　正信與精進，　　三昧無漏慧。",
        "from": "T11n0310_034:0190a24_0",
        "context_with_next_sentence": true
    },
    {
        "source_sentence": "　由布施能引，　　根力菩提分，　正斷及神足，　　遠離諸習氣。",
        "from": "T11n0310_034:0190a26_0",
        "context_with_next_sentence": true
    },
    {
        "source_sentence": "　由布施能引，　　清淨妙音聲，　於百俱胝剎，　　開示無邊法。",
        "from": "T11n0310_034:0190a28_0",
        "context_with_next_sentence": true
    },
    {
        "source_sentence": "　由淨信行施，　　速得諸神通，　為成就神通，　　應勤修布施。",
        "from": "T11n0310_034:0190b01_0",
        "context_with_next_sentence": true
    },
    {
        "source_sentence": "　無量諸天眾，　　百千阿修羅，　龍神及夜叉，　　眷屬共圍繞，　咸乘妙樓閣，　　自在而遊戲。",
        "from": "T11n0310_034:0190b03_0",
        "context_with_next_sentence": true
    },
    {
        "source_sentence": "　如是等諸王，　　見勤行施者，　皆當起遠迎，　　敷座而供養。",
        "from": "T11n0310_034:0190b06_0",
        "context_with_next_sentence": true
    },
    {
        "source_sentence": "　如是行施人，　　具足大威德，　自在神通力，　　攝受諸天王，　鳩槃荼夜叉，　　皆悉來歸伏，　及乾闥婆眾，　　亦獻諸音樂。",
        "from": "T11n0310_034:0190b08_0",
        "context_with_next_sentence": true
    },
    {
        "source_sentence": "　賊害起慈心，　　惡人當遠離，　珍財無損減，　　庫藏悉充盈。",
        "from": "T11n0310_034:0190b12_0",
        "context_with_next_sentence": true
    },
    {
        "source_sentence": "　以修布施故，　　成就勝資糧，　乃至於佛智，　　不行外道法。",
        "from": "T11n0310_034:0190b14_0",
        "context_with_next_sentence": true
    },
    {
        "source_sentence": "　是人無病惱，　　守護陀羅尼，　得諸殊勝力，　　皆由布施生。",
        "from": "T11n0310_034:0190b16_0",
        "context_with_next_sentence": true
    },
    {
        "source_sentence": "　如是行施人，　　修習菩提道，　不遇惡知識，　　得同類善友。",
        "from": "T11n0310_034:0190b18_0",
        "context_with_next_sentence": true
    },
    {
        "source_sentence": "　復有諸菩薩，　　積集施資糧，　成就不思議，　　陀羅尼智慧。",
        "from": "T11n0310_034:0190b20_0",
        "context_with_next_sentence": true
    },
    {
        "source_sentence": "　以無量偈頌，　　演說於總持，　一切無罣礙，　　不失於本義。",
        "from": "T11n0310_034:0190b22_0",
        "context_with_next_sentence": true
    },
    {
        "source_sentence": "　廣大菩提心，　　志願常堅固，　具足於淨戒，　　捨離諸魔業。",
        "from": "T11n0310_034:0190b24_0",
        "context_with_next_sentence": true
    },
    {
        "source_sentence": "　不著五欲樂，　　專精求正念，　心常無迷惑，　　亦不生貪愛。",
        "from": "T11n0310_034:0190b26_0",
        "context_with_next_sentence": true
    },
    {
        "source_sentence": "　瞋恚諸煩惱，　　如實皆了知，　於一切境界，　　不著不迷惑。",
        "from": "T11n0310_034:0190b28_0",
        "context_with_next_sentence": true
    },
    {
        "source_sentence": "　是人善了知，　　如是諸煩惱，　以因緣和合，　　能生諸過失。",
        "from": "T11n0310_034:0190c01_0",
        "context_with_next_sentence": true
    },
    {
        "source_sentence": "　乃至於佛法，　　若因若因因，　如是因作用，　　一切皆能了。",
        "from": "T11n0310_034:0190c03_0",
        "context_with_next_sentence": true
    },
    {
        "source_sentence": "　是人能了知，　　眼盡邊因性，　遠離諸迷惑，　　於眼無所染。",
        "from": "T11n0310_034:0190c05_0",
        "context_with_next_sentence": true
    },
    {
        "source_sentence": "　是人能了知，　　眼生邊邊際，　寂靜與流轉，　　無有及無生，　乃至於寂滅，　　如是等因性，　遠離諸迷惑，　　於眼無所染。",
        "from": "T11n0310_034:0190c07_0",
        "context_with_next_sentence": true
    },
    {
        "source_sentence": "　是人能了知，　　眼前際言說，　隨世假安立，　　於中無有實。",
        "from": "T11n0310_034:0190c11_0",
        "context_with_next_sentence": true
    },
    {
        "source_sentence": "　是人能了知，　　眼後際言說，　隨世假安立，　　於中無有實。",
        "from": "T11n0310_034:0190c13_0",
        "context_with_next_sentence": true
    },
    {
        "source_sentence": "　是人能了知，　　眼生邊邊際，　寂靜與流轉，　　無有及無生，　乃至於寂滅，　　如是等言說，　隨世假安立，　　於中無有實。",
        "from": "T11n0310_034:0190c15_0",
        "context_with_next_sentence": true
    },
    {
        "source_sentence": "　是人能了知，　　眼前際言說，　但因緣和合，　　於中無所著。",
        "from": "T11n0310_034:0190c19_0",
        "context_with_next_sentence": true
    },
    {
        "source_sentence": "　是人能了知，　　眼後際言說，　但因緣和合，　　於中無所著。",
        "from": "T11n0310_034:0190c21_0",
        "context_with_next_sentence": true
    },
    {
        "source_sentence": "　是人能了知，　　眼生邊邊際，　寂靜與流轉，　　無有及無生，　乃至於寂滅，　　如是等言說，　但因緣和合，　　於中無所著。",
        "from": "T11n0310_034:0190c23_0",
        "context_with_next_sentence": true
    },
    {
        "source_sentence": "　是人能了知，　　眼前際言說，　自性無表示，　　於中無所染。",
        "from": "T11n0310_034:0190c27_0",
        "context_with_next_sentence": true
    },
    {
        "source_sentence": "　是人能了知，　　眼後際言說，　自性無表示，　　於中無所染。",
        "from": "T11n0310_034:0190c29_0",
        "context_with_next_sentence": true
    },
    {
        "source_sentence": "　是人能了知，　　眼生邊邊際，　寂靜與流轉，　　無有及無生，　乃至於寂滅，　　如是等言說，　自性無表示，　　於中無所染。",
        "from": "T11n0310_034:0191a02_0",
        "context_with_next_sentence": true
    },
    {
        "source_sentence": "　耳鼻舌身心，　　六塵并四大，　乃至世生名，　　一切皆如是。",
        "from": "T11n0310_034:0191a06_0",
        "context_with_next_sentence": true
    },
    {
        "source_sentence": "　是人能了知，　　貪欲即佛道，　自性無差別，　　於貪無所染。",
        "from": "T11n0310_034:0191a08_0",
        "context_with_next_sentence": true
    },
    {
        "source_sentence": "　一切諸佛道，　　當於煩惱求，　知性無差別，　　是入總持門。",
        "from": "T11n0310_034:0191a10_0",
        "context_with_next_sentence": true
    },
    {
        "source_sentence": "　說貪是總持，　　總持即是貪，　知性無差別，　　是學總持門。",
        "from": "T11n0310_034:0191a12_0",
        "context_with_next_sentence": true
    },
    {
        "source_sentence": "　如是供養貪，　　即為供養佛，　以供養佛故，　　成就總持門。",
        "from": "T11n0310_034:0191a14_0",
        "context_with_next_sentence": true
    },
    {
        "source_sentence": "　是人能了知，　　瞋恚即佛道，　自性無差別，　　於瞋無所染。",
        "from": "T11n0310_034:0191a16_0",
        "context_with_next_sentence": true
    },
    {
        "source_sentence": "　瞋即是總持，　　總持即是瞋，　知性無差別，　　是學總持門。",
        "from": "T11n0310_034:0191a18_0",
        "context_with_next_sentence": true
    },
    {
        "source_sentence": "　如是供養瞋，　　亦為供養佛，　以供養佛故，　　成就總持門。",
        "from": "T11n0310_034:0191a20_0",
        "context_with_next_sentence": true
    },
    {
        "source_sentence": "　是人能了知，　　愚癡即佛道，　自性無差別，　　於癡無所染。",
        "from": "T11n0310_034:0191a22_0",
        "context_with_next_sentence": true
    },
    {
        "source_sentence": "　若如實了知，　　癡性之邊際，　是則修佛道，　　成就總持門。",
        "from": "T11n0310_034:0191a24_0",
        "context_with_next_sentence": true
    },
    {
        "source_sentence": "　癡即是總持，　　總持即是癡，　知性無差別，　　是學總持門。",
        "from": "T11n0310_034:0191a26_0",
        "context_with_next_sentence": true
    },
    {
        "source_sentence": "　如是供養癡，　　即為供養佛，　以供養佛故，　　成就總持門。",
        "from": "T11n0310_034:0191a28_0",
        "context_with_next_sentence": true
    },
    {
        "source_sentence": "　如是供養癡，　　即為供養法，　以供養法故，　　成就總持門。",
        "from": "T11n0310_034:0191b01_0",
        "context_with_next_sentence": true
    },
    {
        "source_sentence": "　如是供養癡，　　即為供養僧，　以供養僧故，　　成就總持門。",
        "from": "T11n0310_034:0191b03_0",
        "context_with_next_sentence": true
    },
    {
        "source_sentence": "　如是供養癡，　　即為供養戒，　以供養戒故，　　成就總持門。",
        "from": "T11n0310_034:0191b05_0",
        "context_with_next_sentence": true
    },
    {
        "source_sentence": "　如是供養癡，　　即供養精進，　供養精進故，　　成就總持門。",
        "from": "T11n0310_034:0191b07_0",
        "context_with_next_sentence": true
    },
    {
        "source_sentence": "　如是供養癡，　　即供養讚歎，　供養讚歎故，　　成就總持門。",
        "from": "T11n0310_034:0191b09_0",
        "context_with_next_sentence": true
    },
    {
        "source_sentence": "　如是供養癡，　　即供養佛法，　供養佛法故，　　成就總持門。",
        "from": "T11n0310_034:0191b11_0",
        "context_with_next_sentence": true
    },
    {
        "source_sentence": "　如是供養癡，　　即供養法性，　供養法性故，　　成就總持門。",
        "from": "T11n0310_034:0191b13_0",
        "context_with_next_sentence": true
    },
    {
        "source_sentence": "　如是供養癡，　　即供養真如，　供養真如故，　　成就總持門。",
        "from": "T11n0310_034:0191b15_0",
        "context_with_next_sentence": true
    },
    {
        "source_sentence": "　如是供養癡，　　即供養無生，　供養無生故，　　成就總持門。",
        "from": "T11n0310_034:0191b17_0",
        "context_with_next_sentence": true
    },
    {
        "source_sentence": "　如是供養癡，　　即供養無滅，　供養無滅故，　　成就總持門。",
        "from": "T11n0310_034:0191b19_0",
        "context_with_next_sentence": true
    },
    {
        "source_sentence": "　如是供養癡，　　即供養無盡，　供養無盡故，　　成就總持門。",
        "from": "T11n0310_034:0191b21_0",
        "context_with_next_sentence": true
    },
    {
        "source_sentence": "　如是供養癡，　　即供養無有，　供養無有故，　　成就總持門。",
        "from": "T11n0310_034:0191b23_0",
        "context_with_next_sentence": true
    },
    {
        "source_sentence": "　如是供養癡，　　即供養無邊，　供養無邊故，　　成就總持門。",
        "from": "T11n0310_034:0191b25_0",
        "context_with_next_sentence": true
    },
    {
        "source_sentence": "　如是供養癡，　　即供養三有，　供養三有故，　　成就總持門。",
        "from": "T11n0310_034:0191b27_0",
        "context_with_next_sentence": true
    },
    {
        "source_sentence": "　如是供養癡，　　即供養寂靜，　供養寂靜故，　　成就總持門。",
        "from": "T11n0310_034:0191b29_0",
        "context_with_next_sentence": true
    },
    {
        "source_sentence": "　如是供養癡，　　即供養流轉，　以供養轉故，　　成就總持門。",
        "from": "T11n0310_034:0191c02_0",
        "context_with_next_sentence": true
    },
    {
        "source_sentence": "　如是供養癡，　　即供養無轉，　供養無轉故，　　成就總持門。",
        "from": "T11n0310_034:0191c04_0",
        "context_with_next_sentence": true
    },
    {
        "source_sentence": "　如是供養癡，　　即供養無有，　供養無有故，　　成就總持門。",
        "from": "T11n0310_034:0191c06_0",
        "context_with_next_sentence": true
    },
    {
        "source_sentence": "　如是供養癡，　　即供養無起，　供養無起故，　　成就總持門。",
        "from": "T11n0310_034:0191c08_0",
        "context_with_next_sentence": true
    },
    {
        "source_sentence": "　如是供養癡，　　即供養寂滅，　供養寂滅故，　　成就總持門。",
        "from": "T11n0310_034:0191c10_0",
        "context_with_next_sentence": true
    },
    {
        "source_sentence": "　如是供養癡，　　即供養不來，　供養不來故，　　成就總持門。",
        "from": "T11n0310_034:0191c12_0",
        "context_with_next_sentence": true
    },
    {
        "source_sentence": "　如是供養癡，　　即供養無行，　供養無行故，　　成就總持門。",
        "from": "T11n0310_034:0191c14_0",
        "context_with_next_sentence": true
    },
    {
        "source_sentence": "　如是供養癡，　　即供養有為，　供養有為故，　　成就總持門。",
        "from": "T11n0310_034:0191c16_0",
        "context_with_next_sentence": true
    },
    {
        "source_sentence": "　如是供養癡，　　即供養苦等，　以供養苦等，　　成就總持門。",
        "from": "T11n0310_034:0191c18_0",
        "context_with_next_sentence": true
    },
    {
        "source_sentence": "　如是供養癡，　　即供養苦智，　供養苦智故，　　成就總持門。",
        "from": "T11n0310_034:0191c20_0",
        "context_with_next_sentence": true
    },
    {
        "source_sentence": "　如是供養癡，　　即供養集智，　供養集智故，　　成就總持門。",
        "from": "T11n0310_034:0191c22_0",
        "context_with_next_sentence": true
    },
    {
        "source_sentence": "　如是供養癡，　　即供養滅智，　供養滅智故，　　成就總持門。",
        "from": "T11n0310_034:0191c24_0",
        "context_with_next_sentence": true
    },
    {
        "source_sentence": "　如是供養癡，　　即供養道智，　供養道智故，　　成就總持門。",
        "from": "T11n0310_034:0191c26_0",
        "context_with_next_sentence": true
    },
    {
        "source_sentence": "　如是供養癡，　　即供養法智，　供養法智故，　　成就總持門。",
        "from": "T11n0310_034:0191c28_0",
        "context_with_next_sentence": true
    },
    {
        "source_sentence": "　如是供養癡，　　即供養類智，　供養類智故，　　成就總持門。",
        "from": "T11n0310_034:0192a01_0",
        "context_with_next_sentence": true
    },
    {
        "source_sentence": "　如是供養癡，　　供養無生智，　供養無生故，　　成就總持門。",
        "from": "T11n0310_034:0192a03_0",
        "context_with_next_sentence": true
    },
    {
        "source_sentence": "　如是供養癡，　　即供養盡智，　供養盡智故，　　成就總持門。",
        "from": "T11n0310_034:0192a05_0",
        "context_with_next_sentence": true
    },
    {
        "source_sentence": "　如是於正斷，　　念住并神足，　五根及五力，　　七覺八道支，　兼彼奢摩他，　　毘般舍那等，　於斯九種法，　　一切皆如是。」",
        "from": "T11n0310_034:0192a07_0",
        "context_with_next_sentence": true
    },
    {
        "source_sentence": "爾時世尊告月光童子言：「善男子！",
        "from": "T11n0310_034:0192a11_0",
        "context_with_next_sentence": true
    },
    {
        "source_sentence": "若有眾生住於大乘，為欲成就如上所說陀羅尼者，應當遠離八十種人。",
        "from": "T11n0310_034:0192a11_1",
        "context_with_next_sentence": true
    },
    {
        "source_sentence": "云何八十？",
        "from": "T11n0310_034:0192a13_2",
        "context_with_next_sentence": true
    },
    {
        "source_sentence": "所謂殺父，害母，殺阿羅漢，以屠害心出佛身血，破和合僧，賊住出家，無根二根，邪見，邪思惟，邪語，邪業，邪命，邪精進，邪念，邪定，不知處，不知時，不知法，不知道，不知量，不知自他，於佛法僧并諸學處不能尊重，於不放逸及殊勝境亦不宗仰，不知法，不知律，不知學處，不知其罪若重若輕，不知其戒是毀是缺，又不知行若細若麁，亦不知業未來現在，於下劣事亦不了知，讚聲聞乘毀如來法，勸導開示辟支佛乘遠離厭捨無上正道，破戒，破見，破諸威儀，行於非道，說有我人，說有眾生，說有命者，說有補特伽羅，志意下劣，起貪瞋癡，斷見，常見，空無因見，不見有，不見無，不見業，不見精進，不知業，不知業因，不知異熟，不知異熟因，不知諸根，不知諸根因，不知界，不知界因，不知解脫，不知解脫因，不知道，不知道因，不知煩惱，不知煩惱因，不知施，不知施因，不知前際及於後際，不知前際及後際因，不知生死，不知生死因，不知有漏，不知有漏因，不知盡非盡，不知有非有，不知邊際非邊際，不知寂靜非寂靜，不知轉非轉，不知性非性，不知生非生，不知滅非滅。",
        "from": "T11n0310_034:0192a13_3",
        "context_with_next_sentence": true
    },
    {
        "source_sentence": "童子！",
        "from": "T11n0310_034:0192b06_4",
        "context_with_next_sentence": true
    },
    {
        "source_sentence": "若善男子善女人等，為欲成就如上所說陀羅尼者，應當捨離是八十種非法之人。」",
        "from": "T11n0310_034:0192b06_5",
        "context_with_next_sentence": true
    },
    {
        "source_sentence": "爾時世尊復說偈言：「若不了於眼，　　生盡之邊際，　是人迷總持，　　智者應遠離。",
        "from": "T11n0310_034:0192b08_6",
        "context_with_next_sentence": true
    },
    {
        "source_sentence": "　若能了於眼，　　無我無眾生，　是人住總持，　　智者應親近。",
        "from": "T11n0310_034:0192b12_0",
        "context_with_next_sentence": true
    },
    {
        "source_sentence": "　若能了於眼，　　生盡離文字，　是人住總持，　　智者應親近。",
        "from": "T11n0310_034:0192b14_0",
        "context_with_next_sentence": true
    },
    {
        "source_sentence": "　若能了於眼，　　寂靜無所住，　是人住總持，　　智者應親近。",
        "from": "T11n0310_034:0192b16_0",
        "context_with_next_sentence": true
    },
    {
        "source_sentence": "　若能了於眼，　　自性無所住，　是人住總持，　　智者應親近。",
        "from": "T11n0310_034:0192b18_0",
        "context_with_next_sentence": true
    },
    {
        "source_sentence": "　若能了於眼，　　無轉無色相，　是人住總持，　　智者應親近。",
        "from": "T11n0310_034:0192b20_0",
        "context_with_next_sentence": true
    },
    {
        "source_sentence": "　若能了於眼，　　無生性寂滅，　是人住總持，　　智者應親近。",
        "from": "T11n0310_034:0192b22_0",
        "context_with_next_sentence": true
    },
    {
        "source_sentence": "　若能了於眼，　　自性離名相，　諸佛無能說，　　稱歎及表示，　是人住總持，　　智者應親近。",
        "from": "T11n0310_034:0192b24_0",
        "context_with_next_sentence": true
    },
    {
        "source_sentence": "　若能了於眼，　　自性離名相，　無有能思惟，　　受持及演說，　是人住總持，　　智者應親近。",
        "from": "T11n0310_034:0192b27_0",
        "context_with_next_sentence": true
    },
    {
        "source_sentence": "　如是總持性，　　非文字詮辯，　無有諸方所，　　亦非心所到，　是法無歡喜，　　亦不住瞋恚，　不動如山王，　　雖說無所得。",
        "from": "T11n0310_034:0192c01_0",
        "context_with_next_sentence": true
    },
    {
        "source_sentence": "　總持實無有，　　乃至我亦無，　若我自性空，　　總持亦無有。",
        "from": "T11n0310_034:0192c05_0",
        "context_with_next_sentence": true
    },
    {
        "source_sentence": "　總持自性空，　　愚者計為有，　由是妄分別，　　不聞生憂惱。",
        "from": "T11n0310_034:0192c07_0",
        "context_with_next_sentence": true
    },
    {
        "source_sentence": "　若分別貪性，　　及以總持空，　如是二分別，　　畢竟不可得。",
        "from": "T11n0310_034:0192c09_0",
        "context_with_next_sentence": true
    },
    {
        "source_sentence": "　若了空性空，　　總持亦非有，　乃至菩提分，　　三摩地亦空。",
        "from": "T11n0310_034:0192c11_0",
        "context_with_next_sentence": true
    },
    {
        "source_sentence": "　若有能了知，　　總持及空性，　乃至三摩地，　　於眼亦了知。",
        "from": "T11n0310_034:0192c13_0",
        "context_with_next_sentence": true
    },
    {
        "source_sentence": "　若於眼盡邊，　　如實善了知，　則於總持門，　　究竟能成就。",
        "from": "T11n0310_034:0192c15_0",
        "context_with_next_sentence": true
    },
    {
        "source_sentence": "　若於眼生邊，　　如實善了知，　則於總持門，　　究竟能成就。",
        "from": "T11n0310_034:0192c17_0",
        "context_with_next_sentence": true
    },
    {
        "source_sentence": "　若於眼邊際，　　如實善了知，　則於總持門，　　究竟能成就。",
        "from": "T11n0310_034:0192c19_0",
        "context_with_next_sentence": true
    },
    {
        "source_sentence": "　若於眼寂靜，　　如實善了知，　則於總持門，　　究竟能成就。",
        "from": "T11n0310_034:0192c21_0",
        "context_with_next_sentence": true
    },
    {
        "source_sentence": "　若於眼流轉，　　如實善了知，　則於總持門，　　究竟能成就。",
        "from": "T11n0310_034:0192c23_0",
        "context_with_next_sentence": true
    },
    {
        "source_sentence": "　若於眼無有，　　如實善了知，　則於總持門，　　究竟能成就。",
        "from": "T11n0310_034:0192c25_0",
        "context_with_next_sentence": true
    },
    {
        "source_sentence": "　若於眼無生，　　如實善了知，　則於總持門，　　究竟能成就。",
        "from": "T11n0310_034:0192c27_0",
        "context_with_next_sentence": true
    },
    {
        "source_sentence": "　若於眼寂滅，　　如實善了知，　則於總持門，　　究竟能成就。",
        "from": "T11n0310_034:0192c29_0",
        "context_with_next_sentence": true
    },
    {
        "source_sentence": "　若於眼變異，　　如實知盡邊，　則於總持門，　　究竟能成就。",
        "from": "T11n0310_034:0193a02_0",
        "context_with_next_sentence": true
    },
    {
        "source_sentence": "　若於眼變異，　　如實知生邊，　則於總持門，　　究竟能成就。",
        "from": "T11n0310_034:0193a04_0",
        "context_with_next_sentence": true
    },
    {
        "source_sentence": "　若於眼變異，　　如實知邊際，　則於總持門，　　究竟能成就。",
        "from": "T11n0310_034:0193a06_0",
        "context_with_next_sentence": true
    },
    {
        "source_sentence": "　若於眼變異，　　如實知寂靜，　則於總持門，　　究竟能成就。",
        "from": "T11n0310_034:0193a08_0",
        "context_with_next_sentence": true
    },
    {
        "source_sentence": "　若於眼變異，　　如實知流轉，　則於總持門，　　究竟能成就。",
        "from": "T11n0310_034:0193a10_0",
        "context_with_next_sentence": true
    },
    {
        "source_sentence": "　若於眼變異，　　如實知無有，　則於總持門，　　究竟能成就。",
        "from": "T11n0310_034:0193a12_0",
        "context_with_next_sentence": true
    },
    {
        "source_sentence": "　若於眼變異，　　如實知無生，　則於總持門，　　究竟能成就。",
        "from": "T11n0310_034:0193a14_0",
        "context_with_next_sentence": true
    },
    {
        "source_sentence": "　若於眼變異，　　如實知寂滅，　則於總持門，　　究竟能成就。",
        "from": "T11n0310_034:0193a16_0",
        "context_with_next_sentence": true
    },
    {
        "source_sentence": "　耳鼻舌身心，　　六塵并四大，　乃至世生名，　　一切皆如是。",
        "from": "T11n0310_034:0193a18_0",
        "context_with_next_sentence": true
    },
    {
        "source_sentence": "　若於眼前際，　　無變無異相，　無取無分別，　　是住總持門。",
        "from": "T11n0310_034:0193a20_0",
        "context_with_next_sentence": true
    },
    {
        "source_sentence": "　若於眼盡邊，　　無變無異相，　無取無分別，　　是住總持門。",
        "from": "T11n0310_034:0193a22_0",
        "context_with_next_sentence": true
    },
    {
        "source_sentence": "　若於眼生邊，　　無變無異相，　無取無分別，　　是住總持門。",
        "from": "T11n0310_034:0193a24_0",
        "context_with_next_sentence": true
    },
    {
        "source_sentence": "　若於眼邊際，　　無變無異相，　無取無分別，　　是住總持門。",
        "from": "T11n0310_034:0193a26_0",
        "context_with_next_sentence": true
    },
    {
        "source_sentence": "　若於眼寂靜，　　無變無異相，　無取無分別，　　是住總持門。",
        "from": "T11n0310_034:0193a28_0",
        "context_with_next_sentence": true
    },
    {
        "source_sentence": "　若於眼流轉，　　無變無異相，　無取無分別，　　是住總持門。",
        "from": "T11n0310_034:0193b01_0",
        "context_with_next_sentence": true
    },
    {
        "source_sentence": "　若於眼無有，　　無變無異相，　無取無分別，　　是住總持門。",
        "from": "T11n0310_034:0193b03_0",
        "context_with_next_sentence": true
    },
    {
        "source_sentence": "　若於眼無生，　　無變無異相，　無取無分別，　　是住總持門。",
        "from": "T11n0310_034:0193b05_0",
        "context_with_next_sentence": true
    },
    {
        "source_sentence": "　若於眼寂滅，　　無變無異相，　無取無分別，　　是住總持門。",
        "from": "T11n0310_034:0193b07_0",
        "context_with_next_sentence": true
    },
    {
        "source_sentence": "　耳鼻舌身心，　　六塵并四大，　乃至世生名，　　一切皆如是。",
        "from": "T11n0310_034:0193b09_0",
        "context_with_next_sentence": true
    },
    {
        "source_sentence": "　貪瞋癡忿慢，　　嫉誑慳憂惱，　過失垢毒箭，　　暴流黑白業，　不生亦不滅，　　不去亦不來，　不動亦不異，　　非作亦非行，　非明亦非闇，　　非流捨暴流，　無盡及無住，　　非行非不行，　非字非攀緣，　　非出亦非入，　分別妄想等，　　六十二諸門，　各隨其義理，　　一切皆如是。",
        "from": "T11n0310_034:0193b11_0",
        "context_with_next_sentence": true
    },
    {
        "source_sentence": "　若知眼前際，　　乃至於上下，　無取無分別，　　是住總持門。",
        "from": "T11n0310_034:0193b20_0",
        "context_with_next_sentence": true
    },
    {
        "source_sentence": "　若知眼盡邊，　　乃至於上下，　無取無分別，　　是住總持門。",
        "from": "T11n0310_034:0193b22_0",
        "context_with_next_sentence": true
    },
    {
        "source_sentence": "　若知眼生邊，　　乃至於上下，　無取無分別，　　是住總持門。",
        "from": "T11n0310_034:0193b24_0",
        "context_with_next_sentence": true
    },
    {
        "source_sentence": "　若知眼邊際，　　乃至於上下，　無取無分別，　　是住總持門。",
        "from": "T11n0310_034:0193b26_0",
        "context_with_next_sentence": true
    },
    {
        "source_sentence": "　若知眼寂靜，　　乃至於上下，　無取無分別，　　是住總持門。",
        "from": "T11n0310_034:0193b28_0",
        "context_with_next_sentence": true
    },
    {
        "source_sentence": "　若知眼流轉，　　乃至於上下，　無取無分別，　　是住總持門。",
        "from": "T11n0310_034:0193c01_0",
        "context_with_next_sentence": true
    },
    {
        "source_sentence": "　若知眼無有，　　乃至於上下，　無取無分別，　　是住總持門。",
        "from": "T11n0310_034:0193c03_0",
        "context_with_next_sentence": true
    },
    {
        "source_sentence": "　若知眼無生，　　乃至於上下，　無取無分別，　　是住總持門。",
        "from": "T11n0310_034:0193c05_0",
        "context_with_next_sentence": true
    },
    {
        "source_sentence": "　若知眼寂滅，　　乃至於上下，　無取無分別，　　是住總持門。",
        "from": "T11n0310_034:0193c07_0",
        "context_with_next_sentence": true
    },
    {
        "source_sentence": "　耳鼻舌身心，　　六塵并四大，　乃至世生名，　　一切皆如是。",
        "from": "T11n0310_034:0193c09_0",
        "context_with_next_sentence": true
    },
    {
        "source_sentence": "　於地不變異，　　無取無分別，　如是了知者，　　成就總持門。",
        "from": "T11n0310_034:0193c11_0",
        "context_with_next_sentence": true
    },
    {
        "source_sentence": "　於地無生相，　　無取無分別，　如是了知者，　　成就總持門。",
        "from": "T11n0310_034:0193c13_0",
        "context_with_next_sentence": true
    },
    {
        "source_sentence": "　於地無滅相，　　無取無分別，　如是了知者，　　成就總持門。",
        "from": "T11n0310_034:0193c15_0",
        "context_with_next_sentence": true
    },
    {
        "source_sentence": "　於地證入相，　　無取無分別，　如是了知者，　　成就總持門。",
        "from": "T11n0310_034:0193c17_0",
        "context_with_next_sentence": true
    },
    {
        "source_sentence": "　於地出離相，　　無取無分別，　如是了知者，　　成就總持門。",
        "from": "T11n0310_034:0193c19_0",
        "context_with_next_sentence": true
    },
    {
        "source_sentence": "　於地無願相，　　無取無分別，　如是了知者，　　成就總持門。",
        "from": "T11n0310_034:0193c21_0",
        "context_with_next_sentence": true
    },
    {
        "source_sentence": "　於地無住相，　　不來亦不去，　無邊與無盡，　　相應不相應。",
        "from": "T11n0310_034:0193c23_0",
        "context_with_next_sentence": true
    },
    {
        "source_sentence": "　離名字計度，　　觀察與流轉，　無有及修治，　　無言說表示。",
        "from": "T11n0310_034:0193c25_0",
        "context_with_next_sentence": true
    },
    {
        "source_sentence": "　寂靜無所依，　　念住并正斷，　神足及根力，　　覺支無畏道。",
        "from": "T11n0310_034:0193c27_0",
        "context_with_next_sentence": true
    },
    {
        "source_sentence": "　如是諸地法，　　無取無分別，　如是了知者，　　成就總持門。",
        "from": "T11n0310_034:0193c29_0",
        "context_with_next_sentence": true
    },
    {
        "source_sentence": "　若於我無入，　　無取無分別，　如是了知者，　　成就總持門。",
        "from": "T11n0310_034:0194a02_0",
        "context_with_next_sentence": true
    },
    {
        "source_sentence": "　若於我無出，　　無取無分別，　如是了知者，　　成就總持門。",
        "from": "T11n0310_034:0194a04_0",
        "context_with_next_sentence": true
    },
    {
        "source_sentence": "　若於我無相，　　無取無分別，　如是了知者，　　成就總持門。",
        "from": "T11n0310_034:0194a06_0",
        "context_with_next_sentence": true
    },
    {
        "source_sentence": "　若於我無願，　　無取無分別，　如是了知者，　　成就總持門。",
        "from": "T11n0310_034:0194a08_0",
        "context_with_next_sentence": true
    },
    {
        "source_sentence": "　若於我無住，　　無取無分別，　如是了知者，　　成就總持門。",
        "from": "T11n0310_034:0194a10_0",
        "context_with_next_sentence": true
    },
    {
        "source_sentence": "　若於我無生，　　無取無分別，　如是了知者，　　成就總持門。",
        "from": "T11n0310_034:0194a12_0",
        "context_with_next_sentence": true
    },
    {
        "source_sentence": "　若於我無滅，　　無取無分別，　如是了知者，　　成就總持門。",
        "from": "T11n0310_034:0194a14_0",
        "context_with_next_sentence": true
    },
    {
        "source_sentence": "　若於我文字，　　無取無分別，　如是了知者，　　成就總持門。",
        "from": "T11n0310_034:0194a16_0",
        "context_with_next_sentence": true
    },
    {
        "source_sentence": "　若我離文字，　　無取無分別，　如是了知者，　　成就總持門。",
        "from": "T11n0310_034:0194a18_0",
        "context_with_next_sentence": true
    },
    {
        "source_sentence": "　知眼前後際，　　遠離於斷常，　因緣自性空，　　導師方便說。",
        "from": "T11n0310_034:0194a20_0",
        "context_with_next_sentence": true
    },
    {
        "source_sentence": "　若演說法時，　　分別於眼相，　是人妄分別，　　不名真說法。",
        "from": "T11n0310_034:0194a22_0",
        "context_with_next_sentence": true
    },
    {
        "source_sentence": "　若思惟法時，　　分別於眼相，　是人妄分別，　　不名思惟法。",
        "from": "T11n0310_034:0194a24_0",
        "context_with_next_sentence": true
    },
    {
        "source_sentence": "　若修習法時，　　分別於眼相，　是人妄分別，　　不名修習法。",
        "from": "T11n0310_034:0194a26_0",
        "context_with_next_sentence": true
    },
    {
        "source_sentence": "　若了眼空性，　　即不趣菩提，　諸佛於是人，　　常現前說法。",
        "from": "T11n0310_034:0194a28_0",
        "context_with_next_sentence": true
    },
    {
        "source_sentence": "　若不了知眼，　　亦不了知色，　若能了知眼，　　於色亦了知。",
        "from": "T11n0310_034:0194b01_0",
        "context_with_next_sentence": true
    },
    {
        "source_sentence": "　若能了於眼，　　於色亦了知，　若於色了知，　　於眼亦能了。",
        "from": "T11n0310_034:0194b03_0",
        "context_with_next_sentence": true
    },
    {
        "source_sentence": "　耳鼻舌身心，　　六塵并四大，　乃至世生名，　　一切皆如是。",
        "from": "T11n0310_034:0194b05_0",
        "context_with_next_sentence": true
    },
    {
        "source_sentence": "　若演說法時，　　分別於因相，　是人妄分別，　　不名為說法。",
        "from": "T11n0310_034:0194b07_0",
        "context_with_next_sentence": true
    },
    {
        "source_sentence": "　若演說法時，　　分別寂靜相，　是人妄分別，　　不名為說法。",
        "from": "T11n0310_034:0194b09_0",
        "context_with_next_sentence": true
    },
    {
        "source_sentence": "　若演說法時，　　分別於道相，　是人妄分別，　　不名為說法。",
        "from": "T11n0310_034:0194b11_0",
        "context_with_next_sentence": true
    },
    {
        "source_sentence": "　若演說法時，　　分別於空相，　是人妄分別，　　不名為說法。",
        "from": "T11n0310_034:0194b13_0",
        "context_with_next_sentence": true
    },
    {
        "source_sentence": "　若演說法時，　　分別於積集，　是人妄分別，　　不名為說法。",
        "from": "T11n0310_034:0194b15_0",
        "context_with_next_sentence": true
    },
    {
        "source_sentence": "　若演說法時，　　分別於事物，　是人妄分別，　　不名為說法。",
        "from": "T11n0310_034:0194b17_0",
        "context_with_next_sentence": true
    },
    {
        "source_sentence": "　若演說法時，　　分別眼攝取，　是人妄分別，　　不名為說法。",
        "from": "T11n0310_034:0194b19_0",
        "context_with_next_sentence": true
    },
    {
        "source_sentence": "　於眼不了知，　　是則生貪欲，　若能了知眼，　　貪欲則不生。",
        "from": "T11n0310_034:0194b21_0",
        "context_with_next_sentence": true
    },
    {
        "source_sentence": "　耳鼻舌身心，　　六塵并四大，　乃至世生名，　　一切皆如是。",
        "from": "T11n0310_034:0194b23_0",
        "context_with_next_sentence": true
    },
    {
        "source_sentence": "　若演說法時，　　分別種種果，　是人妄分別，　　不名為說法。",
        "from": "T11n0310_034:0194b25_0",
        "context_with_next_sentence": true
    },
    {
        "source_sentence": "　不退於志願，　　了達於性空，　得諸三昧門，　　彼能善說法。",
        "from": "T11n0310_034:0194b27_0",
        "context_with_next_sentence": true
    },
    {
        "source_sentence": "　不退於志願，　　於眼離分別，　以無分別故，　　彼能善說法。",
        "from": "T11n0310_034:0194b29_0",
        "context_with_next_sentence": true
    },
    {
        "source_sentence": "　不了眼性空，　　亦迷眼自性，　以不了知故，　　是不應說法。",
        "from": "T11n0310_034:0194c02_0",
        "context_with_next_sentence": true
    },
    {
        "source_sentence": "　若了眼性空，　　即知眼自性，　以能了知故，　　是人應說法。",
        "from": "T11n0310_034:0194c04_0",
        "context_with_next_sentence": true
    },
    {
        "source_sentence": "　不了眼性空，　　亦迷句自性，　以不了知故，　　是不應說法。",
        "from": "T11n0310_034:0194c06_0",
        "context_with_next_sentence": true
    },
    {
        "source_sentence": "　若了眼性空，　　即知句自性，　以能了知故，　　是人應說法。",
        "from": "T11n0310_034:0194c08_0",
        "context_with_next_sentence": true
    },
    {
        "source_sentence": "　不了眼性空，　　亦迷文自性，　以不了知故，　　是不應說法。",
        "from": "T11n0310_034:0194c10_0",
        "context_with_next_sentence": true
    },
    {
        "source_sentence": "　若了眼性空，　　即知文自性，　以能了知故，　　是人應說法。",
        "from": "T11n0310_034:0194c12_0",
        "context_with_next_sentence": true
    },
    {
        "source_sentence": "　不了眼性空，　　亦迷名自性，　以不了知故，　　是不應說法。",
        "from": "T11n0310_034:0194c14_0",
        "context_with_next_sentence": true
    },
    {
        "source_sentence": "　若了眼性空，　　即知名自性，　以能了知故，　　是人應說法。",
        "from": "T11n0310_034:0194c16_0",
        "context_with_next_sentence": true
    },
    {
        "source_sentence": "　不了眼性空，　　亦迷色自性，　以不了知故，　　是不應說法。",
        "from": "T11n0310_034:0194c18_0",
        "context_with_next_sentence": true
    },
    {
        "source_sentence": "　若了眼性空，　　即知色自性，　以能了知故，　　是人應說法。",
        "from": "T11n0310_034:0194c20_0",
        "context_with_next_sentence": true
    },
    {
        "source_sentence": "　不了眼性空，　　依世相分別，　不能善隨順，　　調伏諸眾生。",
        "from": "T11n0310_034:0194c22_0",
        "context_with_next_sentence": true
    },
    {
        "source_sentence": "　若了眼性空，　　不依相分別，　即能善隨順，　　調伏諸眾生。",
        "from": "T11n0310_034:0194c24_0",
        "context_with_next_sentence": true
    },
    {
        "source_sentence": "　不了眼有無，　　處眾而說法，　是人貪利養，　　一切無信受。",
        "from": "T11n0310_034:0194c26_0",
        "context_with_next_sentence": true
    },
    {
        "source_sentence": "　若了眼有無，　　處眾而說法，　是人不貪著，　　一切皆信受。",
        "from": "T11n0310_034:0194c28_0",
        "context_with_next_sentence": true
    },
    {
        "source_sentence": "　不了眼性空，　　而處於法座，　雖說多譬喻，　　一切無信受。",
        "from": "T11n0310_034:0195a01_0",
        "context_with_next_sentence": true
    },
    {
        "source_sentence": "　若了眼性空，　　而處於法座，　所說諸譬喻，　　一切皆信受。",
        "from": "T11n0310_034:0195a03_0",
        "context_with_next_sentence": true
    },
    {
        "source_sentence": "　耳鼻舌身心，　　六塵并四大，　乃至世生名，　　一切皆如是。」",
        "from": "T11n0310_034:0195a05_0",
        "context_with_next_sentence": true
    },
    {
        "source_sentence": "爾時世尊說是經已，月光童子及諸大眾，一切世間天、人、阿脩羅、乾闥婆等，聞佛所說，皆大歡喜，信受奉行。",
        "from": "T11n0310_034:0195a07_0",
        "context_with_next_sentence": true
    },
    {
        "source_sentence": "大寶積經卷第三十四",
        "from": "T11n0310_034:0195a10_0",
        "context_with_next_sentence": false
    }
]