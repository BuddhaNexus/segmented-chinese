[
    {
        "source_sentence": "天請問經",
        "from": "T15n0592_001:0124b12_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T15n0592_001:0124b14_0",
        "context_with_next_sentence": true
    },
    {
        "source_sentence": "如是我聞：一時薄伽梵在室羅筏國，住誓多林給孤獨園。",
        "from": "T15n0592_001:0124b15_0",
        "context_with_next_sentence": true
    },
    {
        "source_sentence": "時有一天，顏容殊妙，過於夜分，來詣佛所，頂禮佛足，却住一面。",
        "from": "T15n0592_001:0124b16_1",
        "context_with_next_sentence": true
    },
    {
        "source_sentence": "是天威光，甚大赫奕，周遍照曜誓多園林。",
        "from": "T15n0592_001:0124b17_2",
        "context_with_next_sentence": true
    },
    {
        "source_sentence": "爾時彼天以妙伽他而請佛曰：「云何利刀劍？",
        "from": "T15n0592_001:0124b18_3",
        "context_with_next_sentence": true
    },
    {
        "source_sentence": "　　云何磣毒藥？",
        "from": "T15n0592_001:0124b20_4",
        "context_with_next_sentence": true
    },
    {
        "source_sentence": "　云何熾盛火？",
        "from": "T15n0592_001:0124b21_0",
        "context_with_next_sentence": true
    },
    {
        "source_sentence": "　　云何極重暗？」",
        "from": "T15n0592_001:0124b21_1",
        "context_with_next_sentence": true
    },
    {
        "source_sentence": "爾時世尊亦以伽他告彼天曰：「麁言利刀劍，　　貪欲磣毒藥，　瞋恚熾盛火，　　無明極重暗。」",
        "from": "T15n0592_001:0124b22_0",
        "context_with_next_sentence": true
    },
    {
        "source_sentence": "天復請曰：「何人名得利？",
        "from": "T15n0592_001:0124b25_0",
        "context_with_next_sentence": true
    },
    {
        "source_sentence": "　　何人名失利？",
        "from": "T15n0592_001:0124b25_1",
        "context_with_next_sentence": true
    },
    {
        "source_sentence": "　何者堅鉀冑？",
        "from": "T15n0592_001:0124b26_0",
        "context_with_next_sentence": true
    },
    {
        "source_sentence": "　　何者利刀杖？」",
        "from": "T15n0592_001:0124b26_1",
        "context_with_next_sentence": true
    },
    {
        "source_sentence": "世尊告曰：「施者名得利，　　受者名失利，　忍為堅鉀冑，　　慧為利刀杖。」",
        "from": "T15n0592_001:0124b27_0",
        "context_with_next_sentence": true
    },
    {
        "source_sentence": "天復請曰：「云何為盜賊？",
        "from": "T15n0592_001:0124b29_0",
        "context_with_next_sentence": true
    },
    {
        "source_sentence": "　　云何智者財？",
        "from": "T15n0592_001:0124b29_1",
        "context_with_next_sentence": true
    },
    {
        "source_sentence": "　誰於天世間，　　說名能劫盜？」",
        "from": "T15n0592_001:0124c01_0",
        "context_with_next_sentence": true
    },
    {
        "source_sentence": "世尊告曰：「邪思為盜賊，　　尸羅智者財，　於諸天世間，　　犯戒能劫盜。」",
        "from": "T15n0592_001:0124c02_0",
        "context_with_next_sentence": true
    },
    {
        "source_sentence": "天復請曰：「誰為最安樂？",
        "from": "T15n0592_001:0124c04_0",
        "context_with_next_sentence": true
    },
    {
        "source_sentence": "　　誰為大富貴？",
        "from": "T15n0592_001:0124c04_1",
        "context_with_next_sentence": true
    },
    {
        "source_sentence": "　誰為恒端嚴？",
        "from": "T15n0592_001:0124c05_0",
        "context_with_next_sentence": true
    },
    {
        "source_sentence": "　　誰為常醜陋？」",
        "from": "T15n0592_001:0124c05_1",
        "context_with_next_sentence": true
    },
    {
        "source_sentence": "世尊告曰：「少欲最安樂，　　知足大富貴，　持戒恒端嚴，　　破戒常醜陋。」",
        "from": "T15n0592_001:0124c06_0",
        "context_with_next_sentence": true
    },
    {
        "source_sentence": "天復請曰：「誰為善眷屬？",
        "from": "T15n0592_001:0124c08_0",
        "context_with_next_sentence": true
    },
    {
        "source_sentence": "　　誰為惡心怨？",
        "from": "T15n0592_001:0124c08_1",
        "context_with_next_sentence": true
    },
    {
        "source_sentence": "　云何極重苦？",
        "from": "T15n0592_001:0124c09_0",
        "context_with_next_sentence": true
    },
    {
        "source_sentence": "　　云何第一樂？」",
        "from": "T15n0592_001:0124c09_1",
        "context_with_next_sentence": true
    },
    {
        "source_sentence": "世尊告曰：「福為善眷屬，　　罪為惡心怨，　地獄極重苦，　　無生第一樂。」",
        "from": "T15n0592_001:0124c10_0",
        "context_with_next_sentence": true
    },
    {
        "source_sentence": "天復請曰：「何者愛非宜？",
        "from": "T15n0592_001:0124c12_0",
        "context_with_next_sentence": true
    },
    {
        "source_sentence": "　　何者宜非愛？",
        "from": "T15n0592_001:0124c12_1",
        "context_with_next_sentence": true
    },
    {
        "source_sentence": "　何者極熱病？",
        "from": "T15n0592_001:0124c13_0",
        "context_with_next_sentence": true
    },
    {
        "source_sentence": "　　誰是大良醫？」",
        "from": "T15n0592_001:0124c13_1",
        "context_with_next_sentence": true
    },
    {
        "source_sentence": "世尊告曰：「諸欲愛非宜，　　解脫宜非愛，　貪為極熱病，　　佛是大良醫。」",
        "from": "T15n0592_001:0124c14_0",
        "context_with_next_sentence": true
    },
    {
        "source_sentence": "天復請曰：「誰能覆世間？",
        "from": "T15n0592_001:0124c16_0",
        "context_with_next_sentence": true
    },
    {
        "source_sentence": "　　世間誰所魅？",
        "from": "T15n0592_001:0124c16_1",
        "context_with_next_sentence": true
    },
    {
        "source_sentence": "　誰令捨親友？",
        "from": "T15n0592_001:0124c17_0",
        "context_with_next_sentence": true
    },
    {
        "source_sentence": "　　誰復障生天？」",
        "from": "T15n0592_001:0124c17_1",
        "context_with_next_sentence": true
    },
    {
        "source_sentence": "世尊告曰：「無智覆世間，　　世間癡所魅，　慳貪捨親友，　　染著障生天。」",
        "from": "T15n0592_001:0124c18_0",
        "context_with_next_sentence": true
    },
    {
        "source_sentence": "天復請曰：「何物火不燒，　　風亦不能碎，　非水所能爛，　　能浮持世間？",
        "from": "T15n0592_001:0124c20_0",
        "context_with_next_sentence": true
    },
    {
        "source_sentence": "　誰能與王賊，　　勇猛相抗敵，　不為人非人，　　之所來侵奪？」",
        "from": "T15n0592_001:0124c23_0",
        "context_with_next_sentence": true
    },
    {
        "source_sentence": "世尊告曰：「福非火所燒，　　風亦不能碎，　福非水所爛，　　能浮持世間。",
        "from": "T15n0592_001:0124c25_0",
        "context_with_next_sentence": true
    },
    {
        "source_sentence": "　福能與王賊，　　勇猛相抗敵，　不為人非人，　　之所來侵奪。」",
        "from": "T15n0592_001:0124c28_0",
        "context_with_next_sentence": true
    },
    {
        "source_sentence": "天復請曰：「我今猶有疑，　　請佛為除斷。",
        "from": "T15n0592_001:0125a01_0",
        "context_with_next_sentence": true
    },
    {
        "source_sentence": "　今世往後世，　　誰極自欺誑？」",
        "from": "T15n0592_001:0125a02_0",
        "context_with_next_sentence": true
    },
    {
        "source_sentence": "世尊告曰：「若多有珍財，　　而不能修福，　今世往後世，　　彼極自欺誑。」",
        "from": "T15n0592_001:0125a03_0",
        "context_with_next_sentence": true
    },
    {
        "source_sentence": "爾時彼天聞佛、世尊說是經已，歡喜踴躍，歎未曾有，頂禮佛足，即於佛前欻然不現。",
        "from": "T15n0592_001:0125a05_0",
        "context_with_next_sentence": true
    },
    {
        "source_sentence": "天請問經",
        "from": "T15n0592_001:0125a07_0",
        "context_with_next_sentence": false
    }
]