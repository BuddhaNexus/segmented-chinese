[
    {
        "source_sentence": "妙法蓮華經憂波提舍卷上",
        "from": "T26n1519_001:0001a03_0",
        "context_with_next_sentence": true
    },
    {
        "source_sentence": "大乘論師婆藪槃豆釋",
        "from": "T26n1519_001:0001a05_0",
        "context_with_next_sentence": true
    },
    {
        "source_sentence": "後魏北天竺三藏菩提留支",
        "from": "T26n1519_001:0001a06_0",
        "context_with_next_sentence": true
    },
    {
        "source_sentence": "共沙門曇林等譯",
        "from": "T26n1519_001:0001a07_0",
        "context_with_next_sentence": true
    },
    {
        "source_sentence": "　頂禮正覺海，　　淨法無為僧，　為深利智者，　　開示毘伽典。",
        "from": "T26n1519_001:0001a08_0",
        "context_with_next_sentence": true
    },
    {
        "source_sentence": "　祇虔牟尼尊，　　及菩薩聲聞，　令法自他利，　　略出勒伽辯。",
        "from": "T26n1519_001:0001a10_0",
        "context_with_next_sentence": true
    },
    {
        "source_sentence": "　歸命過未世，　　現在佛菩薩，　弘慈降神力，　　願施我無畏，　大悲止四魔，　　護菩提增長。",
        "from": "T26n1519_001:0001a12_0",
        "context_with_next_sentence": true
    },
    {
        "source_sentence": "妙法蓮華經序品第一",
        "from": "T26n1519_001:0001a15_0",
        "context_with_next_sentence": true
    },
    {
        "source_sentence": "如是我聞：一時佛住王舍城耆闍崛山中，與大比丘眾萬二千人俱，皆是阿羅漢，諸漏已盡，無復煩惱，心得自在，善得心解脫、善得慧解脫，心善調伏，人中大龍，應作者作，所作已辦，離諸重擔，逮得己利，盡諸有結，善得正智心解脫，一切心得自在，到第一彼岸。",
        "from": "T26n1519_001:0001a16_0",
        "context_with_next_sentence": true
    },
    {
        "source_sentence": "菩薩摩訶薩八萬人，皆於阿耨多羅三藐三菩提不退轉，皆得陀羅尼、大辯才樂說，轉不退轉法輪，供養無量百千諸佛，於諸佛所種諸善根，常為諸佛之所稱歎，以大慈悲而修身心，善入佛慧通達大智到於彼岸，名稱普聞無量世界，能度無數百千眾生。",
        "from": "T26n1519_001:0001a22_1",
        "context_with_next_sentence": true
    },
    {
        "source_sentence": "釋曰：此經法門初第一品，示現七種功德成就，此義應知。",
        "from": "T26n1519_001:0001a29_0",
        "context_with_next_sentence": true
    },
    {
        "source_sentence": "何等為七？",
        "from": "T26n1519_001:0001b01_1",
        "context_with_next_sentence": true
    },
    {
        "source_sentence": "一者序分成就；二者眾成就；三者如來欲說法時至成就；四者依所說法威儀隨順住成就；五者依止說因成就；六者大眾現前欲聞法成就；七者文殊師利菩薩答成就。",
        "from": "T26n1519_001:0001b01_2",
        "context_with_next_sentence": true
    },
    {
        "source_sentence": "序分成就者，此法門中示現二種勝義成就，此義應知。",
        "from": "T26n1519_001:0001b06_0",
        "context_with_next_sentence": true
    },
    {
        "source_sentence": "何等為二？",
        "from": "T26n1519_001:0001b07_1",
        "context_with_next_sentence": true
    },
    {
        "source_sentence": "一者示現諸法門中最勝義成就；二者示現自在功德義成就。",
        "from": "T26n1519_001:0001b07_2",
        "context_with_next_sentence": true
    },
    {
        "source_sentence": "如王舍城勝於一切諸餘城舍，耆闍崛山勝餘諸山，顯此法門最勝義故。",
        "from": "T26n1519_001:0001b08_3",
        "context_with_next_sentence": true
    },
    {
        "source_sentence": "如經「婆伽婆住王舍城耆闍崛山中」故。",
        "from": "T26n1519_001:0001b10_4",
        "context_with_next_sentence": true
    },
    {
        "source_sentence": "眾成就者，有四種義故，成就示現應知。",
        "from": "T26n1519_001:0001b12_0",
        "context_with_next_sentence": true
    },
    {
        "source_sentence": "何等為四？",
        "from": "T26n1519_001:0001b12_1",
        "context_with_next_sentence": true
    },
    {
        "source_sentence": "一者數成就；二者行成就；三者攝功德成就；四者威儀如法住成就。",
        "from": "T26n1519_001:0001b13_2",
        "context_with_next_sentence": true
    },
    {
        "source_sentence": "數成就者，諸大眾無數故。",
        "from": "T26n1519_001:0001b15_0",
        "context_with_next_sentence": true
    },
    {
        "source_sentence": "行成就者有四種：一者謂諸聲聞修小乘行；二者謂諸菩薩修大乘行；三者謂諸菩薩神通自在隨時示現，能修行大乘，如颰陀波羅菩薩等十六大賢士，具足菩薩不可思議事，而常示現種種形相，謂優婆塞、優婆夷、比丘、比丘尼等；四者謂出家聲聞威儀一定，不同菩薩故。",
        "from": "T26n1519_001:0001b15_1",
        "context_with_next_sentence": true
    },
    {
        "source_sentence": "「皆是阿羅漢」等，有十六句，示現聲聞功德成就。",
        "from": "T26n1519_001:0001b22_0",
        "context_with_next_sentence": true
    },
    {
        "source_sentence": "「皆於阿耨多羅三藐三菩提不退轉」等，有十三句，示現菩薩功德成就。",
        "from": "T26n1519_001:0001b24_0",
        "context_with_next_sentence": true
    },
    {
        "source_sentence": "聲聞功德成就者，彼十六句三門攝義示現應知。",
        "from": "T26n1519_001:0001b26_0",
        "context_with_next_sentence": true
    },
    {
        "source_sentence": "何等三門？",
        "from": "T26n1519_001:0001b27_1",
        "context_with_next_sentence": true
    },
    {
        "source_sentence": "一者上上起門；二者總別相門；三者攝取事門。",
        "from": "T26n1519_001:0001b27_2",
        "context_with_next_sentence": true
    },
    {
        "source_sentence": "上上起門者，謂諸漏已盡故，名為阿羅漢。",
        "from": "T26n1519_001:0001b29_0",
        "context_with_next_sentence": true
    },
    {
        "source_sentence": "以心得自在故，名為諸漏已盡。",
        "from": "T26n1519_001:0001b29_1",
        "context_with_next_sentence": true
    },
    {
        "source_sentence": "以無復煩惱故，名為心得自在。",
        "from": "T26n1519_001:0001c01_2",
        "context_with_next_sentence": true
    },
    {
        "source_sentence": "以善得心解脫、善得慧解脫故，名為心得自在。",
        "from": "T26n1519_001:0001c02_3",
        "context_with_next_sentence": true
    },
    {
        "source_sentence": "以遠離能見所見故，名為無復煩惱。",
        "from": "T26n1519_001:0001c03_4",
        "context_with_next_sentence": true
    },
    {
        "source_sentence": "以善得心解脫、善得慧解脫故，名為心善調伏。",
        "from": "T26n1519_001:0001c04_5",
        "context_with_next_sentence": true
    },
    {
        "source_sentence": "人中大龍者，行諸惡道如平坦路無所拘礙。",
        "from": "T26n1519_001:0001c05_6",
        "context_with_next_sentence": true
    },
    {
        "source_sentence": "應行者已行，應到處已到故。",
        "from": "T26n1519_001:0001c06_7",
        "context_with_next_sentence": true
    },
    {
        "source_sentence": "應作者作，人中大龍已得對治降伏煩惱之怨敵故。",
        "from": "T26n1519_001:0001c07_8",
        "context_with_next_sentence": true
    },
    {
        "source_sentence": "所作已辦者，更不後生，如相應事已成就故。",
        "from": "T26n1519_001:0001c08_9",
        "context_with_next_sentence": true
    },
    {
        "source_sentence": "離諸重擔者，以應作者作、所作已辦，後生重擔已捨離故。",
        "from": "T26n1519_001:0001c09_10",
        "context_with_next_sentence": true
    },
    {
        "source_sentence": "逮得己利者，已捨重擔，證涅槃故。",
        "from": "T26n1519_001:0001c11_0",
        "context_with_next_sentence": true
    },
    {
        "source_sentence": "盡諸有結者，以逮得己利，斷諸煩惱因故。",
        "from": "T26n1519_001:0001c11_1",
        "context_with_next_sentence": true
    },
    {
        "source_sentence": "善得正智心解脫者，諸漏已盡故。",
        "from": "T26n1519_001:0001c12_2",
        "context_with_next_sentence": true
    },
    {
        "source_sentence": "一切心得自在者，善知見道修道智故。",
        "from": "T26n1519_001:0001c13_3",
        "context_with_next_sentence": true
    },
    {
        "source_sentence": "到第一彼岸者，善得正智心解脫、善得神通無諍三昧等諸功德故。",
        "from": "T26n1519_001:0001c14_4",
        "context_with_next_sentence": true
    },
    {
        "source_sentence": "大阿羅漢等者，心得自在到彼岸故。",
        "from": "T26n1519_001:0001c16_5",
        "context_with_next_sentence": true
    },
    {
        "source_sentence": "眾所知識者，諸王、王子、大臣、人民、帝釋、天王、梵天王等皆識知故。",
        "from": "T26n1519_001:0001c17_6",
        "context_with_next_sentence": true
    },
    {
        "source_sentence": "又復聲聞、菩薩、佛等是勝智者，彼勝智者皆悉善知，是故名為眾所知識。",
        "from": "T26n1519_001:0001c18_7",
        "context_with_next_sentence": true
    },
    {
        "source_sentence": "總別相門者，「皆是阿羅漢」等十六句。",
        "from": "T26n1519_001:0001c21_0",
        "context_with_next_sentence": true
    },
    {
        "source_sentence": "初句是總，餘句別故。",
        "from": "T26n1519_001:0001c21_1",
        "context_with_next_sentence": true
    },
    {
        "source_sentence": "彼阿羅漢名之為應，有十五種應義應知。",
        "from": "T26n1519_001:0001c22_2",
        "context_with_next_sentence": true
    },
    {
        "source_sentence": "何等十五？",
        "from": "T26n1519_001:0001c23_3",
        "context_with_next_sentence": true
    },
    {
        "source_sentence": "一者應受飲食臥具供養恭敬等故；二者應將大眾教化一切故；三者應入聚落城邑等故；四者應降伏諸外道等故；五者應以智慧速觀察法故；六者應不疾不遲說法如法相應不疲惓故；七者應靜坐空閑處，飲食衣服一切資生不積不聚，少欲知足故；八者應一向行善行，不著諸禪故；九者應行空聖行故；十者應行無相聖行故；十一者應行無願聖行故；十二者應降伏世間禪淨心故；十三者應起諸通勝功德故；十四者應證第一義勝功德故；十五者應如實知同生諸眾得諸功德，為利益一切諸眾生故。",
        "from": "T26n1519_001:0001c23_4",
        "context_with_next_sentence": true
    },
    {
        "source_sentence": "攝取事門者，此十五句攝取十種功德應知，示現可說果、不可說果故。",
        "from": "T26n1519_001:0002a06_5",
        "context_with_next_sentence": true
    },
    {
        "source_sentence": "何等為十？",
        "from": "T26n1519_001:0002a08_6",
        "context_with_next_sentence": true
    },
    {
        "source_sentence": "一者攝取德功德二句示現，如經「諸漏已盡無復煩惱」故。",
        "from": "T26n1519_001:0002a08_7",
        "context_with_next_sentence": true
    },
    {
        "source_sentence": "二者三句攝取諸功德：一句降伏世間功德，如經「心得自在」故；二句降伏出世間學人功德，如經「善得心解脫、善得慧解脫」故。",
        "from": "T26n1519_001:0002a10_8",
        "context_with_next_sentence": true
    },
    {
        "source_sentence": "三者攝取不違功德，隨順如來教作故，如經「心善調伏」故。",
        "from": "T26n1519_001:0002a13_9",
        "context_with_next_sentence": true
    },
    {
        "source_sentence": "四者攝取勝功德，如經「人中大龍」故。",
        "from": "T26n1519_001:0002a14_10",
        "context_with_next_sentence": true
    },
    {
        "source_sentence": "五者攝取所應作勝功德，所應作者謂能依法供養恭敬尊重如來，如經「應作者作」故。",
        "from": "T26n1519_001:0002a15_11",
        "context_with_next_sentence": true
    },
    {
        "source_sentence": "六者攝取滿足功德，滿足學地故，如經「所作已辦」故。",
        "from": "T26n1519_001:0002a17_12",
        "context_with_next_sentence": true
    },
    {
        "source_sentence": "七者三句攝取過功德：一者過愛；二者過求命供養恭敬；三者過上下界，已過學地故。",
        "from": "T26n1519_001:0002a18_13",
        "context_with_next_sentence": true
    },
    {
        "source_sentence": "如經「離諸重擔」故，「逮得己利」故，「盡諸有結」故。",
        "from": "T26n1519_001:0002a20_14",
        "context_with_next_sentence": true
    },
    {
        "source_sentence": "八者攝取上上功德，如經「善得正智心解脫」故。",
        "from": "T26n1519_001:0002a21_15",
        "context_with_next_sentence": true
    },
    {
        "source_sentence": "九者攝取應作利益眾生功德，如經「一切心得自在」故。",
        "from": "T26n1519_001:0002a22_16",
        "context_with_next_sentence": true
    },
    {
        "source_sentence": "十者攝取上首功德，如經「到第一彼岸」故。",
        "from": "T26n1519_001:0002a23_17",
        "context_with_next_sentence": true
    },
    {
        "source_sentence": "菩薩功德成就者，彼十三句，二門攝義示現應知。",
        "from": "T26n1519_001:0002a25_0",
        "context_with_next_sentence": true
    },
    {
        "source_sentence": "何等二門？",
        "from": "T26n1519_001:0002a26_1",
        "context_with_next_sentence": true
    },
    {
        "source_sentence": "一者上支下支門；二者攝取事門。",
        "from": "T26n1519_001:0002a26_2",
        "context_with_next_sentence": true
    },
    {
        "source_sentence": "上支下支門者，所謂總相、別相，此義應知。",
        "from": "T26n1519_001:0002a28_0",
        "context_with_next_sentence": true
    },
    {
        "source_sentence": "「皆於阿耨多羅三藐三菩提不退轉」者是總相，餘者是別相。",
        "from": "T26n1519_001:0002a28_1",
        "context_with_next_sentence": true
    },
    {
        "source_sentence": "彼不退轉十種示現，此義應知。",
        "from": "T26n1519_001:0002b01_2",
        "context_with_next_sentence": true
    },
    {
        "source_sentence": "何等為十？",
        "from": "T26n1519_001:0002b02_0",
        "context_with_next_sentence": true
    },
    {
        "source_sentence": "一者住聞法不退轉，如經「皆得陀羅尼」故。",
        "from": "T26n1519_001:0002b02_1",
        "context_with_next_sentence": true
    },
    {
        "source_sentence": "二者樂說不退轉，如經「大辯才樂說」故。",
        "from": "T26n1519_001:0002b03_2",
        "context_with_next_sentence": true
    },
    {
        "source_sentence": "三者說不退轉，如經「轉不退轉法輪」故。",
        "from": "T26n1519_001:0002b04_3",
        "context_with_next_sentence": true
    },
    {
        "source_sentence": "四者依止善知識不退轉，以身心業依色身攝取故，如經「供養無量百千諸佛」故，「於諸佛所種諸善根」故。",
        "from": "T26n1519_001:0002b05_4",
        "context_with_next_sentence": true
    },
    {
        "source_sentence": "五者斷一切疑不退轉，如經「常為諸佛之所稱歎」故。",
        "from": "T26n1519_001:0002b07_5",
        "context_with_next_sentence": true
    },
    {
        "source_sentence": "六者為何等何等事說法，入彼彼法不退轉，如經「以大慈悲而修身心」故。",
        "from": "T26n1519_001:0002b08_6",
        "context_with_next_sentence": true
    },
    {
        "source_sentence": "七者入一切智如實境界不退轉，如經「善入佛慧」故。",
        "from": "T26n1519_001:0002b10_7",
        "context_with_next_sentence": true
    },
    {
        "source_sentence": "八者依我空法空不退轉，如經「通達大智」故。",
        "from": "T26n1519_001:0002b11_8",
        "context_with_next_sentence": true
    },
    {
        "source_sentence": "九者入如實境界不退轉，如經「到於彼岸」故。",
        "from": "T26n1519_001:0002b12_9",
        "context_with_next_sentence": true
    },
    {
        "source_sentence": "十者作所應作不退轉，如經「能度無數百千眾生」故。",
        "from": "T26n1519_001:0002b13_10",
        "context_with_next_sentence": true
    },
    {
        "source_sentence": "攝取事門者，示現諸菩薩住何等清淨地中、以何等方便、於何等境界中，作所應作故。",
        "from": "T26n1519_001:0002b16_0",
        "context_with_next_sentence": true
    },
    {
        "source_sentence": "地清淨者，八地已上三地無相行寂靜清淨故。",
        "from": "T26n1519_001:0002b18_0",
        "context_with_next_sentence": true
    },
    {
        "source_sentence": "方便者有四種：一者攝取妙法方便，住持妙法以樂說力為人說故。",
        "from": "T26n1519_001:0002b19_1",
        "context_with_next_sentence": true
    },
    {
        "source_sentence": "二者攝取善知識方便，以依善知識作所應作故。",
        "from": "T26n1519_001:0002b20_2",
        "context_with_next_sentence": true
    },
    {
        "source_sentence": "三者攝取眾生方便，以不捨眾生故。",
        "from": "T26n1519_001:0002b21_3",
        "context_with_next_sentence": true
    },
    {
        "source_sentence": "四者攝取智方便，以教化眾生令入彼智故。",
        "from": "T26n1519_001:0002b22_4",
        "context_with_next_sentence": true
    },
    {
        "source_sentence": "又復更有攝取事門，示現諸地攝取勝功德不同二乘諸功德故。",
        "from": "T26n1519_001:0002b24_0",
        "context_with_next_sentence": true
    },
    {
        "source_sentence": "謂第八地中無功用智不同下上故。",
        "from": "T26n1519_001:0002b25_1",
        "context_with_next_sentence": true
    },
    {
        "source_sentence": "不同下者，下功用行不能動故；不同上者，上無相行不能動自然而行故。",
        "from": "T26n1519_001:0002b26_2",
        "context_with_next_sentence": true
    },
    {
        "source_sentence": "第九地中得勝進陀羅尼門，具足四無礙自在智故。",
        "from": "T26n1519_001:0002b28_3",
        "context_with_next_sentence": true
    },
    {
        "source_sentence": "第十地中不退轉法輪得受佛位，如轉輪王之太子故，以得同攝功德義故。",
        "from": "T26n1519_001:0002b29_4",
        "context_with_next_sentence": true
    },
    {
        "source_sentence": "攝功德成就者，示現依何處、依何心、依何智、依何等境界行、依何等能辦故。",
        "from": "T26n1519_001:0002c02_0",
        "context_with_next_sentence": true
    },
    {
        "source_sentence": "依何處者，依善知識故。",
        "from": "T26n1519_001:0002c03_1",
        "context_with_next_sentence": true
    },
    {
        "source_sentence": "依何心者，依教化眾生心畢竟利益一切眾生故。",
        "from": "T26n1519_001:0002c04_2",
        "context_with_next_sentence": true
    },
    {
        "source_sentence": "依何智者，依三種智：一者授記密智；二者諸通智；三者真實智。",
        "from": "T26n1519_001:0002c05_3",
        "context_with_next_sentence": true
    },
    {
        "source_sentence": "依何等境界行、依何等能辦者，即三種智所攝應知。",
        "from": "T26n1519_001:0002c07_4",
        "context_with_next_sentence": true
    },
    {
        "source_sentence": "威儀如法住成就者，四種示現。",
        "from": "T26n1519_001:0002c08_5",
        "context_with_next_sentence": true
    },
    {
        "source_sentence": "何等為四？",
        "from": "T26n1519_001:0002c09_6",
        "context_with_next_sentence": true
    },
    {
        "source_sentence": "一者眾圍繞；二者前後；三者供養恭敬；四者尊重讚歎。",
        "from": "T26n1519_001:0002c09_7",
        "context_with_next_sentence": true
    },
    {
        "source_sentence": "如經「爾時世尊四眾圍繞，供養、恭敬、尊重讚歎」故。",
        "from": "T26n1519_001:0002c10_8",
        "context_with_next_sentence": true
    },
    {
        "source_sentence": "如來欲說法時至成就者，為諸菩薩說大乘經故。",
        "from": "T26n1519_001:0002c12_0",
        "context_with_next_sentence": true
    },
    {
        "source_sentence": "此大乘修多羅有十七種名，顯示甚深功德應知。",
        "from": "T26n1519_001:0002c13_1",
        "context_with_next_sentence": true
    },
    {
        "source_sentence": "何等十七？",
        "from": "T26n1519_001:0002c14_2",
        "context_with_next_sentence": true
    },
    {
        "source_sentence": "云何顯示？",
        "from": "T26n1519_001:0002c14_3",
        "context_with_next_sentence": true
    },
    {
        "source_sentence": "一名無量義經者，成就字義故，以此法門說彼甚深法妙境界故；彼甚深法妙境界者，諸佛如來最勝境界故。",
        "from": "T26n1519_001:0002c14_4",
        "context_with_next_sentence": true
    },
    {
        "source_sentence": "二名最勝修多羅者，於三藏中最勝妙藏，此法門中善成就故。",
        "from": "T26n1519_001:0002c17_5",
        "context_with_next_sentence": true
    },
    {
        "source_sentence": "三名大方廣經者，無量大乘門中善成就故，隨順眾生根住持成就故。",
        "from": "T26n1519_001:0002c18_6",
        "context_with_next_sentence": true
    },
    {
        "source_sentence": "四名教菩薩法者，以為教化根熟菩薩隨順法器善成就故。",
        "from": "T26n1519_001:0002c20_7",
        "context_with_next_sentence": true
    },
    {
        "source_sentence": "五名佛所護念者，以依如來有此法故。",
        "from": "T26n1519_001:0002c21_8",
        "context_with_next_sentence": true
    },
    {
        "source_sentence": "六名一切諸佛祕密法者，此法甚深唯佛知故。",
        "from": "T26n1519_001:0002c22_9",
        "context_with_next_sentence": true
    },
    {
        "source_sentence": "七名一切諸佛之藏者，如來功德三昧之藏在此經故。",
        "from": "T26n1519_001:0002c23_10",
        "context_with_next_sentence": true
    },
    {
        "source_sentence": "八名一切諸佛祕密處者，以根未熟眾生等非受法器不授與故。",
        "from": "T26n1519_001:0002c25_11",
        "context_with_next_sentence": true
    },
    {
        "source_sentence": "九名能生一切諸佛經者，聞此法門能成諸佛大菩提故。",
        "from": "T26n1519_001:0002c26_12",
        "context_with_next_sentence": true
    },
    {
        "source_sentence": "十名一切諸佛之道場者，以此法門能成諸佛阿耨多羅三藐三菩提，非餘修多羅故。",
        "from": "T26n1519_001:0002c28_13",
        "context_with_next_sentence": true
    },
    {
        "source_sentence": "十一名一切諸佛所轉法輪者，以此法門能破一切諸障礙故。",
        "from": "T26n1519_001:0003a01_14",
        "context_with_next_sentence": true
    },
    {
        "source_sentence": "十二名一切諸佛堅固舍利者，謂如來真實法身於此修多羅不敗壞故。",
        "from": "T26n1519_001:0003a02_15",
        "context_with_next_sentence": true
    },
    {
        "source_sentence": "十三名一切諸佛大巧方便經者，依此法門成大菩提已，為眾生說天人聲聞辟支佛等諸善法故。",
        "from": "T26n1519_001:0003a04_16",
        "context_with_next_sentence": true
    },
    {
        "source_sentence": "十四名說一乘經者，以此法門顯示如來阿耨多羅三藐三菩提究竟之體，彼二乘道非究竟故。",
        "from": "T26n1519_001:0003a06_17",
        "context_with_next_sentence": true
    },
    {
        "source_sentence": "十五名第一義住者，以此法門即是諸佛如來法身究竟住處故。",
        "from": "T26n1519_001:0003a08_18",
        "context_with_next_sentence": true
    },
    {
        "source_sentence": "十六名妙法蓮華經者，有二種義。",
        "from": "T26n1519_001:0003a10_19",
        "context_with_next_sentence": true
    },
    {
        "source_sentence": "何等二種？",
        "from": "T26n1519_001:0003a11_20",
        "context_with_next_sentence": true
    },
    {
        "source_sentence": "一者出水義，以不可盡出離小乘泥濁水故。",
        "from": "T26n1519_001:0003a11_21",
        "context_with_next_sentence": true
    },
    {
        "source_sentence": "又復有義，如彼蓮華出於泥水喻，諸聲聞得入如來大眾中坐，如諸菩薩坐蓮華上，聞說如來無上智慧清淨境界，得證如來深密藏故；二華開義，以諸眾生於大乘中其心怯弱不能生信，是故開示諸佛如來淨妙法身令生信心故。",
        "from": "T26n1519_001:0003a12_22",
        "context_with_next_sentence": true
    },
    {
        "source_sentence": "十七名最上法門者，攝成就故。",
        "from": "T26n1519_001:0003a18_23",
        "context_with_next_sentence": true
    },
    {
        "source_sentence": "攝成就者，攝取無量名句字身，有頻婆羅阿閦婆等舒盧迦故。",
        "from": "T26n1519_001:0003a18_24",
        "context_with_next_sentence": true
    },
    {
        "source_sentence": "此十七句法門是總，餘句是別。",
        "from": "T26n1519_001:0003a20_25",
        "context_with_next_sentence": true
    },
    {
        "source_sentence": "如經「為諸菩薩說大乘經，名無量義」如是等故。",
        "from": "T26n1519_001:0003a21_26",
        "context_with_next_sentence": true
    },
    {
        "source_sentence": "依所說法威儀隨順住成就者，示現依何等何等法說法？",
        "from": "T26n1519_001:0003a23_0",
        "context_with_next_sentence": true
    },
    {
        "source_sentence": "依三種法故：一者依三昧成就。",
        "from": "T26n1519_001:0003a24_1",
        "context_with_next_sentence": true
    },
    {
        "source_sentence": "三昧成就，二種示現：一者成就自在力，身心不動故；二者離一切障，隨自在力故。",
        "from": "T26n1519_001:0003a25_2",
        "context_with_next_sentence": true
    },
    {
        "source_sentence": "此自在力復有二種：一為隨順眾生不見對治攝取覺菩提分法故；二為對治無量世來堅執煩惱故。",
        "from": "T26n1519_001:0003a27_0",
        "context_with_next_sentence": true
    },
    {
        "source_sentence": "如經「佛說此經已結加趺坐，入於無量義處三昧身心不動」如是等故。",
        "from": "T26n1519_001:0003a29_1",
        "context_with_next_sentence": true
    },
    {
        "source_sentence": "二者依器世間，三者依眾生世間，震動世界及知過去無量劫事如是等故。",
        "from": "T26n1519_001:0003b02_2",
        "context_with_next_sentence": true
    },
    {
        "source_sentence": "如經「是時天雨曼陀羅花，次第乃至歡喜合掌一心觀佛」故。",
        "from": "T26n1519_001:0003b03_3",
        "context_with_next_sentence": true
    },
    {
        "source_sentence": "依止說因成就者，為諸大眾示現異相不思議事，大眾見已生希有心，渴仰欲聞生如是念：如來今者應為我說。",
        "from": "T26n1519_001:0003b06_0",
        "context_with_next_sentence": true
    },
    {
        "source_sentence": "故名依止說因成就。",
        "from": "T26n1519_001:0003b08_1",
        "context_with_next_sentence": true
    },
    {
        "source_sentence": "是故如來放大光明，示現他方諸世界中種種諸事故，先為大眾示現外事六種震動等，次為示現此法門中內證甚深微密之法，又依器世間、眾生世間，數種種、量種種，具足煩惱差別、具足清淨差別、佛法弟子差別示現三寶故。",
        "from": "T26n1519_001:0003b09_2",
        "context_with_next_sentence": true
    },
    {
        "source_sentence": "復乘差別，有世界有佛、有世界無佛，令眾生見修行者未得果、得道者已得果。",
        "from": "T26n1519_001:0003b14_3",
        "context_with_next_sentence": true
    },
    {
        "source_sentence": "如經「諸修行得道者」故。",
        "from": "T26n1519_001:0003b16_4",
        "context_with_next_sentence": true
    },
    {
        "source_sentence": "數種種者，示現種種觀故。",
        "from": "T26n1519_001:0003b16_5",
        "context_with_next_sentence": true
    },
    {
        "source_sentence": "略說四種觀：一者食；二者聞法；三者修行；四者樂。",
        "from": "T26n1519_001:0003b17_6",
        "context_with_next_sentence": true
    },
    {
        "source_sentence": "如經「爾時佛放眉間白毫相光，次第乃至以佛舍利起七寶塔」故。",
        "from": "T26n1519_001:0003b18_7",
        "context_with_next_sentence": true
    },
    {
        "source_sentence": "行菩薩道者，教化眾生依四攝法方便攝取，此義應知。",
        "from": "T26n1519_001:0003b20_8",
        "context_with_next_sentence": true
    },
    {
        "source_sentence": "如經所說當自推取。",
        "from": "T26n1519_001:0003b21_9",
        "context_with_next_sentence": true
    },
    {
        "source_sentence": "自此以下，示現大眾欲聞現前成就。",
        "from": "T26n1519_001:0003b23_0",
        "context_with_next_sentence": true
    },
    {
        "source_sentence": "問一人者，多人欲聞生希有心，是故唯問文殊師利，如是示現世尊弟子隨順於法不相違故。",
        "from": "T26n1519_001:0003b23_1",
        "context_with_next_sentence": true
    },
    {
        "source_sentence": "今佛世尊現神變相者為何等義？",
        "from": "T26n1519_001:0003b26_2",
        "context_with_next_sentence": true
    },
    {
        "source_sentence": "為說大法故，現大相以為說因。",
        "from": "T26n1519_001:0003b26_3",
        "context_with_next_sentence": true
    },
    {
        "source_sentence": "現大相者，為說妙法蓮華經故現大瑞相，為說如來所得妙法不可思議等文字章句故。",
        "from": "T26n1519_001:0003b27_4",
        "context_with_next_sentence": true
    },
    {
        "source_sentence": "有二種義，是故仰推文殊師利。",
        "from": "T26n1519_001:0003b29_5",
        "context_with_next_sentence": true
    },
    {
        "source_sentence": "何等為二？",
        "from": "T26n1519_001:0003c01_6",
        "context_with_next_sentence": true
    },
    {
        "source_sentence": "一者現見諸法故；二者離諸因緣，唯自內心成就彼法故。",
        "from": "T26n1519_001:0003c01_7",
        "context_with_next_sentence": true
    },
    {
        "source_sentence": "示現種種諸瑞相者，以為示現彼彼事故。",
        "from": "T26n1519_001:0003c03_8",
        "context_with_next_sentence": true
    },
    {
        "source_sentence": "如彼事相現沒住滅應當善知。",
        "from": "T26n1519_001:0003c04_9",
        "context_with_next_sentence": true
    },
    {
        "source_sentence": "以文殊師利能記彼事故，以文殊師利所作成就、因果成就現見彼法故。",
        "from": "T26n1519_001:0003c04_10",
        "context_with_next_sentence": true
    },
    {
        "source_sentence": "所作成就者，此有二種：一者功德成就；二者智慧成就。",
        "from": "T26n1519_001:0003c06_11",
        "context_with_next_sentence": true
    },
    {
        "source_sentence": "因成就者，一切智成就故。",
        "from": "T26n1519_001:0003c07_12",
        "context_with_next_sentence": true
    },
    {
        "source_sentence": "又復有因，謂緣因故。",
        "from": "T26n1519_001:0003c08_13",
        "context_with_next_sentence": true
    },
    {
        "source_sentence": "緣因成就者，眾相具足故。",
        "from": "T26n1519_001:0003c08_14",
        "context_with_next_sentence": true
    },
    {
        "source_sentence": "果成就者，說大法故。",
        "from": "T26n1519_001:0003c09_15",
        "context_with_next_sentence": true
    },
    {
        "source_sentence": "種種異異佛國土者，為此示現彼國土中種種異異差別應知。",
        "from": "T26n1519_001:0003c10_0",
        "context_with_next_sentence": true
    },
    {
        "source_sentence": "淨妙國土者，謂無煩惱眾生住處。",
        "from": "T26n1519_001:0003c11_1",
        "context_with_next_sentence": true
    },
    {
        "source_sentence": "如經「照於東方萬八千世界，次第乃至悉見彼佛國界莊嚴」故。",
        "from": "T26n1519_001:0003c12_2",
        "context_with_next_sentence": true
    },
    {
        "source_sentence": "如來為上首者，諸菩薩等依如來住故，以彼如來於彼國土諸大眾中得自在故。",
        "from": "T26n1519_001:0003c13_3",
        "context_with_next_sentence": true
    },
    {
        "source_sentence": "如經「又見彼土現在諸佛」如是等故。",
        "from": "T26n1519_001:0003c15_4",
        "context_with_next_sentence": true
    },
    {
        "source_sentence": "自此以下次明聖者。",
        "from": "T26n1519_001:0003c17_0",
        "context_with_next_sentence": true
    },
    {
        "source_sentence": "文殊師利以宿命智現見過去因相果相成就十事如現在前，是故能答彌勒菩薩。",
        "from": "T26n1519_001:0003c17_1",
        "context_with_next_sentence": true
    },
    {
        "source_sentence": "云何現見過去因相？",
        "from": "T26n1519_001:0003c19_2",
        "context_with_next_sentence": true
    },
    {
        "source_sentence": "謂文殊師利自見己身，曾於彼彼諸國土中處處修行、種種行事故。",
        "from": "T26n1519_001:0003c19_3",
        "context_with_next_sentence": true
    },
    {
        "source_sentence": "云何現見過去果相？",
        "from": "T26n1519_001:0003c21_4",
        "context_with_next_sentence": true
    },
    {
        "source_sentence": "謂文殊師利自見己身，是過去世妙光菩薩，於彼佛所聞此法門，為眾生說故。",
        "from": "T26n1519_001:0003c22_0",
        "context_with_next_sentence": true
    },
    {
        "source_sentence": "何等名為成就十事？",
        "from": "T26n1519_001:0003c23_1",
        "context_with_next_sentence": true
    },
    {
        "source_sentence": "一者現見大義因成就；二者現見世間文字章句意甚深因成就；三者現見希有因成就；四者現見勝妙因成就；五者現見受用大因成就；六者現見攝取一切諸佛轉法輪因成就；七者現見善堅實如來法輪因成就；八者現見能進入因成就；九者現見憶念因成就；十者現見自身所經事因成就。",
        "from": "T26n1519_001:0003c24_2",
        "context_with_next_sentence": true
    },
    {
        "source_sentence": "大義因成就者，八句示現此義應知。",
        "from": "T26n1519_001:0004a02_0",
        "context_with_next_sentence": true
    },
    {
        "source_sentence": "何等為八？",
        "from": "T26n1519_001:0004a02_1",
        "context_with_next_sentence": true
    },
    {
        "source_sentence": "一者欲論大法；二者欲雨大法雨；三者欲擊大法鼓；四者欲建大法幢；五者欲然大法燈；六者欲吹大法蠡；七者欲不斷大法鼓；八者欲說大法。",
        "from": "T26n1519_001:0004a03_2",
        "context_with_next_sentence": true
    },
    {
        "source_sentence": "此八句欲示現如來欲論大法等故。",
        "from": "T26n1519_001:0004a06_3",
        "context_with_next_sentence": true
    },
    {
        "source_sentence": "何等名為八種大義？",
        "from": "T26n1519_001:0004a08_0",
        "context_with_next_sentence": true
    },
    {
        "source_sentence": "謂有疑者為斷疑故。",
        "from": "T26n1519_001:0004a08_1",
        "context_with_next_sentence": true
    },
    {
        "source_sentence": "已斷疑者增長淳熟彼智身故。",
        "from": "T26n1519_001:0004a09_0",
        "context_with_next_sentence": true
    },
    {
        "source_sentence": "根淳熟者為說二種微密境界：一者聲聞微密境界；二者菩薩微密境界。",
        "from": "T26n1519_001:0004a09_1",
        "context_with_next_sentence": true
    },
    {
        "source_sentence": "大法鼓者二句，示現以遠聞故。",
        "from": "T26n1519_001:0004a11_2",
        "context_with_next_sentence": true
    },
    {
        "source_sentence": "入密境界者，令彼進取上上清淨義故。",
        "from": "T26n1519_001:0004a12_3",
        "context_with_next_sentence": true
    },
    {
        "source_sentence": "進取上上清淨義者，令彼進取一切種智得現見故。",
        "from": "T26n1519_001:0004a13_4",
        "context_with_next_sentence": true
    },
    {
        "source_sentence": "令彼進取一切種智得現見者，為一切法建立名字章句義故。",
        "from": "T26n1519_001:0004a14_5",
        "context_with_next_sentence": true
    },
    {
        "source_sentence": "建立名字章句義者，令入不可說證智轉法輪故。",
        "from": "T26n1519_001:0004a15_6",
        "context_with_next_sentence": true
    },
    {
        "source_sentence": "現見世間名字章句意甚深因成就者，如經「我於過去諸佛曾見此瑞，次第乃至故現斯瑞」故。",
        "from": "T26n1519_001:0004a18_0",
        "context_with_next_sentence": true
    },
    {
        "source_sentence": "現見希有因成就者，以無量時不可得故。",
        "from": "T26n1519_001:0004a21_0",
        "context_with_next_sentence": true
    },
    {
        "source_sentence": "不可思議不可稱不可量者，示現過彼阿僧祇劫不可得故。",
        "from": "T26n1519_001:0004a21_1",
        "context_with_next_sentence": true
    },
    {
        "source_sentence": "又復示現五種劫故，所謂一夜、二晝、三月、四時、五年，示現無量無邊諸法故。",
        "from": "T26n1519_001:0004a23_2",
        "context_with_next_sentence": true
    },
    {
        "source_sentence": "如經「如過去無量無邊不可思議阿僧祇劫，爾時有佛號日月燈明，次第乃至令得阿耨多羅三藐三菩提，成一切種智」故。",
        "from": "T26n1519_001:0004a25_3",
        "context_with_next_sentence": true
    },
    {
        "source_sentence": "現見勝妙因成就者，示現諸佛及諸菩薩自受用故。",
        "from": "T26n1519_001:0004a29_0",
        "context_with_next_sentence": true
    },
    {
        "source_sentence": "如經「次復有佛亦名日月燈明，次第乃至所可說法初中後善」故。",
        "from": "T26n1519_001:0004b01_1",
        "context_with_next_sentence": true
    },
    {
        "source_sentence": "現見受用大因成就者，是時王子受勝妙樂各捨出家，復彼大眾於爾許時心不疲倦故。",
        "from": "T26n1519_001:0004b03_0",
        "context_with_next_sentence": true
    },
    {
        "source_sentence": "如經「其最後佛未出家時，次第乃至佛授記已便於中夜入無餘涅槃」故。",
        "from": "T26n1519_001:0004b05_1",
        "context_with_next_sentence": true
    },
    {
        "source_sentence": "現見攝取一切諸佛轉法輪因成就者，法輪不斷故。",
        "from": "T26n1519_001:0004b07_0",
        "context_with_next_sentence": true
    },
    {
        "source_sentence": "如經「佛滅度後妙光菩薩持妙法蓮華經滿八十小劫為人演說」故。",
        "from": "T26n1519_001:0004b08_1",
        "context_with_next_sentence": true
    },
    {
        "source_sentence": "現見善堅實如來法輪因成就者，佛滅度後無量時說故。",
        "from": "T26n1519_001:0004b10_0",
        "context_with_next_sentence": true
    },
    {
        "source_sentence": "如經「日月燈明佛八子皆師妙光，次第乃至皆令堅固阿耨多羅三藐三菩提心」故。",
        "from": "T26n1519_001:0004b11_1",
        "context_with_next_sentence": true
    },
    {
        "source_sentence": "現見能進入因成就者，彼諸王子得大菩提故。",
        "from": "T26n1519_001:0004b14_0",
        "context_with_next_sentence": true
    },
    {
        "source_sentence": "如經「是諸王子，次第乃至皆成佛道」故。",
        "from": "T26n1519_001:0004b15_1",
        "context_with_next_sentence": true
    },
    {
        "source_sentence": "現見憶念因成就者，為他說法利益他故。",
        "from": "T26n1519_001:0004b16_0",
        "context_with_next_sentence": true
    },
    {
        "source_sentence": "如經「其最後成佛者名曰然燈，次第乃至尊重讚歎」故。",
        "from": "T26n1519_001:0004b17_0",
        "context_with_next_sentence": true
    },
    {
        "source_sentence": "現見自身所經事因成就者，以自身受勝妙樂故。",
        "from": "T26n1519_001:0004b19_0",
        "context_with_next_sentence": true
    },
    {
        "source_sentence": "如「經彌勒當知，次第乃至佛所護念」故。",
        "from": "T26n1519_001:0004b20_1",
        "context_with_next_sentence": true
    },
    {
        "source_sentence": "汝號求名者示現知彼過去事故，又復示現今得彼法皆具足故。",
        "from": "T26n1519_001:0004b21_2",
        "context_with_next_sentence": true
    },
    {
        "source_sentence": "又依義攝三故：一、與說故，如經「今佛世尊欲說大法等」故。",
        "from": "T26n1519_001:0004b22_3",
        "context_with_next_sentence": true
    },
    {
        "source_sentence": "二、成如實說故，如經「我於過去曾見等」故。",
        "from": "T26n1519_001:0004b24_0",
        "context_with_next_sentence": true
    },
    {
        "source_sentence": "三、令待說故，如經「諸人今當知等」故。",
        "from": "T26n1519_001:0004b25_0",
        "context_with_next_sentence": true
    },
    {
        "source_sentence": "自此已下示現所說法因果相應知。",
        "from": "T26n1519_001:0004b26_0",
        "context_with_next_sentence": true
    },
    {
        "source_sentence": "方便品第二",
        "from": "T26n1519_001:0004b27_0",
        "context_with_next_sentence": true
    },
    {
        "source_sentence": "經曰：爾時世尊入甚深三昧正念不動，以如實智觀，從三昧安詳而起。",
        "from": "T26n1519_001:0004b28_0",
        "context_with_next_sentence": true
    },
    {
        "source_sentence": "起已即告尊者舍利弗言：「舍利弗！",
        "from": "T26n1519_001:0004b29_1",
        "context_with_next_sentence": true
    },
    {
        "source_sentence": "諸佛智慧甚深無量，其智慧門難見難覺難知難解難入，如來所證一切聲聞辟支佛等所不能知。",
        "from": "T26n1519_001:0004c01_2",
        "context_with_next_sentence": true
    },
    {
        "source_sentence": "何以故？",
        "from": "T26n1519_001:0004c03_3",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c03_4",
        "context_with_next_sentence": true
    },
    {
        "source_sentence": "如來、應、正遍知已曾親近供養無量百千萬億無數諸佛，於百千億那由他佛所盡行諸佛所修阿耨多羅三藐三菩提法。",
        "from": "T26n1519_001:0004c04_5",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c06_6",
        "context_with_next_sentence": true
    },
    {
        "source_sentence": "如來已於無量百千億那由他劫勇猛精進，所作成就、名稱普聞。",
        "from": "T26n1519_001:0004c07_7",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c08_8",
        "context_with_next_sentence": true
    },
    {
        "source_sentence": "如來畢竟成就希有之法。",
        "from": "T26n1519_001:0004c08_9",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c09_10",
        "context_with_next_sentence": true
    },
    {
        "source_sentence": "難解之法如來能知。",
        "from": "T26n1519_001:0004c09_11",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c09_12",
        "context_with_next_sentence": true
    },
    {
        "source_sentence": "難解法者，諸佛如來隨宜所說意趣難解，一切聲聞辟支佛等所不能知。",
        "from": "T26n1519_001:0004c10_13",
        "context_with_next_sentence": true
    },
    {
        "source_sentence": "何以故？",
        "from": "T26n1519_001:0004c11_14",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c12_0",
        "context_with_next_sentence": true
    },
    {
        "source_sentence": "諸佛如來自在說因成就故。",
        "from": "T26n1519_001:0004c12_1",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c12_2",
        "context_with_next_sentence": true
    },
    {
        "source_sentence": "如來成就種種方便、種種知見、種種念觀、種種言辭。",
        "from": "T26n1519_001:0004c13_0",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c14_1",
        "context_with_next_sentence": true
    },
    {
        "source_sentence": "吾從成佛已來，於彼彼處廣演言教，無數方便引導眾生於諸著處令得解脫。",
        "from": "T26n1519_001:0004c14_2",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c16_3",
        "context_with_next_sentence": true
    },
    {
        "source_sentence": "如來知見方便到於彼岸。",
        "from": "T26n1519_001:0004c16_4",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c17_5",
        "context_with_next_sentence": true
    },
    {
        "source_sentence": "如來知見廣大深遠、無障無礙，力、無所畏、不共法、根、力、菩提分、禪定、解脫三昧三摩跋提皆已具足。",
        "from": "T26n1519_001:0004c17_6",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c19_7",
        "context_with_next_sentence": true
    },
    {
        "source_sentence": "諸佛如來深入無際，成就一切未曾有法。",
        "from": "T26n1519_001:0004c19_8",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c20_9",
        "context_with_next_sentence": true
    },
    {
        "source_sentence": "如來能種種分別巧說諸法，言辭柔軟悅可眾心。",
        "from": "T26n1519_001:0004c20_10",
        "context_with_next_sentence": true
    },
    {
        "source_sentence": "止。",
        "from": "T26n1519_001:0004c21_11",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c21_12",
        "context_with_next_sentence": true
    },
    {
        "source_sentence": "不須復說。",
        "from": "T26n1519_001:0004c22_13",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c22_14",
        "context_with_next_sentence": true
    },
    {
        "source_sentence": "佛所成就第一希有難解之法。",
        "from": "T26n1519_001:0004c22_15",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c23_16",
        "context_with_next_sentence": true
    },
    {
        "source_sentence": "唯佛與佛說法，諸佛如來能知彼法究竟實相。",
        "from": "T26n1519_001:0004c23_17",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c24_18",
        "context_with_next_sentence": true
    },
    {
        "source_sentence": "唯佛如來知一切法。",
        "from": "T26n1519_001:0004c24_19",
        "context_with_next_sentence": true
    },
    {
        "source_sentence": "舍利弗！",
        "from": "T26n1519_001:0004c25_20",
        "context_with_next_sentence": true
    },
    {
        "source_sentence": "唯佛如來能說一切法。",
        "from": "T26n1519_001:0004c25_21",
        "context_with_next_sentence": true
    },
    {
        "source_sentence": "何等法？",
        "from": "T26n1519_001:0004c25_22",
        "context_with_next_sentence": true
    },
    {
        "source_sentence": "云何法？",
        "from": "T26n1519_001:0004c26_23",
        "context_with_next_sentence": true
    },
    {
        "source_sentence": "何似法？",
        "from": "T26n1519_001:0004c26_24",
        "context_with_next_sentence": true
    },
    {
        "source_sentence": "何相法？",
        "from": "T26n1519_001:0004c26_25",
        "context_with_next_sentence": true
    },
    {
        "source_sentence": "何體法？",
        "from": "T26n1519_001:0004c26_26",
        "context_with_next_sentence": true
    },
    {
        "source_sentence": "何等、云何、何似、何相、何體，如是等一切法，如來現見非不現見。」",
        "from": "T26n1519_001:0004c26_27",
        "context_with_next_sentence": true
    },
    {
        "source_sentence": "釋曰：「爾時世尊入甚深三昧正念不動，以如實智觀從三昧安詳而起，起已即告舍利弗」者，示現如來得自在力故、如來入定無能驚寤故。",
        "from": "T26n1519_001:0004c29_0",
        "context_with_next_sentence": true
    },
    {
        "source_sentence": "何故唯告尊者舍利弗、不告其餘聲聞等者？",
        "from": "T26n1519_001:0005a03_1",
        "context_with_next_sentence": true
    },
    {
        "source_sentence": "隨深智慧與如來相應故。",
        "from": "T26n1519_001:0005a04_2",
        "context_with_next_sentence": true
    },
    {
        "source_sentence": "何故不告諸菩薩者？",
        "from": "T26n1519_001:0005a04_3",
        "context_with_next_sentence": true
    },
    {
        "source_sentence": "有五種義：一者為諸聲聞所應事故；二者為諸聲聞迴心趣向大菩提故；三者護諸聲聞恐怯弱故；四者為令餘人善思念故；五者為諸聲聞不起所作已辦心故。",
        "from": "T26n1519_001:0005a05_4",
        "context_with_next_sentence": true
    },
    {
        "source_sentence": "「諸佛智慧甚深無量」者，為諸大眾生尊重心，畢竟欲聞如來說故。",
        "from": "T26n1519_001:0005a10_0",
        "context_with_next_sentence": true
    },
    {
        "source_sentence": "言甚深者，顯示二種甚深之義應如是知。",
        "from": "T26n1519_001:0005a11_1",
        "context_with_next_sentence": true
    },
    {
        "source_sentence": "何等為二？",
        "from": "T26n1519_001:0005a12_2",
        "context_with_next_sentence": true
    },
    {
        "source_sentence": "一者證甚深，謂諸佛智慧甚深無量故；二者阿含甚深，謂智慧門甚深無量故。",
        "from": "T26n1519_001:0005a12_3",
        "context_with_next_sentence": true
    },
    {
        "source_sentence": "言甚深者此是總相，餘別相。",
        "from": "T26n1519_001:0005a14_4",
        "context_with_next_sentence": true
    },
    {
        "source_sentence": "證甚深者五種示現：一者義甚深，謂依何等義甚深故；二者實體甚深；三者內證甚深；四者依止甚深；五者無上甚深。",
        "from": "T26n1519_001:0005a15_5",
        "context_with_next_sentence": true
    },
    {
        "source_sentence": "何者甚深？",
        "from": "T26n1519_001:0005a17_6",
        "context_with_next_sentence": true
    },
    {
        "source_sentence": "謂大菩提。",
        "from": "T26n1519_001:0005a18_7",
        "context_with_next_sentence": true
    },
    {
        "source_sentence": "大菩提者，如來所證阿耨多羅三藐三菩提故。",
        "from": "T26n1519_001:0005a18_8",
        "context_with_next_sentence": true
    },
    {
        "source_sentence": "云何甚深？",
        "from": "T26n1519_001:0005a19_9",
        "context_with_next_sentence": true
    },
    {
        "source_sentence": "一切聲聞辟支佛等所不能知故名甚深。",
        "from": "T26n1519_001:0005a19_10",
        "context_with_next_sentence": true
    },
    {
        "source_sentence": "言智慧者，謂一切種、一切智義故。",
        "from": "T26n1519_001:0005a20_11",
        "context_with_next_sentence": true
    },
    {
        "source_sentence": "如經「諸佛智慧甚深無量，其智慧門難見難覺難知難解難入，一切聲聞辟支佛等所不能知」故。",
        "from": "T26n1519_001:0005a21_12",
        "context_with_next_sentence": true
    },
    {
        "source_sentence": "阿含甚深者，八種示現：一者受持讀誦甚深，如經「已曾親近供養無量百千萬億無數諸佛」故。",
        "from": "T26n1519_001:0005a23_13",
        "context_with_next_sentence": true
    },
    {
        "source_sentence": "二者修行甚深，如經「於百千萬億那由他佛所，盡行諸佛所修阿耨多羅三藐三菩提法」故。",
        "from": "T26n1519_001:0005a25_14",
        "context_with_next_sentence": true
    },
    {
        "source_sentence": "三者果行甚深，如經「舍利弗！",
        "from": "T26n1519_001:0005a27_15",
        "context_with_next_sentence": true
    },
    {
        "source_sentence": "如來已於無量百千億那由他劫勇猛精進所作成就」故。",
        "from": "T26n1519_001:0005a28_16",
        "context_with_next_sentence": true
    },
    {
        "source_sentence": "四者增長功德心甚深，如經「名稱普聞」故。",
        "from": "T26n1519_001:0005a29_17",
        "context_with_next_sentence": true
    },
    {
        "source_sentence": "五者快妙事心甚深，如經「舍利弗！",
        "from": "T26n1519_001:0005b01_18",
        "context_with_next_sentence": true
    },
    {
        "source_sentence": "如來畢竟成就希有之法」故。",
        "from": "T26n1519_001:0005b02_19",
        "context_with_next_sentence": true
    },
    {
        "source_sentence": "六者無上甚深，如經「舍利弗！",
        "from": "T26n1519_001:0005b03_20",
        "context_with_next_sentence": true
    },
    {
        "source_sentence": "難解之法如來能知」故。",
        "from": "T26n1519_001:0005b03_21",
        "context_with_next_sentence": true
    },
    {
        "source_sentence": "七者入甚深，入甚深者，名字章句意難得故，自以住持不同外道說因緣法，名為甚深。",
        "from": "T26n1519_001:0005b04_22",
        "context_with_next_sentence": true
    },
    {
        "source_sentence": "如經「舍利弗！",
        "from": "T26n1519_001:0005b06_23",
        "context_with_next_sentence": true
    },
    {
        "source_sentence": "難解法者，諸佛如來隨宜說法意趣難解」故。",
        "from": "T26n1519_001:0005b06_24",
        "context_with_next_sentence": true
    },
    {
        "source_sentence": "八者不共聲聞辟支佛所作住持甚深，如經「一切聲聞辟支佛等所不能知」故。",
        "from": "T26n1519_001:0005b07_25",
        "context_with_next_sentence": true
    },
    {
        "source_sentence": "妙法蓮華經憂波提舍卷上",
        "from": "T26n1519_001:0005b10_0",
        "context_with_next_sentence": false
    }
]