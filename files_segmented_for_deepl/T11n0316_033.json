[
    {
        "source_sentence": "佛說大乘菩薩藏正法經卷第三",
        "from": "T11n0316_033:0866c20_0",
        "context_with_next_sentence": true
    },
    {
        "source_sentence": "十三",
        "from": "T11n0316_033:0866c21_0",
        "context_with_next_sentence": true
    },
    {
        "source_sentence": "西天譯經三藏銀青光祿大夫",
        "from": "T11n0316_033:0866c23_0",
        "context_with_next_sentence": true
    },
    {
        "source_sentence": "試光祿卿慈覺傳梵大師賜紫",
        "from": "T11n0316_033:0866c24_0",
        "context_with_next_sentence": true
    },
    {
        "source_sentence": "沙門臣法護等奉　詔譯",
        "from": "T11n0316_033:0866c25_0",
        "context_with_next_sentence": true
    },
    {
        "source_sentence": "禪定波羅蜜多品第十之三",
        "from": "T11n0316_033:0866c26_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_033:0866c27_0",
        "context_with_next_sentence": true
    },
    {
        "source_sentence": "菩薩摩訶薩得不退轉神通，或以意想、或以事業，皆是所作遊戲神通。",
        "from": "T11n0316_033:0866c27_1",
        "context_with_next_sentence": true
    },
    {
        "source_sentence": "復於處處廣大安住現諸所作。",
        "from": "T11n0316_033:0866c28_2",
        "context_with_next_sentence": true
    },
    {
        "source_sentence": "彼有所作，神通智力世間最上。",
        "from": "T11n0316_033:0866c29_3",
        "context_with_next_sentence": true
    },
    {
        "source_sentence": "於所作事雖具諸相，善能決擇而復現證世出世間第一之法。",
        "from": "T11n0316_033:0867a01_4",
        "context_with_next_sentence": true
    },
    {
        "source_sentence": "菩薩神通示無盡相，猶若虛空遍一切處。",
        "from": "T11n0316_033:0867a02_5",
        "context_with_next_sentence": true
    },
    {
        "source_sentence": "菩薩神通現一切相色無色等，復能隨順入一切聲，然於前際音聲平等。",
        "from": "T11n0316_033:0867a03_6",
        "context_with_next_sentence": true
    },
    {
        "source_sentence": "菩薩神通觀察一切有情心行，於其體性隨緣顯現，於諸劫中隨其思念，前際後際無有間斷。",
        "from": "T11n0316_033:0867a05_7",
        "context_with_next_sentence": true
    },
    {
        "source_sentence": "一切唯現神境變化，決定現前無別行相。",
        "from": "T11n0316_033:0867a07_8",
        "context_with_next_sentence": true
    },
    {
        "source_sentence": "菩薩神通達漏盡智，觀時分已而無超越，勝出世間決擇諸法，所有一切聲聞緣覺之所難測。",
        "from": "T11n0316_033:0867a08_9",
        "context_with_next_sentence": true
    },
    {
        "source_sentence": "菩薩神通其義甚深，懾壞群魔制伏外道，於菩提場而能總持一切佛法、志求正覺。",
        "from": "T11n0316_033:0867a10_10",
        "context_with_next_sentence": true
    },
    {
        "source_sentence": "隨其種類轉正法輪，而善調伏一切有情，至灌頂位得法自在。",
        "from": "T11n0316_033:0867a12_11",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_033:0867a14_0",
        "context_with_next_sentence": true
    },
    {
        "source_sentence": "此不退轉神通菩薩摩訶薩，所作事業悉無我慢，其心清淨正善調伏光潔自在，離諸染欲及隨煩惱，微妙寂靜，所有善業而悉成就。",
        "from": "T11n0316_033:0867a14_1",
        "context_with_next_sentence": true
    },
    {
        "source_sentence": "於禪定解脫三摩地三摩鉢底起正思惟，於生死中都無繫縛。",
        "from": "T11n0316_033:0867a17_2",
        "context_with_next_sentence": true
    },
    {
        "source_sentence": "所以者何？",
        "from": "T11n0316_033:0867a18_3",
        "context_with_next_sentence": true
    },
    {
        "source_sentence": "謂彼生業諸煩惱縛顛倒執著皆悉解脫，是故於生死中都無繫縛，而復不壞大乘、成證一切佛法。",
        "from": "T11n0316_033:0867a18_4",
        "context_with_next_sentence": true
    },
    {
        "source_sentence": "然彼佛法，十方諦求了不可得。",
        "from": "T11n0316_033:0867a21_5",
        "context_with_next_sentence": true
    },
    {
        "source_sentence": "又一切法皆順佛法，是故佛法即一切法。",
        "from": "T11n0316_033:0867a21_6",
        "context_with_next_sentence": true
    },
    {
        "source_sentence": "若一切法如實尋求亦不可得，於算數道及非算數，平等超越無有少分。",
        "from": "T11n0316_033:0867a22_7",
        "context_with_next_sentence": true
    },
    {
        "source_sentence": "此說無法亦無非法，若能於法非法遍能了知，是故於此都無住著。",
        "from": "T11n0316_033:0867a24_8",
        "context_with_next_sentence": true
    },
    {
        "source_sentence": "又諸法義亦非住著，若著於義非大義利。",
        "from": "T11n0316_033:0867a25_9",
        "context_with_next_sentence": true
    },
    {
        "source_sentence": "若復於義非義悉無所住，設見於義而智無礙。",
        "from": "T11n0316_033:0867a26_10",
        "context_with_next_sentence": true
    },
    {
        "source_sentence": "若智無礙則無遍計，若無遍計則無有對，若無有對則無所住，若無所住則無間斷，若無間斷則無虛作，若無虛作則無迷亂，若無迷亂則無我我所，若無我我所則無諍論，若無諍論是沙門法。",
        "from": "T11n0316_033:0867a27_11",
        "context_with_next_sentence": true
    },
    {
        "source_sentence": "若無諍論是沙門法，則喻彼虛空亦如平掌。",
        "from": "T11n0316_033:0867b03_12",
        "context_with_next_sentence": true
    },
    {
        "source_sentence": "若喻虛空亦如平掌，彼則不墮欲界色界及無色界。",
        "from": "T11n0316_033:0867b04_13",
        "context_with_next_sentence": true
    },
    {
        "source_sentence": "若一切處而無所墮，則無形色及無顯色亦無分位。",
        "from": "T11n0316_033:0867b05_14",
        "context_with_next_sentence": true
    },
    {
        "source_sentence": "若無形色無顯色及無分位，彼則如是隨順覺悟。",
        "from": "T11n0316_033:0867b06_15",
        "context_with_next_sentence": true
    },
    {
        "source_sentence": "若能如是隨順覺悟，彼則如是隨所覺悟。",
        "from": "T11n0316_033:0867b07_16",
        "context_with_next_sentence": true
    },
    {
        "source_sentence": "云何說此隨順覺悟及所覺悟？",
        "from": "T11n0316_033:0867b08_17",
        "context_with_next_sentence": true
    },
    {
        "source_sentence": "謂若了知彼極微法皆不可得，說此是為隨順覺悟及所覺悟。",
        "from": "T11n0316_033:0867b09_18",
        "context_with_next_sentence": true
    },
    {
        "source_sentence": "應當於此平等入解，即能成就菩薩摩訶薩希有之法。",
        "from": "T11n0316_033:0867b10_19",
        "context_with_next_sentence": true
    },
    {
        "source_sentence": "云何菩薩摩訶薩希有之法？",
        "from": "T11n0316_033:0867b12_20",
        "context_with_next_sentence": true
    },
    {
        "source_sentence": "所謂於慈無我、悲無眾生、喜無壽者、捨無補特伽羅，布施無彼悔與心，持戒生彼寂靜心，忍辱發彼無盡心，精進發彼最上心，禪定離彼散亂心，勝慧無彼戲論心，念處無念處作意心，正斷隨彼生滅心，神足離彼嬉戲心，於信進念定慧起彼無礙自然平等入解心，如是五根五力起彼無能損壞屈伏心，於七覺支起彼分別菩提心，於八聖道起彼觀察正解心，於奢摩他起彼平等心，於毘鉢舍那發起觀察聖諦希有遍知心，成熟有情發彼本清淨心，於彼法界攝受正法無雜亂心，於無生法忍起不可得心，於不退轉地起轉無轉心，於相所獲起無相心，莊嚴菩提道場起彼順三界心，制伏群魔起彼攝受有情心，於諸法自性菩提起彼順覺悟心，於轉法輪起彼無所轉心，於大涅盤起彼隨現輪迴自性平等心。",
        "from": "T11n0316_033:0867b12_21",
        "context_with_next_sentence": true
    },
    {
        "source_sentence": "舍利子！",
        "from": "T11n0316_033:0867b29_22",
        "context_with_next_sentence": true
    },
    {
        "source_sentence": "如是所說，是為菩薩摩訶薩於隨順覺悟及所覺悟而能成就希有之法。",
        "from": "T11n0316_033:0867b29_23",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_033:0867c02_0",
        "context_with_next_sentence": true
    },
    {
        "source_sentence": "云何禪定？",
        "from": "T11n0316_033:0867c02_1",
        "context_with_next_sentence": true
    },
    {
        "source_sentence": "謂諸菩薩於彼禪定無所耽著，能於如來三摩地而得圓滿，又復不樂禪悅之味。",
        "from": "T11n0316_033:0867c02_2",
        "context_with_next_sentence": true
    },
    {
        "source_sentence": "諸菩薩雖復於身適悅而無取著，復於禪定常樂大悲，以是緣故留諸惑染。",
        "from": "T11n0316_033:0867c04_3",
        "context_with_next_sentence": true
    },
    {
        "source_sentence": "又於禪定不退等持，以是緣故厭離欲界。",
        "from": "T11n0316_033:0867c06_4",
        "context_with_next_sentence": true
    },
    {
        "source_sentence": "復於禪定修神通業，以是緣故了知一切有情心行。",
        "from": "T11n0316_033:0867c07_0",
        "context_with_next_sentence": true
    },
    {
        "source_sentence": "又於禪定通達實際，以是緣故得心智自在。",
        "from": "T11n0316_033:0867c08_1",
        "context_with_next_sentence": true
    },
    {
        "source_sentence": "復於禪定得等至智，以是緣故普遍一切色無色界。",
        "from": "T11n0316_033:0867c09_2",
        "context_with_next_sentence": true
    },
    {
        "source_sentence": "又於禪定至極寂靜，以是緣故於聲聞緣覺三摩鉢底而求增長。",
        "from": "T11n0316_033:0867c10_3",
        "context_with_next_sentence": true
    },
    {
        "source_sentence": "復於禪定而無動亂，以是緣故住極究竟。",
        "from": "T11n0316_033:0867c11_4",
        "context_with_next_sentence": true
    },
    {
        "source_sentence": "又於禪定常行對治，以是緣故而不住彼相續習氣。",
        "from": "T11n0316_033:0867c12_5",
        "context_with_next_sentence": true
    },
    {
        "source_sentence": "復於禪定得最勝慧，以是緣故於諸世間而為第一。",
        "from": "T11n0316_033:0867c13_6",
        "context_with_next_sentence": true
    },
    {
        "source_sentence": "又於禪定而先通解有情心意，以是緣故諸有情中而為最上。",
        "from": "T11n0316_033:0867c15_7",
        "context_with_next_sentence": true
    },
    {
        "source_sentence": "復於禪定而常自在隨樂三寶，以是緣故獲得如來無盡功德。",
        "from": "T11n0316_033:0867c16_8",
        "context_with_next_sentence": true
    },
    {
        "source_sentence": "又於禪定得極高勝，以是緣故常住三摩呬多。",
        "from": "T11n0316_033:0867c17_9",
        "context_with_next_sentence": true
    },
    {
        "source_sentence": "復於禪定得自在轉，以是緣故而能圓滿一切事業。",
        "from": "T11n0316_033:0867c19_0",
        "context_with_next_sentence": true
    },
    {
        "source_sentence": "又於禪定悉無所受，以是緣故得大智慧。",
        "from": "T11n0316_033:0867c20_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_033:0867c21_2",
        "context_with_next_sentence": true
    },
    {
        "source_sentence": "是為菩薩摩訶薩禪定。",
        "from": "T11n0316_033:0867c21_3",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_033:0867c22_0",
        "context_with_next_sentence": true
    },
    {
        "source_sentence": "禪定波羅蜜多以何為先？",
        "from": "T11n0316_033:0867c22_1",
        "context_with_next_sentence": true
    },
    {
        "source_sentence": "所謂決定心為先，一境心為先，不散亂心為先，安住心為先，奢摩他心為先，三摩地心為先，根等持為先，力等持為先，正等等持為先，定解脫為先，九次第定為先，不相違為先，善法為先，降伏煩惱怨賊為先，圓滿三摩地蘊為先，菩薩三摩地為先，佛三摩地為先。",
        "from": "T11n0316_033:0867c22_2",
        "context_with_next_sentence": true
    },
    {
        "source_sentence": "舍利子！",
        "from": "T11n0316_033:0867c28_3",
        "context_with_next_sentence": true
    },
    {
        "source_sentence": "如是寂靜之法，是名菩薩摩訶薩所行之行於禪定波羅蜜多為先。」",
        "from": "T11n0316_033:0867c29_4",
        "context_with_next_sentence": true
    },
    {
        "source_sentence": "爾時世尊欲重宣此義說伽陀曰：「禪定解脫波羅蜜，　　常於多劫行是行，　彼世間法意無著，　　是名寂照三摩地。",
        "from": "T11n0316_033:0868a02_0",
        "context_with_next_sentence": true
    },
    {
        "source_sentence": "　若諸通達波羅蜜，　　如電莊嚴勝高顯，　以能勇猛離諸垢，　　是名月光三摩地。",
        "from": "T11n0316_033:0868a05_0",
        "context_with_next_sentence": true
    },
    {
        "source_sentence": "　成就無憂戒德光，　　於諸法中自在轉，　斯法高勇若須彌，　　是名法光三摩地。",
        "from": "T11n0316_033:0868a07_0",
        "context_with_next_sentence": true
    },
    {
        "source_sentence": "　於彼法寶莊嚴地，　　正法總持妙清淨，　是心能伺於他心，　　名正法智自在轉。",
        "from": "T11n0316_033:0868a09_0",
        "context_with_next_sentence": true
    },
    {
        "source_sentence": "　定能摧斷諸煩惱，　　如幢珠網無障礙，　於十力中勝解脫，　　名破魔力三摩地。",
        "from": "T11n0316_033:0868a11_0",
        "context_with_next_sentence": true
    },
    {
        "source_sentence": "　勝無能勝須彌燈，　　彼號智光清淨眼，　謂能合掌讚善言，　　妙住持地三摩地。",
        "from": "T11n0316_033:0868a13_0",
        "context_with_next_sentence": true
    },
    {
        "source_sentence": "　以能入解空無相，　　無願寂靜地亦然，　法念功德智自在，　　諸佛無邊三摩地。",
        "from": "T11n0316_033:0868a15_0",
        "context_with_next_sentence": true
    },
    {
        "source_sentence": "　蘇難陀龍師子王，　　若來若去常安靜，　清淨眼力無瞬動，　　定名遠離種種想。",
        "from": "T11n0316_033:0868a17_0",
        "context_with_next_sentence": true
    },
    {
        "source_sentence": "　金剛定如金剛地，　　高顯不動量須彌，　清淨音聲普遍轉，　　遠離煩惱三摩地。",
        "from": "T11n0316_033:0868a19_0",
        "context_with_next_sentence": true
    },
    {
        "source_sentence": "　廣大一切功德相，　　猶若虛空無邊際，　具足增長智慧念，　　辯才宣說悉無盡。",
        "from": "T11n0316_033:0868a21_0",
        "context_with_next_sentence": true
    },
    {
        "source_sentence": "　觀察有情令善作，　　無邊無盡無損壞，　慈能調柔悲善根，　　喜入極喜捨二障。",
        "from": "T11n0316_033:0868a23_0",
        "context_with_next_sentence": true
    },
    {
        "source_sentence": "　解脫堅固生歡喜，　　如勝蓮華金剛幢，　智海智光俱不動，　　是名法義三摩地。",
        "from": "T11n0316_033:0868a25_0",
        "context_with_next_sentence": true
    },
    {
        "source_sentence": "　無邊解脫光明海，　　如來定慧願莊嚴，　無上正覺妙寂靜，　　定名不動調伏法。",
        "from": "T11n0316_033:0868a27_0",
        "context_with_next_sentence": true
    },
    {
        "source_sentence": "　光明願得莊嚴剎，　　令有情意悉歡喜，　於正覺道常隨順，　　莊嚴寶髻波羅蜜。",
        "from": "T11n0316_033:0868a29_0",
        "context_with_next_sentence": true
    },
    {
        "source_sentence": "　迅速如風無分限，　　亦如海藏持眾寶，　施真甘露解脫門，　　開七覺華三摩地。",
        "from": "T11n0316_033:0868b02_0",
        "context_with_next_sentence": true
    },
    {
        "source_sentence": "　大神通義妙攝受，　　通達無邊悉圓滿，　普現如是佛境界，　　是名積石山王定。",
        "from": "T11n0316_033:0868b04_0",
        "context_with_next_sentence": true
    },
    {
        "source_sentence": "　若修禪定波羅蜜，　　安住等引定境界，　菩薩無量功德門，　　是名寂靜三摩地。",
        "from": "T11n0316_033:0868b06_0",
        "context_with_next_sentence": true
    },
    {
        "source_sentence": "　於等引中隨作意，　　所發言音皆軌範，　乃至行坐威儀中，　　如是悉常無放逸。",
        "from": "T11n0316_033:0868b08_0",
        "context_with_next_sentence": true
    },
    {
        "source_sentence": "　又此諸法最寂靜，　　無我無人無壽者，　亦無分別非分別，　　唯此無餘登彼岸。",
        "from": "T11n0316_033:0868b10_0",
        "context_with_next_sentence": true
    },
    {
        "source_sentence": "　若修禪定波羅蜜，　　所獲無邊功德海，　諸有智者菩薩眾，　　應當憐愍諸有情。」",
        "from": "T11n0316_033:0868b12_0",
        "context_with_next_sentence": true
    },
    {
        "source_sentence": "勝慧波羅蜜多品第十一之一",
        "from": "T11n0316_033:0868b14_0",
        "context_with_next_sentence": true
    },
    {
        "source_sentence": "爾時佛告舍利子：「云何諸菩薩摩訶薩勝慧波羅蜜多？",
        "from": "T11n0316_033:0868b15_0",
        "context_with_next_sentence": true
    },
    {
        "source_sentence": "舍利子！",
        "from": "T11n0316_033:0868b16_1",
        "context_with_next_sentence": true
    },
    {
        "source_sentence": "若諸菩薩行不退轉菩薩行時，於此菩薩藏正法殊勝義利，畢竟受持讀誦聽聞、廣大開示為他人說，得勝慧相。",
        "from": "T11n0316_033:0868b16_2",
        "context_with_next_sentence": true
    },
    {
        "source_sentence": "又彼勝慧，云何是相？",
        "from": "T11n0316_033:0868b18_3",
        "context_with_next_sentence": true
    },
    {
        "source_sentence": "云何入解？",
        "from": "T11n0316_033:0868b19_4",
        "context_with_next_sentence": true
    },
    {
        "source_sentence": "謂於勝慧所聞之相，隨意入解。",
        "from": "T11n0316_033:0868b19_5",
        "context_with_next_sentence": true
    },
    {
        "source_sentence": "又復云何是所聞相？",
        "from": "T11n0316_033:0868b20_6",
        "context_with_next_sentence": true
    },
    {
        "source_sentence": "所謂樂欲相、意願相、善和合相、善知識相、變化相、迴向相、高貴相、尊重相、右旋相、極自在相、親近相、不聽外境相、承事相、作意相、不散亂相、如求寶相、如求醫相、滅一切病苦相、念器相、通達菩提相、對治覺悟相、入佛智相、聽無厭相、集法施相、施已無悔相、樂近多聞相、善作歡喜領納相、大喜遍身相、心大適悅相、聽無疲倦相、樂聞正法相、樂聞正行相、樂聞不觸無智相、樂聞波羅蜜多相、樂聞菩薩藏正法相、樂聞攝事相、樂聞方便善巧相、樂聞梵行相、樂聞神通相、樂聞四念處相、樂聞四正斷相、樂聞四神足相、樂聞十二緣生相、樂聞無常苦無我寂靜相、樂聞空無相無願解脫相、樂聞不積集不善根行相、樂聞積集善根行相、樂聞單已相、樂聞轉法輪相、於雜染中無散亂想相、調伏一切煩惱想相、歸向智者相、親近賢聖相、遠離不律儀相、樂聞聖人相、樂聞五根相、樂聞隨念觀察相、樂聞七覺支相、樂聞八聖道相、樂聞如來十力四無所畏四無量十八不共佛法相。",
        "from": "T11n0316_033:0868b20_7",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_033:0868c12_0",
        "context_with_next_sentence": true
    },
    {
        "source_sentence": "而於是中即聞修慧。",
        "from": "T11n0316_033:0868c12_1",
        "context_with_next_sentence": true
    },
    {
        "source_sentence": "所以者何？",
        "from": "T11n0316_033:0868c12_2",
        "context_with_next_sentence": true
    },
    {
        "source_sentence": "謂於菩薩藏正法而生樂欲，彼聽聞已而能了知，知已能修。",
        "from": "T11n0316_033:0868c12_3",
        "context_with_next_sentence": true
    },
    {
        "source_sentence": "若於菩薩藏正法中意願聽聞，起善和合近善知識，若變化若攝受右旋，若極自在，若親近多聞不聽外境，安住多聞勤勇作意，如求寶想、如求醫想、滅貪瞋癡想、受持想，若於諸法通達旨趣，及於意樂令智增長，聽受無厭。",
        "from": "T11n0316_033:0868c14_4",
        "context_with_next_sentence": true
    },
    {
        "source_sentence": "聞布施已能勇悍施，聞說戒已能護淨戒，聞說忍已而能忍辱，聞說精進而無懈怠，聞說禪定而不散亂，聞說勝慧心起盡漏樂勝多聞及聞法已身心適悅。",
        "from": "T11n0316_033:0868c19_5",
        "context_with_next_sentence": true
    },
    {
        "source_sentence": "聞大乘已而生勝欲，聞攝受事心行攝受，聞四念處而身受心法念住，聞四正斷則已生不善而令除滅、未生不善而能棄捨、已生善根而令增長、未生善法而能發起，聞說離諍而身心欲俱獲輕安，聞說禪定而心行決定，聞四無量已，於一切有情而起大慈、於彼樂著而起大悲、於諸正法而起大喜、於不善處而起大捨，聞五根已於信進念定慧而心能行，聞七覺支於一切法心生覺了，聞八聖道而能起心趣向涅盤。",
        "from": "T11n0316_033:0868c22_6",
        "context_with_next_sentence": true
    },
    {
        "source_sentence": "若於如來十力、四無所畏、四無量、十八不共法乃至無量佛法，如是當學發阿耨多羅三藐三菩提心。",
        "from": "T11n0316_033:0869a03_7",
        "context_with_next_sentence": true
    },
    {
        "source_sentence": "彼聽聞已而能了知，知已能修。",
        "from": "T11n0316_033:0869a05_8",
        "context_with_next_sentence": true
    },
    {
        "source_sentence": "舍利子！",
        "from": "T11n0316_033:0869a06_9",
        "context_with_next_sentence": true
    },
    {
        "source_sentence": "如是所說種種所聞之相隨意入解，是為菩薩摩訶薩勝慧波羅蜜多之行。",
        "from": "T11n0316_033:0869a06_10",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_033:0869a09_0",
        "context_with_next_sentence": true
    },
    {
        "source_sentence": "菩薩行勝慧波羅蜜多行時，而能於此菩薩藏正法殊勝義利，受持讀誦聽聞、廣大開示為他人說，得諸法正行。",
        "from": "T11n0316_033:0869a09_1",
        "context_with_next_sentence": true
    },
    {
        "source_sentence": "云何是為諸法正行？",
        "from": "T11n0316_033:0869a11_2",
        "context_with_next_sentence": true
    },
    {
        "source_sentence": "謂於是法如其所說安立正行。",
        "from": "T11n0316_033:0869a12_3",
        "context_with_next_sentence": true
    },
    {
        "source_sentence": "舍利子！",
        "from": "T11n0316_033:0869a13_0",
        "context_with_next_sentence": true
    },
    {
        "source_sentence": "法正行者，謂若隨順攝受諸法。",
        "from": "T11n0316_033:0869a13_1",
        "context_with_next_sentence": true
    },
    {
        "source_sentence": "所以者何？",
        "from": "T11n0316_033:0869a13_2",
        "context_with_next_sentence": true
    },
    {
        "source_sentence": "謂法無執著是即正行，若住執著無有是處。",
        "from": "T11n0316_033:0869a14_3",
        "context_with_next_sentence": true
    },
    {
        "source_sentence": "於補特伽羅法中而求出離，亦無是處。",
        "from": "T11n0316_033:0869a15_4",
        "context_with_next_sentence": true
    },
    {
        "source_sentence": "若於補特伽羅法無所執著，是名正行。",
        "from": "T11n0316_033:0869a16_5",
        "context_with_next_sentence": true
    },
    {
        "source_sentence": "得無疑惑，斯有是處。",
        "from": "T11n0316_033:0869a16_6",
        "context_with_next_sentence": true
    },
    {
        "source_sentence": "是故諸修行者，於此正法隨順攝受而無障礙，即為正行。",
        "from": "T11n0316_033:0869a17_7",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_033:0869a19_0",
        "context_with_next_sentence": true
    },
    {
        "source_sentence": "若於諸法及尊重法，無執無取無生無滅，及於諸法設順正理亦應無取，如是所說即為正行。",
        "from": "T11n0316_033:0869a19_1",
        "context_with_next_sentence": true
    },
    {
        "source_sentence": "如我今說無有少分亦無所見，如是無見無取是諸法相。",
        "from": "T11n0316_033:0869a21_2",
        "context_with_next_sentence": true
    },
    {
        "source_sentence": "云何為相？",
        "from": "T11n0316_033:0869a22_3",
        "context_with_next_sentence": true
    },
    {
        "source_sentence": "所謂有相、無相。",
        "from": "T11n0316_033:0869a22_4",
        "context_with_next_sentence": true
    },
    {
        "source_sentence": "所以者何？",
        "from": "T11n0316_033:0869a23_5",
        "context_with_next_sentence": true
    },
    {
        "source_sentence": "此相無相，說名無相。",
        "from": "T11n0316_033:0869a23_6",
        "context_with_next_sentence": true
    },
    {
        "source_sentence": "又此相者，於一切法都無覺了。",
        "from": "T11n0316_033:0869a24_0",
        "context_with_next_sentence": true
    },
    {
        "source_sentence": "此無相者，無見無取。",
        "from": "T11n0316_033:0869a24_1",
        "context_with_next_sentence": true
    },
    {
        "source_sentence": "如是所說即為正行。",
        "from": "T11n0316_033:0869a25_2",
        "context_with_next_sentence": true
    },
    {
        "source_sentence": "是故於此正行應當修習，現證諸法得無障礙。」",
        "from": "T11n0316_033:0869a25_3",
        "context_with_next_sentence": true
    },
    {
        "source_sentence": "爾時世尊欲重宣此義說伽陀曰：「若於菩薩藏，　　不應生決定，　如是諸智者，　　得安住正行。",
        "from": "T11n0316_033:0869a27_0",
        "context_with_next_sentence": true
    },
    {
        "source_sentence": "　又若於是法，　　而或行執取，　及起邊執故，　　此非為正行。",
        "from": "T11n0316_033:0869b01_0",
        "context_with_next_sentence": true
    },
    {
        "source_sentence": "　法雖不可得，　　勿作於空解，　況此正妙法，　　不同於虛空。",
        "from": "T11n0316_033:0869b03_0",
        "context_with_next_sentence": true
    },
    {
        "source_sentence": "　若法同虛空，　　世間無領解，　由無領解故，　　此非為正行。",
        "from": "T11n0316_033:0869b05_0",
        "context_with_next_sentence": true
    },
    {
        "source_sentence": "　又此正妙法，　　無取無不取，　是故法非法，　　不應生執取。",
        "from": "T11n0316_033:0869b07_0",
        "context_with_next_sentence": true
    },
    {
        "source_sentence": "　由無執取故，　　此即為法相，　如是行相中，　　說名為正行。",
        "from": "T11n0316_033:0869b09_0",
        "context_with_next_sentence": true
    },
    {
        "source_sentence": "　又此正妙法，　　曾無有住著，　隨順而了知，　　無能得損害。",
        "from": "T11n0316_033:0869b11_0",
        "context_with_next_sentence": true
    },
    {
        "source_sentence": "　由無所害故，　　智都無所解，　如是行相中，　　說名為正行。",
        "from": "T11n0316_033:0869b13_0",
        "context_with_next_sentence": true
    },
    {
        "source_sentence": "　又復諸智者，　　住少欲功德，　於此正法中，　　相應善修作。",
        "from": "T11n0316_033:0869b15_0",
        "context_with_next_sentence": true
    },
    {
        "source_sentence": "　若諸善安住，　　行威儀正行，　而於所向方，　　隨應得清淨。",
        "from": "T11n0316_033:0869b17_0",
        "context_with_next_sentence": true
    },
    {
        "source_sentence": "　以所向清淨，　　知如是正法，　則能於處處，　　了有情心意。",
        "from": "T11n0316_033:0869b19_0",
        "context_with_next_sentence": true
    },
    {
        "source_sentence": "　又復諸智者，　　了彼心意已，　如是行相中，　　而能宣正法。",
        "from": "T11n0316_033:0869b21_0",
        "context_with_next_sentence": true
    },
    {
        "source_sentence": "　又此甚深法，　　通達勝義諦，　於如是義中，　　而常獲決定。",
        "from": "T11n0316_033:0869b23_0",
        "context_with_next_sentence": true
    },
    {
        "source_sentence": "　又復諸智者，　　多聞如大海，　以是最深廣，　　行無量功德。",
        "from": "T11n0316_033:0869b25_0",
        "context_with_next_sentence": true
    },
    {
        "source_sentence": "　不假文與義，　　能通達正理，　於無量文義，　　獲堅固不動。",
        "from": "T11n0316_033:0869b27_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_033:0869b29_0",
        "context_with_next_sentence": true
    },
    {
        "source_sentence": "菩薩摩訶薩行勝慧波羅蜜多行時，於此菩薩藏正法殊勝義利，聞已乃至廣為人說，而能獲得勝慧光明。",
        "from": "T11n0316_033:0869b29_1",
        "context_with_next_sentence": true
    },
    {
        "source_sentence": "於諸法中，無明黑暗盲瞑翳障悉能除滅，於勝慧光速獲成就，善不善法如實了知，乃至命終諸不善法畢竟斷除。",
        "from": "T11n0316_033:0869c02_2",
        "context_with_next_sentence": true
    },
    {
        "source_sentence": "聞諸善法如所覺悟，於善寂默而能宣說。」",
        "from": "T11n0316_033:0869c05_3",
        "context_with_next_sentence": true
    },
    {
        "source_sentence": "爾時世尊欲重宣此義說伽陀曰：「譬如入暗處，　　現前諸色相，　彼眼不可見，　　以火能破瞑。",
        "from": "T11n0316_033:0869c07_0",
        "context_with_next_sentence": true
    },
    {
        "source_sentence": "　如是現在劫，　　彼有生死人，　於善不善法，　　不聽而不知。",
        "from": "T11n0316_033:0869c10_0",
        "context_with_next_sentence": true
    },
    {
        "source_sentence": "　由聽是法故，　　於罪不應作，　及除非義利，　　速能趣涅盤。",
        "from": "T11n0316_033:0869c12_0",
        "context_with_next_sentence": true
    },
    {
        "source_sentence": "　樂親近師友，　　增長於聞慧，　彼慧清淨故，　　獲得妙樂義。",
        "from": "T11n0316_033:0869c14_0",
        "context_with_next_sentence": true
    },
    {
        "source_sentence": "　彼聞義智者，　　見非法出離，　於淨法勇猛，　　得殊勝妙樂。",
        "from": "T11n0316_033:0869c16_0",
        "context_with_next_sentence": true
    },
    {
        "source_sentence": "　若於菩薩藏，　　聞已住法性，　光明照世間，　　真行菩提行。",
        "from": "T11n0316_033:0869c18_0",
        "context_with_next_sentence": true
    },
    {
        "source_sentence": "佛說大乘菩薩藏正法經卷第三十三",
        "from": "T11n0316_033:0869c20_0",
        "context_with_next_sentence": false
    }
]