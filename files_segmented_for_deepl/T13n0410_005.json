[
    {
        "source_sentence": "大方廣十輪經卷第五",
        "from": "T13n0410_005:0702a20_0",
        "context_with_next_sentence": true
    },
    {
        "source_sentence": "失譯人名今附北涼錄",
        "from": "T13n0410_005:0702a22_0",
        "context_with_next_sentence": true
    },
    {
        "source_sentence": "眾善相品第七",
        "from": "T13n0410_005:0702a23_0",
        "context_with_next_sentence": true
    },
    {
        "source_sentence": "爾時，金剛藏菩薩於大眾中從坐而起，偏袒右肩右膝著地，長跪叉手合掌向佛，以偈問曰：「毀破禁戒失頭陀，　　以造逆故非我滅；　如過去佛之所說，　　破淨戒者不入眾。",
        "from": "T13n0410_005:0702a24_0",
        "context_with_next_sentence": true
    },
    {
        "source_sentence": "　諸有一切沙門事，　　猶如燋炷皆棄捨；　三垢所污離解脫，　　不堪消受國供養。",
        "from": "T13n0410_005:0702a29_0",
        "context_with_next_sentence": true
    },
    {
        "source_sentence": "　四方眾僧資生業，　　悉不聽取微少分；　若犯四重根本罪，　　為眾棄捨如死尸。",
        "from": "T13n0410_005:0702b02_0",
        "context_with_next_sentence": true
    },
    {
        "source_sentence": "　云何此經說忍辱，　　於惡比丘起悲心，　遮制一切諸謫罰，　　復令供養惡比丘？",
        "from": "T13n0410_005:0702b04_0",
        "context_with_next_sentence": true
    },
    {
        "source_sentence": "　昔於餘經復說言：　　『汝等皆當信大乘，　是名質直勝菩提，　　汝等應當離二乘。』",
        "from": "T13n0410_005:0702b06_0",
        "context_with_next_sentence": true
    },
    {
        "source_sentence": "　復於此經說三乘，　　及諸根、力、覺道分，　禪定解脫三乘法，　　諦聽信受解脫因；　此有沙門四聖果，　　除此經外無沙門，　三乘皆同八正道，　　欲求解脫勤精進。",
        "from": "T13n0410_005:0702b08_0",
        "context_with_next_sentence": true
    },
    {
        "source_sentence": "　若有智者諸人天，　　菩薩大士來至此，　此諸大眾皆已證，　　如是大乘諸人等；　有能正說開示義，　　若能聽者得何利？",
        "from": "T13n0410_005:0702b12_0",
        "context_with_next_sentence": true
    },
    {
        "source_sentence": "　十種分別聲聞人，　　能如是說誰不利？",
        "from": "T13n0410_005:0702b15_0",
        "context_with_next_sentence": true
    },
    {
        "source_sentence": "　若有人聽得何法？",
        "from": "T13n0410_005:0702b16_0",
        "context_with_next_sentence": true
    },
    {
        "source_sentence": "　　云何能聽得增長？",
        "from": "T13n0410_005:0702b16_1",
        "context_with_next_sentence": true
    },
    {
        "source_sentence": "　復有誰聽而損減，　　復有聽者盡老死。",
        "from": "T13n0410_005:0702b17_0",
        "context_with_next_sentence": true
    },
    {
        "source_sentence": "　諸有為法悉厭離，　　晝夜修習於禪定；　何時當得而濟脫？",
        "from": "T13n0410_005:0702b18_0",
        "context_with_next_sentence": true
    },
    {
        "source_sentence": "　　能度四流名救世。」",
        "from": "T13n0410_005:0702b19_1",
        "context_with_next_sentence": true
    },
    {
        "source_sentence": "爾時，佛告金剛藏菩薩：「善男子！",
        "from": "T13n0410_005:0702b20_0",
        "context_with_next_sentence": true
    },
    {
        "source_sentence": "善哉，善哉！",
        "from": "T13n0410_005:0702b20_1",
        "context_with_next_sentence": true
    },
    {
        "source_sentence": "利益安樂一切眾生，若人及天無能如是問於如來。",
        "from": "T13n0410_005:0702b21_0",
        "context_with_next_sentence": true
    },
    {
        "source_sentence": "善男子！",
        "from": "T13n0410_005:0702b22_1",
        "context_with_next_sentence": true
    },
    {
        "source_sentence": "諦聽，諦聽！",
        "from": "T13n0410_005:0702b22_2",
        "context_with_next_sentence": true
    },
    {
        "source_sentence": "善思念之！",
        "from": "T13n0410_005:0702b22_3",
        "context_with_next_sentence": true
    },
    {
        "source_sentence": "吾當為汝分別解說。」",
        "from": "T13n0410_005:0702b22_4",
        "context_with_next_sentence": true
    },
    {
        "source_sentence": "「唯然！",
        "from": "T13n0410_005:0702b23_5",
        "context_with_next_sentence": true
    },
    {
        "source_sentence": "世尊！",
        "from": "T13n0410_005:0702b23_6",
        "context_with_next_sentence": true
    },
    {
        "source_sentence": "我今諦聽願樂欲聞。」",
        "from": "T13n0410_005:0702b23_7",
        "context_with_next_sentence": true
    },
    {
        "source_sentence": "「善男子！",
        "from": "T13n0410_005:0702b24_8",
        "context_with_next_sentence": true
    },
    {
        "source_sentence": "復有十種難得人身。",
        "from": "T13n0410_005:0702b24_9",
        "context_with_next_sentence": true
    },
    {
        "source_sentence": "何等為十？",
        "from": "T13n0410_005:0702b24_10",
        "context_with_next_sentence": true
    },
    {
        "source_sentence": "不宿殖善根，未修福者心常憒閙，隨惡知識不畏後世，耽著貪欲、瞋恚、愚癡，顛狂失心乃至邪見，是名十法難得人身。",
        "from": "T13n0410_005:0702b25_11",
        "context_with_next_sentence": true
    },
    {
        "source_sentence": "復有十法，無依止因緣犯根本罪，以破戒故墜於惡道。",
        "from": "T13n0410_005:0702b28_0",
        "context_with_next_sentence": true
    },
    {
        "source_sentence": "何等為十？",
        "from": "T13n0410_005:0702b29_1",
        "context_with_next_sentence": true
    },
    {
        "source_sentence": "無依止威儀，有依我法而出家者，內心不壞修道壞，修道不壞內心壞，有內心修道俱壞，有戒壞見不壞，有見壞戒不壞，有戒見俱壞，有內心修道戒見俱不壞。",
        "from": "T13n0410_005:0702b29_2",
        "context_with_next_sentence": true
    },
    {
        "source_sentence": "「若隨惡知識無依止威儀，雖遇善知識，而復愚癡猶如白羊，聞善法已不能受持，亦不為他分別演說，不識善不善，無依止威儀，眾具無量而不知足。",
        "from": "T13n0410_005:0702c05_0",
        "context_with_next_sentence": true
    },
    {
        "source_sentence": "以是因緣心常散亂，是名無有依止威儀。",
        "from": "T13n0410_005:0702c08_1",
        "context_with_next_sentence": true
    },
    {
        "source_sentence": "為種種病之所苦惱，以是因緣修諸呪術。",
        "from": "T13n0410_005:0702c09_2",
        "context_with_next_sentence": true
    },
    {
        "source_sentence": "「若有依止是十無威儀，犯根本重罪，而復戰懼，心懷慚愧而不數數作諸惡行。",
        "from": "T13n0410_005:0702c11_0",
        "context_with_next_sentence": true
    },
    {
        "source_sentence": "如來為欲利益如是等故，是名污道。",
        "from": "T13n0410_005:0702c12_1",
        "context_with_next_sentence": true
    },
    {
        "source_sentence": "「何以故？",
        "from": "T13n0410_005:0702c14_0",
        "context_with_next_sentence": true
    },
    {
        "source_sentence": "若作如是惡者應當懺悔，棄捨發露終不覆藏，若能如是令罪消滅則不更作，雖為眾棄，一切眾僧基業敷具、所須之物不得受用，如是等人以成法器故，如來為說聲聞、辟支佛、大乘之法，斯有是處。",
        "from": "T13n0410_005:0702c14_1",
        "context_with_next_sentence": true
    },
    {
        "source_sentence": "若二世、三世遇善知識，一切惡業消滅無餘。",
        "from": "T13n0410_005:0702c19_2",
        "context_with_next_sentence": true
    },
    {
        "source_sentence": "得聲聞果、辟支佛果，乃至入於甚深大乘正法，如是之人名為破戒，不名破見。",
        "from": "T13n0410_005:0702c20_3",
        "context_with_next_sentence": true
    },
    {
        "source_sentence": "若有人內心壞行不壞、見不壞者，如來為是等說四無量心，亦堪任為聲聞器、辟支佛器，若有人行壞體壞，於此二乘悉不成器。",
        "from": "T13n0410_005:0702c21_4",
        "context_with_next_sentence": true
    },
    {
        "source_sentence": "為如是眾生故，如來便為說布施法。",
        "from": "T13n0410_005:0702c25_0",
        "context_with_next_sentence": true
    },
    {
        "source_sentence": "「復有人見壞戒不壞者，為如是眾生故，說十二因緣法，得離壞見已，於一身得入聲聞法，若革身得辟支佛法。",
        "from": "T13n0410_005:0702c26_0",
        "context_with_next_sentence": true
    },
    {
        "source_sentence": "若有人戒壞見不壞，於聖法中堪任為器。",
        "from": "T13n0410_005:0702c28_1",
        "context_with_next_sentence": true
    },
    {
        "source_sentence": "「若有人內心行見戒俱壞者而從善知識，以是因緣，如來為說十善正法。",
        "from": "T13n0410_005:0703a01_0",
        "context_with_next_sentence": true
    },
    {
        "source_sentence": "若有愚癡隨惡知識，不知善不善，如來為是等故教令誦習。",
        "from": "T13n0410_005:0703a02_1",
        "context_with_next_sentence": true
    },
    {
        "source_sentence": "若有人為邪見所惑欲求解脫，如來即便以聲聞乘為說四諦法。",
        "from": "T13n0410_005:0703a04_2",
        "context_with_next_sentence": true
    },
    {
        "source_sentence": "「若有人起斷見者，為說十二因緣法。",
        "from": "T13n0410_005:0703a06_0",
        "context_with_next_sentence": true
    },
    {
        "source_sentence": "若人起常見者，為說三界生死輪迴。",
        "from": "T13n0410_005:0703a06_1",
        "context_with_next_sentence": true
    },
    {
        "source_sentence": "知如是法，死此生彼，為說聲聞法。",
        "from": "T13n0410_005:0703a07_2",
        "context_with_next_sentence": true
    },
    {
        "source_sentence": "如來觀察終不妄說，若有成熟眾生及不成者，悉以方便通達無礙一切重罪諸逆罪等。",
        "from": "T13n0410_005:0703a08_3",
        "context_with_next_sentence": true
    },
    {
        "source_sentence": "「若有眾生作不饒益，乃至破毀清淨法眼，如我為欲利益一切眾生故，隨順一切聲聞乘、辟支佛乘及菩薩乘。",
        "from": "T13n0410_005:0703a11_0",
        "context_with_next_sentence": true
    },
    {
        "source_sentence": "若誹謗正法遮障覆藏不顯現者，乃至一偈，如是人等名謗正法。",
        "from": "T13n0410_005:0703a13_1",
        "context_with_next_sentence": true
    },
    {
        "source_sentence": "壞八正道，亦壞一切眾生法眼，如是之人則失大利，亦為眾生作不饒益，依愚癡僧誹謗正法。",
        "from": "T13n0410_005:0703a15_2",
        "context_with_next_sentence": true
    },
    {
        "source_sentence": "「復次，族姓子！",
        "from": "T13n0410_005:0703a18_0",
        "context_with_next_sentence": true
    },
    {
        "source_sentence": "有四種僧。",
        "from": "T13n0410_005:0703a18_1",
        "context_with_next_sentence": true
    },
    {
        "source_sentence": "何等為四？",
        "from": "T13n0410_005:0703a18_2",
        "context_with_next_sentence": true
    },
    {
        "source_sentence": "第一義僧，淨僧，啞羊僧，無慚愧僧。",
        "from": "T13n0410_005:0703a18_3",
        "context_with_next_sentence": true
    },
    {
        "source_sentence": "云何名第一義僧？",
        "from": "T13n0410_005:0703a19_4",
        "context_with_next_sentence": true
    },
    {
        "source_sentence": "諸佛世尊，大菩薩摩訶薩，辟支佛，於一切法悉得自在；阿羅漢，阿那含，斯陀含，須陀洹；是七種人名為第一義僧。",
        "from": "T13n0410_005:0703a20_5",
        "context_with_next_sentence": true
    },
    {
        "source_sentence": "諸有在家無法服者，不能具受波羅提木叉戒，不入布薩自恣而得聖果，得聖果已亦名第一義僧。",
        "from": "T13n0410_005:0703a22_6",
        "context_with_next_sentence": true
    },
    {
        "source_sentence": "「云何名為淨僧？",
        "from": "T13n0410_005:0703a26_0",
        "context_with_next_sentence": true
    },
    {
        "source_sentence": "諸有能持波羅提木叉具足戒者，如律修行威儀不犯是名淨僧。",
        "from": "T13n0410_005:0703a26_1",
        "context_with_next_sentence": true
    },
    {
        "source_sentence": "「云何名啞羊僧？",
        "from": "T13n0410_005:0703a28_0",
        "context_with_next_sentence": true
    },
    {
        "source_sentence": "不知根本罪，不知犯不犯，不知輕重，不知微細罪而可懺悔，愚癡無知不見有罪可畏，亦不依止善知識丈夫，不數親近善知識丈夫故，不能諮問經中深義，何者是善非善？",
        "from": "T13n0410_005:0703a28_1",
        "context_with_next_sentence": true
    },
    {
        "source_sentence": "何者犯重何者犯輕？",
        "from": "T13n0410_005:0703b03_2",
        "context_with_next_sentence": true
    },
    {
        "source_sentence": "修行何事為善何事為惡？",
        "from": "T13n0410_005:0703b04_3",
        "context_with_next_sentence": true
    },
    {
        "source_sentence": "如是等相名啞羊僧。",
        "from": "T13n0410_005:0703b04_4",
        "context_with_next_sentence": true
    },
    {
        "source_sentence": "「云何名無慚愧僧？",
        "from": "T13n0410_005:0703b05_5",
        "context_with_next_sentence": true
    },
    {
        "source_sentence": "若有人為自活命來入佛法，而受波羅提木叉戒悉皆毀犯，破和合僧無有慚愧，不畏後世內懷臭穢，其聲如貝言辭堅[革*卬]，常懷嫉妬、愚癡、憍慢，棄捨三業但為利養，放恣六情貪著五欲、色、聲、香、味、觸，誹謗正法，如是等人，依止我法心無慚愧，是故名為無慚愧僧。",
        "from": "T13n0410_005:0703b05_6",
        "context_with_next_sentence": true
    },
    {
        "source_sentence": "「云何名為第一義僧？",
        "from": "T13n0410_005:0703b13_0",
        "context_with_next_sentence": true
    },
    {
        "source_sentence": "雖有聖道隱而不現，乘八正道能度煩惱三有駛流，是名真道。",
        "from": "T13n0410_005:0703b13_1",
        "context_with_next_sentence": true
    },
    {
        "source_sentence": "何以故？",
        "from": "T13n0410_005:0703b15_0",
        "context_with_next_sentence": true
    },
    {
        "source_sentence": "諸佛世尊、緣覺、羅漢，斷一切有名為真道。",
        "from": "T13n0410_005:0703b15_1",
        "context_with_next_sentence": true
    },
    {
        "source_sentence": "「又諸菩薩摩訶薩，自省己過求一切法，得無礙智而不取證，為眾生故示滅結道。",
        "from": "T13n0410_005:0703b17_0",
        "context_with_next_sentence": true
    },
    {
        "source_sentence": "「若復有人，不成就波羅提木叉戒，名為依止第一義僧乃至淨僧。",
        "from": "T13n0410_005:0703b20_0",
        "context_with_next_sentence": true
    },
    {
        "source_sentence": "「若有真善凡夫，乃至真善正見及諸凡夫，神通變化示他正道，如是之人皆悉名為能示道者。",
        "from": "T13n0410_005:0703b22_0",
        "context_with_next_sentence": true
    },
    {
        "source_sentence": "第二須陀洹，第三斯陀含，第四阿那含，第五菩薩摩訶薩住於初地，乃至住於十地一生補處，如是等者名為示道。",
        "from": "T13n0410_005:0703b24_1",
        "context_with_next_sentence": true
    },
    {
        "source_sentence": "「若復有人，成就波羅提木叉戒，是名依道而活；菩薩摩訶薩為攝一切成熟眾生，修行六波羅蜜，如是等亦名示道，亦名依道而活，亦名滅結道。",
        "from": "T13n0410_005:0703b27_0",
        "context_with_next_sentence": true
    },
    {
        "source_sentence": "如是名為世間福田，除此以外皆名污道，亦名惡福田依止無慚愧僧，於佛法中亦名死尸，是可棄者。",
        "from": "T13n0410_005:0703c01_1",
        "context_with_next_sentence": true
    },
    {
        "source_sentence": "於僧大海亦名不成法器，彼非我弟子，我亦非彼師。",
        "from": "T13n0410_005:0703c03_2",
        "context_with_next_sentence": true
    },
    {
        "source_sentence": "「復有不成法器者，稱佛是我世尊，我滅度後得信向心法僧聖戒，自不起惡見，亦不譏他惡，而廣為人顯說我法。",
        "from": "T13n0410_005:0703c06_0",
        "context_with_next_sentence": true
    },
    {
        "source_sentence": "不生誹謗發正誓願，已所作惡數數懺悔，能除無量種種諸罪，作如是信，令使九十五種異學外道，猶悉能度向於涅槃，非轉輪聖王所有功德之所能及。",
        "from": "T13n0410_005:0703c08_1",
        "context_with_next_sentence": true
    },
    {
        "source_sentence": "「以是義故，如來觀察一切眾生本業，作如是說。",
        "from": "T13n0410_005:0703c13_0",
        "context_with_next_sentence": true
    },
    {
        "source_sentence": "以是因緣故，於我法中出家，剃除鬚髮被染衣者不應起惡，一切過去、未來、現在，諸佛大悲皆悉護持如是出家被服染衣。",
        "from": "T13n0410_005:0703c14_1",
        "context_with_next_sentence": true
    },
    {
        "source_sentence": "以是故，若於出家一切人邊起惡心者，則同過去、未來、現在諸佛等前為惡無異。",
        "from": "T13n0410_005:0703c17_2",
        "context_with_next_sentence": true
    },
    {
        "source_sentence": "「若復有人破戒不成法器者，諸如是等，當作惡見亦譏他惡。",
        "from": "T13n0410_005:0703c19_0",
        "context_with_next_sentence": true
    },
    {
        "source_sentence": "「譬如真善剎利、真善輔相、真善大臣、真善沙門、真善婆羅門、真善居士、真善毘舍首陀，若男、若女，無父、無母，世間阿羅漢，無正道無趣向正見者，亦無修善惡果報，無有得果者，一切法皆無因緣。",
        "from": "T13n0410_005:0703c21_0",
        "context_with_next_sentence": true
    },
    {
        "source_sentence": "「或有作如是說：『色界是常是不壞法。』",
        "from": "T13n0410_005:0703c26_0",
        "context_with_next_sentence": true
    },
    {
        "source_sentence": "或計無色界是常不壞法；或說外道苦行，編椽棘刺，五熱炙身，以為第一；或說純聲聞乘，以為第一，不說辟支佛乘，乃至誹謗大乘摩訶衍法，隱蔽覆藏，不能顯發開示分別；或有一向純信摩訶衍，譏嫌聲聞、辟支佛乘；或有說言：『施為第一，持戒乃至智慧非是第一。』",
        "from": "T13n0410_005:0703c26_1",
        "context_with_next_sentence": true
    },
    {
        "source_sentence": "或有說言：『戒為第一，布施乃至智慧非是第一。』",
        "from": "T13n0410_005:0704a04_2",
        "context_with_next_sentence": true
    },
    {
        "source_sentence": "或有說言：『忍辱為第一，布施、持戒乃至智慧非是第一。』",
        "from": "T13n0410_005:0704a05_3",
        "context_with_next_sentence": true
    },
    {
        "source_sentence": "或有說言：『精進以為第一，布施、持戒、忍辱乃至智慧非是第一。』",
        "from": "T13n0410_005:0704a06_4",
        "context_with_next_sentence": true
    },
    {
        "source_sentence": "或有說言：『禪定以為第一，布施、持戒、忍辱、精進乃至智慧非是第一。』",
        "from": "T13n0410_005:0704a08_0",
        "context_with_next_sentence": true
    },
    {
        "source_sentence": "或有說言：『智慧最為第一，布施、持戒、忍辱、精進、禪定非是第一。』",
        "from": "T13n0410_005:0704a09_1",
        "context_with_next_sentence": true
    },
    {
        "source_sentence": "或有說言：『外道苦行以為第一。』",
        "from": "T13n0410_005:0704a11_0",
        "context_with_next_sentence": true
    },
    {
        "source_sentence": "「如是，族姓子！",
        "from": "T13n0410_005:0704a12_0",
        "context_with_next_sentence": true
    },
    {
        "source_sentence": "破戒惡行諸比丘等，於成法器者邊生種種毀謗，向惡見者說如是言，有顛倒見者，破壞真善剎利。",
        "from": "T13n0410_005:0704a12_1",
        "context_with_next_sentence": true
    },
    {
        "source_sentence": "信、戒、聞、捨智慧，皆悉破壞。",
        "from": "T13n0410_005:0704a14_2",
        "context_with_next_sentence": true
    },
    {
        "source_sentence": "真善輔相、真善沙門婆羅門、真善居士、真善毘舍首陀，真善男、女，破壞信、戒、聞、捨智慧，如是破壞，名為剎利旃陀羅，乃至居士旃陀羅。",
        "from": "T13n0410_005:0704a15_3",
        "context_with_next_sentence": true
    },
    {
        "source_sentence": "破戒比丘自斷善根，亦能令真善剎利亦失善根，乃至墮於地獄。",
        "from": "T13n0410_005:0704a18_4",
        "context_with_next_sentence": true
    },
    {
        "source_sentence": "「善男子！",
        "from": "T13n0410_005:0704a20_0",
        "context_with_next_sentence": true
    },
    {
        "source_sentence": "譬如膿爛死尸，有所近處皆悉臭穢，有所至處自臭亦令他臭。",
        "from": "T13n0410_005:0704a20_1",
        "context_with_next_sentence": true
    },
    {
        "source_sentence": "如是真善剎利，親近惡知識破戒比丘，隨所近處悉生惡見臭穢如是，能使剎利斷於善根，趣阿鼻地獄。",
        "from": "T13n0410_005:0704a21_2",
        "context_with_next_sentence": true
    },
    {
        "source_sentence": "如是真善輔相乃至真善婦女，親近破戒惡行比丘，皆為旃陀羅，斷於善根趣向地獄。",
        "from": "T13n0410_005:0704a24_3",
        "context_with_next_sentence": true
    },
    {
        "source_sentence": "族姓子！",
        "from": "T13n0410_005:0704a26_4",
        "context_with_next_sentence": true
    },
    {
        "source_sentence": "汝觀是親近破戒惡行比丘退一切善，是故欲得大涅槃樂，皆應親近、供養滅結修道者，於彼修學具足三乘示道者邊應親近供養，具足內心，具足修道，具足知見。",
        "from": "T13n0410_005:0704a26_5",
        "context_with_next_sentence": true
    },
    {
        "source_sentence": "應聽聲聞、辟支佛道，不誹謗賢聖，於摩訶衍亦不誹謗。",
        "from": "T13n0410_005:0704b01_6",
        "context_with_next_sentence": true
    },
    {
        "source_sentence": "隨其所欲精進，於三乘中隨其發願修學一乘，不應誹謗大乘經典，乃至一句一偈。",
        "from": "T13n0410_005:0704b02_7",
        "context_with_next_sentence": true
    },
    {
        "source_sentence": "若誹謗者，不應共住亦不應親近，若親近共住者，即趣阿鼻地獄。",
        "from": "T13n0410_005:0704b04_8",
        "context_with_next_sentence": true
    },
    {
        "source_sentence": "「是故，族姓子！",
        "from": "T13n0410_005:0704b07_0",
        "context_with_next_sentence": true
    },
    {
        "source_sentence": "於三乘中當隨所樂趣向一乘。",
        "from": "T13n0410_005:0704b07_1",
        "context_with_next_sentence": true
    },
    {
        "source_sentence": "欲得遠離一切苦者，應信如來所說聲聞、辟支佛乘，悉應依止摩訶衍所說諸法，不應誹謗隱蔽覆藏，乃至一句一偈應當諦聽發正誓願。",
        "from": "T13n0410_005:0704b08_2",
        "context_with_next_sentence": true
    },
    {
        "source_sentence": "若有謗正法者不應共住，亦不應於是人所諮受聽法。",
        "from": "T13n0410_005:0704b11_3",
        "context_with_next_sentence": true
    },
    {
        "source_sentence": "若就聽法，以是因緣，常趣阿鼻地獄受大苦惱。",
        "from": "T13n0410_005:0704b12_4",
        "context_with_next_sentence": true
    },
    {
        "source_sentence": "何以故？",
        "from": "T13n0410_005:0704b13_5",
        "context_with_next_sentence": true
    },
    {
        "source_sentence": "族姓子！",
        "from": "T13n0410_005:0704b13_6",
        "context_with_next_sentence": true
    },
    {
        "source_sentence": "我本為菩薩行時求無上道，依聲聞乘為求一偈，乃至捨身、手、足、支節、頭目、髓腦，如是求於辟支佛乘，及求佛乘。",
        "from": "T13n0410_005:0704b14_7",
        "context_with_next_sentence": true
    },
    {
        "source_sentence": "我本為菩薩時，為無上道故，亦復如是，為一偈故，捨身、手、足、頭目、髓腦、血肉、皮骨。",
        "from": "T13n0410_005:0704b16_8",
        "context_with_next_sentence": true
    },
    {
        "source_sentence": "如是苦行，乃至究竟成無上道。",
        "from": "T13n0410_005:0704b18_9",
        "context_with_next_sentence": true
    },
    {
        "source_sentence": "此三乘法皆是三世恒沙諸佛之所演說，神力守護，為欲悲愍諸眾生故，亦為欲紹三寶種故不令斷絕。",
        "from": "T13n0410_005:0704b19_10",
        "context_with_next_sentence": true
    },
    {
        "source_sentence": "「復於未來世，若有剎利旃陀羅乃至婦女旃陀羅，以愚癡故自謂為智，多惡麁獷不畏後世，作諸殺生乃至邪見嫉妬慳貪隨惡知識。",
        "from": "T13n0410_005:0704b23_0",
        "context_with_next_sentence": true
    },
    {
        "source_sentence": "「又於三乘不成法器，於聲聞乘得少聞已，於辟支佛乘乃至大乘，一切諸佛之所護持而生誹謗，覆障不令顯現。",
        "from": "T13n0410_005:0704b27_0",
        "context_with_next_sentence": true
    },
    {
        "source_sentence": "若於摩訶衍得少聞者，於諸聲聞、辟支佛乘，諸佛神力之所護持，而生誹謗毀訾。",
        "from": "T13n0410_005:0704b29_1",
        "context_with_next_sentence": true
    },
    {
        "source_sentence": "不信我大乘及能分別說大乘者，若言我聽大乘不受聲聞、辟支佛乘，以己少智愚闇力故，亦是過去、未來、現在諸佛大悲力故，為欲利益一切眾生，有二種護持。",
        "from": "T13n0410_005:0704c02_2",
        "context_with_next_sentence": true
    },
    {
        "source_sentence": "第一為欲紹三寶種令不斷絕，出家修道剃除鬚髮而著袈裟。",
        "from": "T13n0410_005:0704c06_3",
        "context_with_next_sentence": true
    },
    {
        "source_sentence": "「第二說應四諦法趣向三乘。",
        "from": "T13n0410_005:0704c09_0",
        "context_with_next_sentence": true
    },
    {
        "source_sentence": "如是二種如來護持，非聲聞、辟支佛所能持也，乃至百千帝釋、梵天亦不能持，百千那由他轉輪聖王亦不能持。",
        "from": "T13n0410_005:0704c09_1",
        "context_with_next_sentence": true
    },
    {
        "source_sentence": "「復有剎利旃陀羅，若見有人於我法中而出家者，如是聲聞弟子，閉繫牢獄、鞭杖、謫罰或至奪命；於此甚深一切諸佛菩薩所護持法，悉使壞亂三乘正道誹謗覆藏。",
        "from": "T13n0410_005:0704c13_0",
        "context_with_next_sentence": true
    },
    {
        "source_sentence": "如此之人不識大乘，如是剎利旃陀羅，尚不堪任為聲聞器，況復大乘。",
        "from": "T13n0410_005:0704c16_1",
        "context_with_next_sentence": true
    },
    {
        "source_sentence": "「復有婦女旃陀羅欺誑世人，自言我是行摩訶衍者，以愚闇故，慳貪、嫉妬故，毀壞我法，言我自當速趣涅槃。",
        "from": "T13n0410_005:0704c19_0",
        "context_with_next_sentence": true
    },
    {
        "source_sentence": "「而於諸佛如來世尊所得生其罪過，一切菩薩摩訶薩，一切諸佛聲聞弟子邊，亦皆犯罪，令壽命短促多諸苦惱，諸根缺壞支節不具，恒多疾病。",
        "from": "T13n0410_005:0704c22_0",
        "context_with_next_sentence": true
    },
    {
        "source_sentence": "「剎利旃陀羅乃至婦女旃陀羅，作諸惡業皆生倒見，斷一切善根。",
        "from": "T13n0410_005:0704c26_0",
        "context_with_next_sentence": true
    },
    {
        "source_sentence": "雖多布施，於畜生中受種種身而得果報，於未來世身壞死時，終不能生色界善根成無礙智，亦不能趣一切種智；而多疾病舌不能語，向阿鼻地獄。",
        "from": "T13n0410_005:0704c27_1",
        "context_with_next_sentence": true
    },
    {
        "source_sentence": "是故如來，為欲利益真善剎利使得安樂，亦令真善婦女得其利益，以是因緣，不聽惱亂於我法中而出家者。",
        "from": "T13n0410_005:0705a02_2",
        "context_with_next_sentence": true
    },
    {
        "source_sentence": "「又復於我所說法中起諸誹謗，以如是事獲大罪報，如前所說。",
        "from": "T13n0410_005:0705a05_0",
        "context_with_next_sentence": true
    },
    {
        "source_sentence": "何以故？",
        "from": "T13n0410_005:0705a06_1",
        "context_with_next_sentence": true
    },
    {
        "source_sentence": "披著袈裟是一切諸佛解脫之相。",
        "from": "T13n0410_005:0705a06_2",
        "context_with_next_sentence": true
    },
    {
        "source_sentence": "「是故一切諸佛，護持聲聞解脫等味大正法幢，亦是辟支佛第一大乘解脫味幢。",
        "from": "T13n0410_005:0705a08_0",
        "context_with_next_sentence": true
    },
    {
        "source_sentence": "是故求解脫者，應先讀誦聲聞乘等諦聽其法，遠離一切諸惡知識，親近一切諸善知識，供養、恭敬，然後讀誦方等大乘六波羅蜜。",
        "from": "T13n0410_005:0705a09_1",
        "context_with_next_sentence": true
    },
    {
        "source_sentence": "一切所作諸惡不善，皆悉發露如法懺悔，發大誓願；身壞命終於後世中，悉能成就聲聞法器，斯有是處，亦是辟支佛種子，乃至大乘阿鞞跋致無上種子。",
        "from": "T13n0410_005:0705a12_2",
        "context_with_next_sentence": true
    },
    {
        "source_sentence": "何以故？",
        "from": "T13n0410_005:0705a16_3",
        "context_with_next_sentence": true
    },
    {
        "source_sentence": "善男子！",
        "from": "T13n0410_005:0705a16_4",
        "context_with_next_sentence": true
    },
    {
        "source_sentence": "復有十種依止輪，若成就是輪已，真善剎利乃至真善婦女，則能速疾成聲聞器種、辟支佛種、大乘阿鞞跋致種。",
        "from": "T13n0410_005:0705a16_5",
        "context_with_next_sentence": true
    },
    {
        "source_sentence": "何等為十？",
        "from": "T13n0410_005:0705a19_6",
        "context_with_next_sentence": true
    },
    {
        "source_sentence": "「如是真善剎利乃至真善婦女，信有業報具足慚愧，遠離邪見及惡知識，持戒不殺乃至不飲酒；慈心一切離瞋惱害，具足悲心，救濟憂苦羸劣眾生，得於喜心；遠離兩舌、妄言、綺語，得無諍心離慳貪嫉、妬，終不依止諸邪異道，離一切疑網及眾吉相，發大精進於一切法而得堅固，疾證寂靜得法歡悅。",
        "from": "T13n0410_005:0705a20_0",
        "context_with_next_sentence": true
    },
    {
        "source_sentence": "「族姓子！",
        "from": "T13n0410_005:0705a28_0",
        "context_with_next_sentence": true
    },
    {
        "source_sentence": "是十種依止輪，真善剎利乃至真善婦女，成就十輪，則便速得聲聞法器、辟支佛種、大乘阿鞞跋致種子，是名依止輪也。",
        "from": "T13n0410_005:0705a28_1",
        "context_with_next_sentence": true
    },
    {
        "source_sentence": "如是輪者，悉與聲聞、辟支佛共。」",
        "from": "T13n0410_005:0705b02_0",
        "context_with_next_sentence": true
    },
    {
        "source_sentence": "爾時世尊欲重宣此義而說偈言：「於眾中第一，　　剃頭著袈裟；　云何惡比丘，　　破戒得供養？",
        "from": "T13n0410_005:0705b02_1",
        "context_with_next_sentence": true
    },
    {
        "source_sentence": "　毀禁失頭陀，　　詭語邪見持，　非器毀於道，　　不應使謫罰。",
        "from": "T13n0410_005:0705b06_0",
        "context_with_next_sentence": true
    },
    {
        "source_sentence": "　若從彼聽法，　　信寂滅涅槃，　若得解脫者，　　為彼之良藥。",
        "from": "T13n0410_005:0705b08_0",
        "context_with_next_sentence": true
    },
    {
        "source_sentence": "　於諸餘經中，　　但說一乘道，　言無有二乘，　　第一之解脫。",
        "from": "T13n0410_005:0705b10_0",
        "context_with_next_sentence": true
    },
    {
        "source_sentence": "　利益諸眾生，　　盡業報煩惱；　恒有悲愍心，　　剎利樂正法。",
        "from": "T13n0410_005:0705b12_0",
        "context_with_next_sentence": true
    },
    {
        "source_sentence": "　婆羅門、毘舍，　　首陀等染罪；　欲惱於比丘，　　必趣向惡道。",
        "from": "T13n0410_005:0705b14_0",
        "context_with_next_sentence": true
    },
    {
        "source_sentence": "　如是一切佛，　　護持染袈裟；　諸佛解脫道，　　是說名第一。",
        "from": "T13n0410_005:0705b16_0",
        "context_with_next_sentence": true
    },
    {
        "source_sentence": "　著於解脫服，　　速疾捨惡見；　趣向於涅槃，　　猶如藥治病。",
        "from": "T13n0410_005:0705b18_0",
        "context_with_next_sentence": true
    },
    {
        "source_sentence": "　雖破於禁戒，　　亦能滅他苦；　我終不聽彼，　　在眾而布薩。",
        "from": "T13n0410_005:0705b20_0",
        "context_with_next_sentence": true
    },
    {
        "source_sentence": "　若為他說法，　　彼此俱得福，　稱我為世尊，　　歸依於三寶，　遮斷諸惡業，　　猶勝於外道。",
        "from": "T13n0410_005:0705b22_0",
        "context_with_next_sentence": true
    },
    {
        "source_sentence": "　譬如羅剎王，　　商人入怖畏，　捉攬馬一毛，　　必度大海難；　破戒捨惡邪，　　離煩惱羅剎，　是故護解脫，　　諸佛之所持。",
        "from": "T13n0410_005:0705b25_0",
        "context_with_next_sentence": true
    },
    {
        "source_sentence": "　不惱破戒者，　　必捨諸罪惡，　是故有福者，　　欲求於解脫；　能護器非器，　　解脫亦不難。",
        "from": "T13n0410_005:0705b29_0",
        "context_with_next_sentence": true
    },
    {
        "source_sentence": "　於此無勢力，　　愚闇於聲聞；　非彼緣覺等，　　而能說大乘。",
        "from": "T13n0410_005:0705c03_0",
        "context_with_next_sentence": true
    },
    {
        "source_sentence": "　不覺於緣覺，　　而讚於大乘；　彼已破於信，　　讀誦大乘經。",
        "from": "T13n0410_005:0705c05_0",
        "context_with_next_sentence": true
    },
    {
        "source_sentence": "　不護於餘乘，　　身、口、意所犯；　唯說於斷見，　　破壞於正法，　後當得成人，　　還墮阿鼻獄。",
        "from": "T13n0410_005:0705c07_0",
        "context_with_next_sentence": true
    },
    {
        "source_sentence": "　是以觀眾生，　　勿有非器者，　若犯毀禁戒，　　無愍矜諂曲；　亦應知是因，　　惡口而斷見。",
        "from": "T13n0410_005:0705c10_0",
        "context_with_next_sentence": true
    },
    {
        "source_sentence": "　非聲聞、緣覺，　　亦復非大乘；　毀謗三世佛，　　必趣阿鼻獄。",
        "from": "T13n0410_005:0705c13_0",
        "context_with_next_sentence": true
    },
    {
        "source_sentence": "　諂曲而持戒，　　散心慳惜法；　厭惡諍、貪、嫉，　　是名為聲聞。",
        "from": "T13n0410_005:0705c15_0",
        "context_with_next_sentence": true
    },
    {
        "source_sentence": "　有智樂行施，　　能起生滅相；　執心常獨處，　　是名為緣覺。",
        "from": "T13n0410_005:0705c17_0",
        "context_with_next_sentence": true
    },
    {
        "source_sentence": "　持戒不惜身，　　猶如猛師子；　志求寂滅道，　　是名為大乘。",
        "from": "T13n0410_005:0705c19_0",
        "context_with_next_sentence": true
    },
    {
        "source_sentence": "　守護於正法，　　善說而顯示；　得深諸法忍，　　是名為大乘。",
        "from": "T13n0410_005:0705c21_0",
        "context_with_next_sentence": true
    },
    {
        "source_sentence": "　法器、非法器，　　心常行平等；　不染於世法，　　是名為大乘。",
        "from": "T13n0410_005:0705c23_0",
        "context_with_next_sentence": true
    },
    {
        "source_sentence": "　是故於三乘，　　智者如法說；　守護我聲聞，　　速成最正覺。",
        "from": "T13n0410_005:0705c25_0",
        "context_with_next_sentence": true
    },
    {
        "source_sentence": "大方廣十輪經卷第五",
        "from": "T13n0410_005:0705c27_0",
        "context_with_next_sentence": false
    }
]