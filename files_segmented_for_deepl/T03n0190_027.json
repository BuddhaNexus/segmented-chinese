[
    {
        "source_sentence": "佛本行集經卷第二十七",
        "from": "T03n0190_027:0777a25_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_027:0777a27_0",
        "context_with_next_sentence": true
    },
    {
        "source_sentence": "向菩提樹品下",
        "from": "T03n0190_027:0777a28_0",
        "context_with_next_sentence": true
    },
    {
        "source_sentence": "「爾時，魔王即告赤眼夜叉之使，作如是言：『謂汝赤眼，汝今見此軍眾以不？",
        "from": "T03n0190_027:0777a29_0",
        "context_with_next_sentence": true
    },
    {
        "source_sentence": "有誰輙欲侵我境界。』",
        "from": "T03n0190_027:0777b01_1",
        "context_with_next_sentence": true
    },
    {
        "source_sentence": "是時赤眼夜叉之使，即白其王魔波旬言：『大王！",
        "from": "T03n0190_027:0777b02_2",
        "context_with_next_sentence": true
    },
    {
        "source_sentence": "當知此是釋種淨飯王子，名悉達多，從彼善生村主女前，猶如牛王，作大音聲，向於吉利刈草人邊，乞得一把。",
        "from": "T03n0190_027:0777b03_3",
        "context_with_next_sentence": true
    },
    {
        "source_sentence": "有一樹名羖羊多羅尼拘陀樹，漸漸而來，復有五百青雀圍遶，以初春月所出可愛一切樹木，悉著花果，枝柯自垂，無識諸樹，猶尚傾頭，低而供養，震動大地，欲向於彼菩提樹下。』",
        "from": "T03n0190_027:0777b05_4",
        "context_with_next_sentence": true
    },
    {
        "source_sentence": "「爾時，波旬既見菩薩欲向於彼菩提樹下，作是思惟：『願此釋種，向餘樹下，鋪草而坐，莫向於此菩提樹坐。』",
        "from": "T03n0190_027:0777b10_0",
        "context_with_next_sentence": true
    },
    {
        "source_sentence": "其心如是思惟念已，告彼一切夜叉眾言：『汝等一切諸夜叉輩，宜減少許夜叉之眾，速往詣彼菩提樹下伏藏而住，慎莫使此釋種之子趣向於彼菩提樹間。』",
        "from": "T03n0190_027:0777b12_1",
        "context_with_next_sentence": true
    },
    {
        "source_sentence": "其夜叉等白魔王言：『謹依大王嚴命所勅。』",
        "from": "T03n0190_027:0777b15_2",
        "context_with_next_sentence": true
    },
    {
        "source_sentence": "是時夜叉即便抽減少許人眾，去彼菩提樹下不遠，伏藏而住。",
        "from": "T03n0190_027:0777b16_3",
        "context_with_next_sentence": true
    },
    {
        "source_sentence": "其彼魔家諸夜叉眾，遙見菩薩欲來向於菩提樹時，身體赫奕，猶如金山照耀放光，不可譬喻。",
        "from": "T03n0190_027:0777b18_4",
        "context_with_next_sentence": true
    },
    {
        "source_sentence": "其夜叉眾，既覩見已，即說偈言：「『此必千光新日出，　　威德照耀如金山，　　憐愍一切諸天人，　　漸到樹王如師子。』",
        "from": "T03n0190_027:0777b20_5",
        "context_with_next_sentence": true
    },
    {
        "source_sentence": "「時彼樹林所守護神，即以偈頌報答於彼諸夜叉言：「『世尊千劫功德圓，　　備滿六度施戒忍，　　精進禪定及智慧，　　具足一切諸莊嚴。",
        "from": "T03n0190_027:0777b24_0",
        "context_with_next_sentence": true
    },
    {
        "source_sentence": "　　今漸來至向樹王，　　欲證無上菩提道，　　諸天及人八部眾，　　思惟如是悉隨行。』",
        "from": "T03n0190_027:0777b28_0",
        "context_with_next_sentence": true
    },
    {
        "source_sentence": "「爾時，彼諸魔家眷屬夜叉眾等，聞此偈已，皆悉離彼菩提樹側，星散而走。",
        "from": "T03n0190_027:0777c01_0",
        "context_with_next_sentence": true
    },
    {
        "source_sentence": "是時菩薩漸漸來到十六種相功德具滿地分之處。",
        "from": "T03n0190_027:0777c02_1",
        "context_with_next_sentence": true
    },
    {
        "source_sentence": "何等名為十六種相？",
        "from": "T03n0190_027:0777c03_2",
        "context_with_next_sentence": true
    },
    {
        "source_sentence": "所謂彼地劫燒之時，最後燃盡，劫初立時，最在先成。",
        "from": "T03n0190_027:0777c04_3",
        "context_with_next_sentence": true
    },
    {
        "source_sentence": "「又復，彼地所出諸草，最勝最妙。",
        "from": "T03n0190_027:0777c06_0",
        "context_with_next_sentence": true
    },
    {
        "source_sentence": "所謂優波羅、波頭摩、拘勿頭、分陀利，充足不少。",
        "from": "T03n0190_027:0777c06_1",
        "context_with_next_sentence": true
    },
    {
        "source_sentence": "「又復，彼地於閻浮提，最在於中。",
        "from": "T03n0190_027:0777c08_0",
        "context_with_next_sentence": true
    },
    {
        "source_sentence": "「又復，彼地不居頑鈍愚癡眾生，唯住聖種大福德人之所行坐。",
        "from": "T03n0190_027:0777c09_0",
        "context_with_next_sentence": true
    },
    {
        "source_sentence": "「又復，彼地無諸坑坎，四面空寬，平整之處。",
        "from": "T03n0190_027:0777c11_0",
        "context_with_next_sentence": true
    },
    {
        "source_sentence": "「又復，彼地不下不高，清淨洪滿，猶如手掌。",
        "from": "T03n0190_027:0777c12_0",
        "context_with_next_sentence": true
    },
    {
        "source_sentence": "「又復，彼地多有諸花，優波羅、波頭摩、拘勿頭、分陀利，自然生長。",
        "from": "T03n0190_027:0777c13_0",
        "context_with_next_sentence": true
    },
    {
        "source_sentence": "「又復，彼地悉為一切聖人通知。",
        "from": "T03n0190_027:0777c15_0",
        "context_with_next_sentence": true
    },
    {
        "source_sentence": "「又復，彼地自然顯現。",
        "from": "T03n0190_027:0777c16_0",
        "context_with_next_sentence": true
    },
    {
        "source_sentence": "「又復，彼地於一切時，恒居聖人，不曾空闕。",
        "from": "T03n0190_027:0777c17_0",
        "context_with_next_sentence": true
    },
    {
        "source_sentence": "「又復，彼地終無有人能得降伏。",
        "from": "T03n0190_027:0777c18_0",
        "context_with_next_sentence": true
    },
    {
        "source_sentence": "「又復，彼地名稱遠聞，所謂師子最高之座。",
        "from": "T03n0190_027:0777c19_0",
        "context_with_next_sentence": true
    },
    {
        "source_sentence": "「又復，彼地其有心覓，過不能得，所謂若魔魔家眷屬。",
        "from": "T03n0190_027:0777c20_0",
        "context_with_next_sentence": true
    },
    {
        "source_sentence": "「又復，彼地於一切地，最在中齊。",
        "from": "T03n0190_027:0777c22_0",
        "context_with_next_sentence": true
    },
    {
        "source_sentence": "「又復，彼地金剛所成。",
        "from": "T03n0190_027:0777c23_0",
        "context_with_next_sentence": true
    },
    {
        "source_sentence": "「又復，彼地所生諸草，正高四指，柔軟青綠，如孔雀項。",
        "from": "T03n0190_027:0777c24_0",
        "context_with_next_sentence": true
    },
    {
        "source_sentence": "觸時猶如迦尸迦衣，顏色微妙，可憙端正，香氣芬芳，頭悉右旋。",
        "from": "T03n0190_027:0777c25_1",
        "context_with_next_sentence": true
    },
    {
        "source_sentence": "往昔有諸轉輪聖王，悉皆知聞此可愛樂希有之事，是故恒來往彼觀看此之地處。",
        "from": "T03n0190_027:0777c26_2",
        "context_with_next_sentence": true
    },
    {
        "source_sentence": "「爾時，菩薩臨欲至彼菩提樹側，是時其地，自然掃除，清淨嚴麗，香汁塗灑，可憙端正，令心樂觀，又無一切砂礫瓦石、蒺[卄/梨]棘刺、諸惡草等。",
        "from": "T03n0190_027:0777c29_0",
        "context_with_next_sentence": true
    },
    {
        "source_sentence": "是時菩薩，初執草行用於左手，後至樹下，即以右手柔軟五指，羅網莊嚴，赤色猶如燕脂所塗，從左手取彼一把草，安穩欲置菩提樹下。",
        "from": "T03n0190_027:0778a03_1",
        "context_with_next_sentence": true
    },
    {
        "source_sentence": "東面持草，擲於地上，根即向樹。",
        "from": "T03n0190_027:0778a06_2",
        "context_with_next_sentence": true
    },
    {
        "source_sentence": "菩薩心發如是之願：『我今於此處所坐已，越煩惱海，度至彼岸。』",
        "from": "T03n0190_027:0778a06_3",
        "context_with_next_sentence": true
    },
    {
        "source_sentence": "時菩薩擲彼一把草至地，猶如缾中置華，或如河漩，或如萬字。",
        "from": "T03n0190_027:0778a08_4",
        "context_with_next_sentence": true
    },
    {
        "source_sentence": "「爾時菩薩見自所執草漫擲地自然不亂，有如是等吉祥之相，口作是言：『如我今日所擲之草，應亂不亂，此吉祥相，表我在於亂世間中，必定當證不亂之法。』",
        "from": "T03n0190_027:0778a10_0",
        "context_with_next_sentence": true
    },
    {
        "source_sentence": "菩薩如是擲草鋪已，是時彼地六種震動。",
        "from": "T03n0190_027:0778a13_1",
        "context_with_next_sentence": true
    },
    {
        "source_sentence": "「時，欲界主魔王波旬至菩薩所，而作是言：『謂剎利子！",
        "from": "T03n0190_027:0778a15_0",
        "context_with_next_sentence": true
    },
    {
        "source_sentence": "汝今不合在此樹下鋪草而坐。",
        "from": "T03n0190_027:0778a16_1",
        "context_with_next_sentence": true
    },
    {
        "source_sentence": "何以故？",
        "from": "T03n0190_027:0778a16_2",
        "context_with_next_sentence": true
    },
    {
        "source_sentence": "其此樹下，於夜半中，多有無量毘舍遮鬼及富多那夜叉羅剎，數數恒來噉食人肉。",
        "from": "T03n0190_027:0778a17_3",
        "context_with_next_sentence": true
    },
    {
        "source_sentence": "今此樹北，別有一林，是大仙人所居停處，彼之處所，名曰優婁頻螺聚落，可憙端正，人所樂觀，汝釋子宜至於彼地隨意而坐。』",
        "from": "T03n0190_027:0778a18_4",
        "context_with_next_sentence": true
    },
    {
        "source_sentence": "「爾時菩薩報彼魔王作如是言：『汝魔波旬！",
        "from": "T03n0190_027:0778a22_0",
        "context_with_next_sentence": true
    },
    {
        "source_sentence": "可不知耶？",
        "from": "T03n0190_027:0778a22_1",
        "context_with_next_sentence": true
    },
    {
        "source_sentence": "我在於山阿蘭若處空閑澤中，或在樹下，或在塚間，或居林內，夜半安然，心無所畏。",
        "from": "T03n0190_027:0778a23_2",
        "context_with_next_sentence": true
    },
    {
        "source_sentence": "又復我今亦非無智，亦復非是無方便力，非如凡人至於此地。",
        "from": "T03n0190_027:0778a25_3",
        "context_with_next_sentence": true
    },
    {
        "source_sentence": "但我久知，往昔諸佛，在此樹下無畏之處，得成聖道。",
        "from": "T03n0190_027:0778a26_4",
        "context_with_next_sentence": true
    },
    {
        "source_sentence": "以如是義，我故來此。』",
        "from": "T03n0190_027:0778a27_5",
        "context_with_next_sentence": true
    },
    {
        "source_sentence": "「爾時，別更有一夜叉，在於魔王波旬右立，時彼夜叉語菩薩言：『汝釋種子！",
        "from": "T03n0190_027:0778a29_0",
        "context_with_next_sentence": true
    },
    {
        "source_sentence": "今何苦用此樹下坐？",
        "from": "T03n0190_027:0778b01_1",
        "context_with_next_sentence": true
    },
    {
        "source_sentence": "自外四邊，大有餘樹，汝可速疾移他處去。』",
        "from": "T03n0190_027:0778b02_2",
        "context_with_next_sentence": true
    },
    {
        "source_sentence": "時菩薩報彼夜叉言：『我有心願，於餘樹下，不能得成；所願唯在於此樹下，決定當成，餘處不得。』",
        "from": "T03n0190_027:0778b03_3",
        "context_with_next_sentence": true
    },
    {
        "source_sentence": "「時，彼夜叉白其魔王作如是言：『大王！",
        "from": "T03n0190_027:0778b06_0",
        "context_with_next_sentence": true
    },
    {
        "source_sentence": "今聞彼言以不？",
        "from": "T03n0190_027:0778b06_1",
        "context_with_next_sentence": true
    },
    {
        "source_sentence": "更作何事能得彼去？』",
        "from": "T03n0190_027:0778b07_2",
        "context_with_next_sentence": true
    },
    {
        "source_sentence": "魔波旬報彼夜叉言：『我今唯應種種方便，作勤劬心斷彼，不聽於此處坐。』",
        "from": "T03n0190_027:0778b07_3",
        "context_with_next_sentence": true
    },
    {
        "source_sentence": "「爾時，菩薩見魔波旬作如是言，鋪草而坐，內心思惟，發如是願：『我今坐彼往昔過去諸佛所坐金剛之處，坐已當伏魔王波旬。",
        "from": "T03n0190_027:0778b10_0",
        "context_with_next_sentence": true
    },
    {
        "source_sentence": "我今此處坐已，斷滅欲瞋恚癡諸煩惱等。",
        "from": "T03n0190_027:0778b12_1",
        "context_with_next_sentence": true
    },
    {
        "source_sentence": "我今此處坐已，當證微妙甘露清涼之法。』",
        "from": "T03n0190_027:0778b13_2",
        "context_with_next_sentence": true
    },
    {
        "source_sentence": "「爾時，菩薩所鋪之草，其根向內、頭皆向外，鋪已右遶彼菩提樹三匝訖竟，加趺而坐，身心端直，如蛇纏身，卓然不動。",
        "from": "T03n0190_027:0778b15_0",
        "context_with_next_sentence": true
    },
    {
        "source_sentence": "口三唱言：『我證甘露！",
        "from": "T03n0190_027:0778b17_1",
        "context_with_next_sentence": true
    },
    {
        "source_sentence": "我證甘露！",
        "from": "T03n0190_027:0778b18_2",
        "context_with_next_sentence": true
    },
    {
        "source_sentence": "我今定當證得甘露。』",
        "from": "T03n0190_027:0778b18_3",
        "context_with_next_sentence": true
    },
    {
        "source_sentence": "而菩薩心，發於如是弘誓之願：『我坐此處，一切諸漏若不除盡，若一切心不得解脫，我終不從此坐而起。』",
        "from": "T03n0190_027:0778b18_4",
        "context_with_next_sentence": true
    },
    {
        "source_sentence": "有偈說言：「『菩薩樹下加趺坐，　　如以大蛇自纏身，　　發於如是弘誓心，　　事若不成不起坐。』",
        "from": "T03n0190_027:0778b21_5",
        "context_with_next_sentence": true
    },
    {
        "source_sentence": "「爾時，魔王波旬，從彼地所隱身不現，經少時間，即化其身，頭髮解亂，塵土滿身。",
        "from": "T03n0190_027:0778b24_0",
        "context_with_next_sentence": true
    },
    {
        "source_sentence": "著麤褐衣，口脣乾燥，狀若飢渴，手中執持一大束書，速疾而來，向菩薩所，立菩薩前，將所持書，擲與菩薩，口如是言：『此一封書是汝釋種摩那摩許，遣我送來；此一封是尼婁馱許，此一封是難提迦許，此一封是拔提伽許，此一封書是難陀許，此一封是阿難陀許；自外諸書各各是彼諸釋種子，寄與汝來。』",
        "from": "T03n0190_027:0778b25_1",
        "context_with_next_sentence": true
    },
    {
        "source_sentence": "時，一書上偽抄不實虛妄言辭，作如是語：『提婆達多！",
        "from": "T03n0190_027:0778c03_2",
        "context_with_next_sentence": true
    },
    {
        "source_sentence": "今在於此迦毘羅城，以受王位，入汝宮內，盡皆納受汝之妃后，取於汝父淨飯大王，繫牢獄中，自餘叔父白飯、斛飯并甘露飯，一切宿老諸釋種王，盡皆驅逐，遣出城外。",
        "from": "T03n0190_027:0778c04_3",
        "context_with_next_sentence": true
    },
    {
        "source_sentence": "汝見此書，速疾須來，汝用住彼阿蘭若為？』",
        "from": "T03n0190_027:0778c08_4",
        "context_with_next_sentence": true
    },
    {
        "source_sentence": "「爾時菩薩聞是語已，心發如是三種思惟：『因婇女故發於欲心，而我妃后，提婆達多實能納也。",
        "from": "T03n0190_027:0778c10_0",
        "context_with_next_sentence": true
    },
    {
        "source_sentence": "因提婆達起鬪諍心，彼實能奪我之國土父王位乎？",
        "from": "T03n0190_027:0778c12_1",
        "context_with_next_sentence": true
    },
    {
        "source_sentence": "因釋種故生殺害心，彼等何故各自惜身，不護我父？』",
        "from": "T03n0190_027:0778c13_2",
        "context_with_next_sentence": true
    },
    {
        "source_sentence": "菩薩復更如是思惟：『世間境界，悉皆無常，穢污不淨，念念生滅，無暫住時。",
        "from": "T03n0190_027:0778c14_3",
        "context_with_next_sentence": true
    },
    {
        "source_sentence": "思惟一切，皆悉是於破壞之法，生已即滅。』",
        "from": "T03n0190_027:0778c16_4",
        "context_with_next_sentence": true
    },
    {
        "source_sentence": "如是思惟，便斷欲心，發出家心，息諍鬪心，起慈愍心，斷殺害心，生悲哀心。",
        "from": "T03n0190_027:0778c17_5",
        "context_with_next_sentence": true
    },
    {
        "source_sentence": "『如是等事，我久棄吐。』",
        "from": "T03n0190_027:0778c19_6",
        "context_with_next_sentence": true
    },
    {
        "source_sentence": "思惟是已，即發捨心。",
        "from": "T03n0190_027:0778c19_7",
        "context_with_next_sentence": true
    },
    {
        "source_sentence": "佛本行集經魔怖菩薩品第三十一上",
        "from": "T03n0190_027:0778c21_0",
        "context_with_next_sentence": true
    },
    {
        "source_sentence": "「爾時，菩薩在於菩提樹下坐已。",
        "from": "T03n0190_027:0778c22_0",
        "context_with_next_sentence": true
    },
    {
        "source_sentence": "時菩提樹所守護神，生大歡喜，心意踊躍，遍滿其體，不能自勝，即解其身所有瓔珞，并散頭髻，速疾而向於菩薩所，以最勝妙吉祥之事，讚美菩薩。",
        "from": "T03n0190_027:0778c22_1",
        "context_with_next_sentence": true
    },
    {
        "source_sentence": "內心殷重，發大希奇，悉命諸親及其眷屬，守護菩薩，恭敬儼然。",
        "from": "T03n0190_027:0778c26_2",
        "context_with_next_sentence": true
    },
    {
        "source_sentence": "「爾時，彼處四面林木，無問大小所有樹神，各從其樹出身，來到護菩提樹神邊問言：『大善樹神！",
        "from": "T03n0190_027:0778c28_0",
        "context_with_next_sentence": true
    },
    {
        "source_sentence": "今在於汝樹下坐者，此是何人？",
        "from": "T03n0190_027:0779a01_1",
        "context_with_next_sentence": true
    },
    {
        "source_sentence": "我等由來，未曾聞見，最妙最勝，身為一切諸相莊嚴，如天中天。』",
        "from": "T03n0190_027:0779a01_2",
        "context_with_next_sentence": true
    },
    {
        "source_sentence": "作是語已，其護菩提樹神，告彼諸樹神言：『汝諸神輩當知！",
        "from": "T03n0190_027:0779a03_3",
        "context_with_next_sentence": true
    },
    {
        "source_sentence": "此是淨飯王子，甘蔗種姓，往昔劫初，大眾推舉，所置立王，世世相承，至今已來，此是其胤。』",
        "from": "T03n0190_027:0779a04_4",
        "context_with_next_sentence": true
    },
    {
        "source_sentence": "時諸樹神，復語菩提守護神言：『菩提樹神！",
        "from": "T03n0190_027:0779a06_5",
        "context_with_next_sentence": true
    },
    {
        "source_sentence": "汝今真得最大利益大善福業，令汝居處，得有如是勝上眾生三界之尊勝妙眾生，此之眾生，如優曇花難現於世。』",
        "from": "T03n0190_027:0779a07_6",
        "context_with_next_sentence": true
    },
    {
        "source_sentence": "「爾時，彼等一切樹神，各將沈水牛頭栴檀諸末香等，又復種種妙好香花，散菩薩上，散已復散，歡喜踊躍，遍滿其體，不能自勝。",
        "from": "T03n0190_027:0779a11_0",
        "context_with_next_sentence": true
    },
    {
        "source_sentence": "舉手低頭，合十指掌，向菩薩禮，口中各復如是唱言：『眾生最首，唯願仁者早成此誓速證菩提。』",
        "from": "T03n0190_027:0779a13_1",
        "context_with_next_sentence": true
    },
    {
        "source_sentence": "次復，四天所居諸天，及四天王，次有無量三十三天、夜摩、兜率、化樂、他化自在天等，無量無邊一切諸天，及諸梵天，各將種種天上妙花、曼陀羅花、摩訶曼陀羅花、曼殊沙花、摩訶曼殊沙花、天拘勿頭，及波頭摩、分陀利等，復持種種末香塗香，如雨而散菩提樹上。",
        "from": "T03n0190_027:0779a16_0",
        "context_with_next_sentence": true
    },
    {
        "source_sentence": "其菩提樹，猶如車輪，周匝遍滿一由旬內，種種香花，積至于膝。",
        "from": "T03n0190_027:0779a21_1",
        "context_with_next_sentence": true
    },
    {
        "source_sentence": "「爾時，菩薩坐彼菩提樹下之時，無一蚍蜉蟻子作聲，況復大獸？",
        "from": "T03n0190_027:0779a24_0",
        "context_with_next_sentence": true
    },
    {
        "source_sentence": "一切諸鳥，亦不作聲，假使有風，一切諸樹，亦不傾動。",
        "from": "T03n0190_027:0779a25_1",
        "context_with_next_sentence": true
    },
    {
        "source_sentence": "當於菩薩坐彼菩提樹下之時，淨居諸天，心喜踊躍，遍滿其體，不能自勝，頂禮菩薩，心內各作如是願言：『眾生最首，願仁此心，早得圓滿，速成菩提。』",
        "from": "T03n0190_027:0779a26_2",
        "context_with_next_sentence": true
    },
    {
        "source_sentence": "「爾時，菩薩坐彼菩提樹下之時，發是要誓：『我不成道，不起此座。』",
        "from": "T03n0190_027:0779b01_0",
        "context_with_next_sentence": true
    },
    {
        "source_sentence": "是時魔王波旬，內心生大恐怖，即作是言：『應此剎利釋種之子，欲得除滅我之境界，欲得令我出此境界。",
        "from": "T03n0190_027:0779b02_1",
        "context_with_next_sentence": true
    },
    {
        "source_sentence": "若彼勝我在於我前，必教諸人令得涅槃，為諸人說涅槃方便，使我境界當成虛空。",
        "from": "T03n0190_027:0779b04_2",
        "context_with_next_sentence": true
    },
    {
        "source_sentence": "而彼即今未得淨眼，在我境界，我今須作勤劬方便，令其所行退失起走。』",
        "from": "T03n0190_027:0779b06_3",
        "context_with_next_sentence": true
    },
    {
        "source_sentence": "而說偈言：「『彼今若得成菩提，　　便廣為他說正法，　　即當損耗我境界；　　眾人既得正路開，　　自然使我境界空，　　境空我則成寡婦。",
        "from": "T03n0190_027:0779b08_4",
        "context_with_next_sentence": true
    },
    {
        "source_sentence": "　　其今未得清淨眼，　　乃復住我境界中，　　我應速疾往彼邊，　　先作障礙破其事，　　猶如河水來未至，　　逆須預造作橋梁。』",
        "from": "T03n0190_027:0779b12_0",
        "context_with_next_sentence": true
    },
    {
        "source_sentence": "「爾時，魔王波旬具足滿一千子，於其中間，助菩薩者有五百子，商主為首，在魔波旬右邊而坐。",
        "from": "T03n0190_027:0779b15_0",
        "context_with_next_sentence": true
    },
    {
        "source_sentence": "其中助魔波旬之者亦有五百，第一頭首名為惡口，在魔波旬左邊而坐。",
        "from": "T03n0190_027:0779b17_1",
        "context_with_next_sentence": true
    },
    {
        "source_sentence": "時，魔波旬告其諸子作如是言：『汝等諸子！",
        "from": "T03n0190_027:0779b18_2",
        "context_with_next_sentence": true
    },
    {
        "source_sentence": "我今共汝，進退籌量，欲取汝等子別意智，共作何計，若為力能降伏菩薩？』",
        "from": "T03n0190_027:0779b19_3",
        "context_with_next_sentence": true
    },
    {
        "source_sentence": "爾時，右邊長子商主，說偈白父魔波旬言：「『若人敢觸大睡蛇，　　復能盤迴狂醉象，　　曾共嚴熾獸王鬪，　　是乃能伏彼沙門。』",
        "from": "T03n0190_027:0779b21_4",
        "context_with_next_sentence": true
    },
    {
        "source_sentence": "「爾時，魔王波旬左邊次子惡口，復為其父而說偈言：「『若人見我心破傷，　　諸樹拔根即倒地，　　況彼沙門若覩我，　　而不一氣遠走藏？』",
        "from": "T03n0190_027:0779b25_0",
        "context_with_next_sentence": true
    },
    {
        "source_sentence": "「爾時，右邊有一魔子，名為妙鳴，即復以偈白其父言：「『若人浮渡於大海，　　還欲飲海悉令乾，　　父王此事不足驚，　　若見菩薩面可怪。』",
        "from": "T03n0190_027:0779b29_0",
        "context_with_next_sentence": true
    },
    {
        "source_sentence": "「爾時，左邊復一魔子，名為百鬪，即更以偈白其父言：「『我身髆上百臂生，　　一臂能射三百箭，　　父王但去莫愁惱，　　我獨能破彼沙門。』",
        "from": "T03n0190_027:0779c04_0",
        "context_with_next_sentence": true
    },
    {
        "source_sentence": "「爾時，右邊有一魔子，名為善覺，即復以偈白其父言：「『若其有力如象馬，　　或復毘紐及金剛，　　人藏宿業忍辱威，　　彼等諸力不能及。』",
        "from": "T03n0190_027:0779c08_0",
        "context_with_next_sentence": true
    },
    {
        "source_sentence": "「爾時，左邊復一魔子，名曰嚴威，即更以偈白其父言：「『我於虛空雨水火，　　至彼能破比丘身，　　令彼身如一聚灰，　　若猛火焰燒乾草。』",
        "from": "T03n0190_027:0779c12_0",
        "context_with_next_sentence": true
    },
    {
        "source_sentence": "「爾時，右邊有一魔子，名為善目，即復以偈白其父言：「『若使最勝須彌崩，　　一切天宮殿盡壞，　　大海諸水皆枯涸，　　日月從空悉墜來，　　能使日光冷如氷，　　天宮墮落到於地，　　菩薩樹下一坐已，　　未成正覺終不移。』",
        "from": "T03n0190_027:0779c16_0",
        "context_with_next_sentence": true
    },
    {
        "source_sentence": "「爾時，左邊復一魔子，名曰報怨，即更以偈白其父言：「『我指能執持日月，　　虛空星宿及諸辰，　　捉搦彼等一切天，　　四海水入手掌內，　　況此沙門一釋子，　　即今捻擲海外邊，　　但速遣此諸軍兵，　　疾向於彼沙門所。』",
        "from": "T03n0190_027:0779c22_0",
        "context_with_next_sentence": true
    },
    {
        "source_sentence": "「爾時，右邊復一魔子，名為德信，即復以偈白其父言：「『日月運移不求朋，　　輪王應化無等侶，　　諸聖菩薩不假眾，　　獨自能破大魔軍。』",
        "from": "T03n0190_027:0779c28_0",
        "context_with_next_sentence": true
    },
    {
        "source_sentence": "「爾時，左邊復一魔子，名求過失，即更以偈白其父言：「『戰鬪器仗不過刀，　　身著鎧甲心無怯，　　如是兵馬必能殺，　　父王莫畏彼沙門。』",
        "from": "T03n0190_027:0780a03_0",
        "context_with_next_sentence": true
    },
    {
        "source_sentence": "「爾時，右邊復一魔子，名為福德瓔珞莊嚴，即復以偈，白其父言：「『彼身[革*卬]如那羅延，　　難可破壞四諦體，　　忍辱鎧甲三脫刀，　　執智慧箭降我等。』",
        "from": "T03n0190_027:0780a07_0",
        "context_with_next_sentence": true
    },
    {
        "source_sentence": "「爾時，左邊復一魔子，名曰不廻，即更以偈白其父言：「『如好乾草火立燃，　　善解神射箭尅中，　　霹靂擬山便突過，　　釋子見我手必降。』",
        "from": "T03n0190_027:0780a11_0",
        "context_with_next_sentence": true
    },
    {
        "source_sentence": "「爾時，右邊有一魔子，名曰法身，即復以偈白其父言：「『有人以彩空中畫，　　作諸眾生同一心，　　月天風神羅網纏，　　菩薩道場不能動。』",
        "from": "T03n0190_027:0780a15_0",
        "context_with_next_sentence": true
    },
    {
        "source_sentence": "「爾時，左邊復一魔子，名恒作罪，即更以偈白其父言：「『我飲毒消如人食，　　指觸器仗悉成灰，　　若不碎彼身如塵，　　終不畜於此二手。』",
        "from": "T03n0190_027:0780a19_0",
        "context_with_next_sentence": true
    },
    {
        "source_sentence": "「爾時，右邊有一魔子，名為成利，即復以偈白其父言：「『三千世界毒滿中，　　世尊觀之無怖畏，　　三毒可畏彼滅盡，　　我等還宮用鬪為？』",
        "from": "T03n0190_027:0780a23_0",
        "context_with_next_sentence": true
    },
    {
        "source_sentence": "「爾時，左邊復一魔子，名曰貪戲，即更以偈白其父言：「『我將音聲過萬億，　　嚴飾玉女數百千，　　於彼幻惑亂其心，　　令失寂禪受諸欲。』",
        "from": "T03n0190_027:0780a27_0",
        "context_with_next_sentence": true
    },
    {
        "source_sentence": "「爾時，右邊有一魔子，名為法戲，即復以偈白其父言：「『彼以禪定法為戲，　　常入解脫甘露遊，　　用諸攝樂拔眾殃，　　不持五欲以為適。』",
        "from": "T03n0190_027:0780b02_0",
        "context_with_next_sentence": true
    },
    {
        "source_sentence": "「爾時，左邊復一魔子，名曰捷疾，即更以偈白其父言：「『我力捷疾搦日月，　　亦能截斷勁火風，　　撮取沙門置父前，　　如碎麥芒被吹散。』",
        "from": "T03n0190_027:0780b06_0",
        "context_with_next_sentence": true
    },
    {
        "source_sentence": "「爾時，右邊有一魔子，名師子吼，即復以偈白其父言：「『曠澤無量野干鳴，　　乃未聞大師子吼，　　諸獸若聞師子吼，　　四散奔馳走百方。",
        "from": "T03n0190_027:0780b10_0",
        "context_with_next_sentence": true
    },
    {
        "source_sentence": "　　如是我等一切魔，　　未聞法王大聲唱，　　各說其意不肯止，　　至於彼邊當自休。』",
        "from": "T03n0190_027:0780b14_0",
        "context_with_next_sentence": true
    },
    {
        "source_sentence": "「爾時，左邊有一魔子，名曰惡思，即更以偈白其父言：「『我今惡思願得彼，　　其可不見此魔軍，　　彼心真癡無意懷，　　云何不走起疾避？』",
        "from": "T03n0190_027:0780b16_0",
        "context_with_next_sentence": true
    },
    {
        "source_sentence": "「爾時，右邊有一魔子，名曰善思，即復以偈白其父言：「『彼亦非是癡無力，　　汝等自短乏人情，　　今汝未知彼善權，　　後當以智降伏汝。",
        "from": "T03n0190_027:0780b20_0",
        "context_with_next_sentence": true
    },
    {
        "source_sentence": "　　汝等魔子恒沙眾，　　如是才辯滿三千，　　不能損彼一毛頭，　　況復殺害能令起？",
        "from": "T03n0190_027:0780b24_0",
        "context_with_next_sentence": true
    },
    {
        "source_sentence": "　　汝等淨心向彼處，　　口言讚歎身曲躬，　　莫作怨惡殘自兵，　　彼當必成三界主。』",
        "from": "T03n0190_027:0780b26_0",
        "context_with_next_sentence": true
    },
    {
        "source_sentence": "「如是乃至一千魔子，於其中間，或有助白，或有助黑，各自隨心說其意見。",
        "from": "T03n0190_027:0780b28_0",
        "context_with_next_sentence": true
    },
    {
        "source_sentence": "「爾時，魔王波旬，有一最大兵臣，名曰賢將。",
        "from": "T03n0190_027:0780c01_0",
        "context_with_next_sentence": true
    },
    {
        "source_sentence": "時，魔波旬語彼兵臣大賢將言：『汝賢將來！",
        "from": "T03n0190_027:0780c01_1",
        "context_with_next_sentence": true
    },
    {
        "source_sentence": "隨我而行。",
        "from": "T03n0190_027:0780c02_2",
        "context_with_next_sentence": true
    },
    {
        "source_sentence": "今此有一釋種之子，其欲成就無上菩提，我今共汝，至於彼處，斷其道法，勿聽得證無上菩提。』",
        "from": "T03n0190_027:0780c03_3",
        "context_with_next_sentence": true
    },
    {
        "source_sentence": "時賢兵將，即便以偈白其大王魔波旬曰：「『王所統領四天王，　　阿修羅王緊陀羅，　　迦婁羅摩睺羅伽，　　頭戴十指歸依彼。",
        "from": "T03n0190_027:0780c05_4",
        "context_with_next_sentence": true
    },
    {
        "source_sentence": "　　況復一切諸梵世，　　光音廣果及淨居，　　地住欲界色界天，　　悉皆向彼頂禮足。",
        "from": "T03n0190_027:0780c09_0",
        "context_with_next_sentence": true
    },
    {
        "source_sentence": "　　又王諸子智慧勝，　　勇力世間無比倫，　　心內恒常禮彼尊。",
        "from": "T03n0190_027:0780c11_0",
        "context_with_next_sentence": true
    },
    {
        "source_sentence": "　　王軍八十由旬滿，　　夜叉羅剎并諸鬼，　　雖住地上在王前，　　心恒念彼無過人，　　十指合掌頭頂禮。",
        "from": "T03n0190_027:0780c12_1",
        "context_with_next_sentence": true
    },
    {
        "source_sentence": "　　魔軍千萬見彼聖，　　私以香花遙散之，　　我見此類相分明，　　菩薩必勝魔軍眾。",
        "from": "T03n0190_027:0780c15_0",
        "context_with_next_sentence": true
    },
    {
        "source_sentence": "　　魔家兵馬所住處，　　多有鵂鶹鴝鵒鳴，　　或復梟鴞烏鵲聲，　　驢狐諸畜惡聽響。",
        "from": "T03n0190_027:0780c17_0",
        "context_with_next_sentence": true
    },
    {
        "source_sentence": "　　我見彼菩提樹下，　　吉祥諸鳥種種音，　　鳧鴈鴛鴦俱翅羅，　　鸜鵒鸚鵡孔雀鳥，　　圍遶彼聖音微妙，　　如是勝相彼必強。",
        "from": "T03n0190_027:0780c19_0",
        "context_with_next_sentence": true
    },
    {
        "source_sentence": "　　又魔軍眾所住營，　　常雨砂石埃塵土，　　菩提樹下聖坐處，　　天降種種妙香花。",
        "from": "T03n0190_027:0780c22_0",
        "context_with_next_sentence": true
    },
    {
        "source_sentence": "　　魔眾住處地不平，　　高下坑坎多塠埠，　　礓石荊棘饒糞穢，　　菩提樹下地周圍，　　金銀七寶以莊嚴，　　見有如是等類相，　　智慧人輩若有意，　　見此相已應迴還。",
        "from": "T03n0190_027:0780c24_0",
        "context_with_next_sentence": true
    },
    {
        "source_sentence": "　　如是莊嚴遍地間，　　必當成就無上道，　　大王若不隨臣諫，　　如夢所見當不虛。",
        "from": "T03n0190_027:0780c28_0",
        "context_with_next_sentence": true
    },
    {
        "source_sentence": "　　如是仙人不可棖，　　應迴兵眾向本處，　　往昔王觸諸仙故，　　呪焚國土悉成灰。",
        "from": "T03n0190_027:0781a01_0",
        "context_with_next_sentence": true
    },
    {
        "source_sentence": "　　過去有一梵德王，　　違犯毘耶婆仙意，　　王有妙園雜花果，　　呪咀出火悉燒燃，　　多年彼園草不生，　　況復樹木花果等。",
        "from": "T03n0190_027:0781a03_0",
        "context_with_next_sentence": true
    },
    {
        "source_sentence": "　　世間所有多苦行，　　斷諸惡修梵行時，　　諸王來悉頂禮足，　　我等今可還歸本。",
        "from": "T03n0190_027:0781a06_0",
        "context_with_next_sentence": true
    },
    {
        "source_sentence": "　　王昔應聞維陀論，　　人有三十二相明，　　彼人求道故出家，　　必斷諸纏羅網結，　　得成無上正真道，　　眉間即放白毫光，　　普照十方億剎中；　　況復此魔軍眾等，　　豈可不能降伏得？",
        "from": "T03n0190_027:0781a08_0",
        "context_with_next_sentence": true
    },
    {
        "source_sentence": "　　王若欲鬪不得勝。",
        "from": "T03n0190_027:0781a12_1",
        "context_with_next_sentence": true
    },
    {
        "source_sentence": "　　如彼頭頂至極天，　　諸天千萬不能覩，　　應當成彼微妙果，　　世間未聞今得聞。",
        "from": "T03n0190_027:0781a13_0",
        "context_with_next_sentence": true
    },
    {
        "source_sentence": "　　猶如須彌及鐵圍，　　日月帝釋梵天王，　　夜叉羅剎諸林木，　　皆向菩提樹屈身。",
        "from": "T03n0190_027:0781a15_0",
        "context_with_next_sentence": true
    },
    {
        "source_sentence": "　　無疑此大福德聚，　　施戒忍進禪智力，　　歷劫以來修此行，　　今決退散我魔軍。",
        "from": "T03n0190_027:0781a17_0",
        "context_with_next_sentence": true
    },
    {
        "source_sentence": "　　如象蹹破諸瓦坏，　　如諸獸王師子吼，　　如日翳覆諸螢火，　　世尊破魔亦復然。",
        "from": "T03n0190_027:0781a19_0",
        "context_with_next_sentence": true
    },
    {
        "source_sentence": "　　師子獨散諸獸虫，　　毒蛇一螫殺多眾，　　菩薩熏修善根力，　　獨自能破我諸魔。』",
        "from": "T03n0190_027:0781a21_0",
        "context_with_next_sentence": true
    },
    {
        "source_sentence": "「爾時，魔王波旬從大臣邊聞此偈已，心生恐怖，熱惱不安，身心憂愁，苦惱不樂，慙恥羞愧，不知所為。",
        "from": "T03n0190_027:0781a23_0",
        "context_with_next_sentence": true
    },
    {
        "source_sentence": "然其內心，猶懷我慢，不肯迴還，亦不逃走。",
        "from": "T03n0190_027:0781a25_1",
        "context_with_next_sentence": true
    },
    {
        "source_sentence": "復更語餘諸軍眾言：『汝等齊意，莫驚莫怖！",
        "from": "T03n0190_027:0781a26_2",
        "context_with_next_sentence": true
    },
    {
        "source_sentence": "莫畏莫走！",
        "from": "T03n0190_027:0781a27_3",
        "context_with_next_sentence": true
    },
    {
        "source_sentence": "此乃是我試彼心看。",
        "from": "T03n0190_027:0781a27_4",
        "context_with_next_sentence": true
    },
    {
        "source_sentence": "我今美言，更慰喻彼，看其起離菩提樹不？",
        "from": "T03n0190_027:0781a27_5",
        "context_with_next_sentence": true
    },
    {
        "source_sentence": "莫使如是眾生之寶，忽值大殃。』",
        "from": "T03n0190_027:0781a28_6",
        "context_with_next_sentence": true
    },
    {
        "source_sentence": "「爾時，魔王長子商主白其父言：『魔主大王！",
        "from": "T03n0190_027:0781b01_0",
        "context_with_next_sentence": true
    },
    {
        "source_sentence": "我意不願父王共彼釋迦種子作於怨讐。",
        "from": "T03n0190_027:0781b01_1",
        "context_with_next_sentence": true
    },
    {
        "source_sentence": "何以故？",
        "from": "T03n0190_027:0781b02_2",
        "context_with_next_sentence": true
    },
    {
        "source_sentence": "若有百千萬億魔眾，手執刀劍，來此釋邊，欲作障礙，終不能作，況復父王，獨自一身？",
        "from": "T03n0190_027:0781b03_3",
        "context_with_next_sentence": true
    },
    {
        "source_sentence": "父王！",
        "from": "T03n0190_027:0781b04_4",
        "context_with_next_sentence": true
    },
    {
        "source_sentence": "但觀此釋種子，在於此間菩提樹下師子座坐，不驚不怖。",
        "from": "T03n0190_027:0781b05_5",
        "context_with_next_sentence": true
    },
    {
        "source_sentence": "父王！",
        "from": "T03n0190_027:0781b06_6",
        "context_with_next_sentence": true
    },
    {
        "source_sentence": "觀此釋迦種子，不搖不動。』",
        "from": "T03n0190_027:0781b06_7",
        "context_with_next_sentence": true
    },
    {
        "source_sentence": "「『又復，虛空無量天眾，十指合掌，頂禮於彼；如是諸天，頂禮供養讚歎之時，不曾歡悅。",
        "from": "T03n0190_027:0781b08_0",
        "context_with_next_sentence": true
    },
    {
        "source_sentence": "其見父王惡心惡意，欲來屠害，亦不瞋怒。",
        "from": "T03n0190_027:0781b09_1",
        "context_with_next_sentence": true
    },
    {
        "source_sentence": "父王！",
        "from": "T03n0190_027:0781b10_2",
        "context_with_next_sentence": true
    },
    {
        "source_sentence": "當知，假使有人，將諸妙色能畫虛空；設使彼大須彌山王，有一人指能擎將行；此事亦可，或復有人，浮渡大海，得至彼岸；亦可有人最大風神四方吹時，忽然縛著；亦可取彼日月星宿，下置於地；亦可一切諸眾生等，合作一心；亦可一切諸眾生等，移置諸處；終不可得此釋種子降伏於魔。』",
        "from": "T03n0190_027:0781b10_3",
        "context_with_next_sentence": true
    },
    {
        "source_sentence": "「時，魔波旬以偈告其長子商主，作如是言：「『汝真我怨非是子，　　更莫將面向我看，　　汝心今既著沙門，　　汝宜向彼釋子所。』",
        "from": "T03n0190_027:0781b17_4",
        "context_with_next_sentence": true
    },
    {
        "source_sentence": "「爾時，魔王波旬不取長子商主諮諫，告其諸女，作如是言：『汝等諸女！",
        "from": "T03n0190_027:0781b21_0",
        "context_with_next_sentence": true
    },
    {
        "source_sentence": "各各相共聽用我言，汝宜至彼釋種子邊，試觀其心，有欲情不？』",
        "from": "T03n0190_027:0781b22_1",
        "context_with_next_sentence": true
    },
    {
        "source_sentence": "其諸魔女，聽父勅已，相與安庠向菩薩所。",
        "from": "T03n0190_027:0781b24_0",
        "context_with_next_sentence": true
    },
    {
        "source_sentence": "到彼處已，去離菩薩，不近不遠，示現種種婦女媚惑諂曲之事。",
        "from": "T03n0190_027:0781b25_0",
        "context_with_next_sentence": true
    },
    {
        "source_sentence": "所謂覆頭，或復露頭，或復半面，或出全面，或作微笑示現白齒，數數顧盻觀瞻菩薩。",
        "from": "T03n0190_027:0781b26_1",
        "context_with_next_sentence": true
    },
    {
        "source_sentence": "或復以頭頂禮菩薩，或仰其頭觀菩薩面，或復低頭覆面觀地，或動雙眉，或開閉眼，或解散髻，以手梳髮。",
        "from": "T03n0190_027:0781b28_2",
        "context_with_next_sentence": true
    },
    {
        "source_sentence": "或抱兩臂，或舉兩手，示現腋下，或復以手執弄乳房。",
        "from": "T03n0190_027:0781c01_3",
        "context_with_next_sentence": true
    },
    {
        "source_sentence": "或露胸背，現腹臆間。",
        "from": "T03n0190_027:0781c02_4",
        "context_with_next_sentence": true
    },
    {
        "source_sentence": "或復以手拍於臍上，或復數數解脫衣裳，或復數數還繫衣服，或復數數褰撥內衣，露現尻髀。",
        "from": "T03n0190_027:0781c03_5",
        "context_with_next_sentence": true
    },
    {
        "source_sentence": "或解瓔珞，擲著於地，或解耳璫，或復還著，或弄嬰兒，或弄諸鳥，或復行步，顧盻左右。",
        "from": "T03n0190_027:0781c05_6",
        "context_with_next_sentence": true
    },
    {
        "source_sentence": "或復嚬呻長噓歎息，或以脚指傍畫於地，或歌或舞，或動腰身，或作意氣，或復憶念舊時所行恩愛欲事喜笑眠臥恣態之時。",
        "from": "T03n0190_027:0781c07_7",
        "context_with_next_sentence": true
    },
    {
        "source_sentence": "或復現作童女之身，或時現作婦女之身，或復現作新嫁女身，或現中年婦女之身，作如是等示現婦人諂媚惑著種種之事。",
        "from": "T03n0190_027:0781c10_8",
        "context_with_next_sentence": true
    },
    {
        "source_sentence": "復將香花，散菩薩上，復以種種五欲之事，勸請菩薩，觀看其面，觀其心情，為有欲心姿態以不？",
        "from": "T03n0190_027:0781c13_9",
        "context_with_next_sentence": true
    },
    {
        "source_sentence": "彼今復以欲心，觀察我等以不？",
        "from": "T03n0190_027:0781c15_10",
        "context_with_next_sentence": true
    },
    {
        "source_sentence": "或無欲心觀我以不？",
        "from": "T03n0190_027:0781c16_11",
        "context_with_next_sentence": true
    },
    {
        "source_sentence": "彼等魔女，見於菩薩，深心寂定，本來清淨，無濁無垢，面目清淨，猶如滿月從於羅睺阿修羅王手中所出，清淨無垢；如日初昇，光焰顯赫；如融金鋌，清淨無染；猶如蓮花從水中出而不染著；如火光焰；如須彌山，確然不動；如鐵圍山，崚嶒高峻。",
        "from": "T03n0190_027:0781c16_12",
        "context_with_next_sentence": true
    },
    {
        "source_sentence": "善攝諸根，調伏心意，彼等既見菩薩如是，皆生慚愧羞恥之心。",
        "from": "T03n0190_027:0781c22_13",
        "context_with_next_sentence": true
    },
    {
        "source_sentence": "佛本行集經卷第二十七",
        "from": "T03n0190_027:0781c24_0",
        "context_with_next_sentence": false
    }
]