[
    {
        "source_sentence": "佛為黃竹園老婆羅門說學經",
        "from": "T01n0075_001:0882a20_0",
        "context_with_next_sentence": true
    },
    {
        "source_sentence": "失譯人名今附宋錄",
        "from": "T01n0075_001:0882a22_0",
        "context_with_next_sentence": true
    },
    {
        "source_sentence": "聞如是：一時，婆伽婆在鞞蘭若黃竹園。",
        "from": "T01n0075_001:0882a23_0",
        "context_with_next_sentence": true
    },
    {
        "source_sentence": "彼時，鞞蘭若婆羅門，年老耆宿命趣後世，生年百二十，手執杖，中食後行，彷徉而行至世尊所。",
        "from": "T01n0075_001:0882a23_1",
        "context_with_next_sentence": true
    },
    {
        "source_sentence": "到已，共世尊面相慰勞。",
        "from": "T01n0075_001:0882a26_0",
        "context_with_next_sentence": true
    },
    {
        "source_sentence": "世尊面相慰勞已，柱杖世尊前立，鞞蘭若却住一面已，白世尊曰：「此瞿曇！",
        "from": "T01n0075_001:0882a26_1",
        "context_with_next_sentence": true
    },
    {
        "source_sentence": "我聞沙門瞿曇年幼、學亦初，謂有大沙門婆羅門，彼來到亦不隨時恭敬，亦不從坐起而不請坐。",
        "from": "T01n0075_001:0882a28_2",
        "context_with_next_sentence": true
    },
    {
        "source_sentence": "此瞿曇！",
        "from": "T01n0075_001:0882b01_3",
        "context_with_next_sentence": true
    },
    {
        "source_sentence": "我不然可汝。」",
        "from": "T01n0075_001:0882b01_4",
        "context_with_next_sentence": true
    },
    {
        "source_sentence": "「此婆羅門！",
        "from": "T01n0075_001:0882b01_5",
        "context_with_next_sentence": true
    },
    {
        "source_sentence": "我亦不見天及世間魔梵、沙門婆羅門、眾天及人，令如來恭敬從坐起而請者。",
        "from": "T01n0075_001:0882b02_6",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882b03_7",
        "context_with_next_sentence": true
    },
    {
        "source_sentence": "謂如來若恭敬從坐起者，彼人頭破為七分」「此沙門瞿曇！",
        "from": "T01n0075_001:0882b04_8",
        "context_with_next_sentence": true
    },
    {
        "source_sentence": "但懈怠慢！」",
        "from": "T01n0075_001:0882b05_9",
        "context_with_next_sentence": true
    },
    {
        "source_sentence": "「此婆羅門！",
        "from": "T01n0075_001:0882b05_10",
        "context_with_next_sentence": true
    },
    {
        "source_sentence": "有方便我可有慢，不如汝所說。",
        "from": "T01n0075_001:0882b05_11",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882b06_12",
        "context_with_next_sentence": true
    },
    {
        "source_sentence": "有色之味、聲之味、香之味、細滑之味，是如來已盡、已知，斷除根本，當來恐怖不復生法。",
        "from": "T01n0075_001:0882b06_13",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882b08_14",
        "context_with_next_sentence": true
    },
    {
        "source_sentence": "有是方便，令我有慢，不如汝所說。」",
        "from": "T01n0075_001:0882b08_15",
        "context_with_next_sentence": true
    },
    {
        "source_sentence": "「沙門瞿曇！",
        "from": "T01n0075_001:0882b09_16",
        "context_with_next_sentence": true
    },
    {
        "source_sentence": "無有恐怖。」",
        "from": "T01n0075_001:0882b09_17",
        "context_with_next_sentence": true
    },
    {
        "source_sentence": "「此婆羅門！",
        "from": "T01n0075_001:0882b10_18",
        "context_with_next_sentence": true
    },
    {
        "source_sentence": "復有方便，令我無有恐怖，不如汝所說。",
        "from": "T01n0075_001:0882b10_19",
        "context_with_next_sentence": true
    },
    {
        "source_sentence": "謂婆羅門！",
        "from": "T01n0075_001:0882b11_20",
        "context_with_next_sentence": true
    },
    {
        "source_sentence": "諸有色恐怖、聲恐怖、香恐怖、味恐怖、細滑恐怖，彼，如來已盡、已知，斷除根本，當來恐怖不復生。",
        "from": "T01n0075_001:0882b11_21",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882b13_22",
        "context_with_next_sentence": true
    },
    {
        "source_sentence": "有是方便，令我無有恐怖，不如汝所說。」",
        "from": "T01n0075_001:0882b13_23",
        "context_with_next_sentence": true
    },
    {
        "source_sentence": "「此沙門瞿曇！",
        "from": "T01n0075_001:0882b14_24",
        "context_with_next_sentence": true
    },
    {
        "source_sentence": "不復入胎。」",
        "from": "T01n0075_001:0882b15_25",
        "context_with_next_sentence": true
    },
    {
        "source_sentence": "「此婆羅門！",
        "from": "T01n0075_001:0882b15_26",
        "context_with_next_sentence": true
    },
    {
        "source_sentence": "有方便令我不入胎，不如汝所說。",
        "from": "T01n0075_001:0882b15_27",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882b16_28",
        "context_with_next_sentence": true
    },
    {
        "source_sentence": "諸有沙門婆羅門，當還於有、入於胎，我已盡、已知，斷除根本，當來恐怖不復生，我說不入胎。",
        "from": "T01n0075_001:0882b16_29",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882b18_30",
        "context_with_next_sentence": true
    },
    {
        "source_sentence": "如來、無所著、等正覺，不復還入有於胎，已盡、已知，斷除根本，當來恐怖不復生，我不入胎。",
        "from": "T01n0075_001:0882b18_31",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882b20_32",
        "context_with_next_sentence": true
    },
    {
        "source_sentence": "有是方便，令我不入胎，不如汝所說。",
        "from": "T01n0075_001:0882b21_33",
        "context_with_next_sentence": true
    },
    {
        "source_sentence": "復次，婆羅門！",
        "from": "T01n0075_001:0882b21_34",
        "context_with_next_sentence": true
    },
    {
        "source_sentence": "我者於世，皆有愚癡、樂於愚癡、為愚癡所纏裹，我初分別法，我於眾生最在前說。",
        "from": "T01n0075_001:0882b22_35",
        "context_with_next_sentence": true
    },
    {
        "source_sentence": "猶若，婆羅門！",
        "from": "T01n0075_001:0882b24_0",
        "context_with_next_sentence": true
    },
    {
        "source_sentence": "有鷄，產或十或二十卵，以時隨時在上伏，以時隨時伏，以時隨時轉側。",
        "from": "T01n0075_001:0882b24_1",
        "context_with_next_sentence": true
    },
    {
        "source_sentence": "謂彼鷄有所行，彼在卵中，以[口*(隹/乃)]以足破卵已，安隱自出，是彼初之行。",
        "from": "T01n0075_001:0882b25_2",
        "context_with_next_sentence": true
    },
    {
        "source_sentence": "如是，婆羅門！",
        "from": "T01n0075_001:0882b27_3",
        "context_with_next_sentence": true
    },
    {
        "source_sentence": "為愚癡所纏裹、以愚癡為陰覆。",
        "from": "T01n0075_001:0882b27_4",
        "context_with_next_sentence": true
    },
    {
        "source_sentence": "我初分別法，我於眾生最上說。",
        "from": "T01n0075_001:0882b28_5",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882b29_6",
        "context_with_next_sentence": true
    },
    {
        "source_sentence": "手抱草至道場樹下，到已於道場樹下以草敷之，依敷尼師壇結加趺坐，要不破坐至成有漏盡。",
        "from": "T01n0075_001:0882b29_7",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c02_8",
        "context_with_next_sentence": true
    },
    {
        "source_sentence": "我不壞坐至有漏盡。",
        "from": "T01n0075_001:0882c02_9",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c03_10",
        "context_with_next_sentence": true
    },
    {
        "source_sentence": "於婬解脫，於諸惡不善法得解脫，自覺自行得愛喜，於初禪正受住。",
        "from": "T01n0075_001:0882c03_11",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c05_12",
        "context_with_next_sentence": true
    },
    {
        "source_sentence": "我於彼時得初思惟，見法安樂，住有樂行，不失安隱住乘於涅槃。",
        "from": "T01n0075_001:0882c05_13",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c06_14",
        "context_with_next_sentence": true
    },
    {
        "source_sentence": "息自覺自行，內有信樂，意應一心，無覺無行，得定歡喜，於二禪正受住。",
        "from": "T01n0075_001:0882c07_0",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c08_1",
        "context_with_next_sentence": true
    },
    {
        "source_sentence": "於彼時得二思惟，見法安樂，住樂行，不失安隱住乘於涅槃。",
        "from": "T01n0075_001:0882c08_2",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c10_3",
        "context_with_next_sentence": true
    },
    {
        "source_sentence": "愛喜無染，作於護，意念等知，身得安樂，謂聖所觀所護念安樂住，於三禪正受住。",
        "from": "T01n0075_001:0882c10_4",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c12_5",
        "context_with_next_sentence": true
    },
    {
        "source_sentence": "我於彼時得三思惟，見法安樂，住樂行，不失安樂住乘於涅槃。",
        "from": "T01n0075_001:0882c12_6",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c13_7",
        "context_with_next_sentence": true
    },
    {
        "source_sentence": "止樂止苦，棄前歡喜愛滅，無苦無樂護意清淨，於四禪正受住。",
        "from": "T01n0075_001:0882c14_8",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c15_9",
        "context_with_next_sentence": true
    },
    {
        "source_sentence": "我於彼時得四思惟，見法安樂，住樂行，不失安樂住乘於涅槃。",
        "from": "T01n0075_001:0882c15_10",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c17_11",
        "context_with_next_sentence": true
    },
    {
        "source_sentence": "以此三昧意清淨白無有結，除諸結，柔濡行，常住不變異，念宿命智為證，以自御意。",
        "from": "T01n0075_001:0882c17_12",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c19_13",
        "context_with_next_sentence": true
    },
    {
        "source_sentence": "有行有說，念無量宿所受，若一生二生百生千生，若一劫半劫無量諸劫，彼彼眾生字是姓是，作性如是，食如是，苦樂如是，命長短，此間終生彼間，彼間終生此間，在此間字是姓是，食如是食，命如是長短。",
        "from": "T01n0075_001:0882c19_14",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c24_15",
        "context_with_next_sentence": true
    },
    {
        "source_sentence": "我於彼時於夜半得初聖明，本無放逸行，今為定行，謂無智滅、智得生，闇冥除、明得生，無明盡、明得成，謂念宿命明智為證。",
        "from": "T01n0075_001:0882c24_16",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c27_17",
        "context_with_next_sentence": true
    },
    {
        "source_sentence": "以三昧意清淨白無有結，除諸結，柔濡行，常住無變異，得天眼智為證，以自御意。",
        "from": "T01n0075_001:0882c27_18",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0882c29_19",
        "context_with_next_sentence": true
    },
    {
        "source_sentence": "我以天眼見清淨出過於人，眾生生者終者，有好有惡，有妙有醜，生善處惡處，隨眾生所作行，我知如真。",
        "from": "T01n0075_001:0882c29_20",
        "context_with_next_sentence": true
    },
    {
        "source_sentence": "此眾生與身惡行俱、口惡行俱、意惡行俱，聖所不美，邪見與邪見俱，彼因彼緣，彼身壞死時生惡趣泥犁中。",
        "from": "T01n0075_001:0883a03_21",
        "context_with_next_sentence": true
    },
    {
        "source_sentence": "有眾生身與善俱、口善行、意善行，信有善行，等見與等行俱，彼因彼緣，彼身壞死時生善處天上。",
        "from": "T01n0075_001:0883a05_22",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0883a07_23",
        "context_with_next_sentence": true
    },
    {
        "source_sentence": "我於彼時，於夜過半得二明，本無放逸行，今得定行，謂棄無智、得於智，闇得除、明得成，無明盡、得有明，謂得天眼明智為證。",
        "from": "T01n0075_001:0883a07_24",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0883a10_25",
        "context_with_next_sentence": true
    },
    {
        "source_sentence": "我以此三昧意清淨白無有結，除諸結，柔濡行，常住無變異，有漏盡智為證明，以自御意。",
        "from": "T01n0075_001:0883a10_26",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0883a13_0",
        "context_with_next_sentence": true
    },
    {
        "source_sentence": "有此苦，知如真，苦習、苦盡、苦盡住處，知如真，此有漏、有漏習、有漏盡、有漏盡住處，知如真，彼知彼見漏有漏意解脫，有有漏、癡有漏意解脫，解脫已得解脫知，生以盡、梵行以成、所作以辦、名色已有，知如真。",
        "from": "T01n0075_001:0883a13_1",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0883a18_2",
        "context_with_next_sentence": true
    },
    {
        "source_sentence": "我於彼時夜欲曉得於三明，本無放逸行，今得定行，無智盡、得有智，無明盡、得有明，謂有漏盡智為證得明。",
        "from": "T01n0075_001:0883a18_3",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0883a20_4",
        "context_with_next_sentence": true
    },
    {
        "source_sentence": "謂有等說而說無愚癡，人生世間於眾生尠得離苦樂。",
        "from": "T01n0075_001:0883a21_5",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0883a22_6",
        "context_with_next_sentence": true
    },
    {
        "source_sentence": "有說我等而說。",
        "from": "T01n0075_001:0883a22_7",
        "context_with_next_sentence": true
    },
    {
        "source_sentence": "何以故？",
        "from": "T01n0075_001:0883a22_8",
        "context_with_next_sentence": true
    },
    {
        "source_sentence": "此婆羅門！",
        "from": "T01n0075_001:0883a23_9",
        "context_with_next_sentence": true
    },
    {
        "source_sentence": "我非愚癡人出於世，於此世間最為妙，無有苦樂。」",
        "from": "T01n0075_001:0883a23_10",
        "context_with_next_sentence": true
    },
    {
        "source_sentence": "於是鞞蘭若婆羅門放杖著地，頭面禮世尊足，在世尊前讚世尊：「世尊為最！",
        "from": "T01n0075_001:0883a24_11",
        "context_with_next_sentence": true
    },
    {
        "source_sentence": "世尊為妙！",
        "from": "T01n0075_001:0883a26_12",
        "context_with_next_sentence": true
    },
    {
        "source_sentence": "世尊為最妙！",
        "from": "T01n0075_001:0883a26_13",
        "context_with_next_sentence": true
    },
    {
        "source_sentence": "世尊無與等，無有與世尊等者！",
        "from": "T01n0075_001:0883a26_14",
        "context_with_next_sentence": true
    },
    {
        "source_sentence": "世尊無有患，世尊於人亦無恚。",
        "from": "T01n0075_001:0883a27_15",
        "context_with_next_sentence": true
    },
    {
        "source_sentence": "此世尊！",
        "from": "T01n0075_001:0883a28_16",
        "context_with_next_sentence": true
    },
    {
        "source_sentence": "我今自歸法及比丘僧，惟世尊！",
        "from": "T01n0075_001:0883a28_17",
        "context_with_next_sentence": true
    },
    {
        "source_sentence": "我今持優婆塞，從今日始盡命離於殺，今自歸。」",
        "from": "T01n0075_001:0883a29_0",
        "context_with_next_sentence": true
    },
    {
        "source_sentence": "佛如是說。",
        "from": "T01n0075_001:0883b01_1",
        "context_with_next_sentence": true
    },
    {
        "source_sentence": "鞞蘭若婆羅門聞世尊所說，歡喜而樂。",
        "from": "T01n0075_001:0883b01_2",
        "context_with_next_sentence": true
    },
    {
        "source_sentence": "佛為黃竹園老婆羅門說學經",
        "from": "T01n0075_001:0883b03_0",
        "context_with_next_sentence": false
    }
]