[
    {
        "source_sentence": "大般若波羅蜜多經卷第五百八",
        "from": "T07n0220_586:1029b18_0",
        "context_with_next_sentence": true
    },
    {
        "source_sentence": "十六",
        "from": "T07n0220_586:1029b19_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T07n0220_586:1029b21_0",
        "context_with_next_sentence": true
    },
    {
        "source_sentence": "第十二淨戒波羅蜜多分之三",
        "from": "T07n0220_586:1029b22_0",
        "context_with_next_sentence": true
    },
    {
        "source_sentence": "「云何名為緣起善巧？",
        "from": "T07n0220_586:1029b23_0",
        "context_with_next_sentence": true
    },
    {
        "source_sentence": "謂諸菩薩如實了知所有因緣種種自相，如實了知所有等無間緣、所緣緣、增上緣及從諸緣所生諸法種種自相，如是名為緣起善巧。",
        "from": "T07n0220_586:1029b23_1",
        "context_with_next_sentence": true
    },
    {
        "source_sentence": "又諸菩薩如實了知所有因緣種種自相皆不可得，如實了知所有等無間緣、所緣緣、增上緣及從諸緣所生諸法種種自相皆不可得，如是名為緣起善巧。",
        "from": "T07n0220_586:1029b26_2",
        "context_with_next_sentence": true
    },
    {
        "source_sentence": "又諸菩薩如實了知所有因緣種種共相，如實了知所有等無間緣、所緣緣、增上緣及從諸緣所生諸法種種共相，如是名為緣起善巧。",
        "from": "T07n0220_586:1029c01_0",
        "context_with_next_sentence": true
    },
    {
        "source_sentence": "又諸菩薩如實了知所有因緣種種共相皆不可得，如實了知所有等無間緣、所緣緣、增上緣及從諸緣所生諸法種種共相皆不可得，如是名為緣起善巧。",
        "from": "T07n0220_586:1029c04_0",
        "context_with_next_sentence": true
    },
    {
        "source_sentence": "又諸菩薩如實了知所有因緣若常若無常皆不可得，如實了知所有等無間緣、所緣緣、增上緣及從諸緣所生諸法若常若無常皆不可得，如是名為緣起善巧。",
        "from": "T07n0220_586:1029c07_1",
        "context_with_next_sentence": true
    },
    {
        "source_sentence": "又諸菩薩如實了知所有因緣若樂若苦皆不可得，如實了知所有等無間緣、所緣緣、增上緣及從諸緣所生諸法若樂若苦皆不可得，如是名為緣起善巧。",
        "from": "T07n0220_586:1029c11_2",
        "context_with_next_sentence": true
    },
    {
        "source_sentence": "又諸菩薩如實了知所有因緣若我若無我皆不可得，如實了知所有等無間緣、所緣緣、增上緣及從諸緣所生諸法若我若無我皆不可得，如是名為緣起善巧。",
        "from": "T07n0220_586:1029c14_3",
        "context_with_next_sentence": true
    },
    {
        "source_sentence": "又諸菩薩如實了知所有因緣若淨若不淨皆不可得，如實了知所有等無間緣、所緣緣、增上緣及從諸緣所生諸法若淨若不淨皆不可得，如是名為緣起善巧。",
        "from": "T07n0220_586:1029c18_4",
        "context_with_next_sentence": true
    },
    {
        "source_sentence": "又諸菩薩如實了知所有因緣若空若不空皆不可得，如實了知所有等無間緣、所緣緣、增上緣及從諸緣所生諸法若空若不空皆不可得，如是名為緣起善巧。",
        "from": "T07n0220_586:1029c21_5",
        "context_with_next_sentence": true
    },
    {
        "source_sentence": "又諸菩薩如實了知所有因緣若有相若無相皆不可得，如實了知所有等無間緣、所緣緣、增上緣及從諸緣所生諸法若有相若無相皆不可得，如是名為緣起善巧。",
        "from": "T07n0220_586:1029c25_6",
        "context_with_next_sentence": true
    },
    {
        "source_sentence": "又諸菩薩如實了知所有因緣若有願若無願皆不可得，如實了知所有等無間緣、所緣緣、增上緣及從諸緣所生諸法若有願若無願皆不可得，如是名為緣起善巧。",
        "from": "T07n0220_586:1029c29_7",
        "context_with_next_sentence": true
    },
    {
        "source_sentence": "又諸菩薩如實了知所有因緣若寂靜若不寂靜皆不可得，如實了知所有等無間緣、所緣緣、增上緣及從諸緣所生諸法若寂靜若不寂靜皆不可得，如是名為緣起善巧。",
        "from": "T07n0220_586:1030a03_8",
        "context_with_next_sentence": true
    },
    {
        "source_sentence": "又諸菩薩如實了知所有因緣若遠離若不遠離皆不可得，如實了知所有等無間緣、所緣緣、增上緣及從諸緣所生諸法若遠離若不遠離皆不可得，如是名為緣起善巧。",
        "from": "T07n0220_586:1030a07_9",
        "context_with_next_sentence": true
    },
    {
        "source_sentence": "「又諸菩薩如實了知所有無明種種自相，如實了知所有行、識、名色、六處、觸、受、愛、取、有、生、老死種種自相，如是名為緣起善巧。",
        "from": "T07n0220_586:1030a11_10",
        "context_with_next_sentence": true
    },
    {
        "source_sentence": "又諸菩薩如實了知所有無明種種自相皆不可得，如實了知所有行、識、名色、六處、觸、受、愛、取、有、生、老死種種自相皆不可得，如是名為緣起善巧。",
        "from": "T07n0220_586:1030a15_0",
        "context_with_next_sentence": true
    },
    {
        "source_sentence": "又諸菩薩如實了知所有無明種種共相，如實了知所有行、識、名色、六處、觸、受、愛、取、有、生、老死種種共相，如是名為緣起善巧。",
        "from": "T07n0220_586:1030a18_1",
        "context_with_next_sentence": true
    },
    {
        "source_sentence": "又諸菩薩如實了知所有無明種種共相皆不可得，如實了知所有行、識、名色、六處、觸、受、愛、取、有、生、老死種種共相皆不可得，如是名為緣起善巧。",
        "from": "T07n0220_586:1030a21_2",
        "context_with_next_sentence": true
    },
    {
        "source_sentence": "又諸菩薩如實了知所有無明若常若無常皆不可得，如實了知所有行、識、名色、六處、觸、受、愛、取、有、生、老死若常若無常皆不可得，如是名為緣起善巧。",
        "from": "T07n0220_586:1030a24_3",
        "context_with_next_sentence": true
    },
    {
        "source_sentence": "又諸菩薩如實了知所有無明若樂若苦皆不可得，如實了知所有行、識、名色、六處、觸、受、愛、取、有、生、老死若樂若苦皆不可得，如是名為緣起善巧。",
        "from": "T07n0220_586:1030a27_4",
        "context_with_next_sentence": true
    },
    {
        "source_sentence": "又諸菩薩如實了知所有無明若我若無我皆不可得，如實了知所有行、識、名色、六處、觸、受、愛、取、有、生、老死若我若無我皆不可得，如是名為緣起善巧。",
        "from": "T07n0220_586:1030b02_0",
        "context_with_next_sentence": true
    },
    {
        "source_sentence": "又諸菩薩如實了知所有無明若淨若不淨皆不可得，如實了知所有行、識、名色、六處、觸、受、愛、取、有、生、老死若淨若不淨皆不可得，如是名為緣起善巧。",
        "from": "T07n0220_586:1030b05_1",
        "context_with_next_sentence": true
    },
    {
        "source_sentence": "又諸菩薩如實了知所有無明若空若不空皆不可得，如實了知所有行、識、名色、六處、觸、受、愛、取、有、生、老死若空若不空皆不可得，如是名為緣起善巧。",
        "from": "T07n0220_586:1030b08_2",
        "context_with_next_sentence": true
    },
    {
        "source_sentence": "又諸菩薩如實了知所有無明若有相若無相皆不可得，如實了知所有行、識、名色、六處、觸、受、愛、取、有、生、老死若有相若無相皆不可得，如是名為緣起善巧。",
        "from": "T07n0220_586:1030b12_3",
        "context_with_next_sentence": true
    },
    {
        "source_sentence": "又諸菩薩如實了知所有無明若有願若無願皆不可得，如實了知所有行、識、名色、六處、觸、受、愛、取、有、生、老死若有願若無願皆不可得，如是名為緣起善巧。",
        "from": "T07n0220_586:1030b15_4",
        "context_with_next_sentence": true
    },
    {
        "source_sentence": "又諸菩薩如實了知所有無明若寂靜若不寂靜皆不可得，如實了知所有行、識、名色、六處、觸、受、愛、取、有、生、老死若寂靜若不寂靜皆不可得，如是名為緣起善巧。",
        "from": "T07n0220_586:1030b19_5",
        "context_with_next_sentence": true
    },
    {
        "source_sentence": "又諸菩薩如實了知所有無明若遠離若不遠離皆不可得，如實了知所有行、識、名色、六處、觸、受、愛、取、有、生、老死若遠離若不遠離皆不可得，如是名為緣起善巧。",
        "from": "T07n0220_586:1030b23_0",
        "context_with_next_sentence": true
    },
    {
        "source_sentence": "「云何名為是處非處善巧？",
        "from": "T07n0220_586:1030b26_1",
        "context_with_next_sentence": true
    },
    {
        "source_sentence": "謂諸菩薩如實了知所有是處種種自相，如實了知所有非處種種自相，如是名為是處非處善巧。",
        "from": "T07n0220_586:1030b27_2",
        "context_with_next_sentence": true
    },
    {
        "source_sentence": "又諸菩薩如實了知所有是處種種自相皆不可得，如實了知所有非處種種自相皆不可得，如是名為是處非處善巧。",
        "from": "T07n0220_586:1030b29_3",
        "context_with_next_sentence": true
    },
    {
        "source_sentence": "又諸菩薩如實了知所有是處種種共相，如實了知所有非處種種共相，如是名為是處非處善巧。",
        "from": "T07n0220_586:1030c03_4",
        "context_with_next_sentence": true
    },
    {
        "source_sentence": "又諸菩薩如實了知所有是處種種共相皆不可得，如實了知所有非處種種共相皆不可得，如是名為是處非處善巧。",
        "from": "T07n0220_586:1030c05_5",
        "context_with_next_sentence": true
    },
    {
        "source_sentence": "又諸菩薩如實了知所有是處若常若無常皆不可得，如實了知所有非處若常若無常皆不可得，如是名為是處非處善巧。",
        "from": "T07n0220_586:1030c08_6",
        "context_with_next_sentence": true
    },
    {
        "source_sentence": "又諸菩薩如實了知所有是處若樂若苦皆不可得，如實了知所有非處若樂若苦皆不可得，如是名為是處非處善巧。",
        "from": "T07n0220_586:1030c11_0",
        "context_with_next_sentence": true
    },
    {
        "source_sentence": "又諸菩薩如實了知所有是處若我若無我皆不可得，如實了知所有非處若我若無我皆不可得，如是名為是處非處善巧。",
        "from": "T07n0220_586:1030c13_1",
        "context_with_next_sentence": true
    },
    {
        "source_sentence": "又諸菩薩如實了知所有是處若淨若不淨皆不可得，如實了知所有非處若淨若不淨皆不可得，如是名為是處非處善巧。",
        "from": "T07n0220_586:1030c16_2",
        "context_with_next_sentence": true
    },
    {
        "source_sentence": "又諸菩薩如實了知所有是處若空若不空皆不可得，如實了知所有非處若空若不空皆不可得，如是名為是處非處善巧。",
        "from": "T07n0220_586:1030c19_3",
        "context_with_next_sentence": true
    },
    {
        "source_sentence": "又諸菩薩如實了知所有是處若有相若無相皆不可得，如實了知所有非處若有相若無相皆不可得，如是名為是處非處善巧。",
        "from": "T07n0220_586:1030c22_4",
        "context_with_next_sentence": true
    },
    {
        "source_sentence": "又諸菩薩如實了知所有是處若有願若無願皆不可得，如實了知所有非處若有願若無願皆不可得，如是名為是處非處善巧。",
        "from": "T07n0220_586:1030c25_5",
        "context_with_next_sentence": true
    },
    {
        "source_sentence": "又諸菩薩如實了知所有是處若寂靜若不寂靜皆不可得，如實了知所有非處若寂靜若不寂靜皆不可得，如是名為是處非處善巧。",
        "from": "T07n0220_586:1030c28_6",
        "context_with_next_sentence": true
    },
    {
        "source_sentence": "又諸菩薩如實了知所有是處若遠離若不遠離皆不可得，如實了知所有非處若遠離若不遠離皆不可得，如是名為是處非處善巧。",
        "from": "T07n0220_586:1031a03_0",
        "context_with_next_sentence": true
    },
    {
        "source_sentence": "「如是菩薩於諸蘊等應修善巧，由善巧故，為諸有情如應說法，令永斷滅有情想等。",
        "from": "T07n0220_586:1031a06_0",
        "context_with_next_sentence": true
    },
    {
        "source_sentence": "菩薩如是起殊勝心，為利自他修諸妙慧，一切皆用大悲為首，常能發起隨順迴向一切智智相應之心，應知是名具戒菩薩，當知具足無上淨戒。",
        "from": "T07n0220_586:1031a07_1",
        "context_with_next_sentence": true
    },
    {
        "source_sentence": "若諸菩薩欲求無上正等菩提，應勤修習布施、淨戒、安忍、精進、靜慮、般若波羅蜜多，迴向趣求一切智智。",
        "from": "T07n0220_586:1031a11_2",
        "context_with_next_sentence": true
    },
    {
        "source_sentence": "若諸菩薩以此六種波羅蜜多，迴向趣求一切智智，是諸菩薩由此淨戒，普勝一切聲聞、獨覺。",
        "from": "T07n0220_586:1031a13_3",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1031a16_0",
        "context_with_next_sentence": true
    },
    {
        "source_sentence": "初發無上正等覺心一菩薩戒，一切有情皆所成就十善業道，此戒於彼，百倍為勝，千倍為勝，乃至鄔波尼殺曇倍亦復為勝。",
        "from": "T07n0220_586:1031a16_1",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1031a19_2",
        "context_with_next_sentence": true
    },
    {
        "source_sentence": "假使世間一切有情，皆具成就十善業道；彼所有戒，於發無上正等覺心，諸菩薩眾初發心時一菩薩戒，百分不及一，千分不及一，乃至鄔波尼殺曇分亦不及一。",
        "from": "T07n0220_586:1031a19_3",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1031a23_0",
        "context_with_next_sentence": true
    },
    {
        "source_sentence": "假使世間一切有情，皆具成就前五神通；彼所有戒，於發無上正等覺心諸菩薩眾初發心時一菩薩戒，百分不及一，千分不及一，乃至鄔波尼殺曇分亦不及一。",
        "from": "T07n0220_586:1031a23_1",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1031a26_2",
        "context_with_next_sentence": true
    },
    {
        "source_sentence": "假使世間一切有情，皆具安住慈、悲、喜、捨；彼所有戒，於發無上正等覺心諸菩薩眾初發心時一菩薩戒，百分不及一，千分不及一，乃至鄔波尼殺曇分亦不及一。",
        "from": "T07n0220_586:1031a27_3",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1031b01_4",
        "context_with_next_sentence": true
    },
    {
        "source_sentence": "假使世間一切有情，皆具成就隨順空忍；彼所有戒，於發無上正等覺心諸菩薩眾初發心時一菩薩戒，百分不及一，千分不及一，乃至鄔波尼殺曇分亦不及一。",
        "from": "T07n0220_586:1031b02_0",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1031b05_1",
        "context_with_next_sentence": true
    },
    {
        "source_sentence": "假使世間一切有情，皆具成就順無相忍；彼所有戒，於發無上正等覺心諸菩薩眾初發心時一菩薩戒，百分不及一，千分不及一，乃至鄔波尼殺曇分亦不及一。",
        "from": "T07n0220_586:1031b05_2",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1031b09_3",
        "context_with_next_sentence": true
    },
    {
        "source_sentence": "假使世間一切有情，皆具成就順無願忍；彼所有戒，於發無上正等覺心諸菩薩眾初發心時一菩薩戒，百分不及一，千分不及一，乃至鄔波尼殺曇分亦不及一。",
        "from": "T07n0220_586:1031b09_4",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1031b13_5",
        "context_with_next_sentence": true
    },
    {
        "source_sentence": "假使世間一切有情，皆具成就第八者法；彼所有戒，於發無上正等覺心諸菩薩眾初發心時一菩薩戒，百分不及一，千分不及一，乃至鄔波尼殺曇分亦不及一。」",
        "from": "T07n0220_586:1031b13_6",
        "context_with_next_sentence": true
    },
    {
        "source_sentence": "爾時，滿慈子白舍利子言：「我今欲問尊者第八所有義趣，頗見開許為我解釋此義趣耶？」",
        "from": "T07n0220_586:1031b18_0",
        "context_with_next_sentence": true
    },
    {
        "source_sentence": "舍利子言：「隨意發問，我既聞已當為解釋。」",
        "from": "T07n0220_586:1031b20_0",
        "context_with_next_sentence": true
    },
    {
        "source_sentence": "滿慈子言：「為即色蘊是第八耶？」",
        "from": "T07n0220_586:1031b20_1",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031b21_2",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031b22_0",
        "context_with_next_sentence": true
    },
    {
        "source_sentence": "滿慈子言：「為離色蘊有第八耶？」",
        "from": "T07n0220_586:1031b22_1",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031b22_2",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031b23_3",
        "context_with_next_sentence": true
    },
    {
        "source_sentence": "滿慈子言：「為即受、想、行、識蘊是第八耶？」",
        "from": "T07n0220_586:1031b23_4",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031b24_5",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031b24_6",
        "context_with_next_sentence": true
    },
    {
        "source_sentence": "滿慈子言：「為離受、想、行、識蘊有第八耶？」",
        "from": "T07n0220_586:1031b24_7",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031b25_8",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031b25_9",
        "context_with_next_sentence": true
    },
    {
        "source_sentence": "滿慈子言：「為即眼處是第八耶？」",
        "from": "T07n0220_586:1031b26_10",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031b26_11",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031b27_12",
        "context_with_next_sentence": true
    },
    {
        "source_sentence": "滿慈子言：「為離眼處有第八耶？」",
        "from": "T07n0220_586:1031b27_13",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031b27_14",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031b28_15",
        "context_with_next_sentence": true
    },
    {
        "source_sentence": "滿慈子言：「為即耳、鼻、舌、身、意處是第八耶？」",
        "from": "T07n0220_586:1031b28_16",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031b29_17",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031b29_18",
        "context_with_next_sentence": true
    },
    {
        "source_sentence": "滿慈子言：「為離耳、鼻、舌、身、意處有第八耶？」",
        "from": "T07n0220_586:1031b29_19",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c01_20",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c02_21",
        "context_with_next_sentence": true
    },
    {
        "source_sentence": "滿慈子言：「為即色處是第八耶？」",
        "from": "T07n0220_586:1031c02_22",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c02_23",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c03_24",
        "context_with_next_sentence": true
    },
    {
        "source_sentence": "滿慈子言：「為離色處有第八耶？」",
        "from": "T07n0220_586:1031c03_25",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c04_26",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c04_27",
        "context_with_next_sentence": true
    },
    {
        "source_sentence": "滿慈子言：「為即聲、香、味、觸、法處是第八耶？」",
        "from": "T07n0220_586:1031c04_28",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c05_29",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c05_30",
        "context_with_next_sentence": true
    },
    {
        "source_sentence": "滿慈子言：「為離聲、香、味、觸、法處有第八耶？」",
        "from": "T07n0220_586:1031c06_0",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c06_1",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c07_2",
        "context_with_next_sentence": true
    },
    {
        "source_sentence": "滿慈子言：「為即眼界是第八耶？」",
        "from": "T07n0220_586:1031c07_3",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c08_4",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c08_5",
        "context_with_next_sentence": true
    },
    {
        "source_sentence": "滿慈子言：「為離眼界有第八耶？」",
        "from": "T07n0220_586:1031c08_6",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c09_7",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c09_8",
        "context_with_next_sentence": true
    },
    {
        "source_sentence": "滿慈子言：「為即耳、鼻、舌、身、意界是第八耶？」",
        "from": "T07n0220_586:1031c10_0",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c11_0",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c11_1",
        "context_with_next_sentence": true
    },
    {
        "source_sentence": "滿慈子言：「為離耳、鼻、舌、身、意界有第八耶？」",
        "from": "T07n0220_586:1031c11_2",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c12_3",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c12_4",
        "context_with_next_sentence": true
    },
    {
        "source_sentence": "滿慈子言：「為即色界是第八耶？」",
        "from": "T07n0220_586:1031c12_5",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c13_6",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c14_7",
        "context_with_next_sentence": true
    },
    {
        "source_sentence": "滿慈子言：「為離色界有第八耶？」",
        "from": "T07n0220_586:1031c14_8",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c14_9",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c15_10",
        "context_with_next_sentence": true
    },
    {
        "source_sentence": "滿慈子言：「為即聲、香、味、觸、法界是第八耶？」",
        "from": "T07n0220_586:1031c15_11",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c16_12",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c16_13",
        "context_with_next_sentence": true
    },
    {
        "source_sentence": "滿慈子言：「為離聲、香、味、觸、法界有第八耶？」",
        "from": "T07n0220_586:1031c16_14",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c17_15",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c18_16",
        "context_with_next_sentence": true
    },
    {
        "source_sentence": "滿慈子言：「為即眼識界是第八耶？」",
        "from": "T07n0220_586:1031c18_17",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c19_18",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c19_19",
        "context_with_next_sentence": true
    },
    {
        "source_sentence": "滿慈子言：「為離眼識界有第八耶？」",
        "from": "T07n0220_586:1031c19_20",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c20_21",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c20_22",
        "context_with_next_sentence": true
    },
    {
        "source_sentence": "滿慈子言：「為即耳、鼻、舌、身、意識界是第八耶？」",
        "from": "T07n0220_586:1031c20_23",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c21_24",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c22_25",
        "context_with_next_sentence": true
    },
    {
        "source_sentence": "滿慈子言：「為離耳、鼻、舌、身、意識界有第八耶？」",
        "from": "T07n0220_586:1031c22_26",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c23_27",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c23_28",
        "context_with_next_sentence": true
    },
    {
        "source_sentence": "滿慈子言：「為即眼觸是第八耶？」",
        "from": "T07n0220_586:1031c23_29",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c24_30",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c24_31",
        "context_with_next_sentence": true
    },
    {
        "source_sentence": "滿慈子言：「為離眼觸有第八耶？」",
        "from": "T07n0220_586:1031c24_32",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c25_33",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c26_0",
        "context_with_next_sentence": true
    },
    {
        "source_sentence": "滿慈子言：「為即耳、鼻、舌、身、意觸是第八耶？」",
        "from": "T07n0220_586:1031c26_1",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c27_2",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c27_3",
        "context_with_next_sentence": true
    },
    {
        "source_sentence": "滿慈子言：「為離耳、鼻、舌、身、意觸有第八耶？」",
        "from": "T07n0220_586:1031c27_4",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1031c28_5",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1031c28_6",
        "context_with_next_sentence": true
    },
    {
        "source_sentence": "滿慈子言：「為即眼觸為緣所生諸受是第八耶？」",
        "from": "T07n0220_586:1031c29_0",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1032a01_1",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1032a01_2",
        "context_with_next_sentence": true
    },
    {
        "source_sentence": "滿慈子言：「為離眼觸為緣所生諸受有第八耶？」",
        "from": "T07n0220_586:1032a01_3",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1032a02_4",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1032a02_5",
        "context_with_next_sentence": true
    },
    {
        "source_sentence": "滿慈子言：「為即耳、鼻、舌、身、意觸為緣所生諸受是第八耶？」",
        "from": "T07n0220_586:1032a03_6",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1032a04_7",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1032a04_8",
        "context_with_next_sentence": true
    },
    {
        "source_sentence": "滿慈子言：「為離耳、鼻、舌、身、意觸為緣所生諸受有第八耶？」",
        "from": "T07n0220_586:1032a04_9",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1032a06_10",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1032a06_11",
        "context_with_next_sentence": true
    },
    {
        "source_sentence": "滿慈子言：「為即地界是第八耶？」",
        "from": "T07n0220_586:1032a06_12",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1032a07_13",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1032a07_14",
        "context_with_next_sentence": true
    },
    {
        "source_sentence": "滿慈子言：「為離地界有第八耶？」",
        "from": "T07n0220_586:1032a07_15",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1032a08_16",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1032a08_17",
        "context_with_next_sentence": true
    },
    {
        "source_sentence": "滿慈子言：「為即水、火、風、空、識界是第八耶？」",
        "from": "T07n0220_586:1032a09_0",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1032a09_1",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1032a10_2",
        "context_with_next_sentence": true
    },
    {
        "source_sentence": "滿慈子言：「為離水、火、風、空、識界有第八耶？」",
        "from": "T07n0220_586:1032a10_3",
        "context_with_next_sentence": true
    },
    {
        "source_sentence": "舍利子言：「不也！",
        "from": "T07n0220_586:1032a11_4",
        "context_with_next_sentence": true
    },
    {
        "source_sentence": "具壽！」",
        "from": "T07n0220_586:1032a11_5",
        "context_with_next_sentence": true
    },
    {
        "source_sentence": "滿慈子言：「若爾，尊者說何等法名為第八？",
        "from": "T07n0220_586:1032a11_6",
        "context_with_next_sentence": true
    },
    {
        "source_sentence": "云何令我了知尊者所說義趣如理受持？」",
        "from": "T07n0220_586:1032a12_7",
        "context_with_next_sentence": true
    },
    {
        "source_sentence": "舍利子言：「若於諸法平等性中，以如實智知平等性、證平等性，由此智故所作已息。",
        "from": "T07n0220_586:1032a13_8",
        "context_with_next_sentence": true
    },
    {
        "source_sentence": "我於此中不見第八，亦復不見知平等智，此中無我、無我所故，云何於中可相徵詰？」",
        "from": "T07n0220_586:1032a15_9",
        "context_with_next_sentence": true
    },
    {
        "source_sentence": "滿慈子言：「云何尊者前後所說非互相違？",
        "from": "T07n0220_586:1032a17_10",
        "context_with_next_sentence": true
    },
    {
        "source_sentence": "謂前說言：『一切第八所有淨戒，於發無上正等覺心諸菩薩眾初發心時一菩薩戒，百分不及一，千分不及一，乃至鄔波尼殺曇分亦不及一。』",
        "from": "T07n0220_586:1032a18_11",
        "context_with_next_sentence": true
    },
    {
        "source_sentence": "今復說言：『我於此中都不見有第八及智。』」",
        "from": "T07n0220_586:1032a21_12",
        "context_with_next_sentence": true
    },
    {
        "source_sentence": "舍利子言：「我先所說，為初學者，不為已入平等性者；我先所說，欲使有情趣入正法，不為已入平等性者；我先所說，欲使有情知大乘行出過二乘，不說諸法平等實性；我先所說，欲使有情如實覺了佛乘、大乘淨戒殊勝，故作是說：假使世間一切有情皆具成就第八者法，彼所有戒，於發無上正等覺心諸菩薩眾初發心時一菩薩戒，百分不及一，千分不及一，乃至鄔波尼殺曇分亦不及一。",
        "from": "T07n0220_586:1032a22_13",
        "context_with_next_sentence": true
    },
    {
        "source_sentence": "不說諸法平等實性離我、我所，何所相違？",
        "from": "T07n0220_586:1032b02_14",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1032b04_0",
        "context_with_next_sentence": true
    },
    {
        "source_sentence": "一切預流、一來、不還及阿羅漢、獨覺淨戒，於發無上正等覺心諸菩薩眾初發心時一菩薩戒，百分不及一，千分不及一，乃至鄔波尼殺曇分亦不及一。",
        "from": "T07n0220_586:1032b04_1",
        "context_with_next_sentence": true
    },
    {
        "source_sentence": "「具壽當知！",
        "from": "T07n0220_586:1032b07_2",
        "context_with_next_sentence": true
    },
    {
        "source_sentence": "諸有欲令聲聞、獨覺所有淨戒勝菩薩戒，彼為欲令聲聞、獨覺所有淨戒勝如來戒，當知彼類欲與如來共諍勝劣。",
        "from": "T07n0220_586:1032b08_0",
        "context_with_next_sentence": true
    },
    {
        "source_sentence": "譬如有人與王子諍，當知彼人欲與王諍；如是若有欲令聲聞、獨覺淨戒勝菩薩戒，則為欲令聲聞、獨覺所有淨戒勝如來戒，當知彼類欲與如來共諍勝劣。",
        "from": "T07n0220_586:1032b10_1",
        "context_with_next_sentence": true
    },
    {
        "source_sentence": "何以故？",
        "from": "T07n0220_586:1032b14_2",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_586:1032b14_3",
        "context_with_next_sentence": true
    },
    {
        "source_sentence": "諸菩薩法不可勝故，菩薩是真法王子故。",
        "from": "T07n0220_586:1032b14_4",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1032b15_5",
        "context_with_next_sentence": true
    },
    {
        "source_sentence": "譬如有人無手無足，而作是說：『我能渡至大海彼岸。』",
        "from": "T07n0220_586:1032b15_6",
        "context_with_next_sentence": true
    },
    {
        "source_sentence": "彼有虛言而無實義，由增上慢作如是說。",
        "from": "T07n0220_586:1032b16_7",
        "context_with_next_sentence": true
    },
    {
        "source_sentence": "如是若有聲聞、獨覺作如是言：『我所有戒勝菩薩戒。』",
        "from": "T07n0220_586:1032b17_8",
        "context_with_next_sentence": true
    },
    {
        "source_sentence": "當知彼言都無實義。",
        "from": "T07n0220_586:1032b18_9",
        "context_with_next_sentence": true
    },
    {
        "source_sentence": "何以故？",
        "from": "T07n0220_586:1032b19_10",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_586:1032b19_11",
        "context_with_next_sentence": true
    },
    {
        "source_sentence": "菩薩功德如大海故。",
        "from": "T07n0220_586:1032b19_12",
        "context_with_next_sentence": true
    },
    {
        "source_sentence": "如彼愚人實無手足，而言：『我能越渡大海。』",
        "from": "T07n0220_586:1032b20_13",
        "context_with_next_sentence": true
    },
    {
        "source_sentence": "如是有趣二乘之人，實無菩薩殊勝功德，而言：『我勝菩薩淨戒。』",
        "from": "T07n0220_586:1032b21_14",
        "context_with_next_sentence": true
    },
    {
        "source_sentence": "無有是處。",
        "from": "T07n0220_586:1032b22_15",
        "context_with_next_sentence": true
    },
    {
        "source_sentence": "何以故？",
        "from": "T07n0220_586:1032b22_16",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_586:1032b23_17",
        "context_with_next_sentence": true
    },
    {
        "source_sentence": "菩薩淨戒無邊際故。」",
        "from": "T07n0220_586:1032b23_18",
        "context_with_next_sentence": true
    },
    {
        "source_sentence": "時，滿慈子便問具壽舍利子言：「何緣故說菩薩淨戒無邊際耶？」",
        "from": "T07n0220_586:1032b23_19",
        "context_with_next_sentence": true
    },
    {
        "source_sentence": "舍利子言：「菩薩淨戒普能解脫無量有情犯戒惡故，普能安立無量有情清淨戒故。」",
        "from": "T07n0220_586:1032b25_20",
        "context_with_next_sentence": true
    },
    {
        "source_sentence": "時，滿慈子復問具壽舍利子言：「尊者所說犯戒惡者是何增語？」",
        "from": "T07n0220_586:1032b27_21",
        "context_with_next_sentence": true
    },
    {
        "source_sentence": "舍利子言：「我、我所執及餘煩惱名犯戒惡，謂任持想、若我想、若有情想、若命者想、若生者想、若養者想、若士夫想、若補特伽羅想、若有想、若無想，如是諸想及餘煩惱，是犯戒惡增語。",
        "from": "T07n0220_586:1032b28_22",
        "context_with_next_sentence": true
    },
    {
        "source_sentence": "所顯菩薩淨戒，普能解脫無量有情如是所說犯戒惡故，量無邊際；又諸菩薩所有淨戒，普能安立無量有情令住淨戒，是故菩薩安住大乘所得淨戒量無邊際，聲聞、獨覺所不能及，普勝聲聞、獨覺淨戒。",
        "from": "T07n0220_586:1032c03_23",
        "context_with_next_sentence": true
    },
    {
        "source_sentence": "又，滿慈子！",
        "from": "T07n0220_586:1032c08_24",
        "context_with_next_sentence": true
    },
    {
        "source_sentence": "諸菩薩名普勝一切聲聞、獨覺，謂修淨戒波羅蜜多，迴向趣求一切智智。」",
        "from": "T07n0220_586:1032c08_25",
        "context_with_next_sentence": true
    },
    {
        "source_sentence": "爾時，滿慈子問舍利子言：「云何菩薩有漏淨戒，能勝二乘無漏淨戒？」",
        "from": "T07n0220_586:1032c11_0",
        "context_with_next_sentence": true
    },
    {
        "source_sentence": "舍利子言：「聲聞、獨覺無漏淨戒，唯求自利迴向涅槃，菩薩淨戒普為度脫無量有情，迴向無上正等菩提，是故菩薩所有淨戒，能勝二乘無漏淨戒。",
        "from": "T07n0220_586:1032c12_1",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1032c15_2",
        "context_with_next_sentence": true
    },
    {
        "source_sentence": "若諸菩薩心作分限饒益有情引發淨戒，是諸菩薩所起淨戒，不勝二乘無漏淨戒，不名淨戒波羅蜜多。",
        "from": "T07n0220_586:1032c16_3",
        "context_with_next_sentence": true
    },
    {
        "source_sentence": "然諸菩薩心無分限，普為度脫無量有情，求大菩提引發淨戒，是故菩薩所起淨戒，能勝二乘無漏淨戒，名為淨戒波羅蜜多。",
        "from": "T07n0220_586:1032c18_4",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1032c21_5",
        "context_with_next_sentence": true
    },
    {
        "source_sentence": "如日輪出放大光明，螢火等光悉皆隱沒；如是菩薩修行淨戒波羅蜜多，迴向趣求一切智智，普勝一切聲聞、獨覺迴向涅槃所有淨戒。",
        "from": "T07n0220_586:1032c21_6",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1032c24_7",
        "context_with_next_sentence": true
    },
    {
        "source_sentence": "如月輪出放大光明，一切星光皆被映奪；如是菩薩修行淨戒波羅蜜多，迴向趣求一切智智，普勝一切聲聞、獨覺迴向涅槃所有淨戒。",
        "from": "T07n0220_586:1032c24_8",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1032c27_9",
        "context_with_next_sentence": true
    },
    {
        "source_sentence": "若時菩薩隨念如來，迴向趣求一切智智，由起殊勝相應心力，引得淨戒波羅蜜多，爾時名為行自行處，普勝一切聲聞、獨覺。」",
        "from": "T07n0220_586:1032c28_10",
        "context_with_next_sentence": true
    },
    {
        "source_sentence": "時，滿慈子便問具壽舍利子言：「若時菩薩不現發起一切智心，爾時菩薩為名何等？」",
        "from": "T07n0220_586:1033a02_0",
        "context_with_next_sentence": true
    },
    {
        "source_sentence": "舍利子言：「若時菩薩不現發起一切智心，爾時菩薩名無記心相續而住，是時菩薩應知猶名具戒菩薩，於菩薩戒未名毀犯，不名棄捨菩薩淨戒。",
        "from": "T07n0220_586:1033a03_1",
        "context_with_next_sentence": true
    },
    {
        "source_sentence": "若時菩薩不現發起一切智心，爾時菩薩迴向聲聞或獨覺地，是時菩薩捨菩薩地失自行處。",
        "from": "T07n0220_586:1033a07_2",
        "context_with_next_sentence": true
    },
    {
        "source_sentence": "若諸菩薩隨爾所時迴向聲聞或獨覺地，是諸菩薩即爾所時於無上乘應知名死，雖非實死而得死名。",
        "from": "T07n0220_586:1033a09_3",
        "context_with_next_sentence": true
    },
    {
        "source_sentence": "如工幻師或彼弟子，執小兒手引上高梯，幻解身支分分墮落；時彼眷屬咸謂命終，傷歎悲號生大苦惱：『如何此子倏忽滅亡，我等親族無由重見！』",
        "from": "T07n0220_586:1033a11_4",
        "context_with_next_sentence": true
    },
    {
        "source_sentence": "菩薩亦爾，捨大菩提退住聲聞或獨覺地，失一切智應知如死，如彼小兒雖不失命，而彼親屬起於死想。",
        "from": "T07n0220_586:1033a15_5",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1033a18_0",
        "context_with_next_sentence": true
    },
    {
        "source_sentence": "於意云何？",
        "from": "T07n0220_586:1033a18_1",
        "context_with_next_sentence": true
    },
    {
        "source_sentence": "菩薩淨戒與諸異生、聲聞、獨覺所有淨戒有何差別？」",
        "from": "T07n0220_586:1033a18_2",
        "context_with_next_sentence": true
    },
    {
        "source_sentence": "滿慈子言：「如是諸戒真如法性實無差別。」",
        "from": "T07n0220_586:1033a19_3",
        "context_with_next_sentence": true
    },
    {
        "source_sentence": "舍利子言：「如是諸戒真如法性雖無差別，而亦可說有差別相，此差別相應說云何？」",
        "from": "T07n0220_586:1033a20_4",
        "context_with_next_sentence": true
    },
    {
        "source_sentence": "滿慈子言：「如諸菩薩求證無上正等菩提，異生、聲聞、獨覺不爾；如是菩薩所有淨戒，與彼諸戒說有差別。」",
        "from": "T07n0220_586:1033a22_5",
        "context_with_next_sentence": true
    },
    {
        "source_sentence": "舍利子言：「由此菩薩所有淨戒，勝諸異生、聲聞、獨覺所有淨戒，謂菩薩戒迴向趣求一切智智，名為淨戒波羅蜜多，餘戒不爾，是謂差別。",
        "from": "T07n0220_586:1033a24_6",
        "context_with_next_sentence": true
    },
    {
        "source_sentence": "何以故？",
        "from": "T07n0220_586:1033a27_7",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_586:1033a28_8",
        "context_with_next_sentence": true
    },
    {
        "source_sentence": "菩薩淨戒普勝三千大千世界及餘無量無邊有情，除佛世尊所有淨戒，於餘淨戒最勝第一。",
        "from": "T07n0220_586:1033a28_9",
        "context_with_next_sentence": true
    },
    {
        "source_sentence": "所以者何？",
        "from": "T07n0220_586:1033b01_10",
        "context_with_next_sentence": true
    },
    {
        "source_sentence": "菩薩淨戒能引無量無邊有情，解脫生死及諸惡趣。",
        "from": "T07n0220_586:1033b01_11",
        "context_with_next_sentence": true
    },
    {
        "source_sentence": "由此因緣，菩薩淨戒於諸異生、聲聞、獨覺所有淨戒為最為勝、為尊為高、為妙為微妙、為上為無上。",
        "from": "T07n0220_586:1033b02_12",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1033b05_13",
        "context_with_next_sentence": true
    },
    {
        "source_sentence": "如雪山王具山王德，餘山不具；若具德者得山王名，若不具德不立王號。",
        "from": "T07n0220_586:1033b05_14",
        "context_with_next_sentence": true
    },
    {
        "source_sentence": "如是菩薩所有淨戒，迴向無上正等菩提，不離趣求一切智智故，名淨戒波羅蜜多；獨覺、聲聞、異生淨戒不欲迴向無上菩提，遠離所求一切智智，不名淨戒波羅蜜多。",
        "from": "T07n0220_586:1033b07_0",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_586:1033b10_1",
        "context_with_next_sentence": true
    },
    {
        "source_sentence": "諸菩薩眾所有淨戒，普勝異生、聲聞、獨覺所有淨戒。」",
        "from": "T07n0220_586:1033b11_0",
        "context_with_next_sentence": true
    },
    {
        "source_sentence": "時，滿慈子便問具壽舍利子言：「何緣菩薩摩訶薩眾所有淨戒，普勝異生、聲聞、獨覺所有淨戒？」",
        "from": "T07n0220_586:1033b12_1",
        "context_with_next_sentence": true
    },
    {
        "source_sentence": "舍利子言：「菩薩淨戒普為利樂一切有情，迴向趣求一切智智，異生、聲聞、獨覺不爾，是故菩薩所有淨戒，普勝異生、聲聞、獨覺所有淨戒。」",
        "from": "T07n0220_586:1033b14_2",
        "context_with_next_sentence": true
    },
    {
        "source_sentence": "時，滿慈子便讚具壽舍利子言：「善哉！",
        "from": "T07n0220_586:1033b17_3",
        "context_with_next_sentence": true
    },
    {
        "source_sentence": "善哉！",
        "from": "T07n0220_586:1033b18_4",
        "context_with_next_sentence": true
    },
    {
        "source_sentence": "如是！",
        "from": "T07n0220_586:1033b18_5",
        "context_with_next_sentence": true
    },
    {
        "source_sentence": "如是！",
        "from": "T07n0220_586:1033b18_6",
        "context_with_next_sentence": true
    },
    {
        "source_sentence": "誠如所說。",
        "from": "T07n0220_586:1033b18_7",
        "context_with_next_sentence": true
    },
    {
        "source_sentence": "如是讚說菩薩淨戒，令菩薩眾轉復精勤，受持菩薩所有淨戒。",
        "from": "T07n0220_586:1033b18_8",
        "context_with_next_sentence": true
    },
    {
        "source_sentence": "尊者定應承佛神力說，諸菩薩所有淨戒，普勝異生、聲聞、獨覺所有淨戒。」",
        "from": "T07n0220_586:1033b20_9",
        "context_with_next_sentence": true
    },
    {
        "source_sentence": "爾時，佛告阿難陀言：「汝應受持諸菩薩眾所有淨戒波羅蜜多相應法教，如舍利子與滿慈子共所演說，如是演說定不虛妄。",
        "from": "T07n0220_586:1033b22_0",
        "context_with_next_sentence": true
    },
    {
        "source_sentence": "假使有取妙高山王，上昇梵世投之於下；彼適投已，發誠諦言：『若菩薩戒普勝異生、聲聞、獨覺諸淨戒者，令此山王虛空中住。』",
        "from": "T07n0220_586:1033b24_1",
        "context_with_next_sentence": true
    },
    {
        "source_sentence": "言已便住，必不墮落。",
        "from": "T07n0220_586:1033b27_2",
        "context_with_next_sentence": true
    },
    {
        "source_sentence": "何以故？",
        "from": "T07n0220_586:1033b28_3",
        "context_with_next_sentence": true
    },
    {
        "source_sentence": "阿難陀！",
        "from": "T07n0220_586:1033b28_4",
        "context_with_next_sentence": true
    },
    {
        "source_sentence": "諸菩薩戒，除如來戒，於餘淨戒若有漏、若無漏為最為勝、為尊為高、為妙為微妙、為上為無上。」",
        "from": "T07n0220_586:1033b28_5",
        "context_with_next_sentence": true
    },
    {
        "source_sentence": "時，舍利子，佛神力故，便見東方有一佛土，去此佛土過百千界，其中如來現為無量人、天等眾宣說正法。",
        "from": "T07n0220_586:1033c01_6",
        "context_with_next_sentence": true
    },
    {
        "source_sentence": "爾時，佛告舍利子言：「汝見東方過百千界有一佛土，現有如來為無量眾說正法不？」",
        "from": "T07n0220_586:1033c04_0",
        "context_with_next_sentence": true
    },
    {
        "source_sentence": "舍利子言：「唯然！",
        "from": "T07n0220_586:1033c05_1",
        "context_with_next_sentence": true
    },
    {
        "source_sentence": "已見！",
        "from": "T07n0220_586:1033c06_2",
        "context_with_next_sentence": true
    },
    {
        "source_sentence": "未知彼界、彼佛何名？」",
        "from": "T07n0220_586:1033c06_3",
        "context_with_next_sentence": true
    },
    {
        "source_sentence": "爾時，世尊告舍利子：「彼佛世界名曰明燈，其中如來、應、正等覺現說法者，號為月光。",
        "from": "T07n0220_586:1033c06_4",
        "context_with_next_sentence": true
    },
    {
        "source_sentence": "彼佛有一聲聞弟子，名為有頂神通第一，以神通力往餘世界，右手拔取妙高山王，上昇梵世投之於下；彼適投已發誠諦言：『若菩薩戒，除如來戒，於餘淨戒若有漏、若無漏為最為勝、為尊為高、為妙為微妙、為上為無上，如是所說不虛妄者，令此山王虛空中住。』",
        "from": "T07n0220_586:1033c08_5",
        "context_with_next_sentence": true
    },
    {
        "source_sentence": "言已便住更不復下。」",
        "from": "T07n0220_586:1033c14_6",
        "context_with_next_sentence": true
    },
    {
        "source_sentence": "爾時，世尊告舍利子：「汝復見彼妙高山王住虛空中更不下不？」",
        "from": "T07n0220_586:1033c15_7",
        "context_with_next_sentence": true
    },
    {
        "source_sentence": "時，舍利子白言：「已見！",
        "from": "T07n0220_586:1033c16_8",
        "context_with_next_sentence": true
    },
    {
        "source_sentence": "世尊！」",
        "from": "T07n0220_586:1033c16_9",
        "context_with_next_sentence": true
    },
    {
        "source_sentence": "復告舍利子言：「今彼山王住虛空者，由依菩薩所有淨戒，除如來戒，發誠諦言普勝異生、聲聞等戒，是故我說決定不虛。",
        "from": "T07n0220_586:1033c17_10",
        "context_with_next_sentence": true
    },
    {
        "source_sentence": "彼佛眾中聲聞弟子，以神通力往餘世界，右手拔取妙高山王，上昇梵世投之於下，投已復發誠諦之言，言已山王住虛空者，為證我說定不虛妄。",
        "from": "T07n0220_586:1033c19_11",
        "context_with_next_sentence": true
    },
    {
        "source_sentence": "時，彼如來聲聞弟子，依菩薩戒發誠諦言，令彼山王還住本處。」",
        "from": "T07n0220_586:1033c23_12",
        "context_with_next_sentence": true
    },
    {
        "source_sentence": "時，舍利子見已讚言：「甚奇！",
        "from": "T07n0220_586:1033c24_13",
        "context_with_next_sentence": true
    },
    {
        "source_sentence": "世尊！",
        "from": "T07n0220_586:1033c25_14",
        "context_with_next_sentence": true
    },
    {
        "source_sentence": "所言誠諦。",
        "from": "T07n0220_586:1033c25_15",
        "context_with_next_sentence": true
    },
    {
        "source_sentence": "諸菩薩戒威力難思，一切世間無能及者。」",
        "from": "T07n0220_586:1033c25_16",
        "context_with_next_sentence": true
    },
    {
        "source_sentence": "時，舍利子便白佛言：「若有欲勝菩薩戒者，當知彼欲勝如來戒。",
        "from": "T07n0220_586:1033c26_17",
        "context_with_next_sentence": true
    },
    {
        "source_sentence": "所以者何？",
        "from": "T07n0220_586:1033c27_18",
        "context_with_next_sentence": true
    },
    {
        "source_sentence": "除如來戒，定無能勝菩薩戒者。",
        "from": "T07n0220_586:1033c28_0",
        "context_with_next_sentence": true
    },
    {
        "source_sentence": "若修菩薩淨戒圓滿，即名如來、應、正等覺，是故菩薩戒不可勝。」",
        "from": "T07n0220_586:1033c28_1",
        "context_with_next_sentence": true
    },
    {
        "source_sentence": "時，滿慈子便問具壽舍利子言：「有退菩薩所有淨戒豈難勝耶？」",
        "from": "T07n0220_586:1034a01_2",
        "context_with_next_sentence": true
    },
    {
        "source_sentence": "舍利子言：「定無菩薩住菩薩心有退轉者，若有退轉便非菩薩。",
        "from": "T07n0220_586:1034a02_3",
        "context_with_next_sentence": true
    },
    {
        "source_sentence": "如善射師箭不中的，應知彼類非善射師；菩薩亦爾，若不能發一切智智相應之心，雖復勤修布施、淨戒、安忍、精進、靜慮、般若波羅蜜多，而不迴向一切智智，當知彼非具戒菩薩。",
        "from": "T07n0220_586:1034a03_4",
        "context_with_next_sentence": true
    },
    {
        "source_sentence": "又，滿慈子！",
        "from": "T07n0220_586:1034a08_0",
        "context_with_next_sentence": true
    },
    {
        "source_sentence": "若有菩薩修諸功德，不解云何菩薩迴向一切智智？",
        "from": "T07n0220_586:1034a08_1",
        "context_with_next_sentence": true
    },
    {
        "source_sentence": "而緣聲聞或獨覺地所有功德，謂是所求一切智智。",
        "from": "T07n0220_586:1034a09_2",
        "context_with_next_sentence": true
    },
    {
        "source_sentence": "當知彼類猶得名為具戒菩薩。",
        "from": "T07n0220_586:1034a10_3",
        "context_with_next_sentence": true
    },
    {
        "source_sentence": "何以故？",
        "from": "T07n0220_586:1034a11_4",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_586:1034a11_5",
        "context_with_next_sentence": true
    },
    {
        "source_sentence": "彼無菩薩方便善巧，不解迴向一切智智，緣二乘地所有功德，謂是所求一切智智，意樂不壞故，亦名為具戒菩薩。",
        "from": "T07n0220_586:1034a11_6",
        "context_with_next_sentence": true
    },
    {
        "source_sentence": "持菩薩戒由有迴向一切智智故，得名為持菩薩戒，攝受淨戒波羅蜜多。",
        "from": "T07n0220_586:1034a14_7",
        "context_with_next_sentence": true
    },
    {
        "source_sentence": "彼於後時若遇善友，能緣真實一切智智，迴向無上正等菩提，定當證得一切智智。",
        "from": "T07n0220_586:1034a15_8",
        "context_with_next_sentence": true
    },
    {
        "source_sentence": "大般若波羅蜜多經卷第五百八十六",
        "from": "T07n0220_586:1034a18_0",
        "context_with_next_sentence": false
    }
]