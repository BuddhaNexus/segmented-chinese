[
    {
        "source_sentence": "施設論卷第二",
        "from": "T26n1538_002:0517a07_0",
        "context_with_next_sentence": true
    },
    {
        "source_sentence": "西天譯經三藏朝散大夫試",
        "from": "T26n1538_002:0517a09_0",
        "context_with_next_sentence": true
    },
    {
        "source_sentence": "光祿卿傳梵大師賜紫沙門",
        "from": "T26n1538_002:0517a10_0",
        "context_with_next_sentence": true
    },
    {
        "source_sentence": "臣法護等奉　詔譯",
        "from": "T26n1538_002:0517a11_0",
        "context_with_next_sentence": true
    },
    {
        "source_sentence": "對法大論中因施設門第四",
        "from": "T26n1538_002:0517a12_0",
        "context_with_next_sentence": true
    },
    {
        "source_sentence": "總說頌曰：　二瑞相出現，　　作護胎無染，　完具無欲心，　　快樂及不坐。",
        "from": "T26n1538_002:0517a13_0",
        "context_with_next_sentence": true
    },
    {
        "source_sentence": "　鹿皮以承接，　　七步觀四方，　語言并二龍，　　及阿難往事。",
        "from": "T26n1538_002:0517a16_0",
        "context_with_next_sentence": true
    },
    {
        "source_sentence": "　天花與天藥，　　床座捨莊嚴，　受草見法衣，　　悲心現神化。",
        "from": "T26n1538_002:0517a18_0",
        "context_with_next_sentence": true
    },
    {
        "source_sentence": "又問：何因菩薩最初於兜率天宮歿已降母胎時，一切大地皆悉振動？",
        "from": "T26n1538_002:0517a20_0",
        "context_with_next_sentence": true
    },
    {
        "source_sentence": "答：龍威力故。",
        "from": "T26n1538_002:0517a21_1",
        "context_with_next_sentence": true
    },
    {
        "source_sentence": "以諸龍王得聞菩薩大士大威德者，兜率天宮歿已降神母胎，乃從水中跳躍而出，心生歡喜適悅慶快，乘空盤旋往返游泳，樂欲瞻覩菩薩聖相。",
        "from": "T26n1538_002:0517a21_2",
        "context_with_next_sentence": true
    },
    {
        "source_sentence": "龍出水故水即大動，以水動故大地振動。",
        "from": "T26n1538_002:0517a25_3",
        "context_with_next_sentence": true
    },
    {
        "source_sentence": "又復菩薩決定當成如來、應供、正等正覺已，勤為眾生宣說出要離生善法，是故上鼓於風、中搖於水、下振於地，此是菩薩先現瑞相。",
        "from": "T26n1538_002:0517a26_4",
        "context_with_next_sentence": true
    },
    {
        "source_sentence": "又問：何因菩薩最初從兜率天宮歿已，降母胎時，有大光明普照世界，所有一切黑暗昏冥悉得明亮，日月威光映蔽不現。",
        "from": "T26n1538_002:0517a29_5",
        "context_with_next_sentence": true
    },
    {
        "source_sentence": "是時所有一切眾生蒙光照已，互得相見，咸作是言：「奇哉仁者！",
        "from": "T26n1538_002:0517b03_6",
        "context_with_next_sentence": true
    },
    {
        "source_sentence": "有異大士生此界邪？」",
        "from": "T26n1538_002:0517b04_7",
        "context_with_next_sentence": true
    },
    {
        "source_sentence": "答：以菩薩大士大威德者，最初從彼兜率天宮歿已降母胎時，有欲色界諸天子眾，聞其菩薩大威德者從兜率天降神母胎，諸天歡喜適悅慶快，乘空盤旋往返游泳，樂欲瞻覩菩薩聖相。",
        "from": "T26n1538_002:0517b05_8",
        "context_with_next_sentence": true
    },
    {
        "source_sentence": "而彼諸天當往返時，有大光明普照世界，黑暗昏冥悉使明亮，日月威光映蔽不現。",
        "from": "T26n1538_002:0517b09_9",
        "context_with_next_sentence": true
    },
    {
        "source_sentence": "是時所有一切眾生蒙光照已，互得相見，咸作是言：「奇哉仁者！",
        "from": "T26n1538_002:0517b11_10",
        "context_with_next_sentence": true
    },
    {
        "source_sentence": "有異大士生此界邪？",
        "from": "T26n1538_002:0517b12_11",
        "context_with_next_sentence": true
    },
    {
        "source_sentence": "奇哉仁者！",
        "from": "T26n1538_002:0517b13_12",
        "context_with_next_sentence": true
    },
    {
        "source_sentence": "有異大士生此界邪？」",
        "from": "T26n1538_002:0517b13_13",
        "context_with_next_sentence": true
    },
    {
        "source_sentence": "又復菩薩決定當成如來應供正等正覺已，出現廣大勝慧光明普照世間，此是菩薩先現瑞相。",
        "from": "T26n1538_002:0517b13_14",
        "context_with_next_sentence": true
    },
    {
        "source_sentence": "又問：何因菩薩最初從兜率天宮歿已降母胎時，有四天子自四方來，隨方而住，為菩薩母密作衛護答：以彼三十三天子眾，長時安慰守護善法，咸作是言：「大哉世間無光明者、無歸向者，如來、應供、正等正覺當出世間悉為化度。」",
        "from": "T26n1538_002:0517b17_0",
        "context_with_next_sentence": true
    },
    {
        "source_sentence": "彼諸天子以利益誓願為勝緣故，是故來為菩薩聖母密作衛護。",
        "from": "T26n1538_002:0517b22_1",
        "context_with_next_sentence": true
    },
    {
        "source_sentence": "又問：何因菩薩住母胎中而能不染胎藏諸垢，無血肉垢、無雜穢垢，乃至餘諸不淨垢等而悉不染？",
        "from": "T26n1538_002:0517b24_0",
        "context_with_next_sentence": true
    },
    {
        "source_sentence": "答：菩薩往昔修因其事廣大，謂於父母知識及師尊所并餘沙門婆羅門眾不生惱害，而復愛樂不惱害者，即以清淨事用所攝，謂持清淨臥具、衣服飲食、塗香粖香，及妙花鬘床座舍宇、燈明等物，廣行布施；以清淨法普照眾生。",
        "from": "T26n1538_002:0517b26_1",
        "context_with_next_sentence": true
    },
    {
        "source_sentence": "由斯善業同分因故，住母胎中不染諸垢。",
        "from": "T26n1538_002:0517c02_2",
        "context_with_next_sentence": true
    },
    {
        "source_sentence": "又問：何因菩薩住母胎中身相完具，母亦復見清淨圓滿？",
        "from": "T26n1538_002:0517c04_0",
        "context_with_next_sentence": true
    },
    {
        "source_sentence": "答菩薩往昔修因其事廣大，謂於父母知識及師尊所并餘沙門婆羅門眾不生惱害，而復愛樂不惱害者，即以完具舍宇衣服飲食受用等物完無缺者，內心清淨廣行布施。",
        "from": "T26n1538_002:0517c05_1",
        "context_with_next_sentence": true
    },
    {
        "source_sentence": "由斯善業同分因故，在母胎中身相完具。",
        "from": "T26n1538_002:0517c09_2",
        "context_with_next_sentence": true
    },
    {
        "source_sentence": "又問：何因菩薩在母胎時，而菩薩母不於男子起彼欲染和合之意？",
        "from": "T26n1538_002:0517c11_0",
        "context_with_next_sentence": true
    },
    {
        "source_sentence": "答：菩薩往昔修因其事廣大，謂自能持清淨梵行，無非法行、離諸惡香、超越女人染污之法，自能精持諸梵行已，復教他人如理修持。",
        "from": "T26n1538_002:0517c12_1",
        "context_with_next_sentence": true
    },
    {
        "source_sentence": "由斯善業同分因故，而菩薩母無染欲意。",
        "from": "T26n1538_002:0517c15_2",
        "context_with_next_sentence": true
    },
    {
        "source_sentence": "又問：何因菩薩在母胎時，其菩薩母奉持五戒，所謂乃至盡壽不殺、不盜、不染、不妄及不飲酒。",
        "from": "T26n1538_002:0517c17_0",
        "context_with_next_sentence": true
    },
    {
        "source_sentence": "以不飲酒故，離諸放逸。",
        "from": "T26n1538_002:0517c19_1",
        "context_with_next_sentence": true
    },
    {
        "source_sentence": "答：菩薩往昔修因其事廣大，謂自斷殺生離殺生業，復教他人斷離亦然；自行不盜、不染、不妄及不飲酒，復教他人斷離亦然。",
        "from": "T26n1538_002:0517c19_2",
        "context_with_next_sentence": true
    },
    {
        "source_sentence": "由斯善業同分因故，而菩薩母奉戒清淨。",
        "from": "T26n1538_002:0517c22_3",
        "context_with_next_sentence": true
    },
    {
        "source_sentence": "又問：何因菩薩在母胎時，其菩薩母身無疲倦、心得快樂？",
        "from": "T26n1538_002:0517c24_0",
        "context_with_next_sentence": true
    },
    {
        "source_sentence": "答：菩薩大士具大威德、有勝光明，使菩薩母大種堅牢而無增損。",
        "from": "T26n1538_002:0517c25_1",
        "context_with_next_sentence": true
    },
    {
        "source_sentence": "以如是因故，而菩薩母無倦快樂。",
        "from": "T26n1538_002:0517c26_2",
        "context_with_next_sentence": true
    },
    {
        "source_sentence": "又問：何因菩薩出母胎時大地振動？",
        "from": "T26n1538_002:0517c28_0",
        "context_with_next_sentence": true
    },
    {
        "source_sentence": "答：菩薩大士具大威德，廣如前說。",
        "from": "T26n1538_002:0517c28_1",
        "context_with_next_sentence": true
    },
    {
        "source_sentence": "又問：何因菩薩出母胎時，有大光明普照世界？",
        "from": "T26n1538_002:0518a01_0",
        "context_with_next_sentence": true
    },
    {
        "source_sentence": "答：廣如前說。",
        "from": "T26n1538_002:0518a02_1",
        "context_with_next_sentence": true
    },
    {
        "source_sentence": "又問：何因菩薩出母胎時，其菩薩母不坐不臥安然而立，有剎帝利上族同時所生？",
        "from": "T26n1538_002:0518a03_0",
        "context_with_next_sentence": true
    },
    {
        "source_sentence": "答：菩薩聖母少病少惱、作諸善業，勝妙果報現前克成，故不坐臥離諸苦受。",
        "from": "T26n1538_002:0518a04_1",
        "context_with_next_sentence": true
    },
    {
        "source_sentence": "又問：何因菩薩出母胎時，有四天子自四方來，以妙鹿皮承接菩薩？",
        "from": "T26n1538_002:0518a07_0",
        "context_with_next_sentence": true
    },
    {
        "source_sentence": "答：菩薩長時少病少惱、作諸善業，勝妙果報現前克成，故使天來承接菩薩，免致墮地離諸苦受。",
        "from": "T26n1538_002:0518a08_1",
        "context_with_next_sentence": true
    },
    {
        "source_sentence": "又問：何因菩薩初生即行七步？",
        "from": "T26n1538_002:0518a11_0",
        "context_with_next_sentence": true
    },
    {
        "source_sentence": "答：菩薩大士於長時中，正念出離親近修習，廣多施作，復善記說。",
        "from": "T26n1538_002:0518a11_1",
        "context_with_next_sentence": true
    },
    {
        "source_sentence": "又復菩薩決定當成如來應供正等正覺已，廣為眾生說七覺支法。",
        "from": "T26n1538_002:0518a13_2",
        "context_with_next_sentence": true
    },
    {
        "source_sentence": "又問：何因菩薩初生觀察四方？",
        "from": "T26n1538_002:0518a15_0",
        "context_with_next_sentence": true
    },
    {
        "source_sentence": "答：菩薩長時與毘鉢舍那所俱正念親近修習，廣多施作，復善記說。",
        "from": "T26n1538_002:0518a15_1",
        "context_with_next_sentence": true
    },
    {
        "source_sentence": "又復菩薩決定當成如來應供正等正覺已，觀察四聖諦法，廣為眾生開示演說，此是菩薩先現瑞相。",
        "from": "T26n1538_002:0518a17_2",
        "context_with_next_sentence": true
    },
    {
        "source_sentence": "又問：何因菩薩初生即作是言：「今我此身，是最後有、是邊際生。」",
        "from": "T26n1538_002:0518a20_0",
        "context_with_next_sentence": true
    },
    {
        "source_sentence": "答：菩薩在母胎中，常生悲惱念救眾生。",
        "from": "T26n1538_002:0518a21_1",
        "context_with_next_sentence": true
    },
    {
        "source_sentence": "既出胎已，乃作是言：「今我此身，是最後有、是邊際生。」",
        "from": "T26n1538_002:0518a22_2",
        "context_with_next_sentence": true
    },
    {
        "source_sentence": "又復菩薩決定當成如來應供正等正覺已，廣為眾生說法化度，此是菩薩先現瑞相。",
        "from": "T26n1538_002:0518a23_3",
        "context_with_next_sentence": true
    },
    {
        "source_sentence": "又問：何因菩薩初生，於虛空中天降二水一冷一暖，用沐菩薩無垢之身？",
        "from": "T26n1538_002:0518a26_0",
        "context_with_next_sentence": true
    },
    {
        "source_sentence": "答：龍威力故，以彼天龍於其菩薩深生淨信，故現斯相。",
        "from": "T26n1538_002:0518a27_1",
        "context_with_next_sentence": true
    },
    {
        "source_sentence": "又問：何因菩薩初生，於聖母前大水涌現，隨菩薩母所欲受用？",
        "from": "T26n1538_002:0518a29_0",
        "context_with_next_sentence": true
    },
    {
        "source_sentence": "答：龍威力故，以彼諸龍於菩薩母深生淨信，故現斯相。",
        "from": "T26n1538_002:0518b01_1",
        "context_with_next_sentence": true
    },
    {
        "source_sentence": "又問：何因菩薩初生，空中自然奏天音樂？",
        "from": "T26n1538_002:0518b03_0",
        "context_with_next_sentence": true
    },
    {
        "source_sentence": "答：天威力故，以彼諸天於其菩薩深生淨信。",
        "from": "T26n1538_002:0518b03_1",
        "context_with_next_sentence": true
    },
    {
        "source_sentence": "又復菩薩決定當成如來應供正等正覺已，聲聞十方，此是菩薩先現瑞相。",
        "from": "T26n1538_002:0518b04_2",
        "context_with_next_sentence": true
    },
    {
        "source_sentence": "又問：何因菩薩初生，空中自然天雨眾花，所謂優鉢羅花、鉢納摩花、奔拏利伽花、俱母那花、曼陀羅花等。",
        "from": "T26n1538_002:0518b07_0",
        "context_with_next_sentence": true
    },
    {
        "source_sentence": "又復雨彼眾妙沈水、薰陸、旃檀香粖，及散天中殊妙之衣？",
        "from": "T26n1538_002:0518b09_1",
        "context_with_next_sentence": true
    },
    {
        "source_sentence": "答：天威力故，以彼諸天於其菩薩深生淨信。",
        "from": "T26n1538_002:0518b10_2",
        "context_with_next_sentence": true
    },
    {
        "source_sentence": "又復菩薩決定當成如來應供正等正覺已，具大福力，一切衣服飲食床座病緣醫藥并餘受用皆悉豐足，此是菩薩先現瑞相。",
        "from": "T26n1538_002:0518b11_3",
        "context_with_next_sentence": true
    },
    {
        "source_sentence": "又問：何因菩薩生後始經七日，其菩薩母即趣命終？",
        "from": "T26n1538_002:0518b15_0",
        "context_with_next_sentence": true
    },
    {
        "source_sentence": "答菩薩大士大威德者降母胎時，三十三天子眾於其菩薩極大尊重，即以天勝威光授菩薩母。",
        "from": "T26n1538_002:0518b16_1",
        "context_with_next_sentence": true
    },
    {
        "source_sentence": "其後菩薩出母胎已，母不復有天之威光，但具人中威光色相，眾妙飲膳隨宜資養，故菩薩母速趣命終。",
        "from": "T26n1538_002:0518b18_2",
        "context_with_next_sentence": true
    },
    {
        "source_sentence": "如經所說，菩薩能知入胎住胎出胎等事。",
        "from": "T26n1538_002:0518b21_0",
        "context_with_next_sentence": true
    },
    {
        "source_sentence": "云何是為菩薩能知入胎住胎出胎等事？",
        "from": "T26n1538_002:0518b21_1",
        "context_with_next_sentence": true
    },
    {
        "source_sentence": "答：菩薩昔於迦葉如來、應供、正等正覺法中，最初為菩提故，勤修梵行、正念具足、親近修習、廣多施作，發大誓願：「願我當成如來、應供、正等正覺已，所有世間癡暗眾生、無救護者、無歸向者，廣為化度。」",
        "from": "T26n1538_002:0518b22_2",
        "context_with_next_sentence": true
    },
    {
        "source_sentence": "以是因故，我於迦葉如來法中最初為菩提故，修梵行已，得生兜率陀天。",
        "from": "T26n1538_002:0518b27_3",
        "context_with_next_sentence": true
    },
    {
        "source_sentence": "生彼天已，乃作是念：「我當得成如來、應供、正等正覺已，正念具足、親近修習、廣多施作。」",
        "from": "T26n1538_002:0518b29_0",
        "context_with_next_sentence": true
    },
    {
        "source_sentence": "以是因故生彼天中，未久之間即得彼天三事所攝：一、天壽命；二、天色相；三、天名稱。",
        "from": "T26n1538_002:0518c01_1",
        "context_with_next_sentence": true
    },
    {
        "source_sentence": "菩薩作是念時，兜率陀天諸天子眾悉知菩薩決定當成如來、應供、正等正覺。",
        "from": "T26n1538_002:0518c03_2",
        "context_with_next_sentence": true
    },
    {
        "source_sentence": "以是緣故，皆生恭敬尊重供養，正念具足、親近修習、廣多施作。",
        "from": "T26n1538_002:0518c05_3",
        "context_with_next_sentence": true
    },
    {
        "source_sentence": "乃至菩薩隨彼天子壽量而住，正念具足、親近修習、廣多施作，菩薩即能了知入母胎事。",
        "from": "T26n1538_002:0518c07_0",
        "context_with_next_sentence": true
    },
    {
        "source_sentence": "又作是念：「我當得成如來、應供、正等正覺已，正念具足、親近修習、廣多施作。」",
        "from": "T26n1538_002:0518c09_0",
        "context_with_next_sentence": true
    },
    {
        "source_sentence": "菩薩即能了知出母胎事。",
        "from": "T26n1538_002:0518c10_1",
        "context_with_next_sentence": true
    },
    {
        "source_sentence": "住胎亦然。",
        "from": "T26n1538_002:0518c11_2",
        "context_with_next_sentence": true
    },
    {
        "source_sentence": "如經所說，佛告尊者阿難言：「我念往昔，於彼迦葉如來、應供、正等正覺法中，最初為菩提故，勤修梵行、正念具足、親近修習、廣多施作，發大誓願：『願我當成如來、應供、正等正覺已，所有世間癡暗眾生、無救護者、無歸向者，廣為化度。』",
        "from": "T26n1538_002:0518c12_0",
        "context_with_next_sentence": true
    },
    {
        "source_sentence": "以是因故，我於迦葉如來法中，最初為菩提故，修梵行已，得生兜率陀天。",
        "from": "T26n1538_002:0518c17_1",
        "context_with_next_sentence": true
    },
    {
        "source_sentence": "生彼天已，乃至得彼天中三事所攝，即作是念：『我當成正覺已，正念具足、修習施作。』",
        "from": "T26n1538_002:0518c18_2",
        "context_with_next_sentence": true
    },
    {
        "source_sentence": "以是因故，作是念時，彼天子眾悉知菩薩當成正覺，皆生恭敬尊重供養，正念具足、修習施作。",
        "from": "T26n1538_002:0518c20_3",
        "context_with_next_sentence": true
    },
    {
        "source_sentence": "以是緣故，乃至菩薩隨彼天子壽量而住，修習施作，菩薩即能了知從兜率天宮歿已入母胎事。",
        "from": "T26n1538_002:0518c22_4",
        "context_with_next_sentence": true
    },
    {
        "source_sentence": "又作是念：『我當成正覺已，正念具足、修習施作。』",
        "from": "T26n1538_002:0518c25_0",
        "context_with_next_sentence": true
    },
    {
        "source_sentence": "菩薩即能了知住母胎事。",
        "from": "T26n1538_002:0518c26_1",
        "context_with_next_sentence": true
    },
    {
        "source_sentence": "菩薩又作是念：『我當成正覺已，正念具足、修習施作。』",
        "from": "T26n1538_002:0518c26_2",
        "context_with_next_sentence": true
    },
    {
        "source_sentence": "即能了知出母胎事。",
        "from": "T26n1538_002:0518c27_3",
        "context_with_next_sentence": true
    },
    {
        "source_sentence": "「復次阿難！",
        "from": "T26n1538_002:0518c29_0",
        "context_with_next_sentence": true
    },
    {
        "source_sentence": "我以正念具足、修習施作故，未久之間出母胎藏即行七步。",
        "from": "T26n1538_002:0518c29_1",
        "context_with_next_sentence": true
    },
    {
        "source_sentence": "「阿難當知！",
        "from": "T26n1538_002:0519a02_0",
        "context_with_next_sentence": true
    },
    {
        "source_sentence": "此如是等，一一皆是我昔思念，當成如來、應供、正等正覺已，廣為眾生宣說七覺支法。",
        "from": "T26n1538_002:0519a02_1",
        "context_with_next_sentence": true
    },
    {
        "source_sentence": "此是菩薩先現瑞相。」",
        "from": "T26n1538_002:0519a04_2",
        "context_with_next_sentence": true
    },
    {
        "source_sentence": "施設論卷第二",
        "from": "T26n1538_002:0519a05_0",
        "context_with_next_sentence": false
    }
]