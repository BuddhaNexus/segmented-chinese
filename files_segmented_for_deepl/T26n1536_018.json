[
    {
        "source_sentence": "阿毘達磨集異門足論卷第十八",
        "from": "T26n1536_018:0440c24_0",
        "context_with_next_sentence": true
    },
    {
        "source_sentence": "尊者舍利子說",
        "from": "T26n1536_018:0440c25_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T26n1536_018:0440c26_0",
        "context_with_next_sentence": true
    },
    {
        "source_sentence": "八法品第九之一",
        "from": "T26n1536_018:0440c27_0",
        "context_with_next_sentence": true
    },
    {
        "source_sentence": "時舍利子復告眾言：「具壽當知，佛於八法自善通達，現等覺已，為諸弟子宣說開示。",
        "from": "T26n1536_018:0440c28_0",
        "context_with_next_sentence": true
    },
    {
        "source_sentence": "我等今應和合結集，佛滅度後勿有乖諍，當令隨順梵行法律久住，利樂無量有情，哀愍世間諸天人眾，令獲殊勝義利安樂。」",
        "from": "T26n1536_018:0440c29_1",
        "context_with_next_sentence": true
    },
    {
        "source_sentence": "八法云何？",
        "from": "T26n1536_018:0441a03_2",
        "context_with_next_sentence": true
    },
    {
        "source_sentence": "嗢柁南曰：　道支數取施，　　懈怠精進福，　眾世法解脫，　　勝處各八種。",
        "from": "T26n1536_018:0441a03_3",
        "context_with_next_sentence": true
    },
    {
        "source_sentence": "有八道支、八補特伽羅、八種施、八懈怠事、八精進事、八福生、八種眾、八世法、八解脫、八勝處。",
        "from": "T26n1536_018:0441a07_0",
        "context_with_next_sentence": true
    },
    {
        "source_sentence": "八道支者，云何為八？",
        "from": "T26n1536_018:0441a10_0",
        "context_with_next_sentence": true
    },
    {
        "source_sentence": "答：一、正見；二、正思惟；三、正語；四、正業；五、正命；六、正勤；七、正念；八、正定。",
        "from": "T26n1536_018:0441a10_1",
        "context_with_next_sentence": true
    },
    {
        "source_sentence": "此八道支如前廣說。",
        "from": "T26n1536_018:0441a12_0",
        "context_with_next_sentence": true
    },
    {
        "source_sentence": "八補特伽羅者，云何為八？",
        "from": "T26n1536_018:0441a13_0",
        "context_with_next_sentence": true
    },
    {
        "source_sentence": "答：一、證預流果向；二、證預流果；三、證一來果向；四、證一來果；五、證不還果向；六、證不還果；七、證阿羅漢果向；八、證阿羅漢果。",
        "from": "T26n1536_018:0441a13_1",
        "context_with_next_sentence": true
    },
    {
        "source_sentence": "如是八種補特伽羅，如《法蘊論》廣說其相。",
        "from": "T26n1536_018:0441a16_2",
        "context_with_next_sentence": true
    },
    {
        "source_sentence": "八種施者，云何為八？",
        "from": "T26n1536_018:0441a18_0",
        "context_with_next_sentence": true
    },
    {
        "source_sentence": "答：一、隨至施；二、怖畏施；三、報恩施；四、求報施；五、習先施；六、要名施；七、希天施；八、為莊嚴心、為資助心、為資瑜伽、為得通慧菩提涅槃上義故施。",
        "from": "T26n1536_018:0441a18_1",
        "context_with_next_sentence": true
    },
    {
        "source_sentence": "云何隨至施？",
        "from": "T26n1536_018:0441a21_2",
        "context_with_next_sentence": true
    },
    {
        "source_sentence": "答：如有一類施隣近者、施親近者、施現至者，謂作是念：「云何乞者現來至此而不施耶？」",
        "from": "T26n1536_018:0441a21_3",
        "context_with_next_sentence": true
    },
    {
        "source_sentence": "是名隨至施。",
        "from": "T26n1536_018:0441a23_4",
        "context_with_next_sentence": true
    },
    {
        "source_sentence": "云何怖畏施？",
        "from": "T26n1536_018:0441a24_5",
        "context_with_next_sentence": true
    },
    {
        "source_sentence": "答：如有一類有怖故施、有畏故施，由怖畏纏而行惠施。",
        "from": "T26n1536_018:0441a24_6",
        "context_with_next_sentence": true
    },
    {
        "source_sentence": "彼作是念：「若不行施，勿有如是如是衰損。」",
        "from": "T26n1536_018:0441a25_7",
        "context_with_next_sentence": true
    },
    {
        "source_sentence": "是名怖畏施。",
        "from": "T26n1536_018:0441a26_8",
        "context_with_next_sentence": true
    },
    {
        "source_sentence": "云何報恩施？",
        "from": "T26n1536_018:0441a26_9",
        "context_with_next_sentence": true
    },
    {
        "source_sentence": "答：如有一類作是念言：「彼既曾施我如是如是物，我亦應施彼如是如是物。",
        "from": "T26n1536_018:0441a27_10",
        "context_with_next_sentence": true
    },
    {
        "source_sentence": "豈得彼恩而不酬報？」",
        "from": "T26n1536_018:0441a28_11",
        "context_with_next_sentence": true
    },
    {
        "source_sentence": "是名報恩施。",
        "from": "T26n1536_018:0441a29_12",
        "context_with_next_sentence": true
    },
    {
        "source_sentence": "云何求報施？",
        "from": "T26n1536_018:0441a29_13",
        "context_with_next_sentence": true
    },
    {
        "source_sentence": "答？",
        "from": "T26n1536_018:0441b01_0",
        "context_with_next_sentence": true
    },
    {
        "source_sentence": "如有一類作是念言：「我今若施彼如是如是物，彼亦當施我如是如是物。」",
        "from": "T26n1536_018:0441b01_1",
        "context_with_next_sentence": true
    },
    {
        "source_sentence": "期他反報而行惠施，是名求報施。",
        "from": "T26n1536_018:0441b02_2",
        "context_with_next_sentence": true
    },
    {
        "source_sentence": "云何習先施？",
        "from": "T26n1536_018:0441b03_3",
        "context_with_next_sentence": true
    },
    {
        "source_sentence": "答：如有一類作是念言：「我之父祖常行惠施，我家長夜惠施無斷。",
        "from": "T26n1536_018:0441b03_4",
        "context_with_next_sentence": true
    },
    {
        "source_sentence": "我今生在信家施家，我家本來常樂布施，我若不施便斷種族。」",
        "from": "T26n1536_018:0441b05_5",
        "context_with_next_sentence": true
    },
    {
        "source_sentence": "為護種族而行惠施，是名習先施。",
        "from": "T26n1536_018:0441b06_6",
        "context_with_next_sentence": true
    },
    {
        "source_sentence": "云何要名施？",
        "from": "T26n1536_018:0441b07_7",
        "context_with_next_sentence": true
    },
    {
        "source_sentence": "答：如有一類為得廣大妙善稱譽聲頌美名，遍諸方域而行惠施，是名要名施。",
        "from": "T26n1536_018:0441b07_8",
        "context_with_next_sentence": true
    },
    {
        "source_sentence": "云何希天施？",
        "from": "T26n1536_018:0441b09_9",
        "context_with_next_sentence": true
    },
    {
        "source_sentence": "答如有一類希求生天勝異熟果而行惠施，謂我命終當生天上，由今布施受天妙樂，是名希天施。",
        "from": "T26n1536_018:0441b09_10",
        "context_with_next_sentence": true
    },
    {
        "source_sentence": "云何為莊嚴心、為資助心、為資瑜伽、為得通慧菩提涅槃上義故施？",
        "from": "T26n1536_018:0441b12_0",
        "context_with_next_sentence": true
    },
    {
        "source_sentence": "答：如有一類作是念言：「我心長夜為貪瞋癡之所雜染，心雜染故有情雜染。",
        "from": "T26n1536_018:0441b13_1",
        "context_with_next_sentence": true
    },
    {
        "source_sentence": "心清淨故有情清淨，若行惠施便發起欣，欣故生喜心喜故身輕安，身輕安故受樂，受樂故心定，心定故如實知見，如實知見故生厭，厭故能離，離故得解脫，解脫故證涅槃。",
        "from": "T26n1536_018:0441b15_2",
        "context_with_next_sentence": true
    },
    {
        "source_sentence": "如是布施漸次增長諸勝妙法，展轉證得菩提涅槃微妙上義。」",
        "from": "T26n1536_018:0441b19_3",
        "context_with_next_sentence": true
    },
    {
        "source_sentence": "世尊於此說伽他言：「於眾相圓滿，　　所捨離慳貪，　施質直應時，　　必獲於大果。",
        "from": "T26n1536_018:0441b20_4",
        "context_with_next_sentence": true
    },
    {
        "source_sentence": "　智者善淨心，　　施可祠可愛，　以心清淨故，　　遂證得於欣。",
        "from": "T26n1536_018:0441b23_0",
        "context_with_next_sentence": true
    },
    {
        "source_sentence": "　即從此欣心，　　復發生勝喜，　由此心喜故，　　又起身輕安；　從此身輕安，　　智者心受樂，　由心受樂故，　　定心一境轉；　依如是勝定，　　心淨無染濁，　調順有堪能，　　發如實知見；　由如實知見，　　便厭患於身，　既厭患於身，　　智者正能離；　以能遠離故，　　解脫貪嗔癡，　智者自應知，　　梵行立生盡。",
        "from": "T26n1536_018:0441b25_0",
        "context_with_next_sentence": true
    },
    {
        "source_sentence": "　如是大利益，　　應知由布施，　若緣此修行，　　必證得常樂。」",
        "from": "T26n1536_018:0441c06_0",
        "context_with_next_sentence": true
    },
    {
        "source_sentence": "八懈怠事者，云何為八？",
        "from": "T26n1536_018:0441c08_0",
        "context_with_next_sentence": true
    },
    {
        "source_sentence": "具壽當知，如有一類，依止城邑或聚落住，於日初分著衣持鉢入城邑等巡行乞食。",
        "from": "T26n1536_018:0441c08_1",
        "context_with_next_sentence": true
    },
    {
        "source_sentence": "彼乞食時作如是念：「願得美妙眾多飲食。」",
        "from": "T26n1536_018:0441c10_2",
        "context_with_next_sentence": true
    },
    {
        "source_sentence": "若不遂心，便作是念：「我食既少身力羸劣，不能進修所修勝行，且應偃臥以自將息。」",
        "from": "T26n1536_018:0441c11_3",
        "context_with_next_sentence": true
    },
    {
        "source_sentence": "作是念已遂不精勤求得未得、求至未至、求證未證，是名第一懈怠事。",
        "from": "T26n1536_018:0441c13_4",
        "context_with_next_sentence": true
    },
    {
        "source_sentence": "復次具壽，如有一類，依止城邑或聚落住，於日初分著衣持鉢入城邑等巡行乞食。",
        "from": "T26n1536_018:0441c14_5",
        "context_with_next_sentence": true
    },
    {
        "source_sentence": "彼乞食時作如是念：「願得美妙眾多飲食。」",
        "from": "T26n1536_018:0441c16_6",
        "context_with_next_sentence": true
    },
    {
        "source_sentence": "若得遂心，便作是念：「我食既多身飽悶重，不能進修所修勝行，且應偃臥以自將息。」",
        "from": "T26n1536_018:0441c17_7",
        "context_with_next_sentence": true
    },
    {
        "source_sentence": "作是念已遂不精勤求得未得、求至未至、求證未證，是名第二懈怠事。",
        "from": "T26n1536_018:0441c19_8",
        "context_with_next_sentence": true
    },
    {
        "source_sentence": "復次具壽，如有一類，晝營事業，作如是念：「我於晝時既營事業身力勞倦，今於夜分不能進修行修勝行，且應偃臥以自將息。」",
        "from": "T26n1536_018:0441c21_9",
        "context_with_next_sentence": true
    },
    {
        "source_sentence": "作是念已遂不精勤求得未得、求至未至、求證未證，是名第三懈怠事。",
        "from": "T26n1536_018:0441c23_10",
        "context_with_next_sentence": true
    },
    {
        "source_sentence": "復次具壽，如有一類，期至明日作諸事業，便作是念：「我既明日當作事業，不應進修所修勝行，且應偃臥長養身力。」",
        "from": "T26n1536_018:0441c25_11",
        "context_with_next_sentence": true
    },
    {
        "source_sentence": "作是念已遂不精勤求得未得、求至未至、求證未證，是名第四懈怠事。",
        "from": "T26n1536_018:0441c28_12",
        "context_with_next_sentence": true
    },
    {
        "source_sentence": "復次具壽，如有一類，晝行道路，作如是念：「我於晝時既行道路身力勞倦，今於夜分不能進修所修勝行，且應偃臥以自將息。」",
        "from": "T26n1536_018:0441c29_13",
        "context_with_next_sentence": true
    },
    {
        "source_sentence": "作是念已遂不精勤求得未得、求至未至、求證未證，是名第五懈怠事。",
        "from": "T26n1536_018:0442a03_14",
        "context_with_next_sentence": true
    },
    {
        "source_sentence": "復次具壽，如有一類，期至明日當行道路，便作是念：「我既明日當行道路，不應進修所修勝行。",
        "from": "T26n1536_018:0442a05_15",
        "context_with_next_sentence": true
    },
    {
        "source_sentence": "且應偃臥長養身力。」",
        "from": "T26n1536_018:0442a07_16",
        "context_with_next_sentence": true
    },
    {
        "source_sentence": "作是念已遂不精勤求得未得、求至未至、求證未證，是名第六懈怠事。",
        "from": "T26n1536_018:0442a07_17",
        "context_with_next_sentence": true
    },
    {
        "source_sentence": "復次具壽，如有一類，正為病苦之所嬰纏，作如是念：「我正病苦之所嬰纏身力羸劣，不任進修所修勝行，且應偃臥以自將息。」",
        "from": "T26n1536_018:0442a09_18",
        "context_with_next_sentence": true
    },
    {
        "source_sentence": "作是念已遂不精勤求得未得、求至未至、求證未證，是名第七懈怠事。",
        "from": "T26n1536_018:0442a12_19",
        "context_with_next_sentence": true
    },
    {
        "source_sentence": "復次具壽，如有一類，病苦嬰纏雖愈未久，作如是念：「我遭病苦之所嬰纏，雖愈未久身力羸劣，不任進修所修勝行，且應偃臥以自將息。」",
        "from": "T26n1536_018:0442a13_20",
        "context_with_next_sentence": true
    },
    {
        "source_sentence": "作是念已遂不精勤求得未得、求至未至、求證未證，是名第八懈怠事。",
        "from": "T26n1536_018:0442a16_21",
        "context_with_next_sentence": true
    },
    {
        "source_sentence": "如是八種名懈怠事。",
        "from": "T26n1536_018:0442a18_22",
        "context_with_next_sentence": true
    },
    {
        "source_sentence": "問：何緣此八名懈怠事？",
        "from": "T26n1536_018:0442a18_23",
        "context_with_next_sentence": true
    },
    {
        "source_sentence": "答：懈怠者，謂懈惰。",
        "from": "T26n1536_018:0442a19_24",
        "context_with_next_sentence": true
    },
    {
        "source_sentence": "由斯八事，未生而生、生已倍復增長廣大，由此因緣名懈怠事。",
        "from": "T26n1536_018:0442a19_25",
        "context_with_next_sentence": true
    },
    {
        "source_sentence": "八精進事者，云何為八？",
        "from": "T26n1536_018:0442a22_0",
        "context_with_next_sentence": true
    },
    {
        "source_sentence": "具壽當知，如有一類，依止城邑或聚落住，於日初分著衣持鉢入城邑等巡行乞食。",
        "from": "T26n1536_018:0442a22_1",
        "context_with_next_sentence": true
    },
    {
        "source_sentence": "彼乞食時作如是念：「願得美妙眾多飲食。」",
        "from": "T26n1536_018:0442a24_2",
        "context_with_next_sentence": true
    },
    {
        "source_sentence": "若不遂心，便作是念：「我食雖小而身輕利，堪能進修所修勝行。」",
        "from": "T26n1536_018:0442a25_3",
        "context_with_next_sentence": true
    },
    {
        "source_sentence": "作是念已精進熾然求得未得、求至未至、求證未證，是名第一精進事。",
        "from": "T26n1536_018:0442a26_4",
        "context_with_next_sentence": true
    },
    {
        "source_sentence": "復次具壽，如有一類，依止城邑或聚落住，於日初分著衣持鉢入城邑等巡行乞食。",
        "from": "T26n1536_018:0442a28_5",
        "context_with_next_sentence": true
    },
    {
        "source_sentence": "彼乞食時作如是念：「願得美妙眾多飲食。」",
        "from": "T26n1536_018:0442b01_6",
        "context_with_next_sentence": true
    },
    {
        "source_sentence": "若得遂心便作是念：「我食既多身力強盛，堪能進修所修勝行。」",
        "from": "T26n1536_018:0442b02_7",
        "context_with_next_sentence": true
    },
    {
        "source_sentence": "作是念已精進熾然求得未得、求至未至、求證未證，是名第二精進事。",
        "from": "T26n1536_018:0442b03_8",
        "context_with_next_sentence": true
    },
    {
        "source_sentence": "復次具壽，如有一類，晝營事業，作如是念：「我於晝時既營事業，無暇修學大師聖教，今於夜分應自策勤補先間缺。」",
        "from": "T26n1536_018:0442b05_9",
        "context_with_next_sentence": true
    },
    {
        "source_sentence": "作是念已精進熾然求得未得、求至未至、求證未證，是名第三精進事。",
        "from": "T26n1536_018:0442b07_10",
        "context_with_next_sentence": true
    },
    {
        "source_sentence": "復次具壽，如有一類，期至明日作諸事業，便作是念：「我既明日當作事業，無暇修學大師聖教，今於夜分應預精勤補當間缺。」",
        "from": "T26n1536_018:0442b09_11",
        "context_with_next_sentence": true
    },
    {
        "source_sentence": "作是念已精進熾然求得未得、求至未至、求證未證，是名第四精進事。",
        "from": "T26n1536_018:0442b12_12",
        "context_with_next_sentence": true
    },
    {
        "source_sentence": "復次具壽，如有一類，晝行道路，作如是念：「我於晝時既行道路，無暇修學大師聖教，今於夜分應自策勤補先間缺。」",
        "from": "T26n1536_018:0442b13_13",
        "context_with_next_sentence": true
    },
    {
        "source_sentence": "作是念已精進熾然求得未得、求至未至、求證未證，是名第五精進事。",
        "from": "T26n1536_018:0442b16_14",
        "context_with_next_sentence": true
    },
    {
        "source_sentence": "復次具壽，如有一類，期至明日當行道路，便作是念：「我既明日當行道路，無暇修學大師聖教，今於夜分應預精勤補當間缺。」",
        "from": "T26n1536_018:0442b18_0",
        "context_with_next_sentence": true
    },
    {
        "source_sentence": "作是念已精進熾然求得未得、求至未至、求證未證，是名第六精進事。",
        "from": "T26n1536_018:0442b20_1",
        "context_with_next_sentence": true
    },
    {
        "source_sentence": "復次具壽，如有一類，正為病苦之所嬰纏，便作是念：「我既病苦之所嬰纏，或有是處因斯病苦之所嬰纏便捨身命，於大師教空無所得。」",
        "from": "T26n1536_018:0442b22_2",
        "context_with_next_sentence": true
    },
    {
        "source_sentence": "作是念已精進熾然求得未得、求至未至、求證未證，是名第七精進事。",
        "from": "T26n1536_018:0442b25_3",
        "context_with_next_sentence": true
    },
    {
        "source_sentence": "復次具壽，如有一類，病苦嬰纏雖愈未久，作如是念：「我遭病苦之所嬰纏雖愈未久，或有是處病苦還起，因斯病苦便捨身命，於大師教空無所得。」",
        "from": "T26n1536_018:0442b27_4",
        "context_with_next_sentence": true
    },
    {
        "source_sentence": "作是念已精進熾然求得未得、求至未至、求證未證，是名第八精進事。",
        "from": "T26n1536_018:0442c01_5",
        "context_with_next_sentence": true
    },
    {
        "source_sentence": "如是八種名精進事。",
        "from": "T26n1536_018:0442c02_6",
        "context_with_next_sentence": true
    },
    {
        "source_sentence": "問：何緣此八名精進事？",
        "from": "T26n1536_018:0442c03_7",
        "context_with_next_sentence": true
    },
    {
        "source_sentence": "答：精進者，謂策勵。",
        "from": "T26n1536_018:0442c03_8",
        "context_with_next_sentence": true
    },
    {
        "source_sentence": "由此八事，未生而生、生已倍復增長廣大，由此因緣名精進事。",
        "from": "T26n1536_018:0442c04_9",
        "context_with_next_sentence": true
    },
    {
        "source_sentence": "八福生者，云何為八？",
        "from": "T26n1536_018:0442c06_0",
        "context_with_next_sentence": true
    },
    {
        "source_sentence": "具壽當知，如有一類，施諸沙門或婆羅門貧窮苦行道行乞者苦行，衣服飲食及諸香華、房舍臥具并燈明等資生什物。",
        "from": "T26n1536_018:0442c06_1",
        "context_with_next_sentence": true
    },
    {
        "source_sentence": "見富貴人便作是念：「由此布施所集善根，願我來生當得如是富貴人類。」",
        "from": "T26n1536_018:0442c09_2",
        "context_with_next_sentence": true
    },
    {
        "source_sentence": "彼於此心若習若修若多所作，由彼於心若習若修若多所作，先雖愛樂下劣諠雜，後便欣求勝妙寂靜。",
        "from": "T26n1536_018:0442c10_3",
        "context_with_next_sentence": true
    },
    {
        "source_sentence": "彼有是處，身壞命終還生人中得富貴類，雖受富貴自在安樂，而具尸羅心願清淨，先人身中尸羅淨故，是名第一福生。",
        "from": "T26n1536_018:0442c13_4",
        "context_with_next_sentence": true
    },
    {
        "source_sentence": "如願生人得富貴類，如是願生四大王眾天、三十三天、夜摩天、覩史多天、樂變化天、他化自在天、梵眾天，應知亦爾。",
        "from": "T26n1536_018:0442c15_5",
        "context_with_next_sentence": true
    },
    {
        "source_sentence": "然梵眾天有差別者，應說離欲。",
        "from": "T26n1536_018:0442c18_6",
        "context_with_next_sentence": true
    },
    {
        "source_sentence": "此中是名第一乃至第八者，漸次順次相續次第數為第一乃至第八。",
        "from": "T26n1536_018:0442c19_7",
        "context_with_next_sentence": true
    },
    {
        "source_sentence": "言福生者，問：何故說此名為福生？",
        "from": "T26n1536_018:0442c20_8",
        "context_with_next_sentence": true
    },
    {
        "source_sentence": "答：攝受福果，生於此處，故名福生。",
        "from": "T26n1536_018:0442c21_9",
        "context_with_next_sentence": true
    },
    {
        "source_sentence": "八種眾者，云何為八？",
        "from": "T26n1536_018:0442c23_0",
        "context_with_next_sentence": true
    },
    {
        "source_sentence": "答：一、剎帝利眾；二、婆羅門眾；三、長者眾；四、沙門眾；五、四大王眾天眾；六、三十三天眾；七、魔天眾；八、梵天眾。",
        "from": "T26n1536_018:0442c23_1",
        "context_with_next_sentence": true
    },
    {
        "source_sentence": "云何剎帝利眾？",
        "from": "T26n1536_018:0442c25_2",
        "context_with_next_sentence": true
    },
    {
        "source_sentence": "答：顯示彼色、顯示彼蘊、顯示彼部，是名剎帝利眾。",
        "from": "T26n1536_018:0442c26_3",
        "context_with_next_sentence": true
    },
    {
        "source_sentence": "乃至梵眾，廣說亦爾。",
        "from": "T26n1536_018:0442c27_4",
        "context_with_next_sentence": true
    },
    {
        "source_sentence": "八世法者，云何為八？",
        "from": "T26n1536_018:0442c28_0",
        "context_with_next_sentence": true
    },
    {
        "source_sentence": "答：一、得；二、不得；三、毀；四、譽；五、稱；六、譏；七、苦；八、樂。",
        "from": "T26n1536_018:0442c28_1",
        "context_with_next_sentence": true
    },
    {
        "source_sentence": "云何名得？",
        "from": "T26n1536_018:0442c29_2",
        "context_with_next_sentence": true
    },
    {
        "source_sentence": "答：若於可愛色聲香味觸、衣服飲食臥具、病緣醫藥資生什物，諸得別得已得當得，是名為得。",
        "from": "T26n1536_018:0442c29_3",
        "context_with_next_sentence": true
    },
    {
        "source_sentence": "云何不得？",
        "from": "T26n1536_018:0443a02_4",
        "context_with_next_sentence": true
    },
    {
        "source_sentence": "答：若於可愛色聲香味觸、衣服飲食臥具、病緣醫藥資生什物，諸不得不別得不已得不當得，是名不得。",
        "from": "T26n1536_018:0443a03_5",
        "context_with_next_sentence": true
    },
    {
        "source_sentence": "云何名毀？",
        "from": "T26n1536_018:0443a05_6",
        "context_with_next_sentence": true
    },
    {
        "source_sentence": "答：諸有隱背不現在前，不稱不讚不歎不美亦不揄揚，言彼信戒聞捨慧等皆不具足，是名為毀。",
        "from": "T26n1536_018:0443a05_7",
        "context_with_next_sentence": true
    },
    {
        "source_sentence": "云何名譽？",
        "from": "T26n1536_018:0443a07_8",
        "context_with_next_sentence": true
    },
    {
        "source_sentence": "答：諸有隱背不現在前，稱讚歎美亦復揄揚，言彼信戒聞捨慧等悉皆具足，是名為譽。",
        "from": "T26n1536_018:0443a08_9",
        "context_with_next_sentence": true
    },
    {
        "source_sentence": "云何名稱？",
        "from": "T26n1536_018:0443a10_10",
        "context_with_next_sentence": true
    },
    {
        "source_sentence": "答：諸不隱背正現在前，不訶不毀不罵不辱，稱讚歎美亦復揄揚，言汝信戒聞捨慧等悉皆具足，故名為稱。",
        "from": "T26n1536_018:0443a10_11",
        "context_with_next_sentence": true
    },
    {
        "source_sentence": "云何名譏？",
        "from": "T26n1536_018:0443a12_12",
        "context_with_next_sentence": true
    },
    {
        "source_sentence": "答：諸不隱背正現在前，訶毀罵辱不稱不讚不歎不美亦不揄揚，言汝信戒聞捨慧等皆不具足，是名為譏。",
        "from": "T26n1536_018:0443a12_13",
        "context_with_next_sentence": true
    },
    {
        "source_sentence": "云何名苦？",
        "from": "T26n1536_018:0443a15_14",
        "context_with_next_sentence": true
    },
    {
        "source_sentence": "答：順苦受觸所觸故生身及心苦，不平等受受類所攝，是名為苦。",
        "from": "T26n1536_018:0443a15_15",
        "context_with_next_sentence": true
    },
    {
        "source_sentence": "云何名樂？",
        "from": "T26n1536_018:0443a17_16",
        "context_with_next_sentence": true
    },
    {
        "source_sentence": "答：順樂受觸所觸故生身及心樂，是平等受受類所攝，是名為樂。",
        "from": "T26n1536_018:0443a17_17",
        "context_with_next_sentence": true
    },
    {
        "source_sentence": "世尊於此說伽他言：「得不得毀譽，　　及稱譏苦樂，　無常意生欲，　　變壞法難保。",
        "from": "T26n1536_018:0443a18_18",
        "context_with_next_sentence": true
    },
    {
        "source_sentence": "　智者如實知，　　現見伏生死，　於愛非愛法，　　心不生欣恚。",
        "from": "T26n1536_018:0443a22_0",
        "context_with_next_sentence": true
    },
    {
        "source_sentence": "　彼雖逢順違，　　而能棄伏滅，　於一切解脫，　　至世邊彼岸。」",
        "from": "T26n1536_018:0443a24_0",
        "context_with_next_sentence": true
    },
    {
        "source_sentence": "八解脫者，云何為八？",
        "from": "T26n1536_018:0443a26_0",
        "context_with_next_sentence": true
    },
    {
        "source_sentence": "答：若有色觀諸色，是第一解脫。",
        "from": "T26n1536_018:0443a26_1",
        "context_with_next_sentence": true
    },
    {
        "source_sentence": "內無色想觀外諸色，是第二解脫。",
        "from": "T26n1536_018:0443a27_2",
        "context_with_next_sentence": true
    },
    {
        "source_sentence": "淨解脫身作證具足住，是第三解脫。",
        "from": "T26n1536_018:0443a27_3",
        "context_with_next_sentence": true
    },
    {
        "source_sentence": "超一切色想滅有對想，不思惟種種想，入無邊空空無邊處具足住，是第四解脫。",
        "from": "T26n1536_018:0443a28_4",
        "context_with_next_sentence": true
    },
    {
        "source_sentence": "超一切空無邊處，入無邊識識無邊處具足住，是第五解脫。",
        "from": "T26n1536_018:0443b01_5",
        "context_with_next_sentence": true
    },
    {
        "source_sentence": "超一切識無邊處，入無所有無所有處具足住，是第六解脫。",
        "from": "T26n1536_018:0443b02_6",
        "context_with_next_sentence": true
    },
    {
        "source_sentence": "超一切無所有處，入非想非非想處具足住，是第七解脫。",
        "from": "T26n1536_018:0443b04_7",
        "context_with_next_sentence": true
    },
    {
        "source_sentence": "超一切非想非非想處，入想受滅身作證具足住，是第八解脫。",
        "from": "T26n1536_018:0443b05_8",
        "context_with_next_sentence": true
    },
    {
        "source_sentence": "若有色觀諸色者，謂彼於內各別色想，未遠離未別遠離、未調伏未別調伏、未滅沒未破壞。",
        "from": "T26n1536_018:0443b07_0",
        "context_with_next_sentence": true
    },
    {
        "source_sentence": "彼由於內各別色想，未遠離未別遠離、未調伏未別調伏、未滅沒未破壞故，由勝解力觀外諸色，或作青瘀、或作膿爛、或作破壞、或作離散、或作啄噉、或作異赤、或作骸骨、或作骨鎖，是名若有色觀諸色。",
        "from": "T26n1536_018:0443b09_1",
        "context_with_next_sentence": true
    },
    {
        "source_sentence": "第一者，謂諸定中漸次順次相續次第數為第一。",
        "from": "T26n1536_018:0443b13_2",
        "context_with_next_sentence": true
    },
    {
        "source_sentence": "解脫者，謂此定中所有善色受想行識，是名解脫。",
        "from": "T26n1536_018:0443b14_3",
        "context_with_next_sentence": true
    },
    {
        "source_sentence": "內無色想觀外諸色者，謂彼於內各別色想，已遠離已別遠離、已調伏已別調伏、已滅沒已破壞。",
        "from": "T26n1536_018:0443b15_4",
        "context_with_next_sentence": true
    },
    {
        "source_sentence": "彼由於內各別色想，已遠離已別遠離、已調伏已別調伏、已滅沒已破壞故，由勝解力觀外諸色，或作青瘀、或作膿爛、或作破壞、或作離散、或作啄噉、或作異赤、或作骸骨、或作骨鎖，是名內無色想觀外諸色。",
        "from": "T26n1536_018:0443b17_5",
        "context_with_next_sentence": true
    },
    {
        "source_sentence": "第二者，謂諸定中漸次順次相續次第數為第二。",
        "from": "T26n1536_018:0443b22_6",
        "context_with_next_sentence": true
    },
    {
        "source_sentence": "解脫者，謂此定中所有善色受想行識，是名解脫。",
        "from": "T26n1536_018:0443b23_7",
        "context_with_next_sentence": true
    },
    {
        "source_sentence": "淨解脫身作證具足住者，問：此淨解脫加行云何？",
        "from": "T26n1536_018:0443b24_8",
        "context_with_next_sentence": true
    },
    {
        "source_sentence": "修觀行者由何方便入淨解脫定？",
        "from": "T26n1536_018:0443b25_9",
        "context_with_next_sentence": true
    },
    {
        "source_sentence": "答：初修業者創修觀時取青樹相，所謂青莖青枝青葉青花青菓，或取青衣青嚴具相，或取所餘種種青相。",
        "from": "T26n1536_018:0443b26_10",
        "context_with_next_sentence": true
    },
    {
        "source_sentence": "既取如是諸青相已，由勝解力思惟想念觀察安立信解此色是某青相。",
        "from": "T26n1536_018:0443b29_11",
        "context_with_next_sentence": true
    },
    {
        "source_sentence": "彼既如是由勝解力思惟想念觀察安立信解此色是某青故，心便散動馳流諸相，不能一趣繫念一境思惟此色是青非餘。",
        "from": "T26n1536_018:0443c01_12",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境思惟此色定是青故，未能住心入淨解脫定。",
        "from": "T26n1536_018:0443c04_13",
        "context_with_next_sentence": true
    },
    {
        "source_sentence": "為攝散動馳流心，故於一青相繫念思惟，謂此是青非非青相。",
        "from": "T26n1536_018:0443c06_14",
        "context_with_next_sentence": true
    },
    {
        "source_sentence": "思惟此相精勤勇猛，乃至令心相續久住，由斯加行入淨解脫定。",
        "from": "T26n1536_018:0443c07_15",
        "context_with_next_sentence": true
    },
    {
        "source_sentence": "精勤數習此加行已，復進修行此定方便，謂於加行所引生道，數習數修數多所作。",
        "from": "T26n1536_018:0443c09_16",
        "context_with_next_sentence": true
    },
    {
        "source_sentence": "既於加行所引生道數習數修數多所作，心便安住等住近住，相續一趣繫念一境，思惟此色定是青相。",
        "from": "T26n1536_018:0443c11_17",
        "context_with_next_sentence": true
    },
    {
        "source_sentence": "由心安住等住近住相續一趣繫念一境，思惟青相無二無轉，便能證入淨解脫定。",
        "from": "T26n1536_018:0443c13_18",
        "context_with_next_sentence": true
    },
    {
        "source_sentence": "如觀青相，觀黃赤白，隨其所應亦復如是。",
        "from": "T26n1536_018:0443c15_19",
        "context_with_next_sentence": true
    },
    {
        "source_sentence": "第三者，謂諸定中漸次順次相續次第數為第三。",
        "from": "T26n1536_018:0443c16_20",
        "context_with_next_sentence": true
    },
    {
        "source_sentence": "解脫者，謂此定中所有善色受想行識，是名解脫。",
        "from": "T26n1536_018:0443c17_21",
        "context_with_next_sentence": true
    },
    {
        "source_sentence": "超一切色想者，云何色想？",
        "from": "T26n1536_018:0443c18_22",
        "context_with_next_sentence": true
    },
    {
        "source_sentence": "答：眼識身相應諸想等想性、現想性、已想性、已現想性、當想性、當現想性，是名色想。",
        "from": "T26n1536_018:0443c19_23",
        "context_with_next_sentence": true
    },
    {
        "source_sentence": "復次有說，五識身相應諸想等想，乃至廣說，是名色想。",
        "from": "T26n1536_018:0443c21_0",
        "context_with_next_sentence": true
    },
    {
        "source_sentence": "今此義中眼識身相應諸想等想，乃至廣說，是名色想。",
        "from": "T26n1536_018:0443c22_1",
        "context_with_next_sentence": true
    },
    {
        "source_sentence": "入此定時，於彼色想皆能超越、平等超越、最極超越，是故說超一切色想滅。",
        "from": "T26n1536_018:0443c23_2",
        "context_with_next_sentence": true
    },
    {
        "source_sentence": "有對想者，云何有對想？",
        "from": "T26n1536_018:0443c25_3",
        "context_with_next_sentence": true
    },
    {
        "source_sentence": "答：四識身相應諸想等想，乃至廣說，是名有對想。",
        "from": "T26n1536_018:0443c25_4",
        "context_with_next_sentence": true
    },
    {
        "source_sentence": "復次有說，五識身相應諸想等想，乃至廣說，是名有對想。",
        "from": "T26n1536_018:0443c26_5",
        "context_with_next_sentence": true
    },
    {
        "source_sentence": "復次有說，瞋恚相應諸想等想，乃至廣說，是名有對想。",
        "from": "T26n1536_018:0443c28_6",
        "context_with_next_sentence": true
    },
    {
        "source_sentence": "今此義中四識身相應諸想等想，乃至廣說，是名有對想。",
        "from": "T26n1536_018:0443c29_7",
        "context_with_next_sentence": true
    },
    {
        "source_sentence": "入此定時，彼有對想已斷已遍知、已遠離已別遠離、已調伏已別調伏、已滅沒已破壞，是故說為滅有對想。",
        "from": "T26n1536_018:0444a01_8",
        "context_with_next_sentence": true
    },
    {
        "source_sentence": "不思惟種種想者，云何種種想？",
        "from": "T26n1536_018:0444a04_0",
        "context_with_next_sentence": true
    },
    {
        "source_sentence": "答：有覆纏者所有染污色想、聲想、香想、味想、觸想諸所有想，若不善諸所有想、若非理所引諸所有想，能障礙定，如是一切名種種想。",
        "from": "T26n1536_018:0444a04_1",
        "context_with_next_sentence": true
    },
    {
        "source_sentence": "入此定時，於種種想不引發、不隨引發、不等引發、不思惟、不已思惟、不當思惟，由斯故說不思惟種種想。",
        "from": "T26n1536_018:0444a07_2",
        "context_with_next_sentence": true
    },
    {
        "source_sentence": "入無邊空空無邊處具足住者，問：此空無邊處解脫加行云何？",
        "from": "T26n1536_018:0444a10_0",
        "context_with_next_sentence": true
    },
    {
        "source_sentence": "修觀行者由何方便入空無邊處解脫定？",
        "from": "T26n1536_018:0444a11_1",
        "context_with_next_sentence": true
    },
    {
        "source_sentence": "答：初修業者創修觀時，先應思惟第四靜慮為麁苦障，後應思惟空無邊處為靜妙離。",
        "from": "T26n1536_018:0444a12_2",
        "context_with_next_sentence": true
    },
    {
        "source_sentence": "彼既思惟第四靜慮為麁苦障，亦復思惟空無邊處為靜妙離故，心便散動馳流諸相，不能一趣繫念一境相續，思惟空無邊處。",
        "from": "T26n1536_018:0444a14_3",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境相續思惟空無邊處故，未能住心入空無邊處解脫定。",
        "from": "T26n1536_018:0444a17_4",
        "context_with_next_sentence": true
    },
    {
        "source_sentence": "為攝散動馳流心故，專繫念思惟空無邊處相，思惟此相精勤勇猛，乃至令心相續久住，由斯加行入空無邊處解脫定。",
        "from": "T26n1536_018:0444a19_5",
        "context_with_next_sentence": true
    },
    {
        "source_sentence": "精勤數習此加行已，復進修行此定方便，謂於加行所引生道，數習數修數多所作。",
        "from": "T26n1536_018:0444a21_6",
        "context_with_next_sentence": true
    },
    {
        "source_sentence": "既於加行所引生道數習數修數多所作，心便安住等住近住，相續一趣繫念一境，思惟此是空無邊處。",
        "from": "T26n1536_018:0444a23_7",
        "context_with_next_sentence": true
    },
    {
        "source_sentence": "由心安住等住近住，相續一趣繫念一境，思惟如是空無邊處，無二無轉便能證入空無邊處解脫定。",
        "from": "T26n1536_018:0444a26_8",
        "context_with_next_sentence": true
    },
    {
        "source_sentence": "第四者，謂諸定中漸次順次相續次第數為第四。",
        "from": "T26n1536_018:0444a28_9",
        "context_with_next_sentence": true
    },
    {
        "source_sentence": "解脫者，謂此定中所有善受想行識，皆名解脫。",
        "from": "T26n1536_018:0444a29_10",
        "context_with_next_sentence": true
    },
    {
        "source_sentence": "超一切空無邊處者，云何超一切空無邊處？",
        "from": "T26n1536_018:0444b01_11",
        "context_with_next_sentence": true
    },
    {
        "source_sentence": "答：將欲趣入識無邊處時，於一切空無邊處想皆能超越、平等超越、最極超越，是故說為超一切空無邊處。",
        "from": "T26n1536_018:0444b02_12",
        "context_with_next_sentence": true
    },
    {
        "source_sentence": "入無邊識識無邊處具足住者，問：此識無邊處解脫加行云何？",
        "from": "T26n1536_018:0444b04_13",
        "context_with_next_sentence": true
    },
    {
        "source_sentence": "修觀行者由何方便入識無邊處解脫定？",
        "from": "T26n1536_018:0444b06_14",
        "context_with_next_sentence": true
    },
    {
        "source_sentence": "答：初修業者創修觀時，先應思惟空無邊處為麁苦障，後應思惟識無邊處為靜妙離。",
        "from": "T26n1536_018:0444b07_15",
        "context_with_next_sentence": true
    },
    {
        "source_sentence": "彼既思惟空無邊處為苦麁障，亦復思惟識無邊處為靜妙離故，心便散動馳流諸相，不能一趣繫念一境，相續思惟識無邊處。",
        "from": "T26n1536_018:0444b09_16",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境，相續思惟識無邊處故，未能住心入識無邊處解脫定。",
        "from": "T26n1536_018:0444b12_17",
        "context_with_next_sentence": true
    },
    {
        "source_sentence": "為攝散動馳流心故，專繫念思惟識無邊處相，思惟此相精勤勇猛，乃至令心相續久住，由斯加行入識無邊處解脫定。",
        "from": "T26n1536_018:0444b14_18",
        "context_with_next_sentence": true
    },
    {
        "source_sentence": "精勤數習此加行已，復進修行此定方便，謂於加行所引生道，數習數修數多所作。",
        "from": "T26n1536_018:0444b16_19",
        "context_with_next_sentence": true
    },
    {
        "source_sentence": "既於加行所引生道數習數修數多所作，心便安住等住近住，相續一趣繫念一境，思惟此是識無邊處。",
        "from": "T26n1536_018:0444b18_20",
        "context_with_next_sentence": true
    },
    {
        "source_sentence": "由心安住等住近住，相續一趣繫念一境，思惟如是識無邊處，無二無轉便能證入識無邊處解脫定。",
        "from": "T26n1536_018:0444b21_21",
        "context_with_next_sentence": true
    },
    {
        "source_sentence": "第五者，謂諸定中漸次順次相續次第數為第五。",
        "from": "T26n1536_018:0444b23_22",
        "context_with_next_sentence": true
    },
    {
        "source_sentence": "解脫者，謂此定中所有善受想行識，皆名解脫。",
        "from": "T26n1536_018:0444b24_23",
        "context_with_next_sentence": true
    },
    {
        "source_sentence": "超一切識無邊處者，云何超一切識無邊處？",
        "from": "T26n1536_018:0444b25_24",
        "context_with_next_sentence": true
    },
    {
        "source_sentence": "答：將欲趣入無所有處時，於一切識無邊處想皆能超越、平等超越、最極超越，是故說為超一切識無邊處。",
        "from": "T26n1536_018:0444b26_25",
        "context_with_next_sentence": true
    },
    {
        "source_sentence": "入無所有無所有處具足住者，問：此無所有處解脫加行云何？",
        "from": "T26n1536_018:0444b29_0",
        "context_with_next_sentence": true
    },
    {
        "source_sentence": "修觀行者由何方便入無所有處解脫定？",
        "from": "T26n1536_018:0444c01_1",
        "context_with_next_sentence": true
    },
    {
        "source_sentence": "答：初修業者創修觀時，先應思惟識無邊處為苦麁障，後應思惟無所有處為靜妙離。",
        "from": "T26n1536_018:0444c02_2",
        "context_with_next_sentence": true
    },
    {
        "source_sentence": "彼既思惟識無邊處為苦麁障，亦復思惟無所有處為靜妙離故，心便散動馳流諸相，不能一趣繫念一境，相續思惟無所有處。",
        "from": "T26n1536_018:0444c04_3",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境，相續思惟無所有處故，未能住心入無所有處解脫定。",
        "from": "T26n1536_018:0444c07_4",
        "context_with_next_sentence": true
    },
    {
        "source_sentence": "為攝散動馳流心故，專繫念思惟無所有處相。",
        "from": "T26n1536_018:0444c09_5",
        "context_with_next_sentence": true
    },
    {
        "source_sentence": "思惟此相精勤勇猛，乃至令心相續久住，由斯加行入無所有處解脫定。",
        "from": "T26n1536_018:0444c10_6",
        "context_with_next_sentence": true
    },
    {
        "source_sentence": "精勤數習此加行已，復進修行此定方便，謂於加行所引生道，數習數修數多所作。",
        "from": "T26n1536_018:0444c12_7",
        "context_with_next_sentence": true
    },
    {
        "source_sentence": "既於加行所引生道，數習數修數多所作，心便安住等住近住，相續一趣繫念一境，思惟此是無所有處。",
        "from": "T26n1536_018:0444c13_8",
        "context_with_next_sentence": true
    },
    {
        "source_sentence": "由心安住等住近住，相續一趣繫念一境，思惟如是無所有處，無二無轉便能證入無所有處解脫定。",
        "from": "T26n1536_018:0444c16_9",
        "context_with_next_sentence": true
    },
    {
        "source_sentence": "第六者，謂諸定中漸次順次相續次第數為第六。",
        "from": "T26n1536_018:0444c18_10",
        "context_with_next_sentence": true
    },
    {
        "source_sentence": "解脫者，謂此定中所有善受想行識，皆名解脫。",
        "from": "T26n1536_018:0444c19_11",
        "context_with_next_sentence": true
    },
    {
        "source_sentence": "超一切無所有處者，云何超一切無所有處？",
        "from": "T26n1536_018:0444c20_12",
        "context_with_next_sentence": true
    },
    {
        "source_sentence": "答：將欲趣入非想非非想處時，於一切無所有處皆能超越、平等超越、最極超越，是故說為超一切無所有處。",
        "from": "T26n1536_018:0444c21_13",
        "context_with_next_sentence": true
    },
    {
        "source_sentence": "入非想非非想處具足住者，問：此非想非非想處解脫加行云何？",
        "from": "T26n1536_018:0444c24_14",
        "context_with_next_sentence": true
    },
    {
        "source_sentence": "修觀行者由何方便入非想非非想處解脫定？",
        "from": "T26n1536_018:0444c25_15",
        "context_with_next_sentence": true
    },
    {
        "source_sentence": "答：初修業者創修觀時，先應思惟無所有處為苦麁障，後應思惟非想非非想處為靜妙離。",
        "from": "T26n1536_018:0444c26_16",
        "context_with_next_sentence": true
    },
    {
        "source_sentence": "彼既思惟無所有處為苦麁障，亦復思惟非想非非想處為靜妙離故，心便散動馳流諸相，不能一趣繫念一境，相續思惟非想非非想處。",
        "from": "T26n1536_018:0444c28_17",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境，相續思惟非想非非想處故，未能住心入非想非非想處解脫定。",
        "from": "T26n1536_018:0445a02_18",
        "context_with_next_sentence": true
    },
    {
        "source_sentence": "為攝散動馳流心故，專繫念思惟非想非非想處相。",
        "from": "T26n1536_018:0445a05_19",
        "context_with_next_sentence": true
    },
    {
        "source_sentence": "思惟此相精勤勇猛，乃至令心相續久住，由斯加行入非想非非想處解脫定。",
        "from": "T26n1536_018:0445a06_20",
        "context_with_next_sentence": true
    },
    {
        "source_sentence": "精勤數習此加行已，復進修行此定方便，謂於加行所引生道，數習數修數多所作。",
        "from": "T26n1536_018:0445a08_21",
        "context_with_next_sentence": true
    },
    {
        "source_sentence": "既於加行所引生道，數習數修數多所作，心便安住等住近住，相續一趣繫念一境，思惟此是非想非非想處。",
        "from": "T26n1536_018:0445a10_22",
        "context_with_next_sentence": true
    },
    {
        "source_sentence": "由心安住等住近住，相續一趣繫念一境，思惟如是非想非非想處，無二無轉便能證入非想非非想處解脫定。",
        "from": "T26n1536_018:0445a12_23",
        "context_with_next_sentence": true
    },
    {
        "source_sentence": "第七者，謂諸定中漸次順次相續次第數為第七。",
        "from": "T26n1536_018:0445a15_24",
        "context_with_next_sentence": true
    },
    {
        "source_sentence": "解脫者，謂此定中所有善受想行識，皆名解脫。",
        "from": "T26n1536_018:0445a16_25",
        "context_with_next_sentence": true
    },
    {
        "source_sentence": "超一切非想非非想處者，云何超一切非想非非想處？",
        "from": "T26n1536_018:0445a17_26",
        "context_with_next_sentence": true
    },
    {
        "source_sentence": "答：將欲趣入想受滅解脫時，於一切非想非非想處想皆能超越、平等超越、最極超越，是故說為超一切非想非非想處。",
        "from": "T26n1536_018:0445a18_27",
        "context_with_next_sentence": true
    },
    {
        "source_sentence": "入想受滅身作證具足住者，問：此想受滅解脫加行云何？",
        "from": "T26n1536_018:0445a21_28",
        "context_with_next_sentence": true
    },
    {
        "source_sentence": "修觀行者由何方便入想受滅解脫定？",
        "from": "T26n1536_018:0445a22_29",
        "context_with_next_sentence": true
    },
    {
        "source_sentence": "答：初修業者創修觀時，於一切行不願造作、不欲思覺而入於定，但作是念：「云何當令未生想受暫時不生、已生想受暫時息滅？」",
        "from": "T26n1536_018:0445a23_30",
        "context_with_next_sentence": true
    },
    {
        "source_sentence": "彼於諸行不願造作、不欲思覺而入於定，但作是念：「云何當令未生想受暫時不生、已生想受暫時息滅？」",
        "from": "T26n1536_018:0445a26_31",
        "context_with_next_sentence": true
    },
    {
        "source_sentence": "故，隨心所願有時能令未生想受暫時不生、已生想受暫時息滅，齊此名入想受滅解脫定。",
        "from": "T26n1536_018:0445a28_32",
        "context_with_next_sentence": true
    },
    {
        "source_sentence": "第八者，謂諸定中漸次順次相續次第數為第八。",
        "from": "T26n1536_018:0445b01_33",
        "context_with_next_sentence": true
    },
    {
        "source_sentence": "解脫者，謂此定中諸解脫、異解脫、異極解脫、已解脫、當解脫，是名解脫。",
        "from": "T26n1536_018:0445b02_34",
        "context_with_next_sentence": true
    },
    {
        "source_sentence": "復次若法想微細為因，想微細為等無間，由想不和合義非不成就義，是名解脫。",
        "from": "T26n1536_018:0445b04_35",
        "context_with_next_sentence": true
    },
    {
        "source_sentence": "此中想受滅解脫定者，云何想受滅、云何想受滅解脫、云何想受滅解脫定，而說想受滅解脫定耶？",
        "from": "T26n1536_018:0445b06_36",
        "context_with_next_sentence": true
    },
    {
        "source_sentence": "答：想受滅者，謂想及受滅寂靜沒，是名想受滅。",
        "from": "T26n1536_018:0445b08_37",
        "context_with_next_sentence": true
    },
    {
        "source_sentence": "想受滅解脫者，謂想受滅諸解脫、異解脫、異極解脫、已解脫、當解脫，是名想受滅解脫。",
        "from": "T26n1536_018:0445b09_38",
        "context_with_next_sentence": true
    },
    {
        "source_sentence": "想受滅解脫定者，謂想受滅及想受滅解脫，不隱不背現前自在身所證得，是名想受滅解脫定。",
        "from": "T26n1536_018:0445b11_39",
        "context_with_next_sentence": true
    },
    {
        "source_sentence": "說一切有部集異門足論卷第十八",
        "from": "T26n1536_018:0445b14_0",
        "context_with_next_sentence": false
    }
]