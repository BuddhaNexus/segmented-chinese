[
    {
        "source_sentence": "佛說海意菩薩所問淨印法門經",
        "from": "T13n0400_016:0514c16_0",
        "context_with_next_sentence": true
    },
    {
        "source_sentence": "卷第十六",
        "from": "T13n0400_016:0514c17_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿傳",
        "from": "T13n0400_016:0514c19_0",
        "context_with_next_sentence": true
    },
    {
        "source_sentence": "梵大師賜紫沙門臣法護等奉　詔譯",
        "from": "T13n0400_016:0514c20_0",
        "context_with_next_sentence": true
    },
    {
        "source_sentence": "◎爾時，世尊告海意菩薩言：「海意！",
        "from": "T13n0400_016:0514c21_0",
        "context_with_next_sentence": true
    },
    {
        "source_sentence": "若諸菩薩欲證阿耨多羅三藐三菩提者，應當修學汝等大士諸所施作。",
        "from": "T13n0400_016:0514c21_1",
        "context_with_next_sentence": true
    },
    {
        "source_sentence": "菩薩不應但修捷語利辯，應當如說亦然能行。",
        "from": "T13n0400_016:0514c23_2",
        "context_with_next_sentence": true
    },
    {
        "source_sentence": "云何是菩薩如說不能行？",
        "from": "T13n0400_016:0514c24_3",
        "context_with_next_sentence": true
    },
    {
        "source_sentence": "海意！",
        "from": "T13n0400_016:0514c25_4",
        "context_with_next_sentence": true
    },
    {
        "source_sentence": "謂若菩薩雖具辯慧，而不積集諸善菩提分法，而作是言：『我當成佛已，普召一切眾生，廣行法施，令諸眾生得法滿足。』",
        "from": "T13n0400_016:0514c25_5",
        "context_with_next_sentence": true
    },
    {
        "source_sentence": "然此菩薩，不能勤行修習多聞，亦不積集諸善菩提分法，虛誑一切眾生；此即是為如說不能行。",
        "from": "T13n0400_016:0514c28_0",
        "context_with_next_sentence": true
    },
    {
        "source_sentence": "海意！",
        "from": "T13n0400_016:0515a01_1",
        "context_with_next_sentence": true
    },
    {
        "source_sentence": "若有菩薩作如是言：『我當成佛已，普召一切眾生，廣行法施，令諸眾生得法滿足。』",
        "from": "T13n0400_016:0515a01_2",
        "context_with_next_sentence": true
    },
    {
        "source_sentence": "時彼菩薩而能勤行修習多聞，亦復積集諸善菩提分法，此即是為如說能行。",
        "from": "T13n0400_016:0515a03_3",
        "context_with_next_sentence": true
    },
    {
        "source_sentence": "「海意！",
        "from": "T13n0400_016:0515a05_0",
        "context_with_next_sentence": true
    },
    {
        "source_sentence": "又復如說不能行者，譬如世間若王、若臣普召國中一切人民，欲餉美膳悉令飽滿，而不備辦所須飲食，虛誑國中一切人民。",
        "from": "T13n0400_016:0515a05_1",
        "context_with_next_sentence": true
    },
    {
        "source_sentence": "是諸人眾既誤所食，各於異處求以食之，心懷恚恨呵責而出。",
        "from": "T13n0400_016:0515a07_2",
        "context_with_next_sentence": true
    },
    {
        "source_sentence": "海意！",
        "from": "T13n0400_016:0515a09_3",
        "context_with_next_sentence": true
    },
    {
        "source_sentence": "菩薩亦復如是，願為一切眾生未度者令度，未解脫者令得解脫，未安隱者令得安隱，未涅槃者令至涅槃；而彼菩薩雖有是願，而不勤修多聞，亦不積集諸善菩提分法，此即是為如說不能行。",
        "from": "T13n0400_016:0515a09_4",
        "context_with_next_sentence": true
    },
    {
        "source_sentence": "彼菩薩者，虛誑天人世間，賢聖呵毀亦復嫌棄，安立諍訟而不能為大智之主，不能畢竟圓滿誓願。",
        "from": "T13n0400_016:0515a13_5",
        "context_with_next_sentence": true
    },
    {
        "source_sentence": "海意！",
        "from": "T13n0400_016:0515a16_6",
        "context_with_next_sentence": true
    },
    {
        "source_sentence": "若欲發起最極難得最上大智，應當於彼無上大乘不生懈退。",
        "from": "T13n0400_016:0515a16_7",
        "context_with_next_sentence": true
    },
    {
        "source_sentence": "是故當知！",
        "from": "T13n0400_016:0515a17_8",
        "context_with_next_sentence": true
    },
    {
        "source_sentence": "菩薩不應但以語言虛誑一切天人世間。",
        "from": "T13n0400_016:0515a17_9",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_016:0515a19_0",
        "context_with_next_sentence": true
    },
    {
        "source_sentence": "諸菩薩者，或有人來求請說法時，彼菩薩即當隨言：『我為汝說如是之法，以如是法化度於汝，乃至棄捨己身亦不吝惜。』",
        "from": "T13n0400_016:0515a19_1",
        "context_with_next_sentence": true
    },
    {
        "source_sentence": "而是菩薩即不虛誑一切眾生，如是因緣汝應當知。",
        "from": "T13n0400_016:0515a21_2",
        "context_with_next_sentence": true
    },
    {
        "source_sentence": "復次，海意！",
        "from": "T13n0400_016:0515a23_3",
        "context_with_next_sentence": true
    },
    {
        "source_sentence": "我念過去無量無數阿僧祇劫之前，有一師子獸王，名不壞身，處於深山巖窟之中，常行慈心，視護一切眾生，但以草葉、花果而為所食。",
        "from": "T13n0400_016:0515a23_4",
        "context_with_next_sentence": true
    },
    {
        "source_sentence": "時彼巖中有二獼猴雄雌共居，後生二子，欲有陀行，乃以其子付託獸王而為守護，付已他行。",
        "from": "T13n0400_016:0515a26_5",
        "context_with_next_sentence": true
    },
    {
        "source_sentence": "有一鷲王名曰利見，飛處空中忽然至地，搏取猴子旋轉於空。",
        "from": "T13n0400_016:0515a28_6",
        "context_with_next_sentence": true
    },
    {
        "source_sentence": "時師子王見其被搏，即向鷲王，說伽陀曰：「『奇哉鷲王汝知我，　　放捨此二獼猴子；　　我此守護令無畏，　　與彼歸趣勿生害。』",
        "from": "T13n0400_016:0515b01_7",
        "context_with_next_sentence": true
    },
    {
        "source_sentence": "「爾時，鷲王即說伽陀答師子王曰：「『獸王若能捨己身，　　我當捨此二猴子；　　我處空中此為食，　　無食居空何所為？』",
        "from": "T13n0400_016:0515b05_0",
        "context_with_next_sentence": true
    },
    {
        "source_sentence": "「師子獸王又復答曰：「『我寧捨身與汝食，　　汝今速放此二猴；　　我願視護至菩提，　　智者應無虛妄語。』",
        "from": "T13n0400_016:0515b08_0",
        "context_with_next_sentence": true
    },
    {
        "source_sentence": "「於是師子獸王說伽陀已，深心堅固而無虛妄，將捨其身。",
        "from": "T13n0400_016:0515b11_0",
        "context_with_next_sentence": true
    },
    {
        "source_sentence": "「爾時鷲王見是事已，歎未曾有，說伽陀曰：「『世間性命為滋長，　　能捨己身為護陀；　　我今捨此二猴子，　　令汝久住修法行。』",
        "from": "T13n0400_016:0515b13_0",
        "context_with_next_sentence": true
    },
    {
        "source_sentence": "「海意！",
        "from": "T13n0400_016:0515b16_0",
        "context_with_next_sentence": true
    },
    {
        "source_sentence": "汝今當知！",
        "from": "T13n0400_016:0515b16_1",
        "context_with_next_sentence": true
    },
    {
        "source_sentence": "彼時不壞身師子王者，勿起異見，即我身是。",
        "from": "T13n0400_016:0515b16_2",
        "context_with_next_sentence": true
    },
    {
        "source_sentence": "雄獼猴者，大迦葉是。",
        "from": "T13n0400_016:0515b17_3",
        "context_with_next_sentence": true
    },
    {
        "source_sentence": "雌獼猴者，賢護苾芻尼是。",
        "from": "T13n0400_016:0515b17_4",
        "context_with_next_sentence": true
    },
    {
        "source_sentence": "二獼猴子者，今羅睺羅及阿難是。",
        "from": "T13n0400_016:0515b18_5",
        "context_with_next_sentence": true
    },
    {
        "source_sentence": "利見鷲王者，善愛苾芻是。",
        "from": "T13n0400_016:0515b19_6",
        "context_with_next_sentence": true
    },
    {
        "source_sentence": "以是當知！",
        "from": "T13n0400_016:0515b19_7",
        "context_with_next_sentence": true
    },
    {
        "source_sentence": "菩薩摩訶薩寧捨己身，終不棄捨為他作護，此即圓滿如說能行。",
        "from": "T13n0400_016:0515b20_0",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_016:0515b22_0",
        "context_with_next_sentence": true
    },
    {
        "source_sentence": "又云何是如說能行顯明之相？",
        "from": "T13n0400_016:0515b22_1",
        "context_with_next_sentence": true
    },
    {
        "source_sentence": "所謂菩薩如說布施，即當棄捨一切所有，如所顯示，此名能行。",
        "from": "T13n0400_016:0515b22_2",
        "context_with_next_sentence": true
    },
    {
        "source_sentence": "菩薩如說持戒，即當成辦一切戒學及頭陀功德，如所顯示，此名能行。",
        "from": "T13n0400_016:0515b24_3",
        "context_with_next_sentence": true
    },
    {
        "source_sentence": "菩薩如說忍辱，即於忿恚諸有過失皆悉斷除，如所顯示，此名能行。",
        "from": "T13n0400_016:0515b25_4",
        "context_with_next_sentence": true
    },
    {
        "source_sentence": "菩薩如說精進，即當於諸善法勤求修習，如所顯示，此名能行。",
        "from": "T13n0400_016:0515b27_5",
        "context_with_next_sentence": true
    },
    {
        "source_sentence": "菩薩如說禪定，即當修諸禪定解脫三摩地三摩鉢底，如所顯示，此名能行。",
        "from": "T13n0400_016:0515b28_6",
        "context_with_next_sentence": true
    },
    {
        "source_sentence": "菩薩如說智慧，即當分別一切章句，起善巧智辯才決定，如所顯示，此名能行。",
        "from": "T13n0400_016:0515c01_7",
        "context_with_next_sentence": true
    },
    {
        "source_sentence": "以要言之，乃至菩薩如說斷一切不善法，集一切善法，即當斷除一切不善之法，勤求修習一切善法，如所顯示，此名能行。",
        "from": "T13n0400_016:0515c03_8",
        "context_with_next_sentence": true
    },
    {
        "source_sentence": "菩薩如說質直，即當無諸諂誑虛妄，此名能行。",
        "from": "T13n0400_016:0515c06_9",
        "context_with_next_sentence": true
    },
    {
        "source_sentence": "如說方便，即當開示方便之門，此名能行。",
        "from": "T13n0400_016:0515c07_10",
        "context_with_next_sentence": true
    },
    {
        "source_sentence": "如說勤勇，即當策勤離諸懈退，此名能行。",
        "from": "T13n0400_016:0515c08_11",
        "context_with_next_sentence": true
    },
    {
        "source_sentence": "如說深心堅固，即當離著趣向勝道，此名能行。",
        "from": "T13n0400_016:0515c09_12",
        "context_with_next_sentence": true
    },
    {
        "source_sentence": "如說誓願，即當畢竟圓滿諸願，此名能行。",
        "from": "T13n0400_016:0515c10_13",
        "context_with_next_sentence": true
    },
    {
        "source_sentence": "如說聞持，即當如聞而善修習，此名能行。",
        "from": "T13n0400_016:0515c11_14",
        "context_with_next_sentence": true
    },
    {
        "source_sentence": "如說積集善行，即當身心俱無懈倦，此名能行。",
        "from": "T13n0400_016:0515c12_15",
        "context_with_next_sentence": true
    },
    {
        "source_sentence": "如說離慢，即當圓滿勝智，此名能行。",
        "from": "T13n0400_016:0515c13_16",
        "context_with_next_sentence": true
    },
    {
        "source_sentence": "如說積集戒行，即當於戒無所缺漏，此名能行。",
        "from": "T13n0400_016:0515c14_0",
        "context_with_next_sentence": true
    },
    {
        "source_sentence": "如說初發心位，即當成辦菩薩勝行，此名能行。",
        "from": "T13n0400_016:0515c15_1",
        "context_with_next_sentence": true
    },
    {
        "source_sentence": "如說無生法忍之位，即當進趣不退轉地，此名能行。",
        "from": "T13n0400_016:0515c16_2",
        "context_with_next_sentence": true
    },
    {
        "source_sentence": "如說一生補處之位，即當進向坐菩提場，此名能行。",
        "from": "T13n0400_016:0515c17_3",
        "context_with_next_sentence": true
    },
    {
        "source_sentence": "如說堅固積集，即當現證一切智果，此名能行。",
        "from": "T13n0400_016:0515c18_4",
        "context_with_next_sentence": true
    },
    {
        "source_sentence": "如說轉妙法輪，即當於三寶種使令不斷，此名能行。",
        "from": "T13n0400_016:0515c19_5",
        "context_with_next_sentence": true
    },
    {
        "source_sentence": "海意！",
        "from": "T13n0400_016:0515c20_6",
        "context_with_next_sentence": true
    },
    {
        "source_sentence": "如是等法，是為菩薩如說能行。」",
        "from": "T13n0400_016:0515c21_0",
        "context_with_next_sentence": true
    },
    {
        "source_sentence": "當佛世尊說是如說能行法時，會中有五千菩薩，悉得無生法忍。",
        "from": "T13n0400_016:0515c21_1",
        "context_with_next_sentence": true
    },
    {
        "source_sentence": "爾時，有一菩薩，名蓮花莊嚴，前白佛言：「希有世尊！",
        "from": "T13n0400_016:0515c24_0",
        "context_with_next_sentence": true
    },
    {
        "source_sentence": "諸佛如來以如說能行故，即得一切最上佛法。",
        "from": "T13n0400_016:0515c25_1",
        "context_with_next_sentence": true
    },
    {
        "source_sentence": "世尊！",
        "from": "T13n0400_016:0515c26_2",
        "context_with_next_sentence": true
    },
    {
        "source_sentence": "如佛所言修行，是即如說能行。」",
        "from": "T13n0400_016:0515c26_3",
        "context_with_next_sentence": true
    },
    {
        "source_sentence": "佛言：「善男子！",
        "from": "T13n0400_016:0515c27_4",
        "context_with_next_sentence": true
    },
    {
        "source_sentence": "汝知修行法不？」",
        "from": "T13n0400_016:0515c27_5",
        "context_with_next_sentence": true
    },
    {
        "source_sentence": "菩薩白佛言：「我知。",
        "from": "T13n0400_016:0515c27_6",
        "context_with_next_sentence": true
    },
    {
        "source_sentence": "世尊！」",
        "from": "T13n0400_016:0515c28_7",
        "context_with_next_sentence": true
    },
    {
        "source_sentence": "佛言：「善男子！",
        "from": "T13n0400_016:0515c28_8",
        "context_with_next_sentence": true
    },
    {
        "source_sentence": "隨汝樂說修行之法，汝今當說。」",
        "from": "T13n0400_016:0515c28_9",
        "context_with_next_sentence": true
    },
    {
        "source_sentence": "菩薩白佛言：「世尊！",
        "from": "T13n0400_016:0515c29_10",
        "context_with_next_sentence": true
    },
    {
        "source_sentence": "修行者，如佛所說，即一切法平等。",
        "from": "T13n0400_016:0515c29_11",
        "context_with_next_sentence": true
    },
    {
        "source_sentence": "平等知已，於正位中，以善巧智而不取證三摩鉢底，此為菩薩正所修行。」",
        "from": "T13n0400_016:0516a01_12",
        "context_with_next_sentence": true
    },
    {
        "source_sentence": "山王菩薩言：「世尊！",
        "from": "T13n0400_016:0516a04_0",
        "context_with_next_sentence": true
    },
    {
        "source_sentence": "我亦樂說修行之法。」",
        "from": "T13n0400_016:0516a04_1",
        "context_with_next_sentence": true
    },
    {
        "source_sentence": "佛言：「善男子！",
        "from": "T13n0400_016:0516a04_2",
        "context_with_next_sentence": true
    },
    {
        "source_sentence": "隨汝意說。」",
        "from": "T13n0400_016:0516a05_3",
        "context_with_next_sentence": true
    },
    {
        "source_sentence": "菩薩白佛言：「世尊！",
        "from": "T13n0400_016:0516a05_4",
        "context_with_next_sentence": true
    },
    {
        "source_sentence": "無所修是修行。",
        "from": "T13n0400_016:0516a05_5",
        "context_with_next_sentence": true
    },
    {
        "source_sentence": "何以故？",
        "from": "T13n0400_016:0516a06_6",
        "context_with_next_sentence": true
    },
    {
        "source_sentence": "菩薩觀一切法都無所得，若有所修而非修行，此即是為正修行。」",
        "from": "T13n0400_016:0516a06_7",
        "context_with_next_sentence": true
    },
    {
        "source_sentence": "功德光照王菩薩言：「世尊！",
        "from": "T13n0400_016:0516a09_0",
        "context_with_next_sentence": true
    },
    {
        "source_sentence": "心若隨流乃識有所轉，何名修行？",
        "from": "T13n0400_016:0516a09_1",
        "context_with_next_sentence": true
    },
    {
        "source_sentence": "若菩薩識心於一切法無住，彼即無有少法可住。",
        "from": "T13n0400_016:0516a10_2",
        "context_with_next_sentence": true
    },
    {
        "source_sentence": "若無少法可住，彼即是為正修行。」",
        "from": "T13n0400_016:0516a11_3",
        "context_with_next_sentence": true
    },
    {
        "source_sentence": "高炬王菩薩言：「世尊！",
        "from": "T13n0400_016:0516a13_0",
        "context_with_next_sentence": true
    },
    {
        "source_sentence": "無所樂是為修行，無所厭是為修行。",
        "from": "T13n0400_016:0516a13_1",
        "context_with_next_sentence": true
    },
    {
        "source_sentence": "世尊！",
        "from": "T13n0400_016:0516a14_2",
        "context_with_next_sentence": true
    },
    {
        "source_sentence": "菩薩於一切法中，無高無下，是故無有少法而可樂厭，此即是為正修行。」",
        "from": "T13n0400_016:0516a14_3",
        "context_with_next_sentence": true
    },
    {
        "source_sentence": "日藏菩薩言：「世尊！",
        "from": "T13n0400_016:0516a17_0",
        "context_with_next_sentence": true
    },
    {
        "source_sentence": "若有所依即有所轉，若無所依即無所轉。",
        "from": "T13n0400_016:0516a17_1",
        "context_with_next_sentence": true
    },
    {
        "source_sentence": "菩薩以無依止、無動轉故，即於一切法無所動搖，此即是為正修行。」",
        "from": "T13n0400_016:0516a18_2",
        "context_with_next_sentence": true
    },
    {
        "source_sentence": "勇猛心菩薩言：「世尊！",
        "from": "T13n0400_016:0516a20_0",
        "context_with_next_sentence": true
    },
    {
        "source_sentence": "心者世間所行，世間馳流。",
        "from": "T13n0400_016:0516a20_1",
        "context_with_next_sentence": true
    },
    {
        "source_sentence": "若菩薩於一切心得無心者，即無所思亦無分別，此即是為正修行。」",
        "from": "T13n0400_016:0516a21_2",
        "context_with_next_sentence": true
    },
    {
        "source_sentence": "愛見菩薩言：「世尊！",
        "from": "T13n0400_016:0516a23_0",
        "context_with_next_sentence": true
    },
    {
        "source_sentence": "如佛所說，一切所知皆悉是苦。",
        "from": "T13n0400_016:0516a23_1",
        "context_with_next_sentence": true
    },
    {
        "source_sentence": "若菩薩於一切所知得醒悟者，即無所知亦無所取，是故不入滅受想定，不捨眾生不失大悲，此即是為正修行。」",
        "from": "T13n0400_016:0516a24_2",
        "context_with_next_sentence": true
    },
    {
        "source_sentence": "香象王菩薩言：「世尊！",
        "from": "T13n0400_016:0516a27_0",
        "context_with_next_sentence": true
    },
    {
        "source_sentence": "愚夫異生荷諸重擔，起於五蘊深重之見。",
        "from": "T13n0400_016:0516a27_1",
        "context_with_next_sentence": true
    },
    {
        "source_sentence": "若菩薩了知五蘊得輕利者，即捨諸重擔，復能為諸愚夫，宣說棄置五蘊重擔之法，是故無有少法起真實想，了知諸法無生無滅，此即是為正修行。」",
        "from": "T13n0400_016:0516a28_2",
        "context_with_next_sentence": true
    },
    {
        "source_sentence": "持世菩薩言：「世尊！",
        "from": "T13n0400_016:0516b03_0",
        "context_with_next_sentence": true
    },
    {
        "source_sentence": "正所行是修行，非邪惡所行，菩薩應當修正方便。",
        "from": "T13n0400_016:0516b03_1",
        "context_with_next_sentence": true
    },
    {
        "source_sentence": "云何是正方便？",
        "from": "T13n0400_016:0516b04_2",
        "context_with_next_sentence": true
    },
    {
        "source_sentence": "謂一切法平等性智，虛空等故，此即是為正修行。」",
        "from": "T13n0400_016:0516b04_3",
        "context_with_next_sentence": true
    },
    {
        "source_sentence": "堅固意菩薩言：「世尊！",
        "from": "T13n0400_016:0516b07_0",
        "context_with_next_sentence": true
    },
    {
        "source_sentence": "若菩薩有慧方便智，即無生而生，無起而起，於生滅中亦無所住，此即是為正修行。」",
        "from": "T13n0400_016:0516b07_1",
        "context_with_next_sentence": true
    },
    {
        "source_sentence": "吉祥峯王菩薩言：「世尊！",
        "from": "T13n0400_016:0516b10_0",
        "context_with_next_sentence": true
    },
    {
        "source_sentence": "若菩薩觀一切法自性寂滅，即不棄捨大悲之鎧，見諸勤力不虛果利，此即是為正修行。」",
        "from": "T13n0400_016:0516b10_1",
        "context_with_next_sentence": true
    },
    {
        "source_sentence": "無礙光菩薩言：「世尊！",
        "from": "T13n0400_016:0516b13_0",
        "context_with_next_sentence": true
    },
    {
        "source_sentence": "若有所行之跡，是為魔事，若為魔事即非修行。",
        "from": "T13n0400_016:0516b13_1",
        "context_with_next_sentence": true
    },
    {
        "source_sentence": "若無所行亦無所住，而彼諸魔伺不得便，乃能超越諸惡魔道，此即菩薩真實修行。」",
        "from": "T13n0400_016:0516b14_2",
        "context_with_next_sentence": true
    },
    {
        "source_sentence": "勤精進菩薩言：「世尊！",
        "from": "T13n0400_016:0516b17_0",
        "context_with_next_sentence": true
    },
    {
        "source_sentence": "若有少法樂欲成辦，彼即虛其勤力，以一切法無所成辦故。",
        "from": "T13n0400_016:0516b17_1",
        "context_with_next_sentence": true
    },
    {
        "source_sentence": "是中若有智及所知，即非無意，此即是為正修行。」",
        "from": "T13n0400_016:0516b18_2",
        "context_with_next_sentence": true
    },
    {
        "source_sentence": "滅惡趣菩薩言：「世尊！",
        "from": "T13n0400_016:0516b20_0",
        "context_with_next_sentence": true
    },
    {
        "source_sentence": "若有種類分別所行，何名修行？",
        "from": "T13n0400_016:0516b20_1",
        "context_with_next_sentence": true
    },
    {
        "source_sentence": "無種類，無分別，是為修行。",
        "from": "T13n0400_016:0516b21_2",
        "context_with_next_sentence": true
    },
    {
        "source_sentence": "彼無種類、無分別，即心自性。",
        "from": "T13n0400_016:0516b21_3",
        "context_with_next_sentence": true
    },
    {
        "source_sentence": "若能了知心自性者，此即是為真實修行。」",
        "from": "T13n0400_016:0516b22_4",
        "context_with_next_sentence": true
    },
    {
        "source_sentence": "善思而思菩薩言：「世尊！",
        "from": "T13n0400_016:0516b24_0",
        "context_with_next_sentence": true
    },
    {
        "source_sentence": "菩薩隨入一切眾生心，彼隨入已，即了一切眾生心而無心。",
        "from": "T13n0400_016:0516b24_1",
        "context_with_next_sentence": true
    },
    {
        "source_sentence": "此中無心，智所入故，此即是為正修行。」",
        "from": "T13n0400_016:0516b25_2",
        "context_with_next_sentence": true
    },
    {
        "source_sentence": "寂意菩薩言：「世尊！",
        "from": "T13n0400_016:0516b27_0",
        "context_with_next_sentence": true
    },
    {
        "source_sentence": "近寂是為修行，非近寂是為修行。",
        "from": "T13n0400_016:0516b27_1",
        "context_with_next_sentence": true
    },
    {
        "source_sentence": "菩薩於其大寂遍寂近寂諸心所緣，若增若減悉無造作，離增減故平等覺了，此即是為正修行。」",
        "from": "T13n0400_016:0516b28_2",
        "context_with_next_sentence": true
    },
    {
        "source_sentence": "導師菩薩言：「世尊！",
        "from": "T13n0400_016:0516c02_0",
        "context_with_next_sentence": true
    },
    {
        "source_sentence": "菩薩發起善根，是正修行。",
        "from": "T13n0400_016:0516c02_1",
        "context_with_next_sentence": true
    },
    {
        "source_sentence": "若有所成，即非發起善根。",
        "from": "T13n0400_016:0516c03_0",
        "context_with_next_sentence": true
    },
    {
        "source_sentence": "何以故？",
        "from": "T13n0400_016:0516c03_1",
        "context_with_next_sentence": true
    },
    {
        "source_sentence": "菩薩發起福行，即是發起智行。",
        "from": "T13n0400_016:0516c03_2",
        "context_with_next_sentence": true
    },
    {
        "source_sentence": "福平等故即智平等，智平等故即福平等。",
        "from": "T13n0400_016:0516c04_3",
        "context_with_next_sentence": true
    },
    {
        "source_sentence": "福、智平等故即菩提平等，菩提平等故即一切法平等，此即是為正修行。」",
        "from": "T13n0400_016:0516c05_4",
        "context_with_next_sentence": true
    },
    {
        "source_sentence": "嬉戲王菩薩言：「世尊！",
        "from": "T13n0400_016:0516c08_0",
        "context_with_next_sentence": true
    },
    {
        "source_sentence": "一切法無分別，是為修行。",
        "from": "T13n0400_016:0516c08_1",
        "context_with_next_sentence": true
    },
    {
        "source_sentence": "若菩薩了知一切法法界普攝已，即無有少法若離若合，此即是為正修行。」",
        "from": "T13n0400_016:0516c09_2",
        "context_with_next_sentence": true
    },
    {
        "source_sentence": "善思義菩薩言：「世尊！",
        "from": "T13n0400_016:0516c11_0",
        "context_with_next_sentence": true
    },
    {
        "source_sentence": "諸法依義不依於文。",
        "from": "T13n0400_016:0516c11_1",
        "context_with_next_sentence": true
    },
    {
        "source_sentence": "若菩薩解了義故，即於八萬四千法蘊，慧能受持讀誦解說，然於真實不可說義中無所動轉，此即是為正修行。」",
        "from": "T13n0400_016:0516c11_2",
        "context_with_next_sentence": true
    },
    {
        "source_sentence": "清淨意菩薩言：「世尊！",
        "from": "T13n0400_016:0516c15_0",
        "context_with_next_sentence": true
    },
    {
        "source_sentence": "深固心是為修行。",
        "from": "T13n0400_016:0516c15_1",
        "context_with_next_sentence": true
    },
    {
        "source_sentence": "菩薩深心具足，即非語言記說，最上所得。",
        "from": "T13n0400_016:0516c15_2",
        "context_with_next_sentence": true
    },
    {
        "source_sentence": "但修真實正道，觀彼真實道亦無去、無來，此即是為正修行。」",
        "from": "T13n0400_016:0516c16_3",
        "context_with_next_sentence": true
    },
    {
        "source_sentence": "畢竟無垢思惟菩薩言：「世尊！",
        "from": "T13n0400_016:0516c19_0",
        "context_with_next_sentence": true
    },
    {
        "source_sentence": "如有垢之衣濯令清潔，無垢之衣其何滌邪？",
        "from": "T13n0400_016:0516c19_1",
        "context_with_next_sentence": true
    },
    {
        "source_sentence": "菩薩亦復如是，不以本來清淨之心，如實伺察使令清淨。",
        "from": "T13n0400_016:0516c20_2",
        "context_with_next_sentence": true
    },
    {
        "source_sentence": "若復菩薩，一切心垢煩惱本不轉者，彼即清淨。",
        "from": "T13n0400_016:0516c22_0",
        "context_with_next_sentence": true
    },
    {
        "source_sentence": "若如是清淨，此即是為真實修行。」",
        "from": "T13n0400_016:0516c23_1",
        "context_with_next_sentence": true
    },
    {
        "source_sentence": "海意菩薩言：「世尊！",
        "from": "T13n0400_016:0516c24_0",
        "context_with_next_sentence": true
    },
    {
        "source_sentence": "菩薩為善知識所攝受者，即少歷辛勤能成正行。",
        "from": "T13n0400_016:0516c24_1",
        "context_with_next_sentence": true
    },
    {
        "source_sentence": "何以故？",
        "from": "T13n0400_016:0516c25_2",
        "context_with_next_sentence": true
    },
    {
        "source_sentence": "若菩薩力，不能超越諸魔事者，當知彼為諸惡知識之所攝受。",
        "from": "T13n0400_016:0516c25_3",
        "context_with_next_sentence": true
    },
    {
        "source_sentence": "若力能超越諸魔事者，當知彼為諸善知識之所攝受。",
        "from": "T13n0400_016:0516c27_4",
        "context_with_next_sentence": true
    },
    {
        "source_sentence": "世尊！",
        "from": "T13n0400_016:0516c28_5",
        "context_with_next_sentence": true
    },
    {
        "source_sentence": "是故菩薩若欲超越諸魔事者，應當親近承事諸善知識。",
        "from": "T13n0400_016:0516c28_6",
        "context_with_next_sentence": true
    },
    {
        "source_sentence": "菩薩為善知識所攝受故，即少歷辛勤能成正行。」",
        "from": "T13n0400_016:0516c29_7",
        "context_with_next_sentence": true
    },
    {
        "source_sentence": "爾時，世尊告海意菩薩言：「善男子！",
        "from": "T13n0400_016:0517a02_0",
        "context_with_next_sentence": true
    },
    {
        "source_sentence": "汝知魔事不？」",
        "from": "T13n0400_016:0517a02_1",
        "context_with_next_sentence": true
    },
    {
        "source_sentence": "海意白佛言：「世尊！",
        "from": "T13n0400_016:0517a03_2",
        "context_with_next_sentence": true
    },
    {
        "source_sentence": "我知魔事。」",
        "from": "T13n0400_016:0517a03_3",
        "context_with_next_sentence": true
    },
    {
        "source_sentence": "佛言：「海意！",
        "from": "T13n0400_016:0517a03_4",
        "context_with_next_sentence": true
    },
    {
        "source_sentence": "隨汝意說，令諸菩薩聞已，即能超越摧伏諸魔外道，速證阿耨多羅三藐三菩提果。」",
        "from": "T13n0400_016:0517a04_0",
        "context_with_next_sentence": true
    },
    {
        "source_sentence": "於是海意菩薩而白佛言：「如世尊勅當說魔事，唯願世尊，威神建立。",
        "from": "T13n0400_016:0517a05_1",
        "context_with_next_sentence": true
    },
    {
        "source_sentence": "世尊！",
        "from": "T13n0400_016:0517a07_2",
        "context_with_next_sentence": true
    },
    {
        "source_sentence": "所謂魔事，有十二種。",
        "from": "T13n0400_016:0517a07_3",
        "context_with_next_sentence": true
    },
    {
        "source_sentence": "何等十二？",
        "from": "T13n0400_016:0517a08_4",
        "context_with_next_sentence": true
    },
    {
        "source_sentence": "「一者、菩薩行布施波羅蜜多時，以非愛物而行惠捨。",
        "from": "T13n0400_016:0517a09_0",
        "context_with_next_sentence": true
    },
    {
        "source_sentence": "其心樂欲，以可愛物而行惠捨。",
        "from": "T13n0400_016:0517a10_1",
        "context_with_next_sentence": true
    },
    {
        "source_sentence": "心不樂欲，人不樂之物而固與之，人所樂之物而不與之。",
        "from": "T13n0400_016:0517a10_2",
        "context_with_next_sentence": true
    },
    {
        "source_sentence": "於所施物起種種想，於所與人起種種想。",
        "from": "T13n0400_016:0517a12_3",
        "context_with_next_sentence": true
    },
    {
        "source_sentence": "此為菩薩行布施時第一魔事。",
        "from": "T13n0400_016:0517a13_4",
        "context_with_next_sentence": true
    },
    {
        "source_sentence": "「又復，世尊！",
        "from": "T13n0400_016:0517a14_0",
        "context_with_next_sentence": true
    },
    {
        "source_sentence": "菩薩行持戒波羅蜜多時，若見彼於善法戒行律範軌式而能具足，乃至小罪猶懷大懼，淨命自資堅持戒行，諸沙門婆羅門，即當親近尊重。",
        "from": "T13n0400_016:0517a14_1",
        "context_with_next_sentence": true
    },
    {
        "source_sentence": "見破戒人呵毀恚怒，於彼之前，自恃戒德毀謗於他。",
        "from": "T13n0400_016:0517a17_2",
        "context_with_next_sentence": true
    },
    {
        "source_sentence": "此為菩薩持戒之時第二魔事。",
        "from": "T13n0400_016:0517a18_3",
        "context_with_next_sentence": true
    },
    {
        "source_sentence": "「又復，世尊！",
        "from": "T13n0400_016:0517a20_0",
        "context_with_next_sentence": true
    },
    {
        "source_sentence": "菩薩行忍辱波羅蜜多時，欲成忍行，身雖能忍語不能忍，心生瞋恚。",
        "from": "T13n0400_016:0517a20_1",
        "context_with_next_sentence": true
    },
    {
        "source_sentence": "見有力人於彼即忍，見劣弱人於彼不忍。",
        "from": "T13n0400_016:0517a21_2",
        "context_with_next_sentence": true
    },
    {
        "source_sentence": "復於有力人前顯示忍力，於劣弱人前現瞋恚相。",
        "from": "T13n0400_016:0517a22_3",
        "context_with_next_sentence": true
    },
    {
        "source_sentence": "彼如是即忍，彼如是不忍。",
        "from": "T13n0400_016:0517a23_4",
        "context_with_next_sentence": true
    },
    {
        "source_sentence": "何等處可忍？",
        "from": "T13n0400_016:0517a24_5",
        "context_with_next_sentence": true
    },
    {
        "source_sentence": "何等處不忍？",
        "from": "T13n0400_016:0517a24_6",
        "context_with_next_sentence": true
    },
    {
        "source_sentence": "若行忍處起憍倨心，於不忍處不速懺悔，此為菩薩行忍辱時第三魔事。",
        "from": "T13n0400_016:0517a25_0",
        "context_with_next_sentence": true
    },
    {
        "source_sentence": "「又復，世尊！",
        "from": "T13n0400_016:0517a27_0",
        "context_with_next_sentence": true
    },
    {
        "source_sentence": "菩薩行精進波羅蜜多時，發起精進，化度聲聞、緣覺乘人，亦復化度大乘中人。",
        "from": "T13n0400_016:0517a27_1",
        "context_with_next_sentence": true
    },
    {
        "source_sentence": "但為聲聞、緣覺乘人，相續說法。",
        "from": "T13n0400_016:0517a29_2",
        "context_with_next_sentence": true
    },
    {
        "source_sentence": "返以大乘之法化諸愚人(此下據梵本標列文義次第，於海意菩薩說十二種魔事中止有上三段半，少下八段半。",
        "from": "T13n0400_016:0517a29_3",
        "context_with_next_sentence": true
    },
    {
        "source_sentence": "於佛說十種破魔法門中，止有下四段，闕上六段，既梵本脫落，無以補之)。",
        "from": "T13n0400_016:0517b02_4",
        "context_with_next_sentence": true
    },
    {
        "source_sentence": "此為第六破魔法門。」",
        "from": "T13n0400_016:0517b02_5",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_016:0517b04_0",
        "context_with_next_sentence": true
    },
    {
        "source_sentence": "一切法自性無染，以無染相，化度染污眾生。",
        "from": "T13n0400_016:0517b04_1",
        "context_with_next_sentence": true
    },
    {
        "source_sentence": "此為第七破魔法門。",
        "from": "T13n0400_016:0517b05_2",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_016:0517b06_0",
        "context_with_next_sentence": true
    },
    {
        "source_sentence": "一切法自性無生無起，以無生無起相，為諸眾生宣說斷除生、老、病、死之法。",
        "from": "T13n0400_016:0517b06_1",
        "context_with_next_sentence": true
    },
    {
        "source_sentence": "此為第八破魔法門。",
        "from": "T13n0400_016:0517b07_2",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_016:0517b09_0",
        "context_with_next_sentence": true
    },
    {
        "source_sentence": "諸法自性同於一味而無差別。",
        "from": "T13n0400_016:0517b09_1",
        "context_with_next_sentence": true
    },
    {
        "source_sentence": "以同一味無差別相，建立三乘各為說法，令諸眾生亦不捨離大乘意樂。",
        "from": "T13n0400_016:0517b10_0",
        "context_with_next_sentence": true
    },
    {
        "source_sentence": "此為第九破魔法門。",
        "from": "T13n0400_016:0517b11_1",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_016:0517b13_0",
        "context_with_next_sentence": true
    },
    {
        "source_sentence": "若菩薩心意識雖無所依著，而常不忘失大菩提心。",
        "from": "T13n0400_016:0517b13_1",
        "context_with_next_sentence": true
    },
    {
        "source_sentence": "雖離諸發起，然不捨離解脫一切眾生之心。",
        "from": "T13n0400_016:0517b14_2",
        "context_with_next_sentence": true
    },
    {
        "source_sentence": "雖超越諸行，而亦成辦菩薩勝行。",
        "from": "T13n0400_016:0517b15_3",
        "context_with_next_sentence": true
    },
    {
        "source_sentence": "此為第十破魔法門。",
        "from": "T13n0400_016:0517b16_4",
        "context_with_next_sentence": true
    },
    {
        "source_sentence": "海意！",
        "from": "T13n0400_016:0517b16_5",
        "context_with_next_sentence": true
    },
    {
        "source_sentence": "如是十種破魔法門，若諸菩薩勤行修習者，即當超越一切魔事。」",
        "from": "T13n0400_016:0517b16_6",
        "context_with_next_sentence": true
    },
    {
        "source_sentence": "佛說海意菩薩所問淨印法門經卷第十六",
        "from": "T13n0400_016:0517b19_0",
        "context_with_next_sentence": false
    }
]