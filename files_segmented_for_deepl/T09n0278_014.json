[
    {
        "source_sentence": "大方廣佛華嚴經卷第十四",
        "from": "T09n0278_014:0485a02_0",
        "context_with_next_sentence": true
    },
    {
        "source_sentence": "東晉天竺三藏佛馱跋陀羅譯",
        "from": "T09n0278_014:0485a04_0",
        "context_with_next_sentence": true
    },
    {
        "source_sentence": "◎兜率天宮菩薩雲集讚佛品第二十",
        "from": "T09n0278_014:0485a05_0",
        "context_with_next_sentence": true
    },
    {
        "source_sentence": "爾時，佛神力故，十方各過萬佛世界塵數剎外；彼有世界，名堅固寶；次名堅固樂；次名堅固寶王；次名堅固金；次名堅固摩尼；次名堅固金剛；次名堅固蓮華；次名堅固青蓮華；次名堅固栴檀；次名堅固香。",
        "from": "T09n0278_014:0485a06_0",
        "context_with_next_sentence": true
    },
    {
        "source_sentence": "其佛號壽無盡幢；次號風幢；次號清白幢；次號威儀幢；次號明相幢；次號常幢；次號上幢；次號自在幢；次號梵幢；次號寧泰幢。",
        "from": "T09n0278_014:0485a10_1",
        "context_with_next_sentence": true
    },
    {
        "source_sentence": "彼諸菩薩，名字悉同，其名曰金剛幢；次名堅固幢；次名勇猛幢；次名夜光幢；次名智幢；次名寶幢；次名精進幢；次名離垢幢；次名真實幢；次名法幢。",
        "from": "T09n0278_014:0485a13_2",
        "context_with_next_sentence": true
    },
    {
        "source_sentence": "彼諸菩薩，各於其國佛所，淨修梵行；一一菩薩，各將萬佛世界微塵數等菩薩眷屬，來詣佛所，稽首禮敬。",
        "from": "T09n0278_014:0485a17_3",
        "context_with_next_sentence": true
    },
    {
        "source_sentence": "佛神力故，隨所來方，化作如意寶藏師子之座，充滿十方，結跏趺坐；白淨寶網，以覆其身。",
        "from": "T09n0278_014:0485a19_4",
        "context_with_next_sentence": true
    },
    {
        "source_sentence": "又放阿僧祇千億那由他光明，離垢光明，無量光明，普照十方；以正直心，攝取三寶，遠離諸惡。",
        "from": "T09n0278_014:0485a21_5",
        "context_with_next_sentence": true
    },
    {
        "source_sentence": "菩薩大願之所興起，一切眾生觀無厭足；見者不虛，無不調伏，顯一切佛自在淨法；為一切眾生，作歸依處，勸化令發菩薩大願。",
        "from": "T09n0278_014:0485a24_6",
        "context_with_next_sentence": true
    },
    {
        "source_sentence": "此諸菩薩，皆悉成就無量法門；所謂：遍遊十方一切佛剎無所障礙神足法門；見淨法身，無著法門；住持慧身，能為無數變化之身，往詣無量佛所法門；入無量無邊不可思議如來自在法門；無量無邊一切智法門；無量光明普照諸法無畏方便法門；盡未來劫，分別演說諸功德藏無盡辯法門；一切陀羅尼慧光普照法門；成就清淨慧眼，普觀法界法門；智慧境界，無量無邊，無縛無著，究竟如虛空法門。",
        "from": "T09n0278_014:0485a27_7",
        "context_with_next_sentence": true
    },
    {
        "source_sentence": "如此世界，兜率天宮菩薩雲集，一切世界諸四天下，兜率天宮雲集菩薩，所從來國，諸佛名號，亦復如是。",
        "from": "T09n0278_014:0485b07_8",
        "context_with_next_sentence": true
    },
    {
        "source_sentence": "爾時，世尊從兩膝放百千億那由他光明，普照十方虛空法界等一切世界諸四天下兜率天宮，一切如來神力自在，皆悉顯現。",
        "from": "T09n0278_014:0485b09_9",
        "context_with_next_sentence": true
    },
    {
        "source_sentence": "彼諸菩薩，其有得見如來神力自在者，皆是盧舍那如來、應供、等正覺，行菩薩道，修習無量諸法門時，善知識也。",
        "from": "T09n0278_014:0485b12_10",
        "context_with_next_sentence": true
    },
    {
        "source_sentence": "是諸菩薩，常樂諸佛甚深解脫自在神力，得不壞法界身，得無礙三昧；見不思議佛，心無所著；以無礙心，充滿法界；離垢寶心，常為諸佛之所護念；得佛無量住持神力，決定究竟到於彼岸，清淨正念，速成等覺；得諸如來心之原底，入深智慧而得自在；於甚深智，究竟彼岸，清淨法身；住佛所住，得一切智，與如來等；從智寶起，皆於如來妙趣中生，開發清淨智慧法門；究竟金剛大智彼岸，成就金剛方便三昧，永離一切愚癡闇冥，教化成熟無量無邊無數眾生；諸佛一切決定自在，究竟彼岸；不著一切數，善學一切數，究竟一切數智；善住真實法，成就如是等無量無邊、不可稱數、不可窮盡、不可言說諸功德藏。",
        "from": "T09n0278_014:0485b15_11",
        "context_with_next_sentence": true
    },
    {
        "source_sentence": "爾時，金剛幢菩薩承佛神力，普觀十方，以偈頌曰：「如來不出世，　　亦無有涅槃，　以本大願力，　　顯現自在法。",
        "from": "T09n0278_014:0485b29_12",
        "context_with_next_sentence": true
    },
    {
        "source_sentence": "　是法難思議，　　非心之境界，　究竟彼岸智，　　乃見諸佛境。",
        "from": "T09n0278_014:0485c04_0",
        "context_with_next_sentence": true
    },
    {
        "source_sentence": "　色身非如來，　　音聲亦如是，　亦不離色聲，　　有佛自在力。",
        "from": "T09n0278_014:0485c06_0",
        "context_with_next_sentence": true
    },
    {
        "source_sentence": "　少智不能知，　　甚深佛境界，　成就本業智，　　乃達諸佛境。",
        "from": "T09n0278_014:0485c08_0",
        "context_with_next_sentence": true
    },
    {
        "source_sentence": "　諸佛無來處，　　去亦無所至，　清淨妙法身，　　顯現自在力。",
        "from": "T09n0278_014:0485c10_0",
        "context_with_next_sentence": true
    },
    {
        "source_sentence": "　無量世界中，　　示現如來身，　廣說微妙法，　　其心無所著。",
        "from": "T09n0278_014:0485c12_0",
        "context_with_next_sentence": true
    },
    {
        "source_sentence": "　無量無邊慧，　　諸法無障礙，　入於深法界，　　顯現自在力。",
        "from": "T09n0278_014:0485c14_0",
        "context_with_next_sentence": true
    },
    {
        "source_sentence": "　眾生及諸法，　　了達無障礙，　變化身無量，　　普現一切剎。",
        "from": "T09n0278_014:0485c16_0",
        "context_with_next_sentence": true
    },
    {
        "source_sentence": "　欲求一切智，　　自然成正覺，　先當淨其心，　　具修菩薩行。",
        "from": "T09n0278_014:0485c18_0",
        "context_with_next_sentence": true
    },
    {
        "source_sentence": "　如是見如來，　　無量自在力，　除疑常親近，　　無上善知識。」",
        "from": "T09n0278_014:0485c20_0",
        "context_with_next_sentence": true
    },
    {
        "source_sentence": "爾時，堅固幢菩薩承佛神力，普觀十方，以偈頌曰：「最上無過者，　　甚深不可說，　一切語言斷，　　清淨如虛空。",
        "from": "T09n0278_014:0485c22_0",
        "context_with_next_sentence": true
    },
    {
        "source_sentence": "　諦觀人師子，　　無量自在力，　諸佛無虛妄，　　世間生妄想。",
        "from": "T09n0278_014:0485c26_0",
        "context_with_next_sentence": true
    },
    {
        "source_sentence": "　導師所演說，　　其法甚深妙，　隨順因緣起，　　如來清淨身。",
        "from": "T09n0278_014:0485c28_0",
        "context_with_next_sentence": true
    },
    {
        "source_sentence": "　斯等大乘智，　　諸佛之境界，　若欲求此智，　　常應親近佛。",
        "from": "T09n0278_014:0486a01_0",
        "context_with_next_sentence": true
    },
    {
        "source_sentence": "　清淨心供養，　　一切諸導師，　心常無厭足，　　究竟成佛道。",
        "from": "T09n0278_014:0486a03_0",
        "context_with_next_sentence": true
    },
    {
        "source_sentence": "　無盡功德藏，　　增長菩提心，　遠離諸疑惑，　　觀佛無厭足。",
        "from": "T09n0278_014:0486a05_0",
        "context_with_next_sentence": true
    },
    {
        "source_sentence": "　究竟一切法，　　法化生佛子，　彼悉能解了，　　諸佛自在力。",
        "from": "T09n0278_014:0486a07_0",
        "context_with_next_sentence": true
    },
    {
        "source_sentence": "　智慧王所說，　　欲為諸法本，　應起清淨欲，　　志求無上道。",
        "from": "T09n0278_014:0486a09_0",
        "context_with_next_sentence": true
    },
    {
        "source_sentence": "　若能敬諸佛，　　知報如來恩，　彼人未曾離，　　一切諸導師。",
        "from": "T09n0278_014:0486a11_0",
        "context_with_next_sentence": true
    },
    {
        "source_sentence": "　如是得見聞，　　諸佛及佛法，　具足清淨願，　　究竟無上道。」",
        "from": "T09n0278_014:0486a13_0",
        "context_with_next_sentence": true
    },
    {
        "source_sentence": "爾時，勇猛幢菩薩承佛神力，普觀十方，以偈頌曰：「有眼有日光，　　能見細微色，　最勝神力故，　　淨心見諸佛。",
        "from": "T09n0278_014:0486a15_0",
        "context_with_next_sentence": true
    },
    {
        "source_sentence": "　勇猛勤方便，　　能盡海原底，　智慧力如是，　　究竟諸佛海。",
        "from": "T09n0278_014:0486a19_0",
        "context_with_next_sentence": true
    },
    {
        "source_sentence": "　譬如好良田，　　植種必滋繁，　如是淨心地，　　出生諸佛法。",
        "from": "T09n0278_014:0486a21_0",
        "context_with_next_sentence": true
    },
    {
        "source_sentence": "　如貧得寶藏，　　除滅飢寒苦，　菩薩得佛法，　　離垢心清淨。",
        "from": "T09n0278_014:0486a23_0",
        "context_with_next_sentence": true
    },
    {
        "source_sentence": "　譬如伽陀藥，　　能消一切毒，　天尊亦如是，　　滅除煩惱毒。",
        "from": "T09n0278_014:0486a25_0",
        "context_with_next_sentence": true
    },
    {
        "source_sentence": "　因緣善知識，　　生長信佛心，　因緣善知識，　　得聞諸佛法。",
        "from": "T09n0278_014:0486a27_0",
        "context_with_next_sentence": true
    },
    {
        "source_sentence": "　無量無數劫，　　常行無上施，　若能化一人，　　功德超於彼。",
        "from": "T09n0278_014:0486a29_0",
        "context_with_next_sentence": true
    },
    {
        "source_sentence": "　如來相莊嚴，　　功德難思議，　諸佛功德藏，　　一切莫能知。",
        "from": "T09n0278_014:0486b02_0",
        "context_with_next_sentence": true
    },
    {
        "source_sentence": "　如來等正覺，　　不起于一座，　悉能遍十方，　　一切諸世界。",
        "from": "T09n0278_014:0486b04_0",
        "context_with_next_sentence": true
    },
    {
        "source_sentence": "　譬如虛空性，　　不生亦不滅，　諸佛法如是，　　亦復無生滅。」",
        "from": "T09n0278_014:0486b06_0",
        "context_with_next_sentence": true
    },
    {
        "source_sentence": "爾時，夜光幢菩薩承佛神力，普觀十方，以偈頌曰：「十方諸世界，　　一切群生類，　普見天人尊，　　清淨妙法身。",
        "from": "T09n0278_014:0486b08_0",
        "context_with_next_sentence": true
    },
    {
        "source_sentence": "　譬如一心力，　　能生種種心，　如來一法身，　　出生諸佛身。",
        "from": "T09n0278_014:0486b12_0",
        "context_with_next_sentence": true
    },
    {
        "source_sentence": "　菩提無二法，　　亦無有自性，　無二淨法身，　　莊嚴無不現。",
        "from": "T09n0278_014:0486b14_0",
        "context_with_next_sentence": true
    },
    {
        "source_sentence": "　究竟如虛空，　　猶如幻化現，　功德不可盡，　　其唯諸佛境。",
        "from": "T09n0278_014:0486b16_0",
        "context_with_next_sentence": true
    },
    {
        "source_sentence": "　三世一切佛，　　法身悉清淨，　隨其所應化，　　普現妙色身。",
        "from": "T09n0278_014:0486b18_0",
        "context_with_next_sentence": true
    },
    {
        "source_sentence": "　未曾生想念，　　我為如是像，　遠離諸希望，　　自然應眾生。",
        "from": "T09n0278_014:0486b20_0",
        "context_with_next_sentence": true
    },
    {
        "source_sentence": "　不壞諸法性，　　亦不著法界，　應現種種形，　　教化眾生故。",
        "from": "T09n0278_014:0486b22_0",
        "context_with_next_sentence": true
    },
    {
        "source_sentence": "　法身非變化，　　亦非非變化，　諸法無變化，　　示現有變化。",
        "from": "T09n0278_014:0486b24_0",
        "context_with_next_sentence": true
    },
    {
        "source_sentence": "　正覺不可量，　　究竟等法界，　深廣無涯底，　　言語道悉斷。",
        "from": "T09n0278_014:0486b26_0",
        "context_with_next_sentence": true
    },
    {
        "source_sentence": "　一切趣道法，　　如來知實義，　遊行一切剎，　　未曾有障礙。」",
        "from": "T09n0278_014:0486b28_0",
        "context_with_next_sentence": true
    },
    {
        "source_sentence": "爾時，智幢菩薩承佛神力，普觀十方，以偈頌曰：「入於深智慧，　　一切無障礙，　其心無齊限，　　修習菩薩行。",
        "from": "T09n0278_014:0486c01_0",
        "context_with_next_sentence": true
    },
    {
        "source_sentence": "　普於十方剎，　　常見一切佛，　彼佛無處所，　　法亦無所著。",
        "from": "T09n0278_014:0486c05_0",
        "context_with_next_sentence": true
    },
    {
        "source_sentence": "　一一諸如來，　　自在力無量，　不可思議劫，　　說之無窮盡。",
        "from": "T09n0278_014:0486c07_0",
        "context_with_next_sentence": true
    },
    {
        "source_sentence": "　三世諸眾生，　　悉可知其數，　導師功德藏，　　其數不可盡。",
        "from": "T09n0278_014:0486c09_0",
        "context_with_next_sentence": true
    },
    {
        "source_sentence": "　無二不思議，　　應現種種身，　十方無不見，　　未曾有別異。",
        "from": "T09n0278_014:0486c11_0",
        "context_with_next_sentence": true
    },
    {
        "source_sentence": "　譬如淨滿月，　　普現一切水，　影像雖無量，　　本月未曾二。",
        "from": "T09n0278_014:0486c13_0",
        "context_with_next_sentence": true
    },
    {
        "source_sentence": "　如是無礙智，　　成就等正覺，　應現一切剎，　　佛身初無二。",
        "from": "T09n0278_014:0486c15_0",
        "context_with_next_sentence": true
    },
    {
        "source_sentence": "　非一亦非二，　　亦復非無量，　隨其所應化，　　示現無量身。",
        "from": "T09n0278_014:0486c17_0",
        "context_with_next_sentence": true
    },
    {
        "source_sentence": "　佛身非過去，　　亦復非未來，　一念現出生，　　成佛入涅槃。",
        "from": "T09n0278_014:0486c19_0",
        "context_with_next_sentence": true
    },
    {
        "source_sentence": "　譬如幻化色，　　不生亦不滅，　佛身亦如是，　　寂然無生滅。」",
        "from": "T09n0278_014:0486c21_0",
        "context_with_next_sentence": true
    },
    {
        "source_sentence": "爾時，寶幢菩薩承佛神力，普觀十方，以偈頌曰：「如來身無量，　　眾生見有量，　隨彼所應化，　　導師為現身。",
        "from": "T09n0278_014:0486c23_0",
        "context_with_next_sentence": true
    },
    {
        "source_sentence": "　法身無處所，　　充滿十方界，　佛身難思議，　　如空無分際。",
        "from": "T09n0278_014:0486c27_0",
        "context_with_next_sentence": true
    },
    {
        "source_sentence": "　彼無心意識，　　亦無起心想，　諸佛之境界，　　究竟無生滅。",
        "from": "T09n0278_014:0486c29_0",
        "context_with_next_sentence": true
    },
    {
        "source_sentence": "　譬如無目人，　　不覩內外色，　如來不出世，　　不見一切法。",
        "from": "T09n0278_014:0487a02_0",
        "context_with_next_sentence": true
    },
    {
        "source_sentence": "　饒益眾生故，　　如來出世間，　眾生見有出，　　而實無興世。",
        "from": "T09n0278_014:0487a04_0",
        "context_with_next_sentence": true
    },
    {
        "source_sentence": "　佛剎非如來，　　晝夜亦如是，　年月至一念，　　悉非等正覺。",
        "from": "T09n0278_014:0487a06_0",
        "context_with_next_sentence": true
    },
    {
        "source_sentence": "　眾生咸說言，　　佛日出世間，　導師自覺悟，　　如來非淨日。",
        "from": "T09n0278_014:0487a08_0",
        "context_with_next_sentence": true
    },
    {
        "source_sentence": "　虛妄無所有，　　言語道悉斷，　三世諸如來，　　出世亦如是。",
        "from": "T09n0278_014:0487a10_0",
        "context_with_next_sentence": true
    },
    {
        "source_sentence": "　譬如清淨日，　　不與昏夜俱，　而說日夜相，　　諸佛亦如是。",
        "from": "T09n0278_014:0487a12_0",
        "context_with_next_sentence": true
    },
    {
        "source_sentence": "　三世一切劫，　　不與如來俱，　而說三世佛，　　導師法如是。」",
        "from": "T09n0278_014:0487a14_0",
        "context_with_next_sentence": true
    },
    {
        "source_sentence": "爾時，精進幢菩薩承佛神力，普觀十方，以偈頌曰：「一切諸導師，　　身同義亦然，　普於十方界，　　隨應各別異。",
        "from": "T09n0278_014:0487a16_0",
        "context_with_next_sentence": true
    },
    {
        "source_sentence": "　觀察牟尼尊，　　境界甚深妙，　充滿諸法界，　　一切悉無餘。",
        "from": "T09n0278_014:0487a20_0",
        "context_with_next_sentence": true
    },
    {
        "source_sentence": "　如來淨法身，　　非是內身數，　如來淨法身，　　亦非外身數。",
        "from": "T09n0278_014:0487a22_0",
        "context_with_next_sentence": true
    },
    {
        "source_sentence": "　隨彼眾生行，　　種種無量業，　是故見如來，　　各各悉不同。",
        "from": "T09n0278_014:0487a24_0",
        "context_with_next_sentence": true
    },
    {
        "source_sentence": "　如來妙法身，　　一切莫能數，　甚深難思議，　　唯是佛境界。",
        "from": "T09n0278_014:0487a26_0",
        "context_with_next_sentence": true
    },
    {
        "source_sentence": "　如我非境界，　　思量所不及，　佛法身如是，　　一切莫能測。",
        "from": "T09n0278_014:0487a28_0",
        "context_with_next_sentence": true
    },
    {
        "source_sentence": "　如剎難思議，　　而見淨莊嚴，　佛身亦如是，　　妙相無不現。",
        "from": "T09n0278_014:0487b01_0",
        "context_with_next_sentence": true
    },
    {
        "source_sentence": "　猶如一切法，　　因緣和合生，　如是因緣會，　　得見諸如來。",
        "from": "T09n0278_014:0487b03_0",
        "context_with_next_sentence": true
    },
    {
        "source_sentence": "　譬如隨意珠，　　悉滿眾生意，　諸佛法如是，　　能滿一切願。",
        "from": "T09n0278_014:0487b05_0",
        "context_with_next_sentence": true
    },
    {
        "source_sentence": "　無量世界中，　　導師興於世，　如來本願力，　　普應十方界。」",
        "from": "T09n0278_014:0487b07_0",
        "context_with_next_sentence": true
    },
    {
        "source_sentence": "爾時，離垢幢菩薩承佛神力，普觀十方，以偈頌曰：「諸佛智慧光，　　圓滿淨世間，　能淨世間已，　　令入諸佛法。",
        "from": "T09n0278_014:0487b09_0",
        "context_with_next_sentence": true
    },
    {
        "source_sentence": "　設有人欲見，　　眾生數等佛，　如來一切應，　　而實無來處。",
        "from": "T09n0278_014:0487b13_0",
        "context_with_next_sentence": true
    },
    {
        "source_sentence": "　專念佛境界，　　生起無量心，　所見諸如來，　　其數與心等。",
        "from": "T09n0278_014:0487b15_0",
        "context_with_next_sentence": true
    },
    {
        "source_sentence": "　具足白淨法，　　名聞滿十方，　彼於一切智，　　其心安不動。",
        "from": "T09n0278_014:0487b17_0",
        "context_with_next_sentence": true
    },
    {
        "source_sentence": "　導師為眾生，　　如應演說法，　隨所宜見處，　　普現最勝身。",
        "from": "T09n0278_014:0487b19_0",
        "context_with_next_sentence": true
    },
    {
        "source_sentence": "　佛身非我所，　　世界亦如是，　說心非我所，　　覺無我菩提。",
        "from": "T09n0278_014:0487b21_0",
        "context_with_next_sentence": true
    },
    {
        "source_sentence": "　一切人師子，　　無量自在力，　示現念等身，　　種種相莊嚴。",
        "from": "T09n0278_014:0487b23_0",
        "context_with_next_sentence": true
    },
    {
        "source_sentence": "　世間則是身，　　身即是最勝，　知身真實性，　　是佛無礙智。",
        "from": "T09n0278_014:0487b25_0",
        "context_with_next_sentence": true
    },
    {
        "source_sentence": "　一切知見人，　　普明照諸法，　佛法及菩提，　　求悉不可得。",
        "from": "T09n0278_014:0487b27_0",
        "context_with_next_sentence": true
    },
    {
        "source_sentence": "　導師無來去，　　亦復無所住，　遠離諸顛倒，　　清淨等正覺。」",
        "from": "T09n0278_014:0487b29_0",
        "context_with_next_sentence": true
    },
    {
        "source_sentence": "爾時，真實幢菩薩承佛神力，普觀十方，以偈頌曰：「正覺遊十方，　　一切諸世界，　不離於一剎，　　普現諸國土。",
        "from": "T09n0278_014:0487c02_0",
        "context_with_next_sentence": true
    },
    {
        "source_sentence": "　如來自在力，　　應現一切身，　得道轉法輪，　　究竟般涅槃。",
        "from": "T09n0278_014:0487c06_0",
        "context_with_next_sentence": true
    },
    {
        "source_sentence": "　誰為思議佛？",
        "from": "T09n0278_014:0487c08_0",
        "context_with_next_sentence": true
    },
    {
        "source_sentence": "　　誰為不思議？",
        "from": "T09n0278_014:0487c08_1",
        "context_with_next_sentence": true
    },
    {
        "source_sentence": "　誰見諸如來？",
        "from": "T09n0278_014:0487c09_0",
        "context_with_next_sentence": true
    },
    {
        "source_sentence": "　　誰為等正覺？",
        "from": "T09n0278_014:0487c09_1",
        "context_with_next_sentence": true
    },
    {
        "source_sentence": "　一切法皆如，　　諸佛境亦然，　乃至無一法，　　如中有生滅。",
        "from": "T09n0278_014:0487c10_0",
        "context_with_next_sentence": true
    },
    {
        "source_sentence": "　眾生虛妄故，　　是佛是世界，　若解真實者，　　無佛無世界。",
        "from": "T09n0278_014:0487c12_0",
        "context_with_next_sentence": true
    },
    {
        "source_sentence": "　令眾歡喜故，　　普現一切前，　如來所現身，　　畢竟不可得。",
        "from": "T09n0278_014:0487c14_0",
        "context_with_next_sentence": true
    },
    {
        "source_sentence": "　遠離一切障，　　無礙安隱住，　除滅諸留難，　　具足諸佛法。",
        "from": "T09n0278_014:0487c16_0",
        "context_with_next_sentence": true
    },
    {
        "source_sentence": "　一切諸如來，　　神通力自在，　悉於三世中，　　求之不可得。",
        "from": "T09n0278_014:0487c18_0",
        "context_with_next_sentence": true
    },
    {
        "source_sentence": "　如是知心識，　　明解一切法，　一切知見人，　　速成等正覺。",
        "from": "T09n0278_014:0487c20_0",
        "context_with_next_sentence": true
    },
    {
        "source_sentence": "　如來自在力，　　但有假言說，　諸佛及自在，　　一切言語斷。」",
        "from": "T09n0278_014:0487c22_0",
        "context_with_next_sentence": true
    },
    {
        "source_sentence": "爾時，法幢菩薩承佛神力，普觀十方，以偈頌曰：「寧於無量劫，　　具受一切苦，　終不遠如來，　　不覩自在力。",
        "from": "T09n0278_014:0487c24_0",
        "context_with_next_sentence": true
    },
    {
        "source_sentence": "　無量生死中，　　未曾發道心，　若聞見如來，　　具足佛菩提。",
        "from": "T09n0278_014:0487c28_0",
        "context_with_next_sentence": true
    },
    {
        "source_sentence": "　聰達明慧者，　　若發一道心，　汝莫生疑惑，　　自謂不成佛。",
        "from": "T09n0278_014:0488a01_0",
        "context_with_next_sentence": true
    },
    {
        "source_sentence": "　無量無數劫，　　菩提心難得，　若能一心求，　　究竟無上道。",
        "from": "T09n0278_014:0488a03_0",
        "context_with_next_sentence": true
    },
    {
        "source_sentence": "　設於念念中，　　供養無量佛，　不知是方便，　　彼猶非供養。",
        "from": "T09n0278_014:0488a05_0",
        "context_with_next_sentence": true
    },
    {
        "source_sentence": "　若聞如是法，　　諸佛從此生，　無量劫受苦，　　決定求菩提。",
        "from": "T09n0278_014:0488a07_0",
        "context_with_next_sentence": true
    },
    {
        "source_sentence": "　一聞摩訶衍，　　諸佛所乘乘，　一切法界中，　　三世為導師。",
        "from": "T09n0278_014:0488a09_0",
        "context_with_next_sentence": true
    },
    {
        "source_sentence": "　雖盡未來劫，　　一切諸佛剎，　不解方便者，　　終不成菩提。",
        "from": "T09n0278_014:0488a11_0",
        "context_with_next_sentence": true
    },
    {
        "source_sentence": "　過去無量劫，　　流轉於生死，　不知真實法，　　如來所起處。",
        "from": "T09n0278_014:0488a13_0",
        "context_with_next_sentence": true
    },
    {
        "source_sentence": "　諸法不可壞，　　亦無壞法者，　照明諸世間，　　示現自在法。」",
        "from": "T09n0278_014:0488a15_0",
        "context_with_next_sentence": true
    },
    {
        "source_sentence": "◎◎大方廣佛華嚴經金剛幢菩薩十迴向品第二十一之一爾時，金剛幢菩薩承佛神力，入菩薩明智三昧正受。",
        "from": "T09n0278_014:0488a16_1",
        "context_with_next_sentence": true
    },
    {
        "source_sentence": "入正受已，十方各過百萬佛剎微塵數等世界之外，各見百萬佛剎微塵數諸佛；是諸如來，悉號金剛幢。",
        "from": "T09n0278_014:0488a20_2",
        "context_with_next_sentence": true
    },
    {
        "source_sentence": "時，彼諸佛告金剛幢菩薩言：「善哉！",
        "from": "T09n0278_014:0488a22_3",
        "context_with_next_sentence": true
    },
    {
        "source_sentence": "善哉！",
        "from": "T09n0278_014:0488a23_4",
        "context_with_next_sentence": true
    },
    {
        "source_sentence": "佛子！",
        "from": "T09n0278_014:0488a23_5",
        "context_with_next_sentence": true
    },
    {
        "source_sentence": "乃能入是菩薩明智三昧正受。",
        "from": "T09n0278_014:0488a23_6",
        "context_with_next_sentence": true
    },
    {
        "source_sentence": "善男子！",
        "from": "T09n0278_014:0488a24_7",
        "context_with_next_sentence": true
    },
    {
        "source_sentence": "十方各百萬佛剎微塵數等世界諸佛，加汝神力故，乃能入是三昧正受。",
        "from": "T09n0278_014:0488a24_8",
        "context_with_next_sentence": true
    },
    {
        "source_sentence": "又盧舍那佛本願力故、威神力故、汝智慧清淨故、諸菩薩善根力故、欲令菩薩得清淨無所畏故、得無礙不斷辯故、入無礙智地故、入佛一切智廣大心故、具足無盡諸善根故、滿足無礙白淨法故、入普門法界故、顯現一切佛神力變化故、淨念過去際智慧不斷故、分別一切佛住持諸根故、以無量法門廣說法故、聞持了知無量法故、具足演說十迴向故、攝取一切菩薩諸善根故、安住出世間法故、一切智不斷絕故、開發大願故、入真實義故、知法界故、令一切菩薩悉歡喜故、修一切佛同善根故、護持一切如來性故。",
        "from": "T09n0278_014:0488a26_9",
        "context_with_next_sentence": true
    },
    {
        "source_sentence": "「善男子！",
        "from": "T09n0278_014:0488b09_10",
        "context_with_next_sentence": true
    },
    {
        "source_sentence": "汝當承佛神力，演說此法，安住佛家故、長養出世間諸功德故、入陀羅尼光明故、入諸佛不滅度法故、普照法界故、積集白淨離惡法故、住廣智慧境界住故、住無障礙法光明住故。」",
        "from": "T09n0278_014:0488b09_11",
        "context_with_next_sentence": true
    },
    {
        "source_sentence": "爾時，諸佛即與金剛幢菩薩無量智慧，與善方便分別句身無留礙辯、與無障礙法明、與一切如來所共之身、與無量微妙音聲、與諸菩薩不可思議三昧方便、與等心迴向善根智慧、與觀察一切法出生無量方便、與一切處說法無斷辯才。",
        "from": "T09n0278_014:0488b14_12",
        "context_with_next_sentence": true
    },
    {
        "source_sentence": "何以故？",
        "from": "T09n0278_014:0488b19_13",
        "context_with_next_sentence": true
    },
    {
        "source_sentence": "彼三昧善根力故。",
        "from": "T09n0278_014:0488b19_14",
        "context_with_next_sentence": true
    },
    {
        "source_sentence": "爾時，諸佛各申右手，摩金剛幢菩薩頂；摩其頂已，時，彼菩薩即從定起，告眾菩薩言：「佛子！",
        "from": "T09n0278_014:0488b20_15",
        "context_with_next_sentence": true
    },
    {
        "source_sentence": "是菩薩摩訶薩不可思議大願，悉普救護一切眾生；菩薩摩訶薩立此願已，修學三世諸佛迴向。",
        "from": "T09n0278_014:0488b22_16",
        "context_with_next_sentence": true
    },
    {
        "source_sentence": "「佛子！",
        "from": "T09n0278_014:0488b24_17",
        "context_with_next_sentence": true
    },
    {
        "source_sentence": "何等為菩薩摩訶薩迴向？",
        "from": "T09n0278_014:0488b24_18",
        "context_with_next_sentence": true
    },
    {
        "source_sentence": "菩薩摩訶薩迴向有十；去、來、今佛，悉共演說。",
        "from": "T09n0278_014:0488b25_19",
        "context_with_next_sentence": true
    },
    {
        "source_sentence": "何等為十？",
        "from": "T09n0278_014:0488b26_20",
        "context_with_next_sentence": true
    },
    {
        "source_sentence": "一者、救護一切眾生，離眾生相迴向；二者、不壞迴向；三者、等一切佛迴向；四者、至一切處迴向；五者、無盡功德藏迴向；六者、隨順平等善根迴向；七者、隨順等觀一切眾生迴向；八者、如相迴向；九者、無縛無著解脫迴向；十者、法界無量迴向。",
        "from": "T09n0278_014:0488b26_21",
        "context_with_next_sentence": true
    },
    {
        "source_sentence": "佛子！",
        "from": "T09n0278_014:0488c02_22",
        "context_with_next_sentence": true
    },
    {
        "source_sentence": "是為菩薩摩訶薩十種迴向，三世諸佛所共演說。",
        "from": "T09n0278_014:0488c03_0",
        "context_with_next_sentence": true
    },
    {
        "source_sentence": "「佛子！",
        "from": "T09n0278_014:0488c04_1",
        "context_with_next_sentence": true
    },
    {
        "source_sentence": "何等為救護一切眾生離眾生相迴向？",
        "from": "T09n0278_014:0488c04_2",
        "context_with_next_sentence": true
    },
    {
        "source_sentence": "此菩薩摩訶薩行檀波羅蜜；淨尸波羅蜜；修羼提波羅蜜；行毘梨耶波羅蜜；入禪波羅蜜；分別般若波羅蜜；修行積集、慈哀、愍悲、歡悅、喜堪、忍捨，修如是等無量善根。",
        "from": "T09n0278_014:0488c05_3",
        "context_with_next_sentence": true
    },
    {
        "source_sentence": "修善根已，作如是念：『我所修習善根，悉以饒益一切眾生，究竟清淨；以此所修善根，令一切眾生，皆悉除滅地獄、餓鬼、畜生、閻羅王等，無量苦惱。』",
        "from": "T09n0278_014:0488c09_4",
        "context_with_next_sentence": true
    },
    {
        "source_sentence": "復作是念：『我以此善根迴向，為一切眾生作舍，令滅苦陰故；為一切眾生作護，令解脫煩惱故；為一切眾生作歸，令離恐怖故；為一切眾生作趣，令至一切智地故；為一切眾生作安隱，令得究竟安隱處故；為一切眾生作大明，令滅癡冥，得慧光故；為一切眾生作炬，令滅無明闇故；為一切眾生作燈，令得安住究竟明淨故；為一切眾生作導，令入方便法故；為一切眾生作主寶臣，令得無礙淨智身故。』",
        "from": "T09n0278_014:0488c12_5",
        "context_with_next_sentence": true
    },
    {
        "source_sentence": "佛子！",
        "from": "T09n0278_014:0488c22_6",
        "context_with_next_sentence": true
    },
    {
        "source_sentence": "菩薩摩訶薩以如是等無量善根迴向，令一切眾生究竟一切智。",
        "from": "T09n0278_014:0488c22_7",
        "context_with_next_sentence": true
    },
    {
        "source_sentence": "「佛子！",
        "from": "T09n0278_014:0488c24_8",
        "context_with_next_sentence": true
    },
    {
        "source_sentence": "此菩薩摩訶薩為怨親故，以諸善根迴向，等無差別。",
        "from": "T09n0278_014:0488c24_9",
        "context_with_next_sentence": true
    },
    {
        "source_sentence": "何以故？",
        "from": "T09n0278_014:0488c25_10",
        "context_with_next_sentence": true
    },
    {
        "source_sentence": "菩薩摩訶薩入平等觀，無怨親故。",
        "from": "T09n0278_014:0488c25_11",
        "context_with_next_sentence": true
    },
    {
        "source_sentence": "常以愛眼，視諸眾生；若眾生懷惡，於菩薩所，起怨逆心；菩薩摩訶薩為一切眾生，作善知識，廣為分別諸深妙法。",
        "from": "T09n0278_014:0488c26_12",
        "context_with_next_sentence": true
    },
    {
        "source_sentence": "譬如大海，一切眾毒所不能壞；菩薩亦復如是，一切童蒙愚癡無智，不知報恩，瞋恚貢高，破戒生盲，如是等類，無量過惡，不能動亂菩薩道心。",
        "from": "T09n0278_014:0488c29_13",
        "context_with_next_sentence": true
    },
    {
        "source_sentence": "「譬如日天子出，普照天下，不以盲人故，隱而不現；又復不以乾闥婆城，四域塵曀，阿脩羅障，閻浮樹蔭，及餘山障，如是等類無量障蔽故，隱而不現。",
        "from": "T09n0278_014:0489a03_14",
        "context_with_next_sentence": true
    },
    {
        "source_sentence": "菩薩摩訶薩亦復如是，常正憶念，未曾散亂，深廣安諦，心無憂慼；正意思惟，悉欲究竟功德智慧，清淨法光，普照世間；示真實義，淨修一切諸法智門，為諸眾生，常修善根。",
        "from": "T09n0278_014:0489a06_15",
        "context_with_next_sentence": true
    },
    {
        "source_sentence": "一切眾生，有無量惡；菩薩摩訶薩不以惡眾生故，嫌恨退沒，不行迴向；不以難調伏眾生故，退捨善根，不行迴向。",
        "from": "T09n0278_014:0489a10_16",
        "context_with_next_sentence": true
    },
    {
        "source_sentence": "雖有眾生，邪見瞋濁；於大莊嚴，其心不轉，不捨大願，救護眾生。",
        "from": "T09n0278_014:0489a13_17",
        "context_with_next_sentence": true
    },
    {
        "source_sentence": "若見眾生，濁惡無信，不知報恩；修習菩提，未曾懈廢。",
        "from": "T09n0278_014:0489a15_18",
        "context_with_next_sentence": true
    },
    {
        "source_sentence": "若與愚癡童蒙共事，心無憂惱。",
        "from": "T09n0278_014:0489a16_19",
        "context_with_next_sentence": true
    },
    {
        "source_sentence": "何以故？",
        "from": "T09n0278_014:0489a17_20",
        "context_with_next_sentence": true
    },
    {
        "source_sentence": "我以明淨圓滿慧日，出於世間，清淨調伏一切眾生。",
        "from": "T09n0278_014:0489a17_21",
        "context_with_next_sentence": true
    },
    {
        "source_sentence": "「菩薩摩訶薩不為一眾生故，發心求阿耨多羅三藐三菩提善根迴向；不為嚴淨一佛剎故；不為信一佛故；不為見一佛故；不為聞一佛法故；不為滿足一願故。",
        "from": "T09n0278_014:0489a18_22",
        "context_with_next_sentence": true
    },
    {
        "source_sentence": "菩薩摩訶薩悉欲救護一切眾生故，以善根迴向，具足嚴淨一切佛剎；信一切佛；見一切佛；恭敬供養一切諸佛；聞一切佛所說正法；滿足一切大願故；以諸善根迴向阿耨多羅三藐三菩提。",
        "from": "T09n0278_014:0489a22_23",
        "context_with_next_sentence": true
    },
    {
        "source_sentence": "菩薩摩訶薩復作是念：『發菩提心寶，即是如來境界之力，廣大平等，無有懈怠；於一切劫，修學難得，與諸佛等。』",
        "from": "T09n0278_014:0489a26_24",
        "context_with_next_sentence": true
    },
    {
        "source_sentence": "「菩薩摩訶薩如是觀諸善根，信心清淨，長養大悲；以諸善根，普為眾生深心迴向，非但口言。",
        "from": "T09n0278_014:0489a29_25",
        "context_with_next_sentence": true
    },
    {
        "source_sentence": "於諸眾生，發歡喜心、明淨心、柔軟心、慈心、愛念心、攝取心、饒益心、安樂心、最勝心；以諸善根迴向。",
        "from": "T09n0278_014:0489b02_26",
        "context_with_next_sentence": true
    },
    {
        "source_sentence": "菩薩摩訶薩以諸善根迴向時，作如是念：『若我所有迴向功德，令一切眾生得清淨趣，得清淨生，功德滿足，一切世間無能壞者，不可窮盡；常得尊重，心不錯謬，分別了知一切諸趣；思量諸佛，具足莊嚴身、口、意業；具足莊嚴一切功德。』",
        "from": "T09n0278_014:0489b05_0",
        "context_with_next_sentence": true
    },
    {
        "source_sentence": "復作是念：『以此善根迴向功德，令一切眾生，常見諸佛；於彼佛所，得不壞信；於諸佛所，聽受正法，離諸疑惑，憶持不忘，如說修行；於如來所，得柔軟心，淨身、口業，心常安住勝妙善根；永離貧法，七財滿足；修學一切諸佛所學，得諸善根，成就平等淨妙解脫一切種智；於一切眾生，得慈愛眼；其身清淨，相好莊嚴，言論辯慧，功德具足；調伏諸根，成就十力；發起諸善，心住滿足，無所染著；令一切眾生，具佛快樂，得無量住，住佛所住。』",
        "from": "T09n0278_014:0489b10_1",
        "context_with_next_sentence": true
    },
    {
        "source_sentence": "「此菩薩摩訶薩復作是念：『一切眾生，造作無量諸不善業；因是業故，受無量苦，不見如來，不聞正法，不識淨僧；此諸眾生，具有無量大惡罪業，應受無量無邊楚毒。",
        "from": "T09n0278_014:0489b20_2",
        "context_with_next_sentence": true
    },
    {
        "source_sentence": "我當於彼三惡道中，悉代受苦，令得解脫；我當代受無量苦惱，不以苦故，其心退轉，恐怖懈怠，捨離眾生。",
        "from": "T09n0278_014:0489b24_3",
        "context_with_next_sentence": true
    },
    {
        "source_sentence": "何以故？",
        "from": "T09n0278_014:0489b27_0",
        "context_with_next_sentence": true
    },
    {
        "source_sentence": "我為眾生，荷負重擔，滿平等願；度脫一切生老病死，愁憂苦惱，無量諸難，流轉生死；一切邪見，失諸善法，愚癡無智，我當悉度，免此眾苦。",
        "from": "T09n0278_014:0489b27_1",
        "context_with_next_sentence": true
    },
    {
        "source_sentence": "眾生常為愛網所纏，無明覆蔽，染著有愛，為之走使，不得自在；縛在苦獄，隨諸魔業，於諸佛所，心生疑惑；不得出世道，不見安隱處，常馳無量生死曠野，受無量苦。』",
        "from": "T09n0278_014:0489c01_2",
        "context_with_next_sentence": true
    },
    {
        "source_sentence": "「菩薩摩訶薩見彼眾生，沒生死泥，受眾楚毒；起大悲心，饒益眾生，令得善利，免度苦難，善根迴向。",
        "from": "T09n0278_014:0489c05_3",
        "context_with_next_sentence": true
    },
    {
        "source_sentence": "以大迴向迴向，如三世菩薩迴向；如諸佛所說大迴向經迴向；令一切眾生，悉得清淨，具足善根，究竟一切智。",
        "from": "T09n0278_014:0489c07_4",
        "context_with_next_sentence": true
    },
    {
        "source_sentence": "復作是念：『我當悉令一切眾生，得無上智王安隱住處，不為自度；但欲令彼出生死淵，得一切智心，拔出眾生惡道嶮谷，救無量苦，度生死流。』",
        "from": "T09n0278_014:0489c10_5",
        "context_with_next_sentence": true
    },
    {
        "source_sentence": "復作是念：『我當為一切眾生，受無量苦；令諸眾生，悉得免出生死沃焦；我當為一切眾生，於一切剎，一切地獄中，受一切苦，終不捨離；我當於一一惡道，盡未來劫，代諸眾生，受無量苦。",
        "from": "T09n0278_014:0489c13_6",
        "context_with_next_sentence": true
    },
    {
        "source_sentence": "何以故？",
        "from": "T09n0278_014:0489c18_7",
        "context_with_next_sentence": true
    },
    {
        "source_sentence": "我寧獨受諸苦，不令眾生，受諸楚毒；當以我身，免贖一切惡道眾生，令得解脫。』",
        "from": "T09n0278_014:0489c18_8",
        "context_with_next_sentence": true
    },
    {
        "source_sentence": "「菩薩摩訶薩復作是念：『我悉當為一切眾生，作誠實語者，離惱害心，不捨眾生。",
        "from": "T09n0278_014:0489c20_9",
        "context_with_next_sentence": true
    },
    {
        "source_sentence": "何以故？",
        "from": "T09n0278_014:0489c22_10",
        "context_with_next_sentence": true
    },
    {
        "source_sentence": "我因眾生，發菩提心，度脫一切；不求尊貴，不求五欲，不求世間種種樂故，行菩薩道。",
        "from": "T09n0278_014:0489c22_11",
        "context_with_next_sentence": true
    },
    {
        "source_sentence": "何以故？",
        "from": "T09n0278_014:0489c24_12",
        "context_with_next_sentence": true
    },
    {
        "source_sentence": "五欲是世間法，諸魔境界，愚人所行，諸佛訶責；彼能出生一切苦惱，地獄、餓鬼、畜生、閻羅王處，忿恚鬪諍，更相訟說，皆由五欲；積習五欲，遠離諸佛，能障生天，況無上道。",
        "from": "T09n0278_014:0489c24_13",
        "context_with_next_sentence": true
    },
    {
        "source_sentence": "菩薩明見五欲，有如是等無量過患；是故，不以五欲修菩薩行，但欲饒益安隱眾生，發菩提心，求無上道；令一切眾生，得一切利，具諸大願；斷絕眾生煩惱鉤餌，離無量苦。』",
        "from": "T09n0278_014:0489c28_14",
        "context_with_next_sentence": true
    },
    {
        "source_sentence": "「菩薩摩訶薩復作是念：『我當以諸善根迴向，令一切眾生，得種種樂：究竟樂、饒益樂、不共樂、寂靜樂、無染樂、無動樂、無量樂、不死不轉樂、不滅樂、一切智樂。",
        "from": "T09n0278_014:0490a03_15",
        "context_with_next_sentence": true
    },
    {
        "source_sentence": "我當為一切眾生，作調御師，作主藏臣，作大明炬，示安隱趣，令離諸難，解一切法；我當令解諸甚深義；我當為作一切智船，度生死海；我當令知無量善根迴向；我當悉為示現彼岸。』",
        "from": "T09n0278_014:0490a07_16",
        "context_with_next_sentence": true
    },
    {
        "source_sentence": "菩薩摩訶薩以是無量善根迴向，救護一切，度生死海，令諸如來皆悉歡喜；得一切智，捨離眾魔，遠惡知識，親近菩薩，勝善知識；成就淨業，盡滅眾惡，具足菩薩無量願行一切善根。",
        "from": "T09n0278_014:0490a11_17",
        "context_with_next_sentence": true
    },
    {
        "source_sentence": "「菩薩摩訶薩以諸善根正迴向已，作如是念：『不以四天下一一眾生故，一一日出；但一日出世，悉能普照一切天下。",
        "from": "T09n0278_014:0490a15_18",
        "context_with_next_sentence": true
    },
    {
        "source_sentence": "又諸眾生，不以自身光明，知有晝夜，遊行觀察，興造諸業；皆由日天子出，普照天下，一切眾生，無業不就。』",
        "from": "T09n0278_014:0490a18_19",
        "context_with_next_sentence": true
    },
    {
        "source_sentence": "菩薩摩訶薩亦復如是，修諸善根迴向，普為眾生，作如是念：『彼諸眾生，無智慧光，尚不自照，何況照他？",
        "from": "T09n0278_014:0490a21_20",
        "context_with_next_sentence": true
    },
    {
        "source_sentence": "唯我一人，志獨無侶，修諸善根迴向，欲為度脫一切眾生；普照一切眾生；分別一切眾生；了達一切眾生；令一切眾生入甚深法；攝取一切眾生；成就一切眾生；悅樂一切眾生；柔軟一切眾生；滅除一切眾生疑惑。』",
        "from": "T09n0278_014:0490a23_21",
        "context_with_next_sentence": true
    },
    {
        "source_sentence": "「菩薩摩訶薩復作是念：『我當修學，如日天子，普照一切，不求恩報；不為惡眾生故，捨大莊嚴；亦不以一惡眾生故，捨離一切，而不度脫；但勤修習善根迴向，欲令眾生得一切樂，攝少善根，迴向廣大。",
        "from": "T09n0278_014:0490a28_22",
        "context_with_next_sentence": true
    },
    {
        "source_sentence": "若諸善根，不能饒益眾生者，我終不以善根迴向；以諸善根，悉與眾生，發心迴向；令一切眾生，不著諸法故迴向，以眾生性迴向而無所至。』",
        "from": "T09n0278_014:0490b04_23",
        "context_with_next_sentence": true
    },
    {
        "source_sentence": "菩薩如是迴向，亦無所著；不取所有性，安住諸善根；不取相迴向，業報虛妄，無所有亦無所著；不取五陰相迴向，不壞五陰相迴向；不取虛妄業迴向，不求報，不起虛妄因緣；不生、不起、不住，不住堅固相，不住虛妄法，不取眾生相；不分別世界，不住心顛倒、想顛倒、見顛倒，不著語言道。",
        "from": "T09n0278_014:0490b07_24",
        "context_with_next_sentence": true
    },
    {
        "source_sentence": "但欲令眾生解真實法，迴向觀察一切眾生平等；迴向法界印，印諸善根；迴向離欲等法，觀察善根；迴向解一切法，離於顛倒，得諸善根；以無二法，觀察法界迴向。",
        "from": "T09n0278_014:0490b14_25",
        "context_with_next_sentence": true
    },
    {
        "source_sentence": "彼迴向不生諸法，不滅諸法，以如是等善根迴向，修行清淨諸對治法；迴向觀一切善根，皆悉迴向出世間法，於彼善根，不作二相。",
        "from": "T09n0278_014:0490b17_26",
        "context_with_next_sentence": true
    },
    {
        "source_sentence": "薩婆若非即是業，亦不離業；迴向觀察薩婆若，不即是業，亦不離業；得薩婆若願智業，照明清淨故，報亦照明清淨；報照明清淨故，薩婆若亦照明清淨。",
        "from": "T09n0278_014:0490b20_27",
        "context_with_next_sentence": true
    },
    {
        "source_sentence": "捨離一切動亂覺觀，憍慢放逸；隨方便智，以諸善根迴向；令一切眾生，悉得真實究竟解脫，不著法性，無量無邊善根，迴向諸法，無業報而出生業報。",
        "from": "T09n0278_014:0490b24_28",
        "context_with_next_sentence": true
    },
    {
        "source_sentence": "菩薩摩訶薩以如是等善根迴向，則能永離一切諸惡，佛所讚歎。",
        "from": "T09n0278_014:0490b28_0",
        "context_with_next_sentence": true
    },
    {
        "source_sentence": "佛子！",
        "from": "T09n0278_014:0490b29_1",
        "context_with_next_sentence": true
    },
    {
        "source_sentence": "是名菩薩摩訶薩第一救護一切眾生，離眾生相迴向。」",
        "from": "T09n0278_014:0490b29_2",
        "context_with_next_sentence": true
    },
    {
        "source_sentence": "爾時，金剛幢菩薩承佛神力，普觀十方，及一切眾，觀察法界，入深句義味，大悲普覆一切眾生；護持三世佛種不斷；入一切佛諸功德藏；出生諸佛清淨法身；善能分別諸眾生心；過去所種一切善根，知時不失，具足法身，善能示現清淨色身，以偈頌曰：「不思議劫所修行，　　常為饒益諸群生，　精進堅強意無礙，　　常求諸佛妙功德。",
        "from": "T09n0278_014:0490c02_0",
        "context_with_next_sentence": true
    },
    {
        "source_sentence": "　其心清淨離瞋恚，　　恭敬供養調御師，　深解諸法救眾生，　　彼能善入迴向藏。",
        "from": "T09n0278_014:0490c10_0",
        "context_with_next_sentence": true
    },
    {
        "source_sentence": "　勇猛精進力具足，　　智力照明甚清淨，　忍心堅固不傾動，　　常能救護諸群生。",
        "from": "T09n0278_014:0490c12_0",
        "context_with_next_sentence": true
    },
    {
        "source_sentence": "　於無等所心安住，　　踊悅歡喜意清淨，　菩薩忍力如大地，　　悉能饒益諸眾生。",
        "from": "T09n0278_014:0490c14_0",
        "context_with_next_sentence": true
    },
    {
        "source_sentence": "　不以苦行自求樂，　　大慈悲起無量行，　常能救護諸群生，　　彼人速入無礙地。",
        "from": "T09n0278_014:0490c16_0",
        "context_with_next_sentence": true
    },
    {
        "source_sentence": "　十方一切諸世界，　　其中眾生皆攝取，　常為眾生心安住，　　修學無量諸迴向。",
        "from": "T09n0278_014:0490c18_0",
        "context_with_next_sentence": true
    },
    {
        "source_sentence": "　以歡喜心行布施，　　具足護持清淨戒，　勇猛精進心堅固，　　清淨智慧善迴向。",
        "from": "T09n0278_014:0490c20_0",
        "context_with_next_sentence": true
    },
    {
        "source_sentence": "　其心廣大不可量，　　忍力堅強常迴向，　淨修一切諸禪定，　　智慧深妙難思議。",
        "from": "T09n0278_014:0490c22_0",
        "context_with_next_sentence": true
    },
    {
        "source_sentence": "　十方一切世界中，　　具足修習清淨行，　智慧迴向諸功德，　　以一切樂益眾生。",
        "from": "T09n0278_014:0490c24_0",
        "context_with_next_sentence": true
    },
    {
        "source_sentence": "　彼人積集眾善業，　　無量無邊不可數，　欲令眾生具修習，　　住不思議深妙智。",
        "from": "T09n0278_014:0490c26_0",
        "context_with_next_sentence": true
    },
    {
        "source_sentence": "　普為一切眾生故，　　不思議劫住地獄，　菩薩心常無懈怠，　　決定功德常迴向。",
        "from": "T09n0278_014:0490c28_0",
        "context_with_next_sentence": true
    },
    {
        "source_sentence": "　不求色聲諸香味，　　亦不希望一切觸，　常求無上最勝智，　　度脫一切諸群生。",
        "from": "T09n0278_014:0491a01_0",
        "context_with_next_sentence": true
    },
    {
        "source_sentence": "　菩薩智淨如虛空，　　普行無量大士行，　最勝所行淨業道，　　無量名稱常修行。",
        "from": "T09n0278_014:0491a03_0",
        "context_with_next_sentence": true
    },
    {
        "source_sentence": "　菩薩遊行諸世界，　　常能安隱群生類，　悉令一切皆歡喜，　　修菩薩行無厭足。",
        "from": "T09n0278_014:0491a05_0",
        "context_with_next_sentence": true
    },
    {
        "source_sentence": "　除滅一切心垢穢，　　思惟修習無上智，　不自為己求安樂，　　常欲利益諸群生。",
        "from": "T09n0278_014:0491a07_0",
        "context_with_next_sentence": true
    },
    {
        "source_sentence": "　菩薩迴向到彼岸，　　除滅無量心穢毒，　具足修習三世佛，　　無量清淨諸功德。",
        "from": "T09n0278_014:0491a09_0",
        "context_with_next_sentence": true
    },
    {
        "source_sentence": "　菩薩未曾染著色，　　受想行識亦如是，　不住一切諸三界，　　所有功德悉迴向。",
        "from": "T09n0278_014:0491a11_0",
        "context_with_next_sentence": true
    },
    {
        "source_sentence": "　諸佛所知眾生類，　　皆悉攝取無有餘，　究竟度脫諸群萌，　　是名菩薩殊勝行。",
        "from": "T09n0278_014:0491a13_0",
        "context_with_next_sentence": true
    },
    {
        "source_sentence": "　菩薩一切心安住，　　開悟彌廣不可稱，　離癡正念伏諸根，　　身口意業常寂然。",
        "from": "T09n0278_014:0491a15_0",
        "context_with_next_sentence": true
    },
    {
        "source_sentence": "　一切內外所有法，　　皆悉虛妄無真實，　如風行空無所礙，　　菩薩心行亦如是。",
        "from": "T09n0278_014:0491a17_0",
        "context_with_next_sentence": true
    },
    {
        "source_sentence": "　所起身業常清淨，　　能令諸佛悉歡喜，　於最勝所言不虛，　　意常專向諸如來。",
        "from": "T09n0278_014:0491a19_0",
        "context_with_next_sentence": true
    },
    {
        "source_sentence": "　十方無量諸世界，　　所有最勝悉往詣，　於彼覩見大悲尊，　　悉能恭敬供養之。",
        "from": "T09n0278_014:0491a21_0",
        "context_with_next_sentence": true
    },
    {
        "source_sentence": "　心常遠離一切惡，　　處大眾中無所畏，　心常安住如來道，　　彼為三有清涼池。",
        "from": "T09n0278_014:0491a23_0",
        "context_with_next_sentence": true
    },
    {
        "source_sentence": "　善修分析一切法，　　具足了達諸有無，　善能趣向真法性，　　深入無諍勝三昧。",
        "from": "T09n0278_014:0491a25_0",
        "context_with_next_sentence": true
    },
    {
        "source_sentence": "　修習菩薩堅固行，　　一切眾生莫能壞，　明學了達甚深義，　　於三世法無所著。",
        "from": "T09n0278_014:0491a27_0",
        "context_with_next_sentence": true
    },
    {
        "source_sentence": "　究竟迴向到彼岸，　　普令眾生悉清淨，　遠離一切諸染著，　　菩薩所行無所倚。",
        "from": "T09n0278_014:0491a29_0",
        "context_with_next_sentence": true
    },
    {
        "source_sentence": "　一切眾生語言法，　　於彼智慧無障礙，　談論巧妙無愛著，　　心常安處無礙住。",
        "from": "T09n0278_014:0491b02_0",
        "context_with_next_sentence": true
    },
    {
        "source_sentence": "　菩薩如是行迴向，　　無量善心功德藏，　能令十方諸世界，　　一切如來皆歡喜。",
        "from": "T09n0278_014:0491b04_0",
        "context_with_next_sentence": true
    },
    {
        "source_sentence": "「佛子！",
        "from": "T09n0278_014:0491b06_0",
        "context_with_next_sentence": true
    },
    {
        "source_sentence": "何等為菩薩摩訶薩第二不壞迴向？",
        "from": "T09n0278_014:0491b06_1",
        "context_with_next_sentence": true
    },
    {
        "source_sentence": "此菩薩摩訶薩，於去、來、今諸如來所，得不壞信，一切諸佛，皆悉歡喜；於諸菩薩所，乃至初發一念，求菩薩善根，及一切智；於彼菩薩，得不壞信，悉於一切諸佛法中，一向直心，而不可壞；於諸佛教，得不壞信；守護一切諸如來法，得不壞信；常以愛眼，等觀一切；以善根迴向，令彼眾生，獲諸善利，得不壞信；於白淨善根，得不壞信。",
        "from": "T09n0278_014:0491b06_2",
        "context_with_next_sentence": true
    },
    {
        "source_sentence": "何以故？",
        "from": "T09n0278_014:0491b14_3",
        "context_with_next_sentence": true
    },
    {
        "source_sentence": "修集一切諸善根故；於一切菩薩迴向，得不壞信，直心解脫，得滿足故；於一切菩薩諸法師所，得不壞信，具足起如來想故；於如來自在神力，得不壞信，諦信諸佛難思議故；於一切菩薩方便，得不壞信，攝取種種無量無數行境界故。",
        "from": "T09n0278_014:0491b14_4",
        "context_with_next_sentence": true
    },
    {
        "source_sentence": "「佛子！",
        "from": "T09n0278_014:0491b20_5",
        "context_with_next_sentence": true
    },
    {
        "source_sentence": "菩薩摩訶薩如是安住不可壞信，於諸佛、菩薩、聲聞、緣覺、如來正教、一切眾生，如是等無量境界，種諸善根，分別諸善根；長養菩提心，修習大慈所生善根；廣修大悲，平等觀察；學佛所學，隨順諸佛；攝取一切清淨善根，深入實義，集功德藏，行大惠施，修諸功德，等觀三世。",
        "from": "T09n0278_014:0491b20_6",
        "context_with_next_sentence": true
    },
    {
        "source_sentence": "菩薩摩訶薩如是等善根功德，迴向一切智；常見諸佛，親近善知識；常與無量諸菩薩會，念薩婆若，心無散亂；受諸佛教，興護法心，教化成熟一切眾生，心常不離出世迴向；供養守護一切法師，解了諸法，修習滿足一切大願。",
        "from": "T09n0278_014:0491b26_7",
        "context_with_next_sentence": true
    },
    {
        "source_sentence": "菩薩摩訶薩如是精勤修習無量善根，積集長養善根，正念思惟，觀察境界真實等義；恭敬供養，威儀具足，善根迴向。",
        "from": "T09n0278_014:0491c03_8",
        "context_with_next_sentence": true
    },
    {
        "source_sentence": "「菩薩摩訶薩善根迴向已，作如是念：『以此善根迴向，所得依果，令我修行菩薩行時，於念念中，見一切佛；令彼諸佛，皆悉歡喜；於諸如來、應供、等正覺，如佛所應，而以供養；以阿僧祇寶、阿僧祇華、阿僧祇香、阿僧祇塗香、阿僧祇鬘、阿僧祇衣、阿僧祇蓋、阿僧祇幢、阿僧祇幡、阿僧祇莊嚴、阿僧祇莊嚴具、阿僧祇供給、阿僧祇末香、阿僧祇信樂、阿僧祇敬念、阿僧祇淨信，燒阿僧祇堅固香；阿僧祇上味飯食、阿僧祇恭敬、阿僧祇禮拜；阿僧祇一切寶座、阿僧祇一切華座、阿僧祇一切香座、阿僧祇一切鬘座、阿僧祇一切清淨栴檀座、阿僧祇一切衣座、阿僧祇一切金剛座、阿僧祇一切摩尼寶座、阿僧祇一切寶繒座、阿僧祇一切寶色座、阿僧祇一切寶輪、阿僧祇一切華輪、阿僧祇一切香輪、阿僧祇一切鬘莊嚴輪、阿僧祇一切寶衣輪、阿僧祇一切寶莊嚴輪、阿僧祇一切寶繒敷輪，建立阿僧祇一切寶多羅高顯輪；阿僧祇一切寶欄楯輪、阿僧祇一切寶網輪，羅覆其上；阿僧祇一切妙寶宮殿，嚴飾殊特，出過諸天；阿僧祇一切華宮殿、阿僧祇一切香宮殿、阿僧祇一切寶鬘宮殿、阿僧祇一切栴檀宮殿、阿僧祇一切堅固香藏宮殿、阿僧祇一切金剛宮殿、阿僧祇一切摩尼寶宮殿，皆悉殊妙，出過諸天；阿僧祇諸雜寶樹、阿僧祇種種香樹、阿僧祇諸寶衣樹、阿僧祇妙音樂樹、阿僧祇妙音聲樹、阿僧祇無厭寶樹、阿僧祇垂寶繒幡樹、阿僧祇寶莊嚴樹，阿僧祇一切華、一切鬘、一切香、一切塗香、一切蓋、一切幢、一切幡樹，如是等諸妙寶樹，莊嚴殊特，以用莊嚴無數宮殿；阿僧祇寶欄楯莊嚴、阿僧祇寶窓莊嚴、阿僧祇寶偏樓閣莊嚴、阿僧祇內帳莊嚴、阿僧祇半月莊嚴、阿僧祇樓閣莊嚴、阿僧祇寶帳莊嚴、阿僧祇白寶網，羅覆其上；燒阿僧祇堅固香；阿僧祇寶衣，以敷其地；以如是等諸莊嚴具，莊嚴無數宮殿，出過諸天。』",
        "from": "T09n0278_014:0491c05_9",
        "context_with_next_sentence": true
    },
    {
        "source_sentence": "「以如是等上妙供養，於無量無數不可說不可說劫，調伏諸根，敬心供養一切如來；此諸最勝般涅槃後，供養舍利。",
        "from": "T09n0278_014:0492a13_10",
        "context_with_next_sentence": true
    },
    {
        "source_sentence": "欲令一切眾生，皆悉歡喜，攝取一切眾生善根；令一切眾生，離無量苦，發菩提心；令一切眾生，以大莊嚴而自莊嚴，無量莊嚴超出一切眾生境界，示現佛法，難可值遇；滿足阿僧祇諸如來力，清淨信心，供養導師，受持守護一切佛法。",
        "from": "T09n0278_014:0492a15_11",
        "context_with_next_sentence": true
    },
    {
        "source_sentence": "如是供養現在諸佛，及涅槃後，供養舍利；於無量阿僧祇劫說供養具，不可窮盡；諸佛成就無量功德，教化度脫一切眾生。",
        "from": "T09n0278_014:0492a21_12",
        "context_with_next_sentence": true
    },
    {
        "source_sentence": "我常供養彼諸如來，心不退轉，無有休息，未曾懈怠；不懷憂惱，亦無所著，無有心想。",
        "from": "T09n0278_014:0492a24_13",
        "context_with_next_sentence": true
    },
    {
        "source_sentence": "於諸法中而無所染，無所依止，不昧善根；離一切著，以實法印，印業法門；生一切法，住佛所住；觀無生性境界法印，印彼發心。",
        "from": "T09n0278_014:0492a26_14",
        "context_with_next_sentence": true
    },
    {
        "source_sentence": "受持如來清淨迴向；觀察平等法性迴向；入無行方便，出生諸行，心捨一切迴向；無量方便迴向；離一切有迴向；安住離相方便，修習法門善根迴向。",
        "from": "T09n0278_014:0492a29_15",
        "context_with_next_sentence": true
    },
    {
        "source_sentence": "「菩薩從初發心，修習一切諸妙善根，皆悉迴向；以此善根，於生死中而不可壞。",
        "from": "T09n0278_014:0492b03_16",
        "context_with_next_sentence": true
    },
    {
        "source_sentence": "求一切智，心不退轉；處一切有，寂定不亂；度脫一切眾生，不著生死；得無礙智門，修菩薩行，而彼善根不可窮盡，世間諸法所不能壞；具足清淨諸波羅蜜，究竟一切智力。",
        "from": "T09n0278_014:0492b05_17",
        "context_with_next_sentence": true
    },
    {
        "source_sentence": "菩薩摩訶薩如是捨離癡闇，成菩提心，普照一切長白淨法，善根迴向；具足眾行，清淨直心，觀察平等，深入諸法；知業如幻，業報如電，諸行如化，因緣生法如響，菩薩行如影。",
        "from": "T09n0278_014:0492b09_18",
        "context_with_next_sentence": true
    },
    {
        "source_sentence": "無著法眼之所出生，無作所作；其性寂滅，入有為無為；於一切法，了達無二，解如實性；分別菩薩一切行相，不著諸相；善知方便，入同事業，不捨一切白淨善法；離一切障，無礙無著；常為諸佛之所護念，遠離愚癡。",
        "from": "T09n0278_014:0492b13_19",
        "context_with_next_sentence": true
    },
    {
        "source_sentence": "「如是，菩薩摩訶薩成就善根，出生善法，不壞業報，明見真實，善解迴向；以方便力出生業報，究竟法性，得到彼岸，了達諸法，迴向大智諸業善根；其心清淨，行無所行。",
        "from": "T09n0278_014:0492b18_20",
        "context_with_next_sentence": true
    },
    {
        "source_sentence": "菩薩摩訶薩如是善根迴向，欲度脫一切眾生，佛種不斷，滅諸惡業業報，迴向一切眾生；得無量智，成一切智，離世境界，滅諸煩惱，究竟清淨，成就智慧；入深方便，捨生死苦，成就諸佛無量善根；摧伏魔業，得平等法印，以印諸業，隨順薩婆若無上菩提。",
        "from": "T09n0278_014:0492b22_21",
        "context_with_next_sentence": true
    },
    {
        "source_sentence": "菩薩摩訶薩行如是善根迴向，善根明淨，普照一切，具足成就薩婆若乘。",
        "from": "T09n0278_014:0492b28_22",
        "context_with_next_sentence": true
    },
    {
        "source_sentence": "「佛子！",
        "from": "T09n0278_014:0492c01_23",
        "context_with_next_sentence": true
    },
    {
        "source_sentence": "是名菩薩摩訶薩第二不壞迴向。",
        "from": "T09n0278_014:0492c01_24",
        "context_with_next_sentence": true
    },
    {
        "source_sentence": "菩薩摩訶薩安住此迴向，得見無量阿僧祇佛，悉得無量清淨妙法；普於眾生，得平等心，捨離愚癡，入一切法；得諸如來自在神力，降伏眾魔，滅諸魔業，具足生貴菩提之心；得無礙智，不由他悟；於一切法，見真實義；於一切佛剎，悉能受持，分別其相，智慧具足，普照眾生。",
        "from": "T09n0278_014:0492c02_25",
        "context_with_next_sentence": true
    },
    {
        "source_sentence": "菩薩摩訶薩以此不壞迴向力，攝取一切善根迴向。」",
        "from": "T09n0278_014:0492c08_26",
        "context_with_next_sentence": true
    },
    {
        "source_sentence": "爾時，金剛幢菩薩承佛神力，普觀十方，乃至以偈頌曰：「修習無量無數業，　　所乘堅固不可壞，　能令諸佛悉歡喜，　　是名智者所迴向。",
        "from": "T09n0278_014:0492c10_27",
        "context_with_next_sentence": true
    },
    {
        "source_sentence": "　所供養佛難思議，　　布施持戒伏諸根，　彼為一切修迴向，　　清淨無量眾生故。",
        "from": "T09n0278_014:0492c14_0",
        "context_with_next_sentence": true
    },
    {
        "source_sentence": "　一切上妙諸華香，　　無量無數眾寶衣，　種種莊嚴及寶蓋，　　供養一切諸如來。",
        "from": "T09n0278_014:0492c16_0",
        "context_with_next_sentence": true
    },
    {
        "source_sentence": "　如是無量諸供具，　　不可思議曠劫中，　恭敬供養調御師，　　心常歡喜無厭足。",
        "from": "T09n0278_014:0492c18_0",
        "context_with_next_sentence": true
    },
    {
        "source_sentence": "　專心觀察諸最勝，　　一切世間大明燈，　現在十方一切佛，　　皆悉覩見如目前。",
        "from": "T09n0278_014:0492c20_0",
        "context_with_next_sentence": true
    },
    {
        "source_sentence": "　不可思議無量劫，　　修行布施無厭足，　不可思議無量劫，　　修諸善根亦無厭。",
        "from": "T09n0278_014:0492c22_0",
        "context_with_next_sentence": true
    },
    {
        "source_sentence": "　善分別知諸心想，　　如實觀察無虛妄，　悉知諸根無有餘，　　常能饒益一切眾。",
        "from": "T09n0278_014:0492c24_0",
        "context_with_next_sentence": true
    },
    {
        "source_sentence": "　心大歡喜無有量，　　信心清淨而恭敬，　不思議劫忍住世，　　饒益救度一切眾。",
        "from": "T09n0278_014:0492c26_0",
        "context_with_next_sentence": true
    },
    {
        "source_sentence": "　一切諸佛滅度已，　　供養舍利無厭足，　悉以無量妙雜寶，　　建立恒沙諸塔廟。",
        "from": "T09n0278_014:0492c28_0",
        "context_with_next_sentence": true
    },
    {
        "source_sentence": "　造作無數尊形像，　　寶藏淨金而莊嚴，　巍巍高大如山王，　　其數無量不思議。",
        "from": "T09n0278_014:0493a01_0",
        "context_with_next_sentence": true
    },
    {
        "source_sentence": "　修學積集諸功德，　　勝妙堅固不可壞，　菩薩善知行迴向，　　分別非有亦非無。",
        "from": "T09n0278_014:0493a03_0",
        "context_with_next_sentence": true
    },
    {
        "source_sentence": "　若能如是修迴向，　　功德無量不可盡，　勝妙智慧觀諸法，　　皆能了達無所生。",
        "from": "T09n0278_014:0493a05_0",
        "context_with_next_sentence": true
    },
    {
        "source_sentence": "　方便修習令心淨，　　悉與一切如來等，　以不可盡諸方便，　　迴向無盡如來藏。",
        "from": "T09n0278_014:0493a07_0",
        "context_with_next_sentence": true
    },
    {
        "source_sentence": "　發起無上菩提心，　　一切世間無所依，　普至十方諸世界，　　於一切眾心無礙。",
        "from": "T09n0278_014:0493a09_0",
        "context_with_next_sentence": true
    },
    {
        "source_sentence": "　方便啟導眾生心，　　悉令出生佛菩提，　觀察眾生心平等，　　推求真實不可得。",
        "from": "T09n0278_014:0493a11_0",
        "context_with_next_sentence": true
    },
    {
        "source_sentence": "　一切諸法悉無餘，　　了達其性無所有，　迴向無著清淨眼，　　永離一切世間苦。",
        "from": "T09n0278_014:0493a13_0",
        "context_with_next_sentence": true
    },
    {
        "source_sentence": "　欲令諸有悉清淨，　　心不妄取諸法相，　分別所有無所有，　　能令心淨大歡喜。",
        "from": "T09n0278_014:0493a15_0",
        "context_with_next_sentence": true
    },
    {
        "source_sentence": "　於一佛剎無所著，　　了諸佛土無堅固，　不取一切有為法，　　亦不染著法自性。",
        "from": "T09n0278_014:0493a17_0",
        "context_with_next_sentence": true
    },
    {
        "source_sentence": "　方便迴向薩婆若，　　無上智慧自莊嚴，　普令諸佛悉歡喜，　　是為菩薩迴向業。",
        "from": "T09n0278_014:0493a19_0",
        "context_with_next_sentence": true
    },
    {
        "source_sentence": "　菩薩一心念諸佛，　　無上智慧巧方便，　如諸如來無所著，　　令我悉獲此功德。",
        "from": "T09n0278_014:0493a21_0",
        "context_with_next_sentence": true
    },
    {
        "source_sentence": "　常欲救護一切眾，　　遠離無量諸惡業，　常行饒益眾生心，　　於饒益心無虛妄。",
        "from": "T09n0278_014:0493a23_0",
        "context_with_next_sentence": true
    },
    {
        "source_sentence": "　隨所住地守護法，　　示現涅槃實不滅，　一切如來無二法，　　願我迴向亦如是。",
        "from": "T09n0278_014:0493a25_0",
        "context_with_next_sentence": true
    },
    {
        "source_sentence": "　一切世界諸趣中，　　於有為法無所著，　菩薩不緣語言道，　　亦不染著無語言。",
        "from": "T09n0278_014:0493a27_0",
        "context_with_next_sentence": true
    },
    {
        "source_sentence": "　十方一切諸如來，　　悉攝諸法無有餘，　離一切趣而受生，　　於所離生無虛妄。",
        "from": "T09n0278_014:0493a29_0",
        "context_with_next_sentence": true
    },
    {
        "source_sentence": "　以一莊嚴一切嚴，　　亦不分別此諸法，　了達世間悉虛妄，　　一切所行無所有。」",
        "from": "T09n0278_014:0493b02_0",
        "context_with_next_sentence": true
    },
    {
        "source_sentence": "◎大方廣佛華嚴經卷第十四",
        "from": "T09n0278_014:0493b03_1",
        "context_with_next_sentence": false
    }
]