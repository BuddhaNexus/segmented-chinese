[
    {
        "source_sentence": "大方等大集經菩薩念佛三昧",
        "from": "T13n0415_001:0830a03_0",
        "context_with_next_sentence": true
    },
    {
        "source_sentence": "分卷第一",
        "from": "T13n0415_001:0830a04_0",
        "context_with_next_sentence": true
    },
    {
        "source_sentence": "隋天竺三藏達磨笈多譯",
        "from": "T13n0415_001:0830a06_0",
        "context_with_next_sentence": true
    },
    {
        "source_sentence": "序品第一",
        "from": "T13n0415_001:0830a07_0",
        "context_with_next_sentence": true
    },
    {
        "source_sentence": "爾時，婆伽婆在王舍城耆闍崛山中，與大比丘眾千二百五十人俱，一切皆是大阿羅漢——諸漏已盡，無復煩惱，心善解脫、慧善解脫，調伏一切猶如大龍，捨離重擔不受後有，所作已辦、獲真己利，住平等智、入解脫門，自在得度眾苦彼岸——惟除尊者阿難一人。",
        "from": "T13n0415_001:0830a08_0",
        "context_with_next_sentence": true
    },
    {
        "source_sentence": "復有無量諸菩薩摩訶薩眾，皆從十方世界來者，各與一切菩薩摩訶薩眾俱。",
        "from": "T13n0415_001:0830a14_0",
        "context_with_next_sentence": true
    },
    {
        "source_sentence": "復有無量淨居諸天子，其名曰：難陀天子、須難陀天子、栴檀那天子、須摩那天子、自在天子、大自在天子、難勝天子、善威光天子。",
        "from": "T13n0415_001:0830a16_0",
        "context_with_next_sentence": true
    },
    {
        "source_sentence": "如是等諸天子眾，過夜半已放大光明，直照於此耆闍崛山已，咸詣佛所頂禮尊足，即以天多摩羅跋香、天沈水香、天多伽羅香、天末栴檀香、及牛頭栴檀香，如是等種種諸香，慇懃再三散於佛上已，復以天散華、及天雞婆羅華、摩訶雞婆羅華、曼陀羅華、摩訶曼陀羅華、曼殊沙華、摩訶曼殊沙華、阿地目多華，以如是等種種眾華，亦慇懃再三散於佛上已，而復漸進前詣佛所，右遶三匝，一心恭敬合十指掌，稽首禮佛，退住一面。",
        "from": "T13n0415_001:0830a18_1",
        "context_with_next_sentence": true
    },
    {
        "source_sentence": "爾時，諸天子眾各如是念：「今此菩薩念一切佛三昧法門，過去諸如來、應供、等正覺已曾於彼天人大眾中宣揚，分別利益一切諸眾生故。",
        "from": "T13n0415_001:0830a29_0",
        "context_with_next_sentence": true
    },
    {
        "source_sentence": "今我世尊豈不為斯天人大眾——梵、魔、沙門、婆羅門、諸龍、夜叉、乾闥婆、阿修羅、迦樓羅、緊那羅、摩睺羅伽、人非人等——敷演宣說如是妙典？",
        "from": "T13n0415_001:0830b03_1",
        "context_with_next_sentence": true
    },
    {
        "source_sentence": "為欲利益一切世間天人大眾故，亦令未來世一切眾生咸蒙利益故。」",
        "from": "T13n0415_001:0830b06_2",
        "context_with_next_sentence": true
    },
    {
        "source_sentence": "爾時，難陀天子、須難陀天子、栴檀那天子、須摩那天子、自在天子、大自在天子、難勝天子、善威光天子，如是一切諸天子眾作是思惟已，即白佛言：「世尊！",
        "from": "T13n0415_001:0830b08_0",
        "context_with_next_sentence": true
    },
    {
        "source_sentence": "婆伽婆！",
        "from": "T13n0415_001:0830b11_1",
        "context_with_next_sentence": true
    },
    {
        "source_sentence": "今此菩薩念一切佛三昧法門，過去諸如來、應供、等正覺已曾為諸天人大眾——梵、魔、沙門、婆羅門、諸龍、夜叉、乾闥婆……、乃至一切人非人等——敷揚演說如是經典，利益世間諸眾生故。",
        "from": "T13n0415_001:0830b11_2",
        "context_with_next_sentence": true
    },
    {
        "source_sentence": "惟願世尊大慈哀愍，今亦為此天人大眾——梵、魔、沙門、婆羅門及彼一切人非人等——演說如是方等法門，令諸世間多獲利益、安隱快樂故。」",
        "from": "T13n0415_001:0830b15_3",
        "context_with_next_sentence": true
    },
    {
        "source_sentence": "爾時，世尊大悲熏心，為欲利益一切世間諸眾生故，默然受是諸天子請。",
        "from": "T13n0415_001:0830b19_0",
        "context_with_next_sentence": true
    },
    {
        "source_sentence": "時諸天子見佛默然，知聖哀許，頂禮佛足，圍遶三匝，即於耆闍崛山忽然不見，還於天宮。",
        "from": "T13n0415_001:0830b20_1",
        "context_with_next_sentence": true
    },
    {
        "source_sentence": "爾時，世尊過夜後分將明旦時，便作大師子王警欬之聲而復微笑。",
        "from": "T13n0415_001:0830b23_0",
        "context_with_next_sentence": true
    },
    {
        "source_sentence": "時佛、如來、應供、等正覺忽發如是殊異聲已，須臾之間，是耆闍崛山精舍所有諸比丘眾，承佛威神，一切皆悉集於如來、應供、等正覺所。",
        "from": "T13n0415_001:0830b24_1",
        "context_with_next_sentence": true
    },
    {
        "source_sentence": "爾時，復有眾多異阿蘭若處諸比丘等——具大神通、有大威德——亦皆承佛威神，俱從阿蘭若處來，入耆闍崛山集如來所。",
        "from": "T13n0415_001:0830b28_0",
        "context_with_next_sentence": true
    },
    {
        "source_sentence": "爾時，王舍大城一切諸比丘尼亦皆承佛威神，入耆闍崛山，集如來所。",
        "from": "T13n0415_001:0830c02_0",
        "context_with_next_sentence": true
    },
    {
        "source_sentence": "爾時，摩伽陀國主——韋提希子——阿闍世王，與無量百千眷屬前後圍遶，入耆闍崛山，集如來所。",
        "from": "T13n0415_001:0830c04_0",
        "context_with_next_sentence": true
    },
    {
        "source_sentence": "爾時，復有諸夜叉大將，其名曰：阿吒婆迦曠野居夜叉大將、伽陀婆迦驢形夜叉大將、金毘羅摩竭魚夜叉大將、須脂路摩針毛夜叉大將、摩羅陀梨持華鬘夜叉大將，如是等諸夜叉為首，并餘諸夜叉輩——有大威神、具大勢力——各與無量百千眷屬前後圍遶，入耆闍崛山集於佛所。",
        "from": "T13n0415_001:0830c07_0",
        "context_with_next_sentence": true
    },
    {
        "source_sentence": "爾時，復有諸阿修羅王，其名曰：大叫羅睺阿修羅王、種種可畏毘摩質多阿修羅王、須婆睺善臂阿修羅王、波訶羅舒展陀阿修羅王——有大威神、具大勢力——聞佛警聲，心生驚悚、身毛皆竪，各與無量百千眷屬前後圍遶，來入耆闍崛山集於佛所。",
        "from": "T13n0415_001:0830c14_0",
        "context_with_next_sentence": true
    },
    {
        "source_sentence": "爾時，復有此三千大千世界所有諸大龍王及其眷屬，彼各聞佛警欬聲時，心生驚悚、身毛皆竪，承佛威神，來入耆闍崛山集於佛所。",
        "from": "T13n0415_001:0830c20_0",
        "context_with_next_sentence": true
    },
    {
        "source_sentence": "爾時，舍婆提大城給孤獨長者，亦與無量百千眷屬前後圍遶，自舍婆提詣王舍城，入耆闍崛山集於佛所，為欲恭敬供養如來、聽聞正法故。",
        "from": "T13n0415_001:0830c24_0",
        "context_with_next_sentence": true
    },
    {
        "source_sentence": "爾時，毘舍離大城亦有無量諸梨車子，皆生大淨婆羅門家，其名曰：善思梨車子、伏怨少壯梨車子、功德生梨車子、無邊手梨車子、舉手梨車子、然手長者子。",
        "from": "T13n0415_001:0830c28_0",
        "context_with_next_sentence": true
    },
    {
        "source_sentence": "如是等而為上首，皆已久住無上大乘，各與無量百千眷屬前後圍遶，自毘舍離詣王舍城，入耆闍崛山集於佛所。",
        "from": "T13n0415_001:0831a02_1",
        "context_with_next_sentence": true
    },
    {
        "source_sentence": "爾時，瞻波大城復有無量諸長者子，已於過去供養無量無邊諸佛，種諸善根，具大威德、有大勢力，其名曰：善住長者子、利益長者子、無邊精進婆羅門子，如是等而為上首，及餘無量長者居士，各與無量百千眷屬前後圍遶，自瞻波城詣王舍城，入耆闍崛山集於佛所，為欲恭敬供養如來、聽聞正法故。",
        "from": "T13n0415_001:0831a06_0",
        "context_with_next_sentence": true
    },
    {
        "source_sentence": "爾時，波羅奈城有無量種異類人眾，已於過去供養無量百千諸佛、植諸善根，皆已純熟，自波羅奈詣王舍城，入耆闍崛山集於佛所，為欲恭敬供養如來、聽聞正法故。",
        "from": "T13n0415_001:0831a13_0",
        "context_with_next_sentence": true
    },
    {
        "source_sentence": "爾時，拘尸那城復有無量諸力士末羅子，亦曾供養無量百千諸佛、世尊，以久熏修諸善根故，有大威德、具足勢力，亦與無量眷屬圍遶，自拘尸那詣王舍城，入耆闍崛山集於佛所，亦為恭敬供養如來、聽聞正法故。",
        "from": "T13n0415_001:0831a17_0",
        "context_with_next_sentence": true
    },
    {
        "source_sentence": "爾時，東方過無量恒河沙諸世界中一切大梵天王并餘天眾——有大威德、具大神通——聞佛、世尊大師子王謦欬聲時，咸大驚愕、舉身毛竪，承佛威神，各與無量千萬天眾眷屬圍遶，皆自本處發來詣此娑婆世界王舍大城，入耆闍崛山集於佛所。",
        "from": "T13n0415_001:0831a22_0",
        "context_with_next_sentence": true
    },
    {
        "source_sentence": "如是，南、西、北方、四維、上、下皆有如是無量恒河沙世界所有一切大梵天王及餘天眾——有大威德及大神通——聞佛世尊大師子王謦欬聲時，亦咸驚悚、舉身毛竪，承佛威神，各與無量千萬天眾眷屬圍遶，皆自本處發來詣此娑婆世界王舍大城耆闍崛山，集於佛所。",
        "from": "T13n0415_001:0831a27_1",
        "context_with_next_sentence": true
    },
    {
        "source_sentence": "爾時，耆闍崛山其地弘博，縱廣正等，如此三千大千世界；大眾充滿，無有空處如杖頭許；然彼大眾皆有無量大威德力及大神通，一切天、人、諸龍、夜叉、乾闥婆、阿修羅、迦樓羅、緊那羅、摩睺羅伽、人非人輩皆悉充滿。",
        "from": "T13n0415_001:0831b05_0",
        "context_with_next_sentence": true
    },
    {
        "source_sentence": "爾時，世尊知諸世間天人大眾一切集已，復發如是大師子王謦欬之聲；發大聲已，自精舍出，至一方所而復微笑。",
        "from": "T13n0415_001:0831b10_0",
        "context_with_next_sentence": true
    },
    {
        "source_sentence": "時諸世間天人大眾覩是事已，各捨己服及諸華鬘，以種種香而散佛上，供養恭敬，至心瞻仰。",
        "from": "T13n0415_001:0831b12_1",
        "context_with_next_sentence": true
    },
    {
        "source_sentence": "爾時，大眾中有尊者舍利弗、尊者目犍連、尊者大迦葉、尊者須菩提、尊者富樓那彌多羅尼子、尊者羅睺羅、尊者大劫賓那、尊者大迦旃延、尊者阿泥樓陀、尊者護世、尊者守籠那、尊者難陀、尊者阿難等而為上首，及餘一切諸大聲聞——皆是大德，具大神通——一切皆來集斯會坐。",
        "from": "T13n0415_001:0831b15_0",
        "context_with_next_sentence": true
    },
    {
        "source_sentence": "爾時，大眾中復有尊者彌勒菩薩摩訶薩、越三界菩薩摩訶薩、踊大步菩薩摩訶薩、初發心即轉法輪菩薩摩訶薩、善思菩薩摩訶薩、大音聲菩薩摩訶薩、善行步菩薩摩訶薩、超三世菩薩摩訶薩、持世菩薩摩訶薩、文殊師利菩薩摩訶薩、不空見菩薩摩訶薩等而為上首，及餘無量無數菩薩摩訶薩，皆於過去無量諸如來所種諸善根，眾行熏修功德成滿，久已得住阿耨多羅三藐三菩提。",
        "from": "T13n0415_001:0831b22_0",
        "context_with_next_sentence": true
    },
    {
        "source_sentence": "爾時，尊者不空見菩薩摩訶薩見佛、世尊復微笑已，從座而起，整容理服，偏袒右肩，右膝著地，合掌向佛而說偈曰：「最勝無上兩足尊，　　無緣不應現微笑，　一切世間無等侶，　　惟願為我演笑因。",
        "from": "T13n0415_001:0831c02_0",
        "context_with_next_sentence": true
    },
    {
        "source_sentence": "　常施貧窮諸所須，　　亦說大乘最妙寶，　能與生盲決胎膜，　　今事微笑何因緣？",
        "from": "T13n0415_001:0831c07_0",
        "context_with_next_sentence": true
    },
    {
        "source_sentence": "　世尊三界尚無比，　　何況世間得論勝，　能作世間大導師，　　今應顯笑有何緣？」",
        "from": "T13n0415_001:0831c09_0",
        "context_with_next_sentence": true
    },
    {
        "source_sentence": "爾時，世尊即告不空見菩薩摩訶薩言：「不空見！",
        "from": "T13n0415_001:0831c11_0",
        "context_with_next_sentence": true
    },
    {
        "source_sentence": "汝今見斯勝地方所左右邊動眾相莊嚴，可愛樂不？」",
        "from": "T13n0415_001:0831c12_1",
        "context_with_next_sentence": true
    },
    {
        "source_sentence": "不空見言：「如是，世尊！",
        "from": "T13n0415_001:0831c13_2",
        "context_with_next_sentence": true
    },
    {
        "source_sentence": "如是，婆伽婆！」",
        "from": "T13n0415_001:0831c13_3",
        "context_with_next_sentence": true
    },
    {
        "source_sentence": "佛復告言：「不空見！",
        "from": "T13n0415_001:0831c14_0",
        "context_with_next_sentence": true
    },
    {
        "source_sentence": "汝應當知，此地方所，往古諸如來、應供、等正覺已曾受用，教化遊居。」",
        "from": "T13n0415_001:0831c14_1",
        "context_with_next_sentence": true
    },
    {
        "source_sentence": "爾時，不空見菩薩聞佛教已，速疾而行趣彼方處；至彼方已，便入三昧；住三昧時，自然成就上妙寶座，種種莊嚴皆悉具足；嚴飾座已，還詣佛所，頭面禮足而白佛言：「世尊！",
        "from": "T13n0415_001:0831c15_2",
        "context_with_next_sentence": true
    },
    {
        "source_sentence": "今此方處莊嚴若是，惟願世尊亦當及時處斯勝地。」",
        "from": "T13n0415_001:0831c19_3",
        "context_with_next_sentence": true
    },
    {
        "source_sentence": "爾時，世尊便往方所，至方所已如法昇座。",
        "from": "T13n0415_001:0831c21_0",
        "context_with_next_sentence": true
    },
    {
        "source_sentence": "於是，如來、應供、等正覺昇此座時，如此三千大千世界一切大地六種震動——所謂動、遍動、等遍動，震、遍震、等遍震，涌、遍涌、等遍涌，吼、遍吼等、遍吼，起、遍起、等遍起，覺、遍覺等、遍覺——東涌西沒、西涌東沒、南涌北沒、北涌南沒、中涌邊沒、邊涌中沒。",
        "from": "T13n0415_001:0831c21_1",
        "context_with_next_sentence": true
    },
    {
        "source_sentence": "時此大地如是動已，佛神力故，遍此世界有大光明，令諸眾生等受快樂；下至阿鼻大地獄中所有眾生，蒙光觸身，諸苦消滅，等受快樂。",
        "from": "T13n0415_001:0831c27_2",
        "context_with_next_sentence": true
    },
    {
        "source_sentence": "如是，一切諸地獄中受苦眾生、及以諸畜生輩更相殘害、閻羅王界諸餓鬼等，遇斯光已，所有苦具皆悉消除、飢渴充滿，無有眾生不受樂者。",
        "from": "T13n0415_001:0832a01_3",
        "context_with_next_sentence": true
    },
    {
        "source_sentence": "當爾之時，一切眾生悉捨惡念、皆起慈心，遞相愛樂、各懷悲愍，猶如親屬，相視歡欣，和合同座。",
        "from": "T13n0415_001:0832a04_4",
        "context_with_next_sentence": true
    },
    {
        "source_sentence": "於是讚曰：「世尊處斯座，　　能放大光明，　大地六反動，　　令眾生歡喜。",
        "from": "T13n0415_001:0832a06_5",
        "context_with_next_sentence": true
    },
    {
        "source_sentence": "　如來處斯座，　　法王放光明，　當知如是時，　　眾生等受樂。",
        "from": "T13n0415_001:0832a09_0",
        "context_with_next_sentence": true
    },
    {
        "source_sentence": "　正覺處斯座，　　大智歸依處，　放光利世間，　　遍照此佛剎。",
        "from": "T13n0415_001:0832a11_0",
        "context_with_next_sentence": true
    },
    {
        "source_sentence": "　奇哉！",
        "from": "T13n0415_001:0832a13_0",
        "context_with_next_sentence": true
    },
    {
        "source_sentence": "是大乘，　　最勝乘無上，　如來處斯座，　　利益難思議；　奇哉！",
        "from": "T13n0415_001:0832a13_1",
        "context_with_next_sentence": true
    },
    {
        "source_sentence": "是大乘，　　最勝乘無上，　沙門、婆羅門，　　於此莫能測。」",
        "from": "T13n0415_001:0832a15_2",
        "context_with_next_sentence": true
    },
    {
        "source_sentence": "爾時，世尊出廣長舌遍覆於此三千大千世界已，告諸菩薩摩訶薩及諸大聲聞眾言：「諸善男子！",
        "from": "T13n0415_001:0832a17_0",
        "context_with_next_sentence": true
    },
    {
        "source_sentence": "汝等當知，昨中夜後，歘有淨居諸天難陀天子、須難陀天子、栴檀天子、須摩那天子、難勝天子、乃至須多波天子等，與無量諸天子——有大威德、具大神通——放盛光明直照耆闍崛山，來至我所。",
        "from": "T13n0415_001:0832a19_1",
        "context_with_next_sentence": true
    },
    {
        "source_sentence": "即以種種天上妙香，所謂天末栴檀乃至天多摩羅跋香等，散於我上。",
        "from": "T13n0415_001:0832a23_2",
        "context_with_next_sentence": true
    },
    {
        "source_sentence": "復以種種天華，所謂優鉢羅華乃至大曼殊沙華等，供養於我。",
        "from": "T13n0415_001:0832a25_3",
        "context_with_next_sentence": true
    },
    {
        "source_sentence": "右遶三周，頂禮我足，退住一面。",
        "from": "T13n0415_001:0832a26_4",
        "context_with_next_sentence": true
    },
    {
        "source_sentence": "彼退住已，更於我所增敬上心，合十指掌默然而住。",
        "from": "T13n0415_001:0832a27_5",
        "context_with_next_sentence": true
    },
    {
        "source_sentence": "住已，即作如是思惟：『今此一切菩薩念佛法門，過去諸如來、應供、等正覺已曾為彼天人大眾宣揚解釋，惟欲安樂彼諸眾生；今我世尊亦當為此天人大眾如是演說念佛法門，安樂利益諸眾生故。』",
        "from": "T13n0415_001:0832a28_6",
        "context_with_next_sentence": true
    },
    {
        "source_sentence": "彼諸天子如是念已，即便請我說此法門。",
        "from": "T13n0415_001:0832b03_7",
        "context_with_next_sentence": true
    },
    {
        "source_sentence": "時我默然，許為其說。",
        "from": "T13n0415_001:0832b04_8",
        "context_with_next_sentence": true
    },
    {
        "source_sentence": "諸天知已，於是不現。」",
        "from": "T13n0415_001:0832b05_9",
        "context_with_next_sentence": true
    },
    {
        "source_sentence": "爾時，世尊即說頌曰：「比丘知昨中夜後，　　淨居天王摩醯羅，　將諸天眾及眷屬，　　難陀及以須難陀、　須摩那天、栴檀等，　　乃至難勝、須多波，　普放世間勝光明，　　直照此土耆闍崛。",
        "from": "T13n0415_001:0832b05_10",
        "context_with_next_sentence": true
    },
    {
        "source_sentence": "　彼天既來至我所，　　以天華、香而供養，　然始右遶我三周，　　頂禮恭敬一面住。",
        "from": "T13n0415_001:0832b11_0",
        "context_with_next_sentence": true
    },
    {
        "source_sentence": "　彼諸天子默生念：　　『今此念佛修多羅，　過去最勝曾廣宣，　　憐愍世間眾生故；　今我釋尊十力具，　　寧不演說斯法門？",
        "from": "T13n0415_001:0832b13_0",
        "context_with_next_sentence": true
    },
    {
        "source_sentence": "　利益世間諸群生、　　安隱一切天人故。』",
        "from": "T13n0415_001:0832b16_0",
        "context_with_next_sentence": true
    },
    {
        "source_sentence": "　諸天念已便發請，　　時我默然遂許之，　我故欲於耆闍山，　　如先諸佛所演說。",
        "from": "T13n0415_001:0832b17_0",
        "context_with_next_sentence": true
    },
    {
        "source_sentence": "　天知我已許之故，　　生大歡樂尊敬心，　一切咸復恭敬禮，　　右遶三周然後去。",
        "from": "T13n0415_001:0832b19_0",
        "context_with_next_sentence": true
    },
    {
        "source_sentence": "　比丘汝輩當善聽，　　我聞過去諸佛說，　莫於是處生驚疑，　　諸如來智難可測。",
        "from": "T13n0415_001:0832b21_0",
        "context_with_next_sentence": true
    },
    {
        "source_sentence": "　往昔諸佛所行道，　　我先知盡無復疑；　現在一切人中尊，　　所得菩提我已證；　當來大悲愍世者，　　自然法身我覺知。",
        "from": "T13n0415_001:0832b23_0",
        "context_with_next_sentence": true
    },
    {
        "source_sentence": "　我今具足無礙智，　　如是大智難稱量，　超出世間無與等，　　一切眾生莫能測。」",
        "from": "T13n0415_001:0832b26_0",
        "context_with_next_sentence": true
    },
    {
        "source_sentence": "菩薩念佛三昧分不空見本事品第二之一爾時，世尊告尊者舍利弗、尊者大目揵連、尊者大迦葉、尊者須菩提、尊者富樓那彌多羅尼子，如是等具足神通、有大威德諸大弟子言：「汝諸比丘！",
        "from": "T13n0415_001:0832b28_0",
        "context_with_next_sentence": true
    },
    {
        "source_sentence": "如汝所知、依汝境界，當於我前各師子吼。",
        "from": "T13n0415_001:0832c03_1",
        "context_with_next_sentence": true
    },
    {
        "source_sentence": "何以故？",
        "from": "T13n0415_001:0832c04_2",
        "context_with_next_sentence": true
    },
    {
        "source_sentence": "若汝說者，令此一切天人大眾、諸聲聞人咸得信解故。」",
        "from": "T13n0415_001:0832c04_3",
        "context_with_next_sentence": true
    },
    {
        "source_sentence": "爾時，世尊復告彌勒菩薩摩訶薩、文殊師利菩薩摩訶薩、越三界菩薩摩訶薩、超不思議菩薩摩訶薩、善行步菩薩摩訶薩、初發心即轉法輪菩薩摩訶薩、善思惟菩薩摩訶薩、大音聲菩薩摩訶薩、持世菩薩摩訶薩、不空見菩薩摩訶薩等言：「不空見！",
        "from": "T13n0415_001:0832c06_0",
        "context_with_next_sentence": true
    },
    {
        "source_sentence": "汝今應當大師子吼，決定請說諸佛、世尊所得功德真實相貌。",
        "from": "T13n0415_001:0832c11_1",
        "context_with_next_sentence": true
    },
    {
        "source_sentence": "汝若請者，則能利益一切世間諸眾生輩。",
        "from": "T13n0415_001:0832c13_0",
        "context_with_next_sentence": true
    },
    {
        "source_sentence": "是故，我今躬自勸汝。」",
        "from": "T13n0415_001:0832c13_1",
        "context_with_next_sentence": true
    },
    {
        "source_sentence": "時彼不空見菩薩聞聖教已，即於佛前以偈讚曰：「世尊百福金色身，　　慈悲妙覺第一義，　功德智慧斯無減，　　忽令我請何因緣？",
        "from": "T13n0415_001:0832c14_2",
        "context_with_next_sentence": true
    },
    {
        "source_sentence": "　無有等類人中尊，　　世間勝智靡超者，　法王功德已究竟，　　何緣今日勸我請？",
        "from": "T13n0415_001:0832c18_0",
        "context_with_next_sentence": true
    },
    {
        "source_sentence": "　佛滅清淨禪第一，　　智慧深妙解脫真，　解脫知見先圓滿，　　何故今日勸諮問？",
        "from": "T13n0415_001:0832c20_0",
        "context_with_next_sentence": true
    },
    {
        "source_sentence": "　法王威儀咸具足，　　一切世間最尊雄，　既能自利亦利他，　　大師何因勸我請？",
        "from": "T13n0415_001:0832c22_0",
        "context_with_next_sentence": true
    },
    {
        "source_sentence": "　世尊慈悲久淳至，　　曠劫常行無怨親，　無障礙辯難稱量，　　何因世尊令我請？",
        "from": "T13n0415_001:0832c24_0",
        "context_with_next_sentence": true
    },
    {
        "source_sentence": "　能施一切貧乏財，　　亦開世間生盲眼，　勝尊能令怖者安，　　何緣世尊勸我請？",
        "from": "T13n0415_001:0832c26_0",
        "context_with_next_sentence": true
    },
    {
        "source_sentence": "　佛身滓穢不能污，　　衣服本來離塵垢，　生處王中聖王家，　　何因今者方勸請？",
        "from": "T13n0415_001:0832c28_0",
        "context_with_next_sentence": true
    },
    {
        "source_sentence": "　聖衣離身四指間，　　終無近體而能住，　旋嵐巨風吹不動，　　聖尊何事而勸請？",
        "from": "T13n0415_001:0833a01_0",
        "context_with_next_sentence": true
    },
    {
        "source_sentence": "　世尊尋常行路時，　　所至窊凸自平滿，　或經高阜即坦然，　　何因今日令我請？",
        "from": "T13n0415_001:0833a03_0",
        "context_with_next_sentence": true
    },
    {
        "source_sentence": "　世尊身相悉圓滿，　　行步支節無動搖，　由得不壞難思議，　　不應今日令我請？",
        "from": "T13n0415_001:0833a05_0",
        "context_with_next_sentence": true
    },
    {
        "source_sentence": "　我觀世尊迴顧時，　　大地便隨六反動，　無有神足若如來，　　如是自在人中最。",
        "from": "T13n0415_001:0833a07_0",
        "context_with_next_sentence": true
    },
    {
        "source_sentence": "　世尊光明所照觸，　　能令狂者不失心，　但能暫覩如來光，　　或時失念旋即復。",
        "from": "T13n0415_001:0833a09_0",
        "context_with_next_sentence": true
    },
    {
        "source_sentence": "　世尊行時足動塵，　　眾生遇者七日樂，　乃至壽終隨意生，　　故我歸命與樂者。",
        "from": "T13n0415_001:0833a11_0",
        "context_with_next_sentence": true
    },
    {
        "source_sentence": "　若人遭病受大苦，　　眾痛酸迫不能堪，　暫蒙世尊以手摩，　　即得安隱不可說。",
        "from": "T13n0415_001:0833a13_0",
        "context_with_next_sentence": true
    },
    {
        "source_sentence": "　世尊法身具斯力，　　皆因曠劫長時修，　是處終無有疑惑，　　導師不應勸我請。",
        "from": "T13n0415_001:0833a15_0",
        "context_with_next_sentence": true
    },
    {
        "source_sentence": "　人中獨尊種種能，　　調伏大仙度一切，　我今還白天人師：　　『是故不應勸我請。』」",
        "from": "T13n0415_001:0833a17_0",
        "context_with_next_sentence": true
    },
    {
        "source_sentence": "爾時，世尊復告不空見菩薩言：「善哉善哉！",
        "from": "T13n0415_001:0833a19_0",
        "context_with_next_sentence": true
    },
    {
        "source_sentence": "汝不空見快說是事。",
        "from": "T13n0415_001:0833a19_1",
        "context_with_next_sentence": true
    },
    {
        "source_sentence": "善思念之，吾當解說。」",
        "from": "T13n0415_001:0833a20_2",
        "context_with_next_sentence": true
    },
    {
        "source_sentence": "不空見言：「如是，世尊！",
        "from": "T13n0415_001:0833a20_3",
        "context_with_next_sentence": true
    },
    {
        "source_sentence": "惟願廣釋，我今諦受。」",
        "from": "T13n0415_001:0833a21_4",
        "context_with_next_sentence": true
    },
    {
        "source_sentence": "佛告不空見：「我念過去無量無邊阿僧祇劫，時彼有王名無邊精進，有大神通、具足威德，正法治化。",
        "from": "T13n0415_001:0833a21_5",
        "context_with_next_sentence": true
    },
    {
        "source_sentence": "所居大城名曰善住，其城寬曠，東西具滿十二由旬，南北惟有七由旬半。",
        "from": "T13n0415_001:0833a24_6",
        "context_with_next_sentence": true
    },
    {
        "source_sentence": "城有七重，其城重別皆以七寶——所謂金、銀、琉璃、頗梨、馬瑙、車璩、真珠、珊瑚——盡用如是眾寶間錯。",
        "from": "T13n0415_001:0833a25_7",
        "context_with_next_sentence": true
    },
    {
        "source_sentence": "復次，不空見！",
        "from": "T13n0415_001:0833a27_8",
        "context_with_next_sentence": true
    },
    {
        "source_sentence": "當知彼城，城有四面，面別三門，門各皆有二闕相對。",
        "from": "T13n0415_001:0833a28_9",
        "context_with_next_sentence": true
    },
    {
        "source_sentence": "樓閣高廣莊嚴，殊麗具足，咸以妙寶合成。",
        "from": "T13n0415_001:0833a29_10",
        "context_with_next_sentence": true
    },
    {
        "source_sentence": "當其門中，竪帝釋勝幢以為門限，乃至所有楣棖、樞闔，一切皆是眾寶廁窴。",
        "from": "T13n0415_001:0833b01_11",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833b03_12",
        "context_with_next_sentence": true
    },
    {
        "source_sentence": "彼城諸門咸有金、銀二種絡網羅覆其上，復於網上種種嚴飾——金網銀鈴、銀網金鈴——清風吹動出微妙音，具足和雅猶如天樂。",
        "from": "T13n0415_001:0833b03_13",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833b06_14",
        "context_with_next_sentence": true
    },
    {
        "source_sentence": "彼城七重，於七重內具足寶階。",
        "from": "T13n0415_001:0833b06_15",
        "context_with_next_sentence": true
    },
    {
        "source_sentence": "斯有欄檻鏤綺分明，七寶所成雜色可愛——於金欄處垂白銀茸、於銀欄所懸真珠茸、於珠欄處懸琉璃茸，乃至種種諸綵交錯——眾寶間懸互相映發。",
        "from": "T13n0415_001:0833b07_16",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833b10_17",
        "context_with_next_sentence": true
    },
    {
        "source_sentence": "彼城七重，周匝皆有寶塹圍遶——所謂金、銀、琉璃、頗梨、馬瑙，諸種莊嚴皆用寶成——其塹各有七寶階陛，雜色分炳，微妙可觀。",
        "from": "T13n0415_001:0833b10_18",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833b13_19",
        "context_with_next_sentence": true
    },
    {
        "source_sentence": "彼精進王，諸塹水中妙華盈滿——所謂優曇鉢花、鉢頭摩花、拘物頭花、分陀利花——如是眾花，光明可愛，鮮潔柔軟，芳烈遠聞，眾生受用無遮護者。",
        "from": "T13n0415_001:0833b13_20",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833b17_0",
        "context_with_next_sentence": true
    },
    {
        "source_sentence": "彼精進王，其塹岸上植種種華——所謂尼文迦多華、鉢帝劍華、阿地目多迦華、瞻波迦華、婆梨師迦華、拘毘羅陀華、達奴迦利迦華——如是諸華，香鮮可愛猶如天華，民人取用亦無遮護。",
        "from": "T13n0415_001:0833b17_1",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833b21_2",
        "context_with_next_sentence": true
    },
    {
        "source_sentence": "彼城各有七重行列多羅寶樹周匝圍遶，鮮明可愛，七寶合成，其黃金樹，白銀為葉及以華果；白銀樹者，真珠為葉及以華果；真珠樹者，琉璃為葉及以華果；琉璃樹者，頗梨為葉及以華果；頗梨樹者，馬瑙為葉及以華果；馬瑙樹者，車璩為葉及以華果；車璩樹者，赤真珠為葉及以華果；赤真珠樹者，珊瑚為葉及以華果；珊瑚樹者，真金為葉及以華果。",
        "from": "T13n0415_001:0833b21_3",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833b29_4",
        "context_with_next_sentence": true
    },
    {
        "source_sentence": "諸多羅樹光茂可觀，微風觸動出妙音聲。",
        "from": "T13n0415_001:0833b29_5",
        "context_with_next_sentence": true
    },
    {
        "source_sentence": "若得聞者，歡喜受樂。",
        "from": "T13n0415_001:0833c01_6",
        "context_with_next_sentence": true
    },
    {
        "source_sentence": "如人作樂能生種種微妙音聲，若有得聞無不受樂；彼多羅樹風來觸時，出微妙音令人樂聞，亦復如是。",
        "from": "T13n0415_001:0833c02_7",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833c04_8",
        "context_with_next_sentence": true
    },
    {
        "source_sentence": "彼王城中常有如是種種諸聲未曾斷絕，所謂象聲、馬聲、車聲、步聲、鼓聲、貝聲、箜篌聲、琴、瑟、琵琶、箏、笛、笳、簫，如是一切種種音聲未曾暫息。",
        "from": "T13n0415_001:0833c04_9",
        "context_with_next_sentence": true
    },
    {
        "source_sentence": "王恒宣令國內民人：『誰有所須，飲食、衣服、象馬、車乘，隨意所須皆悉給與。』",
        "from": "T13n0415_001:0833c08_10",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833c09_11",
        "context_with_next_sentence": true
    },
    {
        "source_sentence": "彼王城外多羅樹林，行人遊處在下休息——若飲、若食、或臥、或坐——聞此寶樹諸微妙音莫不皆受五欲妙樂。",
        "from": "T13n0415_001:0833c10_0",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833c12_1",
        "context_with_next_sentence": true
    },
    {
        "source_sentence": "彼精進王於大城內，近遠皆如一射箭所，置一華池，四岸及底皆四寶成，四面階道七寶莊飾——所謂黃金階道白銀莊飾、白銀階道琉璃莊飾、琉璃階道頗梨莊飾、頗梨階道馬瑙莊飾、馬瑙階道珊瑚莊飾、珊瑚階道虎珀莊飾——眾寶雜廁，見者歡喜。",
        "from": "T13n0415_001:0833c12_2",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833c18_3",
        "context_with_next_sentence": true
    },
    {
        "source_sentence": "彼池復有諸種妙華——所謂優鉢羅華、鉢頭摩華、拘物頭華、分陀利華——，如是眾華香氣芬馥，眾生聞者無不愛樂。",
        "from": "T13n0415_001:0833c18_4",
        "context_with_next_sentence": true
    },
    {
        "source_sentence": "於池岸上復植諸華——所謂伊尼摩迦乃至達[少/兔]迦利華——眾華可愛猶如天華。",
        "from": "T13n0415_001:0833c21_0",
        "context_with_next_sentence": true
    },
    {
        "source_sentence": "彼華池門常開不閉，人民往來無遮禁者。",
        "from": "T13n0415_001:0833c22_1",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833c23_2",
        "context_with_next_sentence": true
    },
    {
        "source_sentence": "彼精進王於大城內置遊觀園，於諸園中復有種種七寶樹林，常有華果。",
        "from": "T13n0415_001:0833c24_0",
        "context_with_next_sentence": true
    },
    {
        "source_sentence": "王與夫人、後宮侍御同共遊處，歡欣取樂。",
        "from": "T13n0415_001:0833c25_1",
        "context_with_next_sentence": true
    },
    {
        "source_sentence": "門亦不限，任彼人民遊觀、嬉戲，等受快樂。",
        "from": "T13n0415_001:0833c26_2",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0833c27_3",
        "context_with_next_sentence": true
    },
    {
        "source_sentence": "又於彼園內面各一箭所別置花池，亦以金等四寶所成，復用七寶嚴飾階陛，眾色光麗，見者樂觀。",
        "from": "T13n0415_001:0833c27_4",
        "context_with_next_sentence": true
    },
    {
        "source_sentence": "彼池水內種種諸華——所謂優鉢羅華乃至分陀利——是等眾華芳鮮可愛。",
        "from": "T13n0415_001:0834a01_5",
        "context_with_next_sentence": true
    },
    {
        "source_sentence": "「池岸復有多種林樹及諸華果——所謂婆尼斫迦華、陀摩那伽、乃至達[少/兔]迦利華——是等華果香鮮可愛，人民取用，無遮禁者。",
        "from": "T13n0415_001:0834a02_6",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0834a05_7",
        "context_with_next_sentence": true
    },
    {
        "source_sentence": "彼精進王稟性仁愛，慈念眾生如母愛子；亦常深心敬事沙門、婆羅門、剎利長者，如子事父。",
        "from": "T13n0415_001:0834a05_8",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0834a07_9",
        "context_with_next_sentence": true
    },
    {
        "source_sentence": "彼王形量魁偉，挺異常人，身體圓滿，眾相具足，面目端正，顏色光榮，威德弘普，天人愛敬。",
        "from": "T13n0415_001:0834a08_0",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0834a10_0",
        "context_with_next_sentence": true
    },
    {
        "source_sentence": "彼王宿植德本生剎利家，種姓尊高世無勝者，所生父母七世清淨，妻子、眷屬福慶會同，無有一人行過非者。",
        "from": "T13n0415_001:0834a10_1",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_001:0834a12_2",
        "context_with_next_sentence": true
    },
    {
        "source_sentence": "彼王以福業故，天下豐饒，凡是百味恒滿倉厨，繒錦、諸珍盈溢府庫。",
        "from": "T13n0415_001:0834a13_3",
        "context_with_next_sentence": true
    },
    {
        "source_sentence": "大方等大集經菩薩念佛三昧分卷第一",
        "from": "T13n0415_001:0834a15_0",
        "context_with_next_sentence": false
    }
]