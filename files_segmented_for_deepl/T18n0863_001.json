[
    {
        "source_sentence": "大毘盧遮那經阿闍梨真實智品",
        "from": "T18n0863_001:0193a14_0",
        "context_with_next_sentence": true
    },
    {
        "source_sentence": "中阿闍梨住阿字觀門(亦名四重字輪曼荼羅成身觀，亦名三重布字成身曼荼羅觀行)淨影寺比綺院五部持念僧惟謹述成入理軌儀一卷夫言阿闍梨者，解祕中最祕，真言智大心。",
        "from": "T18n0863_001:0193a15_0",
        "context_with_next_sentence": true
    },
    {
        "source_sentence": "阿字名種子，故一切如是，依法皆遍受。",
        "from": "T18n0863_001:0193a20_1",
        "context_with_next_sentence": true
    },
    {
        "source_sentence": "若於此教法，解斯廣大智，正覺大功德，說名阿闍梨，是即為如來，亦即名為佛。",
        "from": "T18n0863_001:0193a21_2",
        "context_with_next_sentence": true
    },
    {
        "source_sentence": "梵云「汗[口*栗]馱」，汗[口*栗]馱者，即是真實心，即是阿字。",
        "from": "T18n0863_001:0193a23_3",
        "context_with_next_sentence": true
    },
    {
        "source_sentence": "夫言阿字者，即是一切諸佛之母，是一切真言生處，最為上妙，佛心之字。",
        "from": "T18n0863_001:0193a24_4",
        "context_with_next_sentence": true
    },
    {
        "source_sentence": "若言阿字內音，即是喉中之音，當知此阿字遍布一切支分，即是本不生義。",
        "from": "T18n0863_001:0193a26_5",
        "context_with_next_sentence": true
    },
    {
        "source_sentence": "梵有二音，一名阿剎囉，是根本字，亦名不動義，不動者是菩提心義。",
        "from": "T18n0863_001:0193a28_6",
        "context_with_next_sentence": true
    },
    {
        "source_sentence": "如最初二音，阿、阿是根本字；次從伊、伊乃至污、奧，凡十二字，皆是從生增加之字，皆是女聲。",
        "from": "T18n0863_001:0193a29_7",
        "context_with_next_sentence": true
    },
    {
        "source_sentence": "其根本字者是男聲，男聲是慧義，女聲是定義。",
        "from": "T18n0863_001:0193b02_8",
        "context_with_next_sentence": true
    },
    {
        "source_sentence": "又解說有五聲：阿字體聲；阿字行聲；伊、伊至污、奧，凡十二字，皆是三昧之聲；暗字證三菩提之聲；噁字是入大般涅槃之聲。",
        "from": "T18n0863_001:0193b03_9",
        "context_with_next_sentence": true
    },
    {
        "source_sentence": "若見仰、壤、拏、曩、莽即同上點，亦是證三菩提之聲；若見野、囉等八字，即同傍點，亦是大般涅槃之聲。",
        "from": "T18n0863_001:0193b06_10",
        "context_with_next_sentence": true
    },
    {
        "source_sentence": "其根本字遍一切處，增加字亦遍一切處，根本、增加不相異也，皆以根本字體本而傍角加畫，是故根本、增加不一不異。",
        "from": "T18n0863_001:0193b08_11",
        "context_with_next_sentence": true
    },
    {
        "source_sentence": "猶如器中盛水，因器持水、水不離器，如是更相依持，能遍內外。",
        "from": "T18n0863_001:0193b11_12",
        "context_with_next_sentence": true
    },
    {
        "source_sentence": "非但阿字遍一切處，次從迦、佉、誐、伽、仰乃至乞灑(二合)字，亦遍一切處。",
        "from": "T18n0863_001:0193b12_13",
        "context_with_next_sentence": true
    },
    {
        "source_sentence": "何以故？",
        "from": "T18n0863_001:0193b14_14",
        "context_with_next_sentence": true
    },
    {
        "source_sentence": "皆是根本之音，其根本音者，即是阿字。",
        "from": "T18n0863_001:0193b14_15",
        "context_with_next_sentence": true
    },
    {
        "source_sentence": "又如迦字，各各自有從生增加之字，如迦字中即有計蓋之字，皆是女聲，緣迦字體上加畫，則成增加之字。",
        "from": "T18n0863_001:0193b15_16",
        "context_with_next_sentence": true
    },
    {
        "source_sentence": "體是慧義，而加是定慧相持，合而為一，其體不失，止觀雙行亦遍一切處。",
        "from": "T18n0863_001:0193b18_0",
        "context_with_next_sentence": true
    },
    {
        "source_sentence": "所以增加遍於根本，根本遍於增加，從生遍於種子，種子遍於從生。",
        "from": "T18n0863_001:0193b19_1",
        "context_with_next_sentence": true
    },
    {
        "source_sentence": "所以梵云「鄔婆縛」，亦名發起，猶如種子生果，果還成種。",
        "from": "T18n0863_001:0193b21_2",
        "context_with_next_sentence": true
    },
    {
        "source_sentence": "今此阿字即同種子，能生多果，一一復生百千萬倍，乃至展轉無量不可說也。",
        "from": "T18n0863_001:0193b22_3",
        "context_with_next_sentence": true
    },
    {
        "source_sentence": "然見子識果，因既如此，當知果必如之。",
        "from": "T18n0863_001:0193b24_4",
        "context_with_next_sentence": true
    },
    {
        "source_sentence": "今此阿字亦如是也，從此根本無師自然之智，一切智業從此而生布諸支分，布支分者即是自心，由此自心即攝一切身分，離心無身、離身無心，亦同於阿字。",
        "from": "T18n0863_001:0193b25_5",
        "context_with_next_sentence": true
    },
    {
        "source_sentence": "若遍布此字者即同諸佛，謂從字有果即是佛，能證正知故名為正覺。",
        "from": "T18n0863_001:0193b28_6",
        "context_with_next_sentence": true
    },
    {
        "source_sentence": "猶識此字之理性者，故得如來名。",
        "from": "T18n0863_001:0193c01_7",
        "context_with_next_sentence": true
    },
    {
        "source_sentence": "此字之性理者，謂此阿字即是本不生義。",
        "from": "T18n0863_001:0193c02_8",
        "context_with_next_sentence": true
    },
    {
        "source_sentence": "又如人有心能遍支分皆受苦樂，阿字亦遍一切支分，即是心本不生義。",
        "from": "T18n0863_001:0193c03_0",
        "context_with_next_sentence": true
    },
    {
        "source_sentence": "阿字遍一切字，若一切字無阿字，即字不成，要有阿字；若字無頭即不成字，故以阿字為頭，從一阿字音，凡一切諸聲中皆有阿字之音，不得此阿字音者，從字音表而得有聲生，以有聲生，以有聲故遍於支分，能表一切世間、出世間之法。",
        "from": "T18n0863_001:0193c04_1",
        "context_with_next_sentence": true
    },
    {
        "source_sentence": "若但見其字音則能詮表於理，又要音韻、語言、牙齒、[高*皮][示*(恙心+皿)]得有所表，謂：青黃赤白、東西南北、方圓大小、上下尊卑，一切事類方可領解，故經云：「祕密主！",
        "from": "T18n0863_001:0193c10_2",
        "context_with_next_sentence": true
    },
    {
        "source_sentence": "此是遍一切處法門」。",
        "from": "T18n0863_001:0193c13_3",
        "context_with_next_sentence": true
    },
    {
        "source_sentence": "又《華嚴經》云：「如是字母能於一切世、出世間善巧之法，以智通達到於彼岸，殊方異藝成綜無遺；文字算數蘊其深解；醫方呪術善療眾病。",
        "from": "T18n0863_001:0193c13_4",
        "context_with_next_sentence": true
    },
    {
        "source_sentence": "有諸眾生鬼魅所持、怨憎呪詛、惡星變怪、死屍奔逐、癲癎羸瘦，種種諸疾咸能救之使得痊愈。",
        "from": "T18n0863_001:0193c17_5",
        "context_with_next_sentence": true
    },
    {
        "source_sentence": "又善別知金玉珠貝、珊瑚琉璃、摩尼車璖、雞薩羅等一切寶藏出生之處，品類不同價直多少；村營鄉邑、大小都城、宮殿苑園、巖泉籔澤，凡是一切人眾所居，菩薩或能隨方攝護。",
        "from": "T18n0863_001:0193c19_6",
        "context_with_next_sentence": true
    },
    {
        "source_sentence": "又善觀察天文地理、人相吉凶、鳥獸音聲、雲霞氣候、年穀豐儉、國土安危。",
        "from": "T18n0863_001:0193c23_7",
        "context_with_next_sentence": true
    },
    {
        "source_sentence": "如是世間所有技藝，莫不該練盡其源本。」",
        "from": "T18n0863_001:0193c25_8",
        "context_with_next_sentence": true
    },
    {
        "source_sentence": "又所以經云：「祕密主！",
        "from": "T18n0863_001:0193c26_0",
        "context_with_next_sentence": true
    },
    {
        "source_sentence": "故以阿字為頭，阿字即是真言之心，佛心之字。」",
        "from": "T18n0863_001:0193c26_1",
        "context_with_next_sentence": true
    },
    {
        "source_sentence": "上來所說，阿闍梨住於佛地義猶未了，即是此中住阿字觀門。",
        "from": "T18n0863_001:0193c27_2",
        "context_with_next_sentence": true
    },
    {
        "source_sentence": "此阿字者，亦名奢摩他、亦名毘鉢舍那之智、亦名真寶之智、亦名一切智智。",
        "from": "T18n0863_001:0193c28_3",
        "context_with_next_sentence": true
    },
    {
        "source_sentence": "所以經云：「一切智、根本智智、後得智，從後得智起大悲，從大悲起三種化身。」",
        "from": "T18n0863_001:0194a01_4",
        "context_with_next_sentence": true
    },
    {
        "source_sentence": "夫阿闍梨若觀此字而相應者，即是自身同於毘盧遮那佛身，亦名金剛不壞之身、亦名普現色身、亦名三種意生身。",
        "from": "T18n0863_001:0194a03_5",
        "context_with_next_sentence": true
    },
    {
        "source_sentence": "阿闍梨謂觀此阿字之輪，猶如孔雀尾輪光明圍遶，行者而住其中，即是住於佛位，是故清淨法界圓鏡中現出阿字，所以從阿字旋轉出生諸字，即遍一切真言名字之中，周旋往返百千萬倍，入諸旋陀羅尼門總持無礙，所以從阿字旋轉出生三身四智而轉法輪。",
        "from": "T18n0863_001:0194a06_6",
        "context_with_next_sentence": true
    },
    {
        "source_sentence": "若行者為人作阿闍梨者，先須建立大悲胎藏曼荼羅王住於佛位，以此諸字合集成身即住佛位。",
        "from": "T18n0863_001:0194a12_7",
        "context_with_next_sentence": true
    },
    {
        "source_sentence": "然布字之時，分為四重，每重皆有三種歸命。",
        "from": "T18n0863_001:0194a14_8",
        "context_with_next_sentence": true
    },
    {
        "source_sentence": "頭為初分；咽為二分；心為三分；臍為四分。",
        "from": "T18n0863_001:0194a15_9",
        "context_with_next_sentence": true
    },
    {
        "source_sentence": "阿　阿　暗　噁　迦　迦",
        "from": "T18n0863_001:0194a18_0",
        "context_with_next_sentence": true
    },
    {
        "source_sentence": "劍　脚　佉　佉　欠　却",
        "from": "T18n0863_001:0194a20_0",
        "context_with_next_sentence": true
    },
    {
        "source_sentence": "誐　誐　儼　虐　伽　伽",
        "from": "T18n0863_001:0194a22_0",
        "context_with_next_sentence": true
    },
    {
        "source_sentence": "儉　唬　遮　遮　占　灼",
        "from": "T18n0863_001:0194a24_0",
        "context_with_next_sentence": true
    },
    {
        "source_sentence": "車　車　[示*詹]　綽　若　若",
        "from": "T18n0863_001:0194a26_0",
        "context_with_next_sentence": true
    },
    {
        "source_sentence": "染　弱　社　社　瞻　杓",
        "from": "T18n0863_001:0194a28_0",
        "context_with_next_sentence": true
    },
    {
        "source_sentence": "吒　吒　[鹵*占]　磔　[女*它]　[女*它][口*諂]　坼　拏　拏　喃　搦荼　荼　湛　釋　哆　多擔　怛　他　他　探　託娜　娜　腩　諾　馱　馱淡　鐸　跛　波　啶　博頗　頗　[口*泛]　泊　摩　摩[牟*含]　莫　婆　婆　[口*梵]　薄野　野　閻　藥　欏　邏攬　落　嚩　嚩　鑁　嚩奢　奢　睒　鑠　沙　沙釤　嗦　娑　娑　糝　索訶　訶　頷　臛　乞灑　乞叉乞懺　乞嗦　伊　縊　[怡台+烏]　烏哩　[口*梩]　里　[口*梩]　翳　藹污　奧　仰　攘　拏　曩莽　[口*昂]　攘　儜　囊　忙噞　[肆聿+角]　喃　南　鑁　[唬儿+(雪雨)]弱　搦　諾　莫凡布字之法，當從行者眉間白毫而觀迦字，右旋逐曰而轉，令環相接；四重亦復如是，一一合集成身。",
        "from": "T18n0863_001:0194a30_0",
        "context_with_next_sentence": true
    },
    {
        "source_sentence": "所以經云：「迦、左、吒、哆、跛初中後相，加以等持品類相入，自然獲得菩提心行，成等正覺及般涅槃。」",
        "from": "T18n0863_001:0194c09_1",
        "context_with_next_sentence": true
    },
    {
        "source_sentence": "即是初阿、阿、暗、噁四重之義；又迦、左、吒、哆、跢等二十字，即是中義；其伊、伊至污、奧凡十二字，即是加以等持品類之義；又仰、壤、拏、曩、莽至[唬儿+(雪雨)]、弱、搦、諾、莫等二十字，即是後相義。",
        "from": "T18n0863_001:0194c11_2",
        "context_with_next_sentence": true
    },
    {
        "source_sentence": "故總而言之，相入自然又解分為三分：頭為初分(黃色)；咽、心為中分(白色)；臍為後分(黑色)。",
        "from": "T18n0863_001:0194c15_3",
        "context_with_next_sentence": true
    },
    {
        "source_sentence": "若用迦字為輪，即不用劍字；若用劍字為輪，即不用迦字，斯謂發菩提心，行果為中，大寂為後，是名三分。",
        "from": "T18n0863_001:0194c17_4",
        "context_with_next_sentence": true
    },
    {
        "source_sentence": "阿闍梨既如是三重成身已，其曼荼羅并及弟子亦如是布之，三事皆成，是名祕密曼荼羅。",
        "from": "T18n0863_001:0194c19_5",
        "context_with_next_sentence": true
    },
    {
        "source_sentence": "若不了達此中意趣，難依前事法而作，不名善作，虛費其功夫，亦無所成也。",
        "from": "T18n0863_001:0194c21_6",
        "context_with_next_sentence": true
    },
    {
        "source_sentence": "又此布字之法，即是大悲胎藏三重祕密曼荼羅，自非人集真明之行，堪傳授者方以意想傳之，不可文載，故師已口相授(經云：但言「字輪品」)。",
        "from": "T18n0863_001:0194c23_7",
        "context_with_next_sentence": true
    },
    {
        "source_sentence": "其伊、伊至污、奧凡十二字，皆在字輪外散布由光焰。",
        "from": "T18n0863_001:0194c26_8",
        "context_with_next_sentence": true
    },
    {
        "source_sentence": "又仰、壤、[口*拏]、曩、莽　噞、[肆聿+角]、喃、南、鑁　噱、弱、搦、謨、莫，凡五字隨三輪而轉，相入自然，今此輪者即是三轉法輪之義。",
        "from": "T18n0863_001:0194c28_9",
        "context_with_next_sentence": true
    },
    {
        "source_sentence": "行者相應如是，布字持念即是持明之身，猶如大日如來神力加持，等無有異，此輪亦名因緣輪；師及弟子并曼荼羅皆如是安布諸字，亦名祕密之輪；此諸字亦是一切佛心之字，亦名真言之輪。",
        "from": "T18n0863_001:0195a02_10",
        "context_with_next_sentence": true
    },
    {
        "source_sentence": "輪者梵音名「阿剎囉輪」。",
        "from": "T18n0863_001:0195a06_11",
        "context_with_next_sentence": true
    },
    {
        "source_sentence": "阿剎囉輪者，謂從一阿字輪生多字，故名為輪。",
        "from": "T18n0863_001:0195a07_12",
        "context_with_next_sentence": true
    },
    {
        "source_sentence": "阿字即是菩提體性，如摩訶毘盧遮那住於菩提心體性，種種示現普門利益，種種變現無量無邊，雖如是垂跡無窮，然實常住不動亦無起滅，猶如車輪雖復運轉無窮，而中未曾動搖。",
        "from": "T18n0863_001:0195a08_13",
        "context_with_next_sentence": true
    },
    {
        "source_sentence": "由不動故能制群機，動而無動即是阿字本不生義，以無生無滅，即無動無退而生一切字，輪輪無窮，是名不動之輪。",
        "from": "T18n0863_001:0195a12_14",
        "context_with_next_sentence": true
    },
    {
        "source_sentence": "阿闍梨若能如是了達不動之輪而布諸字，其體自然身有所表無非密印；口有所說皆是真言；意常止住無非觀門。",
        "from": "T18n0863_001:0195a15_15",
        "context_with_next_sentence": true
    },
    {
        "source_sentence": "凡有見聞觸知之者，皆必定於無上菩提，所成福利真實不虛。",
        "from": "T18n0863_001:0195a18_16",
        "context_with_next_sentence": true
    },
    {
        "source_sentence": "若能如是即同毘盧遮那如來，而作佛事常照世間。",
        "from": "T18n0863_001:0195a19_17",
        "context_with_next_sentence": true
    },
    {
        "source_sentence": "阿闍梨若持念時或觀句輪。",
        "from": "T18n0863_001:0195a20_18",
        "context_with_next_sentence": true
    },
    {
        "source_sentence": "句輪者，觀本尊心有圓明而布真言之字，輪轉相接明了現前；觀此字輪猶如白乳，次第流注入行者口中，或注其頂，相續不絕遍滿其身。",
        "from": "T18n0863_001:0195a21_19",
        "context_with_next_sentence": true
    },
    {
        "source_sentence": "其圓明中有種子字，字常明了，猶如流水無盡。",
        "from": "T18n0863_001:0195a24_20",
        "context_with_next_sentence": true
    },
    {
        "source_sentence": "如是持誦疲極已，即但住於寂心阿字。",
        "from": "T18n0863_001:0195a25_21",
        "context_with_next_sentence": true
    },
    {
        "source_sentence": "又言三洛叉，數者也，即是三十萬遍。",
        "from": "T18n0863_001:0195a26_22",
        "context_with_next_sentence": true
    },
    {
        "source_sentence": "若行者又得見本尊種子印等，即從本尊種子印中而見本尊。",
        "from": "T18n0863_001:0195a27_23",
        "context_with_next_sentence": true
    },
    {
        "source_sentence": "如是成就已，即能遍安布諸字而成自體，即如實知自心，成遍照之身，是名洛叉之義。",
        "from": "T18n0863_001:0195a28_24",
        "context_with_next_sentence": true
    },
    {
        "source_sentence": "若不如是相應者，於百年中念滿千萬洛叉猶不得成，何況三洛叉耶？",
        "from": "T18n0863_001:0195b01_25",
        "context_with_next_sentence": true
    },
    {
        "source_sentence": "若行者三相平等：一、身實相，是一洛叉，除一切身垢。",
        "from": "T18n0863_001:0195b03_26",
        "context_with_next_sentence": true
    },
    {
        "source_sentence": "二、語實相，是二落叉，除一切語垢。",
        "from": "T18n0863_001:0195b04_27",
        "context_with_next_sentence": true
    },
    {
        "source_sentence": "三、意實相，除一切心垢。",
        "from": "T18n0863_001:0195b05_28",
        "context_with_next_sentence": true
    },
    {
        "source_sentence": "三垢除已三功德生，分證如來功德，如是業相應，住菩提心戒，一切地波羅蜜悉皆圓滿，隨所住法教，皆依明禁故；隨所願成果，常當於自他，悲愍而救護。",
        "from": "T18n0863_001:0195b05_29",
        "context_with_next_sentence": true
    },
    {
        "source_sentence": "經云：「祕密主白佛言：『云何如來、應供、正遍知得一切智智？",
        "from": "T18n0863_001:0195b09_30",
        "context_with_next_sentence": true
    },
    {
        "source_sentence": "廣演分布種種道，演說一切智智。",
        "from": "T18n0863_001:0195b10_31",
        "context_with_next_sentence": true
    },
    {
        "source_sentence": "各各同彼言音，住種種威儀，一切智智道一味。",
        "from": "T18n0863_001:0195b11_32",
        "context_with_next_sentence": true
    },
    {
        "source_sentence": "世尊！",
        "from": "T18n0863_001:0195b12_33",
        "context_with_next_sentence": true
    },
    {
        "source_sentence": "譬如地、水、火、風、空，自性遍一切處，皆不出阿字之門。』」",
        "from": "T18n0863_001:0195b12_34",
        "context_with_next_sentence": true
    },
    {
        "source_sentence": "所以金剛手問大日如來：「如是智慧，以何為因？",
        "from": "T18n0863_001:0195b13_35",
        "context_with_next_sentence": true
    },
    {
        "source_sentence": "云何為根？",
        "from": "T18n0863_001:0195b14_36",
        "context_with_next_sentence": true
    },
    {
        "source_sentence": "云何究竟耶？」",
        "from": "T18n0863_001:0195b14_37",
        "context_with_next_sentence": true
    },
    {
        "source_sentence": "佛告金剛手：「菩提心為因，悲為根，方便為究竟。",
        "from": "T18n0863_001:0195b15_38",
        "context_with_next_sentence": true
    },
    {
        "source_sentence": "祕密主！",
        "from": "T18n0863_001:0195b16_39",
        "context_with_next_sentence": true
    },
    {
        "source_sentence": "云何菩提？",
        "from": "T18n0863_001:0195b16_40",
        "context_with_next_sentence": true
    },
    {
        "source_sentence": "謂：如實知自心即是阿字一相，亦非一亦非異。」",
        "from": "T18n0863_001:0195b16_41",
        "context_with_next_sentence": true
    },
    {
        "source_sentence": "又經云：「諦聽、金剛手！",
        "from": "T18n0863_001:0195b17_42",
        "context_with_next_sentence": true
    },
    {
        "source_sentence": "今說修行曼荼羅行，滿足一切智智法門。」",
        "from": "T18n0863_001:0195b18_43",
        "context_with_next_sentence": true
    },
    {
        "source_sentence": "所以萬行圓極無可復增，應物之權究盡能事，即醍醐妙果三密之源，智彼最真實，得名阿闍梨。",
        "from": "T18n0863_001:0195b19_44",
        "context_with_next_sentence": true
    },
    {
        "source_sentence": "故應具方便，了知佛所說，故經云：「復次祕密主！",
        "from": "T18n0863_001:0195b21_45",
        "context_with_next_sentence": true
    },
    {
        "source_sentence": "　　諸佛所宣說；　安布諸字門，　　佛子一心聽。",
        "from": "T18n0863_001:0195b23_46",
        "context_with_next_sentence": true
    },
    {
        "source_sentence": "　迦字在咽下，　　佉字在[目*咢]上；　誐字以為頸，　　伽字在喉中。",
        "from": "T18n0863_001:0195b25_0",
        "context_with_next_sentence": true
    },
    {
        "source_sentence": "　遮字為舌根，　　車字在舌中；　若字為舌端，　　社字舌生處。",
        "from": "T18n0863_001:0195b27_0",
        "context_with_next_sentence": true
    },
    {
        "source_sentence": "　吒字以為脛，　　咤字應知髀；　拏字說為腰，　　荼字以安坐。",
        "from": "T18n0863_001:0195b29_0",
        "context_with_next_sentence": true
    },
    {
        "source_sentence": "　多字最後分，　　他字應知腹；　娜字為二手，　　馱安名為脇。",
        "from": "T18n0863_001:0195c02_0",
        "context_with_next_sentence": true
    },
    {
        "source_sentence": "　波字以為背，　　頗字應知胸；　摩字為一肘，　　婆字次臂下。",
        "from": "T18n0863_001:0195c04_0",
        "context_with_next_sentence": true
    },
    {
        "source_sentence": "　莽字住於心，　　野字陰藏相；　囉字名為眼，　　邏字為廣額。",
        "from": "T18n0863_001:0195c06_0",
        "context_with_next_sentence": true
    },
    {
        "source_sentence": "　縊伊在二眦，　　塢烏為二脣；　翳愛為二耳，　　污奧為二頰。",
        "from": "T18n0863_001:0195c08_0",
        "context_with_next_sentence": true
    },
    {
        "source_sentence": "　暗字菩提句，　　噁字般涅槃；　知是一切法，　　行者成正覺。",
        "from": "T18n0863_001:0195c10_0",
        "context_with_next_sentence": true
    },
    {
        "source_sentence": "　一切智資財，　　常在於其心；　世號一切智，　　是為薩婆若。」",
        "from": "T18n0863_001:0195c12_0",
        "context_with_next_sentence": true
    },
    {
        "source_sentence": "依《胎藏毘盧遮那經》略集《字母觀行儀》一本。",
        "from": "T18n0863_001:0195c14_0",
        "context_with_next_sentence": true
    },
    {
        "source_sentence": "巨唐開元年三月中旬，五部持念惟謹集應德二年十一月二日，於南勝房以前唐院本書　　　　　　　　　仁豪　此一帖奉傳授二品親王畢　(公助)",
        "from": "T18n0863_001:0195c15_0",
        "context_with_next_sentence": false
    }
]