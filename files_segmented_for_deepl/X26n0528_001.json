[
    {
        "source_sentence": "般若心經疏",
        "from": "X26n0528_001:0733c03_0",
        "context_with_next_sentence": true
    },
    {
        "source_sentence": "妙樂門人　明曠　述",
        "from": "X26n0528_001:0733c05_0",
        "context_with_next_sentence": true
    },
    {
        "source_sentence": "夫以佛法非遙心中即近真如非外棄身何求迷悟在我發心即到明闇非他信修急證不訪醫王之藥何時見大日之光今為念誦觀行之緣略註如右廣釋歷劫不窮。",
        "from": "X26n0528_001:0733c06_0",
        "context_with_next_sentence": true
    },
    {
        "source_sentence": "摩訶般若波羅蜜多心經者。",
        "from": "X26n0528_001:0733c10_0",
        "context_with_next_sentence": true
    },
    {
        "source_sentence": "就此題略有二別梵漢語別故摩訶般若波羅蜜多者梵語也心經者漢語也若具存梵語者可言摩訶般若波羅蜜多質多蘇他覽若偏存漢語者可言大智慧到彼岸心經言摩訶者依大智度論有三種義謂大多勝也天台大師言大者空義多者假義勝者中義也即是圓融三諦真如實相之理是即所觀之理也言般若者能觀之智也即是三種般若也三種般若者實相般若觀照般若文字般若也實相般若者觀中道理之智也觀照般若者觀空諦理之智也言文字般若者觀假諦理之智也因時名三智也言三觀者謂空假中觀也言三智者一切智道種智一切種智也言波羅蜜多者到彼岸之義也煩惱與生死云此岸菩提與涅槃云彼岸也悟煩惱即菩提生死即涅槃名彼岸迷菩提念煩惱迷涅槃念生死名此岸言心者要妙心也即上所談圓融三諦理也經者說上諸義教也訓法訓常也言法者軌則義也三世諸佛師依之成佛故言常者三世諸佛各至出世說而元常無易改故。",
        "from": "X26n0528_001:0733c11_0",
        "context_with_next_sentence": true
    },
    {
        "source_sentence": "觀自在菩薩者。",
        "from": "X26n0528_001:0734a06_0",
        "context_with_next_sentence": true
    },
    {
        "source_sentence": "能觀之人舉觀自在菩薩一人以兼一切行人也。",
        "from": "X26n0528_001:0734a07_0",
        "context_with_next_sentence": true
    },
    {
        "source_sentence": "行深般若波羅蜜多時者。",
        "from": "X26n0528_001:0734a08_0",
        "context_with_next_sentence": true
    },
    {
        "source_sentence": "明所觀之理也即上所明圓融三諦理也。",
        "from": "X26n0528_001:0734a09_0",
        "context_with_next_sentence": true
    },
    {
        "source_sentence": "照見五蘊皆空者。",
        "from": "X26n0528_001:0734a10_0",
        "context_with_next_sentence": true
    },
    {
        "source_sentence": "明所觀之五蘊也。",
        "from": "X26n0528_001:0734a11_0",
        "context_with_next_sentence": true
    },
    {
        "source_sentence": "度一切苦厄者。",
        "from": "X26n0528_001:0734a12_0",
        "context_with_next_sentence": true
    },
    {
        "source_sentence": "明觀五蘊皆空而免一切苦厄也苦者八苦也生苦老苦病苦死苦愛別離苦怨憎會苦求不得苦五盛陰苦也言四厄者一欲厄二有厄三見厄四無明流厄也。",
        "from": "X26n0528_001:0734a13_0",
        "context_with_next_sentence": true
    },
    {
        "source_sentence": "舍利子者。",
        "from": "X26n0528_001:0734a17_0",
        "context_with_next_sentence": true
    },
    {
        "source_sentence": "舉對揚人也。",
        "from": "X26n0528_001:0734a18_0",
        "context_with_next_sentence": true
    },
    {
        "source_sentence": "色不異空空不異色色即是空空即是色者。",
        "from": "X26n0528_001:0734a19_0",
        "context_with_next_sentence": true
    },
    {
        "source_sentence": "明圓融三諦理也色即是空非滅色為空也空即是色非離空是色也是云中諦理是云即空即假即中也。",
        "from": "X26n0528_001:0734a20_0",
        "context_with_next_sentence": true
    },
    {
        "source_sentence": "受想行識亦復如是者。",
        "from": "X26n0528_001:0734a23_0",
        "context_with_next_sentence": true
    },
    {
        "source_sentence": "謂准上色蘊可知也此五蘊中初色蘊者身也餘四蘊者心也言色者有形質礙法也言心者無形無礙法也云色而心色與心無二法何者心不在內外非中間遍一切處猶如虗空故。",
        "from": "X26n0528_001:0734a24_0",
        "context_with_next_sentence": true
    },
    {
        "source_sentence": "舍利子者。",
        "from": "X26n0528_001:0734b04_0",
        "context_with_next_sentence": true
    },
    {
        "source_sentence": "上舉對揚人也。",
        "from": "X26n0528_001:0734b05_0",
        "context_with_next_sentence": true
    },
    {
        "source_sentence": "是諸法空相不生不滅不垢不淨不增不減者。",
        "from": "X26n0528_001:0734b06_0",
        "context_with_next_sentence": true
    },
    {
        "source_sentence": "何者心性自性清淨空寂而具足百界三千諸法也自性空寂者空諦理也雖性寂而具足百界三千法者假諦理也不空不假不可思議者中諦理也此三諦理者在佛不淨存凡不垢在佛不生在凡不滅在佛不增在凡不減。",
        "from": "X26n0528_001:0734b07_0",
        "context_with_next_sentence": true
    },
    {
        "source_sentence": "是故空中無色無受想行識者。",
        "from": "X26n0528_001:0734b12_0",
        "context_with_next_sentence": true
    },
    {
        "source_sentence": "結上五蘊義也已上五蘊為上根人所說也。",
        "from": "X26n0528_001:0734b13_0",
        "context_with_next_sentence": true
    },
    {
        "source_sentence": "無眼耳鼻舌身意者。",
        "from": "X26n0528_001:0734b14_0",
        "context_with_next_sentence": true
    },
    {
        "source_sentence": "明無內六根也。",
        "from": "X26n0528_001:0734b15_0",
        "context_with_next_sentence": true
    },
    {
        "source_sentence": "無色聲香味觸法者。",
        "from": "X26n0528_001:0734b16_0",
        "context_with_next_sentence": true
    },
    {
        "source_sentence": "明無外六塵也是空十二入也言入者涉入義也謂六根涉入六塵也眼所對色有三種也謂可愛色不可愛色平平色也耳所對聲亦有三種聲也謂可愛聲不可愛聲平平聲鼻所對香有三種香也謂可愛香不可愛香平平香也舌所對味亦有三種味也謂可愛味不可愛味平平味也身所對觸亦有三種觸謂可愛觸不可愛觸平平觸也意所對法亦有三種法謂可愛法不可愛法平平法也眼可愛色具生死因生死果苦諦集諦同也然則眼根具六煩惱餘五根亦如是六根都合有三十六煩惱也約三世都合百八煩惱也約昨今明都合亦為百八亦約前念中念後念都合為百八也約惑心生如是百八煩惱約悟心亦具百八三昧何者觀根塵相對念心即空即假即中時具滅道諦也道諦涅槃因滅諦涅槃果也已上為中根說也。",
        "from": "X26n0528_001:0734b17_0",
        "context_with_next_sentence": true
    },
    {
        "source_sentence": "無眼界乃至無意識界者。",
        "from": "X26n0528_001:0734c09_0",
        "context_with_next_sentence": true
    },
    {
        "source_sentence": "明無十八界略舉初後也若細言者眼界色界眼識界耳界聲界耳識界鼻界香界鼻識界舌界味界舌識界身界觸界身識界意界法界意識界也界者差別義也六根六境六識合為十八界也已上為下根說也。",
        "from": "X26n0528_001:0734c10_0",
        "context_with_next_sentence": true
    },
    {
        "source_sentence": "無無明亦無無明盡乃至無老死亦無老死盡者。",
        "from": "X26n0528_001:0734c15_0",
        "context_with_next_sentence": true
    },
    {
        "source_sentence": "明順逆十二因緣也言順十二因緣者謂無明緣行行緣識識緣名色名色緣六入六入緣觸觸緣受受緣愛愛緣取取緣有有緣生生緣老死憂悲苦惱也逆十二因緣者無明滅則行滅行滅則識滅識滅則名色滅名色滅則六入滅六入滅則觸滅觸滅則受滅受滅則愛滅愛滅則取滅取滅則有滅有滅則生滅生滅則老死憂悲苦惱滅也約十二因緣有四種十二因緣謂生滅十二因緣無生滅十二因緣無量十二因緣無作十二因緣也即四教所詮理也生滅十二因緣者三藏教為下根聲聞所詮也無生滅十二因緣者通教為中根緣覺所詮也無量十二因緣者別教為上根菩薩所詮也無作十二因緣者圓教為上上根菩薩所詮也是十二因分為三道謂無明愛取三支煩惱道行有二支業道也餘七支苦道也苦道轉成法身德煩惱道轉成般若德業道轉成解脫德也三道亦名三障即報障煩惱障業障也。",
        "from": "X26n0528_001:0734c16_0",
        "context_with_next_sentence": true
    },
    {
        "source_sentence": "無苦集滅道者。",
        "from": "X26n0528_001:0735a09_0",
        "context_with_next_sentence": true
    },
    {
        "source_sentence": "明四諦也即明生死涅槃因果也苦諦生死果集諦生死因也滅諦涅槃果道諦涅槃因也問何故先舉果後舉因也答見果知因故約此四諦亦有四種謂生滅四諦無生滅四諦無量四諦無作四諦也亦是四教四諦也。",
        "from": "X26n0528_001:0735a10_0",
        "context_with_next_sentence": true
    },
    {
        "source_sentence": "無智者。",
        "from": "X26n0528_001:0735a15_0",
        "context_with_next_sentence": true
    },
    {
        "source_sentence": "無菩提。",
        "from": "X26n0528_001:0735a16_0",
        "context_with_next_sentence": true
    },
    {
        "source_sentence": "亦無得者。",
        "from": "X26n0528_001:0735a17_0",
        "context_with_next_sentence": true
    },
    {
        "source_sentence": "謂無涅槃也純一實相實相外無別法故。",
        "from": "X26n0528_001:0735a18_0",
        "context_with_next_sentence": true
    },
    {
        "source_sentence": "以無所得故菩提薩埵依般若波羅蜜多故心無罣礙者。",
        "from": "X26n0528_001:0735a19_0",
        "context_with_next_sentence": true
    },
    {
        "source_sentence": "明一切菩薩依般若。",
        "from": "X26n0528_001:0735a21_0",
        "context_with_next_sentence": true
    },
    {
        "source_sentence": "無罣礙故無有恐怖遠離一切顛倒夢想究竟涅槃者。",
        "from": "X26n0528_001:0735a22_0",
        "context_with_next_sentence": true
    },
    {
        "source_sentence": "明得益也。",
        "from": "X26n0528_001:0735a24_0",
        "context_with_next_sentence": true
    },
    {
        "source_sentence": "三世諸佛依般若波羅蜜多故得阿耨多羅三藐三菩提故知般若波羅蜜多是大神呪是大明呪是無上呪是無等等呪者。",
        "from": "X26n0528_001:0735b01_0",
        "context_with_next_sentence": true
    },
    {
        "source_sentence": "明四教理也是大神呪者三藏教生滅四諦理也是大明呪者是通教無生滅四諦理也是無上呪者別教無量四諦理也是無等等呪者是圓教無作四諦理也。",
        "from": "X26n0528_001:0735b04_0",
        "context_with_next_sentence": true
    },
    {
        "source_sentence": "能除一切苦真實不虗者。",
        "from": "X26n0528_001:0735b08_0",
        "context_with_next_sentence": true
    },
    {
        "source_sentence": "明拔苦與樂之真實理也已上明顯露般若也。",
        "from": "X26n0528_001:0735b09_0",
        "context_with_next_sentence": true
    },
    {
        "source_sentence": "故說般若波羅蜜多呪即說呪曰。",
        "from": "X26n0528_001:0735b10_0",
        "context_with_next_sentence": true
    },
    {
        "source_sentence": "揭諦揭諦波羅揭諦波羅僧揭諦菩提娑婆訶已上明祕密般若也揭諦揭諦者世也度也是明自度也波羅揭諦者明度他波羅僧揭諦者總明自度度他也菩提者明自他共到所處也娑婆訶者明究竟是中有事究竟理究竟也(云云)。",
        "from": "X26n0528_001:0735b10_1",
        "context_with_next_sentence": true
    },
    {
        "source_sentence": "心經疏(終)",
        "from": "X26n0528_001:0735b17_0",
        "context_with_next_sentence": true
    },
    {
        "source_sentence": "智者大師內證秘密外說顯教矣荊溪一行互相師資授受圓密焉于茲剡川入荊溪門出心經疏也照大日慧光明觀音深行辨顯辨密盡美盡善也山家建兩業之頃將來此疏以顯傳東寺弘三密之日引證斯序製秘鍵然則觀遮學生台東宗徒不可不依之不可不學焉仰願佛日增耀正法久住度四海萬民之苦厄到摩訶般若之樂岸云爾。",
        "from": "X26n0528_001:0735c06_0",
        "context_with_next_sentence": true
    },
    {
        "source_sentence": "維弘化二年夷則八日刻於勢州奄藝郡林村閑翁寺住僧義滿謹識",
        "from": "X26n0528_001:0735c13_0",
        "context_with_next_sentence": false
    }
]