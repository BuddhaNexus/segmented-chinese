[
    {
        "source_sentence": "佛說四無所畏經",
        "from": "T17n0775_001:0711c15_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T17n0775_001:0711c17_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T17n0775_001:0711c18_0",
        "context_with_next_sentence": true
    },
    {
        "source_sentence": "如是我聞：一時，佛在舍衛國祇樹給孤獨園。",
        "from": "T17n0775_001:0711c19_0",
        "context_with_next_sentence": true
    },
    {
        "source_sentence": "爾時，世尊告諸苾芻：「汝等諦聽！",
        "from": "T17n0775_001:0711c20_0",
        "context_with_next_sentence": true
    },
    {
        "source_sentence": "如來、應、正等覺，成就四無所畏，於大眾中，轉大法輪，如師子吼，自在無畏。」",
        "from": "T17n0775_001:0711c20_1",
        "context_with_next_sentence": true
    },
    {
        "source_sentence": "時諸苾芻，聞是語已，五體投地，頂禮佛足，合掌白言：「云何如來四無所畏？」",
        "from": "T17n0775_001:0711c22_2",
        "context_with_next_sentence": true
    },
    {
        "source_sentence": "佛告苾芻：「我於往昔在大眾中，而作是言：『如來成就正等正覺。』",
        "from": "T17n0775_001:0711c25_0",
        "context_with_next_sentence": true
    },
    {
        "source_sentence": "如是說時，沙門、婆羅門、魔梵、天人俱發言曰：『此所宣說，非依法教，未曾見聞有如是事。』",
        "from": "T17n0775_001:0711c26_1",
        "context_with_next_sentence": true
    },
    {
        "source_sentence": "爾時，世尊於彼眾中，無驚無怖，心得安樂，住無所畏。",
        "from": "T17n0775_001:0711c28_2",
        "context_with_next_sentence": true
    },
    {
        "source_sentence": "「又復告言：『我身清淨，諸漏已盡。』",
        "from": "T17n0775_001:0711c29_3",
        "context_with_next_sentence": true
    },
    {
        "source_sentence": "如是說時，沙門、婆羅門、魔梵、天人俱發言曰：『此所宣說，非依法教，未曾見聞有如是事。』",
        "from": "T17n0775_001:0712a01_4",
        "context_with_next_sentence": true
    },
    {
        "source_sentence": "爾時，世尊於彼眾中，無驚無怖，心得安樂，住無所畏。",
        "from": "T17n0775_001:0712a03_5",
        "context_with_next_sentence": true
    },
    {
        "source_sentence": "「復次告言：『一障雜染，能障道果，此障若滅，聖道自現。』",
        "from": "T17n0775_001:0712a04_6",
        "context_with_next_sentence": true
    },
    {
        "source_sentence": "如是說時，沙門、婆羅門、魔梵、天人俱發言曰：『此所宣說，非依法教，未曾見聞有如是事。』",
        "from": "T17n0775_001:0712a05_7",
        "context_with_next_sentence": true
    },
    {
        "source_sentence": "爾時，世尊於彼眾中，無驚無怖，心得安樂，住無所畏。",
        "from": "T17n0775_001:0712a07_8",
        "context_with_next_sentence": true
    },
    {
        "source_sentence": "「復次告言：『修戒定等，能出生死，盡諸苦報。』",
        "from": "T17n0775_001:0712a10_0",
        "context_with_next_sentence": true
    },
    {
        "source_sentence": "如是說時，沙門、婆羅門、魔梵、天人俱發言曰：『此所宣說，非依法教，未曾見聞有如是事。』",
        "from": "T17n0775_001:0712a10_1",
        "context_with_next_sentence": true
    },
    {
        "source_sentence": "爾時，世尊於彼眾中，無驚無怖，心得安樂，住無所畏。」",
        "from": "T17n0775_001:0712a12_2",
        "context_with_next_sentence": true
    },
    {
        "source_sentence": "佛告苾芻：「是名如來轉大法輪四無所畏。",
        "from": "T17n0775_001:0712a14_3",
        "context_with_next_sentence": true
    },
    {
        "source_sentence": "「復次，苾芻！",
        "from": "T17n0775_001:0712a15_0",
        "context_with_next_sentence": true
    },
    {
        "source_sentence": "亦於八大眾中，具足成就，四無所畏。",
        "from": "T17n0775_001:0712a15_1",
        "context_with_next_sentence": true
    },
    {
        "source_sentence": "云何為八？",
        "from": "T17n0775_001:0712a16_2",
        "context_with_next_sentence": true
    },
    {
        "source_sentence": "昔於一處，有無數百沙門眾，或住、或立、或行、或坐，互相言曰：『往昔佛說如是法相，甚深難解，未曾見聞。",
        "from": "T17n0775_001:0712a16_3",
        "context_with_next_sentence": true
    },
    {
        "source_sentence": "為是為非？",
        "from": "T17n0775_001:0712a18_4",
        "context_with_next_sentence": true
    },
    {
        "source_sentence": "為虛為實？』",
        "from": "T17n0775_001:0712a18_5",
        "context_with_next_sentence": true
    },
    {
        "source_sentence": "爾時，如來聞彼言已，心無怯懼，身無毛竪，自在無畏，如山不動。",
        "from": "T17n0775_001:0712a20_0",
        "context_with_next_sentence": true
    },
    {
        "source_sentence": "「復次無數百婆羅門眾，無數百剎帝利眾，無數百居士眾，無數百四天王眾，無數百忉利天眾，無數百魔王眾，無數百梵天眾。",
        "from": "T17n0775_001:0712a21_1",
        "context_with_next_sentence": true
    },
    {
        "source_sentence": "如是八眾，或住、或立、或行、或坐，互相言曰：『往昔佛說如是法相，甚深難解，未曾見聞。",
        "from": "T17n0775_001:0712a24_2",
        "context_with_next_sentence": true
    },
    {
        "source_sentence": "為是為非？",
        "from": "T17n0775_001:0712a26_3",
        "context_with_next_sentence": true
    },
    {
        "source_sentence": "為虛為實？』",
        "from": "T17n0775_001:0712a26_4",
        "context_with_next_sentence": true
    },
    {
        "source_sentence": "爾時，如來聞彼言已，心無怯懼，身無毛竪，自在無畏，如山不動。」",
        "from": "T17n0775_001:0712a27_0",
        "context_with_next_sentence": true
    },
    {
        "source_sentence": "佛言：「苾芻！",
        "from": "T17n0775_001:0712a28_1",
        "context_with_next_sentence": true
    },
    {
        "source_sentence": "是名八部大眾之中，得無所畏。」",
        "from": "T17n0775_001:0712a28_2",
        "context_with_next_sentence": true
    },
    {
        "source_sentence": "即說頌曰：「如來自在轉法輪，　　昔能成就四無畏，　天人魔梵及沙門，　　聞師章句懷猶豫，　身心不動得無畏，　　利樂一切諸有情，　令發無上菩提心，　　恭敬修行到彼岸。」",
        "from": "T17n0775_001:0712a29_3",
        "context_with_next_sentence": true
    },
    {
        "source_sentence": "爾時，諸大苾芻聞佛所說，信受奉行。",
        "from": "T17n0775_001:0712b05_0",
        "context_with_next_sentence": true
    },
    {
        "source_sentence": "佛說四無所畏經",
        "from": "T17n0775_001:0712b06_0",
        "context_with_next_sentence": false
    }
]