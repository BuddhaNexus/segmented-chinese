[
    {
        "source_sentence": "佛為海龍王說法印經",
        "from": "T15n0599_001:0157b07_0",
        "context_with_next_sentence": true
    },
    {
        "source_sentence": "大唐三藏法師義淨奉　詔譯",
        "from": "T15n0599_001:0157b09_0",
        "context_with_next_sentence": true
    },
    {
        "source_sentence": "如是我聞：一時薄伽梵在海龍王宮，與大苾芻眾千二百五十人俱，并與眾多菩薩摩訶薩俱。",
        "from": "T15n0599_001:0157b10_0",
        "context_with_next_sentence": true
    },
    {
        "source_sentence": "爾時娑竭羅龍王即從座起，前禮佛足，白言：「世尊！",
        "from": "T15n0599_001:0157b12_1",
        "context_with_next_sentence": true
    },
    {
        "source_sentence": "頗有受持少法，得福多不？」",
        "from": "T15n0599_001:0157b13_2",
        "context_with_next_sentence": true
    },
    {
        "source_sentence": "佛告海龍王：「有四殊勝法，若有受持、讀誦、解了其義，用功雖少，獲福甚多，即與讀誦八萬四千法藏功德無異。",
        "from": "T15n0599_001:0157b14_0",
        "context_with_next_sentence": true
    },
    {
        "source_sentence": "云何為四？",
        "from": "T15n0599_001:0157b16_1",
        "context_with_next_sentence": true
    },
    {
        "source_sentence": "所謂念誦諸行無常、一切皆苦、諸法無我、寂滅為樂。",
        "from": "T15n0599_001:0157b16_2",
        "context_with_next_sentence": true
    },
    {
        "source_sentence": "龍王當知！",
        "from": "T15n0599_001:0157b18_0",
        "context_with_next_sentence": true
    },
    {
        "source_sentence": "是謂四殊勝法，菩薩摩訶薩無盡法智，早證無生，速至圓寂，是故汝等常應念誦。」",
        "from": "T15n0599_001:0157b18_1",
        "context_with_next_sentence": true
    },
    {
        "source_sentence": "爾時世尊說是四句法印經時，彼諸聲聞、大菩薩眾，及天龍八部、阿蘇羅、揵達婆等，聞佛所說，皆大歡喜，信受奉行。",
        "from": "T15n0599_001:0157b20_2",
        "context_with_next_sentence": true
    },
    {
        "source_sentence": "佛為海龍王說法印經",
        "from": "T15n0599_001:0157b23_0",
        "context_with_next_sentence": false
    }
]