[
    {
        "source_sentence": "佛說徧照般若波羅蜜經",
        "from": "T08n0242_001:0781c11_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T08n0242_001:0781c13_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T08n0242_001:0781c14_0",
        "context_with_next_sentence": true
    },
    {
        "source_sentence": "如是我聞：一時世尊，得一切如來金剛三昧智，得一切如來種種具足最上寶冠，得一切如來大自在相應金剛智，受三界灌頂一切如來智印，乃至圓滿一切眾生所欲之願，種種變化，大明平等智慧，此大毘盧遮那常住三世平等一切如來金剛身語意業，稱讚一切如來。",
        "from": "T08n0242_001:0781c15_0",
        "context_with_next_sentence": true
    },
    {
        "source_sentence": "爾時世尊住欲界他化自在天宮，而此宮殿以種種妙色大摩尼寶，種種真珠瓔珞，種種幢幡寶蓋，懸掛種種寶鈴，如是具足一切莊嚴。",
        "from": "T08n0242_001:0781c22_0",
        "context_with_next_sentence": true
    },
    {
        "source_sentence": "有菩薩摩訶薩眾，其名曰：金剛手菩薩、觀自在菩薩、虛空藏菩薩、金剛拳菩薩、發同心轉法輪菩薩、誐誐曩巘惹菩薩、破一切魔王菩薩、文殊師利菩薩。",
        "from": "T08n0242_001:0781c25_1",
        "context_with_next_sentence": true
    },
    {
        "source_sentence": "如是等六十八俱胝菩薩摩訶薩眾，恭敬圍繞而為說法。",
        "from": "T08n0242_001:0781c28_2",
        "context_with_next_sentence": true
    },
    {
        "source_sentence": "初善中善後善，其義深遠其語巧妙，純一無雜具足清白，宣說菩薩一切清淨法門：「若諸有情於欲清淨，是菩薩故；愛纏清淨，是菩薩故；一切行清淨，是菩薩故；見性清淨，是菩薩故；愛樂清淨，是菩薩故；貪清淨，是菩薩故；瞋清淨，是菩薩故；癡清淨，是菩薩故；藏清淨，是菩薩故；文字清淨，是菩薩故；意樂清淨，是菩薩故；觀清淨，是菩薩故；身清淨，是菩薩故；語清淨，是菩薩故；意清淨，是菩薩故；色清淨，是菩薩故；聲清淨，是菩薩故；香清淨，是菩薩故；味清淨，是菩薩故；觸清淨，是菩薩故。",
        "from": "T08n0242_001:0782a01_0",
        "context_with_next_sentence": true
    },
    {
        "source_sentence": "於意云何？",
        "from": "T08n0242_001:0782a11_1",
        "context_with_next_sentence": true
    },
    {
        "source_sentence": "一切法自性空自性清淨，般若波羅蜜亦自性空自性清淨。」",
        "from": "T08n0242_001:0782a12_2",
        "context_with_next_sentence": true
    },
    {
        "source_sentence": "佛告金剛手菩薩：「於此般若波羅蜜一切清淨法門，有祕密吽字攝盡一切法。」",
        "from": "T08n0242_001:0782a14_0",
        "context_with_next_sentence": true
    },
    {
        "source_sentence": "佛告金剛手菩薩：「一切清淨法門般若波羅蜜，若人於此聽受讀誦，彼人即入菩提道場，所有業障、報障、煩惱障，地獄惡趣及一切蓋纏，皆悉不生，一切苦惱皆悉滅盡。",
        "from": "T08n0242_001:0782a16_0",
        "context_with_next_sentence": true
    },
    {
        "source_sentence": "若復有人日日受持讀誦一心思惟，彼人現生得一切法平等金剛三昧，得一切自在愛樂安樂，入菩薩位，速證佛果，是故得名持金剛佛。",
        "from": "T08n0242_001:0782a19_1",
        "context_with_next_sentence": true
    },
    {
        "source_sentence": "如是所說一切法行，攝入祕密吽字義門。」",
        "from": "T08n0242_001:0782a23_0",
        "context_with_next_sentence": true
    },
    {
        "source_sentence": "爾時遍照如來告金剛手菩薩：「此般若波羅蜜經，說一切如來寂法菩提。",
        "from": "T08n0242_001:0782a24_0",
        "context_with_next_sentence": true
    },
    {
        "source_sentence": "所謂：金剛平等菩提；金剛堅固義平等菩提；一義法堅等菩提；一切法自性清淨菩提。",
        "from": "T08n0242_001:0782a25_1",
        "context_with_next_sentence": true
    },
    {
        "source_sentence": "皆是大菩提，能除一切妄想等。",
        "from": "T08n0242_001:0782a27_2",
        "context_with_next_sentence": true
    },
    {
        "source_sentence": "若有人聽受讀誦恭敬供養，所有一切罪障皆得消除，乃至得坐菩提道場，速證阿耨多羅三藐三菩提。",
        "from": "T08n0242_001:0782a28_3",
        "context_with_next_sentence": true
    },
    {
        "source_sentence": "如是所說一切法行，攝入祕密盎字義門。」",
        "from": "T08n0242_001:0782b01_4",
        "context_with_next_sentence": true
    },
    {
        "source_sentence": "爾時釋迦如來，為調伏一切惡，說一切法平等最勝般若波羅蜜經：「貪所戲論應見其貪；癡所戲論應見其癡；一切法戲論應見一切法。",
        "from": "T08n0242_001:0782b03_0",
        "context_with_next_sentence": true
    },
    {
        "source_sentence": "般若波羅蜜應如是知。",
        "from": "T08n0242_001:0782b06_1",
        "context_with_next_sentence": true
    },
    {
        "source_sentence": "如是所說一切法行，攝入祕密[牟*含]字義門。」",
        "from": "T08n0242_001:0782b06_2",
        "context_with_next_sentence": true
    },
    {
        "source_sentence": "佛告金剛手菩薩：「若有人於此般若波羅蜜，聽聞受持讀誦憶念，假使彼人殺盡三界一切眾生，彼所造罪無量無邊，以此持誦功德之力速得消除，當證阿耨多羅三藐三菩提。",
        "from": "T08n0242_001:0782b08_0",
        "context_with_next_sentence": true
    },
    {
        "source_sentence": "如是所說一切法行，攝入祕密吽字義門。」",
        "from": "T08n0242_001:0782b12_0",
        "context_with_next_sentence": true
    },
    {
        "source_sentence": "爾時自性清淨如來，復說一切法聚集觀自在智印般若波羅蜜經：「世間一切貪清淨故，一切瞋清淨，一切垢清淨，一切罪清淨，一切眾生清淨，一切法清淨，一切智清淨，般若波羅蜜清淨。」",
        "from": "T08n0242_001:0782b13_0",
        "context_with_next_sentence": true
    },
    {
        "source_sentence": "佛告金剛手菩薩：「若有人於此般若波羅蜜，聽聞受持讀誦憶念，彼人雖在一切貪欲泥中，貪欲煩惱而不能染，如紅蓮華淤泥不著故，如是不久當成阿耨多羅三藐三菩提。」",
        "from": "T08n0242_001:0782b18_0",
        "context_with_next_sentence": true
    },
    {
        "source_sentence": "爾時一切三界主如來，說一切如來灌頂生智藏般若波羅蜜經：「若施灌頂，當得三界之內一切王身；若施利行，當得所欲之願一切圓滿；若以法施，速證一切平等之法；若以財施，於身口意一切快樂。",
        "from": "T08n0242_001:0782b22_0",
        "context_with_next_sentence": true
    },
    {
        "source_sentence": "如是所說一切法行，攝入祕密怛覽字義門。」",
        "from": "T08n0242_001:0782b26_1",
        "context_with_next_sentence": true
    },
    {
        "source_sentence": "爾時得一切智印常持一切密法如來，說一切如來住金剛智印般若波羅蜜經：「若受一切如來身印，即成就一切如來；若受語印，即成就一切法門；若受心印，即成就一切三摩地；若受金剛印，即成就一切如來最上金剛身口意業。」",
        "from": "T08n0242_001:0782b28_0",
        "context_with_next_sentence": true
    },
    {
        "source_sentence": "佛告金剛手菩薩：「若有人於此經中，聽聞受持讀誦思惟，彼人速得成就具足富貴，速得成就金剛身口意密，不久證成最上阿耨多羅三藐三菩提。",
        "from": "T08n0242_001:0782c04_1",
        "context_with_next_sentence": true
    },
    {
        "source_sentence": "如是所說一切法行，攝入祕密惡字義門。」",
        "from": "T08n0242_001:0782c07_2",
        "context_with_next_sentence": true
    },
    {
        "source_sentence": "爾時一切法戲論如來，說轉輪字般若波羅蜜經：「一切法無性故無相，一切法無相故無作，無作故無願，無願故一切法本來清淨，般若波羅蜜清淨。",
        "from": "T08n0242_001:0782c09_0",
        "context_with_next_sentence": true
    },
    {
        "source_sentence": "如是所說一切法行，攝入祕密暗字義門。」",
        "from": "T08n0242_001:0782c12_1",
        "context_with_next_sentence": true
    },
    {
        "source_sentence": "爾時一切內輪如來，說入大輪般若波羅蜜經：「若入金剛平等故，亦得入一切如來輪；若利金剛平等入故，亦得入一切大菩薩輪；若法平等入故，亦得入一切法輪；若入一切平等故，亦得入一切輪。",
        "from": "T08n0242_001:0782c14_0",
        "context_with_next_sentence": true
    },
    {
        "source_sentence": "如是所說一切法行，攝入祕密囕字義門。」",
        "from": "T08n0242_001:0782c18_1",
        "context_with_next_sentence": true
    },
    {
        "source_sentence": "爾時一切供養儀廣大生如來，說一切如來最上供養般若波羅蜜經：「發菩提心，廣伸供養一切如來；救度一切眾生，令受一切如來妙法，書寫供養受持讀誦；復得一切如來廣大供養。",
        "from": "T08n0242_001:0782c20_0",
        "context_with_next_sentence": true
    },
    {
        "source_sentence": "如是所說一切法行，攝入祕密唵字義門。」",
        "from": "T08n0242_001:0782c24_1",
        "context_with_next_sentence": true
    },
    {
        "source_sentence": "爾時平等調伏一切如來，說金剛手調伏一切眾生正智藏般若波羅蜜經。",
        "from": "T08n0242_001:0782c26_0",
        "context_with_next_sentence": true
    },
    {
        "source_sentence": "說：「一切眾生平等故瞋亦平等；一切眾生調伏故瞋亦調伏；一切法平等故瞋亦平等；一切眾生平等故金剛亦平等。",
        "from": "T08n0242_001:0782c27_1",
        "context_with_next_sentence": true
    },
    {
        "source_sentence": "於意云何？",
        "from": "T08n0242_001:0783a01_2",
        "context_with_next_sentence": true
    },
    {
        "source_sentence": "為菩提故，如是調伏一切眾生。",
        "from": "T08n0242_001:0783a01_3",
        "context_with_next_sentence": true
    },
    {
        "source_sentence": "如是所說一切法行，攝入祕密憾字義門。」",
        "from": "T08n0242_001:0783a02_4",
        "context_with_next_sentence": true
    },
    {
        "source_sentence": "爾時住一切法平等如來，說最上一切法平等般若波羅蜜經。",
        "from": "T08n0242_001:0783a04_0",
        "context_with_next_sentence": true
    },
    {
        "source_sentence": "說：「一切平等故，般若波羅蜜亦平等；一切利故，般若波羅蜜亦利；一切法故，般若波羅蜜亦法；一切業故，般若波羅蜜亦業。",
        "from": "T08n0242_001:0783a05_1",
        "context_with_next_sentence": true
    },
    {
        "source_sentence": "如是所說一切法行，攝入祕密紇凌字義門。」",
        "from": "T08n0242_001:0783a08_2",
        "context_with_next_sentence": true
    },
    {
        "source_sentence": "爾時世主如來，說一切眾生住般若波羅蜜經：「一切眾生如來藏，即普賢大菩薩藏，一切自性故；即金剛藏，金剛灌頂故；即法藏，轉一切語故；即業藏，作一切方便事故。",
        "from": "T08n0242_001:0783a10_0",
        "context_with_next_sentence": true
    },
    {
        "source_sentence": "如是所說一切法行，攝入祕密紇凌字義門。」",
        "from": "T08n0242_001:0783a13_1",
        "context_with_next_sentence": true
    },
    {
        "source_sentence": "爾時無量無邊究竟如來，住無邊究竟法，說一切法住平等究竟金剛般若波羅蜜經：「般若波羅蜜無邊故，一切如來亦無邊；一切如來無邊故，般若波羅蜜亦無邊；乃至般若波羅蜜如一故，一切法如一；般若波羅蜜究竟故，一切法亦究竟。」",
        "from": "T08n0242_001:0783a15_0",
        "context_with_next_sentence": true
    },
    {
        "source_sentence": "佛告金剛手菩薩：「若有人於此般若波羅蜜，聽聞受持讀誦憶念，彼人得入究竟清淨菩薩行位，一切蓋障究竟不生，即得名為持金剛如來。",
        "from": "T08n0242_001:0783a20_1",
        "context_with_next_sentence": true
    },
    {
        "source_sentence": "如是所說一切法行，攝入祕密毘焰字義門。」",
        "from": "T08n0242_001:0783a23_2",
        "context_with_next_sentence": true
    },
    {
        "source_sentence": "爾時大遍照如來，得一切如來祕密法，悟一切戲論法，說大樂不空金剛三昧平等般若波羅蜜經：「最上法門，本來無物，無上中下，若能成就一切如來菩提法樂，降伏魔怨，三界自在，乃至救度一切眾生，令得最上利樂，是即名為大地菩薩。",
        "from": "T08n0242_001:0783a25_0",
        "context_with_next_sentence": true
    },
    {
        "source_sentence": "如是所說一切法行，攝入祕密娑鍐字義門。",
        "from": "T08n0242_001:0783b01_1",
        "context_with_next_sentence": true
    },
    {
        "source_sentence": "「復次，金剛手菩薩！",
        "from": "T08n0242_001:0783b03_0",
        "context_with_next_sentence": true
    },
    {
        "source_sentence": "彼大菩薩乃至住在輪迴，亦作一切利益度諸眾生。",
        "from": "T08n0242_001:0783b03_1",
        "context_with_next_sentence": true
    },
    {
        "source_sentence": "一住方便智慧，所作事業悉得清淨，貪欲煩惱皆不能侵，如蓮在水淤泥非染，自在安樂堅固不退。",
        "from": "T08n0242_001:0783b04_2",
        "context_with_next_sentence": true
    },
    {
        "source_sentence": "如是所說一切法行，攝入祕密賀字義門。",
        "from": "T08n0242_001:0783b06_3",
        "context_with_next_sentence": true
    },
    {
        "source_sentence": "「復次，金剛手菩薩！",
        "from": "T08n0242_001:0783b08_0",
        "context_with_next_sentence": true
    },
    {
        "source_sentence": "若人於此般若波羅蜜經，正心思惟日日讀誦，乃至隨喜聽聞，是人得一切快樂，復能成就金剛三昧不空大樂。",
        "from": "T08n0242_001:0783b08_1",
        "context_with_next_sentence": true
    },
    {
        "source_sentence": "如是所說一切法行，攝入祕密吽字義門。」",
        "from": "T08n0242_001:0783b10_2",
        "context_with_next_sentence": true
    },
    {
        "source_sentence": "爾時世尊遍照如來，白金剛手大祕密主言：「我今復說二十五種般若波羅蜜祕密法門。",
        "from": "T08n0242_001:0783b12_0",
        "context_with_next_sentence": true
    },
    {
        "source_sentence": "汝今諦聽！",
        "from": "T08n0242_001:0783b14_0",
        "context_with_next_sentence": true
    },
    {
        "source_sentence": "真言曰：「唵(引)曩謨薩哩嚩(二合)沒馱冐地薩埵喃(引)「唵(引)冐地唧多嚩日哩(二合)「唵(引)穌囉多娑怛鍐(三合)「唵(引)三滿多跋捺囉(二合)左哩也(二合)尾部摩儞「唵(引)阿儞嚕提「唵(引)惹(引)底尾嚩哩帝(二合、引)「唵(引)摩賀(引)囉(引)誐達哩彌(二合、引)「唵(引)尾哩也(二合)迦嚩唧(去)「唵(引)薩哩嚩(二合)誐(引)彌「唵(引)嚩日羅(二合)捺哩(二合)茶迦嚩左唧帝(引)吽(引)「唵(引)薩哩嚩(二合)怛他(引)誐帝(引)「唵(引)莎婆(引)嚩戍提「唵(引)達哩摩(二合)多(引)倪也(二合)曩尾戍馱「唵(引)迦哩摩(二合)尾輸達儞吽(引)「唵(引)儞遜婆嚩日哩(二合)尼吽[口*癹]吒(半音)「唵(引)迦(引)摩囉(引)儗「唵(引)惹(引)賀嚩日哩(二合、引)「唵(引)薩哩嚩(二合)那(引)曳儞「唵(引)紇凌(二合)「唵(引)阿迦(引)囉目契(去)「唵(引)鉢囉(二合)倪也(二合)波(引)囉彌帝(引)惹敢(切)昂吽(引)「唵盎唵(引)薩哩嚩(二合)怛他(引)誐多迦(引)野誐哩(二合、引)「唵(引)薩哩嚩(二合)怛他(引)誐多嚩(引)尾輸馱儞「唵(引)薩哩嚩(二合)怛他(引)誐多唧多縛日哩(二合、引)阿(入)「唵(引)三尾(引)誐野薩哩嚩(二合)薩埵喃謨叉野薩哩嚩(二合)播(引)野誐帝(引)毘也(二合)薩哩嚩(二合)三摩野嚩日囉(二合)吽怛囉(二合)吒(引音)」爾時世尊說此真言已，告金剛手菩薩言：「如是印呪，能破一切罪暗，能作一切吉祥，一切如來金剛祕密最上成就。",
        "from": "T08n0242_001:0783b14_1",
        "context_with_next_sentence": true
    },
    {
        "source_sentence": "若人得此，持誦聽聞，是即名為持金剛清淨如來。",
        "from": "T08n0242_001:0783c18_2",
        "context_with_next_sentence": true
    },
    {
        "source_sentence": "若有眾生於此般若波羅蜜經，受持讀誦隨喜聽聞，是人已曾於無量佛所，種諸善根植眾德本。",
        "from": "T08n0242_001:0783c19_3",
        "context_with_next_sentence": true
    },
    {
        "source_sentence": "「復次，金剛手菩薩！",
        "from": "T08n0242_001:0783c22_0",
        "context_with_next_sentence": true
    },
    {
        "source_sentence": "若人聞此般若波羅蜜經一四句偈，得八萬俱胝那由他恒河沙等如來恭敬供養，何況解義為他演說。",
        "from": "T08n0242_001:0783c22_1",
        "context_with_next_sentence": true
    },
    {
        "source_sentence": "彼人持經之處，如佛塔廟，一切天、人、阿修羅等恒來作禮。",
        "from": "T08n0242_001:0783c24_2",
        "context_with_next_sentence": true
    },
    {
        "source_sentence": "若人流通此經展轉讀誦，獲宿命智，能知過去俱胝劫事，一切眾魔諸惡患難皆不能侵，常有四大天王及諸賢聖而作衛護。",
        "from": "T08n0242_001:0783c26_3",
        "context_with_next_sentence": true
    },
    {
        "source_sentence": "彼人臨命終時心不顛倒，一切諸佛及大菩薩俱來迎接，十方淨土隨意往生。",
        "from": "T08n0242_001:0783c29_0",
        "context_with_next_sentence": true
    },
    {
        "source_sentence": "「復次，金剛手菩薩！",
        "from": "T08n0242_001:0784a02_0",
        "context_with_next_sentence": true
    },
    {
        "source_sentence": "如是般若波羅蜜經聖要法門，成就如是最上法行勝妙功德。」",
        "from": "T08n0242_001:0784a02_1",
        "context_with_next_sentence": true
    },
    {
        "source_sentence": "佛說是經已，金剛手菩薩摩訶薩，及天、人、阿修羅、乾闥婆等，皆大歡喜，信受奉行。",
        "from": "T08n0242_001:0784a03_2",
        "context_with_next_sentence": true
    },
    {
        "source_sentence": "遍照般若波羅蜜經",
        "from": "T08n0242_001:0784a06_0",
        "context_with_next_sentence": false
    }
]