[
    {
        "source_sentence": "發覺淨心經卷下",
        "from": "T12n0327_002:0048c11_0",
        "context_with_next_sentence": true
    },
    {
        "source_sentence": "隋北印度健陀羅國三藏闍那崛多譯",
        "from": "T12n0327_002:0048c13_0",
        "context_with_next_sentence": true
    },
    {
        "source_sentence": "爾時彌勒菩薩白佛言：「希有，世尊！",
        "from": "T12n0327_002:0048c14_0",
        "context_with_next_sentence": true
    },
    {
        "source_sentence": "世間人聚集言話，乃有如此多濁過患，無有功德和合。",
        "from": "T12n0327_002:0048c14_1",
        "context_with_next_sentence": true
    },
    {
        "source_sentence": "此世間言話者，但增長諸煩惱，於白法中當作虛妄。",
        "from": "T12n0327_002:0048c16_0",
        "context_with_next_sentence": true
    },
    {
        "source_sentence": "世尊！",
        "from": "T12n0327_002:0048c17_1",
        "context_with_next_sentence": true
    },
    {
        "source_sentence": "何有智者菩薩求功德者，聞此世間過患語已，當不樂獨行。",
        "from": "T12n0327_002:0048c17_2",
        "context_with_next_sentence": true
    },
    {
        "source_sentence": "世尊！",
        "from": "T12n0327_002:0048c18_3",
        "context_with_next_sentence": true
    },
    {
        "source_sentence": "云何菩薩樂於多言復觀諸患？",
        "from": "T12n0327_002:0048c18_4",
        "context_with_next_sentence": true
    },
    {
        "source_sentence": "菩薩若觀時樂擇真義，後更無悔。」",
        "from": "T12n0327_002:0048c19_5",
        "context_with_next_sentence": true
    },
    {
        "source_sentence": "佛言：「彌勒！",
        "from": "T12n0327_002:0048c20_6",
        "context_with_next_sentence": true
    },
    {
        "source_sentence": "於中菩薩當觀二十種諸患樂多言者。",
        "from": "T12n0327_002:0048c20_7",
        "context_with_next_sentence": true
    },
    {
        "source_sentence": "何等為二十？",
        "from": "T12n0327_002:0048c21_8",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0048c21_9",
        "context_with_next_sentence": true
    },
    {
        "source_sentence": "樂多話者當無敬心，以多聞故；我慢放逸，於語言思惟當染著；當失本念，無有自正念；所作事當不正威儀，不能伏身心；所行之處身不周正，失於法忍；身心剛強難可迴屈；遠離於奢摩他、毘婆舍那；所作語言不知時節，語言穢濁；當貪飲食；不得聖智；諸天龍等所不敬重；所得辯者常恒輕賤；後當常悔；不住於正，行當輕躁；不能滅斷諸疑行，行之時猶如那吒唯隨逐聲；當順諸欲功德，識隨順流；謗正法，以不觀如實故；所望之處數數發起，動處不動不動處動，應得供養而復不得，以心不調伏故；隨他所牽，以不穿法界故；隨諸煩惱所牽，諸根不調伏故。",
        "from": "T12n0327_002:0048c21_10",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0049a05_11",
        "context_with_next_sentence": true
    },
    {
        "source_sentence": "樂多言菩薩有此等二十諸患，唯信知音聲，不觀正義者。」",
        "from": "T12n0327_002:0049a05_12",
        "context_with_next_sentence": true
    },
    {
        "source_sentence": "爾時世尊，欲重宣此義，而說偈言：「多聞如醉無敬心，　　勞亂言語依倚住，　忘失正念無正智，　　樂於多言如是患。",
        "from": "T12n0327_002:0049a06_13",
        "context_with_next_sentence": true
    },
    {
        "source_sentence": "　於內思惟甚為遠，　　身無寂定心亦然，　行動俯仰不屈伸，　　樂於多言如是患。",
        "from": "T12n0327_002:0049a10_0",
        "context_with_next_sentence": true
    },
    {
        "source_sentence": "　正法思惟忘失意，　　唯有乾鞕無潤心，　禪定止觀皆遠離，　　樂於多言如是患。",
        "from": "T12n0327_002:0049a12_0",
        "context_with_next_sentence": true
    },
    {
        "source_sentence": "　尊者勝邊無敬意，　　恒常樂於諍競言，　住處不堅顛倒意，　　樂於多言如是患。",
        "from": "T12n0327_002:0049a14_0",
        "context_with_next_sentence": true
    },
    {
        "source_sentence": "　於諸天眾不恭敬，　　諸龍夜叉不念彼，　於後無有諸辯才，　　樂於多言如是患。",
        "from": "T12n0327_002:0049a16_0",
        "context_with_next_sentence": true
    },
    {
        "source_sentence": "　有諸智者恒呵責，　　所有應當證身者，　彼壽虛然無有利，　　樂於多言如是患。",
        "from": "T12n0327_002:0049a18_0",
        "context_with_next_sentence": true
    },
    {
        "source_sentence": "　彼癡命終時有悔，　　我被虛誑今何言，　彼當記說有眾苦，　　樂於多言如是患。",
        "from": "T12n0327_002:0049a20_0",
        "context_with_next_sentence": true
    },
    {
        "source_sentence": "　輕躁猶如風吹草，　　有諸疑心不能決，　彼無堅意不能定，　　樂於多言如是患。",
        "from": "T12n0327_002:0049a22_0",
        "context_with_next_sentence": true
    },
    {
        "source_sentence": "　猶如那吒在戲場，　　說他猛健諸功德，　彼時亦復如那吒，　　樂於多言如是患。",
        "from": "T12n0327_002:0049a24_0",
        "context_with_next_sentence": true
    },
    {
        "source_sentence": "　彼於耳聞樂染心，　　彼愛音聲離正智，　如有思惟不正道，　　樂於多言如是患。",
        "from": "T12n0327_002:0049a26_0",
        "context_with_next_sentence": true
    },
    {
        "source_sentence": "　彼當諂曲最無望，　　數數還發諍競事，　於諸聖行最為遠，　　樂於多言如是患。",
        "from": "T12n0327_002:0049a28_0",
        "context_with_next_sentence": true
    },
    {
        "source_sentence": "　動作有為念無勢，　　他問聖德恒輕動，　猶如獼猴躁擾心，　　樂於多言如是患。",
        "from": "T12n0327_002:0049b01_0",
        "context_with_next_sentence": true
    },
    {
        "source_sentence": "　彼人癡者被他使，　　自智無有正定意，　被諸煩惱隨順助，　　樂於多言如是患。",
        "from": "T12n0327_002:0049b03_0",
        "context_with_next_sentence": true
    },
    {
        "source_sentence": "　彼當亂眼及耳鼻，　　舌身及意亦復亂，　諸根一切皆亂行，　　樂於多言如是患。",
        "from": "T12n0327_002:0049b05_0",
        "context_with_next_sentence": true
    },
    {
        "source_sentence": "　無智雖求多言語，　　求於諸法意不倦，　彼當不受喜樂法，　　然心不喜於一念。",
        "from": "T12n0327_002:0049b07_0",
        "context_with_next_sentence": true
    },
    {
        "source_sentence": "　甘蔗莖幹皮不堅，　　然彼心中味最上，　不以壓皮令有味，　　其味不離於甘蔗。",
        "from": "T12n0327_002:0049b09_0",
        "context_with_next_sentence": true
    },
    {
        "source_sentence": "　如皮多言既如是，　　如汁思義亦復然，　是故多言樂遠離，　　思惟正義莫放逸。",
        "from": "T12n0327_002:0049b11_0",
        "context_with_next_sentence": true
    },
    {
        "source_sentence": "　義味法味勝於眾，　　解脫之味亦為妙，　此是味中最上味，　　何故智者不獨行？",
        "from": "T12n0327_002:0049b13_0",
        "context_with_next_sentence": true
    },
    {
        "source_sentence": "　如是多言覺知已，　　如是最勝義功德，　若有智者欲學道，　　於彼真義應思惟。",
        "from": "T12n0327_002:0049b15_0",
        "context_with_next_sentence": true
    },
    {
        "source_sentence": "　是故遠離無利言，　　欲求真如勝義者，　應須親近最勝法，　　當住於此證勝道。」",
        "from": "T12n0327_002:0049b17_0",
        "context_with_next_sentence": true
    },
    {
        "source_sentence": "爾時彌勒菩薩白佛言：「希有，世尊！",
        "from": "T12n0327_002:0049b19_0",
        "context_with_next_sentence": true
    },
    {
        "source_sentence": "乃能善說多言過患。",
        "from": "T12n0327_002:0049b19_1",
        "context_with_next_sentence": true
    },
    {
        "source_sentence": "世尊！",
        "from": "T12n0327_002:0049b20_2",
        "context_with_next_sentence": true
    },
    {
        "source_sentence": "思惟正義有大功德。",
        "from": "T12n0327_002:0049b20_3",
        "context_with_next_sentence": true
    },
    {
        "source_sentence": "世尊！",
        "from": "T12n0327_002:0049b20_4",
        "context_with_next_sentence": true
    },
    {
        "source_sentence": "若欲求堅義者，菩薩欲著刀鎧甲仗，於虛偽語言應不樂習。",
        "from": "T12n0327_002:0049b20_5",
        "context_with_next_sentence": true
    },
    {
        "source_sentence": "世尊！",
        "from": "T12n0327_002:0049b22_6",
        "context_with_next_sentence": true
    },
    {
        "source_sentence": "菩薩云何樂於睡眠？",
        "from": "T12n0327_002:0049b22_7",
        "context_with_next_sentence": true
    },
    {
        "source_sentence": "當觀諸患，菩薩觀時應捨睡眠，勤發精進，不生疲倦。」",
        "from": "T12n0327_002:0049b22_8",
        "context_with_next_sentence": true
    },
    {
        "source_sentence": "彌勒作如是語已，佛告彌勒菩薩云：「彌勒！",
        "from": "T12n0327_002:0049b24_9",
        "context_with_next_sentence": true
    },
    {
        "source_sentence": "於中菩薩當觀二十種睡眠諸患。",
        "from": "T12n0327_002:0049b25_10",
        "context_with_next_sentence": true
    },
    {
        "source_sentence": "何等為二十？",
        "from": "T12n0327_002:0049b25_11",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0049b26_12",
        "context_with_next_sentence": true
    },
    {
        "source_sentence": "夫有菩薩當樂睡眠者，當有懶墮，身體沈重，膚皮不淨；皮肉麁澁；諸大穢濁；威德薄少；飲食不消；體生創疱；多有懈怠；增長癡網；智慧羸弱；善欲疲倦；當趣黑闇；人不恭敬；稟質愚癡；多諸煩惱；心向諸使；於善法中而不生欲；一切白法能令減少；恒行驚怖之中；見精進者而毀辱之；至於大眾被他輕賤。",
        "from": "T12n0327_002:0049b26_13",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0049c04_14",
        "context_with_next_sentence": true
    },
    {
        "source_sentence": "菩薩樂於睡眠，有如是等二十諸患。",
        "from": "T12n0327_002:0049c04_15",
        "context_with_next_sentence": true
    },
    {
        "source_sentence": "若菩薩觀時，當樂發精進。」",
        "from": "T12n0327_002:0049c05_16",
        "context_with_next_sentence": true
    },
    {
        "source_sentence": "爾時世尊，欲重宣此義，而說偈言：「身體沈重無寂定，　　懶墮懈怠形不端，　皮膚穢惡不清淨，　　若樂睡眠隨順行。",
        "from": "T12n0327_002:0049c05_17",
        "context_with_next_sentence": true
    },
    {
        "source_sentence": "　涕唾風等及黃癊，　　彼於身體多饒有，　諸界撩亂不平等，　　若樂睡眠隨順行。",
        "from": "T12n0327_002:0049c09_0",
        "context_with_next_sentence": true
    },
    {
        "source_sentence": "　彼食飲食不成熟，　　身體麁大無光澤，　彼於音聲而嘶破，　　若樂睡眠隨順行。",
        "from": "T12n0327_002:0049c11_0",
        "context_with_next_sentence": true
    },
    {
        "source_sentence": "　身體多有諸瘡疱，　　晝夜隨順睡眠者，　其於身體多生苦，　　若樂睡眠隨順行。",
        "from": "T12n0327_002:0049c13_0",
        "context_with_next_sentence": true
    },
    {
        "source_sentence": "　多有懈怠離精進，　　諸樂甚遠無財分，　恒常睡醉無正意，　　若樂睡眠隨順行。",
        "from": "T12n0327_002:0049c15_0",
        "context_with_next_sentence": true
    },
    {
        "source_sentence": "　恒常增長癡羅網，　　諸見顛倒甚難治，　彼無正念意所奪，　　若樂睡眠隨順行。",
        "from": "T12n0327_002:0049c17_0",
        "context_with_next_sentence": true
    },
    {
        "source_sentence": "　彼有智慧甚羸弱，　　諸法損減無禪定，　遠離智慧及正住，　　若樂睡眠隨順行。",
        "from": "T12n0327_002:0049c19_0",
        "context_with_next_sentence": true
    },
    {
        "source_sentence": "　知彼懈怠不勤學，　　恒為非人奪威德，　住在蘭若常恐怖，　　若樂睡眠隨順行。",
        "from": "T12n0327_002:0049c21_0",
        "context_with_next_sentence": true
    },
    {
        "source_sentence": "　恒常蒙憒失正念，　　彼有讀誦不能住，　所說正法常忘失，　　若樂睡眠隨順行。",
        "from": "T12n0327_002:0049c23_0",
        "context_with_next_sentence": true
    },
    {
        "source_sentence": "　彼常護助煩惱等，　　恒亂迷惑性輕躁，　彼於後時生悔心，　　若樂睡眠隨順行。",
        "from": "T12n0327_002:0049c25_0",
        "context_with_next_sentence": true
    },
    {
        "source_sentence": "　彼有多業滅盡者，　　追憶求時生惱悔，　增長諸使煩惱地，　　若樂睡眠隨順行。",
        "from": "T12n0327_002:0049c27_0",
        "context_with_next_sentence": true
    },
    {
        "source_sentence": "　於諸善事無求欲，　　於諸法中無求心，　數數行於非法中，　　若樂睡眠隨順行。",
        "from": "T12n0327_002:0049c29_0",
        "context_with_next_sentence": true
    },
    {
        "source_sentence": "　即是遠離菩提道，　　一切功德悉減少，　滅於白淨至黑闇，　　若樂睡眠隨順行。",
        "from": "T12n0327_002:0050a02_0",
        "context_with_next_sentence": true
    },
    {
        "source_sentence": "　無有無畏嚴熾心，　　彼不甞生歡喜念，　睡眠所執寬慢行，　　若樂睡眠隨順行。",
        "from": "T12n0327_002:0050a04_0",
        "context_with_next_sentence": true
    },
    {
        "source_sentence": "　彼自知己懈怠處，　　妬他住於精進力，　彼於精進說非善，　　若樂睡眠隨順行。",
        "from": "T12n0327_002:0050a06_0",
        "context_with_next_sentence": true
    },
    {
        "source_sentence": "　智者若見如是患，　　誰當喜樂共睡眠？",
        "from": "T12n0327_002:0050a08_0",
        "context_with_next_sentence": true
    },
    {
        "source_sentence": "　一向生癡多見網，　　無欲正法滅功德，　智者誰不樂精進？",
        "from": "T12n0327_002:0050a09_0",
        "context_with_next_sentence": true
    },
    {
        "source_sentence": "　　若能滅苦淨諸闇，　未來惡道皆悉盡，　　諸樂根本得甘露。",
        "from": "T12n0327_002:0050a10_1",
        "context_with_next_sentence": true
    },
    {
        "source_sentence": "　世間所有諸才藝，　　及出世間諸能處，　能發精進不為難，　　智者何不力精進？",
        "from": "T12n0327_002:0050a12_0",
        "context_with_next_sentence": true
    },
    {
        "source_sentence": "　若欲真住勝菩提，　　彼等當知睡眠患，　精進無怠不放逸，　　我於如是發覺彼。",
        "from": "T12n0327_002:0050a14_0",
        "context_with_next_sentence": true
    },
    {
        "source_sentence": "　故無放逸與恐怖，　　發於精進禪定心，　捨於諸患離睡眠，　　守護菩提及種子。」",
        "from": "T12n0327_002:0050a16_0",
        "context_with_next_sentence": true
    },
    {
        "source_sentence": "爾時彌勒菩薩白佛言：「世尊！",
        "from": "T12n0327_002:0050a18_0",
        "context_with_next_sentence": true
    },
    {
        "source_sentence": "如來為諸菩薩應當見，若聞如是多睡眠諸患已，然當不能斷，亦不能生厭離心。",
        "from": "T12n0327_002:0050a18_1",
        "context_with_next_sentence": true
    },
    {
        "source_sentence": "世尊！",
        "from": "T12n0327_002:0050a20_2",
        "context_with_next_sentence": true
    },
    {
        "source_sentence": "何者菩薩欲當學信心，當欲成阿耨多羅三藐三菩提而生懈怠？",
        "from": "T12n0327_002:0050a20_3",
        "context_with_next_sentence": true
    },
    {
        "source_sentence": "為求善法故，於如是多功德中，雖復聞已，不能發於精進已行，當欲滿足菩提分故。",
        "from": "T12n0327_002:0050a22_4",
        "context_with_next_sentence": true
    },
    {
        "source_sentence": "如來已善說多睡眠諸患，及發精進諸功德。",
        "from": "T12n0327_002:0050a24_0",
        "context_with_next_sentence": true
    },
    {
        "source_sentence": "世尊！",
        "from": "T12n0327_002:0050a25_0",
        "context_with_next_sentence": true
    },
    {
        "source_sentence": "云何菩薩當觀樂造諸業諸患，菩薩若觀已，當少欲知足。」",
        "from": "T12n0327_002:0050a25_1",
        "context_with_next_sentence": true
    },
    {
        "source_sentence": "佛告彌勒：「於中菩薩於樂作業，當觀二十種諸患。",
        "from": "T12n0327_002:0050a26_2",
        "context_with_next_sentence": true
    },
    {
        "source_sentence": "何等為二十？",
        "from": "T12n0327_002:0050a27_3",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0050a28_0",
        "context_with_next_sentence": true
    },
    {
        "source_sentence": "所謂凡菩薩樂作諸業，當樂欲世間法，即住一切最下業中；所有讀誦勤劬者當被他輕賤；所有獨行禪定勤劬者當被他戲弄；乃至無際生死流轉以來當發造業不休；所有信心諸長者，不能為作福田；常有貪欲；愛諸物心，向行於中；以勤劬力常憂家業；違他善法；施以法教而不順從；多有思念染著諸味；所得精妙之事，即不愛樂；常造作相害惡業；向諸知識新舊恒常憶念飲食；恒常樂知他人是非長短之事；恒常樂不合語議；諸梵行者所教不受；常觀他過，不觀於己；速被他輕賤；合真議語中恒常減少。",
        "from": "T12n0327_002:0050a28_1",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0050b10_2",
        "context_with_next_sentence": true
    },
    {
        "source_sentence": "若菩薩樂造諸業者，當有如是等二十諸惡過患。」",
        "from": "T12n0327_002:0050b10_3",
        "context_with_next_sentence": true
    },
    {
        "source_sentence": "爾時世尊，欲重宣此義，而說偈言：「恒常住於下賤業，　　勝上之業彼最遠，　此教法中無廣大，　　營事業者有斯患。",
        "from": "T12n0327_002:0050b12_4",
        "context_with_next_sentence": true
    },
    {
        "source_sentence": "　好樂讀誦諸比丘，　　為彼輕賤不欣仰，　禪定之人去捨彼，　　營事業者有斯患。",
        "from": "T12n0327_002:0050b15_0",
        "context_with_next_sentence": true
    },
    {
        "source_sentence": "　生死業中常勤勞，　　解脫處遠住諸縛，　凡所受食不淨食，　　營事業者有斯患。",
        "from": "T12n0327_002:0050b17_0",
        "context_with_next_sentence": true
    },
    {
        "source_sentence": "　恒常趣於諸業等，　　受取諸物無不樂，　於諸受物常貪欲，　　營事業者有斯患。",
        "from": "T12n0327_002:0050b19_0",
        "context_with_next_sentence": true
    },
    {
        "source_sentence": "　貪著朋友同行者，　　雜行共親更相染，　猶如飛鳥被籠罩，　　營事業者有斯患。",
        "from": "T12n0327_002:0050b21_0",
        "context_with_next_sentence": true
    },
    {
        "source_sentence": "　於諸家業恒常憂，　　心意愁慼未曾樂，　凡所出言無人受，　　營事業者有斯患。",
        "from": "T12n0327_002:0050b23_0",
        "context_with_next_sentence": true
    },
    {
        "source_sentence": "　有人教德不隨順，　　順法教者而不受，　彼有戒行不具足，　　營事業者有斯患。",
        "from": "T12n0327_002:0050b25_0",
        "context_with_next_sentence": true
    },
    {
        "source_sentence": "　恒常憂愁心不安，　　於諸俗業勤勞意，　智慧寂靜彼不欲，　　營事業者有斯患。",
        "from": "T12n0327_002:0050b27_0",
        "context_with_next_sentence": true
    },
    {
        "source_sentence": "　彼恒多有諸業事，　　雜種諸味為彼縛，　在在處處不知足，　　營事業者有斯患。",
        "from": "T12n0327_002:0050b29_0",
        "context_with_next_sentence": true
    },
    {
        "source_sentence": "　於他集聚恒歡欣，　　智者不樂共言語，　愛樂猥濁猶如驢，　　營事業者有斯患。",
        "from": "T12n0327_002:0050c02_0",
        "context_with_next_sentence": true
    },
    {
        "source_sentence": "　心常瞋恨無潤澤，　　增長諸業常無盡，　被彼愛染堅繫纏，　　營事業者有斯患。",
        "from": "T12n0327_002:0050c04_0",
        "context_with_next_sentence": true
    },
    {
        "source_sentence": "　彼不依倚諸尊者，　　依倚俗家相佐助，　見有住戒者誹謗，　　營事業者有斯患。",
        "from": "T12n0327_002:0050c06_0",
        "context_with_next_sentence": true
    },
    {
        "source_sentence": "　晝夜無有別思念，　　飲食衣服及臥具，　略說功德不欲受，　　營事業者有斯患。",
        "from": "T12n0327_002:0050c08_0",
        "context_with_next_sentence": true
    },
    {
        "source_sentence": "　好問世間業功德，　　勤營語業彼歡欣，　勤勞勝德彼不恭，　　營事業者有斯患。",
        "from": "T12n0327_002:0050c10_0",
        "context_with_next_sentence": true
    },
    {
        "source_sentence": "　耽著營作共親友，　　用己力勢調伏彼，　所有惡業彼便作，　　營事業者有斯患。",
        "from": "T12n0327_002:0050c12_0",
        "context_with_next_sentence": true
    },
    {
        "source_sentence": "　恒常好觀他過失，　　己所過惡不自知，　見彼德者常調弄，　　營事業者有斯患。",
        "from": "T12n0327_002:0050c14_0",
        "context_with_next_sentence": true
    },
    {
        "source_sentence": "　每至被他所輕賤，　　來者請法為我說，　意智不周無方便，　　營事業者有斯患。",
        "from": "T12n0327_002:0050c16_0",
        "context_with_next_sentence": true
    },
    {
        "source_sentence": "　如是諸患當觀已，　　諸有菩薩樂是業，　應當作彼最勝業，　　所作諸業皆無失。",
        "from": "T12n0327_002:0050c18_0",
        "context_with_next_sentence": true
    },
    {
        "source_sentence": "　捨於千錢取一錢，　　有智之者應呵責，　如是之者被他嫌，　　若樂作彼賤業者。",
        "from": "T12n0327_002:0050c20_0",
        "context_with_next_sentence": true
    },
    {
        "source_sentence": "　是故智者有方便，　　下賤之業棄捨已，　智者知已作上業，　　一切諸佛所讚歎。」",
        "from": "T12n0327_002:0050c22_0",
        "context_with_next_sentence": true
    },
    {
        "source_sentence": "爾時彌勒菩薩白佛言：「世尊！",
        "from": "T12n0327_002:0050c24_0",
        "context_with_next_sentence": true
    },
    {
        "source_sentence": "彼諸菩薩，缺少智慧心意狹劣，正等勤勞，捨最勝法，而作小業。」",
        "from": "T12n0327_002:0050c24_1",
        "context_with_next_sentence": true
    },
    {
        "source_sentence": "佛言：「彌勒！",
        "from": "T12n0327_002:0050c26_2",
        "context_with_next_sentence": true
    },
    {
        "source_sentence": "我今告汝，我今勅汝。",
        "from": "T12n0327_002:0050c26_3",
        "context_with_next_sentence": true
    },
    {
        "source_sentence": "彼等菩薩不依佛教出家故，即不能滅，無禪定，無有讀誦，不求多聞。",
        "from": "T12n0327_002:0050c26_4",
        "context_with_next_sentence": true
    },
    {
        "source_sentence": "復次，彌勒！",
        "from": "T12n0327_002:0050c28_5",
        "context_with_next_sentence": true
    },
    {
        "source_sentence": "諸如來教滅智行作智智，具足勤勞故能辯知，不可以俗業校量而知。",
        "from": "T12n0327_002:0050c28_6",
        "context_with_next_sentence": true
    },
    {
        "source_sentence": "此非勤勞者，樂聞生死流轉者，所謂檢挍世間所造作世間財購，於中菩薩不得慕羨。",
        "from": "T12n0327_002:0051a01_7",
        "context_with_next_sentence": true
    },
    {
        "source_sentence": "「彌勒！",
        "from": "T12n0327_002:0051a03_8",
        "context_with_next_sentence": true
    },
    {
        "source_sentence": "假使檢挍勤勞菩薩，作七寶塔滿此三千大千世界，不能令我歡欣，非供養我，非承事我。",
        "from": "T12n0327_002:0051a03_9",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0051a05_10",
        "context_with_next_sentence": true
    },
    {
        "source_sentence": "若有菩薩。",
        "from": "T12n0327_002:0051a05_11",
        "context_with_next_sentence": true
    },
    {
        "source_sentence": "乃至一四句偈，受持誦習與波羅蜜相應者，彼當令我歡欣，當供養我，當承事我。",
        "from": "T12n0327_002:0051a05_12",
        "context_with_next_sentence": true
    },
    {
        "source_sentence": "所以者何？",
        "from": "T12n0327_002:0051a07_13",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0051a08_0",
        "context_with_next_sentence": true
    },
    {
        "source_sentence": "以多聞故，諸如來菩提不取諸物故。",
        "from": "T12n0327_002:0051a08_1",
        "context_with_next_sentence": true
    },
    {
        "source_sentence": "「彌勒！",
        "from": "T12n0327_002:0051a09_0",
        "context_with_next_sentence": true
    },
    {
        "source_sentence": "若有菩薩勤勞事業者，於勤修讀誦菩薩之所而為惱亂者，令修事業多致罪障無有福聚。",
        "from": "T12n0327_002:0051a09_1",
        "context_with_next_sentence": true
    },
    {
        "source_sentence": "所以者何？",
        "from": "T12n0327_002:0051a11_2",
        "context_with_next_sentence": true
    },
    {
        "source_sentence": "三種勝福皆因智起，以是故勤勞事業菩薩，於勤讀誦諸菩薩等不應障礙。",
        "from": "T12n0327_002:0051a11_3",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0051a13_4",
        "context_with_next_sentence": true
    },
    {
        "source_sentence": "譬如閻浮提營事業者皆滿於中，其數無量；於勤誦念一菩薩所應勤給事。",
        "from": "T12n0327_002:0051a13_5",
        "context_with_next_sentence": true
    },
    {
        "source_sentence": "譬如閻浮提勤誦念諸菩薩等皆滿其中，應當給事一禪定者。",
        "from": "T12n0327_002:0051a15_6",
        "context_with_next_sentence": true
    },
    {
        "source_sentence": "我如是說彼等菩薩善能給事，彼人已作無量福聚。",
        "from": "T12n0327_002:0051a16_7",
        "context_with_next_sentence": true
    },
    {
        "source_sentence": "所以者何？",
        "from": "T12n0327_002:0051a17_8",
        "context_with_next_sentence": true
    },
    {
        "source_sentence": "是最為得所謂第一義智慧相應，證知無有上故，一切世間最上最勝最高。",
        "from": "T12n0327_002:0051a18_0",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0051a19_1",
        "context_with_next_sentence": true
    },
    {
        "source_sentence": "以是故欲取當禪定精進者，應習智業應，當求生般若住處。」",
        "from": "T12n0327_002:0051a19_2",
        "context_with_next_sentence": true
    },
    {
        "source_sentence": "爾時彌勒菩薩白佛言：「世尊！",
        "from": "T12n0327_002:0051a22_0",
        "context_with_next_sentence": true
    },
    {
        "source_sentence": "已為諸菩薩說樂世間言話諸患，樂多言話、樂多睡眠、樂造多業諸患。",
        "from": "T12n0327_002:0051a22_1",
        "context_with_next_sentence": true
    },
    {
        "source_sentence": "世尊！",
        "from": "T12n0327_002:0051a24_2",
        "context_with_next_sentence": true
    },
    {
        "source_sentence": "菩薩當云何觀樂戲論，如所觀已，當趣寂靜行？」",
        "from": "T12n0327_002:0051a24_3",
        "context_with_next_sentence": true
    },
    {
        "source_sentence": "佛言：「彌勒！",
        "from": "T12n0327_002:0051a25_4",
        "context_with_next_sentence": true
    },
    {
        "source_sentence": "其戲論者，略說有二十種過，應當觀察；若廣說者則有無邊。",
        "from": "T12n0327_002:0051a25_5",
        "context_with_next_sentence": true
    },
    {
        "source_sentence": "何等二十？",
        "from": "T12n0327_002:0051a27_6",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0051a27_7",
        "context_with_next_sentence": true
    },
    {
        "source_sentence": "多戲論菩薩現見法中多不樂行，於忍辱中而復減少，熏習瞋恚，未生善根能令不生，已生善根能令減損。",
        "from": "T12n0327_002:0051a27_8",
        "context_with_next_sentence": true
    },
    {
        "source_sentence": "當有諍鬪怨讐，當得短命，趣不端正，言語吃澁。",
        "from": "T12n0327_002:0051a29_9",
        "context_with_next_sentence": true
    },
    {
        "source_sentence": "若他教法於心不住，未說經法而不現前。",
        "from": "T12n0327_002:0051b02_0",
        "context_with_next_sentence": true
    },
    {
        "source_sentence": "諸善知識皆悉遠離，於惡知識當速和合。",
        "from": "T12n0327_002:0051b02_1",
        "context_with_next_sentence": true
    },
    {
        "source_sentence": "當入苦道，於一切時聞不戲言，所生之處恒墮疑網，近於八難，白淨法中勤求學處多有障礙。",
        "from": "T12n0327_002:0051b03_2",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0051b06_0",
        "context_with_next_sentence": true
    },
    {
        "source_sentence": "如是等比說二十種諸患，為多戲論菩薩。」",
        "from": "T12n0327_002:0051b06_1",
        "context_with_next_sentence": true
    },
    {
        "source_sentence": "爾時世尊，欲重宣此義，而說偈言：「現法得苦心不樂，　　遠於忍辱助瞋恚，　彼彼怨家常歡欣，　　行戲論者有斯患。",
        "from": "T12n0327_002:0051b07_2",
        "context_with_next_sentence": true
    },
    {
        "source_sentence": "　惡黑魔羅為彼喜，　　魔家眷屬亦復然，　所有善處皆棄捨，　　行戲論者有斯患。",
        "from": "T12n0327_002:0051b10_0",
        "context_with_next_sentence": true
    },
    {
        "source_sentence": "　所欲作彼諸善行，　　彼以放逸故不住，　彼以放逸向惡道，　　行戲論者有斯患。",
        "from": "T12n0327_002:0051b12_0",
        "context_with_next_sentence": true
    },
    {
        "source_sentence": "　以無信故心難伏，　　生下賤家常被輕，　彼之舌根常蹇吃，　　行戲論者有斯患。",
        "from": "T12n0327_002:0051b14_0",
        "context_with_next_sentence": true
    },
    {
        "source_sentence": "　為其說法而不住，　　是故彼法不現前，　諸善知識皆離彼，　　行戲論者有斯患。",
        "from": "T12n0327_002:0051b16_0",
        "context_with_next_sentence": true
    },
    {
        "source_sentence": "　於諸惡業恒和合，　　於諸乘中極難淨，　聞於法言意不樂，　　行戲論者有斯患。",
        "from": "T12n0327_002:0051b18_0",
        "context_with_next_sentence": true
    },
    {
        "source_sentence": "　彼於諸善多障礙，　　於諸行中多怨讐，　彼發勤時多有障，　　行戲論者有斯患。",
        "from": "T12n0327_002:0051b20_0",
        "context_with_next_sentence": true
    },
    {
        "source_sentence": "　如是諸患智者知，　　一切戲論應當捨，　戲論行者道難得，　　是故不應住戲論。",
        "from": "T12n0327_002:0051b22_0",
        "context_with_next_sentence": true
    },
    {
        "source_sentence": "　走避由旬復由旬，　　所有戲論及諍競，　我今不能獨住此，　　須臾之間煩惱處。",
        "from": "T12n0327_002:0051b24_0",
        "context_with_next_sentence": true
    },
    {
        "source_sentence": "　我今出家求利德，　　莫作諍競生惡心，　無有田地及商估，　　為何事故起諍鬪。",
        "from": "T12n0327_002:0051b26_0",
        "context_with_next_sentence": true
    },
    {
        "source_sentence": "　妻與兒子及奴婢，　　無有家宅諸財等，　彼無奴僕自在處，　　既出家已莫諍競。",
        "from": "T12n0327_002:0051b28_0",
        "context_with_next_sentence": true
    },
    {
        "source_sentence": "　既著袈裟衣服已，　　寂靜諸仙所印可，　汝等具足是功德，　　捨於戲論當生忍。",
        "from": "T12n0327_002:0051c01_0",
        "context_with_next_sentence": true
    },
    {
        "source_sentence": "　心如毒蛇及羅剎，　　當生地獄鬼畜生，　戲論行者得不難，　　故於解脫生精進。",
        "from": "T12n0327_002:0051c03_0",
        "context_with_next_sentence": true
    },
    {
        "source_sentence": "　所有諸苦害縛處，　　怨讐呵責打縛等，　和合聚集相諍論，　　世間所有皆住此。",
        "from": "T12n0327_002:0051c05_0",
        "context_with_next_sentence": true
    },
    {
        "source_sentence": "　若有和合怨難得，　　和合之者增名聞，　和合之者得相愛，　　何有智者不和合。",
        "from": "T12n0327_002:0051c07_0",
        "context_with_next_sentence": true
    },
    {
        "source_sentence": "　伺求過者不得便，　　眷屬不曾相破壞，　彼諸朋友不離散，　　遠離戲論得順教。",
        "from": "T12n0327_002:0051c09_0",
        "context_with_next_sentence": true
    },
    {
        "source_sentence": "　安樂乘中當得淨，　　得脫業障無有餘，　降伏魔羅及軍眾，　　被他誹毀當生忍。",
        "from": "T12n0327_002:0051c11_0",
        "context_with_next_sentence": true
    },
    {
        "source_sentence": "　若有戲論多諸患，　　無戲論者德難量，　我能示現如是等，　　欲得菩提當生忍。」",
        "from": "T12n0327_002:0051c13_0",
        "context_with_next_sentence": true
    },
    {
        "source_sentence": "爾時彌勒菩薩白佛言：「希有，世尊！",
        "from": "T12n0327_002:0051c15_0",
        "context_with_next_sentence": true
    },
    {
        "source_sentence": "乃至如來說此發覺諸煩惱。",
        "from": "T12n0327_002:0051c15_1",
        "context_with_next_sentence": true
    },
    {
        "source_sentence": "世尊！",
        "from": "T12n0327_002:0051c16_2",
        "context_with_next_sentence": true
    },
    {
        "source_sentence": "頗有此等諸菩薩，於後聞此如是發覺諸煩惱，當作厭以不？",
        "from": "T12n0327_002:0051c16_3",
        "context_with_next_sentence": true
    },
    {
        "source_sentence": "於煩惱行中當能斷以不？」",
        "from": "T12n0327_002:0051c17_4",
        "context_with_next_sentence": true
    },
    {
        "source_sentence": "佛告彌勒菩薩言：「彌勒！",
        "from": "T12n0327_002:0051c18_5",
        "context_with_next_sentence": true
    },
    {
        "source_sentence": "於未來世當少有菩薩乘行富伽羅，若於後五百世時，當斷煩惱行，多有剛強，心體無敬我慢自高，作諸分別不能修習。",
        "from": "T12n0327_002:0051c19_6",
        "context_with_next_sentence": true
    },
    {
        "source_sentence": "是故魔波旬作比丘形來，在彼等前作如是破壞：『此等修多羅，他家文章，非是如來所說。",
        "from": "T12n0327_002:0051c21_7",
        "context_with_next_sentence": true
    },
    {
        "source_sentence": "所以者何？",
        "from": "T12n0327_002:0051c23_8",
        "context_with_next_sentence": true
    },
    {
        "source_sentence": "於此修多羅所說諸功德無有彼我。』",
        "from": "T12n0327_002:0051c24_9",
        "context_with_next_sentence": true
    },
    {
        "source_sentence": "然彼徒眾被破已，如來所說諸修多羅中，當作疑惑，當起諍競，不肯受持，亦不為他說，亦不修習。",
        "from": "T12n0327_002:0051c24_10",
        "context_with_next_sentence": true
    },
    {
        "source_sentence": "然彼等癡人不作如是知，此是諸業果報，我等當不能證如是功德。」",
        "from": "T12n0327_002:0051c27_11",
        "context_with_next_sentence": true
    },
    {
        "source_sentence": "爾時彌勒菩薩白佛言：「世尊！",
        "from": "T12n0327_002:0051c28_12",
        "context_with_next_sentence": true
    },
    {
        "source_sentence": "如來歎阿彌多如來十種發心，於中各隨念發，若念當欲生彼，當即得生彼。",
        "from": "T12n0327_002:0051c29_13",
        "context_with_next_sentence": true
    },
    {
        "source_sentence": "世尊！",
        "from": "T12n0327_002:0052a02_14",
        "context_with_next_sentence": true
    },
    {
        "source_sentence": "何者是十種發心於彼處生？」",
        "from": "T12n0327_002:0052a02_15",
        "context_with_next_sentence": true
    },
    {
        "source_sentence": "佛告彌勒言：「彼等發心非少智者，有彼發心是大事者。",
        "from": "T12n0327_002:0052a02_16",
        "context_with_next_sentence": true
    },
    {
        "source_sentence": "所有欲生阿彌陀剎中者，當為一切眾生發慈悲心，不生瞋恨，當生阿彌陀如來佛剎。",
        "from": "T12n0327_002:0052a04_17",
        "context_with_next_sentence": true
    },
    {
        "source_sentence": "為一切眾生生慈悲心故當生彼處。",
        "from": "T12n0327_002:0052a06_18",
        "context_with_next_sentence": true
    },
    {
        "source_sentence": "離於殺害受持正法，發此心故當生彼處。",
        "from": "T12n0327_002:0052a06_19",
        "context_with_next_sentence": true
    },
    {
        "source_sentence": "捨於身命發心，不著一切諸法故當生於彼處。",
        "from": "T12n0327_002:0052a07_20",
        "context_with_next_sentence": true
    },
    {
        "source_sentence": "發甚深忍行清淨信，發此心故當生彼處。",
        "from": "T12n0327_002:0052a08_21",
        "context_with_next_sentence": true
    },
    {
        "source_sentence": "不染名聞利養一切智寶，發此心故當生彼處。",
        "from": "T12n0327_002:0052a09_22",
        "context_with_next_sentence": true
    },
    {
        "source_sentence": "為一切眾生生貴敬，發心不忘失故當生彼處。",
        "from": "T12n0327_002:0052a10_23",
        "context_with_next_sentence": true
    },
    {
        "source_sentence": "不驚不怖不愛凡言語，發此心故當生彼處。",
        "from": "T12n0327_002:0052a12_0",
        "context_with_next_sentence": true
    },
    {
        "source_sentence": "入菩提分種種善根，發此心故當生彼處。",
        "from": "T12n0327_002:0052a13_0",
        "context_with_next_sentence": true
    },
    {
        "source_sentence": "然不離念佛，發此心故當生彼處；遠離諸相故。",
        "from": "T12n0327_002:0052a14_0",
        "context_with_next_sentence": true
    },
    {
        "source_sentence": "彌勒！",
        "from": "T12n0327_002:0052a15_1",
        "context_with_next_sentence": true
    },
    {
        "source_sentence": "此十種發心，若菩薩各發念一具足者，當往生彼阿彌陀佛剎中，若不生者無有是處。」",
        "from": "T12n0327_002:0052a15_2",
        "context_with_next_sentence": true
    },
    {
        "source_sentence": "爾時長老阿難白佛言：「希有，世尊！",
        "from": "T12n0327_002:0052a17_3",
        "context_with_next_sentence": true
    },
    {
        "source_sentence": "乃至如來說此法本，為諸菩薩發覺。」",
        "from": "T12n0327_002:0052a18_0",
        "context_with_next_sentence": true
    },
    {
        "source_sentence": "爾時世尊，讚長老阿難言：「善哉，善哉！",
        "from": "T12n0327_002:0052a18_1",
        "context_with_next_sentence": true
    },
    {
        "source_sentence": "阿難！",
        "from": "T12n0327_002:0052a19_2",
        "context_with_next_sentence": true
    },
    {
        "source_sentence": "是故菩薩於此法本發覺，當如是持。」",
        "from": "T12n0327_002:0052a19_3",
        "context_with_next_sentence": true
    },
    {
        "source_sentence": "佛說此經時，彌勒菩薩及長老阿難，歡喜踊躍。",
        "from": "T12n0327_002:0052a20_4",
        "context_with_next_sentence": true
    },
    {
        "source_sentence": "彼六十菩薩乘行諸善男子等，皆悉滅彼業障，歡喜奉行作禮而去。",
        "from": "T12n0327_002:0052a21_5",
        "context_with_next_sentence": true
    },
    {
        "source_sentence": "發覺淨心經卷下",
        "from": "T12n0327_002:0052a24_0",
        "context_with_next_sentence": false
    }
]