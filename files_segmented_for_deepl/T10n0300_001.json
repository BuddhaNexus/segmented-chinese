[
    {
        "source_sentence": "大方廣佛華嚴經不思議佛境界",
        "from": "T10n0300_001:0905a24_0",
        "context_with_next_sentence": true
    },
    {
        "source_sentence": "分一卷",
        "from": "T10n0300_001:0905a25_0",
        "context_with_next_sentence": true
    },
    {
        "source_sentence": "唐于闐三藏提雲般若譯",
        "from": "T10n0300_001:0905a27_0",
        "context_with_next_sentence": true
    },
    {
        "source_sentence": "如是我聞：一時薄伽梵，在摩揭陀國，於菩提樹下，得阿耨多羅三藐三菩提，成等正覺。",
        "from": "T10n0300_001:0905a28_0",
        "context_with_next_sentence": true
    },
    {
        "source_sentence": "其菩提樹，根深堅固，善植於地，如栴檀柱。",
        "from": "T10n0300_001:0905b01_0",
        "context_with_next_sentence": true
    },
    {
        "source_sentence": "樹身傭長，傍無枝葉，堅實圓滿，名阿濕波他。",
        "from": "T10n0300_001:0905b02_0",
        "context_with_next_sentence": true
    },
    {
        "source_sentence": "所有諸鳥，不能飛過。",
        "from": "T10n0300_001:0905b03_1",
        "context_with_next_sentence": true
    },
    {
        "source_sentence": "皮膚細軟，文象如綾，無量枝條，妙飾間錯。",
        "from": "T10n0300_001:0905b03_2",
        "context_with_next_sentence": true
    },
    {
        "source_sentence": "其葉表裏，素綠莊嚴，葉脈顯現，如紺青色，枝葉垂下，周匝圓滿。",
        "from": "T10n0300_001:0905b04_3",
        "context_with_next_sentence": true
    },
    {
        "source_sentence": "其花開敷，甚可愛樂，光明照曜，香氣芬馥。",
        "from": "T10n0300_001:0905b06_4",
        "context_with_next_sentence": true
    },
    {
        "source_sentence": "其根莖等，顯種種色，具足眾德，如妙高山。",
        "from": "T10n0300_001:0905b07_5",
        "context_with_next_sentence": true
    },
    {
        "source_sentence": "其下嚴飾，如歡喜園，光明香氣，一瑜繕那量，夜分遠燭，如大火聚。",
        "from": "T10n0300_001:0905b08_6",
        "context_with_next_sentence": true
    },
    {
        "source_sentence": "其地四面，普皆平坦。",
        "from": "T10n0300_001:0905b09_7",
        "context_with_next_sentence": true
    },
    {
        "source_sentence": "於中有草，柔軟滋茂，光色鮮潔，如孔雀毛，有妙香氣，令心悅豫。",
        "from": "T10n0300_001:0905b10_8",
        "context_with_next_sentence": true
    },
    {
        "source_sentence": "無量小樹，周匝圍繞。",
        "from": "T10n0300_001:0905b11_9",
        "context_with_next_sentence": true
    },
    {
        "source_sentence": "其菩提樹王，莊嚴勝妙，除波利遮德迦及毘陀羅樹，無以為喻。",
        "from": "T10n0300_001:0905b12_0",
        "context_with_next_sentence": true
    },
    {
        "source_sentence": "佛在樹下，大眾圍繞，端嚴而住，如星中月，處淨虛空。",
        "from": "T10n0300_001:0905b13_1",
        "context_with_next_sentence": true
    },
    {
        "source_sentence": "時有十佛剎極微等諸佛，各各從本國土，來至於此，為欲莊嚴鞞盧遮那，為眾會故，示菩薩形。",
        "from": "T10n0300_001:0905b14_2",
        "context_with_next_sentence": true
    },
    {
        "source_sentence": "其名曰：觀自在菩薩摩訶薩、曼殊室利菩薩、地藏菩薩、虛空藏菩薩、金剛藏菩薩、無垢稱菩薩、善成(二本威)德菩薩、能棄諸蓋菩薩、寶手菩薩、大慧菩薩、普賢菩薩摩訶薩等，而為上首，如是等眾，皆來集會。",
        "from": "T10n0300_001:0905b16_3",
        "context_with_next_sentence": true
    },
    {
        "source_sentence": "復有無量千俱胝諸菩薩眾，示聲聞形，亦皆來集。",
        "from": "T10n0300_001:0905b21_4",
        "context_with_next_sentence": true
    },
    {
        "source_sentence": "所謂：舍利弗多羅、蘇補底沒特伽良演那、羅怙羅、憍陳那、摩訶迦葉波、鄔波離、阿泥律陀、纈麗縛多、阿難陀、提婆達多、跋難陀，而為上首。",
        "from": "T10n0300_001:0905b22_5",
        "context_with_next_sentence": true
    },
    {
        "source_sentence": "一切皆是久習所行六波羅蜜，能近菩提，為欲利益諸眾生故，於此雜染佛土，示聲聞形。",
        "from": "T10n0300_001:0905b25_6",
        "context_with_next_sentence": true
    },
    {
        "source_sentence": "復有無量千苾芻尼，摩訶鉢剌闍鉢底喬答彌，為上首，為欲調伏下劣有情故，雖現女身，具丈夫業。",
        "from": "T10n0300_001:0905b27_7",
        "context_with_next_sentence": true
    },
    {
        "source_sentence": "復有釋梵護世、天、龍、藥叉、健達婆、阿素羅、揭路荼、緊捺洛、莫呼洛伽、人非人等，一切非凡，皆是菩薩，悉來集會。",
        "from": "T10n0300_001:0905b29_8",
        "context_with_next_sentence": true
    },
    {
        "source_sentence": "何以故？",
        "from": "T10n0300_001:0905c03_9",
        "context_with_next_sentence": true
    },
    {
        "source_sentence": "以彼諸佛有秘密法威德神通三摩地神變。",
        "from": "T10n0300_001:0905c03_10",
        "context_with_next_sentence": true
    },
    {
        "source_sentence": "云何菩薩，能得了知？",
        "from": "T10n0300_001:0905c04_11",
        "context_with_next_sentence": true
    },
    {
        "source_sentence": "乃至諸佛，威德神通，有無邊力，一切法空，諸力得轉。",
        "from": "T10n0300_001:0905c04_12",
        "context_with_next_sentence": true
    },
    {
        "source_sentence": "有情云何能得了知？",
        "from": "T10n0300_001:0905c06_0",
        "context_with_next_sentence": true
    },
    {
        "source_sentence": "如人夢中，見種種事，若覺悟已，即無所見，如夢中想，如是，如是！",
        "from": "T10n0300_001:0905c06_1",
        "context_with_next_sentence": true
    },
    {
        "source_sentence": "夢愚癡故，法體想起。",
        "from": "T10n0300_001:0905c07_2",
        "context_with_next_sentence": true
    },
    {
        "source_sentence": "諸佛覺悟，無有所見，以諸甚深無障礙品，利益有情，微細解脫，得成就故。",
        "from": "T10n0300_001:0905c08_3",
        "context_with_next_sentence": true
    },
    {
        "source_sentence": "而彼菩提樹下，薄伽梵端身而住，入三摩地，名不思議佛之境界。",
        "from": "T10n0300_001:0905c10_0",
        "context_with_next_sentence": true
    },
    {
        "source_sentence": "此三摩地，極勝廣大。",
        "from": "T10n0300_001:0905c11_1",
        "context_with_next_sentence": true
    },
    {
        "source_sentence": "由此三摩地故，諸佛世尊，恒常入定，說時、食時、行時，乃至般涅槃時，如是嚴飾。",
        "from": "T10n0300_001:0905c11_2",
        "context_with_next_sentence": true
    },
    {
        "source_sentence": "佛薄伽梵，如妙高山王，如波利遮德迦樹下安如意珠。",
        "from": "T10n0300_001:0905c13_3",
        "context_with_next_sentence": true
    },
    {
        "source_sentence": "而彼清淨三十二丈夫相中，一切佛剎諸薄伽梵，如淨圓鏡，普皆示現。",
        "from": "T10n0300_001:0905c14_4",
        "context_with_next_sentence": true
    },
    {
        "source_sentence": "一一隨好中，菩薩本所行行，皆悉顯現。",
        "from": "T10n0300_001:0905c16_5",
        "context_with_next_sentence": true
    },
    {
        "source_sentence": "從初光照王因緣，乃至究竟定光如來，一一苦行事，所謂：能捨頭目手足身分、妻妾男女、奴婢僮僕、作使大位宮殿等。",
        "from": "T10n0300_001:0905c17_6",
        "context_with_next_sentence": true
    },
    {
        "source_sentence": "爾時，德藏菩薩摩訶薩，諸所修行未成正覺，請問普賢菩薩言：「佛子！",
        "from": "T10n0300_001:0905c20_7",
        "context_with_next_sentence": true
    },
    {
        "source_sentence": "如來所住三摩地，為是何等三摩地耶？",
        "from": "T10n0300_001:0905c21_8",
        "context_with_next_sentence": true
    },
    {
        "source_sentence": "佛子！",
        "from": "T10n0300_001:0905c22_9",
        "context_with_next_sentence": true
    },
    {
        "source_sentence": "云何自然十方佛剎中，度脫有情，佛事示現？",
        "from": "T10n0300_001:0905c22_10",
        "context_with_next_sentence": true
    },
    {
        "source_sentence": "佛子！",
        "from": "T10n0300_001:0905c23_11",
        "context_with_next_sentence": true
    },
    {
        "source_sentence": "此三摩地以何為名？",
        "from": "T10n0300_001:0905c23_12",
        "context_with_next_sentence": true
    },
    {
        "source_sentence": "尊者！",
        "from": "T10n0300_001:0905c24_13",
        "context_with_next_sentence": true
    },
    {
        "source_sentence": "此三摩地云何證得？」",
        "from": "T10n0300_001:0905c24_14",
        "context_with_next_sentence": true
    },
    {
        "source_sentence": "是時普賢菩薩告言：「善男子！",
        "from": "T10n0300_001:0905c25_0",
        "context_with_next_sentence": true
    },
    {
        "source_sentence": "諦聽！",
        "from": "T10n0300_001:0905c25_1",
        "context_with_next_sentence": true
    },
    {
        "source_sentence": "我今為汝宣說斯事。」",
        "from": "T10n0300_001:0905c25_2",
        "context_with_next_sentence": true
    },
    {
        "source_sentence": "於是諸菩薩起尊重心，瞻仰尊顏，正念安住，同聲說言：「善哉，善哉！",
        "from": "T10n0300_001:0905c26_3",
        "context_with_next_sentence": true
    },
    {
        "source_sentence": "德藏！",
        "from": "T10n0300_001:0905c27_4",
        "context_with_next_sentence": true
    },
    {
        "source_sentence": "如汝所問，甚為微妙，然彼尊者能知一切。」",
        "from": "T10n0300_001:0905c27_5",
        "context_with_next_sentence": true
    },
    {
        "source_sentence": "爾時，大地六種震動，所謂：動、遍動、等遍動，搖、遍搖、等遍搖，吼、遍吼、等遍吼，擊、遍擊、等遍擊，旋、遍旋、等遍旋，開合上下、遍開合上下、等遍開合上下，東涌西沒，乃至中邊，亦復如是。",
        "from": "T10n0300_001:0905c28_6",
        "context_with_next_sentence": true
    },
    {
        "source_sentence": "當此之時，一切眾生，所有苦惱，暫得休息，雨妙天華。",
        "from": "T10n0300_001:0906a03_7",
        "context_with_next_sentence": true
    },
    {
        "source_sentence": "爾時，普賢菩薩告德藏菩薩言：「佛子！",
        "from": "T10n0300_001:0906a05_8",
        "context_with_next_sentence": true
    },
    {
        "source_sentence": "此三摩地是諸佛菩提。",
        "from": "T10n0300_001:0906a05_9",
        "context_with_next_sentence": true
    },
    {
        "source_sentence": "佛子！",
        "from": "T10n0300_001:0906a06_10",
        "context_with_next_sentence": true
    },
    {
        "source_sentence": "此三摩地名不思議佛之境界。",
        "from": "T10n0300_001:0906a06_11",
        "context_with_next_sentence": true
    },
    {
        "source_sentence": "諸佛世尊常住於此，從然燈佛得授記已，即於是時入三摩地。",
        "from": "T10n0300_001:0906a07_12",
        "context_with_next_sentence": true
    },
    {
        "source_sentence": "從是以來，無功用住，於一毛端處，有無量佛剎，乃至一切佛剎所有極微等諸佛剎土，普皆示現。",
        "from": "T10n0300_001:0906a08_13",
        "context_with_next_sentence": true
    },
    {
        "source_sentence": "或現生於覩史多天，從彼沒已，下生入胎，住胎出胎，能行七步，而自唱言：『我應永離生、老、病、死，所作已辦。』",
        "from": "T10n0300_001:0906a10_14",
        "context_with_next_sentence": true
    },
    {
        "source_sentence": "或現處宮，或現出家，修行苦行，成等正覺，降伏眾魔，轉於法輪。",
        "from": "T10n0300_001:0906a13_15",
        "context_with_next_sentence": true
    },
    {
        "source_sentence": "或現住世，壽無量劫，度脫眾生所有苦惱，乃至示現入般涅槃。",
        "from": "T10n0300_001:0906a14_16",
        "context_with_next_sentence": true
    },
    {
        "source_sentence": "於一念中，普能示現諸佛剎土。",
        "from": "T10n0300_001:0906a16_17",
        "context_with_next_sentence": true
    },
    {
        "source_sentence": "如上事業，於一念中攝一切劫，無增無減，皆無功用。",
        "from": "T10n0300_001:0906a16_18",
        "context_with_next_sentence": true
    },
    {
        "source_sentence": "乃至一切有情界未得解脫，一一剎那中，於一切處作諸佛事。",
        "from": "T10n0300_001:0906a17_19",
        "context_with_next_sentence": true
    },
    {
        "source_sentence": "是諸佛剎中，毛端際處，示現無量諸佛剎土。",
        "from": "T10n0300_001:0906a19_20",
        "context_with_next_sentence": true
    },
    {
        "source_sentence": "如是彼佛，無邊威儀，然此威儀，周遍虛空，無有毛端處而無諸佛剎，亦無毛端處，而不於中，念念示現阿耨多羅三藐三菩提。",
        "from": "T10n0300_001:0906a20_21",
        "context_with_next_sentence": true
    },
    {
        "source_sentence": "一切諸佛，生現正覺，乃至般涅槃，於極微中，亦皆普現一切佛剎極微等諸佛剎土，復過是數無量無邊。",
        "from": "T10n0300_001:0906a23_22",
        "context_with_next_sentence": true
    },
    {
        "source_sentence": "彼彼薄伽梵，示現覩史多天宮佛行行，示現度脫無量眾生，佛土不小，極微不大。",
        "from": "T10n0300_001:0906a25_23",
        "context_with_next_sentence": true
    },
    {
        "source_sentence": "何以故？",
        "from": "T10n0300_001:0906a27_24",
        "context_with_next_sentence": true
    },
    {
        "source_sentence": "以一切法不堅牢，如幻、如陽炎。",
        "from": "T10n0300_001:0906a27_25",
        "context_with_next_sentence": true
    },
    {
        "source_sentence": "乃至究竟盡虛空界，如是無量佛事業起，剎那剎那，於有情所常作利益，無暫休息。",
        "from": "T10n0300_001:0906a28_26",
        "context_with_next_sentence": true
    },
    {
        "source_sentence": "譬如即此大菩薩集會十佛剎土極微等數量，於摩揭陀國十二緰繕那地分中，安住展轉不相礙。",
        "from": "T10n0300_001:0906b01_27",
        "context_with_next_sentence": true
    },
    {
        "source_sentence": "如是，如是！",
        "from": "T10n0300_001:0906b03_28",
        "context_with_next_sentence": true
    },
    {
        "source_sentence": "於極微中，容受無量阿僧企耶諸佛剎土，有餘佛剎，各各相向，或有相背，或有在傍，或有相納，如是展轉，不相障礙。",
        "from": "T10n0300_001:0906b03_29",
        "context_with_next_sentence": true
    },
    {
        "source_sentence": "如人夢中，於一處所見種種事，雖見非真實故，不能為礙。",
        "from": "T10n0300_001:0906b06_30",
        "context_with_next_sentence": true
    },
    {
        "source_sentence": "如是，如是！",
        "from": "T10n0300_001:0906b07_31",
        "context_with_next_sentence": true
    },
    {
        "source_sentence": "此諸佛剎，皆唯心量之所變現。",
        "from": "T10n0300_001:0906b07_32",
        "context_with_next_sentence": true
    },
    {
        "source_sentence": "或有世界，見劫火燒，或燒已盡，或見風起，或有清淨，或有雜染，或現無佛諸剎土中，眾生之類，隨其自業，各見不同。",
        "from": "T10n0300_001:0906b08_33",
        "context_with_next_sentence": true
    },
    {
        "source_sentence": "如是，如是！",
        "from": "T10n0300_001:0906b11_34",
        "context_with_next_sentence": true
    },
    {
        "source_sentence": "無量變異。",
        "from": "T10n0300_001:0906b11_35",
        "context_with_next_sentence": true
    },
    {
        "source_sentence": "譬如餓鬼飢渴所逼，於殑伽河邊，或有見水，或有見灰，或見膿血，或見便利不淨充滿。",
        "from": "T10n0300_001:0906b11_36",
        "context_with_next_sentence": true
    },
    {
        "source_sentence": "如是，如是！",
        "from": "T10n0300_001:0906b13_37",
        "context_with_next_sentence": true
    },
    {
        "source_sentence": "有情於自佛剎土中，或見雜染，或見清淨，或見有佛，或見涅槃，或見大眾會中說法，或有聽聞第一義法，或聞廣說檀波羅蜜，或見遊行，或有見住，或有見坐，或見食時，或見二丈夫量，或見七丈夫量，或見一瑜繕那量，或見百瑜繕那量，或見千瑜繕那量，或見光明照曜，如日初出，或見如滿月，圓朗空中，隨其業行，種種見異。",
        "from": "T10n0300_001:0906b13_38",
        "context_with_next_sentence": true
    },
    {
        "source_sentence": "或見久遠，入般涅槃，或有不聞諸佛名字。",
        "from": "T10n0300_001:0906b21_39",
        "context_with_next_sentence": true
    },
    {
        "source_sentence": "譬如餓鬼於河水邊，有見猛火，或見異事，或見如是。",
        "from": "T10n0300_001:0906b22_40",
        "context_with_next_sentence": true
    },
    {
        "source_sentence": "如此大菩薩集會，各各於自佛剎土中，佛薄伽梵作菩薩形，或見有一佛剎土中，劫波火燒，或燒已盡，或見於此佛剎土中，眾生界滿，佛現饒益，有薄伽梵，取諸佛剎入一佛土中，令相似示現，如患瞖者瞖因緣故，不了眾色。",
        "from": "T10n0300_001:0906b23_41",
        "context_with_next_sentence": true
    },
    {
        "source_sentence": "如是，如是！",
        "from": "T10n0300_001:0906b28_42",
        "context_with_next_sentence": true
    },
    {
        "source_sentence": "識因緣故，不了眾相。」",
        "from": "T10n0300_001:0906b28_43",
        "context_with_next_sentence": true
    },
    {
        "source_sentence": "於是普賢菩薩告德藏言：「佛子！",
        "from": "T10n0300_001:0906b29_44",
        "context_with_next_sentence": true
    },
    {
        "source_sentence": "我今為汝，略說此三摩地法。",
        "from": "T10n0300_001:0906b29_45",
        "context_with_next_sentence": true
    },
    {
        "source_sentence": "一剎那中，於一切處，乃至盡虛空及眾生界，一毛端分量中無量無邊佛剎，於一極微中法界極微等諸佛剎土，一一佛剎土甚多威儀路。",
        "from": "T10n0300_001:0906c01_46",
        "context_with_next_sentence": true
    },
    {
        "source_sentence": "如一剎那中為利眾生故，有十佛剎土極微等數量，如是念念中，有一切處，乃至一切眾生，未得阿耨多羅三藐三菩提，此饒益事，常不斷絕。",
        "from": "T10n0300_001:0906c04_47",
        "context_with_next_sentence": true
    },
    {
        "source_sentence": "如是威儀，第二、第三、第四、第五，乃至十方所有諸佛，無量無邊，威德勢力，亦復如是。」",
        "from": "T10n0300_001:0906c07_48",
        "context_with_next_sentence": true
    },
    {
        "source_sentence": "爾時，德藏菩薩聞說是已，於此三摩地藏，明了通達，入不思議諸佛境界，覺悟一切諸佛世尊神通威力，即於是處，以諸威力，善巧調伏無量眾生。",
        "from": "T10n0300_001:0906c09_49",
        "context_with_next_sentence": true
    },
    {
        "source_sentence": "有百殑伽沙諸菩薩眾，於三摩地法，種種覺悟，或有證忍位，或有證諸地；其中觀自在等菩薩摩訶薩，譬如瓶水已滿，置於雨中，終更不容一渧之水。",
        "from": "T10n0300_001:0906c12_50",
        "context_with_next_sentence": true
    },
    {
        "source_sentence": "如是，如是！",
        "from": "T10n0300_001:0906c16_51",
        "context_with_next_sentence": true
    },
    {
        "source_sentence": "住第十地諸菩薩眾，所行妙行，皆已圓滿，多時於此三摩地中，示現佛事，於一剎那能納無量劫，於一極微能納無量土，即於一念遍諸佛剎，任運度脫無量眾生。",
        "from": "T10n0300_001:0906c16_52",
        "context_with_next_sentence": true
    },
    {
        "source_sentence": "時薄伽梵住三摩地，放眉間白毫相光，名能發起，其光照曜，有功用行。",
        "from": "T10n0300_001:0906c20_53",
        "context_with_next_sentence": true
    },
    {
        "source_sentence": "諸菩薩眾於十地中，亦未覺悟，由光觸故，能見一切諸佛國土。",
        "from": "T10n0300_001:0906c21_54",
        "context_with_next_sentence": true
    },
    {
        "source_sentence": "所有住極微毛端分量處無量佛剎，即於是時，周遍虛空，無量無邊佛剎示現，譬如琉璃瓶滿中盛芥子。",
        "from": "T10n0300_001:0906c23_55",
        "context_with_next_sentence": true
    },
    {
        "source_sentence": "如是，如是！",
        "from": "T10n0300_001:0906c25_56",
        "context_with_next_sentence": true
    },
    {
        "source_sentence": "於一極微一分量中見諸佛土佛薄伽梵，於一如來身，一切如來色相顯現。",
        "from": "T10n0300_001:0906c25_57",
        "context_with_next_sentence": true
    },
    {
        "source_sentence": "一一如來有無量名號，於一剎那中，一一佛剎土，利益一一有情故，自然示現此阿耨多羅三藐三菩提，如如意珠置高幢上，隨諸眾生，自然而雨種種珍寶。",
        "from": "T10n0300_001:0906c27_58",
        "context_with_next_sentence": true
    },
    {
        "source_sentence": "如是，如是！",
        "from": "T10n0300_001:0907a01_59",
        "context_with_next_sentence": true
    },
    {
        "source_sentence": "一切如來、阿羅呵、三藐三勃陀，無量眾生自然解脫。",
        "from": "T10n0300_001:0907a02_60",
        "context_with_next_sentence": true
    },
    {
        "source_sentence": "何以故？",
        "from": "T10n0300_001:0907a03_61",
        "context_with_next_sentence": true
    },
    {
        "source_sentence": "以一切趣不堅牢，如幻、如陽炎。",
        "from": "T10n0300_001:0907a03_62",
        "context_with_next_sentence": true
    },
    {
        "source_sentence": "如是此諸佛剎土中，有情展轉，不相障礙；如現神通者，山河石壁等，終無限礙。",
        "from": "T10n0300_001:0907a04_63",
        "context_with_next_sentence": true
    },
    {
        "source_sentence": "如是諸菩薩見彼佛威德，自身各各於一切佛剎佛世尊前，於一剎那中，一一如來所，一劫波供養，或二劫，或三劫，或百劫，或千劫，或一剎那，或一牟呼栗多，種種供養。",
        "from": "T10n0300_001:0907a06_0",
        "context_with_next_sentence": true
    },
    {
        "source_sentence": "於如來所，聞說波羅蜜多，或聞陀羅尼，或聞說諸地，見諸如來神通變化，以一切劫入一剎那，起難遭之想。",
        "from": "T10n0300_001:0907a09_1",
        "context_with_next_sentence": true
    },
    {
        "source_sentence": "云何如來，有此威德？",
        "from": "T10n0300_001:0907a12_2",
        "context_with_next_sentence": true
    },
    {
        "source_sentence": "於一念中現無量劫，而為我等生善根故，廣演如此諸功德聚，無量劫所作不思議佛境界三摩地，覺悟如是威力，如是威德。",
        "from": "T10n0300_001:0907a12_3",
        "context_with_next_sentence": true
    },
    {
        "source_sentence": "爾時德藏菩薩問普賢菩薩言：「尊者！",
        "from": "T10n0300_001:0907a15_4",
        "context_with_next_sentence": true
    },
    {
        "source_sentence": "作何功德證此三摩地耶？",
        "from": "T10n0300_001:0907a16_5",
        "context_with_next_sentence": true
    },
    {
        "source_sentence": "云何修習般若？",
        "from": "T10n0300_001:0907a17_0",
        "context_with_next_sentence": true
    },
    {
        "source_sentence": "云何布施？",
        "from": "T10n0300_001:0907a17_1",
        "context_with_next_sentence": true
    },
    {
        "source_sentence": "云何持戒？」",
        "from": "T10n0300_001:0907a17_2",
        "context_with_next_sentence": true
    },
    {
        "source_sentence": "是時，普賢菩薩告言：「佛子！",
        "from": "T10n0300_001:0907a17_3",
        "context_with_next_sentence": true
    },
    {
        "source_sentence": "於十方處一切清淨圓滿佛剎諸眾生類，其中示現無量佛事，諸菩薩等積集種種福德善根，應供養佛、供養法、供養僧、孝養父母，常不斷絕。",
        "from": "T10n0300_001:0907a18_4",
        "context_with_next_sentence": true
    },
    {
        "source_sentence": "一切貧窮困苦、孤獨乞匂，菩薩皆應悲哀攝受，乃至自身血肉，隨應施與，勿生慳悋。",
        "from": "T10n0300_001:0907a21_5",
        "context_with_next_sentence": true
    },
    {
        "source_sentence": "何以故？",
        "from": "T10n0300_001:0907a23_6",
        "context_with_next_sentence": true
    },
    {
        "source_sentence": "以供養佛者，其福甚多，如是有情，受勝妙樂，速當證得阿耨多羅三藐三菩提。",
        "from": "T10n0300_001:0907a23_7",
        "context_with_next_sentence": true
    },
    {
        "source_sentence": "供養法者，生諸善根，智慧增長，當得覺寤法自在故，於一切法，能正了知。",
        "from": "T10n0300_001:0907a25_8",
        "context_with_next_sentence": true
    },
    {
        "source_sentence": "供養僧者，種諸善根，而彼無量資糧增盛。",
        "from": "T10n0300_001:0907a27_9",
        "context_with_next_sentence": true
    },
    {
        "source_sentence": "由此菩薩乃至成佛，所有孝養父母或尊者鄔波柁耶，或餘生死中曾得恩處，當思報恩，倍令增長。",
        "from": "T10n0300_001:0907a28_10",
        "context_with_next_sentence": true
    },
    {
        "source_sentence": "何以故？",
        "from": "T10n0300_001:0907b01_11",
        "context_with_next_sentence": true
    },
    {
        "source_sentence": "以有情類知恩報恩者，設於生死造罪業時，彼諸善根，終無散失。",
        "from": "T10n0300_001:0907b01_12",
        "context_with_next_sentence": true
    },
    {
        "source_sentence": "故諸如來，常讚報恩，呵責一切不知恩者。",
        "from": "T10n0300_001:0907b03_0",
        "context_with_next_sentence": true
    },
    {
        "source_sentence": "云何菩薩堅固成就一切善根？",
        "from": "T10n0300_001:0907b03_1",
        "context_with_next_sentence": true
    },
    {
        "source_sentence": "謂有貧窮孤獨等類，於彼增長廣大悲愍，以攝事法而攝受之。",
        "from": "T10n0300_001:0907b04_2",
        "context_with_next_sentence": true
    },
    {
        "source_sentence": "有福德者、有知恩者、有悲愍者，菩薩菩提現前，獲得此三種田。",
        "from": "T10n0300_001:0907b06_3",
        "context_with_next_sentence": true
    },
    {
        "source_sentence": "如來已說諸菩薩等所作事業，應當覺寤，於一一田，種諸善根，廣大殊勝，成就圓滿。",
        "from": "T10n0300_001:0907b07_4",
        "context_with_next_sentence": true
    },
    {
        "source_sentence": "「復次德藏！",
        "from": "T10n0300_001:0907b10_0",
        "context_with_next_sentence": true
    },
    {
        "source_sentence": "諸菩薩眾應當廣大殖諸種子，令其善芽漸漸增長。",
        "from": "T10n0300_001:0907b10_1",
        "context_with_next_sentence": true
    },
    {
        "source_sentence": "此三摩地為菩提主，應先種殖種子於佛前或形像所，華鬘、燒香、塗香、末香、歌舞音樂，如是等種種供具而為供養。",
        "from": "T10n0300_001:0907b11_2",
        "context_with_next_sentence": true
    },
    {
        "source_sentence": "即應如是思惟：『如先所說，於一切處諸佛世尊毛端分量及極微中，無有不見諸佛威德、諸菩薩等大眾集會，我於彼所，以清淨心，平等憶念，而作供養。",
        "from": "T10n0300_001:0907b14_3",
        "context_with_next_sentence": true
    },
    {
        "source_sentence": "謂一如來法性，即是一切如來法性，若我供養一如來，即一切如來皆已供養，於無量劫一一如來所，供養亦爾。",
        "from": "T10n0300_001:0907b17_4",
        "context_with_next_sentence": true
    },
    {
        "source_sentence": "乃至多劫入一剎那，佛神力故，深生信解。』",
        "from": "T10n0300_001:0907b20_5",
        "context_with_next_sentence": true
    },
    {
        "source_sentence": "而彼菩薩殖種子，得成廣大不思議佛之境界三摩地。",
        "from": "T10n0300_001:0907b21_6",
        "context_with_next_sentence": true
    },
    {
        "source_sentence": "善男子、善女人日日應作如此供養，於一切佛薄伽梵前，乃至一合掌，亦種子增長三摩地芽，滋茂廣大，應以尸羅智慧妙願而灌灑之。",
        "from": "T10n0300_001:0907b22_7",
        "context_with_next_sentence": true
    },
    {
        "source_sentence": "又諸菩薩應如是布施，不得簡擇持戒、破戒、若愛、若憎、若貧、若富，然彼富者，雖無所須，能施之者，自獲利益。",
        "from": "T10n0300_001:0907b25_8",
        "context_with_next_sentence": true
    },
    {
        "source_sentence": "應當發起殊勝捨願：『我定當作佛，度脫一切眾生。",
        "from": "T10n0300_001:0907b27_9",
        "context_with_next_sentence": true
    },
    {
        "source_sentence": "於一一剎那，一切處毛端分量中一切佛剎，我別別當成就，乃至一切佛剎極微等一切極微中爾所剎土，乃至一切佛剎極微，於彼彼中轉正法輪。",
        "from": "T10n0300_001:0907b29_10",
        "context_with_next_sentence": true
    },
    {
        "source_sentence": "如今世尊鞞盧遮那如來，於一剎那中能納一切劫，任運即於一一佛土，我當示現無量威儀。",
        "from": "T10n0300_001:0907c03_11",
        "context_with_next_sentence": true
    },
    {
        "source_sentence": "如佛剎極微等一切威儀中，如是有情解脫諸苦，如殑伽沙乃至盡虛空界及眾生界。』",
        "from": "T10n0300_001:0907c05_12",
        "context_with_next_sentence": true
    },
    {
        "source_sentence": "又諸菩薩應清淨持戒，於破戒有情，起悲救護，不應於彼而生厭捨。」",
        "from": "T10n0300_001:0907c07_13",
        "context_with_next_sentence": true
    },
    {
        "source_sentence": "時普賢菩薩告德藏言：「佛子！",
        "from": "T10n0300_001:0907c09_0",
        "context_with_next_sentence": true
    },
    {
        "source_sentence": "如汝所問，云何修習般若？",
        "from": "T10n0300_001:0907c09_1",
        "context_with_next_sentence": true
    },
    {
        "source_sentence": "汝應諦聽，當為汝說。",
        "from": "T10n0300_001:0907c10_2",
        "context_with_next_sentence": true
    },
    {
        "source_sentence": "若有樂求無上菩提，欲令證得此三摩地，應當遠離虛妄諸業惡語染意，發起淨心，大悲攝受。",
        "from": "T10n0300_001:0907c10_3",
        "context_with_next_sentence": true
    },
    {
        "source_sentence": "應往精舍中，見甚希奇微妙佛像，安住不動，以金薄莊身，或純金作，諸相具足，支節充滿，於圓光中有無量佛，妙飾間列，結加趺坐，入三摩地。",
        "from": "T10n0300_001:0907c12_4",
        "context_with_next_sentence": true
    },
    {
        "source_sentence": "即於像前，恭敬禮拜，應如是思惟：『我聞十方現在所有諸佛世尊，無邊無量，謂：一切義成如來、無量壽如來、寶幢如來、阿閦鞞如來、鞞盧遮那如來、寶月如來、寶日如來等，於彼廣大，信樂尊重。』",
        "from": "T10n0300_001:0907c16_5",
        "context_with_next_sentence": true
    },
    {
        "source_sentence": "復應起想：『是此如來，深生尊重，乃至自然現前得見，於一切處，當審觀察。』",
        "from": "T10n0300_001:0907c20_6",
        "context_with_next_sentence": true
    },
    {
        "source_sentence": "如是思惟，往空閑處，心正憶念，隨近攝持，極一臂量，專注憶念，無令忘失；若有忘失，應更往觀。",
        "from": "T10n0300_001:0907c22_7",
        "context_with_next_sentence": true
    },
    {
        "source_sentence": "如是觀時，起尊重心，作現佛想，不應於彼作形像想，如是自然面見諸佛。",
        "from": "T10n0300_001:0907c24_8",
        "context_with_next_sentence": true
    },
    {
        "source_sentence": "應於彼所，以塗香、末香、燒香、花鬘，右繞如是等種種供具而為供養，由一切心，如是攝持，佛薄伽梵自然現前，能見一切，能聞一切，一切心等，能了達故，數數決定，而取於相，復往空閑，心念不失。",
        "from": "T10n0300_001:0907c26_0",
        "context_with_next_sentence": true
    },
    {
        "source_sentence": "若有福德者，於三七日中，精勤修習，速疾現前，能見諸佛。",
        "from": "T10n0300_001:0908a01_1",
        "context_with_next_sentence": true
    },
    {
        "source_sentence": "有於先世所作罪業，如是之人，不能得見。",
        "from": "T10n0300_001:0908a02_2",
        "context_with_next_sentence": true
    },
    {
        "source_sentence": "若有希求，應起精進，勇猛修行，決定觀察。",
        "from": "T10n0300_001:0908a03_3",
        "context_with_next_sentence": true
    },
    {
        "source_sentence": "何以故？",
        "from": "T10n0300_001:0908a04_4",
        "context_with_next_sentence": true
    },
    {
        "source_sentence": "由於一境，令心調伏，勉勵專精，菩提資糧，無不成辦。",
        "from": "T10n0300_001:0908a05_0",
        "context_with_next_sentence": true
    },
    {
        "source_sentence": "若多惛沈，懈怠放逸，自然如是，不能解脫，何況解脫一切眾生所有苦惱？",
        "from": "T10n0300_001:0908a06_1",
        "context_with_next_sentence": true
    },
    {
        "source_sentence": "此如大地，真為重擔。",
        "from": "T10n0300_001:0908a07_2",
        "context_with_next_sentence": true
    },
    {
        "source_sentence": "若如是者，於菩提直道，亦不能作精勤修習。",
        "from": "T10n0300_001:0908a08_3",
        "context_with_next_sentence": true
    },
    {
        "source_sentence": "譬如有人，於大海中飲一掬水，即為已飲贍部洲中所有河水。",
        "from": "T10n0300_001:0908a09_4",
        "context_with_next_sentence": true
    },
    {
        "source_sentence": "如是，如是！",
        "from": "T10n0300_001:0908a10_5",
        "context_with_next_sentence": true
    },
    {
        "source_sentence": "若修習菩提海，一切三摩地諸忍、諸地、諸陀羅尼，皆已修習。",
        "from": "T10n0300_001:0908a10_6",
        "context_with_next_sentence": true
    },
    {
        "source_sentence": "是故常應精勤勇猛，遠離放逸，如是思惟，自然現前能見諸佛。",
        "from": "T10n0300_001:0908a12_7",
        "context_with_next_sentence": true
    },
    {
        "source_sentence": "「若已得見，即應如是思惟：『此所見者，為是如來？",
        "from": "T10n0300_001:0908a13_8",
        "context_with_next_sentence": true
    },
    {
        "source_sentence": "為形像耶？』",
        "from": "T10n0300_001:0908a14_9",
        "context_with_next_sentence": true
    },
    {
        "source_sentence": "若覺寤此如來現前，即於佛所，長跪合掌，應當憶念，如先所說：『諸佛威德，由大威德及大悲故，今於我所，現前來也。』",
        "from": "T10n0300_001:0908a15_0",
        "context_with_next_sentence": true
    },
    {
        "source_sentence": "若能發問，即應請言：『唯願世尊，為我演說不思議佛之境界大三摩地法。』",
        "from": "T10n0300_001:0908a17_1",
        "context_with_next_sentence": true
    },
    {
        "source_sentence": "而於其中勿生疑惑。",
        "from": "T10n0300_001:0908a19_2",
        "context_with_next_sentence": true
    },
    {
        "source_sentence": "設有所說，作決定心；若得聽聞，即於是處圓滿成就。",
        "from": "T10n0300_001:0908a19_3",
        "context_with_next_sentence": true
    },
    {
        "source_sentence": "或先業障不能申請，即應如是種種觀察：『一切諸法，如露、如瞖、如幻、如陽焰、如鏡像；如是諸佛，猶如虛空，平等自性，非幻、非夢。",
        "from": "T10n0300_001:0908a20_4",
        "context_with_next_sentence": true
    },
    {
        "source_sentence": "然一切法，如幻、如夢，應當了知，由智慧悲，佛世尊現，今應為我放大悲光，令我苦惱悉皆銷滅。』",
        "from": "T10n0300_001:0908a23_5",
        "context_with_next_sentence": true
    },
    {
        "source_sentence": "復應如是思惟，觀察微妙空性。",
        "from": "T10n0300_001:0908a25_6",
        "context_with_next_sentence": true
    },
    {
        "source_sentence": "爾時，世尊從眉間白毫相放大光明，光名青焰，照觸其頂，所有苦惱皆悉銷滅，即於是處得法，名鞞盧遮那忍，種種三摩地皆能覺寤。",
        "from": "T10n0300_001:0908a26_7",
        "context_with_next_sentence": true
    },
    {
        "source_sentence": "於第七日夜，佛薄伽梵夢中現前，為授阿耨多羅三藐三菩提記。",
        "from": "T10n0300_001:0908a29_8",
        "context_with_next_sentence": true
    },
    {
        "source_sentence": "若如是知，此是形像，即應思惟一切如來及一切眾生，如見形像，無實可得。",
        "from": "T10n0300_001:0908b02_9",
        "context_with_next_sentence": true
    },
    {
        "source_sentence": "如是，如是！",
        "from": "T10n0300_001:0908b03_10",
        "context_with_next_sentence": true
    },
    {
        "source_sentence": "一切如來，如幻、如化、如夢、如陽焰，自然如是；面見如來，如夢所見，皆非實有。",
        "from": "T10n0300_001:0908b04_11",
        "context_with_next_sentence": true
    },
    {
        "source_sentence": "如是，如是！",
        "from": "T10n0300_001:0908b05_12",
        "context_with_next_sentence": true
    },
    {
        "source_sentence": "一切如來，非生即生、非滅即滅、異於諸行、法性甚深、非說能說、非去而去、非來而來、非識所識、非我想、非命者想、非有情想、非養育者想、非補特伽想、非食者想、非蘊非不蘊，有似蘊相，十八界、十二處畢竟總無，亦非異彼。",
        "from": "T10n0300_001:0908b06_13",
        "context_with_next_sentence": true
    },
    {
        "source_sentence": "以一切佛、一切諸法，平等平等，皆同一理，如陽焰等。",
        "from": "T10n0300_001:0908b11_14",
        "context_with_next_sentence": true
    },
    {
        "source_sentence": "一切眾生及諸如來一切佛土，皆不離想；如是想現，識緣於色，自性如是，終無有生，如來識滅，是故異色。",
        "from": "T10n0300_001:0908b12_15",
        "context_with_next_sentence": true
    },
    {
        "source_sentence": "觀察應知，若一切法，不離於想，即識如來，毛端分量亦無差別，猶如虛空，平等平等。",
        "from": "T10n0300_001:0908b14_16",
        "context_with_next_sentence": true
    },
    {
        "source_sentence": "若我分別，佛即現前，若無分別，都無所見。",
        "from": "T10n0300_001:0908b16_17",
        "context_with_next_sentence": true
    },
    {
        "source_sentence": "想能作佛，離想無有；如是三界一切諸法，皆不離心。",
        "from": "T10n0300_001:0908b17_18",
        "context_with_next_sentence": true
    },
    {
        "source_sentence": "若能了知一切諸佛及一切法性惟心量，得隨順忍，或證歡喜地，捨身他世，速疾生於妙喜世界，或生極樂淨佛土中，常見如來，親承供養。」",
        "from": "T10n0300_001:0908b18_19",
        "context_with_next_sentence": true
    },
    {
        "source_sentence": "於是，德藏菩薩摩訶薩白普賢菩薩摩訶薩言：「佛子！",
        "from": "T10n0300_001:0908b23_0",
        "context_with_next_sentence": true
    },
    {
        "source_sentence": "若有眾生聞此法門，受持、讀誦、書寫、廣說，得幾所福？」",
        "from": "T10n0300_001:0908b24_1",
        "context_with_next_sentence": true
    },
    {
        "source_sentence": "時普賢菩薩告德藏言：「善男子諦聽！",
        "from": "T10n0300_001:0908b25_2",
        "context_with_next_sentence": true
    },
    {
        "source_sentence": "此所生福量，譬如有人，攝取三界一切眾生，令解脫生死，得阿羅漢果。",
        "from": "T10n0300_001:0908b26_3",
        "context_with_next_sentence": true
    },
    {
        "source_sentence": "復於彼所，起淨意樂，無熱惱心，經於百劫，以衣服、飲食、臥具、湯藥種種供具，而為供養。",
        "from": "T10n0300_001:0908b27_4",
        "context_with_next_sentence": true
    },
    {
        "source_sentence": "彼涅槃已，起七寶塔，恭敬供養，其福甚多。",
        "from": "T10n0300_001:0908b29_5",
        "context_with_next_sentence": true
    },
    {
        "source_sentence": "若有眾生聞此法門，生信尊重，亦不毀謗，復經百劫淨修梵行，百劫修忍，百劫精勤，百劫修靜慮，所生福聚，無有限量。",
        "from": "T10n0300_001:0908c01_6",
        "context_with_next_sentence": true
    },
    {
        "source_sentence": "若復有人聞此法門，生信尊重，能正受持，速得成佛，福過於彼。」",
        "from": "T10n0300_001:0908c04_7",
        "context_with_next_sentence": true
    },
    {
        "source_sentence": "爾時，十方一切佛土中佛薄伽梵，皆現其身，讚普賢菩薩言：「善哉，善哉！",
        "from": "T10n0300_001:0908c07_0",
        "context_with_next_sentence": true
    },
    {
        "source_sentence": "佛子！",
        "from": "T10n0300_001:0908c08_1",
        "context_with_next_sentence": true
    },
    {
        "source_sentence": "如是，如是！",
        "from": "T10n0300_001:0908c08_2",
        "context_with_next_sentence": true
    },
    {
        "source_sentence": "如汝所說。」",
        "from": "T10n0300_001:0908c08_3",
        "context_with_next_sentence": true
    },
    {
        "source_sentence": "於是釋迦牟尼如來，從其面門放無量色光，照曜三界，雨眾妙花，如是音樂不鼓自鳴，出微妙音，令心悅豫。",
        "from": "T10n0300_001:0908c09_4",
        "context_with_next_sentence": true
    },
    {
        "source_sentence": "是時大地，微細搖動，從光明中，演出無量妙伽陀曰：「若聞此法心清淨，　　獲諸地定陀羅尼，　及忍自在妙神通，　　速證無上菩提果。",
        "from": "T10n0300_001:0908c11_5",
        "context_with_next_sentence": true
    },
    {
        "source_sentence": "　當來能轉於法輪，　　還如過去大仙人，　一剎那中納多劫，　　於一極微現眾剎。",
        "from": "T10n0300_001:0908c15_0",
        "context_with_next_sentence": true
    },
    {
        "source_sentence": "　無量眾生滿三界，　　其中放逸受諸苦，　惡見繫縛失正道，　　念念度脫無空過。」",
        "from": "T10n0300_001:0908c17_0",
        "context_with_next_sentence": true
    },
    {
        "source_sentence": "普賢菩薩說此法門時，千俱胝天人所有苦惱，皆得解脫，於阿耨多羅三藐三菩提，得不退轉。",
        "from": "T10n0300_001:0908c19_0",
        "context_with_next_sentence": true
    },
    {
        "source_sentence": "普賢菩薩摩訶薩於此法門，已善通達，現前證得。",
        "from": "T10n0300_001:0908c21_1",
        "context_with_next_sentence": true
    },
    {
        "source_sentence": "說此經已，時德藏菩薩摩訶薩及諸菩薩、天、人、健達婆、阿素羅等，一切世間，聞佛所說，皆大歡喜，信受奉行。",
        "from": "T10n0300_001:0908c22_2",
        "context_with_next_sentence": true
    },
    {
        "source_sentence": "大方廣佛華嚴經不思議佛境界分",
        "from": "T10n0300_001:0908c25_0",
        "context_with_next_sentence": false
    }
]