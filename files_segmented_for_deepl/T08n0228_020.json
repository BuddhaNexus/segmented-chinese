[
    {
        "source_sentence": "佛說佛母出生三法藏般若",
        "from": "T08n0228_020:0655a02_0",
        "context_with_next_sentence": true
    },
    {
        "source_sentence": "波羅蜜多經卷第二十",
        "from": "T08n0228_020:0655a03_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T08n0228_020:0655a05_0",
        "context_with_next_sentence": true
    },
    {
        "source_sentence": "傳法大師賜紫臣施護奉　詔譯",
        "from": "T08n0228_020:0655a06_0",
        "context_with_next_sentence": true
    },
    {
        "source_sentence": "善知識品第二十二之二",
        "from": "T08n0228_020:0655a07_0",
        "context_with_next_sentence": true
    },
    {
        "source_sentence": "爾時，世尊告尊者須菩提言：「如是，如是！",
        "from": "T08n0228_020:0655a08_0",
        "context_with_next_sentence": true
    },
    {
        "source_sentence": "須菩提！",
        "from": "T08n0228_020:0655a08_1",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜多，若如是行者，是為不行色，不行受、想、行、識。",
        "from": "T08n0228_020:0655a09_2",
        "context_with_next_sentence": true
    },
    {
        "source_sentence": "如是行者，普令一切世間天、人、阿修羅等所共敬伏，不為彼等而能動亂。",
        "from": "T08n0228_020:0655a10_3",
        "context_with_next_sentence": true
    },
    {
        "source_sentence": "如是行者，不雜聲聞、緣覺行，不住聲聞、緣覺地。",
        "from": "T08n0228_020:0655a12_4",
        "context_with_next_sentence": true
    },
    {
        "source_sentence": "如是行者，是無所行而行、無所住而住，能入佛性，入如來性、自然智性、一切智性。",
        "from": "T08n0228_020:0655a13_5",
        "context_with_next_sentence": true
    },
    {
        "source_sentence": "如是行者，最上無勝，與般若波羅蜜多勝行相應。",
        "from": "T08n0228_020:0655a15_6",
        "context_with_next_sentence": true
    },
    {
        "source_sentence": "若諸菩薩摩訶薩於晝夜中如是勤行，即能近阿耨多羅三藐三菩提，乃至速能成就阿耨多羅三藐三菩提。",
        "from": "T08n0228_020:0655a16_7",
        "context_with_next_sentence": true
    },
    {
        "source_sentence": "「又，須菩提！",
        "from": "T08n0228_020:0655a18_8",
        "context_with_next_sentence": true
    },
    {
        "source_sentence": "假使閻浮提中一切眾生一一皆得人身，悉發阿耨多羅三藐三菩提心，發是心已乃至盡壽，尊重恭敬供養諸佛，又復普於一切廣行布施，即以如是布施功德，迴向阿耨多羅三藐三菩提。",
        "from": "T08n0228_020:0655a19_9",
        "context_with_next_sentence": true
    },
    {
        "source_sentence": "須菩提！",
        "from": "T08n0228_020:0655a23_10",
        "context_with_next_sentence": true
    },
    {
        "source_sentence": "此諸人等以是因緣得福多不？」",
        "from": "T08n0228_020:0655a23_11",
        "context_with_next_sentence": true
    },
    {
        "source_sentence": "須菩提言：「甚多，世尊！",
        "from": "T08n0228_020:0655a24_12",
        "context_with_next_sentence": true
    },
    {
        "source_sentence": "甚多，善逝！」",
        "from": "T08n0228_020:0655a24_13",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_020:0655a25_0",
        "context_with_next_sentence": true
    },
    {
        "source_sentence": "此諸人等以是因緣得福雖多，不如菩薩摩訶薩能一日中起般若波羅蜜多相應正念，隨其菩薩所起般若波羅蜜多相應正念故，能為一切眾生作大福田。",
        "from": "T08n0228_020:0655a25_1",
        "context_with_next_sentence": true
    },
    {
        "source_sentence": "何以故？",
        "from": "T08n0228_020:0655a28_2",
        "context_with_next_sentence": true
    },
    {
        "source_sentence": "菩薩能起平等慈心，餘諸眾生無有是心如菩薩摩訶薩者，唯除如來慈心具足。",
        "from": "T08n0228_020:0655a29_3",
        "context_with_next_sentence": true
    },
    {
        "source_sentence": "所以者何？",
        "from": "T08n0228_020:0655b01_4",
        "context_with_next_sentence": true
    },
    {
        "source_sentence": "諸佛如來、應供、正等正覺，已能圓滿不思議法，而常不離慈悲喜捨。",
        "from": "T08n0228_020:0655b02_5",
        "context_with_next_sentence": true
    },
    {
        "source_sentence": "須菩提！",
        "from": "T08n0228_020:0655b03_6",
        "context_with_next_sentence": true
    },
    {
        "source_sentence": "云何菩薩能為眾生作大福田？",
        "from": "T08n0228_020:0655b03_7",
        "context_with_next_sentence": true
    },
    {
        "source_sentence": "須菩提！",
        "from": "T08n0228_020:0655b04_8",
        "context_with_next_sentence": true
    },
    {
        "source_sentence": "所謂菩薩因般若波羅蜜多故具足正慧，得是慧已，見諸眾生如在牢獄受彼繫縛。",
        "from": "T08n0228_020:0655b04_9",
        "context_with_next_sentence": true
    },
    {
        "source_sentence": "菩薩爾時得大悲心所護助故，即復以淨天眼普遍觀察無量無數無邊眾生，見有眾生造無間業者，當受苦報墮諸見網不得出離。",
        "from": "T08n0228_020:0655b06_10",
        "context_with_next_sentence": true
    },
    {
        "source_sentence": "菩薩如是觀已，深發大慈心、大悲心憐愍眾生，以是大慈大悲光明普遍照耀。",
        "from": "T08n0228_020:0655b09_11",
        "context_with_next_sentence": true
    },
    {
        "source_sentence": "而彼菩薩作如是念：『我當為一切眾生作大依怙，廣為一切眾生解脫諸苦。』",
        "from": "T08n0228_020:0655b11_12",
        "context_with_next_sentence": true
    },
    {
        "source_sentence": "作是念已，不住是相亦不住餘相。",
        "from": "T08n0228_020:0655b13_0",
        "context_with_next_sentence": true
    },
    {
        "source_sentence": "須菩提！",
        "from": "T08n0228_020:0655b13_1",
        "context_with_next_sentence": true
    },
    {
        "source_sentence": "此名菩薩摩訶薩大慧光明，是即能為眾生作大福田。",
        "from": "T08n0228_020:0655b13_2",
        "context_with_next_sentence": true
    },
    {
        "source_sentence": "若菩薩摩訶薩如是行者，即不退轉於阿耨多羅三藐三菩提，堪受一切世間信心所施，謂飲食、衣服、臥具、醫藥。",
        "from": "T08n0228_020:0655b15_3",
        "context_with_next_sentence": true
    },
    {
        "source_sentence": "菩薩雖復受施，以一心修習般若波羅蜜多故，於彼施者、受者及其所施，皆悉清淨，得近一切智。",
        "from": "T08n0228_020:0655b17_4",
        "context_with_next_sentence": true
    },
    {
        "source_sentence": "是故，須菩提！",
        "from": "T08n0228_020:0655b19_5",
        "context_with_next_sentence": true
    },
    {
        "source_sentence": "諸菩薩摩訶薩若欲不虛受其國中信施，若欲引示眾生所行正道，若欲救度眾生脫三界縛，若欲拔濟眾生出輪迴苦，若欲開導眾生清淨慧眼者，應當發起般若波羅蜜多相應正念，若起是念即與般若波羅蜜多言說相應。",
        "from": "T08n0228_020:0655b20_6",
        "context_with_next_sentence": true
    },
    {
        "source_sentence": "何以故？",
        "from": "T08n0228_020:0655b25_7",
        "context_with_next_sentence": true
    },
    {
        "source_sentence": "菩薩有所言說皆隨順般若波羅蜜多念，若有所念亦隨順言說，即得不離般若波羅蜜多。",
        "from": "T08n0228_020:0655b25_8",
        "context_with_next_sentence": true
    },
    {
        "source_sentence": "是故菩薩於晝夜中不應離是般若波羅蜜多相應正念。",
        "from": "T08n0228_020:0655b27_9",
        "context_with_next_sentence": true
    },
    {
        "source_sentence": "須菩提！",
        "from": "T08n0228_020:0655b28_10",
        "context_with_next_sentence": true
    },
    {
        "source_sentence": "譬如有人得未曾有大摩尼寶，得是寶已心大歡喜，後於異時或有因緣而失此寶。",
        "from": "T08n0228_020:0655b29_0",
        "context_with_next_sentence": true
    },
    {
        "source_sentence": "須菩提！",
        "from": "T08n0228_020:0655c01_1",
        "context_with_next_sentence": true
    },
    {
        "source_sentence": "彼人以是緣故，心生愁惱憂苦追悔，常作是念：『我今何故失此大寶？』",
        "from": "T08n0228_020:0655c02_2",
        "context_with_next_sentence": true
    },
    {
        "source_sentence": "如是思念無有間斷。",
        "from": "T08n0228_020:0655c03_3",
        "context_with_next_sentence": true
    },
    {
        "source_sentence": "須菩提！",
        "from": "T08n0228_020:0655c04_4",
        "context_with_next_sentence": true
    },
    {
        "source_sentence": "菩薩亦復如是，大法寶者所謂般若波羅蜜多，菩薩得是般若波羅蜜多大法寶故，常起般若波羅蜜多相應正念，常不離一切智心。」",
        "from": "T08n0228_020:0655c04_5",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_020:0655c07_6",
        "context_with_next_sentence": true
    },
    {
        "source_sentence": "若一切法自性空故、離故，一切念亦空亦離者。",
        "from": "T08n0228_020:0655c07_7",
        "context_with_next_sentence": true
    },
    {
        "source_sentence": "云何佛說菩薩摩訶薩常不離般若波羅蜜多相應念耶？」",
        "from": "T08n0228_020:0655c08_8",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_020:0655c10_9",
        "context_with_next_sentence": true
    },
    {
        "source_sentence": "若菩薩摩訶薩能如是知一切法自性空故、離故，一切念亦空亦離者，即是般若波羅蜜多相應正念，即是不離一切智心。",
        "from": "T08n0228_020:0655c10_10",
        "context_with_next_sentence": true
    },
    {
        "source_sentence": "何以故？",
        "from": "T08n0228_020:0655c13_11",
        "context_with_next_sentence": true
    },
    {
        "source_sentence": "般若波羅蜜多空中無增無減故。」",
        "from": "T08n0228_020:0655c13_12",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_020:0655c14_13",
        "context_with_next_sentence": true
    },
    {
        "source_sentence": "般若波羅蜜多空中無增無減者，菩薩摩訶薩云何能增長般若波羅蜜多？",
        "from": "T08n0228_020:0655c14_14",
        "context_with_next_sentence": true
    },
    {
        "source_sentence": "云何得阿耨多羅三藐三菩提耶？」",
        "from": "T08n0228_020:0655c16_15",
        "context_with_next_sentence": true
    },
    {
        "source_sentence": "佛告須菩提言：「若菩薩摩訶薩行般若波羅蜜多時，於是中有增有減，即般若波羅蜜多空中亦增亦減。",
        "from": "T08n0228_020:0655c17_0",
        "context_with_next_sentence": true
    },
    {
        "source_sentence": "若菩薩摩訶薩空中無增無減者，即般若波羅蜜多空中亦無增無減。",
        "from": "T08n0228_020:0655c19_1",
        "context_with_next_sentence": true
    },
    {
        "source_sentence": "須菩提！",
        "from": "T08n0228_020:0655c20_2",
        "context_with_next_sentence": true
    },
    {
        "source_sentence": "菩薩摩訶薩空中無所增減故，菩薩摩訶薩以是無增減法得阿耨多羅三藐三菩提。",
        "from": "T08n0228_020:0655c21_3",
        "context_with_next_sentence": true
    },
    {
        "source_sentence": "須菩提！",
        "from": "T08n0228_020:0655c23_4",
        "context_with_next_sentence": true
    },
    {
        "source_sentence": "若菩薩摩訶薩聞是說已不驚不怖者，當知是菩薩摩訶薩名為行般若波羅蜜多。」",
        "from": "T08n0228_020:0655c23_5",
        "context_with_next_sentence": true
    },
    {
        "source_sentence": "須菩提言：「般若波羅蜜多相是行般若波羅蜜多不？」",
        "from": "T08n0228_020:0655c25_6",
        "context_with_next_sentence": true
    },
    {
        "source_sentence": "佛言：「不也，須菩提！」",
        "from": "T08n0228_020:0655c26_7",
        "context_with_next_sentence": true
    },
    {
        "source_sentence": "須菩提言：「般若波羅蜜多空相是行般若波羅蜜多不？」",
        "from": "T08n0228_020:0655c26_8",
        "context_with_next_sentence": true
    },
    {
        "source_sentence": "佛言：「不也，須菩提！」",
        "from": "T08n0228_020:0655c27_9",
        "context_with_next_sentence": true
    },
    {
        "source_sentence": "須菩提言：「離般若波羅蜜多空相有法可行般若波羅蜜多不？」",
        "from": "T08n0228_020:0655c28_10",
        "context_with_next_sentence": true
    },
    {
        "source_sentence": "佛言：「不也，須菩提！」",
        "from": "T08n0228_020:0655c29_11",
        "context_with_next_sentence": true
    },
    {
        "source_sentence": "須菩提言：「空可行般若波羅蜜多不？」",
        "from": "T08n0228_020:0656a01_12",
        "context_with_next_sentence": true
    },
    {
        "source_sentence": "佛言：「不也，須菩提！」",
        "from": "T08n0228_020:0656a02_0",
        "context_with_next_sentence": true
    },
    {
        "source_sentence": "須菩提言：「離空有法可行般若波羅蜜多不？」",
        "from": "T08n0228_020:0656a02_1",
        "context_with_next_sentence": true
    },
    {
        "source_sentence": "佛言：「不也，須菩提！」",
        "from": "T08n0228_020:0656a03_2",
        "context_with_next_sentence": true
    },
    {
        "source_sentence": "須菩提言：「空可行空不？」",
        "from": "T08n0228_020:0656a03_3",
        "context_with_next_sentence": true
    },
    {
        "source_sentence": "佛言：「不也，須菩提！」",
        "from": "T08n0228_020:0656a04_4",
        "context_with_next_sentence": true
    },
    {
        "source_sentence": "須菩提言：「色可行般若波羅蜜多不？」",
        "from": "T08n0228_020:0656a04_5",
        "context_with_next_sentence": true
    },
    {
        "source_sentence": "佛言：「不也，須菩提！」",
        "from": "T08n0228_020:0656a05_6",
        "context_with_next_sentence": true
    },
    {
        "source_sentence": "須菩提言：「受、想、行、識可行般若波羅蜜多不？」",
        "from": "T08n0228_020:0656a06_7",
        "context_with_next_sentence": true
    },
    {
        "source_sentence": "佛言：「不也，須菩提！」",
        "from": "T08n0228_020:0656a07_8",
        "context_with_next_sentence": true
    },
    {
        "source_sentence": "須菩提言：「離色，有法可行般若波羅蜜多不？」",
        "from": "T08n0228_020:0656a07_9",
        "context_with_next_sentence": true
    },
    {
        "source_sentence": "佛言：「不也，須菩提！」",
        "from": "T08n0228_020:0656a08_10",
        "context_with_next_sentence": true
    },
    {
        "source_sentence": "須菩提言：「離受、想、行、識，有法可行般若波羅蜜多不？」",
        "from": "T08n0228_020:0656a08_11",
        "context_with_next_sentence": true
    },
    {
        "source_sentence": "佛言：「不也，須菩提！」",
        "from": "T08n0228_020:0656a10_12",
        "context_with_next_sentence": true
    },
    {
        "source_sentence": "須菩提言：「菩薩摩訶薩當云何行是行般若波羅蜜多？」",
        "from": "T08n0228_020:0656a10_13",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_020:0656a11_14",
        "context_with_next_sentence": true
    },
    {
        "source_sentence": "汝見有法可行般若波羅蜜多不？」",
        "from": "T08n0228_020:0656a12_0",
        "context_with_next_sentence": true
    },
    {
        "source_sentence": "須菩提言：「不也，世尊！」",
        "from": "T08n0228_020:0656a12_1",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_020:0656a13_2",
        "context_with_next_sentence": true
    },
    {
        "source_sentence": "汝見般若波羅蜜多是菩薩摩訶薩所行處不？」",
        "from": "T08n0228_020:0656a13_3",
        "context_with_next_sentence": true
    },
    {
        "source_sentence": "須菩提言：「不也，世尊！」",
        "from": "T08n0228_020:0656a14_4",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_020:0656a15_5",
        "context_with_next_sentence": true
    },
    {
        "source_sentence": "若法無所得即法不可見，是中有生可生、有滅可滅不？」",
        "from": "T08n0228_020:0656a15_6",
        "context_with_next_sentence": true
    },
    {
        "source_sentence": "須菩提言：「不也，世尊！」",
        "from": "T08n0228_020:0656a16_7",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_020:0656a17_8",
        "context_with_next_sentence": true
    },
    {
        "source_sentence": "若菩薩摩訶薩了如是相，即得無生法忍，菩薩摩訶薩具是忍者，即得授阿耨多羅三藐三菩提記。",
        "from": "T08n0228_020:0656a17_9",
        "context_with_next_sentence": true
    },
    {
        "source_sentence": "須菩提！",
        "from": "T08n0228_020:0656a19_10",
        "context_with_next_sentence": true
    },
    {
        "source_sentence": "此名如來無所畏行，菩薩摩訶薩若如是行，即得佛無上智、廣大智、最上利智、一切智智。",
        "from": "T08n0228_020:0656a19_11",
        "context_with_next_sentence": true
    },
    {
        "source_sentence": "如是行者是無處所行。」",
        "from": "T08n0228_020:0656a21_12",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_020:0656a22_13",
        "context_with_next_sentence": true
    },
    {
        "source_sentence": "以是無生法可得授阿耨多羅三藐三菩提記不？」",
        "from": "T08n0228_020:0656a22_14",
        "context_with_next_sentence": true
    },
    {
        "source_sentence": "佛言：「不也，須菩提！」",
        "from": "T08n0228_020:0656a23_15",
        "context_with_next_sentence": true
    },
    {
        "source_sentence": "須菩提言：「當以何法得授阿耨多羅三藐三菩提記？」",
        "from": "T08n0228_020:0656a24_16",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_020:0656a25_17",
        "context_with_next_sentence": true
    },
    {
        "source_sentence": "汝見有法可得授阿耨多羅三藐三菩提記不？」",
        "from": "T08n0228_020:0656a25_18",
        "context_with_next_sentence": true
    },
    {
        "source_sentence": "須菩提言：「不也，世尊！」",
        "from": "T08n0228_020:0656a26_19",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_020:0656a27_20",
        "context_with_next_sentence": true
    },
    {
        "source_sentence": "汝見有阿耨多羅三藐三菩提是所記不？」",
        "from": "T08n0228_020:0656a27_21",
        "context_with_next_sentence": true
    },
    {
        "source_sentence": "須菩提言：「我不見是法有所記別，亦復不見有授記法。",
        "from": "T08n0228_020:0656a28_22",
        "context_with_next_sentence": true
    },
    {
        "source_sentence": "何以故？",
        "from": "T08n0228_020:0656a29_23",
        "context_with_next_sentence": true
    },
    {
        "source_sentence": "一切法無所得故。",
        "from": "T08n0228_020:0656b01_0",
        "context_with_next_sentence": true
    },
    {
        "source_sentence": "世尊！",
        "from": "T08n0228_020:0656b01_1",
        "context_with_next_sentence": true
    },
    {
        "source_sentence": "以是義故，我知一切法無證、是中無證者，一切法無得、是中無所得。」",
        "from": "T08n0228_020:0656b01_2",
        "context_with_next_sentence": true
    },
    {
        "source_sentence": "帝釋天主讚歎品第二十三",
        "from": "T08n0228_020:0656b03_0",
        "context_with_next_sentence": true
    },
    {
        "source_sentence": "爾時，帝釋天主在大會中，即從座起前白佛言：「世尊！",
        "from": "T08n0228_020:0656b04_0",
        "context_with_next_sentence": true
    },
    {
        "source_sentence": "如佛所說般若波羅蜜多最上甚深，難可得見、難可得聞，亦復於中難解難入。」",
        "from": "T08n0228_020:0656b05_1",
        "context_with_next_sentence": true
    },
    {
        "source_sentence": "佛告帝釋天主言：「憍尸迦！",
        "from": "T08n0228_020:0656b06_2",
        "context_with_next_sentence": true
    },
    {
        "source_sentence": "如是，如是！",
        "from": "T08n0228_020:0656b07_3",
        "context_with_next_sentence": true
    },
    {
        "source_sentence": "般若波羅蜜多最上甚深，難見難聞、難解難入。",
        "from": "T08n0228_020:0656b07_4",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_020:0656b08_5",
        "context_with_next_sentence": true
    },
    {
        "source_sentence": "如虛空甚深故，般若波羅蜜多亦甚深，虛空空故，般若波羅蜜多亦空，虛空離故，般若波羅蜜多亦離，虛空難見故，般若波羅蜜多亦難見，虛空難解故，般若波羅蜜多亦難解。」",
        "from": "T08n0228_020:0656b09_0",
        "context_with_next_sentence": true
    },
    {
        "source_sentence": "帝釋天主白佛言：「世尊！",
        "from": "T08n0228_020:0656b12_1",
        "context_with_next_sentence": true
    },
    {
        "source_sentence": "若有人得是甚深般若波羅蜜多法門，聽受讀誦、為人演說乃至書寫者，當知是人具足最上善根。」",
        "from": "T08n0228_020:0656b13_2",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_020:0656b15_3",
        "context_with_next_sentence": true
    },
    {
        "source_sentence": "如是，如是！",
        "from": "T08n0228_020:0656b16_0",
        "context_with_next_sentence": true
    },
    {
        "source_sentence": "若有人得此甚深般若波羅蜜多法門，聽受讀誦、為人演說乃至書寫者，我說是人已能具足最上善根。",
        "from": "T08n0228_020:0656b16_1",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_020:0656b18_2",
        "context_with_next_sentence": true
    },
    {
        "source_sentence": "於汝意云何，正使閻浮提一切眾生皆得人身，一一眾生具修十善，彼諸善男子、善女人等，以是緣故得福多不？」",
        "from": "T08n0228_020:0656b18_3",
        "context_with_next_sentence": true
    },
    {
        "source_sentence": "帝釋天主言：「甚多，世尊！",
        "from": "T08n0228_020:0656b21_4",
        "context_with_next_sentence": true
    },
    {
        "source_sentence": "甚多，善逝！」",
        "from": "T08n0228_020:0656b21_5",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_020:0656b22_6",
        "context_with_next_sentence": true
    },
    {
        "source_sentence": "彼善男子、善女人得福雖多，不如有人於此甚深般若波羅蜜多法門，聽受讀誦、為人演說乃至書寫者，百分不及一，千分不及一，百千俱胝那庾多分，算分、數分及譬喻分，乃至烏波尼殺曇分皆不及一。」",
        "from": "T08n0228_020:0656b22_7",
        "context_with_next_sentence": true
    },
    {
        "source_sentence": "爾時，會中有一苾芻，聞是說已，謂帝釋天主言：「若有善男子、善女人，暫得聞此甚深般若波羅蜜多法門，而能一念生淨信者，當知是善男子、善女人勝過仁者。」",
        "from": "T08n0228_020:0656b27_0",
        "context_with_next_sentence": true
    },
    {
        "source_sentence": "是時，帝釋天主謂彼苾芻言：「若善男子、善女人，一發心頃生淨信者尚勝於我，何況廣能聽受讀誦、為人演說乃至書寫。",
        "from": "T08n0228_020:0656c01_1",
        "context_with_next_sentence": true
    },
    {
        "source_sentence": "又復何況隨聽受已，如所說學、如所說行、修習相應。",
        "from": "T08n0228_020:0656c04_2",
        "context_with_next_sentence": true
    },
    {
        "source_sentence": "當知是善男子、善女人修菩薩行，勝過一切世間天、人、阿修羅等。",
        "from": "T08n0228_020:0656c05_3",
        "context_with_next_sentence": true
    },
    {
        "source_sentence": "苾芻！",
        "from": "T08n0228_020:0656c06_4",
        "context_with_next_sentence": true
    },
    {
        "source_sentence": "非但勝彼一切世間天、人、阿修羅等，亦復勝於須陀洹、斯陀含、阿那含、阿羅漢及其緣覺。",
        "from": "T08n0228_020:0656c07_5",
        "context_with_next_sentence": true
    },
    {
        "source_sentence": "非但勝於須陀洹乃至緣覺，亦復勝餘菩薩遠離般若波羅蜜多無善巧方便行布施者。",
        "from": "T08n0228_020:0656c09_6",
        "context_with_next_sentence": true
    },
    {
        "source_sentence": "非但勝彼菩薩如是布施，亦復勝餘菩薩遠離般若波羅蜜多無善巧方便持淨戒者。",
        "from": "T08n0228_020:0656c11_7",
        "context_with_next_sentence": true
    },
    {
        "source_sentence": "非但勝彼菩薩如是持戒，亦復勝餘菩薩遠離般若波羅蜜多無善巧方便修忍辱者。",
        "from": "T08n0228_020:0656c13_0",
        "context_with_next_sentence": true
    },
    {
        "source_sentence": "非但勝彼菩薩如是忍辱，亦復勝餘菩薩遠離般若波羅蜜多無善巧方便發精進者。",
        "from": "T08n0228_020:0656c14_1",
        "context_with_next_sentence": true
    },
    {
        "source_sentence": "非但勝彼菩薩如是精進，亦復勝餘菩薩遠離般若波羅蜜多無善巧方便修禪定者。",
        "from": "T08n0228_020:0656c16_2",
        "context_with_next_sentence": true
    },
    {
        "source_sentence": "何以故？",
        "from": "T08n0228_020:0656c18_3",
        "context_with_next_sentence": true
    },
    {
        "source_sentence": "是菩薩摩訶薩聞此甚深般若波羅蜜多法門，能如說學、能如說行，而能具足善巧方便，是故勝過一切世間天、人、阿修羅乃至聲聞、緣覺及餘菩薩。",
        "from": "T08n0228_020:0656c19_0",
        "context_with_next_sentence": true
    },
    {
        "source_sentence": "當知是菩薩善行般若波羅蜜多，是菩薩能近一切智不遠離諸佛，是菩薩成熟善根當坐道場，是菩薩能斷眾生諸煩惱苦。",
        "from": "T08n0228_020:0656c22_1",
        "context_with_next_sentence": true
    },
    {
        "source_sentence": "若菩薩摩訶薩能如是學者，是為學菩薩法，不學聲聞、緣覺法，是學般若波羅蜜多。",
        "from": "T08n0228_020:0656c25_2",
        "context_with_next_sentence": true
    },
    {
        "source_sentence": "又，菩薩摩訶薩如是學時，當有護世四大天王來菩薩所作如是言：『善男子！",
        "from": "T08n0228_020:0656c27_0",
        "context_with_next_sentence": true
    },
    {
        "source_sentence": "汝當精勤疾學是般若波羅蜜多，疾證阿耨多羅三藐三菩提。",
        "from": "T08n0228_020:0656c28_1",
        "context_with_next_sentence": true
    },
    {
        "source_sentence": "汝當坐道場時，我等四王各持寶鉢奉上於汝。』",
        "from": "T08n0228_020:0657a01_2",
        "context_with_next_sentence": true
    },
    {
        "source_sentence": "世尊！",
        "from": "T08n0228_020:0657a02_3",
        "context_with_next_sentence": true
    },
    {
        "source_sentence": "非但護世四王現菩薩前作如是說，我亦常往彼菩薩所而為護助，況復諸餘天子。",
        "from": "T08n0228_020:0657a02_4",
        "context_with_next_sentence": true
    },
    {
        "source_sentence": "何以故？",
        "from": "T08n0228_020:0657a04_5",
        "context_with_next_sentence": true
    },
    {
        "source_sentence": "是菩薩能如是學般若波羅蜜多，學已能行，甚為希有。",
        "from": "T08n0228_020:0657a04_6",
        "context_with_next_sentence": true
    },
    {
        "source_sentence": "世間眾生有諸苦惱，菩薩已能遠離諸苦，於一切處作大利樂。",
        "from": "T08n0228_020:0657a05_7",
        "context_with_next_sentence": true
    },
    {
        "source_sentence": "世尊！",
        "from": "T08n0228_020:0657a07_8",
        "context_with_next_sentence": true
    },
    {
        "source_sentence": "此為菩薩學般若波羅蜜多現世功德。」",
        "from": "T08n0228_020:0657a07_9",
        "context_with_next_sentence": true
    },
    {
        "source_sentence": "爾時，尊者阿難即作是念：「此帝釋天主快說是語，為自辯才如是說耶？",
        "from": "T08n0228_020:0657a09_0",
        "context_with_next_sentence": true
    },
    {
        "source_sentence": "為佛威神所護念耶？」",
        "from": "T08n0228_020:0657a10_1",
        "context_with_next_sentence": true
    },
    {
        "source_sentence": "爾時，帝釋天主承佛威神知其念，即謂言：「尊者！",
        "from": "T08n0228_020:0657a11_2",
        "context_with_next_sentence": true
    },
    {
        "source_sentence": "當知如我所說，皆是世尊威神建立。」",
        "from": "T08n0228_020:0657a12_3",
        "context_with_next_sentence": true
    },
    {
        "source_sentence": "爾時，世尊告尊者阿難言：「如是，如是！",
        "from": "T08n0228_020:0657a13_0",
        "context_with_next_sentence": true
    },
    {
        "source_sentence": "如帝釋天主此所樂說，當知皆是佛威神力而為護念。」",
        "from": "T08n0228_020:0657a13_1",
        "context_with_next_sentence": true
    },
    {
        "source_sentence": "增上慢品第二十四",
        "from": "T08n0228_020:0657a15_0",
        "context_with_next_sentence": true
    },
    {
        "source_sentence": "爾時，世尊復告尊者阿難言：「當知菩薩摩訶薩修般若波羅蜜多時，行般若波羅蜜多時，所有三千大千世界一切惡魔皆生疑念：『菩薩摩訶薩修行是般若波羅蜜多，為當中道取證聲聞、緣覺果耶？",
        "from": "T08n0228_020:0657a16_0",
        "context_with_next_sentence": true
    },
    {
        "source_sentence": "為當決定直至阿耨多羅三藐三菩提耶？』",
        "from": "T08n0228_020:0657a20_1",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0657a21_2",
        "context_with_next_sentence": true
    },
    {
        "source_sentence": "彼諸惡魔或時若見菩薩摩訶薩修行般若波羅蜜多故，決定直至阿耨多羅三藐三菩提者，諸魔即時憂愁苦惱如箭入心。",
        "from": "T08n0228_020:0657a21_3",
        "context_with_next_sentence": true
    },
    {
        "source_sentence": "「復次，阿難！",
        "from": "T08n0228_020:0657a25_0",
        "context_with_next_sentence": true
    },
    {
        "source_sentence": "菩薩摩訶薩修般若波羅蜜多時，行般若波羅蜜多時，有諸惡魔來菩薩所生嬈亂心，以彼魔力化諸雷雹風雨等相，周徧方處，欲令菩薩怖畏散亂，乃至欲令菩薩於一念中退失阿耨多羅三藐三菩提心。",
        "from": "T08n0228_020:0657a25_1",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0657a29_2",
        "context_with_next_sentence": true
    },
    {
        "source_sentence": "當知惡魔不必普能嬈亂一切菩薩。」",
        "from": "T08n0228_020:0657b01_0",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T08n0228_020:0657b01_1",
        "context_with_next_sentence": true
    },
    {
        "source_sentence": "何等菩薩為魔所嬈？」",
        "from": "T08n0228_020:0657b02_2",
        "context_with_next_sentence": true
    },
    {
        "source_sentence": "佛言：「阿難！",
        "from": "T08n0228_020:0657b02_3",
        "context_with_next_sentence": true
    },
    {
        "source_sentence": "若菩薩於先世中曾得聞是般若波羅蜜多法門，雖復聞已不生信解。",
        "from": "T08n0228_020:0657b03_0",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0657b04_1",
        "context_with_next_sentence": true
    },
    {
        "source_sentence": "當知是菩薩即有惡魔而來嬈亂，為彼諸魔伺得其便。",
        "from": "T08n0228_020:0657b04_2",
        "context_with_next_sentence": true
    },
    {
        "source_sentence": "「復次，阿難！",
        "from": "T08n0228_020:0657b06_0",
        "context_with_next_sentence": true
    },
    {
        "source_sentence": "若菩薩摩訶薩聞此甚深般若波羅蜜多法門時，心生疑念：『有是般若波羅蜜多法門耶？",
        "from": "T08n0228_020:0657b06_1",
        "context_with_next_sentence": true
    },
    {
        "source_sentence": "無是般若波羅蜜多法門耶？』",
        "from": "T08n0228_020:0657b08_2",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0657b08_3",
        "context_with_next_sentence": true
    },
    {
        "source_sentence": "當知是菩薩即有惡魔而來嬈亂，為彼諸魔伺得其便。",
        "from": "T08n0228_020:0657b09_0",
        "context_with_next_sentence": true
    },
    {
        "source_sentence": "「復次，阿難！",
        "from": "T08n0228_020:0657b11_0",
        "context_with_next_sentence": true
    },
    {
        "source_sentence": "若菩薩摩訶薩遠離善知識，親近惡知識，以近惡知識故，聞此甚深般若波羅蜜多法門不生信解，又復不能請問其義，但作是念：『我今何能修此般若波羅蜜多？』",
        "from": "T08n0228_020:0657b11_1",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0657b14_2",
        "context_with_next_sentence": true
    },
    {
        "source_sentence": "當知是菩薩即有惡魔而來嬈亂，為彼諸魔伺得其便。",
        "from": "T08n0228_020:0657b15_0",
        "context_with_next_sentence": true
    },
    {
        "source_sentence": "「復次，阿難！",
        "from": "T08n0228_020:0657b17_0",
        "context_with_next_sentence": true
    },
    {
        "source_sentence": "若菩薩摩訶薩受彼邪法、隨邪法行，彼諸惡魔知是事已心生歡喜，即作是念：『此人助我，亦令餘人同來助我，而復令我圓滿所願隨順我意。』",
        "from": "T08n0228_020:0657b17_1",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0657b20_2",
        "context_with_next_sentence": true
    },
    {
        "source_sentence": "當知是菩薩即有惡魔而來嬈亂，為彼諸魔伺得其便。",
        "from": "T08n0228_020:0657b20_3",
        "context_with_next_sentence": true
    },
    {
        "source_sentence": "「復次，阿難！",
        "from": "T08n0228_020:0657b22_0",
        "context_with_next_sentence": true
    },
    {
        "source_sentence": "若菩薩摩訶薩聞此甚深般若波羅蜜多法門已，謂餘菩薩言：『此般若波羅蜜多甚深難解，我尚不能得其源底，汝今何用更修習耶？",
        "from": "T08n0228_020:0657b22_1",
        "context_with_next_sentence": true
    },
    {
        "source_sentence": "但於餘經佛所說者聽受修習，必當於彼而得法味。』",
        "from": "T08n0228_020:0657b25_2",
        "context_with_next_sentence": true
    },
    {
        "source_sentence": "由此菩薩作是說已，諸餘菩薩即起遠離般若波羅蜜多心。",
        "from": "T08n0228_020:0657b26_3",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0657b27_4",
        "context_with_next_sentence": true
    },
    {
        "source_sentence": "當知作是說者即有惡魔而來嬈亂，為彼諸魔伺得其便。",
        "from": "T08n0228_020:0657b27_5",
        "context_with_next_sentence": true
    },
    {
        "source_sentence": "「復次，阿難！",
        "from": "T08n0228_020:0657c01_0",
        "context_with_next_sentence": true
    },
    {
        "source_sentence": "若菩薩摩訶薩作如是念：『我是修真遠離行者，餘諸菩薩非遠離行。』",
        "from": "T08n0228_020:0657c01_1",
        "context_with_next_sentence": true
    },
    {
        "source_sentence": "即時惡魔知是念已，生大歡喜適悅慶快。",
        "from": "T08n0228_020:0657c02_2",
        "context_with_next_sentence": true
    },
    {
        "source_sentence": "何以故？",
        "from": "T08n0228_020:0657c03_3",
        "context_with_next_sentence": true
    },
    {
        "source_sentence": "彼菩薩隨所起念，即退失阿耨多羅三藐三菩提，以如是退失故，魔心生喜。",
        "from": "T08n0228_020:0657c03_4",
        "context_with_next_sentence": true
    },
    {
        "source_sentence": "「又復，阿難！",
        "from": "T08n0228_020:0657c05_5",
        "context_with_next_sentence": true
    },
    {
        "source_sentence": "有諸惡魔來菩薩所，稱讚菩薩名字族氏、頭陀功德乃至種種功德相貌。",
        "from": "T08n0228_020:0657c05_6",
        "context_with_next_sentence": true
    },
    {
        "source_sentence": "菩薩聞是稱讚已，隨有所著，起增上慢及諸慢心，貢高自大輕餘菩薩，由是因緣增長煩惱。",
        "from": "T08n0228_020:0657c07_7",
        "context_with_next_sentence": true
    },
    {
        "source_sentence": "而此菩薩為彼惡魔力所加故，諸有言說人皆信受，隨信受已如所說學、如所說行，若見若聞如是學者，如是行者皆不真實，以不實故起顛倒心，由是心故身語心業皆不清淨。",
        "from": "T08n0228_020:0657c09_8",
        "context_with_next_sentence": true
    },
    {
        "source_sentence": "以此因緣而能增長地獄、餓鬼、畜生等趣。",
        "from": "T08n0228_020:0657c13_9",
        "context_with_next_sentence": true
    },
    {
        "source_sentence": "彼惡魔眾見是利故，心大歡喜適悅慶快，即作是念：『今我宮殿誠所不空，由彼因緣能增長故。』",
        "from": "T08n0228_020:0657c14_10",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0657c16_11",
        "context_with_next_sentence": true
    },
    {
        "source_sentence": "當知是菩薩不能具足功德相貌，非行般若波羅蜜多，非是住不退轉者。",
        "from": "T08n0228_020:0657c16_12",
        "context_with_next_sentence": true
    },
    {
        "source_sentence": "何以故？",
        "from": "T08n0228_020:0657c18_13",
        "context_with_next_sentence": true
    },
    {
        "source_sentence": "增上慢心起諸過失。",
        "from": "T08n0228_020:0657c18_14",
        "context_with_next_sentence": true
    },
    {
        "source_sentence": "是菩薩當有惡魔而來嬈亂，為彼諸魔伺得其便。",
        "from": "T08n0228_020:0657c19_15",
        "context_with_next_sentence": true
    },
    {
        "source_sentence": "「復次，阿難！",
        "from": "T08n0228_020:0657c21_0",
        "context_with_next_sentence": true
    },
    {
        "source_sentence": "若菩薩乘人與聲聞乘人共相鬪諍，互出惡言輕易呵毀。",
        "from": "T08n0228_020:0657c21_1",
        "context_with_next_sentence": true
    },
    {
        "source_sentence": "爾時惡魔知是事已，即作是念：『彼菩薩乘人由此因緣，雖復遠離一切智，其所遠離非大非久。』",
        "from": "T08n0228_020:0657c22_2",
        "context_with_next_sentence": true
    },
    {
        "source_sentence": "若菩薩乘人與菩薩乘人共相鬪諍，互出惡言輕易呵毀者，爾時惡魔知是事已，心大歡喜適悅慶快而作是念：『此菩薩乘人由是因緣，久久遠離彼一切智。』",
        "from": "T08n0228_020:0657c24_3",
        "context_with_next_sentence": true
    },
    {
        "source_sentence": "「復次，阿難！",
        "from": "T08n0228_020:0657c29_0",
        "context_with_next_sentence": true
    },
    {
        "source_sentence": "若有未得授記菩薩，於餘已得授記菩薩起瞋恨心，隨所起心有退轉失，起一念退一劫，而後畢是隨念劫數，若不捨一切智心，或遇善知識故，還復發起被精進鎧。」",
        "from": "T08n0228_020:0657c29_1",
        "context_with_next_sentence": true
    },
    {
        "source_sentence": "爾時，尊者阿難白佛言：「世尊！",
        "from": "T08n0228_020:0658a04_0",
        "context_with_next_sentence": true
    },
    {
        "source_sentence": "若起是罪者，佛聽悔不？」",
        "from": "T08n0228_020:0658a04_1",
        "context_with_next_sentence": true
    },
    {
        "source_sentence": "佛言：「阿難！",
        "from": "T08n0228_020:0658a05_2",
        "context_with_next_sentence": true
    },
    {
        "source_sentence": "今我法中說有出罪法，所有聲聞、緣覺、菩薩乘中，我各說有彼出罪法。",
        "from": "T08n0228_020:0658a05_3",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0658a07_0",
        "context_with_next_sentence": true
    },
    {
        "source_sentence": "當知若菩薩乘人與菩薩乘人共相鬪諍，互出惡言輕易呵毀已，不相悔捨，復懷瞋恨結縛於心者，我不說彼有出罪法。",
        "from": "T08n0228_020:0658a07_1",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0658a09_2",
        "context_with_next_sentence": true
    },
    {
        "source_sentence": "若菩薩乘人與菩薩乘人共相鬪諍，乃至呵毀已即相悔捨者，我當為彼說出罪法。",
        "from": "T08n0228_020:0658a09_3",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0658a11_4",
        "context_with_next_sentence": true
    },
    {
        "source_sentence": "又菩薩應作是念：『我於一切眾生當行慈忍，設彼起惡來相陵辱，我尚不生一念瞋心況復加報，我或暫起瞋恨心者深為大失。",
        "from": "T08n0228_020:0658a11_5",
        "context_with_next_sentence": true
    },
    {
        "source_sentence": "何以故？",
        "from": "T08n0228_020:0658a14_6",
        "context_with_next_sentence": true
    },
    {
        "source_sentence": "我當為一切眾生作大橋梁普令得度，我常於彼一切眾生如善作意，設聞惡言不生恚心，於自於他皆悉平等，自有過失勿加於他，他有過失如自所作常生悔懼。",
        "from": "T08n0228_020:0658a14_7",
        "context_with_next_sentence": true
    },
    {
        "source_sentence": "何以故？",
        "from": "T08n0228_020:0658a18_8",
        "context_with_next_sentence": true
    },
    {
        "source_sentence": "我欲普令一切眾生得大安樂。",
        "from": "T08n0228_020:0658a18_9",
        "context_with_next_sentence": true
    },
    {
        "source_sentence": "若有眾生多瞋惱者，願我當得阿耨多羅三藐三菩提時，度脫彼等。",
        "from": "T08n0228_020:0658a19_10",
        "context_with_next_sentence": true
    },
    {
        "source_sentence": "我於一切處見彼所有求菩提者，我於爾時歡喜瞻視，面目熈怡無顰蹙相。",
        "from": "T08n0228_020:0658a21_11",
        "context_with_next_sentence": true
    },
    {
        "source_sentence": "我心堅固不為一切瞋惱所動。』",
        "from": "T08n0228_020:0658a22_12",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0658a23_13",
        "context_with_next_sentence": true
    },
    {
        "source_sentence": "若菩薩乘人能生如是心者，當知是為修菩薩行者。",
        "from": "T08n0228_020:0658a23_14",
        "context_with_next_sentence": true
    },
    {
        "source_sentence": "「又復，阿難！",
        "from": "T08n0228_020:0658a24_15",
        "context_with_next_sentence": true
    },
    {
        "source_sentence": "諸菩薩摩訶薩於聲聞人所，不應生起諸輕慢心，乃至一切眾生亦復不應生輕慢想。」",
        "from": "T08n0228_020:0658a25_0",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T08n0228_020:0658a26_1",
        "context_with_next_sentence": true
    },
    {
        "source_sentence": "菩薩與菩薩云何共住？」",
        "from": "T08n0228_020:0658a27_2",
        "context_with_next_sentence": true
    },
    {
        "source_sentence": "佛言：「阿難！",
        "from": "T08n0228_020:0658a27_3",
        "context_with_next_sentence": true
    },
    {
        "source_sentence": "菩薩共住，當互觀視猶如佛想，是我大師，同載一乘、同行一道。",
        "from": "T08n0228_020:0658a28_4",
        "context_with_next_sentence": true
    },
    {
        "source_sentence": "彼菩薩摩訶薩若有所學我亦隨學，平等安住菩薩乘中，如菩薩法如理修學。",
        "from": "T08n0228_020:0658a29_5",
        "context_with_next_sentence": true
    },
    {
        "source_sentence": "彼若雜學非我所學，彼若清淨學能與一切智如理相應者，我亦如是學。",
        "from": "T08n0228_020:0658b02_6",
        "context_with_next_sentence": true
    },
    {
        "source_sentence": "阿難！",
        "from": "T08n0228_020:0658b03_7",
        "context_with_next_sentence": true
    },
    {
        "source_sentence": "菩薩摩訶薩能如是學者，是為同學，所應共住。",
        "from": "T08n0228_020:0658b04_0",
        "context_with_next_sentence": true
    },
    {
        "source_sentence": "如是學者，必證阿耨多羅三藐三菩提。」",
        "from": "T08n0228_020:0658b05_1",
        "context_with_next_sentence": true
    },
    {
        "source_sentence": "佛說佛母出生三法藏般若波羅蜜多經卷第二十",
        "from": "T08n0228_020:0658b06_0",
        "context_with_next_sentence": false
    }
]