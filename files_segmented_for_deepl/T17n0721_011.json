[
    {
        "source_sentence": "正法念處經卷第十一",
        "from": "T17n0721_011:0059b08_0",
        "context_with_next_sentence": true
    },
    {
        "source_sentence": "元魏婆羅門瞿曇般若流支譯",
        "from": "T17n0721_011:0059b10_0",
        "context_with_next_sentence": true
    },
    {
        "source_sentence": "地獄品之七",
        "from": "T17n0721_011:0059b11_0",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_011:0059b12_0",
        "context_with_next_sentence": true
    },
    {
        "source_sentence": "彼見聞知：復有異處，彼處名為無終沒入，是彼地獄第九別處。",
        "from": "T17n0721_011:0059b13_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_011:0059b14_2",
        "context_with_next_sentence": true
    },
    {
        "source_sentence": "彼見：有人殺、盜、邪行、飲酒、妄語，樂行多作，業及果報如前所說。",
        "from": "T17n0721_011:0059b15_3",
        "context_with_next_sentence": true
    },
    {
        "source_sentence": "復有邪見身、口、意業，業業普遍，作業究竟，樂行多作。",
        "from": "T17n0721_011:0059b16_4",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮彼地獄無終沒入別異處生，受大苦惱。",
        "from": "T17n0721_011:0059b17_5",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具足五倍更重。",
        "from": "T17n0721_011:0059b19_6",
        "context_with_next_sentence": true
    },
    {
        "source_sentence": "邪見所作：以不正聞他人所教，有如是心：『若以虫蟻、蛇蟒、鹿馬而著火中，火既歡喜，我得大福，生勝世間。",
        "from": "T17n0721_011:0059b21_7",
        "context_with_next_sentence": true
    },
    {
        "source_sentence": "火所燒者，魔醯首羅世界中生。",
        "from": "T17n0721_011:0059b23_8",
        "context_with_next_sentence": true
    },
    {
        "source_sentence": "若人以火燒眾生者，則得無量勝大福德。』",
        "from": "T17n0721_011:0059b24_9",
        "context_with_next_sentence": true
    },
    {
        "source_sentence": "如是愚癡邪法所誑，邪見之人身壞命終墮於惡處，在彼地獄無終沒入別異處生，受大苦惱。",
        "from": "T17n0721_011:0059b25_10",
        "context_with_next_sentence": true
    },
    {
        "source_sentence": "所謂苦者：彼有鐵山，火焰甚熾廣五由旬，其山普遍地獄火燃，閻魔羅人驅地獄人令上彼山，燒脚腰髖、背臂頭項、手足耳眼乃至頭腦，燒已復生，生已復燒，時節長遠無有年數，乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_011:0059b27_11",
        "context_with_next_sentence": true
    },
    {
        "source_sentence": "彼邪見人既脫彼處，於五百世生於食屎餓鬼之中，一切身分皆悉焰燃，於夜中行眾人所見。",
        "from": "T17n0721_011:0059c04_12",
        "context_with_next_sentence": true
    },
    {
        "source_sentence": "彼惡業人，如是鬼中既得脫已，生在畜生作螢火虫，身有火焰，於夜中行一切人見。",
        "from": "T17n0721_011:0059c06_13",
        "context_with_next_sentence": true
    },
    {
        "source_sentence": "白日風吹，日光所炙，身則內燒。",
        "from": "T17n0721_011:0059c08_14",
        "context_with_next_sentence": true
    },
    {
        "source_sentence": "是彼惡業餘殘果報。",
        "from": "T17n0721_011:0059c09_15",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_011:0059c10_0",
        "context_with_next_sentence": true
    },
    {
        "source_sentence": "彼見聞知：復有異處，彼處名為大鉢頭摩，是彼地獄第十別處。",
        "from": "T17n0721_011:0059c11_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_011:0059c12_2",
        "context_with_next_sentence": true
    },
    {
        "source_sentence": "彼見：有人殺、盜、邪行、飲酒、妄語，樂行多作。",
        "from": "T17n0721_011:0059c13_3",
        "context_with_next_sentence": true
    },
    {
        "source_sentence": "以要言之：身、口、意業普遍究竟，作而復集。",
        "from": "T17n0721_011:0059c14_4",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄大鉢頭摩別異處生，業及果報如前所說；復有邪見：彼邪見人有如是心：『於大齋中，若殺丈夫，得稱意處。』",
        "from": "T17n0721_011:0059c15_5",
        "context_with_next_sentence": true
    },
    {
        "source_sentence": "造作如是邪見惡業，身壞命終墮於惡處，在彼地獄大鉢頭摩別異處生，受大苦惱。",
        "from": "T17n0721_011:0059c18_6",
        "context_with_next_sentence": true
    },
    {
        "source_sentence": "所謂苦者：彼地獄處，如鉢頭摩在彼鬚中，金剛棘鬚五百由旬。",
        "from": "T17n0721_011:0059c20_7",
        "context_with_next_sentence": true
    },
    {
        "source_sentence": "地獄罪人鉢頭摩金剛棘中，彼金剛棘破壞彼人一切身分，無針頭許不被刺處，無地獄火不遍燒處，身瘡焰燃。",
        "from": "T17n0721_011:0059c22_8",
        "context_with_next_sentence": true
    },
    {
        "source_sentence": "如是久時常燒常煮，乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_011:0059c24_9",
        "context_with_next_sentence": true
    },
    {
        "source_sentence": "既得脫已，於二百世生於食屎餓鬼之中。",
        "from": "T17n0721_011:0059c27_10",
        "context_with_next_sentence": true
    },
    {
        "source_sentence": "彼處脫已，於五百世生畜生中，作孔雀等，常食惡毒。",
        "from": "T17n0721_011:0059c28_11",
        "context_with_next_sentence": true
    },
    {
        "source_sentence": "既得脫已，難得人身，如龜遇孔。",
        "from": "T17n0721_011:0059c29_12",
        "context_with_next_sentence": true
    },
    {
        "source_sentence": "若生人中同業之處，常困貧窮，繫屬他人；若作伎兒，以戲為業而自活命，若如是戲而活命者，世間下賤乃至命盡。",
        "from": "T17n0721_011:0060a01_13",
        "context_with_next_sentence": true
    },
    {
        "source_sentence": "是彼惡業餘殘果報。",
        "from": "T17n0721_011:0060a03_14",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_011:0060a05_0",
        "context_with_next_sentence": true
    },
    {
        "source_sentence": "彼見聞知：復有異處名惡嶮岸，是彼地獄第十一處，眾生何業生於彼處？",
        "from": "T17n0721_011:0060a06_1",
        "context_with_next_sentence": true
    },
    {
        "source_sentence": "彼見：有人殺、盜、邪行、飲酒、妄語，業及果報如前所說。",
        "from": "T17n0721_011:0060a07_2",
        "context_with_next_sentence": true
    },
    {
        "source_sentence": "復有邪見，樂行多作，所謂：有人作如是見：『入水死者，一切罪滅。",
        "from": "T17n0721_011:0060a09_3",
        "context_with_next_sentence": true
    },
    {
        "source_sentence": "死已生於八臂世界，彼處不退。』",
        "from": "T17n0721_011:0060a10_4",
        "context_with_next_sentence": true
    },
    {
        "source_sentence": "如是癡人望生彼處，復教他人，亦隨喜他，入水而死。",
        "from": "T17n0721_011:0060a11_5",
        "context_with_next_sentence": true
    },
    {
        "source_sentence": "彼人如是入水死已，墮於惡處，在彼地獄惡嶮岸處，受大苦惱。",
        "from": "T17n0721_011:0060a12_6",
        "context_with_next_sentence": true
    },
    {
        "source_sentence": "破壞身業、口業、意業，於彼處生受大苦惱。",
        "from": "T17n0721_011:0060a14_7",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具受。",
        "from": "T17n0721_011:0060a15_0",
        "context_with_next_sentence": true
    },
    {
        "source_sentence": "復有勝者：彼地獄處極利刃石遍滿其中，多有惡山，處處遍滿巖崖嶮峻，高千由旬鳥飛不得到，何況罪人而能往到？",
        "from": "T17n0721_011:0060a16_1",
        "context_with_next_sentence": true
    },
    {
        "source_sentence": "焰火普遍一切熾燃，彼地獄處一地獄人，為餘一切地獄罪人說如是言：『君等可來，過此山已，更無地獄。",
        "from": "T17n0721_011:0060a19_2",
        "context_with_next_sentence": true
    },
    {
        "source_sentence": "若過此山，我等得樂。』",
        "from": "T17n0721_011:0060a21_3",
        "context_with_next_sentence": true
    },
    {
        "source_sentence": "諸地獄人以惡業故，聞見彼人作如是說。",
        "from": "T17n0721_011:0060a22_4",
        "context_with_next_sentence": true
    },
    {
        "source_sentence": "如是說已，諸地獄人走赴彼山。",
        "from": "T17n0721_011:0060a23_5",
        "context_with_next_sentence": true
    },
    {
        "source_sentence": "以惡業故，到彼巖崖嶮岸之處，彼處普燒火焰熾燃，既走往至，不能得上，有墮墜者，有在火中極被燒者，有怖畏故手抱焰石而被燒者，有驚畏故望救望歸走迴還者。",
        "from": "T17n0721_011:0060a23_6",
        "context_with_next_sentence": true
    },
    {
        "source_sentence": "彼地獄處閻魔羅人手捉鐵椎，極打連打。",
        "from": "T17n0721_011:0060a27_7",
        "context_with_next_sentence": true
    },
    {
        "source_sentence": "彼地獄人身業、口業、意業邪故，長久遠時如是燒煮，乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_011:0060a28_8",
        "context_with_next_sentence": true
    },
    {
        "source_sentence": "既得脫已，於三百世生於食血餓鬼之中，同業處生。",
        "from": "T17n0721_011:0060b03_9",
        "context_with_next_sentence": true
    },
    {
        "source_sentence": "彼處脫已，於三百世生於有毒畜生之中，是彼惡業餘殘果報。",
        "from": "T17n0721_011:0060b04_10",
        "context_with_next_sentence": true
    },
    {
        "source_sentence": "若生人中同業之處，貧窮多病，惡國土生諸根不具，常有怖畏惡國土中。",
        "from": "T17n0721_011:0060b05_11",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_011:0060b08_0",
        "context_with_next_sentence": true
    },
    {
        "source_sentence": "彼見聞知：復有異處名金剛骨，是彼地獄第十二處。",
        "from": "T17n0721_011:0060b09_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_011:0060b10_2",
        "context_with_next_sentence": true
    },
    {
        "source_sentence": "彼見：有人殺、盜、邪行、飲酒、妄語，樂行多作，如前所說。",
        "from": "T17n0721_011:0060b10_3",
        "context_with_next_sentence": true
    },
    {
        "source_sentence": "復有邪見，樂行多作，所謂：有人作如是心：『一切世間命、無命物，自然而生、自然而滅，如棘刺針、孔雀毛色，如鹿愛焰、乾闥婆城，無因緣有、無因緣滅。",
        "from": "T17n0721_011:0060b12_4",
        "context_with_next_sentence": true
    },
    {
        "source_sentence": "一切諸法皆亦如是，無因緣生、無因緣滅，自然如是。』",
        "from": "T17n0721_011:0060b15_5",
        "context_with_next_sentence": true
    },
    {
        "source_sentence": "復教他人、安住他人，令如是信，破壞身業、口業、意業。",
        "from": "T17n0721_011:0060b16_6",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄金剛骨處，受大苦惱。",
        "from": "T17n0721_011:0060b17_7",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具受。",
        "from": "T17n0721_011:0060b19_8",
        "context_with_next_sentence": true
    },
    {
        "source_sentence": "復有勝者：閻魔羅人取地獄人，以嚴利刀削其身肉，皆悉令盡，唯有骨在。",
        "from": "T17n0721_011:0060b21_0",
        "context_with_next_sentence": true
    },
    {
        "source_sentence": "見本怨家執諸骨人，以此打彼，以彼打此。",
        "from": "T17n0721_011:0060b22_1",
        "context_with_next_sentence": true
    },
    {
        "source_sentence": "以惡業故，骨為金剛，有頭破者、身中破者，或有罪人一切身分皆悉破者，有作孔者、有骨乾者，或有罪人失身分者，復有以骨更互打者，有以焰石而打之者。",
        "from": "T17n0721_011:0060b23_2",
        "context_with_next_sentence": true
    },
    {
        "source_sentence": "彼地獄人惡業因緣，無數年歲，彼地獄中見本怨家如是執持，更互而打。",
        "from": "T17n0721_011:0060b27_3",
        "context_with_next_sentence": true
    },
    {
        "source_sentence": "乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_011:0060b29_4",
        "context_with_next_sentence": true
    },
    {
        "source_sentence": "既得脫已，於五百世生自食腦餓鬼之中。",
        "from": "T17n0721_011:0060c02_5",
        "context_with_next_sentence": true
    },
    {
        "source_sentence": "彼處脫已，於五百世生畜生中而作蠍虎，或作瞿陀。",
        "from": "T17n0721_011:0060c03_0",
        "context_with_next_sentence": true
    },
    {
        "source_sentence": "彼處脫已，難得人身，如龜遇孔。",
        "from": "T17n0721_011:0060c04_1",
        "context_with_next_sentence": true
    },
    {
        "source_sentence": "若生人中同業之處，生於邊地樹林國土，陀羅毘羅、安陀羅等惡國土中，貧窮多病，繫屬於他。",
        "from": "T17n0721_011:0060c04_2",
        "context_with_next_sentence": true
    },
    {
        "source_sentence": "是彼惡業餘殘果報。",
        "from": "T17n0721_011:0060c07_3",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_011:0060c08_0",
        "context_with_next_sentence": true
    },
    {
        "source_sentence": "彼見聞知：復有異處名黑鐵繩刀解受苦，是彼地獄第十三處。",
        "from": "T17n0721_011:0060c09_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_011:0060c10_2",
        "context_with_next_sentence": true
    },
    {
        "source_sentence": "彼見：有人殺、盜、邪行、飲酒、妄語，樂行多作，業及果報如前所說。",
        "from": "T17n0721_011:0060c11_3",
        "context_with_next_sentence": true
    },
    {
        "source_sentence": "復有邪見，所謂：有人作如是見：『一切罪福在因緣中，所因之處皆得罪福。』",
        "from": "T17n0721_011:0060c12_4",
        "context_with_next_sentence": true
    },
    {
        "source_sentence": "喜為他說，樂行多作。",
        "from": "T17n0721_011:0060c14_5",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄名黑鐵繩刀解受苦別異處生，受大苦惱。",
        "from": "T17n0721_011:0060c14_6",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具受五倍更重。",
        "from": "T17n0721_011:0060c17_0",
        "context_with_next_sentence": true
    },
    {
        "source_sentence": "復有勝者，所謂：彼處閻魔羅人以黑鐵繩鎖其身體，以惡業故如是鎖已，以利鐵刃，火焰熾燃，從足至頭而解劈之。",
        "from": "T17n0721_011:0060c18_1",
        "context_with_next_sentence": true
    },
    {
        "source_sentence": "彼地獄人既被鎖劈，悲號大叫、唱喚啼哭，而復更以鐵繩鎖之，焰燃利鐵極細分解，如芥子許亦不可得，而更和合，還復更生；和合生已，而復更割，割已復割。",
        "from": "T17n0721_011:0060c21_2",
        "context_with_next_sentence": true
    },
    {
        "source_sentence": "彼人如是彼地獄處於長久時受大苦惱，乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_011:0060c25_3",
        "context_with_next_sentence": true
    },
    {
        "source_sentence": "既得脫已，於五百世生餓鬼中，食人所棄蘯器惡水。",
        "from": "T17n0721_011:0060c28_4",
        "context_with_next_sentence": true
    },
    {
        "source_sentence": "彼處脫已，於一百世生畜生中，作蛭、作蝎、若蜣蜋等種種諸虫，是彼惡業餘殘果報。",
        "from": "T17n0721_011:0060c29_5",
        "context_with_next_sentence": true
    },
    {
        "source_sentence": "若生人中同業之處，所生常為飢渴所逼；若有異人違犯王法，橫誣抂押，令其入罪。",
        "from": "T17n0721_011:0061a02_6",
        "context_with_next_sentence": true
    },
    {
        "source_sentence": "是彼惡業餘殘果報。",
        "from": "T17n0721_011:0061a04_7",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_011:0061a05_0",
        "context_with_next_sentence": true
    },
    {
        "source_sentence": "彼見聞知：復有異處，彼處名為那迦虫柱惡火受苦，是彼地獄第十四處。",
        "from": "T17n0721_011:0061a06_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_011:0061a07_2",
        "context_with_next_sentence": true
    },
    {
        "source_sentence": "彼見：有人殺、盜、邪行、飲酒、妄語，樂行多作，業及果報如前所說。",
        "from": "T17n0721_011:0061a08_3",
        "context_with_next_sentence": true
    },
    {
        "source_sentence": "復有邪見，樂行多作，所謂：有人如是邪見言：『無此世，亦無彼世、殺、盜、邪行、飲酒、妄語業及果報，如前所說。",
        "from": "T17n0721_011:0061a09_4",
        "context_with_next_sentence": true
    },
    {
        "source_sentence": "此世間常、一切法常，常不破壞。』",
        "from": "T17n0721_011:0061a12_5",
        "context_with_next_sentence": true
    },
    {
        "source_sentence": "彼人如是顛倒邪見。",
        "from": "T17n0721_011:0061a12_6",
        "context_with_next_sentence": true
    },
    {
        "source_sentence": "邪見之人復教他人令住邪見，數數為說、大眾中說，惡因譬喻為他人說，令彼前人取惡邪見。",
        "from": "T17n0721_011:0061a13_7",
        "context_with_next_sentence": true
    },
    {
        "source_sentence": "於大眾中。",
        "from": "T17n0721_011:0061a15_8",
        "context_with_next_sentence": true
    },
    {
        "source_sentence": "於相似法，非法說法。",
        "from": "T17n0721_011:0061a15_9",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄那迦虫柱惡火苦處，受大苦惱。",
        "from": "T17n0721_011:0061a16_10",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具受。",
        "from": "T17n0721_011:0061a18_11",
        "context_with_next_sentence": true
    },
    {
        "source_sentence": "復有勝者，所謂：彼處有鐵柱生釘其頭上，從下而出，如是出已，半下入地，半在頭上。",
        "from": "T17n0721_011:0061a19_12",
        "context_with_next_sentence": true
    },
    {
        "source_sentence": "如是穿已，有那迦虫在彼罪人皮肉脂中一切處生，飲食罪人一切身分：先啄其脈，飲血令盡；次食其肉，次破其骨，次飲其髓，次斷其筋，次斷其脈，次燒其竅，次拔其毛，抖擻其皮。",
        "from": "T17n0721_011:0061a21_13",
        "context_with_next_sentence": true
    },
    {
        "source_sentence": "次入身內在叢筋中，次破其心；既破心已，而飲其汁，次破其肺，次入背中而飲其汁，次散其脈；次以焰鉗破其頷下而拔其舌，拔已與狗，以其舌根本說惡語、說顛倒因、非法譬喻和合說故。",
        "from": "T17n0721_011:0061a25_14",
        "context_with_next_sentence": true
    },
    {
        "source_sentence": "彼地獄人如是舌罪故受如是一切苦網。",
        "from": "T17n0721_011:0061b01_15",
        "context_with_next_sentence": true
    },
    {
        "source_sentence": "彼邪見人曲見教他，以大惡心教化餘人，令住邪見，身業、口業、意業破壞。",
        "from": "T17n0721_011:0061b02_16",
        "context_with_next_sentence": true
    },
    {
        "source_sentence": "於長久時在地獄中常被燒燃，無有年數不可窮盡，乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_011:0061b04_17",
        "context_with_next_sentence": true
    },
    {
        "source_sentence": "既得脫已，於三百世生食死屍餓鬼之中。",
        "from": "T17n0721_011:0061b07_18",
        "context_with_next_sentence": true
    },
    {
        "source_sentence": "既得脫已，難得人身，如龜遇孔。",
        "from": "T17n0721_011:0061b08_19",
        "context_with_next_sentence": true
    },
    {
        "source_sentence": "若生人中同業之處，他犯王法，橫得其殃，以惡業故，貧窮多病，繫屬他人不得自在，噉食人肉而復名人。",
        "from": "T17n0721_011:0061b08_20",
        "context_with_next_sentence": true
    },
    {
        "source_sentence": "是彼惡業餘殘果報。",
        "from": "T17n0721_011:0061b11_21",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_011:0061b12_0",
        "context_with_next_sentence": true
    },
    {
        "source_sentence": "彼見聞知：復有異處名闇火風，是彼地獄第十五處。",
        "from": "T17n0721_011:0061b13_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_011:0061b14_2",
        "context_with_next_sentence": true
    },
    {
        "source_sentence": "彼見：有人殺、盜、邪行、飲酒、妄語，樂行多作，業業普遍，作業究竟。",
        "from": "T17n0721_011:0061b14_3",
        "context_with_next_sentence": true
    },
    {
        "source_sentence": "以是惡業墮彼地獄闇火風處，業及果報如前所說。",
        "from": "T17n0721_011:0061b16_4",
        "context_with_next_sentence": true
    },
    {
        "source_sentence": "復有邪見，樂行多作，所謂：有人作如是見：『一切諸法有常、無常。",
        "from": "T17n0721_011:0061b17_5",
        "context_with_next_sentence": true
    },
    {
        "source_sentence": "無常者身；常者四大。』",
        "from": "T17n0721_011:0061b18_6",
        "context_with_next_sentence": true
    },
    {
        "source_sentence": "彼邪見人如是二見，惡因惡喻為他人說，令住邪見，復生隨喜，於大眾中、於非法中相似法說。",
        "from": "T17n0721_011:0061b19_7",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄闇火風處受大苦惱。",
        "from": "T17n0721_011:0061b21_8",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具受五倍更重。",
        "from": "T17n0721_011:0061b23_9",
        "context_with_next_sentence": true
    },
    {
        "source_sentence": "復有勝者：彼既得脫，閻魔羅人所作苦惱難脫脫已，惡業所作，後復更入闇火急風受苦之處，惡風所吹，彼地獄人在虛空中，無所依處，如輪疾轉，身不可見。",
        "from": "T17n0721_011:0061b25_10",
        "context_with_next_sentence": true
    },
    {
        "source_sentence": "彼人如是如輪轉已，異刀風生碎割其身，令如沙摶分散十方，又復更生，生已復散，散已復生。",
        "from": "T17n0721_011:0061b28_11",
        "context_with_next_sentence": true
    },
    {
        "source_sentence": "恒常如是無有年數，受如是等堅急苦惱，乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_011:0061c01_12",
        "context_with_next_sentence": true
    },
    {
        "source_sentence": "既得脫已，於五百世生於食吐餓鬼之中。",
        "from": "T17n0721_011:0061c04_13",
        "context_with_next_sentence": true
    },
    {
        "source_sentence": "彼處脫已，復生飢渴畜生之中，是彼惡業餘殘果報。",
        "from": "T17n0721_011:0061c05_14",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，復有何處？",
        "from": "T17n0721_011:0061c07_0",
        "context_with_next_sentence": true
    },
    {
        "source_sentence": "彼見聞知：復有異處，彼處名為金剛嘴蜂，是彼地獄第十六處。",
        "from": "T17n0721_011:0061c08_1",
        "context_with_next_sentence": true
    },
    {
        "source_sentence": "眾生何業生於彼處？",
        "from": "T17n0721_011:0061c09_2",
        "context_with_next_sentence": true
    },
    {
        "source_sentence": "彼見：有人殺、盜、邪行、飲酒、妄語，樂行多作，業及果報如前所說。",
        "from": "T17n0721_011:0061c10_3",
        "context_with_next_sentence": true
    },
    {
        "source_sentence": "復有邪見，所謂：有人作如是見：『世間有始，因緣而生，有常、無常，一切皆是因緣所作。』",
        "from": "T17n0721_011:0061c11_4",
        "context_with_next_sentence": true
    },
    {
        "source_sentence": "彼不實語，邪因譬喻，於非法中相似法說，令他餘人安住邪法、退失正法，障礙正法而作邪見。",
        "from": "T17n0721_011:0061c13_5",
        "context_with_next_sentence": true
    },
    {
        "source_sentence": "彼不正說，常法非因、常法不動、常法不異、常不能作猶如虛空，彼邪見人不實分別。",
        "from": "T17n0721_011:0061c15_6",
        "context_with_next_sentence": true
    },
    {
        "source_sentence": "彼人以是惡業因緣，身壞命終墮於惡處，在彼地獄生金剛嘴蜂鎧鉀處，受大苦惱。",
        "from": "T17n0721_011:0061c17_7",
        "context_with_next_sentence": true
    },
    {
        "source_sentence": "彼邪見人身業、口業、意業破壞。",
        "from": "T17n0721_011:0061c19_8",
        "context_with_next_sentence": true
    },
    {
        "source_sentence": "下賤之人，眾生中劣。",
        "from": "T17n0721_011:0061c20_9",
        "context_with_next_sentence": true
    },
    {
        "source_sentence": "障礙正法，住不善法。",
        "from": "T17n0721_011:0061c21_10",
        "context_with_next_sentence": true
    },
    {
        "source_sentence": "以愚癡故作惡道行，自謂有智，恃智我慢，自意分別，不實語說，受大苦惱。",
        "from": "T17n0721_011:0061c21_11",
        "context_with_next_sentence": true
    },
    {
        "source_sentence": "所謂苦者，如前所說，活等地獄所受苦惱，彼一切苦此中具受五倍更重。",
        "from": "T17n0721_011:0061c23_12",
        "context_with_next_sentence": true
    },
    {
        "source_sentence": "復有勝者，所謂：彼處閻魔羅人以極細鉗稍拔其肉，如毛根許，拔已復拔，如是連拔，置其口中，驅令自食。",
        "from": "T17n0721_011:0061c25_0",
        "context_with_next_sentence": true
    },
    {
        "source_sentence": "彼處多有金剛嘴蜂，觸罪人身有熱血出，味醎如鹽，閻魔羅人取彼醎血置罪人口，驅令食之，彼既食已，十倍飢渴，燒其身心。",
        "from": "T17n0721_011:0061c27_1",
        "context_with_next_sentence": true
    },
    {
        "source_sentence": "惡業所誑，復自食肉，食已更生。",
        "from": "T17n0721_011:0062a01_2",
        "context_with_next_sentence": true
    },
    {
        "source_sentence": "惡業因緣，作集惡業之所誑惑，受大苦惱無有年數，乃至惡業未壞未爛、業氣未盡，於一切時與苦不止；若惡業盡，彼地獄處爾乃得脫。",
        "from": "T17n0721_011:0062a02_3",
        "context_with_next_sentence": true
    },
    {
        "source_sentence": "既得脫已，於四百世生餓鬼中，食不淨食。",
        "from": "T17n0721_011:0062a05_4",
        "context_with_next_sentence": true
    },
    {
        "source_sentence": "彼處脫已，於五百世生畜生中，而作曲蟮蜣蜋等虫，飢渴燒身。",
        "from": "T17n0721_011:0062a06_5",
        "context_with_next_sentence": true
    },
    {
        "source_sentence": "是彼惡業餘殘果報。",
        "from": "T17n0721_011:0062a07_6",
        "context_with_next_sentence": true
    },
    {
        "source_sentence": "「又彼比丘知業果報，復觀焦熱之大地獄，如是觀已，彼更不見第十七處。",
        "from": "T17n0721_011:0062a09_0",
        "context_with_next_sentence": true
    },
    {
        "source_sentence": "如是焦熱之大地獄，如是等處如是盡邊，彼邪見人如是業作，惡業住處。",
        "from": "T17n0721_011:0062a10_1",
        "context_with_next_sentence": true
    },
    {
        "source_sentence": "彼比丘如是觀察六大地獄，如實而知。",
        "from": "T17n0721_011:0062a12_2",
        "context_with_next_sentence": true
    },
    {
        "source_sentence": "彼修行者內心思惟——隨順正法觀察法行，如是見已心生歡喜，作如是言：『此比丘第一精進，得十一地，彼人則能斷生死道。』",
        "from": "T17n0721_011:0062a13_3",
        "context_with_next_sentence": true
    },
    {
        "source_sentence": "彼地夜叉知已歡喜，轉復上聞虛空夜叉，如前所說次第乃至聞不少天，作如是言：『某國某村某善男子，如前所說，得十一地，不共魔王同一處住，心不樂與煩惱共戲，離生死欲非境界處，一切世界無邊苦中不肯住止。』",
        "from": "T17n0721_011:0062a16_4",
        "context_with_next_sentence": true
    },
    {
        "source_sentence": "「又彼比丘觀活、黑繩、合、喚、大喚及焦熱等并別處已，復更觀察，為當更有餘地獄不？",
        "from": "T17n0721_011:0062a22_0",
        "context_with_next_sentence": true
    },
    {
        "source_sentence": "彼見聞知，有大地獄名大焦熱。",
        "from": "T17n0721_011:0062a23_1",
        "context_with_next_sentence": true
    },
    {
        "source_sentence": "眾生何業生彼地獄？",
        "from": "T17n0721_011:0062a24_2",
        "context_with_next_sentence": true
    },
    {
        "source_sentence": "彼見：有人殺生、偷盜、邪行、飲酒、妄語、邪見，樂行多作，墮彼地獄，業及果報如前所說，復於持戒不犯禁戒具足不缺淨行童女、善比丘尼，未曾行欲、未曾犯戒如來法中如法行者，令其退壞。",
        "from": "T17n0721_011:0062a25_3",
        "context_with_next_sentence": true
    },
    {
        "source_sentence": "如是之人不信佛法，如是心言：『佛者，則非一切智人。",
        "from": "T17n0721_011:0062a29_4",
        "context_with_next_sentence": true
    },
    {
        "source_sentence": "佛既非是一切智者，何況弟子比丘尼僧有清淨行？",
        "from": "T17n0721_011:0062b01_5",
        "context_with_next_sentence": true
    },
    {
        "source_sentence": "如是一切皆是妄語，虛誑不實。",
        "from": "T17n0721_011:0062b03_0",
        "context_with_next_sentence": true
    },
    {
        "source_sentence": "如是佛法乃是惡處，非布施此能生福德，非布施此能得涅槃。",
        "from": "T17n0721_011:0062b03_1",
        "context_with_next_sentence": true
    },
    {
        "source_sentence": "此凡人僧，如是和合比丘女尼毀破禁戒，則不得罪。』",
        "from": "T17n0721_011:0062b05_2",
        "context_with_next_sentence": true
    },
    {
        "source_sentence": "彼人如是惡思惟已，壞彼童女、比丘尼戒，令退僧行、令其犯戒。",
        "from": "T17n0721_011:0062b06_3",
        "context_with_next_sentence": true
    },
    {
        "source_sentence": "彼人身業、口業、意業惡不善行，身壞命終墮於惡處，在大焦熱大地獄中受大苦惱。",
        "from": "T17n0721_011:0062b07_4",
        "context_with_next_sentence": true
    },
    {
        "source_sentence": "一由旬身，身極柔軟軟於生酥，如是眼軟，更軟於身，如是五根皆悉坏軟，聲觸色香猶尚能殺，何況餘苦？",
        "from": "T17n0721_011:0062b09_5",
        "context_with_next_sentence": true
    },
    {
        "source_sentence": "如彼作惡，惡業重故，如是身心皆悉坏軟。",
        "from": "T17n0721_011:0062b12_6",
        "context_with_next_sentence": true
    },
    {
        "source_sentence": "彼惡業人惡業力故受極苦惱，彼惡業人臨欲死時，現受業報，有大苦惱，如前所說，活地獄中所有苦惱皆悉具受。",
        "from": "T17n0721_011:0062b13_7",
        "context_with_next_sentence": true
    },
    {
        "source_sentence": "如此罪人臨欲死時，於先三日如是受苦乃至命盡，失音不語，想大怖畏，行劣識驚，如是次第四大色怒，極受苦惱。",
        "from": "T17n0721_011:0062b16_8",
        "context_with_next_sentence": true
    },
    {
        "source_sentence": "地界堅[革*卬]，身體強怒，一切身分筋脈骨髓處處閉塞，皆悉破壞生大苦惱，如新生酥，摶押磨打，地界如是。",
        "from": "T17n0721_011:0062b18_9",
        "context_with_next_sentence": true
    },
    {
        "source_sentence": "又復水界：一切身分筋脈繫縛，本自堅燥，能令爛緩，殺虫氣臭，一切漏門皆悉閉塞，咽不通利、舌縮入喉，諸竅受苦，遍體汗出。",
        "from": "T17n0721_011:0062b21_10",
        "context_with_next_sentence": true
    },
    {
        "source_sentence": "又復火界：一切身體所有筋脈皆悉燒煮，受大苦惱，身體皮膚如赤銅色，內外皆熱，口乾大渴燒心熾熱。",
        "from": "T17n0721_011:0062b24_11",
        "context_with_next_sentence": true
    },
    {
        "source_sentence": "又復風界：輕相更增，以身乾故如昇虛空，復下墮地，一切身分一切皆乾，一切身分、一切脈中風行不住。",
        "from": "T17n0721_011:0062b26_12",
        "context_with_next_sentence": true
    },
    {
        "source_sentence": "有風名為必波羅針，如焰針刺乃至遍身如毛根等，乃至精髓皆悉乾燒；卑波羅風能割皮肉脂骨精髓，如斤斧斫，吹一切根，一切身分皆悉閉塞，大小便利擁隔不通，息不調利、咽喉不正、眼目損減，耳中則聞不可愛聲，鼻不聞香、舌不知味，鼻柱傾倒、人根縮入，糞門苦痛如火所觸，受大苦惱，皮膚腫起、毛髮不牢。",
        "from": "T17n0721_011:0062b29_13",
        "context_with_next_sentence": true
    },
    {
        "source_sentence": "此等唯說惡業行人臨欲死時，彼人如是三夜三日，四大怒盛，苦惱所逼。",
        "from": "T17n0721_011:0062c07_14",
        "context_with_next_sentence": true
    },
    {
        "source_sentence": "若命盡時，他世相現，所謂自見一切屋舍如黑帳幕，見有黑焰，如夢見色，如是惡相不曾暫住。",
        "from": "T17n0721_011:0062c09_15",
        "context_with_next_sentence": true
    },
    {
        "source_sentence": "復見惡色師子虎等不可愛色，一切極惡皆悉具見，聞惡虎聲生大恐怖鐵磨身皮，殘有欲盡。",
        "from": "T17n0721_011:0062c11_16",
        "context_with_next_sentence": true
    },
    {
        "source_sentence": "彼風上行始起足甲，離足甲已，次行足趺；離足趺已，次行其踹；如是離踹，次行其膝；如是離膝，次行其髀；如是離髀，次行其髖；如是離髖，次行其肚；如是離肚，次行其心；如是離心，咽喉不利、口乾唾盡，一眼則陷，見虛空中閻魔羅人手執鐵棒。",
        "from": "T17n0721_011:0062c13_17",
        "context_with_next_sentence": true
    },
    {
        "source_sentence": "既如是見，以手摩托，知識諸親見如是已，皆言此人手摩虛空。",
        "from": "T17n0721_011:0062c19_18",
        "context_with_next_sentence": true
    },
    {
        "source_sentence": "氣息閉塞，遍吹身分於是氣斷，如彼燈炷燒已而滅，捨此世間，生在中有，如因相似，相似得果。",
        "from": "T17n0721_011:0062c21_19",
        "context_with_next_sentence": true
    },
    {
        "source_sentence": "彼惡業人於中有中，受中有苦，彼見自身如長命時人壽八萬四千年歲，年始八歲小兒之身。",
        "from": "T17n0721_011:0062c23_20",
        "context_with_next_sentence": true
    },
    {
        "source_sentence": "自見自身，餘一切人皆所不見，四大微細，不見、不對，鑽須彌山能穿能過而不妨礙，自身不障、須彌不障，何況餘山？",
        "from": "T17n0721_011:0062c25_21",
        "context_with_next_sentence": true
    },
    {
        "source_sentence": "彼中有中，如是自見黑闇鐵城，自身入中。",
        "from": "T17n0721_011:0062c28_22",
        "context_with_next_sentence": true
    },
    {
        "source_sentence": "以惡業故，見自己身一切諸毛皆悉焰燃。",
        "from": "T17n0721_011:0062c29_23",
        "context_with_next_sentence": true
    },
    {
        "source_sentence": "又復自見閻魔羅人以黑鐵繩反縛其手，復縛其足。",
        "from": "T17n0721_011:0063a01_24",
        "context_with_next_sentence": true
    },
    {
        "source_sentence": "彼黑鐵繩毒堅觸惡，其色可畏。",
        "from": "T17n0721_011:0063a02_25",
        "context_with_next_sentence": true
    },
    {
        "source_sentence": "次纏身中，遍體普急，不容毛頭。",
        "from": "T17n0721_011:0063a03_26",
        "context_with_next_sentence": true
    },
    {
        "source_sentence": "惡業行人如是自見，既為鐵繩堅急縛已，有不可愛色聲香味觸等境界，謂惡業故，眼見惡色甚可怖畏，閻魔羅人眼則焰燃多種惡色，努臂極瞋，心不憙見。",
        "from": "T17n0721_011:0063a03_27",
        "context_with_next_sentence": true
    },
    {
        "source_sentence": "又復耳聞不可愛語，心不樂聞，所謂說言：『此人乃是惡業行者，身業、口業、意業不善，造作惡行。",
        "from": "T17n0721_011:0063a07_28",
        "context_with_next_sentence": true
    },
    {
        "source_sentence": "人中善處寶洲之地，自誑其身不正思惟十善業道，作不善行，常虛妄行，不得善寶。",
        "from": "T17n0721_011:0063a09_29",
        "context_with_next_sentence": true
    },
    {
        "source_sentence": "一切欲行如刀火毒，墮在嶮岸。",
        "from": "T17n0721_011:0063a11_30",
        "context_with_next_sentence": true
    },
    {
        "source_sentence": "此人如是為欲所誑、他妻所誑，如是惡行。",
        "from": "T17n0721_011:0063a12_31",
        "context_with_next_sentence": true
    },
    {
        "source_sentence": "此人如是不善觀察，造作三種不善惡業，如是癡人自行惡業，我於今者，置大焦熱大地獄中與種種苦，無量百千種種苦惱皆悉具與，令使後時更不復作惡行惡業。』",
        "from": "T17n0721_011:0063a13_32",
        "context_with_next_sentence": true
    },
    {
        "source_sentence": "「閻魔羅人，為呵中有——離妻子人——大憂愁者，而說偈言：「『女色為知識，　　不利益如怨，　　破壞人世界，　　到闇地獄處。",
        "from": "T17n0721_011:0063a17_33",
        "context_with_next_sentence": true
    },
    {
        "source_sentence": "　　一切怨惡中，　　更無如業怨，　　三惡業縛束，　　我今送地獄。",
        "from": "T17n0721_011:0063a21_0",
        "context_with_next_sentence": true
    },
    {
        "source_sentence": "　　獨造作惡業，　　獨受惡果報，　　獨自到惡處，　　世間無同伴。",
        "from": "T17n0721_011:0063a23_0",
        "context_with_next_sentence": true
    },
    {
        "source_sentence": "　　若人多作惡，　　因緣於他人，　　自作還自受，　　彼人不能救。",
        "from": "T17n0721_011:0063a25_0",
        "context_with_next_sentence": true
    },
    {
        "source_sentence": "　　汝何故愚癡，　　為妻子所誑？",
        "from": "T17n0721_011:0063a27_0",
        "context_with_next_sentence": true
    },
    {
        "source_sentence": "　　於比丘尼等，　　癡誑故造惡。",
        "from": "T17n0721_011:0063a28_0",
        "context_with_next_sentence": true
    },
    {
        "source_sentence": "　　此世未來世，　　怨常隨後行，　　怨中第一怨，　　一切惡處示。",
        "from": "T17n0721_011:0063a29_0",
        "context_with_next_sentence": true
    },
    {
        "source_sentence": "　　自所作惡業，　　如毒如刀火，　　汝自作惡業，　　汝如是自食。",
        "from": "T17n0721_011:0063b02_0",
        "context_with_next_sentence": true
    },
    {
        "source_sentence": "　　非此人作業，　　餘人受果報，　　非初非中後，　　非此世他世。",
        "from": "T17n0721_011:0063b04_0",
        "context_with_next_sentence": true
    },
    {
        "source_sentence": "　　若人散亂意，　　心不正觀察，　　貪受樂味故，　　造作不善業。",
        "from": "T17n0721_011:0063b06_0",
        "context_with_next_sentence": true
    },
    {
        "source_sentence": "　　愚癡亂心人，　　增長不善法，　　不知正觀察，　　造作諸惡業。",
        "from": "T17n0721_011:0063b08_0",
        "context_with_next_sentence": true
    },
    {
        "source_sentence": "　　心能誑眾生，　　心能令人貪，　　令人向地獄，　　闇中闇處去。",
        "from": "T17n0721_011:0063b10_0",
        "context_with_next_sentence": true
    },
    {
        "source_sentence": "　　闇覆生死中，　　難得佛正法，　　若人不愛法，　　從苦到苦處。",
        "from": "T17n0721_011:0063b12_0",
        "context_with_next_sentence": true
    },
    {
        "source_sentence": "　　若人寂靜心，　　境界不破壞，　　彼人到善處，　　汝今者至此。』",
        "from": "T17n0721_011:0063b14_0",
        "context_with_next_sentence": true
    },
    {
        "source_sentence": "「如是造作惡業行人，自身、口、意造不善業，閻魔羅人既呵責已，送大焦熱大地獄去。",
        "from": "T17n0721_011:0063b16_0",
        "context_with_next_sentence": true
    },
    {
        "source_sentence": "鼻嗅不淨臭爛惡屎，舌甞堅熱不淨惡味，得不可愛香味之色，身則當觸最重惡觸，有惡風來如刀如火。",
        "from": "T17n0721_011:0063b17_1",
        "context_with_next_sentence": true
    },
    {
        "source_sentence": "此五境界極惡可畏，心怖畏故則生恐怯，於先已見大地獄相。",
        "from": "T17n0721_011:0063b20_2",
        "context_with_next_sentence": true
    },
    {
        "source_sentence": "閻魔羅人堅繫其咽，業風所吹，將向地獄，不得自在。",
        "from": "T17n0721_011:0063b21_3",
        "context_with_next_sentence": true
    },
    {
        "source_sentence": "閻魔羅人面有惡狀，手足極熱，捩身努肚，罪人見之極大恾怖。",
        "from": "T17n0721_011:0063b22_4",
        "context_with_next_sentence": true
    },
    {
        "source_sentence": "閻魔羅人聲如雷吼，罪人聞之恐怖更增。",
        "from": "T17n0721_011:0063b24_5",
        "context_with_next_sentence": true
    },
    {
        "source_sentence": "閻魔羅人手執利刀，腹肚甚大如黑雲色，眼焰如燈、狗牙鋒利，臂手皆長，搖動作勢，肩闊長爪鋒利焰燃，臂麁脈脹，一切身分皆悉麁起，如是種種可畏形狀，執惡業人如是將去，過六十八百千由旬地海洲城，在海外邊，復行三十六億由旬，漸漸向下十億由旬，業風所吹，如是遠去。",
        "from": "T17n0721_011:0063b25_6",
        "context_with_next_sentence": true
    },
    {
        "source_sentence": "彼如是處業風力吹，非心思量，不可譬喻。",
        "from": "T17n0721_011:0063c03_7",
        "context_with_next_sentence": true
    },
    {
        "source_sentence": "彼處境界，日月風力所不能到，唯業風力。",
        "from": "T17n0721_011:0063c04_8",
        "context_with_next_sentence": true
    },
    {
        "source_sentence": "一切風中，業風第一，更無過者。",
        "from": "T17n0721_011:0063c05_9",
        "context_with_next_sentence": true
    },
    {
        "source_sentence": "如是業風將惡業人去到彼處，既到彼已，閻魔羅王呵責如前。",
        "from": "T17n0721_011:0063c05_10",
        "context_with_next_sentence": true
    },
    {
        "source_sentence": "閻魔羅王既呵責已，惡業羂縛出向地獄，以惡業故，彼處見有閻魔羅人，謂是眾生，將惡業人向大焦熱大地獄去。",
        "from": "T17n0721_011:0063c07_11",
        "context_with_next_sentence": true
    },
    {
        "source_sentence": "如是罪人，闇中遠見彼大焦熱大地獄中普火焰燃。",
        "from": "T17n0721_011:0063c10_0",
        "context_with_next_sentence": true
    },
    {
        "source_sentence": "彼地獄量五千由旬，不增不減。",
        "from": "T17n0721_011:0063c11_1",
        "context_with_next_sentence": true
    },
    {
        "source_sentence": "去彼地獄三千由旬，聞地獄人啼哭之聲悲愁恐魄，極大憂惱。",
        "from": "T17n0721_011:0063c11_2",
        "context_with_next_sentence": true
    },
    {
        "source_sentence": "已受無量種種苦惱，堅惡叵耐。",
        "from": "T17n0721_011:0063c13_3",
        "context_with_next_sentence": true
    },
    {
        "source_sentence": "如是無量百千萬億無數年歲，聞大焦熱大地獄中，地獄罪人啼哭之聲。",
        "from": "T17n0721_011:0063c14_4",
        "context_with_next_sentence": true
    },
    {
        "source_sentence": "既聞啼哭，十倍恐魄，心驚怖畏，閻魔羅人如是將送向大焦熱大地獄去。",
        "from": "T17n0721_011:0063c15_5",
        "context_with_next_sentence": true
    },
    {
        "source_sentence": "「閻魔羅人呵責之故，而說偈言：「『汝聞地獄聲，　　已如是怖畏，　　何況地獄燒，　　如燒乾薪草。",
        "from": "T17n0721_011:0063c17_6",
        "context_with_next_sentence": true
    },
    {
        "source_sentence": "　　火燒非是燒，　　惡業乃是燒，　　火燒則可滅，　　業燒不可滅。",
        "from": "T17n0721_011:0063c21_0",
        "context_with_next_sentence": true
    },
    {
        "source_sentence": "　　火不地獄燒，　　火不隨逐行，　　汝作惡業火，　　須臾當燒汝。",
        "from": "T17n0721_011:0063c23_0",
        "context_with_next_sentence": true
    },
    {
        "source_sentence": "　　若作惡業火，　　彼在燒獄燒，　　若捨惡業火，　　則不畏地獄。",
        "from": "T17n0721_011:0063c25_0",
        "context_with_next_sentence": true
    },
    {
        "source_sentence": "　　若人自愛身，　　復畏於地獄，　　彼人則捨惡，　　不受大苦惱。",
        "from": "T17n0721_011:0063c27_0",
        "context_with_next_sentence": true
    },
    {
        "source_sentence": "　　捨離惡業人，　　心常善觀察，　　身口意皆善，　　去涅槃不遠。",
        "from": "T17n0721_011:0063c29_0",
        "context_with_next_sentence": true
    },
    {
        "source_sentence": "　　若人常惡心，　　癡心常自在，　　故得惡地獄，　　何須眼出淚？",
        "from": "T17n0721_011:0064a02_0",
        "context_with_next_sentence": true
    },
    {
        "source_sentence": "　　造苦得苦報，　　苦滅得樂報，　　初中後惡業，　　眾生不受樂。",
        "from": "T17n0721_011:0064a04_0",
        "context_with_next_sentence": true
    },
    {
        "source_sentence": "　　汝人中造惡，　　惡業已多作，　　如是惡業果，　　今者將欲受。",
        "from": "T17n0721_011:0064a06_0",
        "context_with_next_sentence": true
    },
    {
        "source_sentence": "　　若人作惡業，　　則向惡處去，　　若人作善業，　　則去向善處。",
        "from": "T17n0721_011:0064a08_0",
        "context_with_next_sentence": true
    },
    {
        "source_sentence": "　　非是作惡業，　　而得於樂果，　　樂果非惡得，　　以不顛倒受。",
        "from": "T17n0721_011:0064a10_0",
        "context_with_next_sentence": true
    },
    {
        "source_sentence": "　　無始世界來，　　作善得樂果，　　若作惡業者，　　如是得苦果。",
        "from": "T17n0721_011:0064a12_0",
        "context_with_next_sentence": true
    },
    {
        "source_sentence": "　　因緣則相似，　　顛倒不相應，　　已作因於前，　　如是得果報。』",
        "from": "T17n0721_011:0064a14_0",
        "context_with_next_sentence": true
    },
    {
        "source_sentence": "「如是罪人惡業所作，閻魔羅人於中有中苦呵責已，將向地獄。",
        "from": "T17n0721_011:0064a16_0",
        "context_with_next_sentence": true
    },
    {
        "source_sentence": "彼惡業人既聞呵責怖畏毛竪，何況眼見？",
        "from": "T17n0721_011:0064a17_1",
        "context_with_next_sentence": true
    },
    {
        "source_sentence": "彼中有人既見地獄焰火熾燃，色等諸陰極受寒苦，戰動難忍。",
        "from": "T17n0721_011:0064a18_2",
        "context_with_next_sentence": true
    },
    {
        "source_sentence": "於彼地獄熱焰熾火，心生貪著，起心即取。",
        "from": "T17n0721_011:0064a19_3",
        "context_with_next_sentence": true
    },
    {
        "source_sentence": "取因緣有，一切有分法皆如是，有因緣生。",
        "from": "T17n0721_011:0064a20_4",
        "context_with_next_sentence": true
    },
    {
        "source_sentence": "彼惡業人不善業因：殺生、偷盜、邪行、飲酒、妄語、邪見，復有邪行，於彼淨行無欲染心淨戒相應善比丘尼，強逼行欲。",
        "from": "T17n0721_011:0064a21_5",
        "context_with_next_sentence": true
    },
    {
        "source_sentence": "彼不善業作而復集，勢力堅[革*卬]，所得果報，有大火聚，其聚舉高五百由旬，其量寬廣二百由旬，焰燃熾盛，彼人所作惡業勢力，急擲其身墮彼火聚，如大山崖推在嶮岸，無有坎蹬挽摸之處。",
        "from": "T17n0721_011:0064a24_6",
        "context_with_next_sentence": true
    },
    {
        "source_sentence": "如是罪人直入大火，彼地獄中如是勢推惡業行人，入大地獄熾燃火中，以惡業故，有熱鐵鉤先鉤其足，令頭在下而入火中。",
        "from": "T17n0721_011:0064a28_7",
        "context_with_next_sentence": true
    },
    {
        "source_sentence": "彼惡業人，既如是入地獄熾火，先燒其眼，既燒眼已，次燒頭皮；燒頭皮已，次燒頭骨；燒頭骨已，次燒頰骨；燒頰骨已，次燒其齒；既燒齒已，次燒牙床；燒牙床已，次燒項骨；燒項骨已，次燒背骨；燒背骨已，次燒胸骨；燒胸骨已，次燒咽筒；燒咽筒已，次燒其心；既燒心已，次燒其肚；既燒肚已，次燒大腸；燒大腸已，次燒小腸；燒小膓已，次燒其髖；既燒髖已，次燒其根；既燒根已，次燒髀骨；燒髀骨已，次燒其踹；既燒踹已，次燒脚腕；燒脚腕已，次燒足指。",
        "from": "T17n0721_011:0064b02_8",
        "context_with_next_sentence": true
    },
    {
        "source_sentence": "如是如是，彼惡業人以惡業故，最初先入大火盆中，如是極燒一切身分，燒已復生，受苦不斷，如彼人中上上作業，如是如是上上受苦。",
        "from": "T17n0721_011:0064b13_9",
        "context_with_next_sentence": true
    },
    {
        "source_sentence": "彼地獄人如是具受焰鬘火盆，如是極燒，然後墮在金剛火地，以怖畏故伸手努臂，既倒地已，即復建上，如毬著地，即上不停。",
        "from": "T17n0721_011:0064b16_10",
        "context_with_next_sentence": true
    },
    {
        "source_sentence": "如是速建，連上連下，伸手努臂吼喚號哭墮地復上，如是唱喚，大火焰鬘普覆身體，建在空中，常亦被燒，如前所燒入火焰中。",
        "from": "T17n0721_011:0064b19_11",
        "context_with_next_sentence": true
    },
    {
        "source_sentence": "如是無量百千年歲，彼大地獄大火盆中，燒已復燒，連燒不止，一切身分燒已復生，乃至時盡。",
        "from": "T17n0721_011:0064b22_12",
        "context_with_next_sentence": true
    },
    {
        "source_sentence": "若出火盆，以惡業故而復更見閻魔羅人，非是眾生，罪人見之謂是眾生，手中執持焰燃鐵鉗。",
        "from": "T17n0721_011:0064b24_13",
        "context_with_next_sentence": true
    },
    {
        "source_sentence": "彼鉗極熱，於彼火聚二倍更熱。",
        "from": "T17n0721_011:0064b27_14",
        "context_with_next_sentence": true
    },
    {
        "source_sentence": "以何因緣彼鉗極熱？",
        "from": "T17n0721_011:0064b27_15",
        "context_with_next_sentence": true
    },
    {
        "source_sentence": "以殺生故，火盆所燒；殺生、偷盜二惡業故，彼鉗極熱二倍更熱，以此因緣，彼焰鐵鉗二倍更熱。",
        "from": "T17n0721_011:0064b28_16",
        "context_with_next_sentence": true
    },
    {
        "source_sentence": "閻魔羅人非是眾生，以如是鉗，鉗取罪人置熱鐵地，焰鐵鉤上提令使坐，焰燃鐵鉤從糞門入，背上而出或卵上出，廣說如前。",
        "from": "T17n0721_011:0064c01_17",
        "context_with_next_sentence": true
    },
    {
        "source_sentence": "彼既坐已三倍受苦，熱焰利鐵割其人根，并卵俱割。",
        "from": "T17n0721_011:0064c04_18",
        "context_with_next_sentence": true
    },
    {
        "source_sentence": "何因何緣三倍受苦？",
        "from": "T17n0721_011:0064c05_19",
        "context_with_next_sentence": true
    },
    {
        "source_sentence": "所謂殺生、偷盜、邪行，以此因緣，三倍受苦。",
        "from": "T17n0721_011:0064c06_20",
        "context_with_next_sentence": true
    },
    {
        "source_sentence": "譬如鐵師、若其弟子鐵作之處以韛吹之，風滿皮韛，如是風吹彼火焰燃。",
        "from": "T17n0721_011:0064c07_21",
        "context_with_next_sentence": true
    },
    {
        "source_sentence": "如是如是，作惡業人以作惡業究竟滿故，名惡業人。",
        "from": "T17n0721_011:0064c08_22",
        "context_with_next_sentence": true
    },
    {
        "source_sentence": "作惡業人、惡業弟子，業業普遍故名為風，所謂業風；共婦女婬，名為鍛作爐中熱沸。",
        "from": "T17n0721_011:0064c09_23",
        "context_with_next_sentence": true
    },
    {
        "source_sentence": "謂地獄人唱聲叫喚，如是多吹、如是多然，多不善業如是多燒不善業人，受極苦惱。",
        "from": "T17n0721_011:0064c11_24",
        "context_with_next_sentence": true
    },
    {
        "source_sentence": "以此因緣，彼地獄中三倍受苦，殺、盜、邪行，樂行多作，彼果應知。",
        "from": "T17n0721_011:0064c13_25",
        "context_with_next_sentence": true
    },
    {
        "source_sentence": "閻魔羅人問彼地獄極大怖畏皺面唱喚不善業人、大火煮人作如是言：『汝何所患？",
        "from": "T17n0721_011:0064c15_26",
        "context_with_next_sentence": true
    },
    {
        "source_sentence": "汝何所苦？』",
        "from": "T17n0721_011:0064c17_27",
        "context_with_next_sentence": true
    },
    {
        "source_sentence": "彼受苦人即復報答閻魔羅人作如是言：『我今如是極受大苦。",
        "from": "T17n0721_011:0064c17_28",
        "context_with_next_sentence": true
    },
    {
        "source_sentence": "如是大苦猶尚可忍，渴苦叵耐。』",
        "from": "T17n0721_011:0064c19_0",
        "context_with_next_sentence": true
    },
    {
        "source_sentence": "閻魔羅人如是聞已，復有惡河名可畏波，彼河唯有極熱勇沸銅汁、鑞汁和合滿中，又復多有焰燃鐵塊，彼河岸嶮。",
        "from": "T17n0721_011:0064c19_1",
        "context_with_next_sentence": true
    },
    {
        "source_sentence": "若見彼河，極大怖畏；若聞其聲，極生恐怕。",
        "from": "T17n0721_011:0064c22_2",
        "context_with_next_sentence": true
    },
    {
        "source_sentence": "閻魔羅人以熱鐵鉢盛取熱銅熱白鑞汁，持向罪人而語之言：『汝可飲之。』",
        "from": "T17n0721_011:0064c23_3",
        "context_with_next_sentence": true
    },
    {
        "source_sentence": "彼人渴故，兩手執取謂之是水，取已而飲。",
        "from": "T17n0721_011:0064c25_4",
        "context_with_next_sentence": true
    },
    {
        "source_sentence": "彼地獄人以惡業故，先燒其脣，既燒脣已，次燒其舌乃至咽筒皆悉被燒，次第乃至燒身遍已，從下而出。",
        "from": "T17n0721_011:0064c26_5",
        "context_with_next_sentence": true
    },
    {
        "source_sentence": "如是罪人四倍焰然，四倍受苦。",
        "from": "T17n0721_011:0064c28_6",
        "context_with_next_sentence": true
    },
    {
        "source_sentence": "何業果報？",
        "from": "T17n0721_011:0064c29_7",
        "context_with_next_sentence": true
    },
    {
        "source_sentence": "所謂殺生、偷盜、邪行及以飲酒。",
        "from": "T17n0721_011:0064c29_8",
        "context_with_next_sentence": true
    },
    {
        "source_sentence": "戒人自飲，復與戒人、出家比丘，此業果報於地獄中，熱渴須水，而飲熱沸赤焰銅汁。",
        "from": "T17n0721_011:0065a01_9",
        "context_with_next_sentence": true
    },
    {
        "source_sentence": "如是比丘、持戒之人於眾僧中不知是酒，謂是淨飲，而實是酒。",
        "from": "T17n0721_011:0065a03_10",
        "context_with_next_sentence": true
    },
    {
        "source_sentence": "酒者是毒，手既執已，不能棄捨，畏眾僧故而自飲之。",
        "from": "T17n0721_011:0065a04_11",
        "context_with_next_sentence": true
    },
    {
        "source_sentence": "此業果報，於地獄中赤焰銅汁不能捨棄，渴急而飲，此是酒果。",
        "from": "T17n0721_011:0065a06_12",
        "context_with_next_sentence": true
    },
    {
        "source_sentence": "所謂沙門在檀越家，惜檀越意，不能棄却而便飲之，此業果報。",
        "from": "T17n0721_011:0065a07_13",
        "context_with_next_sentence": true
    },
    {
        "source_sentence": "閻魔羅人又復更問地獄人曰：『汝何所患？』",
        "from": "T17n0721_011:0065a09_14",
        "context_with_next_sentence": true
    },
    {
        "source_sentence": "彼地獄人即復答言：『我今患飢。",
        "from": "T17n0721_011:0065a10_15",
        "context_with_next_sentence": true
    },
    {
        "source_sentence": "我之所受如是苦中，飢苦為勝。』",
        "from": "T17n0721_011:0065a10_16",
        "context_with_next_sentence": true
    },
    {
        "source_sentence": "如是答已，閻魔羅人於可畏波熱焰河中取鐵揣來，五倍焰燃，語罪人曰：『此則是食。』",
        "from": "T17n0721_011:0065a11_17",
        "context_with_next_sentence": true
    },
    {
        "source_sentence": "彼地獄人惡業癡故，起如是意：『今食已至。』",
        "from": "T17n0721_011:0065a13_18",
        "context_with_next_sentence": true
    },
    {
        "source_sentence": "即取食之，先燒其脣如前廣說，次第乃至從下而出，惡業力故而常不死，作集業故，舌還更生，更生柔軟過蓮華葉，身復更生，更生軟嫰，惡業果報。",
        "from": "T17n0721_011:0065a14_19",
        "context_with_next_sentence": true
    },
    {
        "source_sentence": "彼比丘如是觀察，何業果報，新生更軟？",
        "from": "T17n0721_011:0065a18_20",
        "context_with_next_sentence": true
    },
    {
        "source_sentence": "彼見聞知：如來如燈，如是說言：『若人殺生偷、盜、邪行、飲酒、與酒，復有妄語，彼業果報。",
        "from": "T17n0721_011:0065a19_21",
        "context_with_next_sentence": true
    },
    {
        "source_sentence": "若人犯戒，若貝聲行言：「我持戒。」",
        "from": "T17n0721_011:0065a21_0",
        "context_with_next_sentence": true
    },
    {
        "source_sentence": "如是比丘如是心意，食眾僧食，得如是果。』",
        "from": "T17n0721_011:0065a21_1",
        "context_with_next_sentence": true
    },
    {
        "source_sentence": "閻魔羅人又復更問地獄人曰：『汝燒舌耶？』",
        "from": "T17n0721_011:0065a22_2",
        "context_with_next_sentence": true
    },
    {
        "source_sentence": "彼地獄人、惡業癡人，出舌示之。",
        "from": "T17n0721_011:0065a23_3",
        "context_with_next_sentence": true
    },
    {
        "source_sentence": "彼舌極軟如蓮華葉，廣半由旬，妄語業故。",
        "from": "T17n0721_011:0065a24_4",
        "context_with_next_sentence": true
    },
    {
        "source_sentence": "閻魔羅人犁耕其舌，無量百倒傷壞破裂，發聲呻喚，妄語業故。",
        "from": "T17n0721_011:0065a25_5",
        "context_with_next_sentence": true
    },
    {
        "source_sentence": "如是無量百千億歲，出於算數，時節久遠受大苦惱，是彼作集惡業果報，如是受已，而於地獄未得解脫。",
        "from": "T17n0721_011:0065a26_6",
        "context_with_next_sentence": true
    },
    {
        "source_sentence": "「閻魔羅人復為說偈呵責之言：「『如汝護惜命，　　他心亦如是，　　汝如是殺生，　　作惡業故來。",
        "from": "T17n0721_011:0065a29_7",
        "context_with_next_sentence": true
    },
    {
        "source_sentence": "　　世人寧捨命，　　而聚集財物，　　何故取他物，　　以為己所有？",
        "from": "T17n0721_011:0065b04_0",
        "context_with_next_sentence": true
    },
    {
        "source_sentence": "　　一切人愛妻，　　勝於愛自身，　　汝癡欲染人，　　何故強侵逼？",
        "from": "T17n0721_011:0065b06_0",
        "context_with_next_sentence": true
    },
    {
        "source_sentence": "　　若人飲酒者，　　於佛所癡生，　　法中第一過，　　汝何故飲酒？",
        "from": "T17n0721_011:0065b08_0",
        "context_with_next_sentence": true
    },
    {
        "source_sentence": "　　舌中出惡毒，　　一切人不信，　　汝妄語惡人，　　何故不捨離？",
        "from": "T17n0721_011:0065b10_0",
        "context_with_next_sentence": true
    },
    {
        "source_sentence": "　　如是五種惡，　　汝心所憙樂，　　今者應忍受，　　徒生此憂惱。",
        "from": "T17n0721_011:0065b12_0",
        "context_with_next_sentence": true
    },
    {
        "source_sentence": "　　惡業法如毒，　　汝如是不捨，　　故到此地獄，　　焰鬘大畏處。』",
        "from": "T17n0721_011:0065b14_0",
        "context_with_next_sentence": true
    },
    {
        "source_sentence": "「閻魔羅人如是呵責地獄罪人，既呵責已，自所作業，彼業如印，常受大苦晝夜不息，種種堅鞕有無量種。",
        "from": "T17n0721_011:0065b16_0",
        "context_with_next_sentence": true
    },
    {
        "source_sentence": "如無量種不善業行，如是無量種種受苦，如因相似，得相似果。",
        "from": "T17n0721_011:0065b18_1",
        "context_with_next_sentence": true
    },
    {
        "source_sentence": "如是苦果似種子故，在大焦熱大地獄中滿足惡業。",
        "from": "T17n0721_011:0065b19_2",
        "context_with_next_sentence": true
    },
    {
        "source_sentence": "不善業人受苦果報；善滿足者，樂果滿足。",
        "from": "T17n0721_011:0065b21_3",
        "context_with_next_sentence": true
    },
    {
        "source_sentence": "彼惡業人如是受苦，如是無量百千年歲，如是惡業如怨無異，大不饒益。",
        "from": "T17n0721_011:0065b22_4",
        "context_with_next_sentence": true
    },
    {
        "source_sentence": "如是燒煮彼地獄人。",
        "from": "T17n0721_011:0065b23_5",
        "context_with_next_sentence": true
    },
    {
        "source_sentence": "如是罪人若脫彼處，望救望歸走向異處，遠見樹林極大黑闇，如是闇處多有大狗，彼狗名為張口大力。",
        "from": "T17n0721_011:0065b24_6",
        "context_with_next_sentence": true
    },
    {
        "source_sentence": "如是狗者，能急疾走，口是金剛，彼狗吼聲甚可怖畏。",
        "from": "T17n0721_011:0065b26_7",
        "context_with_next_sentence": true
    },
    {
        "source_sentence": "如是張口大力狗者，於彼林中處處遍有。",
        "from": "T17n0721_011:0065b28_8",
        "context_with_next_sentence": true
    },
    {
        "source_sentence": "彼地獄人見彼林已，疾走往入，彼諸惡狗，一切皆來逐彼罪人，先齧其卵、肉皮筋根、脈及脈穴、骨及骨節，一切身分皆悉遍食，如芥子許遺餘不盡，後復更生，長久遠時惡狗所食。",
        "from": "T17n0721_011:0065b29_9",
        "context_with_next_sentence": true
    },
    {
        "source_sentence": "此何業果？",
        "from": "T17n0721_011:0065c04_10",
        "context_with_next_sentence": true
    },
    {
        "source_sentence": "謂殺生業。",
        "from": "T17n0721_011:0065c04_11",
        "context_with_next_sentence": true
    },
    {
        "source_sentence": "為食肉故而殺眾生，得如是果。",
        "from": "T17n0721_011:0065c04_12",
        "context_with_next_sentence": true
    },
    {
        "source_sentence": "正法念處經卷第十一",
        "from": "T17n0721_011:0065c06_0",
        "context_with_next_sentence": false
    }
]