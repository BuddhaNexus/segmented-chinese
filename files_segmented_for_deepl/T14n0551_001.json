[
    {
        "source_sentence": "佛說摩鄧女經",
        "from": "T14n0551_001:0895a03_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T14n0551_001:0895a05_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園。",
        "from": "T14n0551_001:0895a06_0",
        "context_with_next_sentence": true
    },
    {
        "source_sentence": "時阿難持鉢行乞食。",
        "from": "T14n0551_001:0895a06_1",
        "context_with_next_sentence": true
    },
    {
        "source_sentence": "食已，阿難隨水邊而行，見一女人在水邊擔水而去，阿難從女匃水，女即與水；女便隨阿難，視阿難所止處。",
        "from": "T14n0551_001:0895a07_2",
        "context_with_next_sentence": true
    },
    {
        "source_sentence": "女歸告其母，母名摩鄧，女於家委地臥而啼。",
        "from": "T14n0551_001:0895a09_3",
        "context_with_next_sentence": true
    },
    {
        "source_sentence": "母問女：「何為悲啼？」",
        "from": "T14n0551_001:0895a11_0",
        "context_with_next_sentence": true
    },
    {
        "source_sentence": "女言：「母欲嫁我者，莫與他人，我於水邊見一沙門從我匃水，我問何字？",
        "from": "T14n0551_001:0895a11_1",
        "context_with_next_sentence": true
    },
    {
        "source_sentence": "名阿難。",
        "from": "T14n0551_001:0895a13_2",
        "context_with_next_sentence": true
    },
    {
        "source_sentence": "我得阿難乃嫁，母不得者，我不嫁也。」",
        "from": "T14n0551_001:0895a13_3",
        "context_with_next_sentence": true
    },
    {
        "source_sentence": "母出行問阿難，阿難者承事佛。",
        "from": "T14n0551_001:0895a14_4",
        "context_with_next_sentence": true
    },
    {
        "source_sentence": "母已知，還告女言：「阿難事佛道，不肯為汝作夫。」",
        "from": "T14n0551_001:0895a14_5",
        "context_with_next_sentence": true
    },
    {
        "source_sentence": "女啼，不飲食言：「母能知蠱道。」",
        "from": "T14n0551_001:0895a15_6",
        "context_with_next_sentence": true
    },
    {
        "source_sentence": "母出，請阿難歸飯，女大喜。",
        "from": "T14n0551_001:0895a16_7",
        "context_with_next_sentence": true
    },
    {
        "source_sentence": "母語阿難：「我女欲為卿作妻。」",
        "from": "T14n0551_001:0895a17_8",
        "context_with_next_sentence": true
    },
    {
        "source_sentence": "阿難言：「我持戒，不畜妻。」",
        "from": "T14n0551_001:0895a17_9",
        "context_with_next_sentence": true
    },
    {
        "source_sentence": "復言：「我女不得卿為夫者，便自殺。」",
        "from": "T14n0551_001:0895a18_10",
        "context_with_next_sentence": true
    },
    {
        "source_sentence": "阿難言：「我師佛，不得與女人共交通。」",
        "from": "T14n0551_001:0895a19_11",
        "context_with_next_sentence": true
    },
    {
        "source_sentence": "母入語女：「阿難不肯為汝作夫，言其有經道者不得畜婦。」",
        "from": "T14n0551_001:0895a20_12",
        "context_with_next_sentence": true
    },
    {
        "source_sentence": "女對母啼言：「母道所在。」",
        "from": "T14n0551_001:0895a21_13",
        "context_with_next_sentence": true
    },
    {
        "source_sentence": "母言：「天下道，無有能過佛道及阿羅漢道。」",
        "from": "T14n0551_001:0895a21_14",
        "context_with_next_sentence": true
    },
    {
        "source_sentence": "摩鄧女復言：「但為我閉門戶，無令得出，暮自當為我作夫。」",
        "from": "T14n0551_001:0895a22_15",
        "context_with_next_sentence": true
    },
    {
        "source_sentence": "母閉門以蠱道縛阿難。",
        "from": "T14n0551_001:0895a24_16",
        "context_with_next_sentence": true
    },
    {
        "source_sentence": "至晡時，母為女布席臥處，女大喜自莊飾，阿難不肯前就臥處，母令中庭地出火，前牽阿難衣語阿難言：「汝不為我女作夫，我擲汝火中。」",
        "from": "T14n0551_001:0895a24_17",
        "context_with_next_sentence": true
    },
    {
        "source_sentence": "阿難自鄙為佛作沙門，今日反在是中不能得出。",
        "from": "T14n0551_001:0895a27_18",
        "context_with_next_sentence": true
    },
    {
        "source_sentence": "佛即持神，心知阿難。",
        "from": "T14n0551_001:0895a29_0",
        "context_with_next_sentence": true
    },
    {
        "source_sentence": "阿難還至佛所，白言：「我昨日行匃食，於水邊見一女人，我從匃水，我還到佛所，明日有一女人名摩鄧，請我，欲得歸飯我，出便牽我，欲持女與我作妻。",
        "from": "T14n0551_001:0895a29_1",
        "context_with_next_sentence": true
    },
    {
        "source_sentence": "我言：『我持佛戒不得畜妻。』」",
        "from": "T14n0551_001:0895b03_2",
        "context_with_next_sentence": true
    },
    {
        "source_sentence": "女見阿難得脫去，於家啼哭，母言：「其有事佛者，我道不能勝，我本不語汝耶！」",
        "from": "T14n0551_001:0895b04_3",
        "context_with_next_sentence": true
    },
    {
        "source_sentence": "女啼不止，續念阿難。",
        "from": "T14n0551_001:0895b06_4",
        "context_with_next_sentence": true
    },
    {
        "source_sentence": "女明日自行求索阿難，復見阿難行匃食，隨阿難背後，視阿難足、視阿難面；阿難慚而避之，女復隨不止。",
        "from": "T14n0551_001:0895b06_5",
        "context_with_next_sentence": true
    },
    {
        "source_sentence": "阿難還歸佛所，女守門，阿難不出，女啼而去。",
        "from": "T14n0551_001:0895b09_6",
        "context_with_next_sentence": true
    },
    {
        "source_sentence": "阿難前白佛：「摩鄧女今日復隨我。」",
        "from": "T14n0551_001:0895b10_7",
        "context_with_next_sentence": true
    },
    {
        "source_sentence": "佛使追呼摩鄧女見之。",
        "from": "T14n0551_001:0895b11_0",
        "context_with_next_sentence": true
    },
    {
        "source_sentence": "佛問：「汝追逐阿難，何等索？」",
        "from": "T14n0551_001:0895b11_1",
        "context_with_next_sentence": true
    },
    {
        "source_sentence": "女言：「我聞阿難無婦，我又無夫，我欲為阿難作婦也。」",
        "from": "T14n0551_001:0895b12_2",
        "context_with_next_sentence": true
    },
    {
        "source_sentence": "佛告女言：「阿難沙門無髮，汝有髮，汝寧能剃汝頭髮不？",
        "from": "T14n0551_001:0895b13_3",
        "context_with_next_sentence": true
    },
    {
        "source_sentence": "我使阿難為汝作夫。」",
        "from": "T14n0551_001:0895b14_4",
        "context_with_next_sentence": true
    },
    {
        "source_sentence": "女言：「我能剃頭髮。」",
        "from": "T14n0551_001:0895b15_5",
        "context_with_next_sentence": true
    },
    {
        "source_sentence": "佛言：「歸報汝母，剃頭髮來。」",
        "from": "T14n0551_001:0895b15_6",
        "context_with_next_sentence": true
    },
    {
        "source_sentence": "女歸到母所言：「母不能為我致阿難，佛言：『剃汝頭髮來，我使阿難為汝作夫。』」",
        "from": "T14n0551_001:0895b16_7",
        "context_with_next_sentence": true
    },
    {
        "source_sentence": "母言：「子我生汝，護汝頭髮，汝何為欲為沙門作婦？",
        "from": "T14n0551_001:0895b18_0",
        "context_with_next_sentence": true
    },
    {
        "source_sentence": "國中有大豪富家，我自能嫁汝與之。」",
        "from": "T14n0551_001:0895b19_1",
        "context_with_next_sentence": true
    },
    {
        "source_sentence": "女言：「我生死當為阿難作婦。」",
        "from": "T14n0551_001:0895b20_0",
        "context_with_next_sentence": true
    },
    {
        "source_sentence": "母言：「汝何為辱我種？」",
        "from": "T14n0551_001:0895b20_1",
        "context_with_next_sentence": true
    },
    {
        "source_sentence": "女言：「母愛我者，當隨我心所喜。」",
        "from": "T14n0551_001:0895b21_2",
        "context_with_next_sentence": true
    },
    {
        "source_sentence": "母啼泣下刀剃女頭髮。",
        "from": "T14n0551_001:0895b21_3",
        "context_with_next_sentence": true
    },
    {
        "source_sentence": "女還到佛所言：「我已剃頭髮。」",
        "from": "T14n0551_001:0895b22_4",
        "context_with_next_sentence": true
    },
    {
        "source_sentence": "佛言：「汝愛阿難何等？」",
        "from": "T14n0551_001:0895b23_5",
        "context_with_next_sentence": true
    },
    {
        "source_sentence": "女言：「我愛阿難眼、愛阿難鼻、愛阿難口、愛阿難耳、愛阿難聲、愛阿難行步。」",
        "from": "T14n0551_001:0895b23_6",
        "context_with_next_sentence": true
    },
    {
        "source_sentence": "佛言：「眼中但有淚、鼻中但有洟、口中但有唾、耳中但有垢、身中但有屎尿臭處不淨。",
        "from": "T14n0551_001:0895b25_7",
        "context_with_next_sentence": true
    },
    {
        "source_sentence": "其有夫妻者，便有惡露，惡露中便有子，已有子便有死亡，已有死亡便有哭泣，於是身有何益？」",
        "from": "T14n0551_001:0895b27_8",
        "context_with_next_sentence": true
    },
    {
        "source_sentence": "女即自思念身中惡露，便自正心，即得阿羅漢道。",
        "from": "T14n0551_001:0895b29_9",
        "context_with_next_sentence": true
    },
    {
        "source_sentence": "佛知已得阿羅漢道，即告女言：「汝起至阿難所。」",
        "from": "T14n0551_001:0895c02_0",
        "context_with_next_sentence": true
    },
    {
        "source_sentence": "女即慚而低頭，長跪於佛前言：「實愚癡故逐阿難耳。",
        "from": "T14n0551_001:0895c03_1",
        "context_with_next_sentence": true
    },
    {
        "source_sentence": "今我心已開，如冥中有燈火；如人乘船船壞依岸；如盲人得扶；如老人持杖行。",
        "from": "T14n0551_001:0895c04_2",
        "context_with_next_sentence": true
    },
    {
        "source_sentence": "今佛與我道，令我心開如是。」",
        "from": "T14n0551_001:0895c06_3",
        "context_with_next_sentence": true
    },
    {
        "source_sentence": "諸比丘俱問佛：「是女人母作蠱道，何因緣是女得阿羅漢道？」",
        "from": "T14n0551_001:0895c06_4",
        "context_with_next_sentence": true
    },
    {
        "source_sentence": "佛告諸比丘：「汝欲聞知是女不？」",
        "from": "T14n0551_001:0895c08_5",
        "context_with_next_sentence": true
    },
    {
        "source_sentence": "諸比丘言：「我曹當受教。」",
        "from": "T14n0551_001:0895c09_0",
        "context_with_next_sentence": true
    },
    {
        "source_sentence": "佛言：「是摩鄧女，先世時五百世為阿難作婦，五百世中常相敬相重相貪相愛，同於我經戒中得道，於今夫妻相見如兄弟，如是佛道何用不為？」",
        "from": "T14n0551_001:0895c09_1",
        "context_with_next_sentence": true
    },
    {
        "source_sentence": "佛說是經，諸比丘聞皆歡喜。",
        "from": "T14n0551_001:0895c12_2",
        "context_with_next_sentence": true
    },
    {
        "source_sentence": "佛說摩鄧女經",
        "from": "T14n0551_001:0895c14_0",
        "context_with_next_sentence": false
    }
]