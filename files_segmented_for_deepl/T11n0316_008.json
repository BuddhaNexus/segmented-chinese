[
    {
        "source_sentence": "佛說大乘菩薩藏正法經卷第八",
        "from": "T11n0316_008:0797a02_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿",
        "from": "T11n0316_008:0797a04_0",
        "context_with_next_sentence": true
    },
    {
        "source_sentence": "卿傳梵大師賜紫沙門臣法護",
        "from": "T11n0316_008:0797a05_0",
        "context_with_next_sentence": true
    },
    {
        "source_sentence": "等奉　詔譯",
        "from": "T11n0316_008:0797a06_0",
        "context_with_next_sentence": true
    },
    {
        "source_sentence": "如來不思議品第四之二",
        "from": "T11n0316_008:0797a07_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_008:0797a08_0",
        "context_with_next_sentence": true
    },
    {
        "source_sentence": "云何名為住信菩薩於佛如來最上大智不可思議，信解清淨，超越分別、離諸疑悔，後復生起身喜心喜適悅之相，發希有想？",
        "from": "T11n0316_008:0797a08_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_008:0797a11_2",
        "context_with_next_sentence": true
    },
    {
        "source_sentence": "諸佛如來以無礙知見轉一切法。",
        "from": "T11n0316_008:0797a11_3",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_008:0797a13_0",
        "context_with_next_sentence": true
    },
    {
        "source_sentence": "我今為汝譬喻宣說發明如來智波羅蜜多，令彼住信菩薩信解清淨乃至發希有想。",
        "from": "T11n0316_008:0797a13_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_008:0797a15_2",
        "context_with_next_sentence": true
    },
    {
        "source_sentence": "譬如殑伽沙等諸世界中，一切草木枝葉莖幹，總取為四指分量，中或有人攝聚一處，聚一處已用火焚之，焚已一切悉成灰燼，散擲於彼殑伽沙數一切世界大海之中，其灰在海經百千歲分布。",
        "from": "T11n0316_008:0797a15_3",
        "context_with_next_sentence": true
    },
    {
        "source_sentence": "而有如來智力圓滿具足，能於彼彼大海之中，取彼彼灰分布於彼一切世界，謂若干灰、若干世界、若干根本、若干蘊聚、若干枝葉，悉布在於若干方處而無減失。",
        "from": "T11n0316_008:0797a19_4",
        "context_with_next_sentence": true
    },
    {
        "source_sentence": "何以故？",
        "from": "T11n0316_008:0797a23_5",
        "context_with_next_sentence": true
    },
    {
        "source_sentence": "諸佛如來於法界中善覺了故，以其覺了而悉能知如是若干一切世界廣大所作。",
        "from": "T11n0316_008:0797a23_6",
        "context_with_next_sentence": true
    },
    {
        "source_sentence": "如來、應供、正等正覺具大威德，有大神通、廣大名稱，世間若有諸善男子善女人等，於佛如來最上大智，信解清淨離分別者，皆是如來慈心建立，現證一切善根邊際，而復作盡諸苦邊際。",
        "from": "T11n0316_008:0797a25_7",
        "context_with_next_sentence": true
    },
    {
        "source_sentence": "何以故？",
        "from": "T11n0316_008:0797a29_8",
        "context_with_next_sentence": true
    },
    {
        "source_sentence": "諸佛如來於法界中善覺了故。",
        "from": "T11n0316_008:0797a29_9",
        "context_with_next_sentence": true
    },
    {
        "source_sentence": "若有能於佛如來所發生一念信解心者，所獲功德而不壞失。",
        "from": "T11n0316_008:0797b01_10",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_008:0797b03_0",
        "context_with_next_sentence": true
    },
    {
        "source_sentence": "我今復說譬喻顯明斯義，或有智人於我喻說而能解了。",
        "from": "T11n0316_008:0797b03_1",
        "context_with_next_sentence": true
    },
    {
        "source_sentence": "譬如有人壽限百歲，或於一時取以一毛端量一渧之水析作百分，持詣佛所，作是白言：『世尊！",
        "from": "T11n0316_008:0797b04_2",
        "context_with_next_sentence": true
    },
    {
        "source_sentence": "我今持此水渧寄置佛所。",
        "from": "T11n0316_008:0797b06_3",
        "context_with_next_sentence": true
    },
    {
        "source_sentence": "後復來取，佛當與我。』",
        "from": "T11n0316_008:0797b07_4",
        "context_with_next_sentence": true
    },
    {
        "source_sentence": "佛即受之，以其水渧置在殑伽河中，隨流汎溢次第入於大海之中。",
        "from": "T11n0316_008:0797b07_5",
        "context_with_next_sentence": true
    },
    {
        "source_sentence": "爾時彼人過百歲已來詣佛所，作是白言：『世尊！",
        "from": "T11n0316_008:0797b09_6",
        "context_with_next_sentence": true
    },
    {
        "source_sentence": "我昔以水渧寄在佛所，願佛今時還當授我。』",
        "from": "T11n0316_008:0797b10_7",
        "context_with_next_sentence": true
    },
    {
        "source_sentence": "舍利子！",
        "from": "T11n0316_008:0797b11_8",
        "context_with_next_sentence": true
    },
    {
        "source_sentence": "如來、應供、正等正覺最上大智圓滿具足，即於大海之中取彼先寄一毛端量析百分者一渧之水，授與彼人。",
        "from": "T11n0316_008:0797b11_9",
        "context_with_next_sentence": true
    },
    {
        "source_sentence": "其一渧水，不為海水損觸壞失。",
        "from": "T11n0316_008:0797b13_10",
        "context_with_next_sentence": true
    },
    {
        "source_sentence": "舍利子！",
        "from": "T11n0316_008:0797b14_11",
        "context_with_next_sentence": true
    },
    {
        "source_sentence": "我所說喻表示分明，況復有人能見是義。",
        "from": "T11n0316_008:0797b14_12",
        "context_with_next_sentence": true
    },
    {
        "source_sentence": "如是水渧經久時中，以如來智力而不能壞。",
        "from": "T11n0316_008:0797b15_13",
        "context_with_next_sentence": true
    },
    {
        "source_sentence": "如來、應供、正等正覺亦復如是。",
        "from": "T11n0316_008:0797b16_14",
        "context_with_next_sentence": true
    },
    {
        "source_sentence": "若善男子善女人能於如來如是大智，信解清淨離分別者，皆是如來慈心建立，緣佛功德空中雨華，現證一切善根邊際，而復作盡諸苦邊際。",
        "from": "T11n0316_008:0797b17_15",
        "context_with_next_sentence": true
    },
    {
        "source_sentence": "何以故？",
        "from": "T11n0316_008:0797b20_16",
        "context_with_next_sentence": true
    },
    {
        "source_sentence": "諸佛如來於法界中善覺了故。",
        "from": "T11n0316_008:0797b20_17",
        "context_with_next_sentence": true
    },
    {
        "source_sentence": "若有能於佛如來所發生一念信解心者，所獲功德而不壞失。」",
        "from": "T11n0316_008:0797b21_18",
        "context_with_next_sentence": true
    },
    {
        "source_sentence": "爾時尊者舍利子白佛言：「世尊！",
        "from": "T11n0316_008:0797b23_0",
        "context_with_next_sentence": true
    },
    {
        "source_sentence": "諸佛如來離如來智能轉諸法不？」",
        "from": "T11n0316_008:0797b23_1",
        "context_with_next_sentence": true
    },
    {
        "source_sentence": "佛言：「不也。",
        "from": "T11n0316_008:0797b24_2",
        "context_with_next_sentence": true
    },
    {
        "source_sentence": "舍利子！」",
        "from": "T11n0316_008:0797b24_3",
        "context_with_next_sentence": true
    },
    {
        "source_sentence": "是時舍利子復白佛言：「當何名為智？",
        "from": "T11n0316_008:0797b24_4",
        "context_with_next_sentence": true
    },
    {
        "source_sentence": "何名為識？」",
        "from": "T11n0316_008:0797b25_5",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_008:0797b25_6",
        "context_with_next_sentence": true
    },
    {
        "source_sentence": "當知識者住於四處：一者，識隨色住、色緣色住，而常親近增長堅牢廣大所成。",
        "from": "T11n0316_008:0797b26_7",
        "context_with_next_sentence": true
    },
    {
        "source_sentence": "二者，識隨受住、受緣受住，而常親近增長堅牢廣大所成。",
        "from": "T11n0316_008:0797b27_8",
        "context_with_next_sentence": true
    },
    {
        "source_sentence": "三者，識隨想住、想緣想住，而常親近增長堅牢廣大所成。",
        "from": "T11n0316_008:0797b29_9",
        "context_with_next_sentence": true
    },
    {
        "source_sentence": "四者，識隨行住、行緣行住，而常親近增長堅牢廣大所成。",
        "from": "T11n0316_008:0797c01_10",
        "context_with_next_sentence": true
    },
    {
        "source_sentence": "此說名識。",
        "from": "T11n0316_008:0797c02_11",
        "context_with_next_sentence": true
    },
    {
        "source_sentence": "何名為智？",
        "from": "T11n0316_008:0797c03_0",
        "context_with_next_sentence": true
    },
    {
        "source_sentence": "謂住五取蘊中智蘊了知，此說名智。",
        "from": "T11n0316_008:0797c03_1",
        "context_with_next_sentence": true
    },
    {
        "source_sentence": "若復地界、水界、火界、風界、空界，識各了知住於識界，此說名識。",
        "from": "T11n0316_008:0797c04_2",
        "context_with_next_sentence": true
    },
    {
        "source_sentence": "若復識於法界有所分別，此說名智。",
        "from": "T11n0316_008:0797c05_3",
        "context_with_next_sentence": true
    },
    {
        "source_sentence": "若復眼所了知色中施設，耳所了知聲中施設，鼻所了知香中施設，舌所了知味中施設，身所了知觸中施設，意所了知法中施設，此說名識。",
        "from": "T11n0316_008:0797c06_4",
        "context_with_next_sentence": true
    },
    {
        "source_sentence": "若復內心寂靜外無所行，以智收攝，無有少法而可分別亦不離分別，此說名智。",
        "from": "T11n0316_008:0797c09_5",
        "context_with_next_sentence": true
    },
    {
        "source_sentence": "若復所緣識生、作意識生、分別識生，此說名識。",
        "from": "T11n0316_008:0797c11_6",
        "context_with_next_sentence": true
    },
    {
        "source_sentence": "若復無所執、無所取、無所緣、無表了，此說名智。",
        "from": "T11n0316_008:0797c12_7",
        "context_with_next_sentence": true
    },
    {
        "source_sentence": "若復有為所行法中識有所住，識於有為中行，此說名識。",
        "from": "T11n0316_008:0797c13_8",
        "context_with_next_sentence": true
    },
    {
        "source_sentence": "若於無為法中無識可行，若無為智即說名智。",
        "from": "T11n0316_008:0797c14_9",
        "context_with_next_sentence": true
    },
    {
        "source_sentence": "若是識於生住滅法中了別無生無滅無住，此說名識。",
        "from": "T11n0316_008:0797c15_10",
        "context_with_next_sentence": true
    },
    {
        "source_sentence": "舍利子！",
        "from": "T11n0316_008:0797c17_11",
        "context_with_next_sentence": true
    },
    {
        "source_sentence": "於如是等諸法之中，如是名識，如是名智。",
        "from": "T11n0316_008:0797c17_12",
        "context_with_next_sentence": true
    },
    {
        "source_sentence": "是故當知，如來大智不可思議，住信菩薩信解清淨，超越分別、離諸疑悔，後復生起身喜心喜適悅之相，發希有想。」",
        "from": "T11n0316_008:0797c18_13",
        "context_with_next_sentence": true
    },
    {
        "source_sentence": "爾時世尊重明斯義說伽陀曰：「所有殑伽沙數等，　　十方世界諸草木，　若人焚爇悉成灰，　　置大海中百千歲。",
        "from": "T11n0316_008:0797c21_0",
        "context_with_next_sentence": true
    },
    {
        "source_sentence": "　佛十力尊微妙智，　　後復能取海中灰，　若干根種及諸方，　　而悉分布無減失。",
        "from": "T11n0316_008:0797c24_0",
        "context_with_next_sentence": true
    },
    {
        "source_sentence": "　心持十方眾生界，　　貪瞋癡行悉了知，　一切意樂及所行，　　無增無減皆悟解。",
        "from": "T11n0316_008:0797c26_0",
        "context_with_next_sentence": true
    },
    {
        "source_sentence": "　大智十力世間尊，　　十方乃至遍法界，　調御不生分別心，　　一切佛子皆信解。",
        "from": "T11n0316_008:0797c28_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_008:0798a01_0",
        "context_with_next_sentence": true
    },
    {
        "source_sentence": "云何名為如來微妙光明不可思議，住信菩薩信解清淨，超越分別、離諸疑悔，後復生起身喜心喜適悅之相，發希有想？",
        "from": "T11n0316_008:0798a01_1",
        "context_with_next_sentence": true
    },
    {
        "source_sentence": "謂佛、如來、應供、正等正覺於法界中善能覺了所有光明廣大微妙，而此三千大千世界總攝一切，普遍光明炎赫照曜，如無雲覆翳日光高出。",
        "from": "T11n0316_008:0798a04_0",
        "context_with_next_sentence": true
    },
    {
        "source_sentence": "如來、應供、正等正覺亦復如是，於此三千大千世界廣大光明炎赫照曜，映蔽大地所有一切星宿山石、藥木燈光及大火聚，超出最勝廣大微妙明焰熾盛，至于日月光明，及四大王天所化宮殿、身莊嚴具等諸光明，三十三天、夜摩天、兜率天、化樂天、他化自在天所化宮殿、身莊嚴具等諸光明，彼梵眾天、梵輔天、梵會天、大梵天所化宮殿、身莊嚴具等諸光明，超出最勝廣大微妙明焰熾盛。",
        "from": "T11n0316_008:0798a07_1",
        "context_with_next_sentence": true
    },
    {
        "source_sentence": "彼少光天、無量光天、光音天、少淨天、無量淨天、遍淨天、無雲天、福生天、廣果天、無想天、無煩天、無熱天、善見天、善現天、色究竟天，所化宮殿、身莊嚴具諸光明中，如來，應供，正等正覺清淨光明，超出最勝廣大微妙明焰熾盛。",
        "from": "T11n0316_008:0798a15_2",
        "context_with_next_sentence": true
    },
    {
        "source_sentence": "何以故？",
        "from": "T11n0316_008:0798a20_3",
        "context_with_next_sentence": true
    },
    {
        "source_sentence": "如來圓滿廣大無量戒、定、慧、解脫、解脫知見故。",
        "from": "T11n0316_008:0798a21_4",
        "context_with_next_sentence": true
    },
    {
        "source_sentence": "舍利子！",
        "from": "T11n0316_008:0798a22_5",
        "context_with_next_sentence": true
    },
    {
        "source_sentence": "若此三千大千世界一切光明施設表示，比佛如來所有光明，百分不及一，乃至烏波尼殺曇分皆不及一。",
        "from": "T11n0316_008:0798a22_6",
        "context_with_next_sentence": true
    },
    {
        "source_sentence": "譬如世間常等真金，置於閻浮檀金聚中，而彼常金無有光明，亦不炎赫不能照曜。",
        "from": "T11n0316_008:0798a24_7",
        "context_with_next_sentence": true
    },
    {
        "source_sentence": "而此三千大千世界所有一切光明施設表示，於佛如來最上光中，悉無光明炎赫照曜。",
        "from": "T11n0316_008:0798a26_8",
        "context_with_next_sentence": true
    },
    {
        "source_sentence": "如來光者，無有過上、廣大最勝亦無分限，極善業報現前隨轉，於此三千大千世界之中廣大照曜，不以日月晝夜時分所照為明。",
        "from": "T11n0316_008:0798a28_9",
        "context_with_next_sentence": true
    },
    {
        "source_sentence": "如來悲愍世間一切眾生，普令安住淨圓光中。",
        "from": "T11n0316_008:0798b02_10",
        "context_with_next_sentence": true
    },
    {
        "source_sentence": "如來、應供、正等正覺乃於阿僧祇世界之中廣大照曜。",
        "from": "T11n0316_008:0798b03_11",
        "context_with_next_sentence": true
    },
    {
        "source_sentence": "何以故？",
        "from": "T11n0316_008:0798b04_12",
        "context_with_next_sentence": true
    },
    {
        "source_sentence": "如來已得最上波羅蜜多及般若波羅蜜多故。",
        "from": "T11n0316_008:0798b05_13",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_008:0798b07_0",
        "context_with_next_sentence": true
    },
    {
        "source_sentence": "我今復說譬喻以明斯義。",
        "from": "T11n0316_008:0798b07_1",
        "context_with_next_sentence": true
    },
    {
        "source_sentence": "譬如有人取此三千大千世界大地諸土盡末為塵，持詣東方，過一世界下一塵點，第二世界復下一點；如是乃至南西北方，各各世界悉下塵點。",
        "from": "T11n0316_008:0798b07_2",
        "context_with_next_sentence": true
    },
    {
        "source_sentence": "舍利子！",
        "from": "T11n0316_008:0798b11_3",
        "context_with_next_sentence": true
    },
    {
        "source_sentence": "於汝意云何？",
        "from": "T11n0316_008:0798b11_4",
        "context_with_next_sentence": true
    },
    {
        "source_sentence": "而彼塵末於諸世界盡邊際不？」",
        "from": "T11n0316_008:0798b11_5",
        "context_with_next_sentence": true
    },
    {
        "source_sentence": "舍利子言：「不也。",
        "from": "T11n0316_008:0798b12_6",
        "context_with_next_sentence": true
    },
    {
        "source_sentence": "世尊！",
        "from": "T11n0316_008:0798b12_7",
        "context_with_next_sentence": true
    },
    {
        "source_sentence": "不也。",
        "from": "T11n0316_008:0798b12_8",
        "context_with_next_sentence": true
    },
    {
        "source_sentence": "善逝！」",
        "from": "T11n0316_008:0798b12_9",
        "context_with_next_sentence": true
    },
    {
        "source_sentence": "佛言：「舍利子！",
        "from": "T11n0316_008:0798b13_0",
        "context_with_next_sentence": true
    },
    {
        "source_sentence": "如來、應供、正等正覺亦復如是。",
        "from": "T11n0316_008:0798b13_1",
        "context_with_next_sentence": true
    },
    {
        "source_sentence": "於彼一切世界之中，以淨光明廣大照曜，而諸光明比佛光明，百分不及一，乃至烏波尼殺曇分皆不及一。",
        "from": "T11n0316_008:0798b14_0",
        "context_with_next_sentence": true
    },
    {
        "source_sentence": "何以故？",
        "from": "T11n0316_008:0798b16_1",
        "context_with_next_sentence": true
    },
    {
        "source_sentence": "如來、應供、正等正覺已得最上波羅蜜多及般若波羅蜜多故。",
        "from": "T11n0316_008:0798b16_2",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_008:0798b19_0",
        "context_with_next_sentence": true
    },
    {
        "source_sentence": "大地所有草木樹林鐵圍諸山，乃至須彌山王，皆是如來大光明力所任持故，乃於三千大千世界廣大照曜。",
        "from": "T11n0316_008:0798b19_1",
        "context_with_next_sentence": true
    },
    {
        "source_sentence": "然其下劣眾生不能信解，或有眾生不能瞻見如來圓光，或有眾生於圓光中廣大瞻覩，或有一俱盧舍見佛光者，或有一由旬內見佛光者，或有三千大千世界之內見佛光者。",
        "from": "T11n0316_008:0798b21_2",
        "context_with_next_sentence": true
    },
    {
        "source_sentence": "又舍利子！",
        "from": "T11n0316_008:0798b25_3",
        "context_with_next_sentence": true
    },
    {
        "source_sentence": "如來光明，何人能於百千世界悉瞻覩者？",
        "from": "T11n0316_008:0798b25_4",
        "context_with_next_sentence": true
    },
    {
        "source_sentence": "謂諸登地菩薩能於無邊一切世界見佛光明。",
        "from": "T11n0316_008:0798b26_5",
        "context_with_next_sentence": true
    },
    {
        "source_sentence": "如來悲愍一切眾生，盡虛空界及眾生界，以淨光明普遍照曜。",
        "from": "T11n0316_008:0798b27_6",
        "context_with_next_sentence": true
    },
    {
        "source_sentence": "彼住信菩薩聞是說已，信解清淨，超越分別，離諸疑悔，後復生起身喜心喜適悅之相，發希有想。」",
        "from": "T11n0316_008:0798b29_7",
        "context_with_next_sentence": true
    },
    {
        "source_sentence": "爾時世尊重明斯義說伽陀曰：「所有日月諸光明，　　帝釋梵王光明等，　乃至色究竟天光，　　而悉不及佛光相。",
        "from": "T11n0316_008:0798c03_0",
        "context_with_next_sentence": true
    },
    {
        "source_sentence": "　色究竟天等諸光，　　乃至三千大千界，　比佛一毛孔中光，　　十六分中不及一。",
        "from": "T11n0316_008:0798c06_0",
        "context_with_next_sentence": true
    },
    {
        "source_sentence": "　虛空光明為廣大，　　眾生廣大亦復然，　若覩如來淨光明，　　無邊無際虛空等。",
        "from": "T11n0316_008:0798c08_0",
        "context_with_next_sentence": true
    },
    {
        "source_sentence": "　應化度者見佛光，　　不比世間生盲類，　彼不能見日光明，　　返謂日光無所有。",
        "from": "T11n0316_008:0798c10_0",
        "context_with_next_sentence": true
    },
    {
        "source_sentence": "　下劣眾生亦如是，　　佛以光明常照曜，　自不能覩淨光明，　　返謂佛光無所有。",
        "from": "T11n0316_008:0798c12_0",
        "context_with_next_sentence": true
    },
    {
        "source_sentence": "　諸有見佛圓光者，　　或俱盧舍或由旬，　或復三千世界中，　　而能覩佛光明相。",
        "from": "T11n0316_008:0798c14_0",
        "context_with_next_sentence": true
    },
    {
        "source_sentence": "　八地九地及十地，　　已登地位諸菩薩，　悉能安住大地中，　　覩佛光明具大慧。",
        "from": "T11n0316_008:0798c16_0",
        "context_with_next_sentence": true
    },
    {
        "source_sentence": "　菩薩趣向佛大慧，　　依止無邊光明輪，　作諸佛事利眾生，　　諸佛剎土不思議。",
        "from": "T11n0316_008:0798c18_0",
        "context_with_next_sentence": true
    },
    {
        "source_sentence": "　諸佛如來不思議，　　不思議光亦復然，　不思議開淨信心，　　諸福蘊門不思議。",
        "from": "T11n0316_008:0798c20_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_008:0798c22_0",
        "context_with_next_sentence": true
    },
    {
        "source_sentence": "云何名為如來圓滿戒定不可思議，住信菩薩信解清淨，超越分別、離諸疑悔，後復生起身喜心喜適悅之相，發希有想？",
        "from": "T11n0316_008:0798c22_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_008:0798c25_0",
        "context_with_next_sentence": true
    },
    {
        "source_sentence": "如來正實之語作如是說：『世間所生一切眾生，若淨戒蘊，清淨身業、清淨語業、清淨意業，而諸眾生於世間生、於世間老，不染世法，得婆羅門離罪之法，復得沙門寂靜觀想三摩地法，當得最上波羅蜜多。』",
        "from": "T11n0316_008:0798c25_1",
        "context_with_next_sentence": true
    },
    {
        "source_sentence": "如來又以正實之語作如是說：『我不見有世間一切若魔若梵、若沙門婆羅門、天人阿修羅等，而能清淨戒蘊、定蘊，同佛如來無量清淨戒定蘊者。』",
        "from": "T11n0316_008:0798c29_2",
        "context_with_next_sentence": true
    },
    {
        "source_sentence": "何以故？",
        "from": "T11n0316_008:0799a04_3",
        "context_with_next_sentence": true
    },
    {
        "source_sentence": "如來、應供、正等正覺已得最上波羅蜜多，已得戒定波羅蜜多。",
        "from": "T11n0316_008:0799a04_4",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_008:0799a06_0",
        "context_with_next_sentence": true
    },
    {
        "source_sentence": "我今復說譬喻以明斯義，可樂聞不？」",
        "from": "T11n0316_008:0799a06_1",
        "context_with_next_sentence": true
    },
    {
        "source_sentence": "舍利子白佛言：「世尊！",
        "from": "T11n0316_008:0799a07_0",
        "context_with_next_sentence": true
    },
    {
        "source_sentence": "今正是時，願佛為說。",
        "from": "T11n0316_008:0799a07_1",
        "context_with_next_sentence": true
    },
    {
        "source_sentence": "若諸苾芻得聞如來清淨戒定波羅蜜多法者，隨所聞已信奉受持。」",
        "from": "T11n0316_008:0799a07_2",
        "context_with_next_sentence": true
    },
    {
        "source_sentence": "佛說大乘菩薩藏正法經卷第八",
        "from": "T11n0316_008:0799a10_0",
        "context_with_next_sentence": false
    }
]