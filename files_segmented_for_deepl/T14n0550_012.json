[
    {
        "source_sentence": "金色童子因緣經卷第十二",
        "from": "T14n0550_012:0891b03_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T14n0550_012:0891b04_0",
        "context_with_next_sentence": true
    },
    {
        "source_sentence": "試鴻臚卿傳梵大師賜紫",
        "from": "T14n0550_012:0891b05_0",
        "context_with_next_sentence": true
    },
    {
        "source_sentence": "沙門臣法護等奉　詔譯",
        "from": "T14n0550_012:0891b06_0",
        "context_with_next_sentence": true
    },
    {
        "source_sentence": "「時，優婆塞復說伽陀曰：「『色相謙柔眾德具，　　圓成妙好普莊嚴，　　自捨如來大覺尊，　　餘無等比最上士。",
        "from": "T14n0550_012:0891b07_0",
        "context_with_next_sentence": true
    },
    {
        "source_sentence": "　　佛聖言說無與等，　　佛聰利智亦無等，　　佛聖解了復無同，　　佛大牟尼無比類。",
        "from": "T14n0550_012:0891b10_0",
        "context_with_next_sentence": true
    },
    {
        "source_sentence": "　　佛大法器無與等，　　佛勝妙樂亦無等，　　佛善調柔復無同，　　佛極尊勝無比類。",
        "from": "T14n0550_012:0891b12_0",
        "context_with_next_sentence": true
    },
    {
        "source_sentence": "　　佛為大師無與等，　　佛為世父亦無等，　　佛為善友復無同，　　佛為親愛無比類。",
        "from": "T14n0550_012:0891b14_0",
        "context_with_next_sentence": true
    },
    {
        "source_sentence": "　　無我無怖無不伏，　　無染遠離於憒閙，　　已超三有險難中，　　無怨無患常清淨。",
        "from": "T14n0550_012:0891b16_0",
        "context_with_next_sentence": true
    },
    {
        "source_sentence": "　　清淨善調殊妙相，　　念力具足大自在，　　普開眾生利益門，　　佛最勝上無等比。",
        "from": "T14n0550_012:0891b18_0",
        "context_with_next_sentence": true
    },
    {
        "source_sentence": "　　總略真實眾德聚，　　所說最勝如法儀，　　佛為三界無上尊，　　汝應信受此功德。』",
        "from": "T14n0550_012:0891b20_0",
        "context_with_next_sentence": true
    },
    {
        "source_sentence": "「時，守田人聞彼優婆塞說是如來勝功德已，發生淨信身毛喜豎，即作是言：『彼妙耳商主以一豆餅奉上毘婆尸如來，種植最上清淨施田，於剎那間商主，即得離諸貧苦，仗佛神力，以極少物淨心行施願力所資，以是勝因獲如意寶。",
        "from": "T14n0550_012:0891b22_0",
        "context_with_next_sentence": true
    },
    {
        "source_sentence": "今毘婆尸如來、應供、正等正覺，經俱胝那庾多百千劫中，不得值遇極難得見，而佛世尊於百千劫中，修成無上廣大最勝利益眾生無量福行，隨起悲心，廣以方便救度眾生，生死煩惱毒蛇所蠚墜墮極苦，慈心愛念猶如親友。",
        "from": "T14n0550_012:0891b27_1",
        "context_with_next_sentence": true
    },
    {
        "source_sentence": "而我今者家無財物，雖久力營曾無小畜，然以淨心將自守田所得之食，雖極微小持用奉上。",
        "from": "T14n0550_012:0891c03_2",
        "context_with_next_sentence": true
    },
    {
        "source_sentence": "又當發願，普願一切眾生皆得最上意願圓滿。』",
        "from": "T14n0550_012:0891c05_3",
        "context_with_next_sentence": true
    },
    {
        "source_sentence": "彼守田人發是言時，毘婆尸如來、應供、正等正覺，即以神力現住其前。",
        "from": "T14n0550_012:0891c06_4",
        "context_with_next_sentence": true
    },
    {
        "source_sentence": "「時守田人見佛世尊，威德殊特昔未曾覩，身相端嚴猶若金山，其光晃耀映蔽日月。",
        "from": "T14n0550_012:0891c08_5",
        "context_with_next_sentence": true
    },
    {
        "source_sentence": "見已，即時發生最上廣大信樂，以清淨心持所有食，奉上世尊毘婆尸如來、應供、正等正覺清淨鉢中。",
        "from": "T14n0550_012:0891c10_6",
        "context_with_next_sentence": true
    },
    {
        "source_sentence": "施已，加復極生淨信，頂禮佛足發大誓願，說伽陀曰：「『以此施佛所獲福，　　願我過於此生後，　　當起最上悲愍心，　　普觀眾生作利益。",
        "from": "T14n0550_012:0891c12_7",
        "context_with_next_sentence": true
    },
    {
        "source_sentence": "　　如佛所證無上道，　　如佛相好眾圓成，　　我當成佛亦復然，　　普獲一切無等法。",
        "from": "T14n0550_012:0891c16_0",
        "context_with_next_sentence": true
    },
    {
        "source_sentence": "　　如佛宣說於正法，　　如佛成就一切智，　　我當得果亦復然，　　具一切智善說法。",
        "from": "T14n0550_012:0891c18_0",
        "context_with_next_sentence": true
    },
    {
        "source_sentence": "　　如佛降伏魔軍已，　　善轉清淨大法輪，　　我當得果事還同，　　降伏魔軍宣正法。",
        "from": "T14n0550_012:0891c20_0",
        "context_with_next_sentence": true
    },
    {
        "source_sentence": "　　佛於生死大海中，　　自度度他皆出離，　　我當亦度諸眾生，　　出離同歸無上道。』",
        "from": "T14n0550_012:0891c22_0",
        "context_with_next_sentence": true
    },
    {
        "source_sentence": "「爾時，毘婆尸如來、應供、正等正覺，即發甚深廣大雲吼音聲，為守田人而授記言：『善男子！",
        "from": "T14n0550_012:0891c24_0",
        "context_with_next_sentence": true
    },
    {
        "source_sentence": "汝於來世當得作佛，號一切義成，為三界師具大威德，以勝上力降伏魔軍，如佛所行施作佛事。』",
        "from": "T14n0550_012:0891c26_0",
        "context_with_next_sentence": true
    },
    {
        "source_sentence": "時，毘婆尸如來為守田人授阿耨多羅三藐三菩提記已，還復本處。",
        "from": "T14n0550_012:0891c28_1",
        "context_with_next_sentence": true
    },
    {
        "source_sentence": "「彼滿度摩城一切人眾，普聞其事，乃至國王聞是事已，念守田人善根力故，王乃嚴整車駕來詣守田人所，發信重心，嚴以寶象上安其座，勅令彼人而乘于象，同復王宮授王半位。",
        "from": "T14n0550_012:0892a01_0",
        "context_with_next_sentence": true
    },
    {
        "source_sentence": "時守田人即白王言：『如王之命非臣所欲，如臣志樂願求出家淨修梵行。』",
        "from": "T14n0550_012:0892a05_1",
        "context_with_next_sentence": true
    },
    {
        "source_sentence": "其王即時勅從志願，王乃復宮。",
        "from": "T14n0550_012:0892a06_2",
        "context_with_next_sentence": true
    },
    {
        "source_sentence": "「時守田人即於毘婆尸佛法中求佛出家，乃至盡壽修持梵行，其後命終生化樂天。",
        "from": "T14n0550_012:0892a07_3",
        "context_with_next_sentence": true
    },
    {
        "source_sentence": "乃至最後彼妙相童子，以具勝德故眾共冊立，如王法儀統臨王位，經六萬歲正法治化，謝世之後生兜率天。」",
        "from": "T14n0550_012:0892a09_4",
        "context_with_next_sentence": true
    },
    {
        "source_sentence": "爾時，尊者阿難告阿闍世王言：「大王！",
        "from": "T14n0550_012:0892a11_5",
        "context_with_next_sentence": true
    },
    {
        "source_sentence": "於汝意云何？",
        "from": "T14n0550_012:0892a12_6",
        "context_with_next_sentence": true
    },
    {
        "source_sentence": "彼毘婆尸佛法中妙相王者，豈異人乎？",
        "from": "T14n0550_012:0892a12_7",
        "context_with_next_sentence": true
    },
    {
        "source_sentence": "即此金色苾芻是。",
        "from": "T14n0550_012:0892a13_8",
        "context_with_next_sentence": true
    },
    {
        "source_sentence": "其王昔見毘婆尸如來，以貧窮故，脫身所被一小衣片而用施佛，施已即發廣大誓願，由斯善業於天人中受勝妙樂，處處所生身皆金色，有金色衣自然覆體，生時天雨眾妙天花，乃至于今具大福德，身有妙衣旋脫旋生，具諸勝相。",
        "from": "T14n0550_012:0892a14_9",
        "context_with_next_sentence": true
    },
    {
        "source_sentence": "彼時妙耳商主者，即今日照商主是；彼時妙耳商主之妻，即今日照商主妻是；彼時女使者，即今迦尸孫那利童女是；彼時家童者，即今勇戾大臣是。」",
        "from": "T14n0550_012:0892a19_10",
        "context_with_next_sentence": true
    },
    {
        "source_sentence": "爾時，阿闍世王復白尊者阿難言：「此金色苾芻復造何業？",
        "from": "T14n0550_012:0892a23_0",
        "context_with_next_sentence": true
    },
    {
        "source_sentence": "昔無過咎，為人虛妄構以染緣，置鐵叉上將殞其命。",
        "from": "T14n0550_012:0892a24_1",
        "context_with_next_sentence": true
    },
    {
        "source_sentence": "又復何因，旋即出家證阿羅漢果？」",
        "from": "T14n0550_012:0892a25_2",
        "context_with_next_sentence": true
    },
    {
        "source_sentence": "尊者答言：「大王！",
        "from": "T14n0550_012:0892a26_3",
        "context_with_next_sentence": true
    },
    {
        "source_sentence": "過去世中有佛出世，名為妙月如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T14n0550_012:0892a26_4",
        "context_with_next_sentence": true
    },
    {
        "source_sentence": "是時有一國，城外有僧寺眾所棲止，中一苾芻善說法要。",
        "from": "T14n0550_012:0892a29_0",
        "context_with_next_sentence": true
    },
    {
        "source_sentence": "是時，城中諸婆羅門及長者等皆來聽法，利養供給咸共臻集。",
        "from": "T14n0550_012:0892b01_1",
        "context_with_next_sentence": true
    },
    {
        "source_sentence": "「乃至其後復有苾芻，名曰無勝，來止此寺，加復明利而善說法，辯才無礙，言詞流澤音聲清美。",
        "from": "T14n0550_012:0892b02_2",
        "context_with_next_sentence": true
    },
    {
        "source_sentence": "時諸人眾咸悉來詣無勝苾芻之所，聽受說法，其所演說初中後善文義深遠，純一清白梵行之相。",
        "from": "T14n0550_012:0892b04_3",
        "context_with_next_sentence": true
    },
    {
        "source_sentence": "是時，四遠人眾聞已信慕，飲食衣服座臥之具，病緣醫藥皆悉供給，而彼先來說法苾芻，所獲利養由斯間絕。",
        "from": "T14n0550_012:0892b07_4",
        "context_with_next_sentence": true
    },
    {
        "source_sentence": "「是時，說法苾芻即自思惟：『今無勝苾芻同止于此，於我利養必當間絕。",
        "from": "T14n0550_012:0892b09_5",
        "context_with_next_sentence": true
    },
    {
        "source_sentence": "又復由此利養絕故，彼多聞智者及諸信士，豈非於我不尊敬邪？』",
        "from": "T14n0550_012:0892b11_6",
        "context_with_next_sentence": true
    },
    {
        "source_sentence": "乃生怖畏。",
        "from": "T14n0550_012:0892b12_7",
        "context_with_next_sentence": true
    },
    {
        "source_sentence": "念已，即時虛構方計用遮其事。",
        "from": "T14n0550_012:0892b12_8",
        "context_with_next_sentence": true
    },
    {
        "source_sentence": "故往召一婆羅門童女，使其來還妄起染緣，謗訕於彼無勝苾芻。",
        "from": "T14n0550_012:0892b13_9",
        "context_with_next_sentence": true
    },
    {
        "source_sentence": "是時童女如命而行。",
        "from": "T14n0550_012:0892b15_10",
        "context_with_next_sentence": true
    },
    {
        "source_sentence": "其後一日彼說法苾芻與諸苾芻共會，僧房門首如常語論，童女忽來而謂眾曰：『汝出家人中豈有非梵行邪？",
        "from": "T14n0550_012:0892b15_11",
        "context_with_next_sentence": true
    },
    {
        "source_sentence": "所以然者？",
        "from": "T14n0550_012:0892b18_12",
        "context_with_next_sentence": true
    },
    {
        "source_sentence": "彼無勝苾芻向者於我逼以染緣，梵行人中此非道理。』",
        "from": "T14n0550_012:0892b18_13",
        "context_with_next_sentence": true
    },
    {
        "source_sentence": "「時諸苾芻聞已掩耳，謂童女言：『莫作是說！",
        "from": "T14n0550_012:0892b19_14",
        "context_with_next_sentence": true
    },
    {
        "source_sentence": "勿使他人聞此惡言。』",
        "from": "T14n0550_012:0892b20_15",
        "context_with_next_sentence": true
    },
    {
        "source_sentence": "唯說法苾芻出不善語謗彼無勝苾芻，謂言：『如實不善所作。』",
        "from": "T14n0550_012:0892b21_16",
        "context_with_next_sentence": true
    },
    {
        "source_sentence": "乃至其後展轉聞于無勝苾芻。",
        "from": "T14n0550_012:0892b22_17",
        "context_with_next_sentence": true
    },
    {
        "source_sentence": "彼人聞已，即作是言：『彼說法苾芻何故於我發是語邪？』",
        "from": "T14n0550_012:0892b23_18",
        "context_with_next_sentence": true
    },
    {
        "source_sentence": "言已，即詣彼苾芻所。",
        "from": "T14n0550_012:0892b24_19",
        "context_with_next_sentence": true
    },
    {
        "source_sentence": "到已，謂言：『我於尊者無所觸嬈，何出惡言固相譏毀？』",
        "from": "T14n0550_012:0892b24_20",
        "context_with_next_sentence": true
    },
    {
        "source_sentence": "時說法苾芻轉起恚心，復出惡言增加呵毀，謂言：『汝有此罪，後當應受鐵叉之苦。』",
        "from": "T14n0550_012:0892b26_0",
        "context_with_next_sentence": true
    },
    {
        "source_sentence": "「時無勝苾芻聞已自念：『如斯行業壞修行法。』",
        "from": "T14n0550_012:0892b27_1",
        "context_with_next_sentence": true
    },
    {
        "source_sentence": "知是事已，即自收舉衣鉢受用出離其寺，詣一樹下隨意棲止。",
        "from": "T14n0550_012:0892b28_2",
        "context_with_next_sentence": true
    },
    {
        "source_sentence": "是時，四眾見已，即同奔逐勸誘欲令迴復，竟不從命。",
        "from": "T14n0550_012:0892c01_3",
        "context_with_next_sentence": true
    },
    {
        "source_sentence": "時說法苾芻後自惟忖：『我今所作誠為不善，以利養因起惡趣業，如是審思心極追悔，我應詣彼求其懺罪。』",
        "from": "T14n0550_012:0892c02_4",
        "context_with_next_sentence": true
    },
    {
        "source_sentence": "念已，即時速出其寺，訪尋尊者無勝苾芻，深自毀責滿目淚流，猶如稚童啼哀莫止。",
        "from": "T14n0550_012:0892c04_5",
        "context_with_next_sentence": true
    },
    {
        "source_sentence": "「是時，無數百千諸婆羅門、長者等眾咸覩是事，到已即時前詣無勝苾芻，頂禮雙足，作是白言：『尊者！",
        "from": "T14n0550_012:0892c06_6",
        "context_with_next_sentence": true
    },
    {
        "source_sentence": "我今懺罪願尊忍可，我如稚童，我如愚夫，我不明了，貪利養故造不善業，以虛妄緣出不善語，謗訕尊者深為罪咎！",
        "from": "T14n0550_012:0892c08_7",
        "context_with_next_sentence": true
    },
    {
        "source_sentence": "深為罪咎！",
        "from": "T14n0550_012:0892c11_8",
        "context_with_next_sentence": true
    },
    {
        "source_sentence": "尊者悲心願垂忍可。』",
        "from": "T14n0550_012:0892c11_9",
        "context_with_next_sentence": true
    },
    {
        "source_sentence": "「無勝苾芻答言：『大德！",
        "from": "T14n0550_012:0892c12_10",
        "context_with_next_sentence": true
    },
    {
        "source_sentence": "我已忍可，我今但為心厭憒閙，棲止樹下跏趺宴坐，端身正念修寂靜行。』",
        "from": "T14n0550_012:0892c12_11",
        "context_with_next_sentence": true
    },
    {
        "source_sentence": "說是語已，時無勝苾芻發生最上厭離之心，靜念世間誠堪驚懼，遷流謝滅諸行不停，五眾循環生死流轉，乃至帝釋諸天供養稱讚皆非究竟。",
        "from": "T14n0550_012:0892c14_12",
        "context_with_next_sentence": true
    },
    {
        "source_sentence": "念已，即時兩翼騰驤狀如鵝王，高舉空中清淨潔白，一切大眾咸悉瞻覩，發生最上淨信之心，即於空中現諸神變。",
        "from": "T14n0550_012:0892c17_13",
        "context_with_next_sentence": true
    },
    {
        "source_sentence": "「時說法苾芻見是事已，即作是言：『苦哉！",
        "from": "T14n0550_012:0892c20_14",
        "context_with_next_sentence": true
    },
    {
        "source_sentence": "我今云何於此大仙聖者而興譏毀？』",
        "from": "T14n0550_012:0892c21_15",
        "context_with_next_sentence": true
    },
    {
        "source_sentence": "言已，悶絕僵仆于地。",
        "from": "T14n0550_012:0892c22_0",
        "context_with_next_sentence": true
    },
    {
        "source_sentence": "「是時，妙月如來、應供、正等正覺，知是事已，起悲愍心念此苾芻，無令嘔血而致命終，即運神力來現其前。",
        "from": "T14n0550_012:0892c23_0",
        "context_with_next_sentence": true
    },
    {
        "source_sentence": "而佛世尊乃舒清淨綱鞔百福相手，為彼苾芻摩觸頭頂善安慰之；而彼苾芻佛手觸時，還得本心即獲輕安，苾芻旋起乃於佛前諦誠懺悔。",
        "from": "T14n0550_012:0892c25_1",
        "context_with_next_sentence": true
    },
    {
        "source_sentence": "「爾時，妙月如來普為大眾說伽陀曰：「『士夫處世間，　　口出惡言詞，　　其猶利刀斧，　　斷割於自身。",
        "from": "T14n0550_012:0892c29_0",
        "context_with_next_sentence": true
    },
    {
        "source_sentence": "　　應讚而起謗，　　應謗而起讚，　　惡語由口生，　　所出自不覺。",
        "from": "T14n0550_012:0893a03_0",
        "context_with_next_sentence": true
    },
    {
        "source_sentence": "　　起惡心初小，　　如博弈輸財，　　此中大惡興，　　謂謗阿羅漢。",
        "from": "T14n0550_012:0893a05_0",
        "context_with_next_sentence": true
    },
    {
        "source_sentence": "　　心起毀謗因，　　眾生墮惡趣，　　心起清淨因，　　眾生往善趣。』",
        "from": "T14n0550_012:0893a07_0",
        "context_with_next_sentence": true
    },
    {
        "source_sentence": "「爾時，妙月如來廣為四眾宣說妙法，示教利喜已，還復本處。」",
        "from": "T14n0550_012:0893a09_0",
        "context_with_next_sentence": true
    },
    {
        "source_sentence": "復次，尊者阿難告阿闍世王言：「大王！",
        "from": "T14n0550_012:0893a11_0",
        "context_with_next_sentence": true
    },
    {
        "source_sentence": "於汝意云何？",
        "from": "T14n0550_012:0893a11_1",
        "context_with_next_sentence": true
    },
    {
        "source_sentence": "彼時說法苾芻者豈異人乎？",
        "from": "T14n0550_012:0893a12_2",
        "context_with_next_sentence": true
    },
    {
        "source_sentence": "即此金色苾芻是。",
        "from": "T14n0550_012:0893a12_3",
        "context_with_next_sentence": true
    },
    {
        "source_sentence": "昔於無勝苾芻之所起虛妄緣，惡言謗訕得果聖人，由是業報五百生中墮大地獄，一一獄中受苦報盡，復五百生墮餓鬼趣，復五百生墮畜生趣，彼彼報盡後五百生得生人間，一一生中本每愆罪。",
        "from": "T14n0550_012:0893a13_4",
        "context_with_next_sentence": true
    },
    {
        "source_sentence": "為人虛妄構以染緣，登鐵叉上受大苦惱，乃至于今惡業報盡，最後為彼勇戾大臣，枉執罪染置鐵叉上，我以神力救令得脫。",
        "from": "T14n0550_012:0893a17_5",
        "context_with_next_sentence": true
    },
    {
        "source_sentence": "「大王！",
        "from": "T14n0550_012:0893a20_6",
        "context_with_next_sentence": true
    },
    {
        "source_sentence": "是人由斯罪業，故招苦果，昔以善根於妙月如來法中淨信出家修持梵行，由斯善業於今釋迦如來法中清淨出家，斷諸煩惱證阿羅漢果。",
        "from": "T14n0550_012:0893a20_7",
        "context_with_next_sentence": true
    },
    {
        "source_sentence": "「是故，大王！",
        "from": "T14n0550_012:0893a23_8",
        "context_with_next_sentence": true
    },
    {
        "source_sentence": "世間眾生寧自受苦，不應於他起謗訕心，自怖惡名不應令他亦招惡譽，若自受樂即當分與他人樂事。」",
        "from": "T14n0550_012:0893a23_9",
        "context_with_next_sentence": true
    },
    {
        "source_sentence": "尊者阿難說是法時，有無數百千眾生獲大勝利，或有證得須陀洹果者，或得斯陀含果者，或得阿那含果者，或得阿羅漢果者，或發阿耨多羅三藐三菩提心者，或發聲聞菩提心者，或發歸向心受近事戒者；又復會中有但知佛可信、知法可歸、知僧可奉者。",
        "from": "T14n0550_012:0893a26_10",
        "context_with_next_sentence": true
    },
    {
        "source_sentence": "爾時，日照商主即於會中右膝著地，肅恭合掌前白尊者阿難言：「尊者！",
        "from": "T14n0550_012:0893b04_0",
        "context_with_next_sentence": true
    },
    {
        "source_sentence": "我昔曾發願言，欲於自舍延請世尊及苾芻眾，備以飲食微伸供養，一一苾芻各以價直百千上妙之衣而用奉施。",
        "from": "T14n0550_012:0893b05_1",
        "context_with_next_sentence": true
    },
    {
        "source_sentence": "苦哉尠福！",
        "from": "T14n0550_012:0893b08_2",
        "context_with_next_sentence": true
    },
    {
        "source_sentence": "今佛世尊已入涅槃，我今至誠請尊者等諸苾芻眾，舍中供養。」",
        "from": "T14n0550_012:0893b08_3",
        "context_with_next_sentence": true
    },
    {
        "source_sentence": "尊者告言：「善哉！",
        "from": "T14n0550_012:0893b09_4",
        "context_with_next_sentence": true
    },
    {
        "source_sentence": "商主！",
        "from": "T14n0550_012:0893b10_5",
        "context_with_next_sentence": true
    },
    {
        "source_sentence": "隨汝所願，我當同彼盡閻浮提，所有一切釋迦如來聲聞弟子，咸悉來集赴汝所請。」",
        "from": "T14n0550_012:0893b10_6",
        "context_with_next_sentence": true
    },
    {
        "source_sentence": "是時，日照商主滿其所願心大歡喜，即時嚴絜國城內外，除去一切土石沙礫，豎立幢幡，觸處遍灑旃檀香水，垂諸花纓眾寶嚴飾，燒眾名香散諸妙花，如是殊特廣嚴布已。",
        "from": "T14n0550_012:0893b12_7",
        "context_with_next_sentence": true
    },
    {
        "source_sentence": "備設種種清淨最上香美飲食，至明旦時施設妙好茵褥床座，間布清淨妙香水瓶，食時將至，遣人奉白尊者阿難：「飯食已辦，願尊降赴。」",
        "from": "T14n0550_012:0893b16_8",
        "context_with_next_sentence": true
    },
    {
        "source_sentence": "是時，尊者阿難即以神力踊身空中，放金色光普徧照耀此贍部洲，空中自然鳴擊乾稚，振發大聲出如是言：「所有世尊一切聲聞大眾其得通者，各各以自神力來赴所請。",
        "from": "T14n0550_012:0893b19_9",
        "context_with_next_sentence": true
    },
    {
        "source_sentence": "諸凡夫眾假以尊者阿難神力，亦悉來赴。」",
        "from": "T14n0550_012:0893b23_0",
        "context_with_next_sentence": true
    },
    {
        "source_sentence": "是時，一切聲聞眾等聞乾稚中所出言已，各從彼彼所住方處，謂忉利天，及大雪山、大野山、摩羅山、佉禰囉山、香醉山、妙高山、持雙山、持軸山、儞民陀囉山，并諸園林樹下州城河池，及彼大海仙人住處，乃至路傍空舍棄屍林等，如是等處大苾芻眾從三摩地起，於剎那間各踊空中，如阿輸迦花，青黃赤白彩雲遍覆，自空徐來入王舍大城，於剎那間內外充滿三俱胝數，其類有三：一者、漏盡眾；二者、有學眾；三者、凡夫善眾。",
        "from": "T14n0550_012:0893b23_1",
        "context_with_next_sentence": true
    },
    {
        "source_sentence": "是時，尊者阿難及諸大眾既至會已，上中下位依次而坐。",
        "from": "T14n0550_012:0893c04_2",
        "context_with_next_sentence": true
    },
    {
        "source_sentence": "時日照商主普遍觀察眾坐已定，即以最上清淨飲食自手持奉，尊者阿難及諸大眾飯食已訖，各滌應器，商主即時復以價值百千上妙三衣，而欲奉施尊者等眾，發清淨心瞻仰之際。",
        "from": "T14n0550_012:0893c05_3",
        "context_with_next_sentence": true
    },
    {
        "source_sentence": "時金色苾芻知其父意，即作是言：「我今為父助行施法。」",
        "from": "T14n0550_012:0893c09_4",
        "context_with_next_sentence": true
    },
    {
        "source_sentence": "言已，於剎那間即脫自身所被金色三衣，次第奉施彼尊者等三俱胝眾，旋脫旋生衣無竭盡。",
        "from": "T14n0550_012:0893c11_5",
        "context_with_next_sentence": true
    },
    {
        "source_sentence": "是時，空中百千天眾俱發聲言：「奇哉！",
        "from": "T14n0550_012:0893c13_6",
        "context_with_next_sentence": true
    },
    {
        "source_sentence": "奇哉！",
        "from": "T14n0550_012:0893c14_7",
        "context_with_next_sentence": true
    },
    {
        "source_sentence": "甚為希有。」",
        "from": "T14n0550_012:0893c14_8",
        "context_with_next_sentence": true
    },
    {
        "source_sentence": "空中復奏種種天樂，雨眾天花。",
        "from": "T14n0550_012:0893c14_9",
        "context_with_next_sentence": true
    },
    {
        "source_sentence": "爾時，諸方來會一切大眾，國主阿闍世王等，宮嬪眷屬臣佐吏民，舉熙怡目見是事已，咸悉歎言：「善哉！",
        "from": "T14n0550_012:0893c15_10",
        "context_with_next_sentence": true
    },
    {
        "source_sentence": "善哉！",
        "from": "T14n0550_012:0893c17_11",
        "context_with_next_sentence": true
    },
    {
        "source_sentence": "甚為希有。」",
        "from": "T14n0550_012:0893c17_12",
        "context_with_next_sentence": true
    },
    {
        "source_sentence": "又復三讚是言：「奇哉！",
        "from": "T14n0550_012:0893c17_13",
        "context_with_next_sentence": true
    },
    {
        "source_sentence": "植福果報殊勝。",
        "from": "T14n0550_012:0893c18_14",
        "context_with_next_sentence": true
    },
    {
        "source_sentence": "奇哉！",
        "from": "T14n0550_012:0893c18_15",
        "context_with_next_sentence": true
    },
    {
        "source_sentence": "諸福有大力能。",
        "from": "T14n0550_012:0893c18_16",
        "context_with_next_sentence": true
    },
    {
        "source_sentence": "奇哉！",
        "from": "T14n0550_012:0893c19_17",
        "context_with_next_sentence": true
    },
    {
        "source_sentence": "布施深固福田。",
        "from": "T14n0550_012:0893c19_18",
        "context_with_next_sentence": true
    },
    {
        "source_sentence": "是故應知，若植施種勝報不虛，諸有智者審觀，如是福果報事，其誰不植清淨施田。」",
        "from": "T14n0550_012:0893c19_19",
        "context_with_next_sentence": true
    },
    {
        "source_sentence": "如是言已，無數百千人眾合掌頂禮，俱發聲言：「南無佛陀邪！」",
        "from": "T14n0550_012:0893c21_20",
        "context_with_next_sentence": true
    },
    {
        "source_sentence": "爾時，尊者阿難普為大眾廣說布施清淨之法，日照商主即從座起，右膝著地向尊者阿難，合掌頂禮三白是言：「尊者！",
        "from": "T14n0550_012:0893c23_0",
        "context_with_next_sentence": true
    },
    {
        "source_sentence": "我今獲覩如是勝相，非父、非母、非王、非天、非親屬朋友、非沙門婆羅門所能施作。",
        "from": "T14n0550_012:0893c25_1",
        "context_with_next_sentence": true
    },
    {
        "source_sentence": "唯尊者悲心善救拔我，如我昔日以恩愛心泣淚如海，尊者神力枯涸愛源。」",
        "from": "T14n0550_012:0893c27_2",
        "context_with_next_sentence": true
    },
    {
        "source_sentence": "作是言已，說伽陀曰：「尊者已離生老死，　　天上人中皆供養，　千生難得見聖尊，　　今見無虛勝果利。」",
        "from": "T14n0550_012:0893c29_3",
        "context_with_next_sentence": true
    },
    {
        "source_sentence": "時尊者阿難廣為一切諸來會眾，如應說法示教利喜。",
        "from": "T14n0550_012:0894a03_0",
        "context_with_next_sentence": true
    },
    {
        "source_sentence": "作佛事已，會中無數百千天人，及王舍城一切大眾，咸發淨心歸命頂禮，作如是言：「我等今者各獲善利。」",
        "from": "T14n0550_012:0894a04_1",
        "context_with_next_sentence": true
    },
    {
        "source_sentence": "言已，即時從座而起，出離會中。",
        "from": "T14n0550_012:0894a06_2",
        "context_with_next_sentence": true
    },
    {
        "source_sentence": "金色童子因緣經卷第十二",
        "from": "T14n0550_012:0894a08_0",
        "context_with_next_sentence": false
    }
]