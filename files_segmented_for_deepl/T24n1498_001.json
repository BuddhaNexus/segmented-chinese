[
    {
        "source_sentence": "佛說八種長養功德經",
        "from": "T24n1498_001:1104b14_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T24n1498_001:1104b16_0",
        "context_with_next_sentence": true
    },
    {
        "source_sentence": "傳梵大師賜紫沙門臣法護等奉詔譯",
        "from": "T24n1498_001:1104b17_0",
        "context_with_next_sentence": true
    },
    {
        "source_sentence": "歸命一切佛！",
        "from": "T24n1498_001:1104b18_0",
        "context_with_next_sentence": true
    },
    {
        "source_sentence": "惟願一切佛、菩薩眾攝受於我！",
        "from": "T24n1498_001:1104b18_1",
        "context_with_next_sentence": true
    },
    {
        "source_sentence": "即說伽陀頌曰：「我今歸命勝菩提，　　最上清淨佛法眾，　我發廣大菩提心，　　自他利益皆成就。",
        "from": "T24n1498_001:1104b19_0",
        "context_with_next_sentence": true
    },
    {
        "source_sentence": "　懺除一切不善業，　　隨喜無邊眾福蘊，　先當不食一日中，　　後修八眾長養法。」",
        "from": "T24n1498_001:1104b22_0",
        "context_with_next_sentence": true
    },
    {
        "source_sentence": "當知八種長養法者，所謂八戒，弟子應於阿闍梨前二三重復。",
        "from": "T24n1498_001:1104b24_0",
        "context_with_next_sentence": true
    },
    {
        "source_sentence": "說是伽陀已，次復當稱己之名字：「我名某甲，惟願阿闍梨攝受於我。",
        "from": "T24n1498_001:1104b25_1",
        "context_with_next_sentence": true
    },
    {
        "source_sentence": "我從今時發淨信心，乃至坐菩提場，成等正覺。",
        "from": "T24n1498_001:1104b26_2",
        "context_with_next_sentence": true
    },
    {
        "source_sentence": "誓歸依佛，二足勝尊；誓歸依法，離欲勝尊；誓歸依僧，調伏勝尊。",
        "from": "T24n1498_001:1104b28_0",
        "context_with_next_sentence": true
    },
    {
        "source_sentence": "如是三寶是所歸趣。",
        "from": "T24n1498_001:1104b29_1",
        "context_with_next_sentence": true
    },
    {
        "source_sentence": "我某甲淨信優婆塞，惟願阿闍梨憶持護念我。",
        "from": "T24n1498_001:1104b29_2",
        "context_with_next_sentence": true
    },
    {
        "source_sentence": "從今日今時發起淨心，乃至過是夜分，訖於明旦日初出時，於其中間奉持八戒。",
        "from": "T24n1498_001:1104c02_0",
        "context_with_next_sentence": true
    },
    {
        "source_sentence": "所謂：一、不殺生，二、不偷盜，三、不非梵行，四、不妄語，五、不飲酒，六、不非時食，七、不花鬘莊嚴其身及歌舞戲等，八、不坐臥高廣大床。",
        "from": "T24n1498_001:1104c03_1",
        "context_with_next_sentence": true
    },
    {
        "source_sentence": "我今捨離如是等事，誓願不捨清淨禁戒八種功德。」",
        "from": "T24n1498_001:1104c06_2",
        "context_with_next_sentence": true
    },
    {
        "source_sentence": "二三重復作如是說。",
        "from": "T24n1498_001:1104c08_0",
        "context_with_next_sentence": true
    },
    {
        "source_sentence": "又言：「我持戒行，莊嚴其心，令心喜悅，廣修一切相應勝行，求成佛果，究竟圓滿。」",
        "from": "T24n1498_001:1104c08_1",
        "context_with_next_sentence": true
    },
    {
        "source_sentence": "又說伽陀曰：「我發無二最上心，　　為諸眾生不請友，　勝菩提行善所行，　　成佛世間廣利益。",
        "from": "T24n1498_001:1104c10_2",
        "context_with_next_sentence": true
    },
    {
        "source_sentence": "　願我乘是善業故，　　此世不久成正覺，　說法饒益於世間，　　解說眾生三有苦。」",
        "from": "T24n1498_001:1104c13_0",
        "context_with_next_sentence": true
    },
    {
        "source_sentence": "佛說八種長養功德經",
        "from": "T24n1498_001:1104c15_0",
        "context_with_next_sentence": false
    }
]