[
    {
        "source_sentence": "佛說觀自在菩薩母陀羅尼經",
        "from": "T20n1117_001:0506a23_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿",
        "from": "T20n1117_001:0506a25_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T20n1117_001:0506a26_0",
        "context_with_next_sentence": true
    },
    {
        "source_sentence": "如是我聞。",
        "from": "T20n1117_001:0506a27_0",
        "context_with_next_sentence": true
    },
    {
        "source_sentence": "一時佛在廣嚴城。",
        "from": "T20n1117_001:0506a27_1",
        "context_with_next_sentence": true
    },
    {
        "source_sentence": "與大比丘眾舍利子等五百人俱。",
        "from": "T20n1117_001:0506a27_2",
        "context_with_next_sentence": true
    },
    {
        "source_sentence": "復有慈氏等大菩薩眾。",
        "from": "T20n1117_001:0506a28_3",
        "context_with_next_sentence": true
    },
    {
        "source_sentence": "恭敬圍繞敷座而坐。",
        "from": "T20n1117_001:0506a28_4",
        "context_with_next_sentence": true
    },
    {
        "source_sentence": "爾時會中有一菩薩名曰普賢。",
        "from": "T20n1117_001:0506a29_5",
        "context_with_next_sentence": true
    },
    {
        "source_sentence": "從座而起詣世尊前。",
        "from": "T20n1117_001:0506b01_6",
        "context_with_next_sentence": true
    },
    {
        "source_sentence": "偏袒右肩右膝著地。",
        "from": "T20n1117_001:0506b01_7",
        "context_with_next_sentence": true
    },
    {
        "source_sentence": "合掌向佛白言世尊。",
        "from": "T20n1117_001:0506b02_8",
        "context_with_next_sentence": true
    },
    {
        "source_sentence": "有觀自在菩薩母陀羅尼大明章句。",
        "from": "T20n1117_001:0506b02_9",
        "context_with_next_sentence": true
    },
    {
        "source_sentence": "乃是過去現在未來諸佛世尊隨喜宣說。",
        "from": "T20n1117_001:0506b03_10",
        "context_with_next_sentence": true
    },
    {
        "source_sentence": "我佛世尊為菩薩時。",
        "from": "T20n1117_001:0506b04_11",
        "context_with_next_sentence": true
    },
    {
        "source_sentence": "為求正等正覺利益眾生故。",
        "from": "T20n1117_001:0506b04_12",
        "context_with_next_sentence": true
    },
    {
        "source_sentence": "亦曾宣說此陀羅尼。",
        "from": "T20n1117_001:0506b05_13",
        "context_with_next_sentence": true
    },
    {
        "source_sentence": "又復此陀羅尼。",
        "from": "T20n1117_001:0506b05_14",
        "context_with_next_sentence": true
    },
    {
        "source_sentence": "與求菩薩善男子善女人為父為母。",
        "from": "T20n1117_001:0506b06_15",
        "context_with_next_sentence": true
    },
    {
        "source_sentence": "亦如孤獨而得依怙。",
        "from": "T20n1117_001:0506b07_16",
        "context_with_next_sentence": true
    },
    {
        "source_sentence": "無主宰者當得主宰。",
        "from": "T20n1117_001:0506b07_17",
        "context_with_next_sentence": true
    },
    {
        "source_sentence": "彼陀羅尼若人讀誦得已受持者。",
        "from": "T20n1117_001:0506b08_0",
        "context_with_next_sentence": true
    },
    {
        "source_sentence": "一切罪業悉得消滅。",
        "from": "T20n1117_001:0506b08_1",
        "context_with_next_sentence": true
    },
    {
        "source_sentence": "一切行願皆得圓滿。",
        "from": "T20n1117_001:0506b09_2",
        "context_with_next_sentence": true
    },
    {
        "source_sentence": "乃至修諸大明亦獲成就。",
        "from": "T20n1117_001:0506b09_3",
        "context_with_next_sentence": true
    },
    {
        "source_sentence": "佛告普賢菩薩言。",
        "from": "T20n1117_001:0506b11_0",
        "context_with_next_sentence": true
    },
    {
        "source_sentence": "誠如汝說。",
        "from": "T20n1117_001:0506b11_1",
        "context_with_next_sentence": true
    },
    {
        "source_sentence": "我念往昔。",
        "from": "T20n1117_001:0506b11_2",
        "context_with_next_sentence": true
    },
    {
        "source_sentence": "為菩薩時。",
        "from": "T20n1117_001:0506b11_3",
        "context_with_next_sentence": true
    },
    {
        "source_sentence": "為求正等正覺。",
        "from": "T20n1117_001:0506b12_4",
        "context_with_next_sentence": true
    },
    {
        "source_sentence": "度如誐鵝沙數無量無邊世界。",
        "from": "T20n1117_001:0506b12_5",
        "context_with_next_sentence": true
    },
    {
        "source_sentence": "彼有佛土名蘇珂嚩帝。",
        "from": "T20n1117_001:0506b13_6",
        "context_with_next_sentence": true
    },
    {
        "source_sentence": "彼土有佛號無量壽如來應供正等正覺。",
        "from": "T20n1117_001:0506b13_7",
        "context_with_next_sentence": true
    },
    {
        "source_sentence": "是無量壽佛於今現在。",
        "from": "T20n1117_001:0506b14_8",
        "context_with_next_sentence": true
    },
    {
        "source_sentence": "常說妙法利益眾生。",
        "from": "T20n1117_001:0506b15_9",
        "context_with_next_sentence": true
    },
    {
        "source_sentence": "我於彼會為婆羅門名自在光。",
        "from": "T20n1117_001:0506b15_10",
        "context_with_next_sentence": true
    },
    {
        "source_sentence": "我時已得證發光地。",
        "from": "T20n1117_001:0506b16_11",
        "context_with_next_sentence": true
    },
    {
        "source_sentence": "於彼會中已曾宣說此觀自在菩薩母陀羅尼。",
        "from": "T20n1117_001:0506b16_12",
        "context_with_next_sentence": true
    },
    {
        "source_sentence": "當與百千那由他無量無邊眾生作大利益。",
        "from": "T20n1117_001:0506b17_13",
        "context_with_next_sentence": true
    },
    {
        "source_sentence": "時在會中一切大眾。",
        "from": "T20n1117_001:0506b18_14",
        "context_with_next_sentence": true
    },
    {
        "source_sentence": "聞是陀羅尼已。",
        "from": "T20n1117_001:0506b19_15",
        "context_with_next_sentence": true
    },
    {
        "source_sentence": "有罪業者皆悉消滅。",
        "from": "T20n1117_001:0506b19_16",
        "context_with_next_sentence": true
    },
    {
        "source_sentence": "未得宿命智者獲宿命智。",
        "from": "T20n1117_001:0506b20_17",
        "context_with_next_sentence": true
    },
    {
        "source_sentence": "爾時世尊復告普賢菩薩言。",
        "from": "T20n1117_001:0506b21_0",
        "context_with_next_sentence": true
    },
    {
        "source_sentence": "汝為利益當來末法五濁惡世。",
        "from": "T20n1117_001:0506b21_1",
        "context_with_next_sentence": true
    },
    {
        "source_sentence": "百千俱胝無量無邊。",
        "from": "T20n1117_001:0506b22_2",
        "context_with_next_sentence": true
    },
    {
        "source_sentence": "造無間業罪惡眾生得罪消滅。",
        "from": "T20n1117_001:0506b22_3",
        "context_with_next_sentence": true
    },
    {
        "source_sentence": "令孤獨者有依怙故。",
        "from": "T20n1117_001:0506b23_4",
        "context_with_next_sentence": true
    },
    {
        "source_sentence": "欲隨喜宣說觀自在菩薩母陀羅尼。",
        "from": "T20n1117_001:0506b24_0",
        "context_with_next_sentence": true
    },
    {
        "source_sentence": "善哉善哉汝可宣說。",
        "from": "T20n1117_001:0506b24_1",
        "context_with_next_sentence": true
    },
    {
        "source_sentence": "普賢菩薩蒙佛許已。",
        "from": "T20n1117_001:0506b25_2",
        "context_with_next_sentence": true
    },
    {
        "source_sentence": "即說觀自在菩薩母陀羅尼曰。",
        "from": "T20n1117_001:0506b25_3",
        "context_with_next_sentence": true
    },
    {
        "source_sentence": "那謨(引)婆誐嚩帝阿彌多(引)婆(引)野(一)怛他(引)誐多(引)野(二)阿囉曷(二合)帝三藐三沒馱(引)野(三)曩謨阿(引)哩野(二合引)嚩路吉帝說囉(引)野(四)冒地薩埵(引)野(引)摩賀(引)薩埵野(引五)摩賀(引)迦(引)嚕尼迦(引)野(引六)帝毘喻(二合)曩莫塞訖哩(三合)埵(七)伊[牟*含](切身)阿(引)哩野(二合引)嚩路吉帝說囉摩旦(引八)摩賀(引)陀囉尼滿怛囉(二合)鉢那(引)儞(九)三鉢囉(二合)嚩叉也(二合)彌伊彌(引)尾[寧*也](切身)三蜜哩(二合)殿覩(十)怛[寧*也]他(引十一)伊彌(十二)彌[口*(隸木+士)](引十三)唧[口*(隸木+士)](引十四)彌[口*(隸木+士)](引十五)崑多羅(十六)崑多[口*(隸木+士)](引十七)尸哩(引十八)尸尸哩(引十九)藕哩(二十)誐埵(引)哩(二十一)摩登儗(二十二)補葛西(二十三)葛吒(引)野(二十四)摩賀(引)尾[寧*也](二十五)昏怛摩(引)[口*(隸木+士)][寧*頁](二十六)唧[口*(隸木+士)](二十七)[寧*頁]唧[口*(隸木+士)](引二十八)虞呬也(二合二十九)搔藐捺哩捨儞(引三十)捺哩伽(二合)摩(引)曩摩(引)儞(三十一)阿(引)哩野(二合引)諾叱拏普[口*爾](仁際切三十二)薩哩嚩(二合)尾[寧*也](引)難(引)鉢囉(二合)尾設也(二合)彌(三十三)薩哩嚩(二合)[寧*也](引)儞(引)彌(引)說哩莎(引)賀(引三十四)爾時普賢菩薩說是陀羅尼已。",
        "from": "T20n1117_001:0506b27_0",
        "context_with_next_sentence": true
    },
    {
        "source_sentence": "白佛言世尊。",
        "from": "T20n1117_001:0506c16_1",
        "context_with_next_sentence": true
    },
    {
        "source_sentence": "若復有人至心受持。",
        "from": "T20n1117_001:0506c17_0",
        "context_with_next_sentence": true
    },
    {
        "source_sentence": "所有罪業悉皆消滅。",
        "from": "T20n1117_001:0506c17_1",
        "context_with_next_sentence": true
    },
    {
        "source_sentence": "於一切怖畏時常得擁護。",
        "from": "T20n1117_001:0506c17_2",
        "context_with_next_sentence": true
    },
    {
        "source_sentence": "若有行人欲求見我及諸成就者。",
        "from": "T20n1117_001:0506c18_3",
        "context_with_next_sentence": true
    },
    {
        "source_sentence": "當加精進心不間斷。",
        "from": "T20n1117_001:0506c19_4",
        "context_with_next_sentence": true
    },
    {
        "source_sentence": "一日三時專注持誦。",
        "from": "T20n1117_001:0506c19_5",
        "context_with_next_sentence": true
    },
    {
        "source_sentence": "至滿七日我愍是人為現本身。",
        "from": "T20n1117_001:0506c20_6",
        "context_with_next_sentence": true
    },
    {
        "source_sentence": "又復行人如是專注。",
        "from": "T20n1117_001:0506c20_7",
        "context_with_next_sentence": true
    },
    {
        "source_sentence": "心不間斷默念一月。",
        "from": "T20n1117_001:0506c21_8",
        "context_with_next_sentence": true
    },
    {
        "source_sentence": "當得觀自在菩薩出現本身施所求願。",
        "from": "T20n1117_001:0506c21_9",
        "context_with_next_sentence": true
    },
    {
        "source_sentence": "乃至得見無量壽佛。",
        "from": "T20n1117_001:0506c22_10",
        "context_with_next_sentence": true
    },
    {
        "source_sentence": "多聞增長證宿命智。",
        "from": "T20n1117_001:0506c23_11",
        "context_with_next_sentence": true
    },
    {
        "source_sentence": "所生之處不離佛法具大富貴。",
        "from": "T20n1117_001:0506c23_12",
        "context_with_next_sentence": true
    },
    {
        "source_sentence": "乃至獲得不退轉地。",
        "from": "T20n1117_001:0506c24_13",
        "context_with_next_sentence": true
    },
    {
        "source_sentence": "佛說是經已。",
        "from": "T20n1117_001:0506c25_0",
        "context_with_next_sentence": true
    },
    {
        "source_sentence": "普賢菩薩摩訶薩及諸菩薩聲聞等。",
        "from": "T20n1117_001:0506c25_1",
        "context_with_next_sentence": true
    },
    {
        "source_sentence": "一切會眾聞佛所說。",
        "from": "T20n1117_001:0506c26_2",
        "context_with_next_sentence": true
    },
    {
        "source_sentence": "皆大歡喜信受奉行。",
        "from": "T20n1117_001:0506c26_3",
        "context_with_next_sentence": true
    },
    {
        "source_sentence": "佛說觀自在菩薩母陀羅尼經",
        "from": "T20n1117_001:0506c28_0",
        "context_with_next_sentence": false
    }
]