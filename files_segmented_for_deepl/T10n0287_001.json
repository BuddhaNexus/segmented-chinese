[
    {
        "source_sentence": "佛說十地經卷第一",
        "from": "T10n0287_001:0535a23_0",
        "context_with_next_sentence": true
    },
    {
        "source_sentence": "大唐國僧法界從中印度持此",
        "from": "T10n0287_001:0535a25_0",
        "context_with_next_sentence": true
    },
    {
        "source_sentence": "梵本請于闐三藏沙門尸羅達",
        "from": "T10n0287_001:0535a26_0",
        "context_with_next_sentence": true
    },
    {
        "source_sentence": "摩於北庭龍興寺譯",
        "from": "T10n0287_001:0535a27_0",
        "context_with_next_sentence": true
    },
    {
        "source_sentence": "菩薩極喜地第一之一",
        "from": "T10n0287_001:0535a28_0",
        "context_with_next_sentence": true
    },
    {
        "source_sentence": "如是我聞：一時，薄伽梵成道未久，第二七日，住於他化自在天中，自在天王宮摩尼寶藏殿，與大菩薩無量眾俱。",
        "from": "T10n0287_001:0535a29_0",
        "context_with_next_sentence": true
    },
    {
        "source_sentence": "其諸菩薩悉從異佛剎來集，皆於無上正等菩提，得不退轉，一生所繫，當證正覺。",
        "from": "T10n0287_001:0535b02_1",
        "context_with_next_sentence": true
    },
    {
        "source_sentence": "所謂：已得安住一切菩薩智所行境，皆能趣入一切如來智所行處，無有休息；善能示現，種種神通諸所作事，應時無滯，成熟調伏一切有情；利樂他事皆不虛棄，引發一切菩薩願，劫世剎土量等修行，暫無休息；一切菩薩，福智資糧，善備無盡，令諸世間，共所受用；已到一切菩薩智慧方便彼岸，示入生死及涅槃門，而不廢捨修菩薩行；善能遊戲解了，趣入一切菩薩靜慮、解脫、等持、等至、神通、明智，於是一切諸所作事，皆得善巧；由獲一切菩薩神通威力自在，以無功用隨心剎那，悉能往詣一切如來道場眾會，而為上首請佛說法；受持一切如來法輪，廣能供養、承事諸佛；常勤修習，一切菩薩所行事業；其身普現一切世間，言音無礙，清徹法界心智無滯，普見三世一切境界。",
        "from": "T10n0287_001:0535b04_2",
        "context_with_next_sentence": true
    },
    {
        "source_sentence": "一切菩薩所有祕藏功德正行悉已圓滿，設加無量不可說劫讚其功德亦不能盡。",
        "from": "T10n0287_001:0535b19_3",
        "context_with_next_sentence": true
    },
    {
        "source_sentence": "其名曰：金剛藏菩薩、寶藏菩薩、蓮華藏菩薩、德藏菩薩、蓮花德藏菩薩、日藏菩薩、曜藏菩薩、地藏菩薩、無垢月藏菩薩、示一切莊嚴光明藏菩薩、智慧普照明藏菩薩、旃檀德藏菩薩、妙吉祥藏菩薩、花德藏菩薩、拘蘇摩德藏菩薩、優鉢羅德藏菩薩、天德藏菩薩、福德藏菩薩、無礙淨智藏菩薩、功德勝藏菩薩、那羅延德藏菩薩、無垢藏菩薩、離垢藏菩薩、種種辯才莊嚴藏菩薩、大光明網照藏菩薩、離垢威德光明王藏菩薩、無礙妙音美響藏菩薩、總持功德能度一切有情願藏菩薩、大海莊嚴藏菩薩、蘇迷盧德藏菩薩、示現一切功德清淨藏菩薩、如來德藏菩薩、佛德藏菩薩、淳金微妙大威德王光明藏菩薩、一切相莊嚴淨藏菩薩、金剛焰胸萬字相莊嚴菩薩、星宿王光照藏菩薩、虛空庫無礙智藏菩薩、解脫月菩薩，如是等菩薩摩訶薩無量無數，不可思議、不可量、不可稱、無邊無際、無有分齊、不可說不可說，皆從異異佛剎來集，金剛藏菩薩而為上首。",
        "from": "T10n0287_001:0535b21_4",
        "context_with_next_sentence": true
    },
    {
        "source_sentence": "爾時，金剛藏菩薩，承佛神力，入於菩薩妙三摩地，名大乘光明。",
        "from": "T10n0287_001:0535c12_0",
        "context_with_next_sentence": true
    },
    {
        "source_sentence": "入此定已，即時十方各過十俱胝佛剎微塵數世界之外，各有十俱胝佛剎微塵數諸佛如來，同名金剛藏；皆現其面，俱作是言：「善哉，善哉！",
        "from": "T10n0287_001:0535c13_1",
        "context_with_next_sentence": true
    },
    {
        "source_sentence": "佛子！",
        "from": "T10n0287_001:0535c16_2",
        "context_with_next_sentence": true
    },
    {
        "source_sentence": "汝今乃能入是大乘光明菩薩等持。",
        "from": "T10n0287_001:0535c16_3",
        "context_with_next_sentence": true
    },
    {
        "source_sentence": "然善男子！",
        "from": "T10n0287_001:0535c17_4",
        "context_with_next_sentence": true
    },
    {
        "source_sentence": "今彼十方各十俱胝佛剎微塵數諸佛如來共加持汝，以此世尊毘盧遮那本願威神力所持故，為一切菩薩趣入，能顯不可思議佛法光明。",
        "from": "T10n0287_001:0535c17_5",
        "context_with_next_sentence": true
    },
    {
        "source_sentence": "諸智地中為令攝受一切善根，為擇一切佛法善巧，為廣知法，為正演說善成立法，為無分別智得清淨，為一切魔法不染，為出世法善根得淨，為證不思議智所行境，乃至為證佛智境界；又為一切菩薩十地發趣及得，為如實說諸菩薩地安立善巧，為正緣慮諸佛妙法，為修無漏法之差別，為善選擇決定大慧光明善巧，為趣入於決定智門，為獲顯示如所應處無畏辯說，為證廣大無礙解地，為菩提心念不遺失，為善成熟諸有情界，為一切處通達決定選擇辯才。",
        "from": "T10n0287_001:0535c20_6",
        "context_with_next_sentence": true
    },
    {
        "source_sentence": "然善男子！",
        "from": "T10n0287_001:0536a02_7",
        "context_with_next_sentence": true
    },
    {
        "source_sentence": "汝當辯說此法差別善巧法門。",
        "from": "T10n0287_001:0536a02_8",
        "context_with_next_sentence": true
    },
    {
        "source_sentence": "所謂：由承諸佛威神力故，已諸如來智慧光明所加持故，已善圓淨自善根故，已善瑩飾真法界故，已普攝益諸有情故，已證法身智所依故，已從諸佛受灌頂故，已現超過一切世間最大身故，已越一切世間趣故，已淨出世正法趣故，已能圓滿一切智智故。」",
        "from": "T10n0287_001:0536a03_9",
        "context_with_next_sentence": true
    },
    {
        "source_sentence": "爾時十方彼諸如來，與金剛藏菩提薩埵無映奪身，與無罣礙演說辯才，與入微妙清淨智辯，與無忘失念所加持，與善決定慧之善巧，與不棄捨周遍行智，與正等覺力無有能摧伏，與如來無所畏令無怯弱，與以一切智智所攝大無礙解辯法理趣決定安立，賜與引發一切如來善分別身、語、意莊嚴。",
        "from": "T10n0287_001:0536a09_10",
        "context_with_next_sentence": true
    },
    {
        "source_sentence": "所以者何？",
        "from": "T10n0287_001:0536a16_11",
        "context_with_next_sentence": true
    },
    {
        "source_sentence": "由此菩薩獲彼大乘光明等持，法爾如故，以本誓願所引發故，善淨增上妙意樂故，已善瑩飾淨智輪故，已善積集諸資糧故，已善鍊治所作事故，以無量念而為器故，明朗勝解得清淨故，善達無雜總持門故，法界智印之所印故。",
        "from": "T10n0287_001:0536a16_12",
        "context_with_next_sentence": true
    },
    {
        "source_sentence": "爾時，十方彼佛世尊，不起于座，以神通力，各申右手摩金剛藏大菩薩頂。",
        "from": "T10n0287_001:0536a22_0",
        "context_with_next_sentence": true
    },
    {
        "source_sentence": "時金剛藏菩提薩埵，蒙彼十方佛摩頂已，即從定起，普告一切菩薩眾言：「唯諸佛子！",
        "from": "T10n0287_001:0536a23_1",
        "context_with_next_sentence": true
    },
    {
        "source_sentence": "是菩薩願，決定無雜不可照了廣大法界盡虛空性，窮未來際能救一切諸有情類。",
        "from": "T10n0287_001:0536a25_2",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_001:0536a27_3",
        "context_with_next_sentence": true
    },
    {
        "source_sentence": "菩薩安處於此願中，方能入於過去諸佛世尊智地，乃能入於未來諸佛世尊智地，亦能入於現在諸佛世尊智地。",
        "from": "T10n0287_001:0536a27_4",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_001:0536b01_5",
        "context_with_next_sentence": true
    },
    {
        "source_sentence": "一切菩薩有十智地，是以過去、未來、現在諸佛，已說、當說、今說，由此密意我作是言。",
        "from": "T10n0287_001:0536b01_6",
        "context_with_next_sentence": true
    },
    {
        "source_sentence": "何等為十？",
        "from": "T10n0287_001:0536b03_7",
        "context_with_next_sentence": true
    },
    {
        "source_sentence": "一名極喜地，二名離垢，三名發光，四名焰慧，五名難勝，六名現前，七名遠行，八名不動，九名善慧，十名法雲。",
        "from": "T10n0287_001:0536b03_8",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_001:0536b06_9",
        "context_with_next_sentence": true
    },
    {
        "source_sentence": "此名一切菩薩十地。",
        "from": "T10n0287_001:0536b06_10",
        "context_with_next_sentence": true
    },
    {
        "source_sentence": "是以過去、未來、現在諸佛，已說、當說、今說。",
        "from": "T10n0287_001:0536b07_0",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_001:0536b07_1",
        "context_with_next_sentence": true
    },
    {
        "source_sentence": "我不見有諸佛國界，彼中如來不歎說此菩薩十地者。",
        "from": "T10n0287_001:0536b08_2",
        "context_with_next_sentence": true
    },
    {
        "source_sentence": "所以者何？",
        "from": "T10n0287_001:0536b09_3",
        "context_with_next_sentence": true
    },
    {
        "source_sentence": "是諸菩薩增上勝妙，能淨一切諸菩薩道法門光明，謂即十地安立解釋。",
        "from": "T10n0287_001:0536b09_4",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_001:0536b11_5",
        "context_with_next_sentence": true
    },
    {
        "source_sentence": "當知此處不可思議，謂於諸地安立法中自所證智。」",
        "from": "T10n0287_001:0536b11_6",
        "context_with_next_sentence": true
    },
    {
        "source_sentence": "爾時，金剛藏菩薩，標斯十地名已默然而住，不復分別而解釋之。",
        "from": "T10n0287_001:0536b13_0",
        "context_with_next_sentence": true
    },
    {
        "source_sentence": "是時一切諸菩薩眾，聞說菩薩十地名已，不聞解釋，咸生渴仰作如是念：「何因何緣是金剛藏菩提薩埵，唯說菩薩十地名已，默然而住更不解釋？」",
        "from": "T10n0287_001:0536b14_1",
        "context_with_next_sentence": true
    },
    {
        "source_sentence": "爾時，於此菩薩眾中有一菩薩名解脫月，知諸大眾心之所念，即以頌問金剛藏菩薩曰：「何故正覺者，　　念智功德具；　標諸上妙地，　　自在不解釋？",
        "from": "T10n0287_001:0536b17_2",
        "context_with_next_sentence": true
    },
    {
        "source_sentence": "　一切咸決定，　　菩薩大名稱；　何故說地名，　　而不演其義？",
        "from": "T10n0287_001:0536b22_0",
        "context_with_next_sentence": true
    },
    {
        "source_sentence": "　一切諸佛子，　　無畏皆樂聞；　願為正分別，　　說諸地義趣。",
        "from": "T10n0287_001:0536b24_0",
        "context_with_next_sentence": true
    },
    {
        "source_sentence": "　眾會悉清淨，　　離懈怠嚴整，　鮮潔住堅實，　　具足功德智；　相視咸恭敬，　　一切悉專仰；　唯望法甘露，　　如蜂念淨蜜。」",
        "from": "T10n0287_001:0536b26_0",
        "context_with_next_sentence": true
    },
    {
        "source_sentence": "　大智無畏者，　　金剛藏聞是，　欲令大眾悅，　　以頌詶佛子：「雖作最勝甚希有，　　此能顯示菩薩行；　辯地能作最微妙，　　由此佛地有修證。",
        "from": "T10n0287_001:0536c01_0",
        "context_with_next_sentence": true
    },
    {
        "source_sentence": "　微細難見離分別，　　遠離心地難證悟；　智者境界純無漏，　　世間聞者悉迷惑。",
        "from": "T10n0287_001:0536c05_0",
        "context_with_next_sentence": true
    },
    {
        "source_sentence": "　安心不動如金剛，　　信解佛智最殊勝；　了知無我唯心地，　　此能聞斯微細智。",
        "from": "T10n0287_001:0536c07_0",
        "context_with_next_sentence": true
    },
    {
        "source_sentence": "　如以眾彩畫虛空，　　如風依於鳥路行；　無漏佛智亦如是，　　雖為分別而難見。",
        "from": "T10n0287_001:0536c09_0",
        "context_with_next_sentence": true
    },
    {
        "source_sentence": "　故今吾興如是智，　　世間難有知此者；　及能信此最勝法，　　是故不任廣解釋。」",
        "from": "T10n0287_001:0536c11_0",
        "context_with_next_sentence": true
    },
    {
        "source_sentence": "爾時，解脫月菩薩聞是語已，白金剛藏菩薩言：「佛子！",
        "from": "T10n0287_001:0536c13_0",
        "context_with_next_sentence": true
    },
    {
        "source_sentence": "今此眾會皆悉清淨，其諸菩薩善淨意樂、善潔思念、善修諸行，已善承事無量百千俱胝諸佛，善集資糧，成就無量種種功德，永離疑惑無諸垢亹，善住增上意樂勝解，於佛法中不隨他教。",
        "from": "T10n0287_001:0536c14_1",
        "context_with_next_sentence": true
    },
    {
        "source_sentence": "善哉！",
        "from": "T10n0287_001:0536c18_2",
        "context_with_next_sentence": true
    },
    {
        "source_sentence": "佛子演說此義，是諸菩薩於如是處現證而住。」",
        "from": "T10n0287_001:0536c18_3",
        "context_with_next_sentence": true
    },
    {
        "source_sentence": "爾時解脫月菩薩，欲重宣此義而說頌曰：「願說最安隱，　　菩薩無上行；　分別於諸地，　　智淨成正覺。",
        "from": "T10n0287_001:0536c19_4",
        "context_with_next_sentence": true
    },
    {
        "source_sentence": "　此眾無諸亹，　　志解悉明潔；　承事無量佛，　　能知此地義。」",
        "from": "T10n0287_001:0536c23_0",
        "context_with_next_sentence": true
    },
    {
        "source_sentence": "時金剛藏菩薩言：「佛子！",
        "from": "T10n0287_001:0536c25_0",
        "context_with_next_sentence": true
    },
    {
        "source_sentence": "雖此眾會皆悉清淨，其諸菩薩善淨意樂、善潔思念、善修諸行，已善能承事無量百千俱胝諸佛，善集資糧，成就無量種種功德，永離疑惑無諸垢釁，善住增上意樂勝解，於佛法中不隨他教。",
        "from": "T10n0287_001:0536c25_1",
        "context_with_next_sentence": true
    },
    {
        "source_sentence": "然有其餘劣解有情，聞此甚深難思議處忽生疑惑，是彼長夜能引無義無利眾苦。",
        "from": "T10n0287_001:0536c29_2",
        "context_with_next_sentence": true
    },
    {
        "source_sentence": "我愍此等，故樂默然。」",
        "from": "T10n0287_001:0537a02_3",
        "context_with_next_sentence": true
    },
    {
        "source_sentence": "爾時，金剛藏菩薩，欲重宣此義而說頌曰：「雖此眾淨廣智慧，　　甚深明利能決擇；　其心不動如山王，　　不可傾覆猶大海。",
        "from": "T10n0287_001:0537a03_4",
        "context_with_next_sentence": true
    },
    {
        "source_sentence": "　有行未久解未得，　　隨識而行不隨智；　聞此生疑墮惡道，　　我愍是等故不說。」",
        "from": "T10n0287_001:0537a07_0",
        "context_with_next_sentence": true
    },
    {
        "source_sentence": "爾時，解脫月菩薩，復白金剛藏菩薩言：「善哉！",
        "from": "T10n0287_001:0537a09_0",
        "context_with_next_sentence": true
    },
    {
        "source_sentence": "佛子！",
        "from": "T10n0287_001:0537a10_0",
        "context_with_next_sentence": true
    },
    {
        "source_sentence": "願說勿疑。",
        "from": "T10n0287_001:0537a10_1",
        "context_with_next_sentence": true
    },
    {
        "source_sentence": "由佛神力佛所護念，此如是等不思議處皆得可信。",
        "from": "T10n0287_001:0537a10_2",
        "context_with_next_sentence": true
    },
    {
        "source_sentence": "所以者何？",
        "from": "T10n0287_001:0537a11_3",
        "context_with_next_sentence": true
    },
    {
        "source_sentence": "唯佛子！",
        "from": "T10n0287_001:0537a11_4",
        "context_with_next_sentence": true
    },
    {
        "source_sentence": "說此十地解釋之時，法爾如是，謂一切佛皆悉護念，一切菩薩為欲衛護此智地故皆發勇悍。",
        "from": "T10n0287_001:0537a11_5",
        "context_with_next_sentence": true
    },
    {
        "source_sentence": "所以者何？",
        "from": "T10n0287_001:0537a14_6",
        "context_with_next_sentence": true
    },
    {
        "source_sentence": "此是菩薩最初正行，亦是一切佛法修證。",
        "from": "T10n0287_001:0537a14_7",
        "context_with_next_sentence": true
    },
    {
        "source_sentence": "唯佛子！",
        "from": "T10n0287_001:0537a15_8",
        "context_with_next_sentence": true
    },
    {
        "source_sentence": "譬如一切書字數說，字母為始、字母為終，無有少分書字數說離字母者。",
        "from": "T10n0287_001:0537a15_9",
        "context_with_next_sentence": true
    },
    {
        "source_sentence": "佛子！",
        "from": "T10n0287_001:0537a17_10",
        "context_with_next_sentence": true
    },
    {
        "source_sentence": "一切佛法亦復如是，以地為始發修行故，以地為終證佛智故。",
        "from": "T10n0287_001:0537a17_11",
        "context_with_next_sentence": true
    },
    {
        "source_sentence": "是故佛子！",
        "from": "T10n0287_001:0537a18_12",
        "context_with_next_sentence": true
    },
    {
        "source_sentence": "願為演說，諸佛、應供、正遍等覺加持護念。」",
        "from": "T10n0287_001:0537a18_13",
        "context_with_next_sentence": true
    },
    {
        "source_sentence": "爾時，解脫月菩薩，欲重宣此義而說頌言：「善哉佛子願演說，　　趣入菩提諸地行；　十方一切自在尊，　　無不護念智根本。",
        "from": "T10n0287_001:0537a19_14",
        "context_with_next_sentence": true
    },
    {
        "source_sentence": "　此正行始此智終，　　一切佛法從此起；　如諸書等字母攝，　　佛法依地亦如是。」",
        "from": "T10n0287_001:0537a23_0",
        "context_with_next_sentence": true
    },
    {
        "source_sentence": "爾時，此諸大菩薩眾，亦為此義一時同聲，而以頌請金剛藏菩薩曰：「上妙無垢智，　　善說無邊辯；　宣揚美妙言，　　勝義相應理。",
        "from": "T10n0287_001:0537a25_0",
        "context_with_next_sentence": true
    },
    {
        "source_sentence": "　念持清淨慧，　　為十力意樂；　無礙解決擇，　　說殊勝十地。",
        "from": "T10n0287_001:0537a29_0",
        "context_with_next_sentence": true
    },
    {
        "source_sentence": "　此眾離憍慢，　　及見疑雜染；　戒定審悅意，　　唯願聞善說。",
        "from": "T10n0287_001:0537b02_0",
        "context_with_next_sentence": true
    },
    {
        "source_sentence": "　如渴思冷水，　　如飢念美食，　如病憶良藥，　　如眾蜂嗜蜜，　此眾亦如是，　　願聞甘露法。",
        "from": "T10n0287_001:0537b04_0",
        "context_with_next_sentence": true
    },
    {
        "source_sentence": "　善哉清淨智，　　說無垢地位；　顯十力相應，　　無礙善逝道。」",
        "from": "T10n0287_001:0537b07_0",
        "context_with_next_sentence": true
    },
    {
        "source_sentence": "爾時，世尊釋迦牟尼，從白毫相放無數光，名照菩薩力，無數光明以為眷屬，其光普照十方世界靡不周遍，諸惡趣苦皆令休息，映蔽一切諸魔宮殿，悉照無量諸佛眾會，顯示諸佛不可思議境界行相威力遊戲。",
        "from": "T10n0287_001:0537b09_0",
        "context_with_next_sentence": true
    },
    {
        "source_sentence": "照於十方諸世界中，及於一切諸佛眾會，以佛神力所加說法菩薩身已，於上空中成大光雲網臺而住。",
        "from": "T10n0287_001:0537b13_1",
        "context_with_next_sentence": true
    },
    {
        "source_sentence": "彼諸世尊亦復如是，從白毫相放無數光，無數光明以為眷屬，其光普照十方世界靡不周遍，諸惡趣苦皆令休息，映蔽一切諸魔宮殿，悉照無量諸佛眾會，顯示諸佛不可思議境界行相威力遊戲。",
        "from": "T10n0287_001:0537b16_0",
        "context_with_next_sentence": true
    },
    {
        "source_sentence": "照於十方諸世界中及於一切諸佛眾會，以佛神力所加說法菩薩之身，顯不思議諸佛遊戲，并照世尊釋迦牟尼大會之眾及金剛藏菩薩身已，於上空中亦復成就大光明雲網臺而住。",
        "from": "T10n0287_001:0537b20_1",
        "context_with_next_sentence": true
    },
    {
        "source_sentence": "由是世尊釋迦牟尼，從白毫相所流光明，彼彼世界彼佛眾會，及彼菩薩身與法座，皆現了然於此得見。",
        "from": "T10n0287_001:0537b24_2",
        "context_with_next_sentence": true
    },
    {
        "source_sentence": "由彼無量佛剎土中，諸佛世尊從白毫相所流光明，此之三千大千世界，及此世尊釋迦牟尼大會之眾，并金剛藏菩提薩埵身及法座，皆現了然於彼得見。",
        "from": "T10n0287_001:0537b27_0",
        "context_with_next_sentence": true
    },
    {
        "source_sentence": "爾時，從此光雲網臺出是頌曰：「佛無等等如虛空，　　十力自在無邊眾；　於釋師子妙法中，　　天人最上今加汝。",
        "from": "T10n0287_001:0537c01_1",
        "context_with_next_sentence": true
    },
    {
        "source_sentence": "　佛子當承佛神力，　　開此法王妙法藏；　顯示微妙廣大行，　　分別建立諸智地。",
        "from": "T10n0287_001:0537c05_0",
        "context_with_next_sentence": true
    },
    {
        "source_sentence": "　若有聞此勝法門，　　亦蒙善逝所加護；　十方一切諸菩薩，　　悉皆攝持及護念。",
        "from": "T10n0287_001:0537c07_0",
        "context_with_next_sentence": true
    },
    {
        "source_sentence": "　當能修集諸正行，　　次第成滿無垢地；　能證十力等功德，　　契悟無上正等覺。",
        "from": "T10n0287_001:0537c09_0",
        "context_with_next_sentence": true
    },
    {
        "source_sentence": "　雖住海水劫火中，　　無疑堪聞此法門；　其有疑惑不信者，　　永復不聞如是義。",
        "from": "T10n0287_001:0537c11_0",
        "context_with_next_sentence": true
    },
    {
        "source_sentence": "　當說最勝地智道，　　證入安住及昇進；　修行境界如次說，　　利樂一切有情故。」",
        "from": "T10n0287_001:0537c13_0",
        "context_with_next_sentence": true
    },
    {
        "source_sentence": "爾時，金剛藏菩薩觀察十方，欲令大眾增淨信故而說頌言：「微細難知大仙道，　　不可分別離分別；　難證無濁慧者境，　　性常寂靜無生滅。",
        "from": "T10n0287_001:0537c15_0",
        "context_with_next_sentence": true
    },
    {
        "source_sentence": "　性空能寂無二盡，　　離趣平等至涅槃；　無邊中緣無所證，　　出過三世等虛空。",
        "from": "T10n0287_001:0537c19_0",
        "context_with_next_sentence": true
    },
    {
        "source_sentence": "　寂靜寂滅佛所證，　　以諸言趣難宣說；　此地及行亦如是，　　說猶甚難何況聽！",
        "from": "T10n0287_001:0537c21_0",
        "context_with_next_sentence": true
    },
    {
        "source_sentence": "　遠離思惟及心道，　　此智所引牟尼境；　非蘊、界、處所顯了，　　非心所測、意所思。",
        "from": "T10n0287_001:0537c23_0",
        "context_with_next_sentence": true
    },
    {
        "source_sentence": "　譬如空中諸鳥跡，　　智者叵宣難可示；　諸佛子地亦如是，　　說尚極難何況聽！",
        "from": "T10n0287_001:0537c25_0",
        "context_with_next_sentence": true
    },
    {
        "source_sentence": "　今當但說此一分，　　由大慈悲及願力；　如其漸次非心境，　　以智能滿如意樂。",
        "from": "T10n0287_001:0537c27_0",
        "context_with_next_sentence": true
    },
    {
        "source_sentence": "　如是此境極難見，　　叵說唯住自意樂；　然承佛力我今說，　　汝等一心恭敬聽。",
        "from": "T10n0287_001:0537c29_0",
        "context_with_next_sentence": true
    },
    {
        "source_sentence": "　如是智門及正行，　　億劫宣說猶難盡；　我今略說汝等聽，　　真實法義盡如理。",
        "from": "T10n0287_001:0538a02_0",
        "context_with_next_sentence": true
    },
    {
        "source_sentence": "　仁者專心恭敬待，　　我承佛力當善說；　宣揚微妙正法音，　　譬喻相應協倫字。",
        "from": "T10n0287_001:0538a04_0",
        "context_with_next_sentence": true
    },
    {
        "source_sentence": "　此以言詞難顯了，　　而蒙無量佛神力；　光形聚入於我身，　　由是我今能演說。",
        "from": "T10n0287_001:0538a06_0",
        "context_with_next_sentence": true
    },
    {
        "source_sentence": "「唯諸佛子！",
        "from": "T10n0287_001:0538a08_0",
        "context_with_next_sentence": true
    },
    {
        "source_sentence": "若有有情，善積善根，善集資糧，善修諸行，善事諸佛，善聚白法，善友所攝，善淨意樂，隨順廣大增上意樂；具妙勝解悲愍現前，為求佛智，為欲證悟十力之力，為獲如來大無所畏，為得平等佛不共法，為欲救拔一切世間，為淨大悲愍，為悟十方無所餘智，為以無礙淨諸佛剎，為一剎那能知三世，為無所畏轉大法輪，發如是心。",
        "from": "T10n0287_001:0538a08_1",
        "context_with_next_sentence": true
    },
    {
        "source_sentence": "菩薩發心大悲為先導，慧智增上方便善巧之所攝受，意樂及與增上意樂常所輔持，佛力無量以堅持力及以智力，善擇決定無礙智現前，隨順無師自然妙智，能受一切佛法慧智，教授誨示，極於法界盡虛空性，窮未來際。",
        "from": "T10n0287_001:0538a15_2",
        "context_with_next_sentence": true
    },
    {
        "source_sentence": "始發此心，即是菩薩超異生地，證入菩薩正性離生，生如來家，種族尊貴無可譏嫌，已離世趣入出世道，住於菩薩本法性中，已善安住於菩薩處，隨順三世平等之法，紹如來種，決定趣向正等菩提。",
        "from": "T10n0287_001:0538a20_3",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_001:0538a25_4",
        "context_with_next_sentence": true
    },
    {
        "source_sentence": "菩薩住於如是等法，名已善住極喜地中，以不動故。",
        "from": "T10n0287_001:0538a25_5",
        "context_with_next_sentence": true
    },
    {
        "source_sentence": "「唯諸佛子！",
        "from": "T10n0287_001:0538a27_0",
        "context_with_next_sentence": true
    },
    {
        "source_sentence": "菩薩住於極喜地時，極多歡喜，多淨信，多愛樂，多適悅，多忻慶，多踊躍，多勇悍，多無鬪諍，多無惱害，多無瞋恨。",
        "from": "T10n0287_001:0538a27_1",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_001:0538a29_2",
        "context_with_next_sentence": true
    },
    {
        "source_sentence": "菩薩住於極喜地中，念諸佛時，發生極喜；念佛法時，念菩薩時，念菩薩行時，念到彼岸清淨之時，念諸菩薩地殊勝時，念餘菩薩不映奪時，念佛教授教誡之時，念令有情得利益時，念當趣入一切如來智加行時，皆生歡喜。",
        "from": "T10n0287_001:0538b01_3",
        "context_with_next_sentence": true
    },
    {
        "source_sentence": "又此菩薩了知，我今轉離一切世間境界，親近諸佛遠異生地，近至智地，永斷一切墮險惡趣，與諸有情為依止處。",
        "from": "T10n0287_001:0538b06_4",
        "context_with_next_sentence": true
    },
    {
        "source_sentence": "近見諸佛住佛境界，入諸菩薩平等性中，捨離一切怖畏毛竪，故生極喜。",
        "from": "T10n0287_001:0538b08_5",
        "context_with_next_sentence": true
    },
    {
        "source_sentence": "所以者何？",
        "from": "T10n0287_001:0538b10_6",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_001:0538b10_7",
        "context_with_next_sentence": true
    },
    {
        "source_sentence": "菩薩纔證極喜地已，所有怖畏，謂：不活畏、惡名畏、死畏、惡趣畏、處眾怯畏，悉皆遠離。",
        "from": "T10n0287_001:0538b10_8",
        "context_with_next_sentence": true
    },
    {
        "source_sentence": "所以者何？",
        "from": "T10n0287_001:0538b12_9",
        "context_with_next_sentence": true
    },
    {
        "source_sentence": "由是菩薩離我想故，尚無我愛，況復生於諸資具愛；由是因緣，無不活畏。",
        "from": "T10n0287_001:0538b12_10",
        "context_with_next_sentence": true
    },
    {
        "source_sentence": "由於他所無所希望，唯自起欲，我應給施一切有情諸資生具；由是因緣，無惡名畏。",
        "from": "T10n0287_001:0538b14_11",
        "context_with_next_sentence": true
    },
    {
        "source_sentence": "由離我見，於我無有失壞之想，故無死畏。",
        "from": "T10n0287_001:0538b16_12",
        "context_with_next_sentence": true
    },
    {
        "source_sentence": "自知死後，於當來世決定不離諸佛菩薩；由是因緣，無惡趣畏。",
        "from": "T10n0287_001:0538b17_13",
        "context_with_next_sentence": true
    },
    {
        "source_sentence": "由意樂見一切世間尚無有一與我齊等何況殊勝，是故無有處眾怯畏。",
        "from": "T10n0287_001:0538b18_14",
        "context_with_next_sentence": true
    },
    {
        "source_sentence": "「唯諸佛子！",
        "from": "T10n0287_001:0538b20_15",
        "context_with_next_sentence": true
    },
    {
        "source_sentence": "菩薩如是，已離怖畏憍傲毛竪，以大悲愍而為先導，以無憎背無俗意樂，為欲修證一切善根勤修加行。",
        "from": "T10n0287_001:0538b20_16",
        "context_with_next_sentence": true
    },
    {
        "source_sentence": "以信增上，以多證淨，以潔勝解，以多信解，以引發悲愍，以具足大慈，以無厭倦心，以慚愧莊嚴，以常忍辱柔和相應，以深敬順信重尊貴如來聖教，以無厭足日夜積集一切善根，以奉事善友，以樂於法苑，以無厭足訪求多聞，以所聞法如理觀察，以無依著心，以不耽嗜名利恭敬，以不希戀資生之具，以無厭足引平等心猶若寶珠，以專希求一切智地，以緣如來力、無所畏、不共佛法，以求無著波羅蜜多，以離諂誑，以如說行，以常護實語，以不污佛家而勸於他，以不捨離諸菩薩學，以不傾動薩波若心如大山王，以不離諸世間事而能成就出世間道，以無厭修覺分資糧，以常希求後後勝法。",
        "from": "T10n0287_001:0538b23_0",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_001:0538c07_1",
        "context_with_next_sentence": true
    },
    {
        "source_sentence": "以如是等諸淨地法相應，菩薩名住安住極喜地中。",
        "from": "T10n0287_001:0538c07_2",
        "context_with_next_sentence": true
    },
    {
        "source_sentence": "「復次，菩薩住於極喜地時，引發如是諸大誓願、諸大勇決、諸大出離，為以無餘供養之具，及以周備承事品類，普遍供養一切如來。",
        "from": "T10n0287_001:0538c09_0",
        "context_with_next_sentence": true
    },
    {
        "source_sentence": "一切行相勝妙成就，而以最上勝解，清淨廣大法界盡虛空性窮未來際，一切劫數佛出世數無有休息，為大供事發初大願。",
        "from": "T10n0287_001:0538c11_1",
        "context_with_next_sentence": true
    },
    {
        "source_sentence": "為欲受持一切如來所說法眼，為欲攝受諸佛菩提，為護一切正等覺教，廣大法界盡虛空性窮未來際，一切劫數無有休息，為攝受妙法發第二大願。",
        "from": "T10n0287_001:0538c14_2",
        "context_with_next_sentence": true
    },
    {
        "source_sentence": "為一切佛出現於世，無餘一切諸世界中，住覩史多天宮為首，降下、入胎、住胎、生長、出家、成道、受梵王請、轉大法輪、示大涅槃，為悉往詣供養受法加行為先，為一切處同時而轉，廣大法界盡虛空性窮未來際，一切劫數佛出世數無有休息，為悉往詣發第三大願。",
        "from": "T10n0287_001:0538c18_3",
        "context_with_next_sentence": true
    },
    {
        "source_sentence": "為欲引發諸菩薩行，廣大無量及無分別波羅蜜多之所攝受，淨治諸地總相、別相、同相、異相、成相、壞相，諸菩薩行如實無倒，顯示菩薩智地之道，悉能瑩飾諸到彼岸，授與教授，教誡所持資助發心，廣大法界盡虛空性窮未來際，一切劫數及正行數無有休息，為是引發第四大願。",
        "from": "T10n0287_001:0538c24_4",
        "context_with_next_sentence": true
    },
    {
        "source_sentence": "為欲成就無餘一切諸有情界，有色、無色、有想、無想、非有想、非無想、卵生、胎生、濕生、化生，三界所繫入於六趣，繫屬一切受生之處名色所攝，為令趣入於佛法中，為令永斷一切趣數，為令安處一切智智，廣大法界盡虛空性窮未來際，一切劫數有情界數無有休息，為欲成熟諸有情界發第五大願。",
        "from": "T10n0287_001:0539a01_5",
        "context_with_next_sentence": true
    },
    {
        "source_sentence": "為欲無餘一切世界廣大無量麁細亂住覆住仰住帝網差別，入於十方種種異相，皆以隨行現前知見，廣大法界盡虛空性窮未來際，一切劫數及世界數無有休息，為欲往趣發第六大願。",
        "from": "T10n0287_001:0539a08_6",
        "context_with_next_sentence": true
    },
    {
        "source_sentence": "為令一切諸佛剎土，復一剎土入於一切諸佛剎土普皆清淨，無量佛剎光明嚴具以為莊飾，離諸煩惱成清淨道，無量智性有情充滿，普入廣大諸佛境界，隨諸有情意樂示現皆令歡喜，廣大法界盡虛空性窮未來際，一切劫數及佛剎數無有休息，為飾一切諸佛剎土發第七大願。",
        "from": "T10n0287_001:0539a12_7",
        "context_with_next_sentence": true
    },
    {
        "source_sentence": "為與一切菩薩同一意樂加行，為無怨敵積集善根，為一所緣與諸菩薩得平等性，為常逢遇諸佛菩薩不相捨離，為隨自欲示佛出世，為隨心念解佛威力，為獲圓滿一切生中常不退轉隨行神通，為遍遊歷一切世界，為於一切眾會影現，為隨一切受生之處同類而行，為恒成就不可思議大乘理趣，為欲修行菩薩正行，廣大法界盡虛空性窮未來際，一切劫數及正行數無有休息，為大智神通發第八大願。",
        "from": "T10n0287_001:0539a18_8",
        "context_with_next_sentence": true
    },
    {
        "source_sentence": "為行乘御不退轉輪諸菩薩行，為身、語、意業不唐捐，為暫見者便得決定諸佛法性，暫聞言音便隨智證，纔生淨信永斷煩惱，為身得成如大藥王，為得身心如如意寶，為當修行大菩薩行，廣大法界盡虛空性窮未來際，一切劫數及正行數無有休息，為不唐捐發第九大願。",
        "from": "T10n0287_001:0539a28_9",
        "context_with_next_sentence": true
    },
    {
        "source_sentence": "為於一切諸世界中，當證無上正等菩提為不殊異，於一毛道遍於一切諸毛道中，示生、出家、道場、正覺、轉大法輪、歸大寂滅，為當現證弘佛境界威力智慧，隨於一切有情意樂示佛出世，令其所化剎那剎那覺寂證修，為剎那頃以一正覺普遍一切法寂滅性，為以一音演說法要，令諸有情心皆悅豫，為示大涅槃而行力不絕，為示大智地建立一切法，為以法智神變幻通，悉能充遍一切世界，廣大法界盡虛空性窮未來際，一切劫數及正覺數無有休息，為引發大乘菩薩發起第十大願。",
        "from": "T10n0287_001:0539b05_10",
        "context_with_next_sentence": true
    },
    {
        "source_sentence": "「唯諸佛子！",
        "from": "T10n0287_001:0539b16_11",
        "context_with_next_sentence": true
    },
    {
        "source_sentence": "初地菩薩，發如是等諸大誓願、諸大勇決、諸大出離。",
        "from": "T10n0287_001:0539b16_12",
        "context_with_next_sentence": true
    },
    {
        "source_sentence": "菩薩住此極喜地中，十大願門以為上首，引發圓滿百千阿僧企耶諸餘正願，是諸大願以十盡句而引發之。",
        "from": "T10n0287_001:0539b17_13",
        "context_with_next_sentence": true
    },
    {
        "source_sentence": "何等為十？",
        "from": "T10n0287_001:0539b20_14",
        "context_with_next_sentence": true
    },
    {
        "source_sentence": "所謂：以有情界盡，以世界盡，以虛空界盡，以法界盡，以涅槃界盡，以佛興界盡，以入如來智慧界盡，以心所緣界盡，以智入佛所行界盡，以世間轉法輪智轉界盡；若有情界有斷盡者，是大誓願乃有斷盡；乃至若智轉界有斷盡者，是大誓願乃有斷盡。",
        "from": "T10n0287_001:0539b20_15",
        "context_with_next_sentence": true
    },
    {
        "source_sentence": "然有情界終無斷盡，此諸善根願無斷盡，乃至智轉界終無斷盡，此諸善根亦無斷盡。",
        "from": "T10n0287_001:0539b26_16",
        "context_with_next_sentence": true
    },
    {
        "source_sentence": "佛說十地經卷第一",
        "from": "T10n0287_001:0539b29_0",
        "context_with_next_sentence": false
    }
]