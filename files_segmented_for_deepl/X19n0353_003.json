[
    {
        "source_sentence": "勝鬘經疏義私鈔卷之三",
        "from": "X19n0353_003:0945c19_0",
        "context_with_next_sentence": true
    },
    {
        "source_sentence": "【疏】從爾時世尊於勝鬘以下章中第二如來讚成就中亦有二第一讚成第二從是故以下結勸就第一讚成又開為二第一直述。",
        "from": "X19n0353_003:0945c21_0",
        "context_with_next_sentence": true
    },
    {
        "source_sentence": "爾時世尊於勝鬘所說攝受正法大精進力起隨喜心。",
        "from": "X19n0353_003:0945c24_0",
        "context_with_next_sentence": true
    },
    {
        "source_sentence": "【疏】攝受正法謂八地以上萬行中之一行。",
        "from": "X19n0353_003:0946a02_0",
        "context_with_next_sentence": true
    },
    {
        "source_sentence": "第二別述就中有三第一舉力士譬明勝人天乘。",
        "from": "X19n0353_003:0946a02_1",
        "context_with_next_sentence": true
    },
    {
        "source_sentence": "如是勝鬘如汝所說攝受正法大精進力如大力士少觸身分生大苦痛。",
        "from": "X19n0353_003:0946a04_0",
        "context_with_next_sentence": true
    },
    {
        "source_sentence": "【鈔】如大力士等者如無力人為大力士少觸身分生大苦痛無名云上來雖承旨而說若不得如來美述其事者則未來世眾生信敬情薄。",
        "from": "X19n0353_003:0946a06_0",
        "context_with_next_sentence": true
    },
    {
        "source_sentence": "如是勝鬘少攝受正法令魔苦惱我不見餘一善法令魔憂苦如少攝受正法。",
        "from": "X19n0353_003:0946a09_0",
        "context_with_next_sentence": true
    },
    {
        "source_sentence": "【疏】第二舉牛王譬明過二乘。",
        "from": "X19n0353_003:0946a11_0",
        "context_with_next_sentence": true
    },
    {
        "source_sentence": "又如牛王形色無比勝一切牛如是大乘少攝受正法勝於一切二乘善根以廣大故。",
        "from": "X19n0353_003:0946a12_0",
        "context_with_next_sentence": true
    },
    {
        "source_sentence": "【疏】第三舉須彌山王譬明勝七地以還大乘。",
        "from": "X19n0353_003:0946a14_0",
        "context_with_next_sentence": true
    },
    {
        "source_sentence": "又如須彌山王端嚴殊特勝於眾山如是大乘捨身命財以攝取心攝受正法勝不捨身命財初住大乘一切善根何況二乘以廣大故。",
        "from": "X19n0353_003:0946a15_0",
        "context_with_next_sentence": true
    },
    {
        "source_sentence": "【疏】三中即有開合皆可見以攝取心者謂萬行之心七地以還亦能捨身命但形於八地以上一念備修故云不捨。",
        "from": "X19n0353_003:0946a18_0",
        "context_with_next_sentence": true
    },
    {
        "source_sentence": "就第二結勸亦有四一廣勸。",
        "from": "X19n0353_003:0946a20_1",
        "context_with_next_sentence": true
    },
    {
        "source_sentence": "是故勝鬘當以攝受正法開示眾生教化眾生建立眾生。",
        "from": "X19n0353_003:0946a21_0",
        "context_with_next_sentence": true
    },
    {
        "source_sentence": "【疏】開示眾生謂人天乘即對上力士比教化眾生謂二乘即對上牛王比建立眾生謂七地以還即對上須彌山比此皆廣勸。",
        "from": "X19n0353_003:0946a23_0",
        "context_with_next_sentence": true
    },
    {
        "source_sentence": "【鈔】開示眾生謂人天乘等無名云初名開示中名教化後名建立也既以三譬述成其義復加三勸令廣其道也今疏意亦同之前舉三喻述於勝鬘攝受正法勝五乘人故今結勸亦對五乘人勸結也開示眾生對上大力士比者開對上人天乘未開教化對二乘自度建立對上菩薩未如八地建立真應是故少攝受正法已勝於五乘人必須開示等也。",
        "from": "X19n0353_003:0946b02_0",
        "context_with_next_sentence": true
    },
    {
        "source_sentence": "【疏】二廣結。",
        "from": "X19n0353_003:0946b10_0",
        "context_with_next_sentence": true
    },
    {
        "source_sentence": "如是勝鬘攝受正法如是大利如是大福如是大果。",
        "from": "X19n0353_003:0946b11_0",
        "context_with_next_sentence": true
    },
    {
        "source_sentence": "【疏】如是大利結人天乘如是大福者結二乘如是大果者結七地以還大乘亦對三譬為結此名廣結。",
        "from": "X19n0353_003:0946b12_0",
        "context_with_next_sentence": true
    },
    {
        "source_sentence": "【鈔】廣結中皆言結者結謂結示也人天開示即得大利二乘教化即得大福七地建立即得大果是故皆由攝受正法言廣略者廣舉五乘略言無量無邊等。",
        "from": "X19n0353_003:0946b15_0",
        "context_with_next_sentence": true
    },
    {
        "source_sentence": "【疏】三略勸。",
        "from": "X19n0353_003:0946b19_0",
        "context_with_next_sentence": true
    },
    {
        "source_sentence": "勝鬘我於阿僧祇阿僧祇劫說攝受正法功德義利不得邊際。",
        "from": "X19n0353_003:0946b20_0",
        "context_with_next_sentence": true
    },
    {
        "source_sentence": "【疏】四略結。",
        "from": "X19n0353_003:0946b22_0",
        "context_with_next_sentence": true
    },
    {
        "source_sentence": "是故勝鬘攝受正法有無量無邊功德。",
        "from": "X19n0353_003:0946b23_0",
        "context_with_next_sentence": true
    },
    {
        "source_sentence": "【疏】從勝鬘我於以下略勸從是故以下略結可見也。",
        "from": "X19n0353_003:0946b24_0",
        "context_with_next_sentence": true
    },
    {
        "source_sentence": "【鈔】○第五一乘章無名云此經弘旨名義奇拔皆顯於此章初立名超常韻則不可以言求義超眾倫則不可以意取必要當豁其物習之懷廢我以存道者然後可尋之於因緣耳今釋此章先義門分別次釋經文義門分九。",
        "from": "X19n0353_003:0946c02_0",
        "context_with_next_sentence": true
    },
    {
        "source_sentence": "○一明章意及略分文。",
        "from": "X19n0353_003:0946c06_1",
        "context_with_next_sentence": true
    },
    {
        "source_sentence": "【疏】從佛告勝鬘汝今更說以下明他分行中第二一乘章明總収能生攝受所生五乘皆入一乘就中初開為二第一正明皆入一乘第二明一體三寶一乘是一體三寶之因一體三寶是一乘之果欲以果一體為況因一故第二舉一體三寶明果既是一則因一明也。",
        "from": "X19n0353_003:0946c07_0",
        "context_with_next_sentence": true
    },
    {
        "source_sentence": "【鈔】二明對昔辨今。",
        "from": "X19n0353_003:0946c13_0",
        "context_with_next_sentence": true
    },
    {
        "source_sentence": "【疏】且夫昔日梯橙三寶及五乘之別同是方便之說非是實說今則既會五乘入於一乘同為常住一果之因故亦明昔日梯橙三寶非是究竟唯今日常住一體為歸依之極也。",
        "from": "X19n0353_003:0946c14_0",
        "context_with_next_sentence": true
    },
    {
        "source_sentence": "【鈔】五乘之別同是方便等者此章明八地菩薩收前出生五乘以歸一乘出生是施權收入是入實即與釋迦一化先三後一不殊故釋此章文全用一代化儀以釋於中即有褒貶抑揚大意不殊淨名大集若爾與法華何異答此今會者言當得當覺也華言現覺現得此經談其始終而現會也。",
        "from": "X19n0353_003:0946c18_0",
        "context_with_next_sentence": true
    },
    {
        "source_sentence": "○三釋名義。",
        "from": "X19n0353_003:0946c23_1",
        "context_with_next_sentence": true
    },
    {
        "source_sentence": "【疏】一然是無二之稱乘是運出為義釋一義義家種種不同一云一則本無但欲破三故故云一也二云一是果一義乘是因名言因中善品雖復種種終必歸於一果故以果義一名因謂之一也三云一與乘皆是因名因中善品雖復種種不同而其流義一故故云一第一解好則好矣但疑十方淨土無三乘之別亦應不說一乘之道而十方淨土皆說一乘若爾那得言但欲破三故一也但第二與第三釋皆可為用然今義家多就因一為釋。",
        "from": "X19n0353_003:0947a01_0",
        "context_with_next_sentence": true
    },
    {
        "source_sentence": "【鈔】三釋名義中第二師以終名始第三師一自在因如四瀆之水雖末至海而趣而趣流義一言萬善趣法之義是一也。",
        "from": "X19n0353_003:0947a10_0",
        "context_with_next_sentence": true
    },
    {
        "source_sentence": "○四辨大小。",
        "from": "X19n0353_003:0947a12_1",
        "context_with_next_sentence": true
    },
    {
        "source_sentence": "【疏】仍辨大小者不求自度濟物為先等流佛果稱為大乘化物為患但求自度臧彼無實名曰小乘。",
        "from": "X19n0353_003:0947a13_0",
        "context_with_next_sentence": true
    },
    {
        "source_sentence": "【鈔】與物同趣佛果故曰等流化城權設名臧彼無實。",
        "from": "X19n0353_003:0947a15_0",
        "context_with_next_sentence": true
    },
    {
        "source_sentence": "○五辨一大同異。",
        "from": "X19n0353_003:0947a16_1",
        "context_with_next_sentence": true
    },
    {
        "source_sentence": "【疏】大乘一乘大意雖復同所以少異大乘猶是三中之別名一乘則無三二之稱波若維摩雖名大教而不名一乘是其所以也為例一乘釋大亦應有二果義一家云大是果名為言佛果為大因一家云亦是因名言菩薩不求自度與物等流即運心廣大故云大也。",
        "from": "X19n0353_003:0947a17_0",
        "context_with_next_sentence": true
    },
    {
        "source_sentence": "【鈔】五辨一大同異中先立同異釋中先釋異次為例下釋同大乘下先釋異中波若淨名通有三乘得道故也大品中若得聲聞緣覺菩薩乘皆云當學波若波羅蜜淨名中佛以足指按地乃至一切大眾自見坐寶蓮華當佛現此國土嚴淨之時五百長者子得無生忍八萬四千人發菩提心佛攝神足於是世界還復如故求聲聞乘三萬二千天及人知有為法皆悉無常遠塵離垢得法眼淨八千比丘不受諸法漏盡意解如斯之例悉是兼三之說但大非一如法華經云十方世界中唯有一乘法無二亦無三唯一佛乘及此經會五乘歸一乘即唯一非大若例一以釋大此大是一家之大仍例為二釋先明果一家之大次明因一家之大可見。",
        "from": "X19n0353_003:0947a23_0",
        "context_with_next_sentence": true
    },
    {
        "source_sentence": "○六辨體。",
        "from": "X19n0353_003:0947b12_1",
        "context_with_next_sentence": true
    },
    {
        "source_sentence": "【疏】若論乘體善有二種一報善二習善報善雖有脫重令輕之能但匿金剛以還不致於佛果故只是緣由不為正體故今但以習善為體又解與善解是乘之本善是乘之末今就末為乘不以本為乘何則道有通不通若以解為乘則乘名不廣善即乃至一稱南無無非是善故乘名即廣所以只就末為乘體又凡夫向三有善亦不為乘體何即又乘是為出生死期作常住果。",
        "from": "X19n0353_003:0947b13_0",
        "context_with_next_sentence": true
    },
    {
        "source_sentence": "【鈔】辨乘體中先定體。",
        "from": "X19n0353_003:0947b21_0",
        "context_with_next_sentence": true
    },
    {
        "source_sentence": "言報習二善等者報善謂果報之善脫重等者脫四趣重得天人報脫六道重得二乘報脫二乘菩薩重乃至等覺脫下地報若至佛地即無出報故云三賢十聖有果報唯佛一人居法性土以身同遮那無變易報故所居以法性為土能所體一故也故云不致佛果也但是緣助令至後位終不為正體耳又解是乘之本等者習善之中有所習之善有能解知是善之心先有解知是善方可習善故解本而善末今取末者言凡是善悉可為乘之體也以體通故不取解者有人修善未必解知故不取也以解心不通故也如乃至童子戲聚沙為佛塔等未必知是善雖無知心其善不無皆堪為體也如此之例並可准知是故文中舉一稱南無即是此意。",
        "from": "X19n0353_003:0947b21_1",
        "context_with_next_sentence": true
    },
    {
        "source_sentence": "【疏】凡夫向三有善但期三界之內不指常住故亦不為乘體。",
        "from": "X19n0353_003:0947c11_0",
        "context_with_next_sentence": true
    },
    {
        "source_sentence": "【鈔】次凡夫向三有善下明所期善即不殊前由所期近故故亦不為乘體。",
        "from": "X19n0353_003:0947c13_0",
        "context_with_next_sentence": true
    },
    {
        "source_sentence": "【疏】若論收會會三善廢三教破三執又云善即今昔雖殊即是一善理無可會但教則立名義各異故會之入一所以文則言正法住正法滅為大乘故說三執如前。",
        "from": "X19n0353_003:0947c15_0",
        "context_with_next_sentence": true
    },
    {
        "source_sentence": "【鈔】三若論收會下會收言三善者人天為一善二乘為一善七地大乘為一善三教三執准此可知說三執如前者如前攝受章中明所蘊藏文五乘之人不出三執隨執授教也。",
        "from": "X19n0353_003:0947c19_0",
        "context_with_next_sentence": true
    },
    {
        "source_sentence": "○七廣分章。",
        "from": "X19n0353_003:0947c22_1",
        "context_with_next_sentence": true
    },
    {
        "source_sentence": "【疏】就第一正明一乘中又分為三第一從初訖出世間善法總會五乘第二從如世尊說六處以下別會二乘因第三從世尊阿羅漢辟支佛有怖畏以下即會二乘果。",
        "from": "X19n0353_003:0947c23_0",
        "context_with_next_sentence": true
    },
    {
        "source_sentence": "【鈔】七廣分章可見。",
        "from": "X19n0353_003:0948a03_0",
        "context_with_next_sentence": true
    },
    {
        "source_sentence": "○八明別會二乘意。",
        "from": "X19n0353_003:0948a03_1",
        "context_with_next_sentence": true
    },
    {
        "source_sentence": "【疏】前攝受正法章但取能生之心以為攝受正法不取所生五乘之行即取義未盡今此章盡取能生所生皆入一乘故先有總會也人天未有別求亦未定大小之名則因總會理自可足七地以還本來求佛自為大乘無應重會但二乘為物所信莫不謂有別因果所以慇懃重會也。",
        "from": "X19n0353_003:0948a04_0",
        "context_with_next_sentence": true
    },
    {
        "source_sentence": "【鈔】八明別會二乘中言但取能生之心等者前何以名為攝受正法以八地已上一念攝受一切法為攝受此心能生五乘之行教化眾生名為能生章中之意只在能生之心有出生五乘之用實未會五乘歸入一乘今章悉會能生心中三行并所生五乘入一乘故與前章異也。",
        "from": "X19n0353_003:0948a10_0",
        "context_with_next_sentence": true
    },
    {
        "source_sentence": "人天未有別求大乘故是故未定大小之名總會即足七地本來求妙覺果但行在功行滿入無功用自成佛果不用重會二乘是出家內眾常隨於佛人皆謂有別因別果異於人天及以菩薩故須重會也。",
        "from": "X19n0353_003:0948a15_1",
        "context_with_next_sentence": true
    },
    {
        "source_sentence": "○九釋疑顯同。",
        "from": "X19n0353_003:0948a19_2",
        "context_with_next_sentence": true
    },
    {
        "source_sentence": "【疏】然上攝受正法章唯明八地以上攝受之義故所言他分理自可證而今此章盡取能生攝受所生五乘皆為一乘即所言他分何以為證釋曰解文雖爾所名他分亦有所以何則就實為論定位以上已信一乘之義況乎七地然就教為談初地以上七地以還斷結觀境與二乘齊故於一乘義猶未明了若論明達唯在八地以上所以此章亦云明他分行也。",
        "from": "X19n0353_003:0948a21_0",
        "context_with_next_sentence": true
    },
    {
        "source_sentence": "【鈔】九釋疑中言而今此章盡取等者此設難也難云五乘之中七地已下是自分行何以俱名他分行耶釋曰現文雖爾當尋文內之意何者就實機實教而為論初住菩薩名為定位此時已信一切諸法皆從一乘生畢竟皆歸一乘義況乎七地而不信耶但如來有教道權化之說即七地次第心中行十波羅蜜等故於一乘猶未明了入無功用一心中行方為明達是故此章亦為他分行也初住了一乘主義具在華嚴難初發心住文云所有慧身不由他悟分身百分成佛道化眾生等此乃實教之說。",
        "from": "X19n0353_003:0948b05_0",
        "context_with_next_sentence": true
    },
    {
        "source_sentence": "言初地已上七地已還等者瓔珞上卷云從初地至七地伏斷三界業果盡八地已上有無明習存。",
        "from": "X19n0353_003:0948b15_1",
        "context_with_next_sentence": true
    },
    {
        "source_sentence": "【疏】就第一總會中即有二第一佛命說。",
        "from": "X19n0353_003:0948b18_0",
        "context_with_next_sentence": true
    },
    {
        "source_sentence": "佛告勝鬘汝今更說一切諸佛所說攝受正法。",
        "from": "X19n0353_003:0948b19_0",
        "context_with_next_sentence": true
    },
    {
        "source_sentence": "【疏】前攝受正法章每發言勝鬘先請求說今此章佛自先命者前章既是他分深行不敢自宣故命而說也上來其所說莫不契理無所可疑所以不待其請先命更說也汝今更說一切諸佛所說攝受正法者更應如諸佛說所生能生皆入一乘也。",
        "from": "X19n0353_003:0948b20_0",
        "context_with_next_sentence": true
    },
    {
        "source_sentence": "【鈔】次釋經文中言前章每發言先請求說者前願攝初受命之文即是求說爾時勝鬘白佛言我今當復承佛威神說調伏大願真言無異次如來聽說云佛告勝鬘恣聽汝說次行攝初云勝鬘白佛我當承佛神力更復演說攝受正法廣大之義次佛言便說次明人法相即中亦然故云每發言也。",
        "from": "X19n0353_003:0948c01_0",
        "context_with_next_sentence": true
    },
    {
        "source_sentence": "【疏】第二勝鬘受勑而說就第二勝鬘奉旨而說即有二第一先會能生第二從世尊如阿耨達池以下會所生就第一會能生中亦有二第一正會。",
        "from": "X19n0353_003:0948c07_0",
        "context_with_next_sentence": true
    },
    {
        "source_sentence": "勝鬘白佛言善哉世尊唯然受教即白佛言世尊攝受正法者即是摩訶衍。",
        "from": "X19n0353_003:0948c10_0",
        "context_with_next_sentence": true
    },
    {
        "source_sentence": "【疏】即是摩訶衍者明能生攝受之心即與大乘心一也。",
        "from": "X19n0353_003:0948c12_0",
        "context_with_next_sentence": true
    },
    {
        "source_sentence": "【鈔】先會能生中言能生攝受之心即與大乘心一也者前章攝受之心能生五乘今摩訶衍亦能生五乘二處能生義同故云一也。",
        "from": "X19n0353_003:0948c14_0",
        "context_with_next_sentence": true
    },
    {
        "source_sentence": "【疏】第二釋會。",
        "from": "X19n0353_003:0948c17_0",
        "context_with_next_sentence": true
    },
    {
        "source_sentence": "何以故摩訶衍者出生一切聲聞緣覺世間出世間善法。",
        "from": "X19n0353_003:0948c18_0",
        "context_with_next_sentence": true
    },
    {
        "source_sentence": "【疏】第二釋會明所生既一則能生安得異也此似會所生而舉所生以釋能生非會所生。",
        "from": "X19n0353_003:0948c20_0",
        "context_with_next_sentence": true
    },
    {
        "source_sentence": "【鈔】次釋會中言所生既一能生安得異者明從一乘所生五乘與前攝受之所生五乘不異也二處所生既同即顯二處能生無異。",
        "from": "X19n0353_003:0948c22_0",
        "context_with_next_sentence": true
    },
    {
        "source_sentence": "【疏】就第二會所生中亦有二第一舉二比正會。",
        "from": "X19n0353_003:0949a01_0",
        "context_with_next_sentence": true
    },
    {
        "source_sentence": "世尊如阿耨達池出八大河如是摩訶衍出生一切聲聞緣覺世間出世間善法。",
        "from": "X19n0353_003:0949a02_0",
        "context_with_next_sentence": true
    },
    {
        "source_sentence": "【疏】就第一八河比即有開合阿耨達此言無熱龍龍居此池故因為名池在崑崙山頂其水四面流出八河八河之水即是池水更非異水內合從於大乘所生四乘即是大乘更無異乘此比明其始生義第二合可見。",
        "from": "X19n0353_003:0949a04_0",
        "context_with_next_sentence": true
    },
    {
        "source_sentence": "【鈔】阿耨達池等者涅槃第三云一恒河二周摩羅三薩羅四阿利羅跋提五摩訶六辛頭七博叉八悉陀河從池出生八河比八地已上攝受之心初始出五乘因果義故云比其始生義也。",
        "from": "X19n0353_003:0949a09_0",
        "context_with_next_sentence": true
    },
    {
        "source_sentence": "世尊又如一切種子皆依於地而得生長如是一切聲聞緣覺世間出世間善法依於大乘而得增長。",
        "from": "X19n0353_003:0949a13_0",
        "context_with_next_sentence": true
    },
    {
        "source_sentence": "【疏】第二種子比明種子依地而生種子即是地大內合四乘依大乘增長故亦即是大乘又釋依地生種子種子不離地依大乘出五乘五乘不離大乘若爾但是兩物不相離那得會一釋曰後還為地也此譬明其終成第二合可見世間者謂人天出世間者謂七地以還大乘然所以只就七地以還為合者七地以還大乘昔日入於三中故仍為合也。",
        "from": "X19n0353_003:0949a15_0",
        "context_with_next_sentence": true
    },
    {
        "source_sentence": "【鈔】種子比中地大具四微與種子四微不異種子歸地比諸佛法久後要當說真實終歸一乘也四微者色香味觸。",
        "from": "X19n0353_003:0949a23_0",
        "context_with_next_sentence": true
    },
    {
        "source_sentence": "【疏】第二結即大乘。",
        "from": "X19n0353_003:0949b02_0",
        "context_with_next_sentence": true
    },
    {
        "source_sentence": "是故世尊住於大乘攝受大乘即是住於二乘攝受二乘一切世間出世間善法。",
        "from": "X19n0353_003:0949b03_0",
        "context_with_next_sentence": true
    },
    {
        "source_sentence": "【疏】從是故以下會所生中第二結此中大乘謂七地以還大乘也。",
        "from": "X19n0353_003:0949b05_0",
        "context_with_next_sentence": true
    },
    {
        "source_sentence": "【鈔】第二結即中云住大乘等者言所生五乘既即八地大乘即是住七地大乘攝受七地大乘即是住於二乘攝受二乘何以故所生即能生故及一切世間等准此可見。",
        "from": "X19n0353_003:0949b07_0",
        "context_with_next_sentence": true
    },
    {
        "source_sentence": "【疏】從如世尊以下第二別會二乘因又分為五第一舉六處總會明昔日學小有此六處故會之入一六處一教有興衰二戒有得離三人有始終合為六也第二從何以故以下別會教有興衰第三從波羅提木叉以下別會戒有得離第四從是出家以下別會人有始終第五從阿羅漢以下舉果況因。",
        "from": "X19n0353_003:0949b11_0",
        "context_with_next_sentence": true
    },
    {
        "source_sentence": "如世尊說六處。",
        "from": "X19n0353_003:0949b18_0",
        "context_with_next_sentence": true
    },
    {
        "source_sentence": "【疏】如世尊說六處者總唱六處此六是生盡智無生智之處。",
        "from": "X19n0353_003:0949b19_0",
        "context_with_next_sentence": true
    },
    {
        "source_sentence": "【鈔】此六是生盡智等者毗曇云盡智者謂我知苦乃至我修道無生智者言我知苦已不復更知乃至我修道已不復更修又云我漏已盡名盡智不復更生名無生智又云世智斷是盡智無漏智斷是無生智也。",
        "from": "X19n0353_003:0949b21_0",
        "context_with_next_sentence": true
    },
    {
        "source_sentence": "何等為六謂正法住正法滅波羅提木叉毗尼出家受具足。",
        "from": "X19n0353_003:0949c02_0",
        "context_with_next_sentence": true
    },
    {
        "source_sentence": "【疏】次列六處正法住正法滅此二明教有興衰此是二乘得果之緣正法住謂佛滅度後五百年中餘風未毀此句明興正法滅者謂五百年後像法中此句明衰波羅提木叉毗尼此二句明戒有得離此是二乘得果之因波羅提木叉此言保解脫此句明得善毗尼此言滅惡此句明離言戒有得善滅惡之用出家受具足此二句明人有始終此是稟教行善之人也有始終出家辭親離俗受三歸此明始受具足謂白四羯磨備律儀戒此明終此六句列六處。",
        "from": "X19n0353_003:0949c04_0",
        "context_with_next_sentence": true
    },
    {
        "source_sentence": "【鈔】正法興衰者無名云聲聞稟化承聖化得以自通更無別理以為興衰是以法之住滅唯在大乘。",
        "from": "X19n0353_003:0949c14_0",
        "context_with_next_sentence": true
    },
    {
        "source_sentence": "言得果之緣者經言佛種從緣起是故說一乘引大證小小乘亦以教法為緣木叉毗尼為果因者三十二相持戒為總因相相有別因故羅漢果戒為因也因親緣疎可見。",
        "from": "X19n0353_003:0949c16_0",
        "context_with_next_sentence": true
    },
    {
        "source_sentence": "為大乘故說此六處。",
        "from": "X19n0353_003:0949c20_0",
        "context_with_next_sentence": true
    },
    {
        "source_sentence": "【疏】為大乘故說此六處者正總會。",
        "from": "X19n0353_003:0949c21_0",
        "context_with_next_sentence": true
    },
    {
        "source_sentence": "【鈔】為大乘故說此六處者如斯心法是一乘出生故是故今還會歸一乘故云正會入也。",
        "from": "X19n0353_003:0949c22_0",
        "context_with_next_sentence": true
    },
    {
        "source_sentence": "【疏】從何以故以下第二別會教有興衰。",
        "from": "X19n0353_003:0949c24_0",
        "context_with_next_sentence": true
    },
    {
        "source_sentence": "何以故正法住者為大乘故說大乘住者即正法住正法滅者為大乘故說大乘滅者即正法滅。",
        "from": "X19n0353_003:0950a01_0",
        "context_with_next_sentence": true
    },
    {
        "source_sentence": "【疏】先會住後會滅可見此何以故通下為標。",
        "from": "X19n0353_003:0950a03_0",
        "context_with_next_sentence": true
    },
    {
        "source_sentence": "【鈔】經正法住者為大乘故者五乘等法通名正法今意且會二乘然須通釋何者正法本從一乘出生元為一乘施說此法若有人常說一乘正法隨住若無人說一乘正法隨滅以一乘為正法之根本故是故住滅皆由一乘正法既從一乘出生然則所生即是大乘也如前八河種子比說者皆須勝前總意未入別中銷此釋文方盡其旨已下兩雙准此可見。",
        "from": "X19n0353_003:0950a04_0",
        "context_with_next_sentence": true
    },
    {
        "source_sentence": "【疏】從波羅提木叉以下第三別會戒有得離就中即有四第一明波羅提木叉毗尼一體。",
        "from": "X19n0353_003:0950a12_0",
        "context_with_next_sentence": true
    },
    {
        "source_sentence": "波羅提木叉毗尼此二法者義一名異。",
        "from": "X19n0353_003:0950a14_0",
        "context_with_next_sentence": true
    },
    {
        "source_sentence": "【疏】第二正會毗尼者即大乘學此句是。",
        "from": "X19n0353_003:0950a15_0",
        "context_with_next_sentence": true
    },
    {
        "source_sentence": "毗尼者即大乘學。",
        "from": "X19n0353_003:0950a16_0",
        "context_with_next_sentence": true
    },
    {
        "source_sentence": "【疏】第三從何以故以下釋會。",
        "from": "X19n0353_003:0950a17_0",
        "context_with_next_sentence": true
    },
    {
        "source_sentence": "何以故以依佛出家而受具足。",
        "from": "X19n0353_003:0950a18_0",
        "context_with_next_sentence": true
    },
    {
        "source_sentence": "【疏】明佛既是大從佛出家受戒安得非大。",
        "from": "X19n0353_003:0950a19_0",
        "context_with_next_sentence": true
    },
    {
        "source_sentence": "第四結從是故以下是可見。",
        "from": "X19n0353_003:0950a19_1",
        "context_with_next_sentence": true
    },
    {
        "source_sentence": "是故說大乘威儀戒是毗尼。",
        "from": "X19n0353_003:0950a21_0",
        "context_with_next_sentence": true
    },
    {
        "source_sentence": "【疏】從是出家以下第四別會人有始終亦有三第一明是大。",
        "from": "X19n0353_003:0950a22_0",
        "context_with_next_sentence": true
    },
    {
        "source_sentence": "是出家是受具足。",
        "from": "X19n0353_003:0950a24_0",
        "context_with_next_sentence": true
    },
    {
        "source_sentence": "【鈔】經是出家是受具足者上文言依佛出家而受具足故知是大。",
        "from": "X19n0353_003:0950b01_0",
        "context_with_next_sentence": true
    },
    {
        "source_sentence": "【疏】第二從是故以下明非小。",
        "from": "X19n0353_003:0950b03_0",
        "context_with_next_sentence": true
    },
    {
        "source_sentence": "是故阿羅漢無別出家受具足。",
        "from": "X19n0353_003:0950b04_0",
        "context_with_next_sentence": true
    },
    {
        "source_sentence": "【鈔】言非小者謂非小乘有出家受具足故。",
        "from": "X19n0353_003:0950b05_0",
        "context_with_next_sentence": true
    },
    {
        "source_sentence": "【疏】第三從何以故以下釋是大非小。",
        "from": "X19n0353_003:0950b06_0",
        "context_with_next_sentence": true
    },
    {
        "source_sentence": "何以故阿羅漢依如來出家受具足故。",
        "from": "X19n0353_003:0950b07_0",
        "context_with_next_sentence": true
    },
    {
        "source_sentence": "【疏】言佛既是大依佛出家那得是小而所以唯木叉毗尼明相即者正法興衰前後異時出家受戒始終非一所以不相即木叉毗尼即同體一時故即也。",
        "from": "X19n0353_003:0950b08_0",
        "context_with_next_sentence": true
    },
    {
        "source_sentence": "【鈔】言是大非小者疏文自顯。",
        "from": "X19n0353_003:0950b12_0",
        "context_with_next_sentence": true
    },
    {
        "source_sentence": "【疏】從阿羅漢以下第五舉果為況就中亦有二第一立兩章門。",
        "from": "X19n0353_003:0950b13_0",
        "context_with_next_sentence": true
    },
    {
        "source_sentence": "阿羅漢歸依於佛阿羅漢有恐怖。",
        "from": "X19n0353_003:0950b15_0",
        "context_with_next_sentence": true
    },
    {
        "source_sentence": "【疏】阿羅漢歸依於佛者明善法未滿阿羅漢有恐怖者明惡未除。",
        "from": "X19n0353_003:0950b16_0",
        "context_with_next_sentence": true
    },
    {
        "source_sentence": "第二從何以故以下釋兩章門就第二釋中亦有二先釋惡未除章門。",
        "from": "X19n0353_003:0950b17_1",
        "context_with_next_sentence": true
    },
    {
        "source_sentence": "何以故阿羅漢於一切無行怖畏想住如人執劒欲來害己是故阿羅漢無究竟樂。",
        "from": "X19n0353_003:0950b19_0",
        "context_with_next_sentence": true
    },
    {
        "source_sentence": "【疏】於一切無行者謂無三界外治道之行怖畏想住者謂未免變易生死故怖畏想住胸次舉比為釋如人執劒欲來害己者言怖畏亦如是是故阿羅漢無究竟樂者結言變易未盡故非究竟樂。",
        "from": "X19n0353_003:0950b21_0",
        "context_with_next_sentence": true
    },
    {
        "source_sentence": "【鈔】無三界外治道之行者謂無無作道諦此道能治無作苦集故也無名云無行者何既出三界而未入佛境眾法之大因也。",
        "from": "X19n0353_003:0950c01_0",
        "context_with_next_sentence": true
    },
    {
        "source_sentence": "怖畏想住者無名云夫然阿羅漢雖盡三界之大怖而未免彼地之微畏傷其無上法身豈執劒之所譬。",
        "from": "X19n0353_003:0950c03_1",
        "context_with_next_sentence": true
    },
    {
        "source_sentence": "【疏】從何以故以下第二釋善法未滿章門。",
        "from": "X19n0353_003:0950c06_0",
        "context_with_next_sentence": true
    },
    {
        "source_sentence": "何以故世尊依不求依如眾生無依彼彼恐怖以恐怖故則求歸依如是阿羅漢有怖畏以恐怖故依於如來。",
        "from": "X19n0353_003:0950c07_0",
        "context_with_next_sentence": true
    },
    {
        "source_sentence": "【疏】依不求依者明自有依德不求依他次亦舉譬為釋可見從如是以下合亦可見。",
        "from": "X19n0353_003:0950c10_0",
        "context_with_next_sentence": true
    },
    {
        "source_sentence": "【鈔】自有依德不求依他者八地已上順法性流自依三德四義不假依他故下經云無作聖諦義者能以自力知一切苦集滅道等。",
        "from": "X19n0353_003:0950c12_0",
        "context_with_next_sentence": true
    },
    {
        "source_sentence": "言舉果為況者謂羅漢果法善猶未滿惡猶未除況前因法而得究竟是故會六處因皆入一乘也。",
        "from": "X19n0353_003:0950c14_1",
        "context_with_next_sentence": true
    },
    {
        "source_sentence": "【疏】從世尊阿羅漢以下正明一乘中之第三別會二乘果就中開為六第一從初訖去涅槃界遠奪其所得四智及涅槃果第二從何以故下釋與奪之意第三從何以故有二種死以下舉二種生死釋第二意第四從何以故有煩惱以下舉二種煩惱釋第三意第五從世尊阿羅漢辟支佛最後身菩薩以下歷結前四段第六從世尊彼先所得地以下結入一乘今第一奪四智及涅槃果。",
        "from": "X19n0353_003:0950c17_0",
        "context_with_next_sentence": true
    },
    {
        "source_sentence": "世尊阿羅漢辟支佛有怖畏是故阿羅漢辟支佛有餘生法不盡故有生有餘梵行成故不純事不究竟故當有所作不度彼故當有所斷以不斷故去涅槃界遠。",
        "from": "X19n0353_003:0951a01_0",
        "context_with_next_sentence": true
    },
    {
        "source_sentence": "【疏】四智者一我生已盡智二梵行已立智三所作已辦智四不受後有智此四智及涅槃果二乘自謂已得今勝鬘謂猶未滿故奪也若四智不究竟則是道諦不足亦是有為果不周若涅槃不究竟則是滅諦不滿亦是無為果未極既未滿未極便向趣佛道然則應奪明矣。",
        "from": "X19n0353_003:0951a05_0",
        "context_with_next_sentence": true
    },
    {
        "source_sentence": "【鈔】言有為無為果者即小乘有餘無餘涅槃也。",
        "from": "X19n0353_003:0951a11_0",
        "context_with_next_sentence": true
    },
    {
        "source_sentence": "【疏】有餘生法不盡者煩惱為受生之法故云生法以煩惱盡為盡智之境今煩惱猶有餘所以照盡之智不究竟也故有生者似奪無生智此以生不盡明煩惱未盡非奪無生智此句奪其盡智有餘梵行成故不純者明雖有三界治道而非一切治道滿故云不純。",
        "from": "X19n0353_003:0951a12_0",
        "context_with_next_sentence": true
    },
    {
        "source_sentence": "【鈔】無明煩惱是餘生法無作道諦能治界外苦集故云一切。",
        "from": "X19n0353_003:0951a18_0",
        "context_with_next_sentence": true
    },
    {
        "source_sentence": "【疏】境既未純則照境之智那得究竟此句奪其梵行已立智事不究竟故當有所作者辦是事之訖猶有三界外治道應修故云當有所作境有應修照境之智那得滿也此句奪所作已辦不度彼故當有所斷者奪其不受後有智不度彼者言未度變易生死當有所斷者言當有無明住地應斷既有生法猶應受生生既未盡照境之智那得窮也以不斷故去涅槃界遠者奪其涅槃果以不斷故者謂未斷無明住地惑既未斷猶有變易生死那得涅槃。",
        "from": "X19n0353_003:0951a20_0",
        "context_with_next_sentence": true
    },
    {
        "source_sentence": "從何以故以下第二釋與奪之意昔日如來已言究竟今日勝鬘更奪則與奪相錯理應須釋也標疑云。",
        "from": "X19n0353_003:0951b05_1",
        "context_with_next_sentence": true
    },
    {
        "source_sentence": "何以故。",
        "from": "X19n0353_003:0951b08_0",
        "context_with_next_sentence": true
    },
    {
        "source_sentence": "【疏】何以故如來昔日已言究竟而今勝鬘奪耶。",
        "from": "X19n0353_003:0951b09_0",
        "context_with_next_sentence": true
    },
    {
        "source_sentence": "釋曰昔日如來與者但是方便非是實說今日勝鬘奪者究竟唯在如來非在二乘故此何以故通下為標就中凡有五事初言一切。",
        "from": "X19n0353_003:0951b10_0",
        "context_with_next_sentence": true
    },
    {
        "source_sentence": "唯有如來應正等覺得般涅槃成就一切功德故阿羅漢辟支佛不成就一切功德言得涅槃者是佛方便。",
        "from": "X19n0353_003:0951b13_0",
        "context_with_next_sentence": true
    },
    {
        "source_sentence": "【疏】次言無量。",
        "from": "X19n0353_003:0951b16_0",
        "context_with_next_sentence": true
    },
    {
        "source_sentence": "唯有如來得般涅槃成就無量功德故阿羅漢辟支佛成就有量功德言得涅槃者是佛方便。",
        "from": "X19n0353_003:0951b17_0",
        "context_with_next_sentence": true
    },
    {
        "source_sentence": "【疏】次言不思議。",
        "from": "X19n0353_003:0951b19_0",
        "context_with_next_sentence": true
    },
    {
        "source_sentence": "唯有如來得般涅槃成就不可思議功德故阿羅漢辟支佛成就思議功德言得涅槃者是佛方便。",
        "from": "X19n0353_003:0951b20_0",
        "context_with_next_sentence": true
    },
    {
        "source_sentence": "【疏】次言清淨。",
        "from": "X19n0353_003:0951b22_0",
        "context_with_next_sentence": true
    },
    {
        "source_sentence": "唯有如來得般涅槃一切所應斷過皆悉斷滅成就第一清淨故阿羅漢辟支佛有餘過非第一清淨言得涅槃者是佛方便。",
        "from": "X19n0353_003:0951b23_0",
        "context_with_next_sentence": true
    },
    {
        "source_sentence": "唯有如來得般涅槃為一切眾生之所瞻仰出過阿羅漢辟支佛菩薩境界是故阿羅漢辟支佛去涅槃界遠言阿羅漢辟支佛觀察解脫四智究竟得蘇息處者亦是如來方便有餘不了義說。",
        "from": "X19n0353_003:0951c02_0",
        "context_with_next_sentence": true
    },
    {
        "source_sentence": "【疏】葢是逐便無別所以觀察舉智解脫舉斷四智釋智蘇息釋解脫無為凝然故為蘇息處也。",
        "from": "X19n0353_003:0951c06_0",
        "context_with_next_sentence": true
    },
    {
        "source_sentence": "【鈔】葢是逐便無別所以者去涅槃界遠故不成就一切功德不成就故有量有量故思議思議故非第一清淨是故去涅槃界遠無名云一切者盡有之名無量者體無之稱不思議者有無兼極之謂也清淨者證斷之極號故言唯有如來得般涅槃無名云向指歸依之義故單言聲聞今廣釋生死不盡是以兼說二乘。",
        "from": "X19n0353_003:0951c08_0",
        "context_with_next_sentence": true
    },
    {
        "source_sentence": "【疏】從何以故有二種生死以下第三舉二種生死以釋第二奪段二段云佛昔與者既是方便勝鬘今奪則究竟在佛二乘未故所以舉二種生死以釋與是方便奪由未極之意標疑云。",
        "from": "X19n0353_003:0951c15_0",
        "context_with_next_sentence": true
    },
    {
        "source_sentence": "何以故。",
        "from": "X19n0353_003:0951c19_0",
        "context_with_next_sentence": true
    },
    {
        "source_sentence": "【疏】何以昔與是方便究竟唯在如來非在二乘耶。",
        "from": "X19n0353_003:0951c20_0",
        "context_with_next_sentence": true
    },
    {
        "source_sentence": "釋曰生死有二種一分段死二變易死佛昔但因除分段而言究竟故云方便為與未除變易故究竟唯在如來非在二乘就中有四第一立二種死章門。",
        "from": "X19n0353_003:0951c21_0",
        "context_with_next_sentence": true
    },
    {
        "source_sentence": "【鈔】第三舉二死中有四段初立可見。",
        "from": "X19n0353_003:0952a01_0",
        "context_with_next_sentence": true
    },
    {
        "source_sentence": "有二種死何等為二謂分段死不思議變易死。",
        "from": "X19n0353_003:0952a02_0",
        "context_with_next_sentence": true
    },
    {
        "source_sentence": "【疏】第二從分段死者以下釋二種死章門。",
        "from": "X19n0353_003:0952a03_0",
        "context_with_next_sentence": true
    },
    {
        "source_sentence": "分段死者謂虗偽眾生不思議變易死者謂阿羅漢辟支佛大力菩薩意生身乃至究竟無上菩提。",
        "from": "X19n0353_003:0952a04_0",
        "context_with_next_sentence": true
    },
    {
        "source_sentence": "【鈔】第二釋中經意生身者楞伽經大慧問佛何名意生佛言譬如意去速疾無礙名為意生此即從喻故彼意生譬如意去彼經兩義而釋通名初云如十萬由旬外憶先所見念念相續疾至於彼次云如幻三昧力憶本願故生諸聖中初云憶所次云憶願二義並是意憶生故名為意生經既云憶憶即作意是故亦名作意生故名為意生次第四卷釋三別名初無常品云意生三種一入三昧樂意成身亦名正受即三四五地心寂不動故二覺法自性意成身即八地中並入佛剎故以法為自性三種類俱生無作意成身謂了佛證法成之與生並從果說總此楞伽只在十地用釋今文菩薩一人二乘未斷無明准此可解亦名三意因移謂因移果易故也須知今文三種與楞伽三種不同受變易死其義不異。",
        "from": "X19n0353_003:0952a06_0",
        "context_with_next_sentence": true
    },
    {
        "source_sentence": "【疏】三界中亦有聖人而今從多為明故云虗偽眾生七地以下未受變易但仍本受名故八地以上名阿羅漢辟支佛也究竟無上菩提者金剛心是因中最究竟若辨生死凡有四種一者以有漏業為因四住地煩惱為緣所感之果身色妙麤有別壽命長短有期名為分段生死二者以無漏業為因無明住地煩惱為緣所感之果身無形色命無期限但以明代闇念念新易者名為變易生死。",
        "from": "X19n0353_003:0952a21_0",
        "context_with_next_sentence": true
    },
    {
        "source_sentence": "【鈔】言三界中亦有聖人等者三果四向並未出界故三界果報相望為麤妙人人壽命不同長短不等變易果報無三界之形色但心有明晦而於彼土得聞一乘智慧增長以明代闇將新易故也無名釋此二死文云受生三界名為虗偽眾生行報有定期期盡則終名分段死也彼三聖者則不然矣滅除諸漏捨離報身藉眾妙之行以成其體體由行成安得無終但潛往冥來莫測其際猶心之代謝故名意生身也隨其脩短非不善有終故名變易死也死而不滅豈可思議。",
        "from": "X19n0353_003:0952b05_0",
        "context_with_next_sentence": true
    },
    {
        "source_sentence": "【疏】三者以有漏勝善為因三界餘習為緣所感之果猶有形色壽命有限似同分段念念生滅亦同變易名為二國中間生死四者初流來時在三界外無無漏業但以闇惑相傳而受生死名為初流來生死然即六地以還乃至三途雖有念念生滅之義形質有別壽命有期國家有定故皆分段生死八地以上雖有劫數期限但約他為明前念為因後念為果新新改易故皆是為變易生死菩薩雖有形色但非正結所感故不名分段雖復念念生滅猶有形色故不名變易踟蹰兩楹故名為二國中間生死初流來時無無漏業故不可同變易未入三界取相故不正分段唯以闇識相續念念下墜故別立為一種生死今約分段變易中間三種生死有十二諦約初流來唯有苦集二諦所以大合有十四諦或云初流來時或有值佛修道得佛故亦有滅道二諦所以猶有十六諦而今釋不然初流來時入三界方起取相乃別苦樂求修滅道即無滅道二諦明矣二國中間緣非正使初流來時未明斷結則不足以證佛究竟且若相收攝二國中間屬於分段初流來時屬於變易然即要在分段變易所以勝鬘但就分段變易為釋究竟不究竟之意。",
        "from": "X19n0353_003:0952b15_0",
        "context_with_next_sentence": true
    },
    {
        "source_sentence": "第三從二種死中以下正釋昔以方便為與之意。",
        "from": "X19n0353_003:0952c12_1",
        "context_with_next_sentence": true
    },
    {
        "source_sentence": "二種死中以分段死故說阿羅漢辟支佛智我生已盡得有餘果證故說梵行已立凡夫人天所不能辦七種學人先所未作虗偽煩惱斷故說所作已辦阿羅漢辟支佛所斷煩惱更不能受後有故說不受後有。",
        "from": "X19n0353_003:0952c14_0",
        "context_with_next_sentence": true
    },
    {
        "source_sentence": "【疏】從二種死中以下第三正釋昔與是方便之意釋曰昔日但因除分段而言四智究竟故。",
        "from": "X19n0353_003:0952c19_0",
        "context_with_next_sentence": true
    },
    {
        "source_sentence": "【鈔】從昔與是下釋第三意七種學人者謂三果四向虗偽煩惱謂斷四住惑故法華但離虗妄名為解脫其實未得一切解脫。",
        "from": "X19n0353_003:0952c21_0",
        "context_with_next_sentence": true
    },
    {
        "source_sentence": "【疏】第四從非盡一切以下正釋究竟非在二乘之意。",
        "from": "X19n0353_003:0952c24_0",
        "context_with_next_sentence": true
    },
    {
        "source_sentence": "非盡一切煩惱亦非盡一切受生故說不受後有。",
        "from": "X19n0353_003:0953a02_0",
        "context_with_next_sentence": true
    },
    {
        "source_sentence": "【疏】從非盡一切煩惱以下第四正釋究竟非在二乘之意釋曰非謂未盡一切煩惱是究竟故而推尋此中文外文只釋究竟非在二乘昔與是方便究竟唯在如來但以義自去本義從二種死中以下結第一奪先結佛昔與從非盡一切以下結今日勝鬘奪。",
        "from": "X19n0353_003:0953a03_0",
        "context_with_next_sentence": true
    },
    {
        "source_sentence": "【鈔】從究竟非在下釋第四意經意云二乘昔日但斷分段死故得不受後有名等非謂盡一切煩惱受生得不受後有也疏文反釋奪云非謂未盡一切煩惱是究竟故涅槃究竟者盡一切煩惱等方是究竟以此撿之究竟不在二乘以二乘未盡一切煩惱等故。",
        "from": "X19n0353_003:0953a09_0",
        "context_with_next_sentence": true
    },
    {
        "source_sentence": "勝鬘經疏義私鈔卷之三",
        "from": "X19n0353_003:0953a16_0",
        "context_with_next_sentence": false
    }
]