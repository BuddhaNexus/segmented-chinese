[
    {
        "source_sentence": "佛本行集經卷第四十三",
        "from": "T03n0190_043:0852a07_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_043:0852a09_0",
        "context_with_next_sentence": true
    },
    {
        "source_sentence": "優波斯那品下",
        "from": "T03n0190_043:0852a10_0",
        "context_with_next_sentence": true
    },
    {
        "source_sentence": "「爾時，商主及眾賈人至海洲已，值於種種諸雜珍寶，彼等收拾，滿其船舶，還至岸邊，收歛寶貨，欲向本國。",
        "from": "T03n0190_043:0852a11_0",
        "context_with_next_sentence": true
    },
    {
        "source_sentence": "中間路上，遇見一塔，其塔乃是迦葉世尊、多陀阿伽度、阿羅呵、三藐三佛陀舍利之塔，其塔破壞，基陛頹落，處處墮墜。",
        "from": "T03n0190_043:0852a13_1",
        "context_with_next_sentence": true
    },
    {
        "source_sentence": "如是見已，而彼最長商主告於餘二商主及眾商言：『汝諸人輩！",
        "from": "T03n0190_043:0852a16_2",
        "context_with_next_sentence": true
    },
    {
        "source_sentence": "若知我等不惜身命，為求財故，入彼大海，而今彼處得利迴還，至於此間，我等今者亦可共作來世利益善業因緣。",
        "from": "T03n0190_043:0852a17_3",
        "context_with_next_sentence": true
    },
    {
        "source_sentence": "如舊智人所說偈言：「『「福德之力成多利，　　人得利故放逸生，　　　放逸則無持戒心，　　以是因緣墮地獄。」』",
        "from": "T03n0190_043:0852a20_4",
        "context_with_next_sentence": true
    },
    {
        "source_sentence": "「爾時，商主說是偈已，復更告言：『汝等當知！",
        "from": "T03n0190_043:0852a23_0",
        "context_with_next_sentence": true
    },
    {
        "source_sentence": "以是因緣，我等今者應當運心，共歛錢財，隨意多少，料理於此迦葉如來舍利之塔。』",
        "from": "T03n0190_043:0852a24_0",
        "context_with_next_sentence": true
    },
    {
        "source_sentence": "是時，彼等諸商主輩及眾商人，同共諮白長商主言：『大善商主！",
        "from": "T03n0190_043:0852a25_1",
        "context_with_next_sentence": true
    },
    {
        "source_sentence": "汝若歛錢，當自作主，撿挍營造，我等隨心所出多少錢財與之。』",
        "from": "T03n0190_043:0852a27_2",
        "context_with_next_sentence": true
    },
    {
        "source_sentence": "「時，長商主如是辭言：『我不堪為撿挍之主。",
        "from": "T03n0190_043:0852a29_0",
        "context_with_next_sentence": true
    },
    {
        "source_sentence": "所以者何？",
        "from": "T03n0190_043:0852b01_0",
        "context_with_next_sentence": true
    },
    {
        "source_sentence": "我事緣多，不能修理此之壞塔，我若料理營此塔者，則我家中妨廢生活。』",
        "from": "T03n0190_043:0852b01_1",
        "context_with_next_sentence": true
    },
    {
        "source_sentence": "彼等商人及二商主，慇懃多時，相共勸請，遣令撿校。",
        "from": "T03n0190_043:0852b02_2",
        "context_with_next_sentence": true
    },
    {
        "source_sentence": "是時彼等諸商人輩，速疾隨出多少錢財，而付與之。",
        "from": "T03n0190_043:0852b04_3",
        "context_with_next_sentence": true
    },
    {
        "source_sentence": "「爾時，優婁頻螺迦葉，修營彼塔，即自別造第一覆盆，安置其上，其次即是那提迦葉第二覆盆，其次，復是伽耶迦葉第三覆盆。",
        "from": "T03n0190_043:0852b06_0",
        "context_with_next_sentence": true
    },
    {
        "source_sentence": "如是次第，通彼商人及商主等，詳共料理迦葉如來舍利之塔，破壞崩落，皆使端嚴，還如初造。",
        "from": "T03n0190_043:0852b08_1",
        "context_with_next_sentence": true
    },
    {
        "source_sentence": "料理訖已，發如是願：『願我等輩！",
        "from": "T03n0190_043:0852b11_2",
        "context_with_next_sentence": true
    },
    {
        "source_sentence": "未來世中，還共值遇如是世尊，既值遇已，於彼世尊所說法教，復願我等速疾證知，願於來世世世生生，莫墮三惡四趣之中。』」",
        "from": "T03n0190_043:0852b11_3",
        "context_with_next_sentence": true
    },
    {
        "source_sentence": "佛告比丘：「汝等當知！",
        "from": "T03n0190_043:0852b15_0",
        "context_with_next_sentence": true
    },
    {
        "source_sentence": "彼三迦葉千商人者，今三長老并及一千比丘是也。",
        "from": "T03n0190_043:0852b15_1",
        "context_with_next_sentence": true
    },
    {
        "source_sentence": "又諸比丘！",
        "from": "T03n0190_043:0852b16_2",
        "context_with_next_sentence": true
    },
    {
        "source_sentence": "彼時優婁頻螺迦葉，昔日以諸商人多時慇懃勸請，始肯撿校。",
        "from": "T03n0190_043:0852b16_3",
        "context_with_next_sentence": true
    },
    {
        "source_sentence": "以彼業故，今於我前，多時方始受於我化。",
        "from": "T03n0190_043:0852b18_4",
        "context_with_next_sentence": true
    },
    {
        "source_sentence": "當於爾時，那提迦葉、伽耶迦葉二商主等，及諸商人，暫發一言：『隨心多少，速出錢財。』",
        "from": "T03n0190_043:0852b19_5",
        "context_with_next_sentence": true
    },
    {
        "source_sentence": "以是業報，今日速疾承受我化。",
        "from": "T03n0190_043:0852b21_6",
        "context_with_next_sentence": true
    },
    {
        "source_sentence": "彼時，優婁頻螺迦葉最長商主，先於迦葉如來世尊舍利塔上第一覆盆，以用供養，因彼業報，今日得於五百人中最為其首，最勝最妙，最為第一。",
        "from": "T03n0190_043:0852b22_0",
        "context_with_next_sentence": true
    },
    {
        "source_sentence": "那提迦葉第二覆盆，因彼業報，今為三百梵志作首，而得第一。",
        "from": "T03n0190_043:0852b25_1",
        "context_with_next_sentence": true
    },
    {
        "source_sentence": "伽耶迦葉第三覆盆，因彼業報，今作二百螺髻梵首，而得第一。",
        "from": "T03n0190_043:0852b26_2",
        "context_with_next_sentence": true
    },
    {
        "source_sentence": "「爾時，彼等發如是願：『願我未來生生世世，莫墮惡道及以地獄。』",
        "from": "T03n0190_043:0852b29_0",
        "context_with_next_sentence": true
    },
    {
        "source_sentence": "因彼業報，不入惡道乃至地獄，恒生人天，受於快樂。",
        "from": "T03n0190_043:0852c01_1",
        "context_with_next_sentence": true
    },
    {
        "source_sentence": "又其彼等共見迦葉佛舍利塔破壞，料理還得如舊，心發是願：『願於我等未來世中，還得值遇如是世尊，既值遇已，彼世尊邊，有所說法，我等聞已速疾證知。』",
        "from": "T03n0190_043:0852c02_2",
        "context_with_next_sentence": true
    },
    {
        "source_sentence": "因彼業報，今值遇我，即得出家，受具足戒，得羅漢果。」",
        "from": "T03n0190_043:0852c06_3",
        "context_with_next_sentence": true
    },
    {
        "source_sentence": "時，諸比丘復白佛言：「希有世尊！",
        "from": "T03n0190_043:0852c08_0",
        "context_with_next_sentence": true
    },
    {
        "source_sentence": "云何世尊？",
        "from": "T03n0190_043:0852c08_1",
        "context_with_next_sentence": true
    },
    {
        "source_sentence": "見是優婁頻螺迦葉，墮於邪道，世尊方便，出五百種神通教化，然後始得阿羅漢果？」",
        "from": "T03n0190_043:0852c09_0",
        "context_with_next_sentence": true
    },
    {
        "source_sentence": "作是語已，默然而住。",
        "from": "T03n0190_043:0852c10_1",
        "context_with_next_sentence": true
    },
    {
        "source_sentence": "爾時，佛告諸比丘言：「汝諸比丘！",
        "from": "T03n0190_043:0852c11_2",
        "context_with_next_sentence": true
    },
    {
        "source_sentence": "非但今日，我見優婁頻螺迦葉，墮於邪道，勇猛精進，出五百種神通化得。",
        "from": "T03n0190_043:0852c12_3",
        "context_with_next_sentence": true
    },
    {
        "source_sentence": "其過去世，亦墮邪道，我心勤劬化取亦得。」",
        "from": "T03n0190_043:0852c13_4",
        "context_with_next_sentence": true
    },
    {
        "source_sentence": "時，諸比丘即白佛言：「善哉！",
        "from": "T03n0190_043:0852c14_5",
        "context_with_next_sentence": true
    },
    {
        "source_sentence": "世尊！",
        "from": "T03n0190_043:0852c15_6",
        "context_with_next_sentence": true
    },
    {
        "source_sentence": "此事云何？",
        "from": "T03n0190_043:0852c15_7",
        "context_with_next_sentence": true
    },
    {
        "source_sentence": "願為解說。」",
        "from": "T03n0190_043:0852c15_8",
        "context_with_next_sentence": true
    },
    {
        "source_sentence": "爾時，佛告諸比丘言：「汝諸比丘！",
        "from": "T03n0190_043:0852c17_0",
        "context_with_next_sentence": true
    },
    {
        "source_sentence": "至心諦聽！",
        "from": "T03n0190_043:0852c17_1",
        "context_with_next_sentence": true
    },
    {
        "source_sentence": "我念往昔，有一國土，名毘提何(隋言非正身)。",
        "from": "T03n0190_043:0852c18_0",
        "context_with_next_sentence": true
    },
    {
        "source_sentence": "彼國內有一剎利王，名鴦伽陀(隋言與身分)，灌頂為王，甚有大力，多饒兵眾，錢財穀米，倉庫盈溢。",
        "from": "T03n0190_043:0852c18_1",
        "context_with_next_sentence": true
    },
    {
        "source_sentence": "「爾時國王心有邪見，曾於一時，十五日夜，月盛圓滿，光明照耀，其王初夜喚諸大臣，悉來集聚。",
        "from": "T03n0190_043:0852c22_0",
        "context_with_next_sentence": true
    },
    {
        "source_sentence": "其第一臣，名毘闍耶(隋言難勝)，第二大臣，名蘇摩那(隋言善意)，第三名為阿羅波多(隋言前言)，此三大臣，最為上首。",
        "from": "T03n0190_043:0852c24_1",
        "context_with_next_sentence": true
    },
    {
        "source_sentence": "「爾時，彼王復更廣命召集無量諸大臣等，而告之言：『汝諸臣等！",
        "from": "T03n0190_043:0852c27_0",
        "context_with_next_sentence": true
    },
    {
        "source_sentence": "各各自說心意之中，作何方便，過此一夜，共相娛樂，而令不睡。』",
        "from": "T03n0190_043:0852c28_1",
        "context_with_next_sentence": true
    },
    {
        "source_sentence": "「時，前言臣即白王言：『大王！",
        "from": "T03n0190_043:0853a01_0",
        "context_with_next_sentence": true
    },
    {
        "source_sentence": "當知，如臣意見，應須備辦四種兵眾，未降國土，當令降伏，既降伏已，治化而住。』",
        "from": "T03n0190_043:0853a01_1",
        "context_with_next_sentence": true
    },
    {
        "source_sentence": "「時，善意臣復白王言：『大王！",
        "from": "T03n0190_043:0853a04_0",
        "context_with_next_sentence": true
    },
    {
        "source_sentence": "當知，如臣意見，今一切處，所有怨敵皆悉降伏，更無所畏，今宜恣情受於五慾，而自歡樂。』",
        "from": "T03n0190_043:0853a04_1",
        "context_with_next_sentence": true
    },
    {
        "source_sentence": "「時，難勝臣復白王言：『大王！",
        "from": "T03n0190_043:0853a07_0",
        "context_with_next_sentence": true
    },
    {
        "source_sentence": "當知，五慾恒常是可得事，此有何奇有何希有？",
        "from": "T03n0190_043:0853a07_1",
        "context_with_next_sentence": true
    },
    {
        "source_sentence": "但大王！",
        "from": "T03n0190_043:0853a08_2",
        "context_with_next_sentence": true
    },
    {
        "source_sentence": "今若有沙門若婆羅門，精進持戒具足多聞廣智慧者，若得是人，彼可供養，彼可承事。",
        "from": "T03n0190_043:0853a08_3",
        "context_with_next_sentence": true
    },
    {
        "source_sentence": "何以故？",
        "from": "T03n0190_043:0853a10_4",
        "context_with_next_sentence": true
    },
    {
        "source_sentence": "開悟人故。』",
        "from": "T03n0190_043:0853a11_5",
        "context_with_next_sentence": true
    },
    {
        "source_sentence": "「爾時，國王報彼臣言：『卿此一言，甚為大善，此言甚美，是故卿今審諦觀察看，何處邊最好沙門、好婆羅門，精進持戒，多聞智慧，我當至彼承事供養。』",
        "from": "T03n0190_043:0853a12_0",
        "context_with_next_sentence": true
    },
    {
        "source_sentence": "「時，前言臣即白王言：『大王若須如是人者，臣今能知如是人處，在於鹿苑，有一精進多聞之人，名曰躶形姓迦葉氏，能說微妙多種言語，大王今者可事彼人。』",
        "from": "T03n0190_043:0853a16_0",
        "context_with_next_sentence": true
    },
    {
        "source_sentence": "「爾時，彼王嚴駕駟馬賢善妙車，坐於其上，身著白衣，擐白瓔珞，左右皆悉著白衣裳，張白傘蓋，脚白革履，手執白拂，以白摩尼，而莊嚴之，以大王威，大王神力，及彼諸臣前後導從，往詣躶形迦葉師邊。",
        "from": "T03n0190_043:0853a20_0",
        "context_with_next_sentence": true
    },
    {
        "source_sentence": "到已恭敬，坐於一面，諮受未聞。",
        "from": "T03n0190_043:0853a24_1",
        "context_with_next_sentence": true
    },
    {
        "source_sentence": "「爾時，鴦伽陀王慰問迦葉躶形導師，作如是言：『尊者四大安隱已不？",
        "from": "T03n0190_043:0853a26_0",
        "context_with_next_sentence": true
    },
    {
        "source_sentence": "一切時節和順已不？",
        "from": "T03n0190_043:0853a27_1",
        "context_with_next_sentence": true
    },
    {
        "source_sentence": "資身之物得具足不？",
        "from": "T03n0190_043:0853a28_2",
        "context_with_next_sentence": true
    },
    {
        "source_sentence": "衣食易得無所乏少，不擾亂耶？』",
        "from": "T03n0190_043:0853a28_3",
        "context_with_next_sentence": true
    },
    {
        "source_sentence": "「爾時，躶形迦葉道人，即報於彼鴦伽陀王，作如是言：『大王！",
        "from": "T03n0190_043:0853b01_0",
        "context_with_next_sentence": true
    },
    {
        "source_sentence": "我今無所乏少，我身亦得安隱無患。",
        "from": "T03n0190_043:0853b02_1",
        "context_with_next_sentence": true
    },
    {
        "source_sentence": "又復大王！",
        "from": "T03n0190_043:0853b03_2",
        "context_with_next_sentence": true
    },
    {
        "source_sentence": "身體起動安和已不？",
        "from": "T03n0190_043:0853b03_3",
        "context_with_next_sentence": true
    },
    {
        "source_sentence": "善事利益增長已不？",
        "from": "T03n0190_043:0853b03_4",
        "context_with_next_sentence": true
    },
    {
        "source_sentence": "國內人民豐樂已不？",
        "from": "T03n0190_043:0853b04_5",
        "context_with_next_sentence": true
    },
    {
        "source_sentence": "王之政治端平直不？』",
        "from": "T03n0190_043:0853b04_6",
        "context_with_next_sentence": true
    },
    {
        "source_sentence": "「爾時，鴦伽陀王共彼躶形迦葉道人，相慰問已，心有疑處，即諮問言：『尊者！",
        "from": "T03n0190_043:0853b06_0",
        "context_with_next_sentence": true
    },
    {
        "source_sentence": "世間有諸沙門及婆羅門，各說法行，是中所有至真實者，尊者！",
        "from": "T03n0190_043:0853b07_1",
        "context_with_next_sentence": true
    },
    {
        "source_sentence": "為我次第解說。』",
        "from": "T03n0190_043:0853b09_2",
        "context_with_next_sentence": true
    },
    {
        "source_sentence": "作是語已，是時躶形迦葉道人即報王言：『大王善聽！",
        "from": "T03n0190_043:0853b09_3",
        "context_with_next_sentence": true
    },
    {
        "source_sentence": "是中所有至真實者，此之真義，我今當說，是中有偈，而鈍根人，不能了知。",
        "from": "T03n0190_043:0853b10_4",
        "context_with_next_sentence": true
    },
    {
        "source_sentence": "「『世間幽冥愚癡人，　　或實或虛或妄語，　　以彼無有智慧故，　　觸語不能辯了知。",
        "from": "T03n0190_043:0853b13_0",
        "context_with_next_sentence": true
    },
    {
        "source_sentence": "　　諸業一切雜種無，　　善惡果報亦不有，　　夜叉等身亦非實，　　況復得有上諸天？",
        "from": "T03n0190_043:0853b15_0",
        "context_with_next_sentence": true
    },
    {
        "source_sentence": "　　又復無有父母親，　　此世彼世悉皆絕，　　沙門及婆羅門等，　　而彼一切皆悉空。",
        "from": "T03n0190_043:0853b17_0",
        "context_with_next_sentence": true
    },
    {
        "source_sentence": "　　世間師等亦復無，　　更有誰能被調伏，　　愚癡人輩教他施，　　智人聞已心不隨。",
        "from": "T03n0190_043:0853b19_0",
        "context_with_next_sentence": true
    },
    {
        "source_sentence": "　　若有善誑取他財，　　彼實愚癡自言智，　　所應死者其自死，　　行施已後無果收。",
        "from": "T03n0190_043:0853b21_0",
        "context_with_next_sentence": true
    },
    {
        "source_sentence": "　　此身一切常相連，　　欲言斷者無有是，　　所有火風及地水，　　若苦不苦并樂時，　　第七即是壽命根，　　此等無有能殺者。",
        "from": "T03n0190_043:0853b23_0",
        "context_with_next_sentence": true
    },
    {
        "source_sentence": "　　諸身及命兩間內，　　器仗從中自運行，　　世間愚癡人不知，　　謂言此被傷害死。",
        "from": "T03n0190_043:0853b26_0",
        "context_with_next_sentence": true
    },
    {
        "source_sentence": "　　如是怖畏名不智，　　若受是名智慧人。",
        "from": "T03n0190_043:0853b28_0",
        "context_with_next_sentence": true
    },
    {
        "source_sentence": "　　一經八萬四千生，　　流轉之時方得脫，　　如是煩惱乃能淨，　　八萬四千生後周。",
        "from": "T03n0190_043:0853b29_0",
        "context_with_next_sentence": true
    },
    {
        "source_sentence": "　　流轉無有錯亂期，　　猶如海潮波依限，　　如是之法次第說，　　大王今者應當知。』",
        "from": "T03n0190_043:0853c02_0",
        "context_with_next_sentence": true
    },
    {
        "source_sentence": "「爾時，前言大臣聞說偈已，即白躶形迦葉師言：『如是如是，迦葉道人！",
        "from": "T03n0190_043:0853c04_0",
        "context_with_next_sentence": true
    },
    {
        "source_sentence": "如尊者說。",
        "from": "T03n0190_043:0853c05_1",
        "context_with_next_sentence": true
    },
    {
        "source_sentence": "所以者何？",
        "from": "T03n0190_043:0853c05_2",
        "context_with_next_sentence": true
    },
    {
        "source_sentence": "尊者迦葉！",
        "from": "T03n0190_043:0853c06_3",
        "context_with_next_sentence": true
    },
    {
        "source_sentence": "我知宿命，憶念昔在俱睒彌城，曾作屠兒。",
        "from": "T03n0190_043:0853c06_4",
        "context_with_next_sentence": true
    },
    {
        "source_sentence": "彼時我殺無量無邊牛羊水牛猪羖羊馬，殺賣取錢，以用活命。",
        "from": "T03n0190_043:0853c07_5",
        "context_with_next_sentence": true
    },
    {
        "source_sentence": "我作如是惡業已後，從彼捨命，今來生此大將之家，足有資財。",
        "from": "T03n0190_043:0853c08_6",
        "context_with_next_sentence": true
    },
    {
        "source_sentence": "以是因緣，我知無有善惡業報。』",
        "from": "T03n0190_043:0853c10_7",
        "context_with_next_sentence": true
    },
    {
        "source_sentence": "「爾時，鴦伽陀王第一大臣名難勝者，在王後立，彼大臣聞如是語已，悲泣下淚，嗚咽不言。",
        "from": "T03n0190_043:0853c11_0",
        "context_with_next_sentence": true
    },
    {
        "source_sentence": "時，鴦伽王告彼臣言：『汝今何故悲泣乃爾？』",
        "from": "T03n0190_043:0853c13_1",
        "context_with_next_sentence": true
    },
    {
        "source_sentence": "難勝報言：『大王！",
        "from": "T03n0190_043:0853c14_2",
        "context_with_next_sentence": true
    },
    {
        "source_sentence": "當知，迦葉道人所說之偈，及前言臣，如是義理，無有違失。",
        "from": "T03n0190_043:0853c14_3",
        "context_with_next_sentence": true
    },
    {
        "source_sentence": "「『大王！",
        "from": "T03n0190_043:0853c16_0",
        "context_with_next_sentence": true
    },
    {
        "source_sentence": "當知，我亦憶念往昔，在於俱睒彌城，曾作長者，能大捨施，作於檀主，所有資財，悉皆共他分張而用。",
        "from": "T03n0190_043:0853c16_1",
        "context_with_next_sentence": true
    },
    {
        "source_sentence": "白月黑月，八日、十四及十五日，恒常受持八關齋戒，恒常精進守護身口。",
        "from": "T03n0190_043:0853c18_2",
        "context_with_next_sentence": true
    },
    {
        "source_sentence": "我作如是清淨業已，今墮如是下賤婢胎，生而作奴。",
        "from": "T03n0190_043:0853c20_3",
        "context_with_next_sentence": true
    },
    {
        "source_sentence": "大王！",
        "from": "T03n0190_043:0853c21_4",
        "context_with_next_sentence": true
    },
    {
        "source_sentence": "當知，以是因緣，我聞躶形迦葉道人及前言臣二人等語，是故悲泣啼哭不勝，亦知世間無有善道。』",
        "from": "T03n0190_043:0853c21_5",
        "context_with_next_sentence": true
    },
    {
        "source_sentence": "「時，鴦伽王，聞於躶形迦葉道人如是語已，從座而起，還至本宮。",
        "from": "T03n0190_043:0853c24_0",
        "context_with_next_sentence": true
    },
    {
        "source_sentence": "過彼夜後，聚集百官一切大臣，而告之言：『卿等三人！",
        "from": "T03n0190_043:0853c25_1",
        "context_with_next_sentence": true
    },
    {
        "source_sentence": "從今日去，若有私竊善惡等事，慎莫問我，我今遣此難勝善意并及前言三大臣等，此等三人，聰明智慧，代我判事。』",
        "from": "T03n0190_043:0853c26_2",
        "context_with_next_sentence": true
    },
    {
        "source_sentence": "「時，鴦伽王作是語已，入於一殿，名為妙色，在其中坐，經於七日，受五欲樂，放逸自恣縱情而住，過七日後。",
        "from": "T03n0190_043:0854a01_0",
        "context_with_next_sentence": true
    },
    {
        "source_sentence": "「時，鴦伽王有於一女，名曰意憙，身著種種雜色之衣，復以種種瓔珞七寶莊嚴身已，向妙色殿，至父王邊。",
        "from": "T03n0190_043:0854a04_0",
        "context_with_next_sentence": true
    },
    {
        "source_sentence": "到已頂禮父王之足，却坐一面，默然而住。",
        "from": "T03n0190_043:0854a06_1",
        "context_with_next_sentence": true
    },
    {
        "source_sentence": "時，鴦伽王告其女言：『善意憙女！",
        "from": "T03n0190_043:0854a07_2",
        "context_with_next_sentence": true
    },
    {
        "source_sentence": "汝曾至彼園樹林內遊戲已不？",
        "from": "T03n0190_043:0854a08_3",
        "context_with_next_sentence": true
    },
    {
        "source_sentence": "其中多有種種樹木，其樹木上有諸華果，復有種種飛鳥作聲，汝入彼中意樂已不？",
        "from": "T03n0190_043:0854a08_4",
        "context_with_next_sentence": true
    },
    {
        "source_sentence": "汝貪何等？",
        "from": "T03n0190_043:0854a10_5",
        "context_with_next_sentence": true
    },
    {
        "source_sentence": "向我道之，求願當與。』",
        "from": "T03n0190_043:0854a11_6",
        "context_with_next_sentence": true
    },
    {
        "source_sentence": "作是語已，問女所須。",
        "from": "T03n0190_043:0854a11_7",
        "context_with_next_sentence": true
    },
    {
        "source_sentence": "「時，意憙女白父王言：『善哉阿耶！",
        "from": "T03n0190_043:0854a13_0",
        "context_with_next_sentence": true
    },
    {
        "source_sentence": "女今身資無所乏少，唯欲啟白阿耶一言，唯願父王！",
        "from": "T03n0190_043:0854a13_1",
        "context_with_next_sentence": true
    },
    {
        "source_sentence": "聽女諮諫。』",
        "from": "T03n0190_043:0854a15_0",
        "context_with_next_sentence": true
    },
    {
        "source_sentence": "而說偈言：「『父王我今欲布施，　　一切沙門婆羅門，　　恒至月生十五時，　　願與我千金錢直。』",
        "from": "T03n0190_043:0854a15_1",
        "context_with_next_sentence": true
    },
    {
        "source_sentence": "「爾時，鴦伽陀王聞其女說如是語已，即還以偈報意憘女作如是言：「『善女汝今至心聽，　　我從智人如是聞，　　雖復欲施多種財，　　一切皆空無果報。",
        "from": "T03n0190_043:0854a18_0",
        "context_with_next_sentence": true
    },
    {
        "source_sentence": "　　汝今何故發此意，　　誑惑世間諸癡人，　　現在未來悉皆無，　　汝復何須過勞苦？",
        "from": "T03n0190_043:0854a22_0",
        "context_with_next_sentence": true
    },
    {
        "source_sentence": "　　癡女汝今不聞彼，　　迦葉說法正不差，　　實無造業及作人，　　一切人天善惡果。",
        "from": "T03n0190_043:0854a24_0",
        "context_with_next_sentence": true
    },
    {
        "source_sentence": "　　夜叉鬼神悉非有，　　父母眷屬亦復無，　　略說八萬四千生，　　如是煩惱乃能淨。",
        "from": "T03n0190_043:0854a26_0",
        "context_with_next_sentence": true
    },
    {
        "source_sentence": "　　若過八萬四千後，　　流轉方無錯亂心，　　猶如海潮依限期，　　間中未至不可預，　　但當任運待時到，　　何用強作世紛紜。",
        "from": "T03n0190_043:0854a28_0",
        "context_with_next_sentence": true
    },
    {
        "source_sentence": "　　迦葉所說汝當知，　　此事無有虛真實，　　無現及以未來世，　　汝今莫自獨疲勞。』",
        "from": "T03n0190_043:0854b02_0",
        "context_with_next_sentence": true
    },
    {
        "source_sentence": "「爾時，意憘女聞父王鴦伽說是語已，心中不樂，即復以偈更白父言：「『阿耶今是國之王，　　應以正法治天下，　　惡臣諂曲既無實，　　復勸王事愚癡師。",
        "from": "T03n0190_043:0854b04_0",
        "context_with_next_sentence": true
    },
    {
        "source_sentence": "　　迦葉及彼三大臣，　　其等所說非真正，　　父王此是惡知識，　　今者詐現知識形，　　自行邪道復誤人，　　下賤愚癡何所別，　　其今不與王安樂，　　反教王作不善因。",
        "from": "T03n0190_043:0854b08_0",
        "context_with_next_sentence": true
    },
    {
        "source_sentence": "　　我昔曾聞是事來，　　現在我身親自見，　　愚癡故來生於此，　　後復還得愚癡身，　　幽冥出已入幽冥，　　其後復還受幽冥。",
        "from": "T03n0190_043:0854b12_0",
        "context_with_next_sentence": true
    },
    {
        "source_sentence": "　　迦葉既是愚癡者，　　稱其愚惑意所宣。",
        "from": "T03n0190_043:0854b15_0",
        "context_with_next_sentence": true
    },
    {
        "source_sentence": "　　王為人主統四方，　　知理達解世間事，　　云何如彼小兒輩，　　入邪小道逕中行？",
        "from": "T03n0190_043:0854b16_0",
        "context_with_next_sentence": true
    },
    {
        "source_sentence": "　　隨逐意受親近人，　　相學即便生染著，　　如箭被血所污已，　　入束展轉更相塗。",
        "from": "T03n0190_043:0854b18_0",
        "context_with_next_sentence": true
    },
    {
        "source_sentence": "　　智者交往深自防，　　不狎惡伴諸朋友，　　雖身不作於諸罪，　　而常習近作罪人。",
        "from": "T03n0190_043:0854b20_0",
        "context_with_next_sentence": true
    },
    {
        "source_sentence": "　　久昵習學自相成，　　其後自然得惡響，　　是故猶如彼射垛，　　智者畏著罪亦然。",
        "from": "T03n0190_043:0854b22_0",
        "context_with_next_sentence": true
    },
    {
        "source_sentence": "　　莫與諸惡知識交，　　常親智慧善知識。",
        "from": "T03n0190_043:0854b24_0",
        "context_with_next_sentence": true
    },
    {
        "source_sentence": "　　若諸眾生身業淨，　　經於八萬四千生，　　屠兒殺害眾命時，　　又如獦射釣魚者。",
        "from": "T03n0190_043:0854b25_0",
        "context_with_next_sentence": true
    },
    {
        "source_sentence": "　　迦葉既似彼等輩，　　彼輩亦如迦葉儔，　　格量彼二一種齊，　　無有差別勝不如。",
        "from": "T03n0190_043:0854b27_0",
        "context_with_next_sentence": true
    },
    {
        "source_sentence": "　　如是無體理迦葉，　　愚癡盲冥空出家，　　執此虛妄為淨因，　　八萬四千生分畢，　　顛倒左轉行失度，　　無智愚癡心意迷。",
        "from": "T03n0190_043:0854b29_0",
        "context_with_next_sentence": true
    },
    {
        "source_sentence": "　　若諸眾生得淨時，　　不應八萬四千受，　　偷賊劫殺於人物，　　能與他作惡怨讎，　　迦葉共彼無有殊，　　彼與迦葉亦無異。",
        "from": "T03n0190_043:0854c03_0",
        "context_with_next_sentence": true
    },
    {
        "source_sentence": "　　眾生若得於彼淨，　　云何八萬四千生，　　如是數取善惡時，　　上下及中平等者，　　一切無勝復無劣，　　亦復無有分別生。",
        "from": "T03n0190_043:0854c06_0",
        "context_with_next_sentence": true
    },
    {
        "source_sentence": "　　若諸眾生得淨修，　　經歷八萬四千處，　　彼人愚癡無有智，　　猶彼迦葉空出家。",
        "from": "T03n0190_043:0854c09_0",
        "context_with_next_sentence": true
    },
    {
        "source_sentence": "　　譬如炎熾大火燃，　　普燒盡諸所祭物，　　如是無智愚癡故，　　自燒一切功德山。",
        "from": "T03n0190_043:0854c11_0",
        "context_with_next_sentence": true
    },
    {
        "source_sentence": "　　大臣前言見未來，　　造作眾罪無果報，　　彼於先世修福業，　　故今得受快樂心。",
        "from": "T03n0190_043:0854c13_0",
        "context_with_next_sentence": true
    },
    {
        "source_sentence": "　　若人造作眾罪時，　　捨福自然受殃禍，　　如船在水中不出，　　以重沈沒故不浮，　　更無有人能出之，　　即沒水中常腐敗。",
        "from": "T03n0190_043:0854c15_0",
        "context_with_next_sentence": true
    },
    {
        "source_sentence": "　　如人數數造諸罪，　　以造不息罪過多，　　如是即沒地獄中，　　王此前言臣即是，　　以其罪患未成熟，　　其罪不久熟即知，　　罪熟即墮彼泥梨。",
        "from": "T03n0190_043:0854c18_0",
        "context_with_next_sentence": true
    },
    {
        "source_sentence": "　　猶如船在水中沒，　　被諸苔衣所覆蔽，　　草重自舉不能勝，　　船久如是益重牢。",
        "from": "T03n0190_043:0854c21_1",
        "context_with_next_sentence": true
    },
    {
        "source_sentence": "　　人造眾罪亦復爾，　　漸漸久沈體轉重。",
        "from": "T03n0190_043:0854c23_2",
        "context_with_next_sentence": true
    },
    {
        "source_sentence": "　　猶如人造善業因，　　速疾得向上界生。",
        "from": "T03n0190_043:0854c24_3",
        "context_with_next_sentence": true
    },
    {
        "source_sentence": "　　往昔造諸一切罪，　　今生如彼地種子，　　罪業盡已後漸生，　　若造諸善業報時，　　即自生於善果處。』",
        "from": "T03n0190_043:0854c25_4",
        "context_with_next_sentence": true
    },
    {
        "source_sentence": "「時，意憙女說是偈已，復更重白其父王言：『父王當知！",
        "from": "T03n0190_043:0854c28_0",
        "context_with_next_sentence": true
    },
    {
        "source_sentence": "我自思惟，亦識宿命。",
        "from": "T03n0190_043:0854c29_1",
        "context_with_next_sentence": true
    },
    {
        "source_sentence": "所以者何？",
        "from": "T03n0190_043:0854c29_2",
        "context_with_next_sentence": true
    },
    {
        "source_sentence": "我憶往昔，七生在於摩伽陀國王舍城內，以惡知識相牽挽故，造多罪業，行於邪慾，侵他婦妾，受樂如天。",
        "from": "T03n0190_043:0855a01_0",
        "context_with_next_sentence": true
    },
    {
        "source_sentence": "大王！",
        "from": "T03n0190_043:0855a03_1",
        "context_with_next_sentence": true
    },
    {
        "source_sentence": "當知，我於彼時，所造惡業，覆藏而住，如灰覆火。",
        "from": "T03n0190_043:0855a03_2",
        "context_with_next_sentence": true
    },
    {
        "source_sentence": "「『復次大王！",
        "from": "T03n0190_043:0855a05_0",
        "context_with_next_sentence": true
    },
    {
        "source_sentence": "我於彼處，捨身已後，又復生於金剛聚落富貴家生。",
        "from": "T03n0190_043:0855a05_1",
        "context_with_next_sentence": true
    },
    {
        "source_sentence": "彼處生已值善知識，黑月白月，八日、十四及十五日，清淨守護八禁齋法，恒常持戒。",
        "from": "T03n0190_043:0855a06_2",
        "context_with_next_sentence": true
    },
    {
        "source_sentence": "大王！",
        "from": "T03n0190_043:0855a08_3",
        "context_with_next_sentence": true
    },
    {
        "source_sentence": "當知，我於彼處，既造善業，譬如安置種種伏藏，至於水界，牢固封治，即便停住。",
        "from": "T03n0190_043:0855a08_4",
        "context_with_next_sentence": true
    },
    {
        "source_sentence": "「『復次大王！",
        "from": "T03n0190_043:0855a11_0",
        "context_with_next_sentence": true
    },
    {
        "source_sentence": "我於彼處，亦捨身命，以昔遇緣造惡業故，有餘未盡，即便墮落叫喚地獄。",
        "from": "T03n0190_043:0855a11_1",
        "context_with_next_sentence": true
    },
    {
        "source_sentence": "在於彼處，經多千年，受極苦厄。",
        "from": "T03n0190_043:0855a13_0",
        "context_with_next_sentence": true
    },
    {
        "source_sentence": "「『復次大王！",
        "from": "T03n0190_043:0855a14_0",
        "context_with_next_sentence": true
    },
    {
        "source_sentence": "我於彼處，罪業畢盡，捨身即生頻那俱吒國土內，受白羝羊身。",
        "from": "T03n0190_043:0855a14_1",
        "context_with_next_sentence": true
    },
    {
        "source_sentence": "彼處生已，有諸王子，或駕車乘，或被鞍韉，而騎我上。",
        "from": "T03n0190_043:0855a15_2",
        "context_with_next_sentence": true
    },
    {
        "source_sentence": "「『復次大王！",
        "from": "T03n0190_043:0855a17_0",
        "context_with_next_sentence": true
    },
    {
        "source_sentence": "我於彼處，既捨身已，復生於彼陀毘羅國，亦作羊身。",
        "from": "T03n0190_043:0855a17_1",
        "context_with_next_sentence": true
    },
    {
        "source_sentence": "彼處捨身，復受牛身，捨彼牛身，出山林中，受獼猴身。",
        "from": "T03n0190_043:0855a18_2",
        "context_with_next_sentence": true
    },
    {
        "source_sentence": "「『復次大王！",
        "from": "T03n0190_043:0855a20_0",
        "context_with_next_sentence": true
    },
    {
        "source_sentence": "我於彼處，捨獼猴身，還生於彼金剛國內，復受非男非女等身。",
        "from": "T03n0190_043:0855a20_1",
        "context_with_next_sentence": true
    },
    {
        "source_sentence": "彼處業盡，捨身即生忉利天上歡喜園中，與天帝釋以為侍衛。",
        "from": "T03n0190_043:0855a21_2",
        "context_with_next_sentence": true
    },
    {
        "source_sentence": "「『復次大王！",
        "from": "T03n0190_043:0855a24_0",
        "context_with_next_sentence": true
    },
    {
        "source_sentence": "我於彼處捨身之後，以昔護持月六齋戒得清淨故，今日來生大王之家，資財巨富，無所乏少。",
        "from": "T03n0190_043:0855a24_1",
        "context_with_next_sentence": true
    },
    {
        "source_sentence": "而大王今可不自觀此之因緣，從何而得如是功德，可不以昔造善業故，今受此報如是以不？』",
        "from": "T03n0190_043:0855a26_2",
        "context_with_next_sentence": true
    },
    {
        "source_sentence": "「爾時，鴦伽陀王如是共女意憘對說言論之時，有一天仙，名不那羅陀(隋言不叫喚)，從天上下觀閻浮提，正當於彼鴦伽陀王宮殿之上，從虛空中，漸漸而下。",
        "from": "T03n0190_043:0855a29_0",
        "context_with_next_sentence": true
    },
    {
        "source_sentence": "爾時，王女意憙見彼天仙如是自上而下，即從座起，更置高座，請彼天仙，坐於其上。",
        "from": "T03n0190_043:0855b03_1",
        "context_with_next_sentence": true
    },
    {
        "source_sentence": "是時，天仙安坐訖已，意憙頂禮天仙之足，合十指掌，向於天仙而諮白言：『尊者天仙！",
        "from": "T03n0190_043:0855b05_2",
        "context_with_next_sentence": true
    },
    {
        "source_sentence": "世間頗有善惡果報諸業已不？",
        "from": "T03n0190_043:0855b07_3",
        "context_with_next_sentence": true
    },
    {
        "source_sentence": "頗有夜叉諸天以不？",
        "from": "T03n0190_043:0855b08_4",
        "context_with_next_sentence": true
    },
    {
        "source_sentence": "有父母不？",
        "from": "T03n0190_043:0855b08_5",
        "context_with_next_sentence": true
    },
    {
        "source_sentence": "有此彼世，有於沙門婆羅門不？",
        "from": "T03n0190_043:0855b08_6",
        "context_with_next_sentence": true
    },
    {
        "source_sentence": "唯願天仙！",
        "from": "T03n0190_043:0855b09_7",
        "context_with_next_sentence": true
    },
    {
        "source_sentence": "為我解說，我此父王，不信是事。』",
        "from": "T03n0190_043:0855b09_8",
        "context_with_next_sentence": true
    },
    {
        "source_sentence": "「爾時，大天不那羅陀，即便反問鴦伽陀王，作如是言：『大王云何？",
        "from": "T03n0190_043:0855b11_0",
        "context_with_next_sentence": true
    },
    {
        "source_sentence": "汝今意中，實不信於此事以不？』",
        "from": "T03n0190_043:0855b12_1",
        "context_with_next_sentence": true
    },
    {
        "source_sentence": "王即白言：『此事實然。』",
        "from": "T03n0190_043:0855b13_2",
        "context_with_next_sentence": true
    },
    {
        "source_sentence": "天仙復言：『大王！",
        "from": "T03n0190_043:0855b13_3",
        "context_with_next_sentence": true
    },
    {
        "source_sentence": "當知，善惡果報一切皆有，亦有夜叉及以諸天，有父有母，有此彼世，有諸沙門及婆羅門，大王須信，我從天上下來至此。』",
        "from": "T03n0190_043:0855b14_4",
        "context_with_next_sentence": true
    },
    {
        "source_sentence": "「爾時，鴦伽陀王語天仙言：『尊者天仙！",
        "from": "T03n0190_043:0855b17_0",
        "context_with_next_sentence": true
    },
    {
        "source_sentence": "若有彼世，今日尊者可與於我五百金錢，我未來世，當償尊者滿足一千。』",
        "from": "T03n0190_043:0855b17_1",
        "context_with_next_sentence": true
    },
    {
        "source_sentence": "時，那羅陀天仙向王而說偈言：「『我今與王五百錢，　　須知王身有禁戒，　　若王心中無善行，　　因何未來償一千？",
        "from": "T03n0190_043:0855b19_2",
        "context_with_next_sentence": true
    },
    {
        "source_sentence": "　　此世有人諂曲行，　　彼世相求何處得？",
        "from": "T03n0190_043:0855b23_0",
        "context_with_next_sentence": true
    },
    {
        "source_sentence": "　　智人不與彼等債，　　如是人輩債求難。",
        "from": "T03n0190_043:0855b24_0",
        "context_with_next_sentence": true
    },
    {
        "source_sentence": "　　墮於地獄猛火燃，　　或有諸鳥周匝食，　　云何來世能償我？",
        "from": "T03n0190_043:0855b25_0",
        "context_with_next_sentence": true
    },
    {
        "source_sentence": "　　墮於地獄受苦時，　　利刀割截身不完，　　節節割時流膿血，　　苦惱暫時無歇息，　　云何還我一千錢？",
        "from": "T03n0190_043:0855b26_1",
        "context_with_next_sentence": true
    },
    {
        "source_sentence": "　　舉手把利剝筋時，　　斫剉其身如斬蔗，　　支節無有完全處，　　云何還我一倍錢？",
        "from": "T03n0190_043:0855b29_0",
        "context_with_next_sentence": true
    },
    {
        "source_sentence": "　　嚴惡黑狗膩荼身，　　處處轉動割截食，　　在於地獄無身肉，　　云何未來與倍錢？",
        "from": "T03n0190_043:0855c02_0",
        "context_with_next_sentence": true
    },
    {
        "source_sentence": "　　彼處有大利鐵叉，　　獄墜數數鑽其上，　　在於地獄手向下，　　云何與我一千錢？",
        "from": "T03n0190_043:0855c04_0",
        "context_with_next_sentence": true
    },
    {
        "source_sentence": "　　地獄多有劍樹林，　　一一劍頭十六刃，　　貫穿其上不暫住，　　誰能與我一倍錢？",
        "from": "T03n0190_043:0855c06_0",
        "context_with_next_sentence": true
    },
    {
        "source_sentence": "　　灰河地獄熱沸流，　　速疾如風如箭射，　　入於其中受苦痛，　　云何與我一倍錢？",
        "from": "T03n0190_043:0855c08_0",
        "context_with_next_sentence": true
    },
    {
        "source_sentence": "　　吞熱鐵丸地獄中，　　或復融銷赤銅汁，　　在於如是苦逼內，　　云何與我一倍錢？",
        "from": "T03n0190_043:0855c10_0",
        "context_with_next_sentence": true
    },
    {
        "source_sentence": "　　地獄有手如霔霖，　　各出熱炎嚴熾火，　　割截支節無暫住，　　云何與我一倍錢？",
        "from": "T03n0190_043:0855c12_0",
        "context_with_next_sentence": true
    },
    {
        "source_sentence": "　　彼處可畏闇無明，　　日月光影所不照，　　在彼無智愚癡輩，　　云何與我一倍錢？",
        "from": "T03n0190_043:0855c14_0",
        "context_with_next_sentence": true
    },
    {
        "source_sentence": "　　大王捨此非法行，　　勸王行於如法事，　　王當作於如是習，　　後應不墮地獄中。",
        "from": "T03n0190_043:0855c16_0",
        "context_with_next_sentence": true
    },
    {
        "source_sentence": "　　東西南北所有來，　　沙門婆羅門乞索，　　王當充足與食飲，　　衣服湯藥臥具房。",
        "from": "T03n0190_043:0855c18_0",
        "context_with_next_sentence": true
    },
    {
        "source_sentence": "　　彼等精進梵行人，　　沙門婆羅門取語，　　彼能救護王苦厄，　　猶如熱雨繖蓋遮。",
        "from": "T03n0190_043:0855c20_0",
        "context_with_next_sentence": true
    },
    {
        "source_sentence": "　　王作如是善業時，　　多有朋友相隨順，　　得至善路快樂處，　　神通中最得神通，　　如牛渡水直截流，　　若人把尾隨得濟。",
        "from": "T03n0190_043:0855c22_0",
        "context_with_next_sentence": true
    },
    {
        "source_sentence": "　　一切世間亦如是，　　逐直得直邪得邪，　　諸有人中行法行，　　凡人學行皆成勝。』",
        "from": "T03n0190_043:0855c25_0",
        "context_with_next_sentence": true
    },
    {
        "source_sentence": "「爾時，鴦伽陀王既聞說已，復還以偈白彼天仙那羅陀言：「『大梵天仙哀愍我，　　猶如父母愛嬌兒，　　唯願數為我現來，　　若覩智人見善事。",
        "from": "T03n0190_043:0855c27_0",
        "context_with_next_sentence": true
    },
    {
        "source_sentence": "　　唯願尊者見度脫，　　我沒煩惱海甚深，　　我今無地可住行，　　唯尊作我歸依處。",
        "from": "T03n0190_043:0856a02_0",
        "context_with_next_sentence": true
    },
    {
        "source_sentence": "　　唯願大梵仙護我，　　我今覆面如蹈坑，　　地獄無量苦眾多，　　我今一一依尊語。』",
        "from": "T03n0190_043:0856a04_0",
        "context_with_next_sentence": true
    },
    {
        "source_sentence": "「爾時，大仙那羅陀天還更以偈告鴦伽陀王如是言：「『王今若造罪不息，　　憎嫉沙門婆羅門，　　斷見顛倒既不除，　　我汝各各不相見。",
        "from": "T03n0190_043:0856a06_0",
        "context_with_next_sentence": true
    },
    {
        "source_sentence": "　　王若能行正法行，　　承事沙門婆羅門，　　精進持戒布施禪，　　我汝恒常得相見。』",
        "from": "T03n0190_043:0856a10_0",
        "context_with_next_sentence": true
    },
    {
        "source_sentence": "「時，那羅陀大天仙神為鴦伽陀大王說法，教令正見。",
        "from": "T03n0190_043:0856a12_0",
        "context_with_next_sentence": true
    },
    {
        "source_sentence": "心既迴已，王意喜歡，頂禮天仙，合十指掌，右遶三匝。",
        "from": "T03n0190_043:0856a13_1",
        "context_with_next_sentence": true
    },
    {
        "source_sentence": "時，那羅陀即從座起，別鴦伽王，還本來處。」",
        "from": "T03n0190_043:0856a14_2",
        "context_with_next_sentence": true
    },
    {
        "source_sentence": "爾時，佛告諸比丘言：「汝諸比丘！",
        "from": "T03n0190_043:0856a15_3",
        "context_with_next_sentence": true
    },
    {
        "source_sentence": "今應當知，爾時天仙那羅陀者，今見我身釋迦文是；爾時彼王鴦伽陀者，見即今日優婁頻螺迦葉身是。」",
        "from": "T03n0190_043:0856a16_4",
        "context_with_next_sentence": true
    },
    {
        "source_sentence": "爾時，佛告諸比丘言：「汝諸比丘！",
        "from": "T03n0190_043:0856a19_0",
        "context_with_next_sentence": true
    },
    {
        "source_sentence": "我於往昔，見彼優婁頻螺迦葉，邪見熾盛，墮顛倒道，發精進心，教化令入於正道中。",
        "from": "T03n0190_043:0856a19_1",
        "context_with_next_sentence": true
    },
    {
        "source_sentence": "今日亦然，見其顛倒入邪道故，我以是發大精進力，為其出現五百種變神通教化，令其安住無上菩提，盡生死際，到無畏處，至涅槃岸。」",
        "from": "T03n0190_043:0856a21_2",
        "context_with_next_sentence": true
    },
    {
        "source_sentence": "佛本行集經卷第四十三",
        "from": "T03n0190_043:0856a25_0",
        "context_with_next_sentence": false
    }
]