[
    {
        "source_sentence": "佛說雨寶陀羅尼經",
        "from": "T20n1163_001:0667c15_0",
        "context_with_next_sentence": true
    },
    {
        "source_sentence": "唐三藏沙門大廣智不空奉　詔譯",
        "from": "T20n1163_001:0667c17_0",
        "context_with_next_sentence": true
    },
    {
        "source_sentence": "如是我聞。",
        "from": "T20n1163_001:0667c18_0",
        "context_with_next_sentence": true
    },
    {
        "source_sentence": "一時薄伽梵住憍睒彌國建吒迦林。",
        "from": "T20n1163_001:0667c18_1",
        "context_with_next_sentence": true
    },
    {
        "source_sentence": "與大苾芻眾五百人俱。",
        "from": "T20n1163_001:0667c19_2",
        "context_with_next_sentence": true
    },
    {
        "source_sentence": "又與多諸大菩薩摩訶薩俱。",
        "from": "T20n1163_001:0667c19_3",
        "context_with_next_sentence": true
    },
    {
        "source_sentence": "時憍睒彌國中有一長者。",
        "from": "T20n1163_001:0667c20_4",
        "context_with_next_sentence": true
    },
    {
        "source_sentence": "名曰妙月。",
        "from": "T20n1163_001:0667c20_5",
        "context_with_next_sentence": true
    },
    {
        "source_sentence": "諸根寂靜心意寂靜。",
        "from": "T20n1163_001:0667c21_6",
        "context_with_next_sentence": true
    },
    {
        "source_sentence": "多有男女及多僮僕。",
        "from": "T20n1163_001:0667c21_7",
        "context_with_next_sentence": true
    },
    {
        "source_sentence": "淨信成就。",
        "from": "T20n1163_001:0667c22_0",
        "context_with_next_sentence": true
    },
    {
        "source_sentence": "往詣佛所頭面禮足。",
        "from": "T20n1163_001:0667c22_1",
        "context_with_next_sentence": true
    },
    {
        "source_sentence": "繞百千匝却住一面。",
        "from": "T20n1163_001:0667c22_2",
        "context_with_next_sentence": true
    },
    {
        "source_sentence": "合掌恭敬而白佛言。",
        "from": "T20n1163_001:0667c23_3",
        "context_with_next_sentence": true
    },
    {
        "source_sentence": "世尊欲問如來應正等覺。",
        "from": "T20n1163_001:0667c23_4",
        "context_with_next_sentence": true
    },
    {
        "source_sentence": "少有所疑事。",
        "from": "T20n1163_001:0667c24_5",
        "context_with_next_sentence": true
    },
    {
        "source_sentence": "惟願大慈垂愍聽許。",
        "from": "T20n1163_001:0667c24_6",
        "context_with_next_sentence": true
    },
    {
        "source_sentence": "爾時世尊告長者言。",
        "from": "T20n1163_001:0667c25_7",
        "context_with_next_sentence": true
    },
    {
        "source_sentence": "恣汝意問。",
        "from": "T20n1163_001:0667c25_8",
        "context_with_next_sentence": true
    },
    {
        "source_sentence": "當為汝說。",
        "from": "T20n1163_001:0667c25_9",
        "context_with_next_sentence": true
    },
    {
        "source_sentence": "令汝心喜。",
        "from": "T20n1163_001:0667c26_0",
        "context_with_next_sentence": true
    },
    {
        "source_sentence": "時彼長者聞是語已歡喜踊躍。",
        "from": "T20n1163_001:0667c26_1",
        "context_with_next_sentence": true
    },
    {
        "source_sentence": "世尊云何善男子善女人諸貧匱者可得富饒。",
        "from": "T20n1163_001:0667c26_2",
        "context_with_next_sentence": true
    },
    {
        "source_sentence": "諸有疾病令無疾病。",
        "from": "T20n1163_001:0667c27_3",
        "context_with_next_sentence": true
    },
    {
        "source_sentence": "爾時世尊告妙月長者言。",
        "from": "T20n1163_001:0667c28_4",
        "context_with_next_sentence": true
    },
    {
        "source_sentence": "何緣作如是問。",
        "from": "T20n1163_001:0667c28_5",
        "context_with_next_sentence": true
    },
    {
        "source_sentence": "時彼長者重白佛言。",
        "from": "T20n1163_001:0667c29_6",
        "context_with_next_sentence": true
    },
    {
        "source_sentence": "世尊我等在家多諸眷屬。",
        "from": "T20n1163_001:0667c29_7",
        "context_with_next_sentence": true
    },
    {
        "source_sentence": "資財乏少難可支濟。",
        "from": "T20n1163_001:0668a01_8",
        "context_with_next_sentence": true
    },
    {
        "source_sentence": "又多疾病。",
        "from": "T20n1163_001:0668a01_9",
        "context_with_next_sentence": true
    },
    {
        "source_sentence": "惟願世尊開示法要。",
        "from": "T20n1163_001:0668a02_10",
        "context_with_next_sentence": true
    },
    {
        "source_sentence": "當令貧者永離貧窮。",
        "from": "T20n1163_001:0668a02_11",
        "context_with_next_sentence": true
    },
    {
        "source_sentence": "倉庫財寶皆悉盈滿。",
        "from": "T20n1163_001:0668a03_12",
        "context_with_next_sentence": true
    },
    {
        "source_sentence": "存濟家中妻子男女眷屬有來求者必生歡喜。",
        "from": "T20n1163_001:0668a03_13",
        "context_with_next_sentence": true
    },
    {
        "source_sentence": "為大施主。",
        "from": "T20n1163_001:0668a04_14",
        "context_with_next_sentence": true
    },
    {
        "source_sentence": "使諸倉庫金銀珍寶如意摩尼金剛諸珍商佉室羅赤珠碼碯金寶之類豐饒無有盡竭。",
        "from": "T20n1163_001:0668a04_15",
        "context_with_next_sentence": true
    },
    {
        "source_sentence": "周給親屬廣修惠施饒益有情。",
        "from": "T20n1163_001:0668a06_16",
        "context_with_next_sentence": true
    },
    {
        "source_sentence": "爾時世尊告妙月長者言。",
        "from": "T20n1163_001:0668a07_17",
        "context_with_next_sentence": true
    },
    {
        "source_sentence": "善男子我於過去阿僧祇劫前遇佛世尊。",
        "from": "T20n1163_001:0668a08_18",
        "context_with_next_sentence": true
    },
    {
        "source_sentence": "名持金剛海音如來應正遍知。",
        "from": "T20n1163_001:0668a09_0",
        "context_with_next_sentence": true
    },
    {
        "source_sentence": "從彼如來受得此雨寶陀羅尼。",
        "from": "T20n1163_001:0668a09_1",
        "context_with_next_sentence": true
    },
    {
        "source_sentence": "受持讀誦思惟計念隨喜為他廣說流布。",
        "from": "T20n1163_001:0668a10_2",
        "context_with_next_sentence": true
    },
    {
        "source_sentence": "由此陀羅尼威德力故。",
        "from": "T20n1163_001:0668a11_3",
        "context_with_next_sentence": true
    },
    {
        "source_sentence": "若善男子人與非人藥叉羅剎畢隷多畢舍遮鳩槃拏烏娑多羅迦布單那羯吒布單那等起惡心者。",
        "from": "T20n1163_001:0668a11_4",
        "context_with_next_sentence": true
    },
    {
        "source_sentence": "不能為害。",
        "from": "T20n1163_001:0668a14_5",
        "context_with_next_sentence": true
    },
    {
        "source_sentence": "復有諸鬼噉人脂髓膿血涕唾大小便利欲來惱者。",
        "from": "T20n1163_001:0668a14_6",
        "context_with_next_sentence": true
    },
    {
        "source_sentence": "不能為障礙。",
        "from": "T20n1163_001:0668a15_7",
        "context_with_next_sentence": true
    },
    {
        "source_sentence": "佛告妙月。",
        "from": "T20n1163_001:0668a15_8",
        "context_with_next_sentence": true
    },
    {
        "source_sentence": "若有善男子心念手持書寫。",
        "from": "T20n1163_001:0668a16_9",
        "context_with_next_sentence": true
    },
    {
        "source_sentence": "但聞名字受持隨喜廣為他敷演者。",
        "from": "T20n1163_001:0668a16_10",
        "context_with_next_sentence": true
    },
    {
        "source_sentence": "彼善男子善女人長夜安隱受諸快樂。",
        "from": "T20n1163_001:0668a17_11",
        "context_with_next_sentence": true
    },
    {
        "source_sentence": "為瑜伽資糧安隱豐饒故。",
        "from": "T20n1163_001:0668a18_12",
        "context_with_next_sentence": true
    },
    {
        "source_sentence": "若有人欲受持此雨寶陀羅尼者。",
        "from": "T20n1163_001:0668a19_13",
        "context_with_next_sentence": true
    },
    {
        "source_sentence": "應供養一切如來。",
        "from": "T20n1163_001:0668a19_14",
        "context_with_next_sentence": true
    },
    {
        "source_sentence": "一夜二夜或三夜。",
        "from": "T20n1163_001:0668a20_15",
        "context_with_next_sentence": true
    },
    {
        "source_sentence": "專心誦持。",
        "from": "T20n1163_001:0668a20_16",
        "context_with_next_sentence": true
    },
    {
        "source_sentence": "受敬淨信三寶諸天悉皆歡喜。",
        "from": "T20n1163_001:0668a21_0",
        "context_with_next_sentence": true
    },
    {
        "source_sentence": "即雨財寶穀麥。",
        "from": "T20n1163_001:0668a21_1",
        "context_with_next_sentence": true
    },
    {
        "source_sentence": "為彼讀誦法師故。",
        "from": "T20n1163_001:0668a22_2",
        "context_with_next_sentence": true
    },
    {
        "source_sentence": "即說陀羅尼曰。",
        "from": "T20n1163_001:0668a22_3",
        "context_with_next_sentence": true
    },
    {
        "source_sentence": "曩謨(引)婆(去聲)誐嚩帝(一)嚩日囉(二合)馱囉(二)娑(引)誐囉捏(奴逸切)具灑(引)耶(三)怛他(引)[薜/子]多(引)野(四引)怛儞也(二合)他(引)唵素嚕閉(五)跋捺囉(二合)嚩底(丁以切六)矒誐阿左[口*(隸木+士)](七)阿左跛[口*(隸木+士)](八)嗢(鳥骨切)伽(引)跢儞(九)嗢陛娜儞(十)薩寫嚩底(十一)馱(引)孃(上聲)嚩底(丁以切十二)馱曩嚩底(十三)室唎(二合)麼底(十四)鉢囉(二合)婆嚩底(十五)阿(上聲)麼[口*(隸木+士)](十六)尾麼黎(十七)嚕嚕(十八)素嚕閉(十九)尾麼黎(二十)阿娜多悉帝(二合二十一)尾娜多悉帝(二合二十二)尾濕嚩(二合)計如(二十三)鴦矩[口*(隸木+士)](二十四)矒矩[口*(隸木+士)](二十五)地地冥(二十六)度度冥(二十七)跢跢[口*(隸木+士)](二十八)多囉多囉(二十九)嚩日[口*(隸木+士)](二合三十)阿(引)[革*(蔑戍+戊)]跢儞(三十一)步計屋計(三十二)吒計吒計(三十三)[革*(蔑戍+戊)]囉灑(二合)尼(三十四)儞澁播(二合引)娜儞(三十五)婆誐挽(三十六)嚩日囉(二合)馱囉(三十七)娑(引)誐囉(三十八)捏具(引)衫(三十九)怛他(引)蘖跢麼弩娑磨(二合)囉(四十)娑麼(二合)囉娑麼(二合)囉(四十一)薩嚩怛他(引)孽跢(四十二)薩底也(二合四十三)麼弩娑麼(二合)囉(四十四)僧伽薩底也(二合)麼弩娑麼(二合)囉(四十五)怛吒怛吒(四十六)布(引)囉布(引)囉(四十七)布(引)囉也布(引)囉野(四十八)婆囉婆(去聲)囉婆(去聲)囉抳(四十九)素矒誐麗(五十)扇(引)跢麼底(五十一)瞢誐攞麼底(五十二)鉢囉(二合)婆(引)麼底摩訶(引)麼底(五十三)素婆捺囉(二合)嚩底(五十四)阿(引)蘖蹉(引)阿(引)蘖蹉(五十五引)三麼野麼弩娑麼(二合)囉娑嚩(二合引)賀(引五十六)阿馱(引)囉拏麼弩娑麼(二合)囉娑嚩(二合引)賀(引五十七)鉢囉(二合)婆(去聲引)嚩麼弩娑麼(二合)囉娑嚩(二合)賀(引五十八)馱哩(二合)底麼弩娑麼(二合)囉娑嚩(二合引)賀(五十九引)尾惹野麼弩娑麼(二合)囉娑嚩(二合)賀(引六十)薩嚩薩怛嚩(二合)尾惹野麼弩娑麼(二合)囉娑嚩(二合引)賀(引六十一)佛告妙月長者。",
        "from": "T20n1163_001:0668a23_0",
        "context_with_next_sentence": true
    },
    {
        "source_sentence": "此名雨寶陀羅尼。",
        "from": "T20n1163_001:0668b25_1",
        "context_with_next_sentence": true
    },
    {
        "source_sentence": "以此陀羅尼威力。",
        "from": "T20n1163_001:0668b25_2",
        "context_with_next_sentence": true
    },
    {
        "source_sentence": "病患飢儉疾疫業障悉皆消滅。",
        "from": "T20n1163_001:0668c01_3",
        "context_with_next_sentence": true
    },
    {
        "source_sentence": "若善男子善女人先應供養一切如來。",
        "from": "T20n1163_001:0668c01_4",
        "context_with_next_sentence": true
    },
    {
        "source_sentence": "於一日一夜無間斷誦持此陀羅尼。",
        "from": "T20n1163_001:0668c02_5",
        "context_with_next_sentence": true
    },
    {
        "source_sentence": "其家即雨寶如大人量。",
        "from": "T20n1163_001:0668c03_6",
        "context_with_next_sentence": true
    },
    {
        "source_sentence": "一切災禍悉皆銷滅。",
        "from": "T20n1163_001:0668c04_7",
        "context_with_next_sentence": true
    },
    {
        "source_sentence": "是故善男子當受持此雨寶陀羅尼。",
        "from": "T20n1163_001:0668c04_8",
        "context_with_next_sentence": true
    },
    {
        "source_sentence": "廣為他人分別演說。",
        "from": "T20n1163_001:0668c05_9",
        "context_with_next_sentence": true
    },
    {
        "source_sentence": "善哉世尊。",
        "from": "T20n1163_001:0668c05_10",
        "context_with_next_sentence": true
    },
    {
        "source_sentence": "妙月長者聞佛所說歡喜踊躍。",
        "from": "T20n1163_001:0668c06_11",
        "context_with_next_sentence": true
    },
    {
        "source_sentence": "我今從佛受此雨寶陀羅尼。",
        "from": "T20n1163_001:0668c06_12",
        "context_with_next_sentence": true
    },
    {
        "source_sentence": "受持讀誦廣為他人分別解說。",
        "from": "T20n1163_001:0668c07_13",
        "context_with_next_sentence": true
    },
    {
        "source_sentence": "爾時妙月長者受佛教已。",
        "from": "T20n1163_001:0668c08_14",
        "context_with_next_sentence": true
    },
    {
        "source_sentence": "右繞世尊百千匝已。",
        "from": "T20n1163_001:0668c08_15",
        "context_with_next_sentence": true
    },
    {
        "source_sentence": "合掌恭敬頭面禮足歡喜而去。",
        "from": "T20n1163_001:0668c09_16",
        "context_with_next_sentence": true
    },
    {
        "source_sentence": "爾時佛告具壽阿難陀。",
        "from": "T20n1163_001:0668c10_0",
        "context_with_next_sentence": true
    },
    {
        "source_sentence": "汝往妙月長者家。",
        "from": "T20n1163_001:0668c10_1",
        "context_with_next_sentence": true
    },
    {
        "source_sentence": "看彼長者諸庫藏中種種財穀諸珍寶物及諸資具今悉盈滿。",
        "from": "T20n1163_001:0668c10_2",
        "context_with_next_sentence": true
    },
    {
        "source_sentence": "爾時具壽阿難陀受佛教已。",
        "from": "T20n1163_001:0668c12_3",
        "context_with_next_sentence": true
    },
    {
        "source_sentence": "往詣憍睒彌大城往妙月長者家中。",
        "from": "T20n1163_001:0668c12_4",
        "context_with_next_sentence": true
    },
    {
        "source_sentence": "入已見諸庫藏之中財寶悉皆盈滿。",
        "from": "T20n1163_001:0668c13_5",
        "context_with_next_sentence": true
    },
    {
        "source_sentence": "見此事已心大歡喜踊躍而還。",
        "from": "T20n1163_001:0668c14_6",
        "context_with_next_sentence": true
    },
    {
        "source_sentence": "爾時具壽阿難陀怪未曾有心甚歡喜而白佛言。",
        "from": "T20n1163_001:0668c15_7",
        "context_with_next_sentence": true
    },
    {
        "source_sentence": "世尊以何因緣妙月長者家中庫藏盈滿。",
        "from": "T20n1163_001:0668c16_8",
        "context_with_next_sentence": true
    },
    {
        "source_sentence": "佛言。",
        "from": "T20n1163_001:0668c17_9",
        "context_with_next_sentence": true
    },
    {
        "source_sentence": "善男子妙月長者淨信於我。",
        "from": "T20n1163_001:0668c17_10",
        "context_with_next_sentence": true
    },
    {
        "source_sentence": "受持此雨寶陀羅尼。",
        "from": "T20n1163_001:0668c18_11",
        "context_with_next_sentence": true
    },
    {
        "source_sentence": "為一切有情宣說。",
        "from": "T20n1163_001:0668c18_12",
        "context_with_next_sentence": true
    },
    {
        "source_sentence": "是故阿難受持此陀羅尼廣為人說。",
        "from": "T20n1163_001:0668c19_0",
        "context_with_next_sentence": true
    },
    {
        "source_sentence": "我以佛眼觀諸世間天人魔梵沙門婆羅門。",
        "from": "T20n1163_001:0668c19_1",
        "context_with_next_sentence": true
    },
    {
        "source_sentence": "於此受持雨寶陀羅尼者不能作其障難。",
        "from": "T20n1163_001:0668c20_2",
        "context_with_next_sentence": true
    },
    {
        "source_sentence": "何以故。",
        "from": "T20n1163_001:0668c21_3",
        "context_with_next_sentence": true
    },
    {
        "source_sentence": "如來不異語故。",
        "from": "T20n1163_001:0668c21_4",
        "context_with_next_sentence": true
    },
    {
        "source_sentence": "此真言句不可壞故。",
        "from": "T20n1163_001:0668c22_5",
        "context_with_next_sentence": true
    },
    {
        "source_sentence": "此陀羅尼無善根有情耳尚不聞。",
        "from": "T20n1163_001:0668c22_6",
        "context_with_next_sentence": true
    },
    {
        "source_sentence": "何況書寫受持讀誦。",
        "from": "T20n1163_001:0668c23_7",
        "context_with_next_sentence": true
    },
    {
        "source_sentence": "何以故。",
        "from": "T20n1163_001:0668c23_8",
        "context_with_next_sentence": true
    },
    {
        "source_sentence": "一切如來真語宣說。",
        "from": "T20n1163_001:0668c24_9",
        "context_with_next_sentence": true
    },
    {
        "source_sentence": "一切如來隨喜。",
        "from": "T20n1163_001:0668c24_10",
        "context_with_next_sentence": true
    },
    {
        "source_sentence": "一切如來稱讚。",
        "from": "T20n1163_001:0668c24_11",
        "context_with_next_sentence": true
    },
    {
        "source_sentence": "一切如來顯揚。",
        "from": "T20n1163_001:0668c25_12",
        "context_with_next_sentence": true
    },
    {
        "source_sentence": "一切如來種植。",
        "from": "T20n1163_001:0668c25_13",
        "context_with_next_sentence": true
    },
    {
        "source_sentence": "阿難陀白佛言。",
        "from": "T20n1163_001:0668c26_0",
        "context_with_next_sentence": true
    },
    {
        "source_sentence": "善哉世尊。",
        "from": "T20n1163_001:0668c26_1",
        "context_with_next_sentence": true
    },
    {
        "source_sentence": "以妙伽他而說頌曰。",
        "from": "T20n1163_001:0668c26_2",
        "context_with_next_sentence": true
    },
    {
        "source_sentence": "　諸佛不思議　　佛法亦復然",
        "from": "T20n1163_001:0668c28_0",
        "context_with_next_sentence": true
    },
    {
        "source_sentence": "　淨信不思議　　果報亦復然",
        "from": "T20n1163_001:0668c29_0",
        "context_with_next_sentence": true
    },
    {
        "source_sentence": "　寂慧一切智　　法王不生滅",
        "from": "T20n1163_001:0669a01_0",
        "context_with_next_sentence": true
    },
    {
        "source_sentence": "　已到勝彼岸　　稽首佛勇猛",
        "from": "T20n1163_001:0669a02_0",
        "context_with_next_sentence": true
    },
    {
        "source_sentence": "爾時具壽阿難陀。",
        "from": "T20n1163_001:0669a03_0",
        "context_with_next_sentence": true
    },
    {
        "source_sentence": "聞佛說此雨寶陀羅尼經。",
        "from": "T20n1163_001:0669a03_1",
        "context_with_next_sentence": true
    },
    {
        "source_sentence": "踊躍歡喜白佛言。",
        "from": "T20n1163_001:0669a04_0",
        "context_with_next_sentence": true
    },
    {
        "source_sentence": "世尊今此法要當何名。",
        "from": "T20n1163_001:0669a04_1",
        "context_with_next_sentence": true
    },
    {
        "source_sentence": "此經我等今者云何奉持。",
        "from": "T20n1163_001:0669a04_2",
        "context_with_next_sentence": true
    },
    {
        "source_sentence": "佛告阿難陀。",
        "from": "T20n1163_001:0669a05_3",
        "context_with_next_sentence": true
    },
    {
        "source_sentence": "此經名妙月長者所問。",
        "from": "T20n1163_001:0669a05_4",
        "context_with_next_sentence": true
    },
    {
        "source_sentence": "汝當受持。",
        "from": "T20n1163_001:0669a06_5",
        "context_with_next_sentence": true
    },
    {
        "source_sentence": "亦名能獲一切財寶伏藏。",
        "from": "T20n1163_001:0669a06_6",
        "context_with_next_sentence": true
    },
    {
        "source_sentence": "亦名一切如來稱讚雨寶陀羅尼教。",
        "from": "T20n1163_001:0669a07_7",
        "context_with_next_sentence": true
    },
    {
        "source_sentence": "汝當受持。",
        "from": "T20n1163_001:0669a08_8",
        "context_with_next_sentence": true
    },
    {
        "source_sentence": "時薄伽梵說此經已。",
        "from": "T20n1163_001:0669a08_9",
        "context_with_next_sentence": true
    },
    {
        "source_sentence": "無量苾芻及諸菩薩并諸天人阿蘇羅等一切大眾。",
        "from": "T20n1163_001:0669a08_10",
        "context_with_next_sentence": true
    },
    {
        "source_sentence": "聞佛所說皆大歡喜信受奉行。",
        "from": "T20n1163_001:0669a09_11",
        "context_with_next_sentence": true
    },
    {
        "source_sentence": "心真言曰。",
        "from": "T20n1163_001:0669a11_0",
        "context_with_next_sentence": true
    },
    {
        "source_sentence": "唵嚩素馱[口*(隸木+士)]娑嚩(二合引)賀(引)心中心真言曰。",
        "from": "T20n1163_001:0669a12_0",
        "context_with_next_sentence": true
    },
    {
        "source_sentence": "唵室唎(二合)嚩素娑嚩(二合引)賀(引)小心真言曰。",
        "from": "T20n1163_001:0669a14_0",
        "context_with_next_sentence": true
    },
    {
        "source_sentence": "唵嚩素娑嚩(二合引)賀(引)",
        "from": "T20n1163_001:0669a16_0",
        "context_with_next_sentence": true
    },
    {
        "source_sentence": "佛說雨寶陀羅尼經",
        "from": "T20n1163_001:0669a17_0",
        "context_with_next_sentence": false
    }
]