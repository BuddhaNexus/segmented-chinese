[
    {
        "source_sentence": "佛說身毛喜豎經卷下",
        "from": "T17n0757_003:0597b16_0",
        "context_with_next_sentence": true
    },
    {
        "source_sentence": "譯經三藏朝散大夫試鴻臚卿",
        "from": "T17n0757_003:0597b18_0",
        "context_with_next_sentence": true
    },
    {
        "source_sentence": "光梵大師賜紫沙門臣惟淨等",
        "from": "T17n0757_003:0597b19_0",
        "context_with_next_sentence": true
    },
    {
        "source_sentence": "奉　詔譯",
        "from": "T17n0757_003:0597b20_0",
        "context_with_next_sentence": true
    },
    {
        "source_sentence": "「復次舍利子！",
        "from": "T17n0757_003:0597b21_0",
        "context_with_next_sentence": true
    },
    {
        "source_sentence": "云何同彼最上苦切逼身？",
        "from": "T17n0757_003:0597b21_1",
        "context_with_next_sentence": true
    },
    {
        "source_sentence": "謂我身支塵土坌污，初則微少漸增後積。",
        "from": "T17n0757_003:0597b21_2",
        "context_with_next_sentence": true
    },
    {
        "source_sentence": "譬如鼎訥迦樹枝葉，塵坌從微漸增，後積成大；我之身分亦復如是！",
        "from": "T17n0757_003:0597b22_3",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0597b24_4",
        "context_with_next_sentence": true
    },
    {
        "source_sentence": "我雖塵垢坌污增積，然於晝夜未甞念言：『嗚呼何故！",
        "from": "T17n0757_003:0597b24_5",
        "context_with_next_sentence": true
    },
    {
        "source_sentence": "今我此身塵垢所合，誰當為我之所拂除？』",
        "from": "T17n0757_003:0597b25_6",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0597b26_7",
        "context_with_next_sentence": true
    },
    {
        "source_sentence": "此即是為同彼最上苦切逼身。",
        "from": "T17n0757_003:0597b26_8",
        "context_with_next_sentence": true
    },
    {
        "source_sentence": "「又舍利子！",
        "from": "T17n0757_003:0597b28_0",
        "context_with_next_sentence": true
    },
    {
        "source_sentence": "云何同彼最上寂靜？",
        "from": "T17n0757_003:0597b28_1",
        "context_with_next_sentence": true
    },
    {
        "source_sentence": "謂於曠野寂靜之處，坐臥居止，遠離喧繁一切憒閙，棄置所應受用之具，獨處閑寂隨所應住。",
        "from": "T17n0757_003:0597b28_2",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0597c01_3",
        "context_with_next_sentence": true
    },
    {
        "source_sentence": "我時如是同其所行，或牧牛人；或畜養人；或採薪人；或治園人；或行路人。",
        "from": "T17n0757_003:0597c02_0",
        "context_with_next_sentence": true
    },
    {
        "source_sentence": "是等見已，我即奔馳極深隱處，勿復令見。",
        "from": "T17n0757_003:0597c03_1",
        "context_with_next_sentence": true
    },
    {
        "source_sentence": "譬如野鹿，或見如上牧放等人，奔深隱處，而遠避之，怖彼所見。",
        "from": "T17n0757_003:0597c04_2",
        "context_with_next_sentence": true
    },
    {
        "source_sentence": "我居曠野，遠離憒閙亦復如是！",
        "from": "T17n0757_003:0597c06_0",
        "context_with_next_sentence": true
    },
    {
        "source_sentence": "此即是為同彼所行最上寂靜。",
        "from": "T17n0757_003:0597c06_1",
        "context_with_next_sentence": true
    },
    {
        "source_sentence": "「舍利子！",
        "from": "T17n0757_003:0597c07_2",
        "context_with_next_sentence": true
    },
    {
        "source_sentence": "雖如是行，求之少分人中上法尚不能得，況聖知見最勝所證。",
        "from": "T17n0757_003:0597c07_3",
        "context_with_next_sentence": true
    },
    {
        "source_sentence": "何以故？",
        "from": "T17n0757_003:0597c09_4",
        "context_with_next_sentence": true
    },
    {
        "source_sentence": "彼於聖慧，不能了知，復不覺悟。",
        "from": "T17n0757_003:0597c09_5",
        "context_with_next_sentence": true
    },
    {
        "source_sentence": "由於聖慧，不覺了故，何能出要，盡苦邊際？",
        "from": "T17n0757_003:0597c10_0",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0597c10_1",
        "context_with_next_sentence": true
    },
    {
        "source_sentence": "若於聖慧，如實覺了，即能閉三有門，盡生死道，後不復生。",
        "from": "T17n0757_003:0597c11_2",
        "context_with_next_sentence": true
    },
    {
        "source_sentence": "「又舍利子！",
        "from": "T17n0757_003:0597c13_0",
        "context_with_next_sentence": true
    },
    {
        "source_sentence": "世有一類婆羅門者，作如是言：『我於冬分月初八夜，遇雪飛時，於其曠野孤逈之所，或近河側，裸露其身，於深雪中，一向而臥，過于夜分。",
        "from": "T17n0757_003:0597c13_1",
        "context_with_next_sentence": true
    },
    {
        "source_sentence": "如是所行，計為清淨。』",
        "from": "T17n0757_003:0597c16_2",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0597c16_3",
        "context_with_next_sentence": true
    },
    {
        "source_sentence": "我知是事，亦同彼行，乃於冬分月初八夜，遇雪飛時，於其曠野孤逈之所，或近河側，裸露其身，於深雪中，一向而臥，過于夜分。",
        "from": "T17n0757_003:0597c17_0",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0597c19_1",
        "context_with_next_sentence": true
    },
    {
        "source_sentence": "雖如是行，求之少分人中上法尚不能得，況聖知見最勝所證。",
        "from": "T17n0757_003:0597c20_2",
        "context_with_next_sentence": true
    },
    {
        "source_sentence": "何以故？",
        "from": "T17n0757_003:0597c21_3",
        "context_with_next_sentence": true
    },
    {
        "source_sentence": "彼於聖慧，不能了知，復不覺悟。",
        "from": "T17n0757_003:0597c21_4",
        "context_with_next_sentence": true
    },
    {
        "source_sentence": "由於聖慧，不覺了故，何能出要，盡苦邊際？",
        "from": "T17n0757_003:0597c22_5",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0597c23_6",
        "context_with_next_sentence": true
    },
    {
        "source_sentence": "若於聖慧，如實覺了，即能閉三有門，盡生死道，後不復生。",
        "from": "T17n0757_003:0597c23_7",
        "context_with_next_sentence": true
    },
    {
        "source_sentence": "「又舍利子！",
        "from": "T17n0757_003:0597c25_0",
        "context_with_next_sentence": true
    },
    {
        "source_sentence": "世有一類婆羅門者，作如是言：『我於冬分月初八夜，遇雪飛時，詣于深水，量過項處，住是水中，經於夜分。",
        "from": "T17n0757_003:0597c25_1",
        "context_with_next_sentence": true
    },
    {
        "source_sentence": "如是所行，計為清淨。』",
        "from": "T17n0757_003:0597c27_2",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0597c28_3",
        "context_with_next_sentence": true
    },
    {
        "source_sentence": "我知是事，亦同彼行，乃於冬分月初八夜，遇雪飛時，詣于深水，量過項處，住是水中，經於夜分。",
        "from": "T17n0757_003:0597c28_4",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598a01_5",
        "context_with_next_sentence": true
    },
    {
        "source_sentence": "雖如是行，求之少分人中上法尚不能得，況聖知見最勝所證？",
        "from": "T17n0757_003:0598a01_6",
        "context_with_next_sentence": true
    },
    {
        "source_sentence": "廣說乃至，盡生死道，後不復生。",
        "from": "T17n0757_003:0598a03_7",
        "context_with_next_sentence": true
    },
    {
        "source_sentence": "「又舍利子！",
        "from": "T17n0757_003:0598a04_0",
        "context_with_next_sentence": true
    },
    {
        "source_sentence": "世有一類婆羅門者，作如是言：『我當盛夏炎暑之月，酷熱可畏，日正中時，住於沙中，其沙深積，量過于膝。",
        "from": "T17n0757_003:0598a04_1",
        "context_with_next_sentence": true
    },
    {
        "source_sentence": "我於爾時，裸露其身，翹立一足，日光所照，隨日而轉。",
        "from": "T17n0757_003:0598a06_2",
        "context_with_next_sentence": true
    },
    {
        "source_sentence": "如是所行，計為清淨。』",
        "from": "T17n0757_003:0598a07_3",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598a08_4",
        "context_with_next_sentence": true
    },
    {
        "source_sentence": "我知是事，亦同彼行，乃於盛夏炎暑之月，酷熱可畏，日正中時，過于膝量，深沙之中，裸露其身，翹立一足，為日所照，隨日而轉。",
        "from": "T17n0757_003:0598a08_5",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598a11_6",
        "context_with_next_sentence": true
    },
    {
        "source_sentence": "是時若男若女，一切人眾，知是事已，咸悉奔詣接踵駢隘，以求瞻覩，眾所評議，我心自調，得其所樂，不念熱惱，不起懈意。",
        "from": "T17n0757_003:0598a11_7",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598a14_8",
        "context_with_next_sentence": true
    },
    {
        "source_sentence": "雖如是行，求之少分人中上法尚不能得，況聖知見最勝所證？",
        "from": "T17n0757_003:0598a14_9",
        "context_with_next_sentence": true
    },
    {
        "source_sentence": "廣說乃至，盡生死道，後不復生。",
        "from": "T17n0757_003:0598a15_10",
        "context_with_next_sentence": true
    },
    {
        "source_sentence": "「又舍利子！",
        "from": "T17n0757_003:0598a17_0",
        "context_with_next_sentence": true
    },
    {
        "source_sentence": "世有一類婆羅門者，作如是言：『我以艱苦而求，難所得食，計為清淨。』",
        "from": "T17n0757_003:0598a17_1",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598a18_2",
        "context_with_next_sentence": true
    },
    {
        "source_sentence": "我知是事，亦同彼行。",
        "from": "T17n0757_003:0598a18_3",
        "context_with_next_sentence": true
    },
    {
        "source_sentence": "何等是為難所求食？",
        "from": "T17n0757_003:0598a19_4",
        "context_with_next_sentence": true
    },
    {
        "source_sentence": "謂我專詣曠野之中群牛聚處，於彼求乞犢子之乳，隨其所得而用食之，此即是為難所求食。",
        "from": "T17n0757_003:0598a19_5",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598a22_0",
        "context_with_next_sentence": true
    },
    {
        "source_sentence": "雖如是行，求之少分人中上法尚不能得，況聖知見最勝所證？",
        "from": "T17n0757_003:0598a22_1",
        "context_with_next_sentence": true
    },
    {
        "source_sentence": "廣說乃至，盡生死道，後不復生。",
        "from": "T17n0757_003:0598a23_2",
        "context_with_next_sentence": true
    },
    {
        "source_sentence": "「又舍利子！",
        "from": "T17n0757_003:0598a25_0",
        "context_with_next_sentence": true
    },
    {
        "source_sentence": "世有一類婆羅門者，但食其麥，計為清淨，作如是言：『若但食麥，如是修行，而得清淨。』",
        "from": "T17n0757_003:0598a25_1",
        "context_with_next_sentence": true
    },
    {
        "source_sentence": "彼取麥已，或碎其末；或[泳-永+陶]其水；或以多種治事而食，為其資養。",
        "from": "T17n0757_003:0598a27_2",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598a28_3",
        "context_with_next_sentence": true
    },
    {
        "source_sentence": "我知是事，亦同彼行。",
        "from": "T17n0757_003:0598a28_4",
        "context_with_next_sentence": true
    },
    {
        "source_sentence": "何等是我取麥為食？",
        "from": "T17n0757_003:0598a29_5",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598a29_6",
        "context_with_next_sentence": true
    },
    {
        "source_sentence": "我唯取其一粒而食，無復加二。",
        "from": "T17n0757_003:0598a29_7",
        "context_with_next_sentence": true
    },
    {
        "source_sentence": "後於異時，由食麥故，身支肥重，或復滋澤，亦我不起是念，復過其量，取麥食之，亦唯一粒，無復加二。",
        "from": "T17n0757_003:0598b01_8",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598b03_9",
        "context_with_next_sentence": true
    },
    {
        "source_sentence": "我以一麥食故，而極羸瘦，身分上下，如迦羅迦鳥及阿娑多鳥。",
        "from": "T17n0757_003:0598b04_10",
        "context_with_next_sentence": true
    },
    {
        "source_sentence": "又復足腨枯細，人所惡觀，如駝、如羊其足無異；又於項背，露現其骨，或窊、或凸猶如累石，高下不等；又如露地空閑草舍，兩面透徹，椓木踈離，中復開敞，互可窺視。",
        "from": "T17n0757_003:0598b05_11",
        "context_with_next_sentence": true
    },
    {
        "source_sentence": "我之兩脇，骨節踈露，中復開敞，亦可互見。",
        "from": "T17n0757_003:0598b09_12",
        "context_with_next_sentence": true
    },
    {
        "source_sentence": "又如暑月，日光炎熾所曝之水，至夕有人，於其水中，覆觀星宿，極深極遠，微微映現。",
        "from": "T17n0757_003:0598b10_13",
        "context_with_next_sentence": true
    },
    {
        "source_sentence": "我之兩目，瘦極深遠，似有所見，亦復如是！",
        "from": "T17n0757_003:0598b12_14",
        "context_with_next_sentence": true
    },
    {
        "source_sentence": "又如苦瓠，青未成熟，人所斷取，而彼枝葉，尋即萎悴，漸次枯弱，後乃乾合。",
        "from": "T17n0757_003:0598b13_15",
        "context_with_next_sentence": true
    },
    {
        "source_sentence": "我之身分，自頭至足，亦復如是！",
        "from": "T17n0757_003:0598b14_16",
        "context_with_next_sentence": true
    },
    {
        "source_sentence": "初即憔悴，漸次羸弱，後極消瘦，肌骨相合。",
        "from": "T17n0757_003:0598b15_17",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598b16_18",
        "context_with_next_sentence": true
    },
    {
        "source_sentence": "我初身體，強自攝持，攀附荊棘，而為倚仗，力所不任，欲起還坐，支節解散，頭頸低垂，劣不能語，其猶瘂羊。",
        "from": "T17n0757_003:0598b16_19",
        "context_with_next_sentence": true
    },
    {
        "source_sentence": "我雖如是，而乃堅固，內攝其心，外策其體，善自調息，復欲舉身，還為塵土之所坌污，以其塵土所積污故，我之身毛，銷磨悉盡。",
        "from": "T17n0757_003:0598b19_20",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598b21_21",
        "context_with_next_sentence": true
    },
    {
        "source_sentence": "彼時周匝城邑聚落，若男若女，而悉奔馳，競共瞻覩，咸作是言：『苦哉苦哉！",
        "from": "T17n0757_003:0598b22_22",
        "context_with_next_sentence": true
    },
    {
        "source_sentence": "沙門瞿曇！",
        "from": "T17n0757_003:0598b23_23",
        "context_with_next_sentence": true
    },
    {
        "source_sentence": "身體銷瘦，加復青黑，昔日形貌，妙善端嚴，亦有威光，今何隱沒？",
        "from": "T17n0757_003:0598b24_24",
        "context_with_next_sentence": true
    },
    {
        "source_sentence": "苦切修練，容質若斯！』",
        "from": "T17n0757_003:0598b25_25",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598b26_26",
        "context_with_next_sentence": true
    },
    {
        "source_sentence": "雖如是行，求之少分人中上法尚不能得，況聖知見最勝所證？",
        "from": "T17n0757_003:0598b26_27",
        "context_with_next_sentence": true
    },
    {
        "source_sentence": "廣說乃至，盡生死道，後不復生。",
        "from": "T17n0757_003:0598b27_28",
        "context_with_next_sentence": true
    },
    {
        "source_sentence": "「又舍利子！",
        "from": "T17n0757_003:0598b29_0",
        "context_with_next_sentence": true
    },
    {
        "source_sentence": "世有一類婆羅門者，但食其米，計為清淨，作如是言：『若但食米，如是修行，而得清淨。』",
        "from": "T17n0757_003:0598b29_1",
        "context_with_next_sentence": true
    },
    {
        "source_sentence": "彼取米已，或碎其末；或[泳-永+陶]其水；或以多種治事而食，為其資養。",
        "from": "T17n0757_003:0598c02_2",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598c03_3",
        "context_with_next_sentence": true
    },
    {
        "source_sentence": "我知是事，亦同彼行。",
        "from": "T17n0757_003:0598c03_4",
        "context_with_next_sentence": true
    },
    {
        "source_sentence": "何等是我取米為食？",
        "from": "T17n0757_003:0598c04_5",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598c04_6",
        "context_with_next_sentence": true
    },
    {
        "source_sentence": "我唯取其一粒而食，無復加二。",
        "from": "T17n0757_003:0598c04_7",
        "context_with_next_sentence": true
    },
    {
        "source_sentence": "後於異時，由食米故，身支肥重，或復滋澤，我亦不起是念，復過其量，取米食之，亦唯一粒，無復加二，舍利子！",
        "from": "T17n0757_003:0598c05_8",
        "context_with_next_sentence": true
    },
    {
        "source_sentence": "我當如是修苦行。",
        "from": "T17n0757_003:0598c08_9",
        "context_with_next_sentence": true
    },
    {
        "source_sentence": "時有諸人民，來作是言：『昔日形貌，妙善端嚴，亦有威光，今何隱沒？",
        "from": "T17n0757_003:0598c08_10",
        "context_with_next_sentence": true
    },
    {
        "source_sentence": "苦切修練，容質若斯！』",
        "from": "T17n0757_003:0598c09_11",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598c10_12",
        "context_with_next_sentence": true
    },
    {
        "source_sentence": "雖如是行，求之少分人中上法尚不能得，況聖知見最勝所證？",
        "from": "T17n0757_003:0598c10_13",
        "context_with_next_sentence": true
    },
    {
        "source_sentence": "廣說乃至，盡生死道，後不復生。",
        "from": "T17n0757_003:0598c12_14",
        "context_with_next_sentence": true
    },
    {
        "source_sentence": "「又舍利子！",
        "from": "T17n0757_003:0598c13_0",
        "context_with_next_sentence": true
    },
    {
        "source_sentence": "世有一類婆羅門者，但食其麻，計為清淨，作如是言：『若但食麻，如是修行，而得清淨。』",
        "from": "T17n0757_003:0598c13_1",
        "context_with_next_sentence": true
    },
    {
        "source_sentence": "彼取麻已，或碎其末；或[泳-永+陶]其水；或以多種治事而食，為其資養。",
        "from": "T17n0757_003:0598c15_2",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598c16_3",
        "context_with_next_sentence": true
    },
    {
        "source_sentence": "我知是事，亦同彼行。",
        "from": "T17n0757_003:0598c16_4",
        "context_with_next_sentence": true
    },
    {
        "source_sentence": "何等是我取麻為食？",
        "from": "T17n0757_003:0598c17_5",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598c17_6",
        "context_with_next_sentence": true
    },
    {
        "source_sentence": "我唯取其一粒而食，無復加二。",
        "from": "T17n0757_003:0598c17_7",
        "context_with_next_sentence": true
    },
    {
        "source_sentence": "後於異時，由食麻故，身支肥重，或復滋澤，我亦不起是念，復過其量，取麻食之，亦唯一粒，無復加二，我當如是修苦行。",
        "from": "T17n0757_003:0598c18_8",
        "context_with_next_sentence": true
    },
    {
        "source_sentence": "時有諸人民，來作是言：『昔日形貌，妙善端嚴，亦有威光，今何隱沒？",
        "from": "T17n0757_003:0598c21_9",
        "context_with_next_sentence": true
    },
    {
        "source_sentence": "苦切修練，容質若斯！』",
        "from": "T17n0757_003:0598c22_10",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598c23_11",
        "context_with_next_sentence": true
    },
    {
        "source_sentence": "雖如是行，求之少分人中上法尚不能得，況聖知見最勝所證？",
        "from": "T17n0757_003:0598c23_12",
        "context_with_next_sentence": true
    },
    {
        "source_sentence": "廣說乃至，盡生死道，後不復生。",
        "from": "T17n0757_003:0598c24_13",
        "context_with_next_sentence": true
    },
    {
        "source_sentence": "「又舍利子！",
        "from": "T17n0757_003:0598c26_0",
        "context_with_next_sentence": true
    },
    {
        "source_sentence": "世有一類婆羅門者，不食一切，計為清淨，作如是言：『若於一切所食之物，悉不食者，如是修行，而得清淨。』",
        "from": "T17n0757_003:0598c26_1",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0598c28_2",
        "context_with_next_sentence": true
    },
    {
        "source_sentence": "我知是事，亦同彼行，我於一切所食之物，悉不食之，由不食故，身極羸瘦，如是廣說，苦行修行。",
        "from": "T17n0757_003:0598c28_3",
        "context_with_next_sentence": true
    },
    {
        "source_sentence": "乃至人眾，來作是言：『苦哉苦哉！",
        "from": "T17n0757_003:0599a01_4",
        "context_with_next_sentence": true
    },
    {
        "source_sentence": "沙門瞿曇！",
        "from": "T17n0757_003:0599a02_5",
        "context_with_next_sentence": true
    },
    {
        "source_sentence": "儀容疙瘦，如莽虞鳥，昔日形貌，妙善端嚴，亦有威光，今何隱沒？",
        "from": "T17n0757_003:0599a02_6",
        "context_with_next_sentence": true
    },
    {
        "source_sentence": "苦切修練，容質若斯！』",
        "from": "T17n0757_003:0599a04_7",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0599a04_8",
        "context_with_next_sentence": true
    },
    {
        "source_sentence": "我於爾時，竊作是念：『世諸沙門、婆羅門等，歷諸極苦，加復殘毀，逼迫其身，皆為己行，以求清淨。",
        "from": "T17n0757_003:0599a05_0",
        "context_with_next_sentence": true
    },
    {
        "source_sentence": "我於是中，亦隨所行，正使碎身，如其塵末，都無勝利。",
        "from": "T17n0757_003:0599a07_1",
        "context_with_next_sentence": true
    },
    {
        "source_sentence": "乃至過去未來世中，及今現在一切沙門、婆羅門等，歷諸極苦，加復殘毀，逼迫其身，皆為己行，以求清淨。",
        "from": "T17n0757_003:0599a08_2",
        "context_with_next_sentence": true
    },
    {
        "source_sentence": "我於是中，悉隨所行，正使碎身，如其塵末，都無勝利。",
        "from": "T17n0757_003:0599a10_3",
        "context_with_next_sentence": true
    },
    {
        "source_sentence": "我今不復如是苦切，逼迫其身。",
        "from": "T17n0757_003:0599a11_4",
        "context_with_next_sentence": true
    },
    {
        "source_sentence": "彼求人中少分上法尚不能得，況聖知見最勝所證？",
        "from": "T17n0757_003:0599a12_5",
        "context_with_next_sentence": true
    },
    {
        "source_sentence": "故知此道非正覺道，我不復修。』",
        "from": "T17n0757_003:0599a13_6",
        "context_with_next_sentence": true
    },
    {
        "source_sentence": "「舍利子！",
        "from": "T17n0757_003:0599a14_7",
        "context_with_next_sentence": true
    },
    {
        "source_sentence": "我時又念：『初出家後，我往釋種園中閻浮樹下，安詳而坐，日影不轉蔭覆清涼。",
        "from": "T17n0757_003:0599a14_8",
        "context_with_next_sentence": true
    },
    {
        "source_sentence": "我於爾時，離諸欲染不善之法，有尋有伺，離生喜樂，證初禪定，此為正道。",
        "from": "T17n0757_003:0599a16_9",
        "context_with_next_sentence": true
    },
    {
        "source_sentence": "如實覺了，我於處處，勤歷諸道，此正道外，無復餘道，而為真實。",
        "from": "T17n0757_003:0599a18_0",
        "context_with_next_sentence": true
    },
    {
        "source_sentence": "是故我今寧假如是一切不食，身體羸瘦，加復疲倦，而自殘毀，以取其道？",
        "from": "T17n0757_003:0599a19_1",
        "context_with_next_sentence": true
    },
    {
        "source_sentence": "我今應可隨以所食而用食之。』",
        "from": "T17n0757_003:0599a21_2",
        "context_with_next_sentence": true
    },
    {
        "source_sentence": "作是念時，有一外道，所奉苦行仙聖，知我之念，來詣我所，而相謂言：『聖者瞿曇！",
        "from": "T17n0757_003:0599a21_3",
        "context_with_next_sentence": true
    },
    {
        "source_sentence": "汝之苦行，勿宜退轉。",
        "from": "T17n0757_003:0599a23_4",
        "context_with_next_sentence": true
    },
    {
        "source_sentence": "我於身毛孔中，當出威光，助佐於汝，令汝身支自然滋益。』",
        "from": "T17n0757_003:0599a24_5",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0599a25_6",
        "context_with_next_sentence": true
    },
    {
        "source_sentence": "我時復作是念：『我所不食一切之物，國邑聚落，一切人眾，咸悉聞知（沙門瞿曇！",
        "from": "T17n0757_003:0599a25_7",
        "context_with_next_sentence": true
    },
    {
        "source_sentence": "苦行修行，一切不食，身體羸瘦）。",
        "from": "T17n0757_003:0599a27_8",
        "context_with_next_sentence": true
    },
    {
        "source_sentence": "今時或謂，有苦行仙聖，身出威光，助佐滋益。",
        "from": "T17n0757_003:0599a28_9",
        "context_with_next_sentence": true
    },
    {
        "source_sentence": "彼彼人眾，豈非以我為妄語邪？",
        "from": "T17n0757_003:0599a29_10",
        "context_with_next_sentence": true
    },
    {
        "source_sentence": "故我怖彼妄語，厭謗仙聖之言，止而不受。』",
        "from": "T17n0757_003:0599a29_11",
        "context_with_next_sentence": true
    },
    {
        "source_sentence": "「舍利子！",
        "from": "T17n0757_003:0599b01_12",
        "context_with_next_sentence": true
    },
    {
        "source_sentence": "我時作是念已，乃漸增廣隨用食之，或綠豆汁、或黃豆汁、或赤豆汁，以資其命。",
        "from": "T17n0757_003:0599b01_13",
        "context_with_next_sentence": true
    },
    {
        "source_sentence": "如是漸次隨用食故，身力勢分漸漸而生。",
        "from": "T17n0757_003:0599b03_14",
        "context_with_next_sentence": true
    },
    {
        "source_sentence": "力勢生已先詣龍河，次泥連河，到已徐緩沐浴其身，潔淨清涼。",
        "from": "T17n0757_003:0599b04_15",
        "context_with_next_sentence": true
    },
    {
        "source_sentence": "漸次行至一聚落中，有一女人，名曰善生，即以乳糜而奉於我。",
        "from": "T17n0757_003:0599b06_0",
        "context_with_next_sentence": true
    },
    {
        "source_sentence": "我既食已，乃詣邪嚩悉迦仙人住處，求吉祥草，得已執持，漸次往詣大菩提樹，到已右繞其樹三匝，於彼樹下，內外周布吉祥之草，而為其座。",
        "from": "T17n0757_003:0599b07_1",
        "context_with_next_sentence": true
    },
    {
        "source_sentence": "「舍利子！",
        "from": "T17n0757_003:0599b10_2",
        "context_with_next_sentence": true
    },
    {
        "source_sentence": "我時於上結加趺坐，端身正念，離諸欲染不善之法，有尋有伺，離生喜樂，證初禪定。",
        "from": "T17n0757_003:0599b10_3",
        "context_with_next_sentence": true
    },
    {
        "source_sentence": "次當止息尋伺，內心清淨，住一境性，無尋無伺，定生喜樂，證二禪定。",
        "from": "T17n0757_003:0599b12_4",
        "context_with_next_sentence": true
    },
    {
        "source_sentence": "次當離於喜貪住捨念行，如實正知，身受妙樂，如聖所觀，捨念之行，離喜妙樂，證三禪定。",
        "from": "T17n0757_003:0599b14_5",
        "context_with_next_sentence": true
    },
    {
        "source_sentence": "次當苦樂，悉斷如先，所起悅意惱意，而悉離著，不苦不樂，捨念清淨，證四禪定。",
        "from": "T17n0757_003:0599b16_6",
        "context_with_next_sentence": true
    },
    {
        "source_sentence": "「舍利子！",
        "from": "T17n0757_003:0599b18_7",
        "context_with_next_sentence": true
    },
    {
        "source_sentence": "我時次第，住三摩呬多心，清淨潔白，離隨煩惱軟品之業，安住不動，於初夜分，如實證得，天眼智明，心善開曉。",
        "from": "T17n0757_003:0599b18_8",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0599b20_9",
        "context_with_next_sentence": true
    },
    {
        "source_sentence": "我所證得，天眼清淨，過於人眼，觀見世間一切有情，生滅、好醜、若貴、若賤，隨業所受皆如實知。",
        "from": "T17n0757_003:0599b20_10",
        "context_with_next_sentence": true
    },
    {
        "source_sentence": "若諸有情，於身口意，造不善業，毀謗賢聖，起於邪見，由彼積集邪見業故，身壞命終，墮在惡趣，生地獄中。",
        "from": "T17n0757_003:0599b23_0",
        "context_with_next_sentence": true
    },
    {
        "source_sentence": "若諸有情，於身口意，造眾善業，不謗賢聖，起於正見，由彼積集正見業故，身壞命終，生於善趣天界之中。",
        "from": "T17n0757_003:0599b25_1",
        "context_with_next_sentence": true
    },
    {
        "source_sentence": "我於如是等事，以淨天眼，而悉知見。",
        "from": "T17n0757_003:0599b27_2",
        "context_with_next_sentence": true
    },
    {
        "source_sentence": "「又舍利子！",
        "from": "T17n0757_003:0599b28_3",
        "context_with_next_sentence": true
    },
    {
        "source_sentence": "我時次第，住三摩呬多心，清淨潔白，離隨煩惱軟品之業，安住不動，於中夜分，如實證得，宿命智明，心善開曉。",
        "from": "T17n0757_003:0599b28_4",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0599c02_5",
        "context_with_next_sentence": true
    },
    {
        "source_sentence": "我所證得，宿命之智，能知過去種種之事，所謂：一生二生、三四五生，若十、二十，乃至百生、千生、百千生，無數百千生。",
        "from": "T17n0757_003:0599c02_6",
        "context_with_next_sentence": true
    },
    {
        "source_sentence": "如是無數生中，若成若壞成壞劫事，昔如是姓；如是名字；如是種族；如是色相；如是飲食；如是壽量、苦樂等事；此滅彼生，彼滅此生。",
        "from": "T17n0757_003:0599c05_7",
        "context_with_next_sentence": true
    },
    {
        "source_sentence": "如是無數種事，我以宿命智力，如實思念。",
        "from": "T17n0757_003:0599c08_8",
        "context_with_next_sentence": true
    },
    {
        "source_sentence": "「又舍利子！",
        "from": "T17n0757_003:0599c09_0",
        "context_with_next_sentence": true
    },
    {
        "source_sentence": "我時次第住三摩呬多心，清淨潔白，離隨煩惱軟品之業，安住不動，於後夜分，如實證得，漏盡智明，心善開曉。",
        "from": "T17n0757_003:0599c09_1",
        "context_with_next_sentence": true
    },
    {
        "source_sentence": "次第於其明星現時，吉祥歡喜，人中大龍、人中師子、人中大仙、人中勇猛、人中眾色蓮華、人中白蓮華、人中最上、人中無上善調御者、人中調御士，於一切處，知所應知，得所應得，覺所應覺，證所應證。",
        "from": "T17n0757_003:0599c11_2",
        "context_with_next_sentence": true
    },
    {
        "source_sentence": "如是一切，於剎那間，起相應心，以如實智，成正覺道。",
        "from": "T17n0757_003:0599c16_3",
        "context_with_next_sentence": true
    },
    {
        "source_sentence": "「復次舍利子！",
        "from": "T17n0757_003:0599c18_0",
        "context_with_next_sentence": true
    },
    {
        "source_sentence": "我知世間有沙門、婆羅門，作如是言：『若人幼少，顏貌光澤，頂髮黝潤，志氣壯盛，心力具全。",
        "from": "T17n0757_003:0599c18_1",
        "context_with_next_sentence": true
    },
    {
        "source_sentence": "年正二十，或過二十，是人能於正慧，隨轉修行。",
        "from": "T17n0757_003:0599c20_2",
        "context_with_next_sentence": true
    },
    {
        "source_sentence": "若復有人，年壽耆耄，心力衰微，將欲謝世，是人不能於其正慧隨轉修行。』",
        "from": "T17n0757_003:0599c21_3",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0599c23_0",
        "context_with_next_sentence": true
    },
    {
        "source_sentence": "我今耆耄，年將八十，俯期謝世。",
        "from": "T17n0757_003:0599c23_1",
        "context_with_next_sentence": true
    },
    {
        "source_sentence": "譬如朽故車輪，以雜繩索，而用繫縛，強使運轉，我亦如是！",
        "from": "T17n0757_003:0599c23_2",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0599c25_3",
        "context_with_next_sentence": true
    },
    {
        "source_sentence": "汝可周行，從國至國，從邑至邑，觀察諸有聲聞弟子，於如來身及神通力勝慧辯才。",
        "from": "T17n0757_003:0599c25_4",
        "context_with_next_sentence": true
    },
    {
        "source_sentence": "此之五事，皆悉減少。",
        "from": "T17n0757_003:0599c27_5",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0599c27_6",
        "context_with_next_sentence": true
    },
    {
        "source_sentence": "若人頂以火盆，從國至國、從邑至邑，如是周行，未足為難；若於勝慧辯才，不令減少，是則為難。",
        "from": "T17n0757_003:0599c27_7",
        "context_with_next_sentence": true
    },
    {
        "source_sentence": "「又舍利子！",
        "from": "T17n0757_003:0600a01_0",
        "context_with_next_sentence": true
    },
    {
        "source_sentence": "若或有人，雖遇如來大師出世，於苦法、樂法、非苦樂法，悉以淨心宣說正語，是人返以為妄失法。",
        "from": "T17n0757_003:0600a01_1",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0600a03_2",
        "context_with_next_sentence": true
    },
    {
        "source_sentence": "不應以佛正語為妄失法。",
        "from": "T17n0757_003:0600a03_3",
        "context_with_next_sentence": true
    },
    {
        "source_sentence": "何以故？",
        "from": "T17n0757_003:0600a04_4",
        "context_with_next_sentence": true
    },
    {
        "source_sentence": "如來大師出現世間，於苦樂法、非苦樂法，悉以淨心，宣說正語，是無妄失法。",
        "from": "T17n0757_003:0600a04_5",
        "context_with_next_sentence": true
    },
    {
        "source_sentence": "「舍利子！",
        "from": "T17n0757_003:0600a06_6",
        "context_with_next_sentence": true
    },
    {
        "source_sentence": "如賢劫中，有四如來，出現世間。",
        "from": "T17n0757_003:0600a06_7",
        "context_with_next_sentence": true
    },
    {
        "source_sentence": "如是四佛聲聞弟子，次第至今壽命百歲，彼彼所有念行慧壽，皆悉具足。",
        "from": "T17n0757_003:0600a06_8",
        "context_with_next_sentence": true
    },
    {
        "source_sentence": "譬如力士持挽硬弓端直而射，悉獲中的。",
        "from": "T17n0757_003:0600a08_9",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0600a09_10",
        "context_with_next_sentence": true
    },
    {
        "source_sentence": "前三如來聲聞弟子，亦復如是。",
        "from": "T17n0757_003:0600a09_11",
        "context_with_next_sentence": true
    },
    {
        "source_sentence": "念行慧壽，皆悉具足，彼彼皆能於日日中，親近請問諸法之義。",
        "from": "T17n0757_003:0600a10_12",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0600a11_13",
        "context_with_next_sentence": true
    },
    {
        "source_sentence": "今我法中，聲聞弟子，一能請問，而無有載。",
        "from": "T17n0757_003:0600a12_0",
        "context_with_next_sentence": true
    },
    {
        "source_sentence": "又復一聞我說，不能於中審解所說文句義理，況復末世餘諸弟子？",
        "from": "T17n0757_003:0600a13_0",
        "context_with_next_sentence": true
    },
    {
        "source_sentence": "若時飲食，嗜著其味，睡眠疲倦，運動憩止，大小便事，諸所施作，時悉妨廢。",
        "from": "T17n0757_003:0600a14_1",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0600a16_2",
        "context_with_next_sentence": true
    },
    {
        "source_sentence": "前之三佛聲聞弟子，壽量長遠，今壽百歲，極為迅速。",
        "from": "T17n0757_003:0600a16_3",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0600a17_4",
        "context_with_next_sentence": true
    },
    {
        "source_sentence": "過百歲時，勝慧辯才，有所減失。",
        "from": "T17n0757_003:0600a17_5",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0600a18_6",
        "context_with_next_sentence": true
    },
    {
        "source_sentence": "彼時聲聞弟子，以如來大師出世所說正語，為妄失法。",
        "from": "T17n0757_003:0600a18_7",
        "context_with_next_sentence": true
    },
    {
        "source_sentence": "舍利子！",
        "from": "T17n0757_003:0600a19_8",
        "context_with_next_sentence": true
    },
    {
        "source_sentence": "彼不應以佛說正語而為妄失。",
        "from": "T17n0757_003:0600a20_9",
        "context_with_next_sentence": true
    },
    {
        "source_sentence": "何以故？",
        "from": "T17n0757_003:0600a20_10",
        "context_with_next_sentence": true
    },
    {
        "source_sentence": "如來大師出現世間，於苦樂法、非苦樂法，悉以淨心所說正語，是無妄失法。」",
        "from": "T17n0757_003:0600a20_11",
        "context_with_next_sentence": true
    },
    {
        "source_sentence": "爾時會中有一尊者，名曰龍護。",
        "from": "T17n0757_003:0600a23_0",
        "context_with_next_sentence": true
    },
    {
        "source_sentence": "去佛不遠，執孔雀扇，侍佛之側。",
        "from": "T17n0757_003:0600a23_1",
        "context_with_next_sentence": true
    },
    {
        "source_sentence": "時即置扇，前詣佛所，合掌頂禮，而白佛言：「我今得聞此正法已，身毛悚豎，生大歡喜。",
        "from": "T17n0757_003:0600a24_2",
        "context_with_next_sentence": true
    },
    {
        "source_sentence": "世尊！",
        "from": "T17n0757_003:0600a26_3",
        "context_with_next_sentence": true
    },
    {
        "source_sentence": "此經何名？",
        "from": "T17n0757_003:0600a26_4",
        "context_with_next_sentence": true
    },
    {
        "source_sentence": "我等云何奉持？」",
        "from": "T17n0757_003:0600a26_5",
        "context_with_next_sentence": true
    },
    {
        "source_sentence": "佛言：「龍護！",
        "from": "T17n0757_003:0600a27_6",
        "context_with_next_sentence": true
    },
    {
        "source_sentence": "今此正法，名『身毛喜豎』。",
        "from": "T17n0757_003:0600a27_7",
        "context_with_next_sentence": true
    },
    {
        "source_sentence": "如是名字，汝當受持。」",
        "from": "T17n0757_003:0600a27_8",
        "context_with_next_sentence": true
    },
    {
        "source_sentence": "佛說是經已，毘舍離國最勝大城最勝林中，諸苾芻眾，聞佛所說，歡喜信受。",
        "from": "T17n0757_003:0600a29_0",
        "context_with_next_sentence": true
    },
    {
        "source_sentence": "佛說身毛喜豎經卷下",
        "from": "T17n0757_003:0600b02_0",
        "context_with_next_sentence": false
    }
]