[
    {
        "source_sentence": "勝天王般若波羅蜜經卷第四",
        "from": "T08n0231_004:0706b07_0",
        "context_with_next_sentence": true
    },
    {
        "source_sentence": "陳優禪尼國王子月婆首那譯",
        "from": "T08n0231_004:0706b09_0",
        "context_with_next_sentence": true
    },
    {
        "source_sentence": "平等品第六",
        "from": "T08n0231_004:0706b10_0",
        "context_with_next_sentence": true
    },
    {
        "source_sentence": "爾時，勝天王即從坐起，偏袒右肩右膝著地，向佛合掌頭面作禮，而白佛言：「世尊！",
        "from": "T08n0231_004:0706b11_0",
        "context_with_next_sentence": true
    },
    {
        "source_sentence": "如佛所說法性平等。",
        "from": "T08n0231_004:0706b12_1",
        "context_with_next_sentence": true
    },
    {
        "source_sentence": "何者是平等？",
        "from": "T08n0231_004:0706b13_2",
        "context_with_next_sentence": true
    },
    {
        "source_sentence": "等何法故名為平等？」",
        "from": "T08n0231_004:0706b13_3",
        "context_with_next_sentence": true
    },
    {
        "source_sentence": "佛告勝天王言：「大王！",
        "from": "T08n0231_004:0706b14_4",
        "context_with_next_sentence": true
    },
    {
        "source_sentence": "等觀諸法不生不滅，自性寂靜，名為平等。",
        "from": "T08n0231_004:0706b14_5",
        "context_with_next_sentence": true
    },
    {
        "source_sentence": "一切煩惱虛妄分別，不生不滅，自性寂靜，名為平等。",
        "from": "T08n0231_004:0706b15_6",
        "context_with_next_sentence": true
    },
    {
        "source_sentence": "名相妄想不生不滅，自性寂靜，名為平等。",
        "from": "T08n0231_004:0706b16_7",
        "context_with_next_sentence": true
    },
    {
        "source_sentence": "滅諸顛倒，不起攀緣，名為平等。",
        "from": "T08n0231_004:0706b17_8",
        "context_with_next_sentence": true
    },
    {
        "source_sentence": "能緣心滅，無明、有愛即皆寂靜，癡愛滅故，不起我、我所，名為平等。",
        "from": "T08n0231_004:0706b18_9",
        "context_with_next_sentence": true
    },
    {
        "source_sentence": "我、我所滅，名色寂靜，名為平等。",
        "from": "T08n0231_004:0706b19_10",
        "context_with_next_sentence": true
    },
    {
        "source_sentence": "名色滅故，邊見不生，名為平等。",
        "from": "T08n0231_004:0706b20_11",
        "context_with_next_sentence": true
    },
    {
        "source_sentence": "滅斷常故，身見寂靜，名為平等。",
        "from": "T08n0231_004:0706b21_12",
        "context_with_next_sentence": true
    },
    {
        "source_sentence": "「大王！",
        "from": "T08n0231_004:0706b21_13",
        "context_with_next_sentence": true
    },
    {
        "source_sentence": "能取所取一切煩惱障善法者，依身見生，菩薩摩訶薩能滅身見，一切諸使皆悉寂靜，作願亦息。",
        "from": "T08n0231_004:0706b22_14",
        "context_with_next_sentence": true
    },
    {
        "source_sentence": "譬如大樹拔除根株，枝條枯死，如人無首，命根即絕。",
        "from": "T08n0231_004:0706b24_15",
        "context_with_next_sentence": true
    },
    {
        "source_sentence": "一切煩惱亦復如是，若斷身見餘使自滅。",
        "from": "T08n0231_004:0706b25_16",
        "context_with_next_sentence": true
    },
    {
        "source_sentence": "大王！",
        "from": "T08n0231_004:0706b26_17",
        "context_with_next_sentence": true
    },
    {
        "source_sentence": "若人能觀諸法無我，則取可取皆悉寂靜。」",
        "from": "T08n0231_004:0706b26_18",
        "context_with_next_sentence": true
    },
    {
        "source_sentence": "勝天王白佛言：「世尊！",
        "from": "T08n0231_004:0706b27_19",
        "context_with_next_sentence": true
    },
    {
        "source_sentence": "云何生我見障真實理？」",
        "from": "T08n0231_004:0706b27_20",
        "context_with_next_sentence": true
    },
    {
        "source_sentence": "佛告勝天王言：「大王！",
        "from": "T08n0231_004:0706b28_21",
        "context_with_next_sentence": true
    },
    {
        "source_sentence": "於五陰身妄執有我，即生我見。",
        "from": "T08n0231_004:0706b28_22",
        "context_with_next_sentence": true
    },
    {
        "source_sentence": "真實之法，自性平等，無能所執，我見相違是故為障。",
        "from": "T08n0231_004:0706b29_23",
        "context_with_next_sentence": true
    },
    {
        "source_sentence": "大王！",
        "from": "T08n0231_004:0706c01_24",
        "context_with_next_sentence": true
    },
    {
        "source_sentence": "如是我見，不在內、不在外、不在內外，若無所住，名為寂靜，即是平等。",
        "from": "T08n0231_004:0706c01_25",
        "context_with_next_sentence": true
    },
    {
        "source_sentence": "遠離我見，通達平等，名真實空觀。",
        "from": "T08n0231_004:0706c03_26",
        "context_with_next_sentence": true
    },
    {
        "source_sentence": "空、無相、無願，自性寂靜，不生不滅，不取不著，遠離我見，名為平等。",
        "from": "T08n0231_004:0706c04_27",
        "context_with_next_sentence": true
    },
    {
        "source_sentence": "「大王！",
        "from": "T08n0231_004:0706c05_28",
        "context_with_next_sentence": true
    },
    {
        "source_sentence": "所言我者，無來無去，無有真實，虛妄分別。",
        "from": "T08n0231_004:0706c05_29",
        "context_with_next_sentence": true
    },
    {
        "source_sentence": "法從妄有，亦是虛妄。",
        "from": "T08n0231_004:0706c06_30",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，觀如是法，遠離虛妄，是故名為寂靜平等。",
        "from": "T08n0231_004:0706c07_31",
        "context_with_next_sentence": true
    },
    {
        "source_sentence": "大王，能取可取則名為燃，離名寂靜；惑障為燃，離為寂靜。",
        "from": "T08n0231_004:0706c08_32",
        "context_with_next_sentence": true
    },
    {
        "source_sentence": "菩薩摩訶薩善巧方便行般若波羅蜜，能如實知，諸煩惱滅，為增善法，斷除煩惱，不見可生、不見可滅，名為平等。",
        "from": "T08n0231_004:0706c10_33",
        "context_with_next_sentence": true
    },
    {
        "source_sentence": "修波羅蜜，遠離魔障，不見可修、不見可離，名為平等。",
        "from": "T08n0231_004:0706c12_34",
        "context_with_next_sentence": true
    },
    {
        "source_sentence": "菩薩常緣助菩提法，不起聲聞、辟支佛心，於助菩提聲聞、緣覺，不見異相，名為平等。",
        "from": "T08n0231_004:0706c13_35",
        "context_with_next_sentence": true
    },
    {
        "source_sentence": "緣薩婆若，心不休息常修空行，以大悲力不捨眾生，名為平等。",
        "from": "T08n0231_004:0706c15_36",
        "context_with_next_sentence": true
    },
    {
        "source_sentence": "「大王！",
        "from": "T08n0231_004:0706c17_37",
        "context_with_next_sentence": true
    },
    {
        "source_sentence": "菩薩摩訶薩具足方便行般若波羅蜜，即得心緣自在，心緣無相而修菩提，不見無相及菩提異，名為平等。",
        "from": "T08n0231_004:0706c17_38",
        "context_with_next_sentence": true
    },
    {
        "source_sentence": "心緣無願不捨三界，不見無願及三界異，名為平等。",
        "from": "T08n0231_004:0706c19_39",
        "context_with_next_sentence": true
    },
    {
        "source_sentence": "觀身不淨，心住清淨；觀行無常，心住生死而不厭離；觀眾生苦，住涅槃樂；觀法無我，於諸眾生起大悲心——常為眾生說不淨藥，不見貪病；常說大慈，不見瞋忿；常說因緣，不見愚癡等集病者；說無常樂，不見等病及無常異。",
        "from": "T08n0231_004:0706c20_40",
        "context_with_next_sentence": true
    },
    {
        "source_sentence": "如是菩薩摩訶薩以方便力行般若波羅蜜，於一切法心緣自在，緣離欲法，為化聲聞；緣離瞋法，化辟支佛；緣離癡法，為化菩薩；緣一切色，願得佛色無所得故；心緣眾聲，願得如來微妙音聲；心緣眾香，願得如來清淨戒香；心緣諸味，願得如來味中第一大丈夫相；心緣諸觸，願得如來柔軟手掌；心緣諸法，願得如來寂靜之心；心緣布施，為得成就相好之身；心緣尸羅，為得清淨佛之國土；心緣忍辱，願得如來大梵音聲淨光明身；心緣精進，為度眾生；心緣禪定，為得成就諸大神通；心緣般若，為斷一切諸見煩惱；心緣大慈，平等無礙，令諸眾生皆得安樂；心緣大悲，為護正法；心緣大喜，為得說法悅樂眾生；心緣大捨，不見眾生煩惱結使。",
        "from": "T08n0231_004:0706c25_41",
        "context_with_next_sentence": true
    },
    {
        "source_sentence": "「大王！",
        "from": "T08n0231_004:0707a11_42",
        "context_with_next_sentence": true
    },
    {
        "source_sentence": "菩薩摩訶薩以方便力行般若波羅蜜，不見二事，名平等行。",
        "from": "T08n0231_004:0707a11_43",
        "context_with_next_sentence": true
    },
    {
        "source_sentence": "心緣四攝，為教化眾生；緣嫉妬過，為捨資財；緣破戒失，為住淨戒；緣瞋恚失，為得忍辱；緣懶惰失，為成佛力；緣散亂失，為得如來寂靜禪定；緣麤智失，為成如來無礙智慧；心緣聲聞及辟支佛，為欲成就無上大乘；心緣惡趣，為欲濟拔一切眾生；心緣諸天，知一切法悉有敗壞；緣諸眾生，知無堅實；心緣念佛，為得成就禪定助道；心緣念法，為得通達諸祕密藏；心緣念僧，為得不退；心緣念捨，為無愛著；心緣念戒，為得淨戒；心緣念天，為成佛道，諸天讚歎；心緣自身，為得佛身；心緣自口，為得佛口；心緣自意，為得如來平等之心；心緣有為，為成佛智；心緣無為，為得寂靜。",
        "from": "T08n0231_004:0707a12_44",
        "context_with_next_sentence": true
    },
    {
        "source_sentence": "「大王！",
        "from": "T08n0231_004:0707a25_45",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，無有一心一行空過不向薩婆若者。",
        "from": "T08n0231_004:0707a25_46",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，遍緣諸法而能不著，名憂波憍舍羅，觀見諸法，無不趣向菩提之者。",
        "from": "T08n0231_004:0707a27_47",
        "context_with_next_sentence": true
    },
    {
        "source_sentence": "大王！",
        "from": "T08n0231_004:0707a29_48",
        "context_with_next_sentence": true
    },
    {
        "source_sentence": "譬如三千大千世界大地，出生諸物，人無不用。",
        "from": "T08n0231_004:0707a29_49",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，所緣境界，無不利益趣向菩提。",
        "from": "T08n0231_004:0707b01_50",
        "context_with_next_sentence": true
    },
    {
        "source_sentence": "譬如眾色，無有不因四大成者。",
        "from": "T08n0231_004:0707b02_51",
        "context_with_next_sentence": true
    },
    {
        "source_sentence": "如是菩薩所緣境界，無有一法不向菩提。",
        "from": "T08n0231_004:0707b03_52",
        "context_with_next_sentence": true
    },
    {
        "source_sentence": "何以故？",
        "from": "T08n0231_004:0707b04_53",
        "context_with_next_sentence": true
    },
    {
        "source_sentence": "菩薩摩訶薩修習諸行，皆因外緣而得成立。",
        "from": "T08n0231_004:0707b04_54",
        "context_with_next_sentence": true
    },
    {
        "source_sentence": "如因慳嫉人，成就菩薩檀波羅蜜；因不知恩人，成就菩薩尸波羅蜜；如因惡性瞋恚眾生，成就菩薩忍波羅蜜；因懶惰者，成就菩薩毘梨耶波羅蜜；因散亂人，成就菩薩禪波羅蜜；因諸癡鈍，成就菩薩般若波羅蜜。",
        "from": "T08n0231_004:0707b05_55",
        "context_with_next_sentence": true
    },
    {
        "source_sentence": "若有眾生損惱菩薩，菩薩因此不起瞋心；菩薩若見修行善法向菩提者，生己身想，猶我子心。",
        "from": "T08n0231_004:0707b10_56",
        "context_with_next_sentence": true
    },
    {
        "source_sentence": "菩薩摩訶薩，若人讚歎不生歡喜，毀不瞋恚；見苦眾生則起大悲，若見受樂則生大喜；若因難化佷戾眾生，菩薩則發奢摩他心；因信行者，菩薩即得知恩智慧；若見眾生外惡緣強、善因弱者，菩薩則起擁護之心；菩薩若見因力強者，種種方便令其受教；菩薩若見智慧開悟解義眾生，則為此人說甚深法；若有智人，菩薩則為次第說法；著文字者，為說句義；若已先學奢摩他者，菩薩為說毘婆舍那；若有先學毘婆舍那，則應為彼說諸三昧；若著持戒，為說地獄，持戒不著則不說之；若著聞者，為說思修；著三昧者，說入般若；樂阿蘭若，即應為說心遠離法；若有樂聞佛功德者，為說聖智；為貪欲者，說不淨法；為瞋恚人，說慈悲法；為愚癡者，說緣生法；為等集者；說種種法——或說不淨，或說慈悲，或說因緣；調化眾生，為說淨戒、禪定、智慧；應入佛乘而受化者，為次第說諸波羅蜜；應以抑挫而受化者，先折其辭然後說法；種種語言而受化者，即應為說因緣、譬喻令其得解；應以深法而受化者，即應為說般若波羅蜜及方便力，無人、無我、無諸法相；著見眾生，為說空法；多覺觀者，為說無相；樂著有為，則說無願；著陰眾生，為說如幻；著界眾生，說無所有；著入眾生，為說如夢；著欲界者，為說熾然；若著色界，為說行苦；著無色界，說行無常；難化眾生，為讚聖種；易化眾生，說諸禪定及無量心；若聞生天而受化者，則為說樂；因聲聞法而受化者，為說諸諦；辟支佛法而受化者，為說因緣；以菩薩法而受化者，為說淨心及大悲法；修行菩薩，則應為說功德智慧；阿鞞跋致諸菩薩等，則應為說清淨佛國；一生補處，則應為說莊嚴道場；應以佛說而受化者，則為相續次第而說。",
        "from": "T08n0231_004:0707b12_57",
        "context_with_next_sentence": true
    },
    {
        "source_sentence": "「大王！",
        "from": "T08n0231_004:0707c16_58",
        "context_with_next_sentence": true
    },
    {
        "source_sentence": "菩薩摩訶薩行清淨般若波羅蜜，以方便力得諸自在，說法利益無有空過。」",
        "from": "T08n0231_004:0707c17_0",
        "context_with_next_sentence": true
    },
    {
        "source_sentence": "說是菩薩自在法門時，眾中三萬天人發阿耨多羅三藐三菩提心，五千菩薩得無生法忍。",
        "from": "T08n0231_004:0707c18_1",
        "context_with_next_sentence": true
    },
    {
        "source_sentence": "爾時，世尊欣然微笑——諸佛法爾，若微笑時，面門即放諸大光明，青、黃、赤、白、紫、頗梨色，遍照無量無邊世界，上至阿迦尼吒，還歸佛所，右繞三匝，從佛頂入。",
        "from": "T08n0231_004:0707c20_2",
        "context_with_next_sentence": true
    },
    {
        "source_sentence": "爾時，大智舍利弗即從坐起，偏袒右肩右膝著地，合掌向佛頭面作禮，而白佛言：「世尊！",
        "from": "T08n0231_004:0707c24_3",
        "context_with_next_sentence": true
    },
    {
        "source_sentence": "諸佛如來無大因緣，則不現此希有瑞相。",
        "from": "T08n0231_004:0707c26_4",
        "context_with_next_sentence": true
    },
    {
        "source_sentence": "世尊今者放是光明，遍照十方無量世界，為何因緣？",
        "from": "T08n0231_004:0707c27_5",
        "context_with_next_sentence": true
    },
    {
        "source_sentence": "願世尊說。」",
        "from": "T08n0231_004:0707c28_6",
        "context_with_next_sentence": true
    },
    {
        "source_sentence": "爾時，佛告舍利弗言：「善男子！",
        "from": "T08n0231_004:0707c28_7",
        "context_with_next_sentence": true
    },
    {
        "source_sentence": "此勝天王，過去無量無邊阿僧祇劫，於諸佛所修行眾波羅蜜，為諸菩薩護持如是般若波羅蜜，未來之世過無量百千阿僧祇劫，成就無上菩提資糧，然後得阿耨多羅三藐三菩提，佛號功德莊嚴如來、應供、正遍知、明行足、善逝、世間解、無上士、調御丈夫、天人師、佛、世尊，國名嚴淨，劫名清淨。",
        "from": "T08n0231_004:0707c29_8",
        "context_with_next_sentence": true
    },
    {
        "source_sentence": "其土豐饒，人民安樂，純菩薩眾。",
        "from": "T08n0231_004:0708a06_9",
        "context_with_next_sentence": true
    },
    {
        "source_sentence": "彼國悉以七寶莊嚴，所謂金、銀、琉璃、頗梨、馬瑙、車璩、真珠，七寶間錯以成其地，平坦如掌，香華軟草而嚴飾之，無諸山陵堆阜荊棘。",
        "from": "T08n0231_004:0708a07_10",
        "context_with_next_sentence": true
    },
    {
        "source_sentence": "幡華幢蓋，種種莊嚴，城名難伏，七寶羅網彌覆其上，角懸金鈴。",
        "from": "T08n0231_004:0708a10_11",
        "context_with_next_sentence": true
    },
    {
        "source_sentence": "日夜六時，諸天空中自作天樂，散眾天香及天妙華。",
        "from": "T08n0231_004:0708a12_12",
        "context_with_next_sentence": true
    },
    {
        "source_sentence": "其土人民受樂歡喜，勝他化天。",
        "from": "T08n0231_004:0708a13_13",
        "context_with_next_sentence": true
    },
    {
        "source_sentence": "人天往來不相隔礙，無三惡道。",
        "from": "T08n0231_004:0708a14_14",
        "context_with_next_sentence": true
    },
    {
        "source_sentence": "彼土眾生唯求佛智，無二乘名。",
        "from": "T08n0231_004:0708a14_15",
        "context_with_next_sentence": true
    },
    {
        "source_sentence": "其佛世尊，為諸高行菩薩摩訶薩說清淨法，無量無邊菩薩眷屬，無有破戒、邪命、著見、盲瞎、聾瘂、[病-丙+區]背裸形、諸根缺者，皆悉具足二十八相莊嚴其身。",
        "from": "T08n0231_004:0708a15_16",
        "context_with_next_sentence": true
    },
    {
        "source_sentence": "佛壽八小劫。",
        "from": "T08n0231_004:0708a19_0",
        "context_with_next_sentence": true
    },
    {
        "source_sentence": "人天之眾無中夭者。",
        "from": "T08n0231_004:0708a19_1",
        "context_with_next_sentence": true
    },
    {
        "source_sentence": "善男子！",
        "from": "T08n0231_004:0708a19_2",
        "context_with_next_sentence": true
    },
    {
        "source_sentence": "彼佛世尊有如是等無量功德，若欲說法，先放光明照曜國土，其諸菩薩遇斯光者，即知世尊將欲說法，我等今者宜應往聽。",
        "from": "T08n0231_004:0708a19_3",
        "context_with_next_sentence": true
    },
    {
        "source_sentence": "爾時，諸天為彼世尊，敷師子座高百由旬，種種嚴飾無量供養。",
        "from": "T08n0231_004:0708a22_4",
        "context_with_next_sentence": true
    },
    {
        "source_sentence": "世尊坐上為眾說法，彼諸菩薩聰明利根，一聞悟解無我、我所。",
        "from": "T08n0231_004:0708a24_5",
        "context_with_next_sentence": true
    },
    {
        "source_sentence": "飲食資糧，應念即得。」",
        "from": "T08n0231_004:0708a25_6",
        "context_with_next_sentence": true
    },
    {
        "source_sentence": "說是勝天王授記法門時，眾中五萬天人發阿耨多羅三藐三菩提心，皆願未來生彼國土。",
        "from": "T08n0231_004:0708a26_7",
        "context_with_next_sentence": true
    },
    {
        "source_sentence": "爾時，勝天王聞佛世尊為其授記，心大歡喜，得未曾有，踊在虛空高七多羅樹。",
        "from": "T08n0231_004:0708a28_8",
        "context_with_next_sentence": true
    },
    {
        "source_sentence": "爾時，三千大千世界六種震動，諸天伎樂不鼓自鳴，散眾天華以供養佛及勝天王。",
        "from": "T08n0231_004:0708a29_9",
        "context_with_next_sentence": true
    },
    {
        "source_sentence": "時勝天王從空中下，頭面禮佛，退坐一面。",
        "from": "T08n0231_004:0708b02_10",
        "context_with_next_sentence": true
    },
    {
        "source_sentence": "勝天王般若波羅蜜經現相品第七",
        "from": "T08n0231_004:0708b04_0",
        "context_with_next_sentence": true
    },
    {
        "source_sentence": "爾時，大智舍利弗白勝天王言：「菩薩摩訶薩行般若波羅蜜，通達法性，即應坐道場、轉法輪，何因緣故，先修苦行降伏惡魔？」",
        "from": "T08n0231_004:0708b05_0",
        "context_with_next_sentence": true
    },
    {
        "source_sentence": "爾時，勝天王答舍利弗言：「善男子！",
        "from": "T08n0231_004:0708b07_1",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，實無苦行。",
        "from": "T08n0231_004:0708b08_2",
        "context_with_next_sentence": true
    },
    {
        "source_sentence": "為伏外道故示現之，而彼天魔實不能壞，是欲界主故示降伏化諸眾生。",
        "from": "T08n0231_004:0708b09_3",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0708b11_4",
        "context_with_next_sentence": true
    },
    {
        "source_sentence": "外道自謂苦行第一，是故菩薩示現苦行，能超過彼。",
        "from": "T08n0231_004:0708b11_5",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0708b12_6",
        "context_with_next_sentence": true
    },
    {
        "source_sentence": "或有眾生但見菩薩屈一膝立，或見菩薩舉兩手立，或見菩薩視日而立，或見菩薩五熱炙身，或見菩薩倒身而立；或見菩薩臥棘刺床，或臥牛糞，或坐方石，或復臥地，或見臥板，或臥杵上，或臥塵土；或著板衣，或著莣衣，或著草衣，或樹皮衣，或復裸形，或著茅衣；或面向日隨日而轉；或食稗子，或見食麥，或食草根雜諸樹葉，食果食華，或食薯蕷，或見食芋，或見食藕；或六日一食，或見食豆，或食大豆，或食炒穀，或見食麻，或見食米；或見飲水而以度日；或見菩薩食一滴蘇而以度日，或一滴蜜，或一滴乳；或無所食，或見眠熟。",
        "from": "T08n0231_004:0708b12_7",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0708b24_8",
        "context_with_next_sentence": true
    },
    {
        "source_sentence": "菩薩摩訶薩示現如是種種苦行，六年之中一事不虧。",
        "from": "T08n0231_004:0708b24_9",
        "context_with_next_sentence": true
    },
    {
        "source_sentence": "菩薩實無如是苦行，眾生見有，以諸眾生應以苦行而得度脫，為是等故菩薩示之，有六十那由他人安住三乘。",
        "from": "T08n0231_004:0708b26_10",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0708b28_11",
        "context_with_next_sentence": true
    },
    {
        "source_sentence": "復有天、人，宿世善根深樂大乘，則見菩薩坐七寶臺，身心不動，面門喜笑，入三昧定。",
        "from": "T08n0231_004:0708b28_12",
        "context_with_next_sentence": true
    },
    {
        "source_sentence": "如是六年方從定起。",
        "from": "T08n0231_004:0708c01_13",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0708c02_14",
        "context_with_next_sentence": true
    },
    {
        "source_sentence": "復有眾生深樂大乘，欲聽聞者，則見菩薩端坐說法。",
        "from": "T08n0231_004:0708c02_15",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0708c03_16",
        "context_with_next_sentence": true
    },
    {
        "source_sentence": "此是菩薩摩訶薩以方便力行般若波羅蜜，大悲化度一切眾生，能降天魔、伏諸外道。",
        "from": "T08n0231_004:0708c03_17",
        "context_with_next_sentence": true
    },
    {
        "source_sentence": "菩薩摩訶薩既經六年從定而起，隨順世法，詣尼連禪河，洗浴出已於河邊立，有牧牛女搆百乳牛，以飲一牛，搆此牛乳，用以作糜奉獻菩薩。",
        "from": "T08n0231_004:0708c05_18",
        "context_with_next_sentence": true
    },
    {
        "source_sentence": "復有六億天、龍、夜叉、乾闥婆，各持飲食而來奉獻，作如是言：『大士！",
        "from": "T08n0231_004:0708c09_19",
        "context_with_next_sentence": true
    },
    {
        "source_sentence": "受我供養。",
        "from": "T08n0231_004:0708c10_20",
        "context_with_next_sentence": true
    },
    {
        "source_sentence": "正士！",
        "from": "T08n0231_004:0708c10_21",
        "context_with_next_sentence": true
    },
    {
        "source_sentence": "受我供養。』",
        "from": "T08n0231_004:0708c10_22",
        "context_with_next_sentence": true
    },
    {
        "source_sentence": "菩薩悉受，而彼牛女、天、龍、夜叉各不相見，一一天等各見菩薩獨受其食。",
        "from": "T08n0231_004:0708c11_23",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0708c12_24",
        "context_with_next_sentence": true
    },
    {
        "source_sentence": "是等眾生因見受供而得悟道，是故菩薩為示現之，而此菩薩實不洗浴及受供養。",
        "from": "T08n0231_004:0708c12_25",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0708c14_26",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以方便力示現行詣道場。",
        "from": "T08n0231_004:0708c15_0",
        "context_with_next_sentence": true
    },
    {
        "source_sentence": "時有地居天子，名曰妙地，與諸天神掃此大地，散眾妙華，種種香水而用灑之。",
        "from": "T08n0231_004:0708c16_1",
        "context_with_next_sentence": true
    },
    {
        "source_sentence": "三千大千世界須彌山下諸天之眾，四天王天雨諸天華，三十三天及夜摩天，空中讚歎作諸伎樂，兜率陀天珊兜率陀王，以七寶網彌覆世界，四角皆懸閻浮檀金鈴，悉雨眾寶供養菩薩。",
        "from": "T08n0231_004:0708c18_0",
        "context_with_next_sentence": true
    },
    {
        "source_sentence": "化樂諸天善化王，以閻浮檀金羅網彌覆世界，作諸伎樂，雨種種華供養菩薩。",
        "from": "T08n0231_004:0708c22_1",
        "context_with_next_sentence": true
    },
    {
        "source_sentence": "他化自在諸天子，與諸天、龍、夜叉、乾闥婆、阿修羅、伽樓羅、緊那羅、摩睺羅伽、人非人等，各各施設種種供養。",
        "from": "T08n0231_004:0708c24_0",
        "context_with_next_sentence": true
    },
    {
        "source_sentence": "自在天子與娑婆世界主大梵天王，既見菩薩行詣道場，即告一切諸梵天言：『善男子！",
        "from": "T08n0231_004:0708c26_1",
        "context_with_next_sentence": true
    },
    {
        "source_sentence": "汝等當知，如此菩薩摩訶薩，堅固大身而自莊嚴，不違本誓心無厭怠，一切菩薩行悉滿足，通達教化無量眾生，菩薩諸地皆得自在；於諸眾生，其心清淨善知根性；通達如來甚深密藏，過諸魔事，一切善根不隨外緣，無量諸佛之所擁護，能為眾生開解脫門，大將導師摧伏諸魔，大千世界獨為勇猛，善施法藥為大醫王，解脫灌頂受法王位放智慧光，世間八法所不能染如大蓮華，通達一切諸陀羅尼，甚深如海，安住不動如須彌山，智慧清淨無有垢穢，如摩尼珠，於一切法而得自在清淨梵行。",
        "from": "T08n0231_004:0708c28_2",
        "context_with_next_sentence": true
    },
    {
        "source_sentence": "善男子！",
        "from": "T08n0231_004:0709a10_3",
        "context_with_next_sentence": true
    },
    {
        "source_sentence": "菩薩摩訶薩修般若波羅蜜，以方便力行詣道場，欲降惡魔，坐菩提樹，為成就十力，四無畏，十八不共法，轉大法輪，作師子吼，以法布施，令諸眾生皆悉飽滿；為欲清淨眾生法眼，無上正法降伏外道；欲示諸佛本願成就，於一切法而得自在。",
        "from": "T08n0231_004:0709a10_4",
        "context_with_next_sentence": true
    },
    {
        "source_sentence": "善男子！",
        "from": "T08n0231_004:0709a16_5",
        "context_with_next_sentence": true
    },
    {
        "source_sentence": "汝等可往供養菩薩。』",
        "from": "T08n0231_004:0709a16_6",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0709a17_0",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以方便力示現行詣道場，足下即現千輻輪相微妙光明。",
        "from": "T08n0231_004:0709a17_1",
        "context_with_next_sentence": true
    },
    {
        "source_sentence": "一切地獄、畜生、餓鬼遇斯光明，皆悉離苦而得安樂。",
        "from": "T08n0231_004:0709a19_2",
        "context_with_next_sentence": true
    },
    {
        "source_sentence": "及照龍宮時，有加梨加龍王遇此光明，即告諸龍：『此金色光來照龍宮，悉令汝等身心安樂。",
        "from": "T08n0231_004:0709a20_3",
        "context_with_next_sentence": true
    },
    {
        "source_sentence": "我於過去曾見此相，有佛出興；今此光明如昔不異，當知必有佛出世間。",
        "from": "T08n0231_004:0709a22_4",
        "context_with_next_sentence": true
    },
    {
        "source_sentence": "可辦種種燒香、塗香、末香，金、銀、真珠、車璩、馬瑙、珊瑚、白玉，幡華幢蓋，作諸音樂，往詣菩薩宮中，好物悉齎供養。』",
        "from": "T08n0231_004:0709a24_5",
        "context_with_next_sentence": true
    },
    {
        "source_sentence": "時加梨加龍王與諸眷屬，普興大雲降注香雨，往詣菩薩，作諸伎樂施設供養，右繞菩薩而讚歎言：『金色光明令人喜悅，決定最勝，佛出無疑。",
        "from": "T08n0231_004:0709a26_6",
        "context_with_next_sentence": true
    },
    {
        "source_sentence": "種種雜寶莊嚴大地，凡是因地生諸草木悉變成寶，江河皆靜無風浪聲，推如此瑞，佛出無疑。",
        "from": "T08n0231_004:0709a29_7",
        "context_with_next_sentence": true
    },
    {
        "source_sentence": "釋梵日月光明不現，惡趣清淨，佛出無疑。",
        "from": "T08n0231_004:0709b02_8",
        "context_with_next_sentence": true
    },
    {
        "source_sentence": "譬如有人少失父母，年既長大忽然還得，心甚歡喜；一切世間覩佛興出，亦復如是。",
        "from": "T08n0231_004:0709b03_9",
        "context_with_next_sentence": true
    },
    {
        "source_sentence": "我等已曾供養過去諸佛世尊，今值法王人中師子，則我受生為不空過。』",
        "from": "T08n0231_004:0709b05_10",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0709b07_11",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以方便力取草敷坐，於菩提樹右繞七匝，正念端坐。",
        "from": "T08n0231_004:0709b07_12",
        "context_with_next_sentence": true
    },
    {
        "source_sentence": "下劣眾生見如此相。",
        "from": "T08n0231_004:0709b09_13",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0709b09_14",
        "context_with_next_sentence": true
    },
    {
        "source_sentence": "復有高行諸大菩薩，見八萬四千天子敷八萬四千大師子座——眾寶合成，七寶羅網彌覆其上，四角金鈴處處皆有，幡華幢蓋繒綵羅列。",
        "from": "T08n0231_004:0709b09_15",
        "context_with_next_sentence": true
    },
    {
        "source_sentence": "爾時菩薩遍此八萬四千座上，一一皆坐，而諸天子自不相見，各謂菩薩獨坐我座，成阿耨多羅三藐三菩提。",
        "from": "T08n0231_004:0709b13_16",
        "context_with_next_sentence": true
    },
    {
        "source_sentence": "以是因緣，心生歡喜，得未曾有，皆證阿鞞跋致。",
        "from": "T08n0231_004:0709b15_17",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0709b16_18",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以方便力即放眉間白毫相光明，照諸魔宮，三千大千世界一切魔宮皆失光明。",
        "from": "T08n0231_004:0709b16_19",
        "context_with_next_sentence": true
    },
    {
        "source_sentence": "時諸魔等各作是念：『以何因緣，我等諸宮光明不現。",
        "from": "T08n0231_004:0709b19_20",
        "context_with_next_sentence": true
    },
    {
        "source_sentence": "詎非菩薩坐於道場證阿耨多羅三藐三菩提乎？』",
        "from": "T08n0231_004:0709b20_21",
        "context_with_next_sentence": true
    },
    {
        "source_sentence": "即共觀察，方見菩薩端坐道場菩提樹下。",
        "from": "T08n0231_004:0709b21_22",
        "context_with_next_sentence": true
    },
    {
        "source_sentence": "時諸惡魔，於自宮殿聚集魔軍無量千億，種種諸色、種種眾形、種種相貌、種種頭面，持種種仗、種種幢幡，種種音聲，若有聞者，耳鼻口中並皆流血。",
        "from": "T08n0231_004:0709b22_23",
        "context_with_next_sentence": true
    },
    {
        "source_sentence": "菩薩爾時以大悲力，令魔軍眾不得出聲。",
        "from": "T08n0231_004:0709b25_24",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0709b26_25",
        "context_with_next_sentence": true
    },
    {
        "source_sentence": "是名菩薩摩訶薩行般若波羅蜜方便之力。",
        "from": "T08n0231_004:0709b26_26",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0709b27_27",
        "context_with_next_sentence": true
    },
    {
        "source_sentence": "菩薩行般若波羅蜜，以方便力，無量億劫行布施、持戒、忍辱、精進、禪定、智慧、慈悲喜捨、念處、正勤、神足、根、力、覺、道、奢摩他、毘婆舍那、三明解脫，身金色右臂，從頂自摩乃至遍身，作如是言：『眾生苦惱，我欲濟拔而起大悲。』",
        "from": "T08n0231_004:0709b28_28",
        "context_with_next_sentence": true
    },
    {
        "source_sentence": "爾時，魔王及諸眷屬，聞菩薩言即皆倒仆。",
        "from": "T08n0231_004:0709c04_29",
        "context_with_next_sentence": true
    },
    {
        "source_sentence": "菩薩摩訶薩以大悲力，令諸魔眾聞空中聲言：『汝等可歸依持戒力仙，能施無畏，救護一切眾生。』",
        "from": "T08n0231_004:0709c05_30",
        "context_with_next_sentence": true
    },
    {
        "source_sentence": "魔及眷屬聞此聲已，猶伏在地，作如是言：『唯願正士大士救濟我命！』",
        "from": "T08n0231_004:0709c07_31",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0709c08_32",
        "context_with_next_sentence": true
    },
    {
        "source_sentence": "爾時菩薩摩訶薩行般若波羅蜜，以方便力放大光明，其有遇者皆離怖畏。",
        "from": "T08n0231_004:0709c09_0",
        "context_with_next_sentence": true
    },
    {
        "source_sentence": "魔及眷屬見是神力，恐怖歡喜二事交懷。",
        "from": "T08n0231_004:0709c10_1",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0709c11_2",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，或有眾生見是降魔，亦復有人不見此事；或有眾生但見菩薩敷草而坐，或見菩薩處大師子寶臺而坐，或見菩薩在地而坐，或見空中自然而有師子之座菩薩安坐；或有眾生見阿說他樹為菩提樹，或見波利質多羅樹，或見眾寶合成為菩提樹；或有眾生見菩提樹高七多羅樹，或有眾生見菩提樹高八萬四千由旬、師子之座高四萬二千由旬；或有眾生遙見菩薩遊戲空中，或見菩薩坐菩提樹。",
        "from": "T08n0231_004:0709c11_3",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0709c21_4",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以方便力，示現如是種種神變化度眾生。",
        "from": "T08n0231_004:0709c21_5",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0709c23_6",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以方便力現坐道場。",
        "from": "T08n0231_004:0709c23_7",
        "context_with_next_sentence": true
    },
    {
        "source_sentence": "十方恒河沙世界，無量無邊菩薩摩訶薩，皆悉來集住虛空中，出是聲言，安慰菩薩安樂歡喜：『善哉！",
        "from": "T08n0231_004:0709c24_8",
        "context_with_next_sentence": true
    },
    {
        "source_sentence": "速疾勇猛精進，大吉祥，勿生怖懼。",
        "from": "T08n0231_004:0709c27_0",
        "context_with_next_sentence": true
    },
    {
        "source_sentence": "心如金剛，遊戲神通利益眾生。』",
        "from": "T08n0231_004:0709c27_1",
        "context_with_next_sentence": true
    },
    {
        "source_sentence": "一念之頃，一切智現。",
        "from": "T08n0231_004:0709c28_2",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0709c28_3",
        "context_with_next_sentence": true
    },
    {
        "source_sentence": "菩薩摩訶薩坐道場時，魔來為亂亦不生瞋，一剎那心與般若波羅蜜相應，所知見覺無不通達。",
        "from": "T08n0231_004:0709c29_4",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0710a02_5",
        "context_with_next_sentence": true
    },
    {
        "source_sentence": "時十方恒河沙世界諸佛如來，異口同聲讚言：『善哉，大士！",
        "from": "T08n0231_004:0710a02_6",
        "context_with_next_sentence": true
    },
    {
        "source_sentence": "通達自然智、無礙智、平等智、無師智，大悲莊嚴。』",
        "from": "T08n0231_004:0710a03_7",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0710a04_8",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以方便力能作如是種種示現。",
        "from": "T08n0231_004:0710a05_9",
        "context_with_next_sentence": true
    },
    {
        "source_sentence": "或有眾生，見此菩薩今始成道，或見菩薩久遠成道；或見一世界四天王獻鉢，或見十方恒河沙世界四天王獻鉢。",
        "from": "T08n0231_004:0710a06_10",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0710a09_11",
        "context_with_next_sentence": true
    },
    {
        "source_sentence": "菩薩爾時度眾生故，即受眾鉢，重疊掌中合而為一。",
        "from": "T08n0231_004:0710a09_12",
        "context_with_next_sentence": true
    },
    {
        "source_sentence": "其諸天王各不相見，皆謂世尊獨用我鉢。",
        "from": "T08n0231_004:0710a10_13",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0710a11_14",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以方便力示現此事。」",
        "from": "T08n0231_004:0710a11_15",
        "context_with_next_sentence": true
    },
    {
        "source_sentence": "說是法門時，眾中三萬菩薩摩訶薩得無生法忍；三萬六千菩薩皆不退轉阿耨多羅三藐三菩提；八萬人、天得遠塵離垢法眼淨；無量無邊眾生發阿耨多羅三藐三菩提心。",
        "from": "T08n0231_004:0710a12_16",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0710a16_17",
        "context_with_next_sentence": true
    },
    {
        "source_sentence": "復有六萬天子先來獻供，過去願力：『若菩薩成道，必願先受我等供養。』",
        "from": "T08n0231_004:0710a16_18",
        "context_with_next_sentence": true
    },
    {
        "source_sentence": "爾時，菩薩摩訶薩以般若波羅蜜方便力故，示現欲轉法輪。",
        "from": "T08n0231_004:0710a18_19",
        "context_with_next_sentence": true
    },
    {
        "source_sentence": "娑婆世界主尸棄梵王，與六十八萬梵天，來世尊所，頭面作禮，右繞七匝而發是言：『唯願大悲，轉無上法輪！",
        "from": "T08n0231_004:0710a19_20",
        "context_with_next_sentence": true
    },
    {
        "source_sentence": "唯願大悲，轉無上法輪！』",
        "from": "T08n0231_004:0710a22_21",
        "context_with_next_sentence": true
    },
    {
        "source_sentence": "爾時，即現大師子座高四萬二千由旬，種種莊嚴堅固安隱。",
        "from": "T08n0231_004:0710a22_22",
        "context_with_next_sentence": true
    },
    {
        "source_sentence": "十方無量釋提桓因，悉為如來敷師子座，亦復如是。",
        "from": "T08n0231_004:0710a24_23",
        "context_with_next_sentence": true
    },
    {
        "source_sentence": "爾時菩薩以神通力，一一諸天各見菩薩坐其座上而轉法輪。",
        "from": "T08n0231_004:0710a25_24",
        "context_with_next_sentence": true
    },
    {
        "source_sentence": "菩薩摩訶薩既坐此座，十方無量無邊世界，皆悉震動放大光明，即入無邊境界三昧。",
        "from": "T08n0231_004:0710a26_25",
        "context_with_next_sentence": true
    },
    {
        "source_sentence": "十方恒河沙世界一切眾生三惡道苦，即得安樂悉離三毒，各各相於猶如母子，無復惡心。",
        "from": "T08n0231_004:0710a28_26",
        "context_with_next_sentence": true
    },
    {
        "source_sentence": "時此三千大千世界，靡有間隙，如一毛孔。",
        "from": "T08n0231_004:0710b01_27",
        "context_with_next_sentence": true
    },
    {
        "source_sentence": "天、龍、夜叉、乾闥婆、阿修羅、伽樓羅、緊那羅、摩睺羅伽、人非人等，悉滿其中。",
        "from": "T08n0231_004:0710b02_28",
        "context_with_next_sentence": true
    },
    {
        "source_sentence": "若有眾生應以苦法而受化者，聞佛說苦；應以無我、空、寂靜、離、無常，皆亦如是；應以如幻法而受化者，聞說如幻，應以如夢、水中月、如影、如響，皆亦如是；應以空、無相、無願而受化者，即聞佛說空、無相、無願法；或聞如來說一切法從因緣生；或聞說諸陰，或聞說諸界，或聞說諸入；或聞說苦聲，或聞說集聲，或聞說道聲；或聞說念處，或聞說正勤，或聞說神足，或聞說根，或聞說力，或聞說覺，或聞說道，或聞說奢摩他，或聞說毘婆舍那，或聞說辟支佛法，或聞說大乘法。",
        "from": "T08n0231_004:0710b04_29",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0710b14_30",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以方便力示現種種轉法輪，令無量眾生隨其根性歡喜利益。」",
        "from": "T08n0231_004:0710b15_31",
        "context_with_next_sentence": true
    },
    {
        "source_sentence": "爾時，舍利弗白勝天王言：「菩薩摩訶薩行般若波羅蜜，以方便力，甚深境界難知、難思量、難入。」",
        "from": "T08n0231_004:0710b17_32",
        "context_with_next_sentence": true
    },
    {
        "source_sentence": "爾時，勝天王答舍利弗言：「菩薩摩訶薩行般若波羅蜜功德勝事，我今所說百分不及一，百千萬億分乃至算數譬喻亦不及一，唯有如來乃能盡說。",
        "from": "T08n0231_004:0710b19_33",
        "context_with_next_sentence": true
    },
    {
        "source_sentence": "我今所說其少分者，皆承如來威神之力。",
        "from": "T08n0231_004:0710b22_34",
        "context_with_next_sentence": true
    },
    {
        "source_sentence": "何以故？",
        "from": "T08n0231_004:0710b23_35",
        "context_with_next_sentence": true
    },
    {
        "source_sentence": "諸佛境界，一生補處菩薩摩訶薩尚不能盡，況餘菩薩。",
        "from": "T08n0231_004:0710b23_36",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0710b25_37",
        "context_with_next_sentence": true
    },
    {
        "source_sentence": "諸佛境界寂靜無說，後無分別智之所能了。",
        "from": "T08n0231_004:0710b25_38",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0710b26_39",
        "context_with_next_sentence": true
    },
    {
        "source_sentence": "菩薩摩訶薩欲入諸佛境界，應學般若波羅蜜，首楞嚴三昧、如幻三昧、金剛喻三昧、金剛三昧、不動意三昧、遍通達三昧、不緣境界三昧、師子自在三昧、三昧王三昧、功德莊嚴三昧、寂靜意三昧、超出三昧、無著三昧、意莊嚴王三昧、無等等三昧、等覺三昧、正覺三昧、悅意三昧、歡喜三昧、清淨三昧、火焰三昧、光明三昧、難勝三昧、常現前三昧、不相近三昧、無生三昧、通達三昧、最勝三昧、過魔界三昧、一切智意三昧、幢相三昧、大悲三昧、歡喜三昧、愛念三昧、不見法三昧。",
        "from": "T08n0231_004:0710b26_40",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0710c08_41",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以方便力，通達如是等無量無邊百千億恒河沙數諸三昧已，乃能得入諸佛境界。",
        "from": "T08n0231_004:0710c08_42",
        "context_with_next_sentence": true
    },
    {
        "source_sentence": "其心安隱，恐怖悉無，如師子王不畏禽狩。",
        "from": "T08n0231_004:0710c11_43",
        "context_with_next_sentence": true
    },
    {
        "source_sentence": "何以故？",
        "from": "T08n0231_004:0710c12_44",
        "context_with_next_sentence": true
    },
    {
        "source_sentence": "菩薩摩訶薩修如是等諸三昧已，有所經遊悉無怖畏，不見其前有一怨敵。",
        "from": "T08n0231_004:0710c12_45",
        "context_with_next_sentence": true
    },
    {
        "source_sentence": "何以故？",
        "from": "T08n0231_004:0710c14_46",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0710c14_47",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以方便力，心無所緣亦無所住。",
        "from": "T08n0231_004:0710c14_48",
        "context_with_next_sentence": true
    },
    {
        "source_sentence": "譬如有人生無色界，八萬四千劫中唯是一識，無有住處亦無所緣；菩薩摩訶薩行般若波羅蜜亦復如是，心無住處亦無所緣。",
        "from": "T08n0231_004:0710c16_49",
        "context_with_next_sentence": true
    },
    {
        "source_sentence": "何以故？",
        "from": "T08n0231_004:0710c19_0",
        "context_with_next_sentence": true
    },
    {
        "source_sentence": "心不行，無行處；心無想，無想處；心不緣，無緣處；心不著，無著處；心不亂，無亂處；心無高下，心不隨順，又不違逆，不喜不憂；無分別，離分別；離奢摩他、毘婆舍那，心不隨智。",
        "from": "T08n0231_004:0710c19_1",
        "context_with_next_sentence": true
    },
    {
        "source_sentence": "心不自住亦不住他，不依眼住，不依耳、鼻、舌、身、意住；不依色住，不依聲、香、味、觸、法住。",
        "from": "T08n0231_004:0710c23_2",
        "context_with_next_sentence": true
    },
    {
        "source_sentence": "心不在內亦不在外，心不緣法，心不緣智，不住過去、未來、現在。",
        "from": "T08n0231_004:0710c25_3",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0710c26_4",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，不取一法。",
        "from": "T08n0231_004:0710c26_5",
        "context_with_next_sentence": true
    },
    {
        "source_sentence": "於一切法知見無礙，心行淨故，見一切法皆悉無垢，不取見相，見不分別，離諸戲論。",
        "from": "T08n0231_004:0710c27_6",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0710c29_7",
        "context_with_next_sentence": true
    },
    {
        "source_sentence": "菩薩摩訶薩般若波羅蜜，不與肉眼相應，不與天眼相應，慧眼、法眼、佛眼悉不相應；不與天耳相應，不與他心智相應，不與宿命智相應，不與神通智相應，不與漏盡智相應。",
        "from": "T08n0231_004:0710c29_8",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0711a04_9",
        "context_with_next_sentence": true
    },
    {
        "source_sentence": "是般若波羅蜜，不與一切法相應、非不相應。",
        "from": "T08n0231_004:0711a04_10",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以方便力，於一切法得平等智，能觀一切眾生心行，一切染淨皆如實知，於十力、四無畏、十八不共法、佛一切智，咸不失念。",
        "from": "T08n0231_004:0711a05_11",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，以無功用心，通達一切法，無心意識，常在寂靜三昧之中，不捨三昧教化眾生，施作佛事無有休息，於諸佛法得無礙智，心無染著。",
        "from": "T08n0231_004:0711a09_12",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0711a12_13",
        "context_with_next_sentence": true
    },
    {
        "source_sentence": "譬如化佛更化作佛，彼所化者無心意識，無身、身業，無口、口業，無心、心業，而能施作一切佛事利益眾生。",
        "from": "T08n0231_004:0711a12_14",
        "context_with_next_sentence": true
    },
    {
        "source_sentence": "何以故？",
        "from": "T08n0231_004:0711a15_15",
        "context_with_next_sentence": true
    },
    {
        "source_sentence": "佛神力故。",
        "from": "T08n0231_004:0711a15_16",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0711a15_17",
        "context_with_next_sentence": true
    },
    {
        "source_sentence": "菩薩摩訶薩從般若波羅蜜所化，亦復如是，無身、身業，無口、口業，無意、意業，以無功用心，常作佛事利益眾生。",
        "from": "T08n0231_004:0711a15_18",
        "context_with_next_sentence": true
    },
    {
        "source_sentence": "何以故？",
        "from": "T08n0231_004:0711a18_19",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，通達一切法猶如幻相，心無分別；而諸眾生恒聞說法。",
        "from": "T08n0231_004:0711a18_20",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0711a20_21",
        "context_with_next_sentence": true
    },
    {
        "source_sentence": "菩薩摩訶薩如是智慧，不住有為、不住無為，不住諸陰，不住界、入，不住內外，不住善法及不善法，不住世間及出世間，不染不淨，不住有漏、不住無漏，不住過去、未來、現在，不住數緣滅、不住非數緣滅。",
        "from": "T08n0231_004:0711a20_22",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0711a24_23",
        "context_with_next_sentence": true
    },
    {
        "source_sentence": "是菩薩摩訶薩如是行般若波羅蜜，心無所住而能通達一切諸法，以無礙智無功用力為眾生說，常在寂靜，而教化事無有休息。",
        "from": "T08n0231_004:0711a25_24",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0711a28_25",
        "context_with_next_sentence": true
    },
    {
        "source_sentence": "菩薩摩訶薩宿願強故，無功用心為人說法。",
        "from": "T08n0231_004:0711a28_26",
        "context_with_next_sentence": true
    },
    {
        "source_sentence": "「舍利弗！",
        "from": "T08n0231_004:0711a29_27",
        "context_with_next_sentence": true
    },
    {
        "source_sentence": "菩薩摩訶薩以般若波羅蜜方便力故，無諸怖畏。",
        "from": "T08n0231_004:0711a29_28",
        "context_with_next_sentence": true
    },
    {
        "source_sentence": "何以故？",
        "from": "T08n0231_004:0711b01_29",
        "context_with_next_sentence": true
    },
    {
        "source_sentence": "執金剛神常守護故，若行若立、若坐若臥，恒不遠之。",
        "from": "T08n0231_004:0711b01_30",
        "context_with_next_sentence": true
    },
    {
        "source_sentence": "舍利弗！",
        "from": "T08n0231_004:0711b02_31",
        "context_with_next_sentence": true
    },
    {
        "source_sentence": "菩薩摩訶薩聞說深般若波羅蜜，心不驚不怖、不疑不悔，當知是人已得授記。",
        "from": "T08n0231_004:0711b03_32",
        "context_with_next_sentence": true
    },
    {
        "source_sentence": "何以故？",
        "from": "T08n0231_004:0711b04_33",
        "context_with_next_sentence": true
    },
    {
        "source_sentence": "信受般若波羅蜜，近佛境界故。",
        "from": "T08n0231_004:0711b05_34",
        "context_with_next_sentence": true
    },
    {
        "source_sentence": "以此一心則能通達一切佛法，達佛法故利益眾生，不見眾生與佛法異。",
        "from": "T08n0231_004:0711b05_35",
        "context_with_next_sentence": true
    },
    {
        "source_sentence": "何以故？",
        "from": "T08n0231_004:0711b07_36",
        "context_with_next_sentence": true
    },
    {
        "source_sentence": "理無二故。」",
        "from": "T08n0231_004:0711b07_37",
        "context_with_next_sentence": true
    },
    {
        "source_sentence": "勝天王般若波羅蜜經卷第四",
        "from": "T08n0231_004:0711b08_0",
        "context_with_next_sentence": false
    }
]