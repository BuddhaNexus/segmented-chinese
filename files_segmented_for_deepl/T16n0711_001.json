[
    {
        "source_sentence": "大乘舍黎娑擔摩經",
        "from": "T16n0711_001:0821b09_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T16n0711_001:0821b11_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T16n0711_001:0821b12_0",
        "context_with_next_sentence": true
    },
    {
        "source_sentence": "如是我聞：一時世尊在王舍城鷲峯山中，與大苾芻眾千二百五十人俱。",
        "from": "T16n0711_001:0821b13_0",
        "context_with_next_sentence": true
    },
    {
        "source_sentence": "復有菩薩摩訶薩眾，慈氏菩薩而為上首。",
        "from": "T16n0711_001:0821b14_1",
        "context_with_next_sentence": true
    },
    {
        "source_sentence": "爾時世尊觀舍黎娑擔摩已，告諸苾芻言：「若有苾芻於十二緣生而能見了，是名見法；見是法已，即名見佛。」",
        "from": "T16n0711_001:0821b16_0",
        "context_with_next_sentence": true
    },
    {
        "source_sentence": "世尊作是說已，默然而住。",
        "from": "T16n0711_001:0821b18_1",
        "context_with_next_sentence": true
    },
    {
        "source_sentence": "爾時舍利子尋作是念：「今我世尊說如是法。",
        "from": "T16n0711_001:0821b19_0",
        "context_with_next_sentence": true
    },
    {
        "source_sentence": "當云何義？",
        "from": "T16n0711_001:0821b20_0",
        "context_with_next_sentence": true
    },
    {
        "source_sentence": "云何了知？」",
        "from": "T16n0711_001:0821b20_1",
        "context_with_next_sentence": true
    },
    {
        "source_sentence": "即往詣慈氏菩薩所，到已相見，各用軟語互相問訊，即與慈氏菩薩坐大石下。",
        "from": "T16n0711_001:0821b20_2",
        "context_with_next_sentence": true
    },
    {
        "source_sentence": "時舍利子白慈氏言：「今者世尊為諸苾芻說舍黎娑擔摩經，言：『諸苾芻若於十二緣生而能見者，是名見法；見是法已，即名見佛。』",
        "from": "T16n0711_001:0821b22_3",
        "context_with_next_sentence": true
    },
    {
        "source_sentence": "菩薩！",
        "from": "T16n0711_001:0821b25_4",
        "context_with_next_sentence": true
    },
    {
        "source_sentence": "我今不解斯義。",
        "from": "T16n0711_001:0821b25_5",
        "context_with_next_sentence": true
    },
    {
        "source_sentence": "何等名十二緣生？",
        "from": "T16n0711_001:0821b25_6",
        "context_with_next_sentence": true
    },
    {
        "source_sentence": "云何名法？",
        "from": "T16n0711_001:0821b26_7",
        "context_with_next_sentence": true
    },
    {
        "source_sentence": "云何名佛？",
        "from": "T16n0711_001:0821b26_8",
        "context_with_next_sentence": true
    },
    {
        "source_sentence": "唯願菩薩略為解說！」",
        "from": "T16n0711_001:0821b26_9",
        "context_with_next_sentence": true
    },
    {
        "source_sentence": "爾時慈氏菩薩告尊者舍利子言：「如來法王具一切智，隨宜所說甚深微妙。",
        "from": "T16n0711_001:0821b28_0",
        "context_with_next_sentence": true
    },
    {
        "source_sentence": "汝今問我，我今略說。",
        "from": "T16n0711_001:0821b29_1",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0821c01_2",
        "context_with_next_sentence": true
    },
    {
        "source_sentence": "如世尊言：『若有苾芻於十二緣生而能見了，是名見法；若見是法，即名見佛。』",
        "from": "T16n0711_001:0821c01_3",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0821c03_4",
        "context_with_next_sentence": true
    },
    {
        "source_sentence": "十二緣生者，所謂無明緣行，行緣識，識緣名色，名色緣六入，六入緣觸，觸緣受，受緣愛，愛緣取，取緣有，有緣生，生緣老死、憂、悲、苦、惱；如是生者，即一大苦蘊生。",
        "from": "T16n0711_001:0821c03_5",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0821c07_6",
        "context_with_next_sentence": true
    },
    {
        "source_sentence": "彼無明滅即行滅，行滅即識滅，識滅即名色滅，名色滅即六入滅，六入滅即觸滅，觸滅即受滅，受滅即愛滅，愛滅即取滅，取滅即有滅，有滅即生滅，生滅即老死、憂、悲、苦、惱滅；如是滅，即一大苦蘊滅。",
        "from": "T16n0711_001:0821c07_7",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0821c11_8",
        "context_with_next_sentence": true
    },
    {
        "source_sentence": "世尊如是說，為十二緣生。」",
        "from": "T16n0711_001:0821c12_0",
        "context_with_next_sentence": true
    },
    {
        "source_sentence": "舍利子言：「云何名法？」",
        "from": "T16n0711_001:0821c12_1",
        "context_with_next_sentence": true
    },
    {
        "source_sentence": "菩薩告言：「聖八正道名之為法，所謂：正見、正思惟、正語、正業、正命、正勤、正念、正定。",
        "from": "T16n0711_001:0821c13_2",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0821c14_3",
        "context_with_next_sentence": true
    },
    {
        "source_sentence": "是八正道果報涅盤，是故世尊略說名法。」",
        "from": "T16n0711_001:0821c15_4",
        "context_with_next_sentence": true
    },
    {
        "source_sentence": "舍利子言：「云何名佛？」",
        "from": "T16n0711_001:0821c16_5",
        "context_with_next_sentence": true
    },
    {
        "source_sentence": "菩薩告言：「若知一切法，名之為佛。",
        "from": "T16n0711_001:0821c16_6",
        "context_with_next_sentence": true
    },
    {
        "source_sentence": "如是得聖慧眼，見菩提分法，乃證法身。",
        "from": "T16n0711_001:0821c17_7",
        "context_with_next_sentence": true
    },
    {
        "source_sentence": "「復次云何見十二緣？",
        "from": "T16n0711_001:0821c19_0",
        "context_with_next_sentence": true
    },
    {
        "source_sentence": "如佛所說：『若人恒見此十二緣無生、無滅、無作、無為、無取、無著、如實、不顛倒、寂靜、無怖、大聖、無盡、止息、悉皆無性，若如是見，是人見法；若能如是，恒見無生、無滅、無作、無為、無取、無著、如實、不顛倒、寂靜、無怖、大聖、無盡、止息、見法無性，彼人是見無上法身。』",
        "from": "T16n0711_001:0821c19_1",
        "context_with_next_sentence": true
    },
    {
        "source_sentence": "佛是得正法、正智、止息三昧。」",
        "from": "T16n0711_001:0821c25_2",
        "context_with_next_sentence": true
    },
    {
        "source_sentence": "復次舍利子白言：「以何故名為十二緣？」",
        "from": "T16n0711_001:0821c26_0",
        "context_with_next_sentence": true
    },
    {
        "source_sentence": "菩薩告言：「以有因有緣名十二緣。",
        "from": "T16n0711_001:0821c26_1",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0821c27_2",
        "context_with_next_sentence": true
    },
    {
        "source_sentence": "是法亦非因非緣，亦非不因緣，又從緣有。",
        "from": "T16n0711_001:0821c27_3",
        "context_with_next_sentence": true
    },
    {
        "source_sentence": "子今略說其相。",
        "from": "T16n0711_001:0821c28_4",
        "context_with_next_sentence": true
    },
    {
        "source_sentence": "如來出生及不出生，是因緣法常住、平等、如實、非虛，是真實法，離顛倒故。",
        "from": "T16n0711_001:0821c29_5",
        "context_with_next_sentence": true
    },
    {
        "source_sentence": "「又舍利子！",
        "from": "T16n0711_001:0822a01_6",
        "context_with_next_sentence": true
    },
    {
        "source_sentence": "如是緣生分為二義。",
        "from": "T16n0711_001:0822a02_7",
        "context_with_next_sentence": true
    },
    {
        "source_sentence": "何等為二？",
        "from": "T16n0711_001:0822a02_8",
        "context_with_next_sentence": true
    },
    {
        "source_sentence": "一者從因，二者從緣。",
        "from": "T16n0711_001:0822a02_9",
        "context_with_next_sentence": true
    },
    {
        "source_sentence": "此二種義分為內外。",
        "from": "T16n0711_001:0822a03_10",
        "context_with_next_sentence": true
    },
    {
        "source_sentence": "外緣從因所生者，謂從種生芽，從芽生苗，從苗生莖，從莖生枝葉，從枝葉生華果。",
        "from": "T16n0711_001:0822a03_11",
        "context_with_next_sentence": true
    },
    {
        "source_sentence": "若無種子即不生苗，乃至華果亦無所有。",
        "from": "T16n0711_001:0822a05_12",
        "context_with_next_sentence": true
    },
    {
        "source_sentence": "若有種子即生苗莖，乃至華果無不有故。",
        "from": "T16n0711_001:0822a06_13",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0822a07_14",
        "context_with_next_sentence": true
    },
    {
        "source_sentence": "彼種子不作念：『我能生芽。』",
        "from": "T16n0711_001:0822a08_0",
        "context_with_next_sentence": true
    },
    {
        "source_sentence": "芽亦不作念：『我能生苗莖。』",
        "from": "T16n0711_001:0822a08_1",
        "context_with_next_sentence": true
    },
    {
        "source_sentence": "如是乃至華亦不作念：『我能生果。』",
        "from": "T16n0711_001:0822a09_2",
        "context_with_next_sentence": true
    },
    {
        "source_sentence": "果亦不作念：『我能從華生。』",
        "from": "T16n0711_001:0822a09_3",
        "context_with_next_sentence": true
    },
    {
        "source_sentence": "如是外因緣從因生法可見。",
        "from": "T16n0711_001:0822a10_4",
        "context_with_next_sentence": true
    },
    {
        "source_sentence": "「又舍利子！",
        "from": "T16n0711_001:0822a11_5",
        "context_with_next_sentence": true
    },
    {
        "source_sentence": "外因緣從緣生者，謂緣六界合集故。",
        "from": "T16n0711_001:0822a11_6",
        "context_with_next_sentence": true
    },
    {
        "source_sentence": "云何六界？",
        "from": "T16n0711_001:0822a12_7",
        "context_with_next_sentence": true
    },
    {
        "source_sentence": "所謂地界、水界、火界、風界、虛空界、時界。",
        "from": "T16n0711_001:0822a12_8",
        "context_with_next_sentence": true
    },
    {
        "source_sentence": "彼地界能安立，水界能滋潤，火界能溫煖，風界能動搖，空界能無礙，時界能成就。",
        "from": "T16n0711_001:0822a13_9",
        "context_with_next_sentence": true
    },
    {
        "source_sentence": "如是六界各各緣合，種子得生芽、苗、華、實，無不具足。",
        "from": "T16n0711_001:0822a15_10",
        "context_with_next_sentence": true
    },
    {
        "source_sentence": "如是六界一不合者，種即不生，乃至華實亦不可得。",
        "from": "T16n0711_001:0822a16_11",
        "context_with_next_sentence": true
    },
    {
        "source_sentence": "然彼六界各無有我。",
        "from": "T16n0711_001:0822a17_12",
        "context_with_next_sentence": true
    },
    {
        "source_sentence": "彼地不言：『我能安立。』",
        "from": "T16n0711_001:0822a18_13",
        "context_with_next_sentence": true
    },
    {
        "source_sentence": "水亦不言：『我能滋潤。』",
        "from": "T16n0711_001:0822a18_14",
        "context_with_next_sentence": true
    },
    {
        "source_sentence": "火亦不言：『我能溫煖。』",
        "from": "T16n0711_001:0822a19_0",
        "context_with_next_sentence": true
    },
    {
        "source_sentence": "風亦不言：『我能動搖。』",
        "from": "T16n0711_001:0822a19_1",
        "context_with_next_sentence": true
    },
    {
        "source_sentence": "空亦不言：『我能無礙。』",
        "from": "T16n0711_001:0822a19_2",
        "context_with_next_sentence": true
    },
    {
        "source_sentence": "時亦不言：『我能成就。』",
        "from": "T16n0711_001:0822a20_3",
        "context_with_next_sentence": true
    },
    {
        "source_sentence": "然彼種子不言：『我能生芽。』",
        "from": "T16n0711_001:0822a20_4",
        "context_with_next_sentence": true
    },
    {
        "source_sentence": "芽亦不言：『我從諸緣得生。』",
        "from": "T16n0711_001:0822a21_5",
        "context_with_next_sentence": true
    },
    {
        "source_sentence": "彼芽等所生，非自作，非他作，亦非自他合有，非自在天所化，亦非時化，亦非緣生，亦不一事生，亦非不因生。",
        "from": "T16n0711_001:0822a22_6",
        "context_with_next_sentence": true
    },
    {
        "source_sentence": "然彼地、水、火、風、虛空、時分及種子、華、實而彼從生，不即、不離、無盡滅故。",
        "from": "T16n0711_001:0822a24_7",
        "context_with_next_sentence": true
    },
    {
        "source_sentence": "「此外緣生復有五義。",
        "from": "T16n0711_001:0822a26_8",
        "context_with_next_sentence": true
    },
    {
        "source_sentence": "何者為五？",
        "from": "T16n0711_001:0822a26_9",
        "context_with_next_sentence": true
    },
    {
        "source_sentence": "謂不常、不斷、雖滅不盡、少因多果、互為所緣。",
        "from": "T16n0711_001:0822a26_10",
        "context_with_next_sentence": true
    },
    {
        "source_sentence": "云何不常？",
        "from": "T16n0711_001:0822a27_11",
        "context_with_next_sentence": true
    },
    {
        "source_sentence": "謂種子與芽名別異故。",
        "from": "T16n0711_001:0822a28_12",
        "context_with_next_sentence": true
    },
    {
        "source_sentence": "云何不斷？",
        "from": "T16n0711_001:0822a28_13",
        "context_with_next_sentence": true
    },
    {
        "source_sentence": "謂從種有芽，芽生枝葉故。",
        "from": "T16n0711_001:0822a28_14",
        "context_with_next_sentence": true
    },
    {
        "source_sentence": "云何雖滅不盡？",
        "from": "T16n0711_001:0822a29_15",
        "context_with_next_sentence": true
    },
    {
        "source_sentence": "雖滅者，謂種壞似滅；不盡者，謂傳種生芽。",
        "from": "T16n0711_001:0822a29_16",
        "context_with_next_sentence": true
    },
    {
        "source_sentence": "云何少因多果？",
        "from": "T16n0711_001:0822b01_17",
        "context_with_next_sentence": true
    },
    {
        "source_sentence": "謂一子為因，果實繁倍。",
        "from": "T16n0711_001:0822b02_18",
        "context_with_next_sentence": true
    },
    {
        "source_sentence": "云何互為所緣？",
        "from": "T16n0711_001:0822b02_19",
        "context_with_next_sentence": true
    },
    {
        "source_sentence": "謂因種有芽乃至華實，相似連鐶復為種子故。",
        "from": "T16n0711_001:0822b03_20",
        "context_with_next_sentence": true
    },
    {
        "source_sentence": "「復次，云何內十二緣？",
        "from": "T16n0711_001:0822b04_21",
        "context_with_next_sentence": true
    },
    {
        "source_sentence": "此十二緣復有二義。",
        "from": "T16n0711_001:0822b04_22",
        "context_with_next_sentence": true
    },
    {
        "source_sentence": "云何為二？",
        "from": "T16n0711_001:0822b05_23",
        "context_with_next_sentence": true
    },
    {
        "source_sentence": "謂一從因，二從緣。",
        "from": "T16n0711_001:0822b05_24",
        "context_with_next_sentence": true
    },
    {
        "source_sentence": "云何從因所為？",
        "from": "T16n0711_001:0822b05_25",
        "context_with_next_sentence": true
    },
    {
        "source_sentence": "因於無明乃生於行，乃至生、老、死、憂、悲、苦、惱。",
        "from": "T16n0711_001:0822b06_26",
        "context_with_next_sentence": true
    },
    {
        "source_sentence": "若無無明，行亦不立，乃至無老、死、憂、悲、苦、惱。",
        "from": "T16n0711_001:0822b07_27",
        "context_with_next_sentence": true
    },
    {
        "source_sentence": "而彼無明不作念：『我能生行。』",
        "from": "T16n0711_001:0822b08_28",
        "context_with_next_sentence": true
    },
    {
        "source_sentence": "行亦不作念：『我從無明生。』",
        "from": "T16n0711_001:0822b08_29",
        "context_with_next_sentence": true
    },
    {
        "source_sentence": "乃至生亦不作念：『我能生老、死、憂、悲、苦、惱。』",
        "from": "T16n0711_001:0822b09_30",
        "context_with_next_sentence": true
    },
    {
        "source_sentence": "老、死等亦不作念：『我從生生。』",
        "from": "T16n0711_001:0822b10_31",
        "context_with_next_sentence": true
    },
    {
        "source_sentence": "是謂從因所生之相。",
        "from": "T16n0711_001:0822b11_32",
        "context_with_next_sentence": true
    },
    {
        "source_sentence": "「云何從緣所生？",
        "from": "T16n0711_001:0822b11_33",
        "context_with_next_sentence": true
    },
    {
        "source_sentence": "所謂緣於六界得和合故。",
        "from": "T16n0711_001:0822b11_34",
        "context_with_next_sentence": true
    },
    {
        "source_sentence": "何等為六？",
        "from": "T16n0711_001:0822b12_35",
        "context_with_next_sentence": true
    },
    {
        "source_sentence": "謂地、水、火、風、空、識。",
        "from": "T16n0711_001:0822b12_36",
        "context_with_next_sentence": true
    },
    {
        "source_sentence": "此六界合時，是名從緣生故。",
        "from": "T16n0711_001:0822b13_37",
        "context_with_next_sentence": true
    },
    {
        "source_sentence": "云何名地界？",
        "from": "T16n0711_001:0822b13_38",
        "context_with_next_sentence": true
    },
    {
        "source_sentence": "謂身堅實，此名地界；若身滋潤，此名水界；若身溫煖，此名火界；若出入息，此名風界；若身無障礙，此名空界。",
        "from": "T16n0711_001:0822b14_39",
        "context_with_next_sentence": true
    },
    {
        "source_sentence": "眼識乃至第八識，此名識界。",
        "from": "T16n0711_001:0822b16_40",
        "context_with_next_sentence": true
    },
    {
        "source_sentence": "如是等六界緣和合故，乃生其身。",
        "from": "T16n0711_001:0822b17_41",
        "context_with_next_sentence": true
    },
    {
        "source_sentence": "然彼地界不作念：『我能堅實。』",
        "from": "T16n0711_001:0822b18_42",
        "context_with_next_sentence": true
    },
    {
        "source_sentence": "水界亦不作念：『我能滋潤。』",
        "from": "T16n0711_001:0822b18_43",
        "context_with_next_sentence": true
    },
    {
        "source_sentence": "火界亦不作念：『我能溫煖。』",
        "from": "T16n0711_001:0822b19_44",
        "context_with_next_sentence": true
    },
    {
        "source_sentence": "風界亦不作念：『我能出入息。』",
        "from": "T16n0711_001:0822b19_45",
        "context_with_next_sentence": true
    },
    {
        "source_sentence": "空界亦不作念：『我能無障礙。』",
        "from": "T16n0711_001:0822b20_46",
        "context_with_next_sentence": true
    },
    {
        "source_sentence": "識亦不作念：『我能成就。』",
        "from": "T16n0711_001:0822b21_47",
        "context_with_next_sentence": true
    },
    {
        "source_sentence": "身亦不作念：『我從眾緣生。』",
        "from": "T16n0711_001:0822b21_48",
        "context_with_next_sentence": true
    },
    {
        "source_sentence": "然非眾緣，身亦不立。",
        "from": "T16n0711_001:0822b22_49",
        "context_with_next_sentence": true
    },
    {
        "source_sentence": "而彼地界，無我、無人、無眾生、無壽命、非男、非女，亦無自、無他；乃至水、火、風、空、識界，亦無我、無人、無眾生、無壽命、非男、非女，亦無自、無他。",
        "from": "T16n0711_001:0822b22_50",
        "context_with_next_sentence": true
    },
    {
        "source_sentence": "又復若於如是六界而作一想、凡夫想、常想、實想、久想、樂想、我想、人想、眾生想、壽命想、蠕動想，由無智故，作如是等種種之想，是故說名無明。",
        "from": "T16n0711_001:0822b25_51",
        "context_with_next_sentence": true
    },
    {
        "source_sentence": "由無明故，即生貪慾、瞋恚。",
        "from": "T16n0711_001:0822b28_52",
        "context_with_next_sentence": true
    },
    {
        "source_sentence": "無明緣行，行亦如是著於假名，生諸妄想名識；識生名色；名色生六入；六入生觸；觸故生受；受故生愛；愛故生取；取故生有；以有故能生後蘊名生；生已衰變為老；蘊敗壞故為死；以愚癡故，即發生憂、悲、苦、惱。",
        "from": "T16n0711_001:0822b29_53",
        "context_with_next_sentence": true
    },
    {
        "source_sentence": "又以眾苦集聚逼切身心，處大黑闇，名為無明；造作為行；分別為識；安立相為名色；六根門為六入；對塵名觸；得苦樂名受；飢渴名愛；追求名取；復生業為有；後蘊生為生；蘊熟為老；彼壞為死；思懼為憂；慘切為悲；眾苦為苦；勞擾為惱。",
        "from": "T16n0711_001:0822c05_54",
        "context_with_next_sentence": true
    },
    {
        "source_sentence": "又復翻真實為虛妄，以邪見為正見，以是無智，故名無明。",
        "from": "T16n0711_001:0822c10_55",
        "context_with_next_sentence": true
    },
    {
        "source_sentence": "行有三種，謂福行、非福行、無相行。",
        "from": "T16n0711_001:0822c12_56",
        "context_with_next_sentence": true
    },
    {
        "source_sentence": "作福行得福行智，作非福行得非福行智，作無相行得無相行智。",
        "from": "T16n0711_001:0822c12_57",
        "context_with_next_sentence": true
    },
    {
        "source_sentence": "如是乃至老、死、憂、悲、苦、惱。",
        "from": "T16n0711_001:0822c14_58",
        "context_with_next_sentence": true
    },
    {
        "source_sentence": "此十二緣各各有因、有果、非常、非斷、非有為、不離有為、非心法、非盡法、非滅法、本來自有、所生不斷。",
        "from": "T16n0711_001:0822c15_0",
        "context_with_next_sentence": true
    },
    {
        "source_sentence": "譬如江河，流注無絕。」",
        "from": "T16n0711_001:0822c17_1",
        "context_with_next_sentence": true
    },
    {
        "source_sentence": "爾時慈氏菩薩復告舍利子言：「彼十二緣復以四緣增長，所謂無明、愛、業、識等。",
        "from": "T16n0711_001:0822c18_0",
        "context_with_next_sentence": true
    },
    {
        "source_sentence": "彼識種子以自性為因，以業為地，以無明、愛、煩惱覆蓋，識種發生。",
        "from": "T16n0711_001:0822c19_1",
        "context_with_next_sentence": true
    },
    {
        "source_sentence": "彼業與識為地，愛與識為滋潤，無明覆蓋，識得成就。",
        "from": "T16n0711_001:0822c21_2",
        "context_with_next_sentence": true
    },
    {
        "source_sentence": "彼業不作念：『我能與識種子為地。』",
        "from": "T16n0711_001:0822c22_3",
        "context_with_next_sentence": true
    },
    {
        "source_sentence": "愛亦不作念：『我能與識種子為滋潤。』",
        "from": "T16n0711_001:0822c23_4",
        "context_with_next_sentence": true
    },
    {
        "source_sentence": "無明亦不作念：『我能與識種子為覆蓋。』",
        "from": "T16n0711_001:0822c24_5",
        "context_with_next_sentence": true
    },
    {
        "source_sentence": "以是緣故，識種成就。",
        "from": "T16n0711_001:0822c25_6",
        "context_with_next_sentence": true
    },
    {
        "source_sentence": "識亦不作念：『我從眾緣生。』",
        "from": "T16n0711_001:0822c25_7",
        "context_with_next_sentence": true
    },
    {
        "source_sentence": "復次，業為識地，愛為滋潤，無明覆蓋，種子乃生，處母胎中為名色芽。",
        "from": "T16n0711_001:0822c26_8",
        "context_with_next_sentence": true
    },
    {
        "source_sentence": "彼名色芽非自生，非他生，非自他合生，亦非自在天生，亦非時化生，亦不從本所生，亦非無因緣生。",
        "from": "T16n0711_001:0822c27_9",
        "context_with_next_sentence": true
    },
    {
        "source_sentence": "是法實從父母、眾緣和合得生。",
        "from": "T16n0711_001:0822c29_10",
        "context_with_next_sentence": true
    },
    {
        "source_sentence": "然彼名色芽本無主，亦無取捨，自性因緣如虛空幻化。",
        "from": "T16n0711_001:0823a01_11",
        "context_with_next_sentence": true
    },
    {
        "source_sentence": "「復次，眼識所生有五種因緣。",
        "from": "T16n0711_001:0823a03_0",
        "context_with_next_sentence": true
    },
    {
        "source_sentence": "何者為五？",
        "from": "T16n0711_001:0823a03_1",
        "context_with_next_sentence": true
    },
    {
        "source_sentence": "謂眼、色、明照、虛空、意念。",
        "from": "T16n0711_001:0823a03_2",
        "context_with_next_sentence": true
    },
    {
        "source_sentence": "以此五緣而生眼識。",
        "from": "T16n0711_001:0823a04_3",
        "context_with_next_sentence": true
    },
    {
        "source_sentence": "以眼為所住，以色為所著，以明得觀照，以虛空得無礙，是故意念起諸為作，以是緣故眼識得生。",
        "from": "T16n0711_001:0823a04_4",
        "context_with_next_sentence": true
    },
    {
        "source_sentence": "若眼、色、明照、虛空、意念等緣不和合，眼識不生。",
        "from": "T16n0711_001:0823a07_5",
        "context_with_next_sentence": true
    },
    {
        "source_sentence": "然眼不作念：『我能為眼識所住。』",
        "from": "T16n0711_001:0823a08_6",
        "context_with_next_sentence": true
    },
    {
        "source_sentence": "色亦不作念：『我能令識之所著。』",
        "from": "T16n0711_001:0823a08_7",
        "context_with_next_sentence": true
    },
    {
        "source_sentence": "明亦不作念：『我能令識得觀照。』",
        "from": "T16n0711_001:0823a09_8",
        "context_with_next_sentence": true
    },
    {
        "source_sentence": "空亦不作念：『我能令識無障礙。』",
        "from": "T16n0711_001:0823a10_9",
        "context_with_next_sentence": true
    },
    {
        "source_sentence": "意亦不作念：『我能令識起為作。』",
        "from": "T16n0711_001:0823a11_0",
        "context_with_next_sentence": true
    },
    {
        "source_sentence": "識亦不作念：『我能從眾緣生。』",
        "from": "T16n0711_001:0823a11_1",
        "context_with_next_sentence": true
    },
    {
        "source_sentence": "然眼識實從眾緣和合而生。",
        "from": "T16n0711_001:0823a12_2",
        "context_with_next_sentence": true
    },
    {
        "source_sentence": "如是諸根次第所生，皆亦如是。",
        "from": "T16n0711_001:0823a13_0",
        "context_with_next_sentence": true
    },
    {
        "source_sentence": "「復次，無有法從今世至後世，但以業果、因緣、妄想所生。",
        "from": "T16n0711_001:0823a14_0",
        "context_with_next_sentence": true
    },
    {
        "source_sentence": "又如明鏡照面，面現鏡中，實無面入鏡內，由妄想、因緣而顯現故。",
        "from": "T16n0711_001:0823a15_1",
        "context_with_next_sentence": true
    },
    {
        "source_sentence": "又如滿月高處虛空，去地四萬二千由旬，影現眾水。",
        "from": "T16n0711_001:0823a16_2",
        "context_with_next_sentence": true
    },
    {
        "source_sentence": "非月沒彼而生此水，亦由妄想、因緣故現。",
        "from": "T16n0711_001:0823a17_3",
        "context_with_next_sentence": true
    },
    {
        "source_sentence": "又如取火，得薪即燃，薪盡即滅。」",
        "from": "T16n0711_001:0823a18_4",
        "context_with_next_sentence": true
    },
    {
        "source_sentence": "「復次舍利子！",
        "from": "T16n0711_001:0823a20_0",
        "context_with_next_sentence": true
    },
    {
        "source_sentence": "無有眾生從此世至後世，亦非後世至此世，但以業結成識種子，處處得生。",
        "from": "T16n0711_001:0823a20_1",
        "context_with_next_sentence": true
    },
    {
        "source_sentence": "託母胎藏生名色芽。",
        "from": "T16n0711_001:0823a22_0",
        "context_with_next_sentence": true
    },
    {
        "source_sentence": "此因緣法本來、無主、無我、無取、無捨，如虛空、如幻化、無有實法，而善惡之業報應不亡。",
        "from": "T16n0711_001:0823a22_1",
        "context_with_next_sentence": true
    },
    {
        "source_sentence": "「又十二緣復以五事說。",
        "from": "T16n0711_001:0823a25_0",
        "context_with_next_sentence": true
    },
    {
        "source_sentence": "何等為五？",
        "from": "T16n0711_001:0823a25_1",
        "context_with_next_sentence": true
    },
    {
        "source_sentence": "謂無常、不斷、無滅、少因多果、相似。",
        "from": "T16n0711_001:0823a25_2",
        "context_with_next_sentence": true
    },
    {
        "source_sentence": "云何無常？",
        "from": "T16n0711_001:0823a26_3",
        "context_with_next_sentence": true
    },
    {
        "source_sentence": "謂此蘊滅，彼蘊生。",
        "from": "T16n0711_001:0823a26_4",
        "context_with_next_sentence": true
    },
    {
        "source_sentence": "滅即非生，生即非滅。",
        "from": "T16n0711_001:0823a27_5",
        "context_with_next_sentence": true
    },
    {
        "source_sentence": "生滅異故，故名無常。",
        "from": "T16n0711_001:0823a27_6",
        "context_with_next_sentence": true
    },
    {
        "source_sentence": "云何不斷？",
        "from": "T16n0711_001:0823a28_7",
        "context_with_next_sentence": true
    },
    {
        "source_sentence": "謂如秤高下，此滅彼生，故云不斷。",
        "from": "T16n0711_001:0823a28_8",
        "context_with_next_sentence": true
    },
    {
        "source_sentence": "云何不滅？",
        "from": "T16n0711_001:0823a29_9",
        "context_with_next_sentence": true
    },
    {
        "source_sentence": "謂眾生界所作因業皆不滅故。",
        "from": "T16n0711_001:0823a29_10",
        "context_with_next_sentence": true
    },
    {
        "source_sentence": "云何少因多果？",
        "from": "T16n0711_001:0823b01_11",
        "context_with_next_sentence": true
    },
    {
        "source_sentence": "謂凡所造因亦如事田，專心勤力故，獲果廣多。",
        "from": "T16n0711_001:0823b01_12",
        "context_with_next_sentence": true
    },
    {
        "source_sentence": "云何相似？",
        "from": "T16n0711_001:0823b02_13",
        "context_with_next_sentence": true
    },
    {
        "source_sentence": "謂所造因業不獲異報，故云相似。",
        "from": "T16n0711_001:0823b02_14",
        "context_with_next_sentence": true
    },
    {
        "source_sentence": "「復次舍利子！",
        "from": "T16n0711_001:0823b03_15",
        "context_with_next_sentence": true
    },
    {
        "source_sentence": "如佛所說：『若有能觀十二因緣者，名為正觀正智慧。』",
        "from": "T16n0711_001:0823b03_16",
        "context_with_next_sentence": true
    },
    {
        "source_sentence": "云何正觀正智慧？",
        "from": "T16n0711_001:0823b05_0",
        "context_with_next_sentence": true
    },
    {
        "source_sentence": "謂觀過去、未來、現在三世所生，不作有無之想，來無所從、去無所至。",
        "from": "T16n0711_001:0823b05_1",
        "context_with_next_sentence": true
    },
    {
        "source_sentence": "若沙門、婆羅門及世間人能觀是法不生、不滅、無作、無為、無取、無捨、不顛倒、寂靜、止息、無性，若能如是見法，寂靜了知，無病，無瘡，如眴息間我見即除。",
        "from": "T16n0711_001:0823b06_2",
        "context_with_next_sentence": true
    },
    {
        "source_sentence": "如斷多羅樹頭，不復更生。",
        "from": "T16n0711_001:0823b10_3",
        "context_with_next_sentence": true
    },
    {
        "source_sentence": "是得不生滅法。",
        "from": "T16n0711_001:0823b10_4",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0823b11_5",
        "context_with_next_sentence": true
    },
    {
        "source_sentence": "是人獲法忍具足，如來、應供、正等正覺、明行足、善逝、世間解、無上士、調御丈夫、天人師、佛、世尊當為授阿耨多羅三藐三菩提記。」",
        "from": "T16n0711_001:0823b11_6",
        "context_with_next_sentence": true
    },
    {
        "source_sentence": "爾時慈氏菩薩說是法已，尊者舍利子，及天、人、阿修羅、乾闥婆等，歡喜信受，頂禮而退。",
        "from": "T16n0711_001:0823b15_0",
        "context_with_next_sentence": true
    },
    {
        "source_sentence": "大乘舍黎娑擔摩經",
        "from": "T16n0711_001:0823b17_0",
        "context_with_next_sentence": false
    }
]