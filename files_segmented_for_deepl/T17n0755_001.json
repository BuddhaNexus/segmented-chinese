[
    {
        "source_sentence": "佛說淨意優婆塞所問經",
        "from": "T17n0755_001:0588c08_0",
        "context_with_next_sentence": true
    },
    {
        "source_sentence": "西天譯經三藏朝奉大夫",
        "from": "T17n0755_001:0588c10_0",
        "context_with_next_sentence": true
    },
    {
        "source_sentence": "試光祿卿傳法大師賜紫",
        "from": "T17n0755_001:0588c11_0",
        "context_with_next_sentence": true
    },
    {
        "source_sentence": "臣施護奉　詔譯",
        "from": "T17n0755_001:0588c12_0",
        "context_with_next_sentence": true
    },
    {
        "source_sentence": "如是我聞：一時，佛在舍衛國祇樹給孤獨園，與大眾俱。",
        "from": "T17n0755_001:0588c13_0",
        "context_with_next_sentence": true
    },
    {
        "source_sentence": "是時，城中有一族姓兜泥耶子，名曰淨意，來詣佛所。",
        "from": "T17n0755_001:0588c14_1",
        "context_with_next_sentence": true
    },
    {
        "source_sentence": "到佛所已，見佛相好，心生歡喜種種稱讚，合掌恭敬禮佛足已，退住一面。",
        "from": "T17n0755_001:0588c15_2",
        "context_with_next_sentence": true
    },
    {
        "source_sentence": "時，淨意兜泥耶子，前白佛言：「世尊！",
        "from": "T17n0755_001:0588c18_0",
        "context_with_next_sentence": true
    },
    {
        "source_sentence": "我有少法，欲伸請問，願佛世尊聽許我說。」",
        "from": "T17n0755_001:0588c18_1",
        "context_with_next_sentence": true
    },
    {
        "source_sentence": "佛言：「淨意！",
        "from": "T17n0755_001:0588c20_0",
        "context_with_next_sentence": true
    },
    {
        "source_sentence": "隨有所疑，今恣汝問，佛當一一為汝開決。」",
        "from": "T17n0755_001:0588c20_1",
        "context_with_next_sentence": true
    },
    {
        "source_sentence": "爾時，淨意兜泥耶子白佛言：「世尊！",
        "from": "T17n0755_001:0588c22_0",
        "context_with_next_sentence": true
    },
    {
        "source_sentence": "我見世間一切人眾，種種行相而各差別，或見有人得長壽者，有短壽者；有多病者，有少病者；有端正者，有醜陋者；有如意者，有不如意者；有生下族者，有生上族者；有富貴者，有貧窮者；有愚癡者，有智慧者，如是等類，種種差別。",
        "from": "T17n0755_001:0588c22_1",
        "context_with_next_sentence": true
    },
    {
        "source_sentence": "以何因緣，報應如是？",
        "from": "T17n0755_001:0588c27_2",
        "context_with_next_sentence": true
    },
    {
        "source_sentence": "願佛世尊為我宣說。」",
        "from": "T17n0755_001:0588c28_3",
        "context_with_next_sentence": true
    },
    {
        "source_sentence": "佛言：「淨意！",
        "from": "T17n0755_001:0588c29_0",
        "context_with_next_sentence": true
    },
    {
        "source_sentence": "汝今當知世間眾生，所作因行有差別故，其所得果而各有異。」",
        "from": "T17n0755_001:0588c29_1",
        "context_with_next_sentence": true
    },
    {
        "source_sentence": "時，淨意兜泥耶子復白佛言：「世尊！",
        "from": "T17n0755_001:0589a01_2",
        "context_with_next_sentence": true
    },
    {
        "source_sentence": "如佛所言因果差別，願佛世尊略為開示、若廣說者。",
        "from": "T17n0755_001:0589a02_3",
        "context_with_next_sentence": true
    },
    {
        "source_sentence": "我於是義，不能解了。」",
        "from": "T17n0755_001:0589a03_4",
        "context_with_next_sentence": true
    },
    {
        "source_sentence": "佛言：「淨意！",
        "from": "T17n0755_001:0589a04_5",
        "context_with_next_sentence": true
    },
    {
        "source_sentence": "汝當諦聽如善作意，今為汝說。」",
        "from": "T17n0755_001:0589a04_6",
        "context_with_next_sentence": true
    },
    {
        "source_sentence": "是時，淨意兜泥耶子受教而聽。",
        "from": "T17n0755_001:0589a05_7",
        "context_with_next_sentence": true
    },
    {
        "source_sentence": "佛言：「淨意！",
        "from": "T17n0755_001:0589a05_8",
        "context_with_next_sentence": true
    },
    {
        "source_sentence": "汝今當知，世間一類男子、女人心懷惡毒，或時持刀、或時執杖，伺求方便殺害生命，無悲愍心不生慚愧，或自手殺、或教他殺。",
        "from": "T17n0755_001:0589a06_9",
        "context_with_next_sentence": true
    },
    {
        "source_sentence": "由此因緣，身壞命終墮在惡趣，受地獄苦。",
        "from": "T17n0755_001:0589a08_10",
        "context_with_next_sentence": true
    },
    {
        "source_sentence": "地獄報盡縱得為人，在在所生壽命短促。",
        "from": "T17n0755_001:0589a09_11",
        "context_with_next_sentence": true
    },
    {
        "source_sentence": "淨意當知，由殺命因，獲短壽果。",
        "from": "T17n0755_001:0589a10_12",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0589a12_0",
        "context_with_next_sentence": true
    },
    {
        "source_sentence": "世間一類男子、女人心無惡毒，不持刀杖不殺生命，具悲愍心有大慚愧。",
        "from": "T17n0755_001:0589a12_1",
        "context_with_next_sentence": true
    },
    {
        "source_sentence": "由此因緣，身壞命終得生善趣，受天人身。",
        "from": "T17n0755_001:0589a13_2",
        "context_with_next_sentence": true
    },
    {
        "source_sentence": "天中報盡來生人間，在在所生壽命長遠。",
        "from": "T17n0755_001:0589a14_3",
        "context_with_next_sentence": true
    },
    {
        "source_sentence": "淨意當知，由不殺因，感長壽果。",
        "from": "T17n0755_001:0589a15_4",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0589a17_0",
        "context_with_next_sentence": true
    },
    {
        "source_sentence": "世間一類男子、女人，或時執持杖、木、瓦、石打擲有情，或復自手觸惱於人。",
        "from": "T17n0755_001:0589a17_1",
        "context_with_next_sentence": true
    },
    {
        "source_sentence": "由此因緣，身壞命終墮在惡趣，受地獄苦。",
        "from": "T17n0755_001:0589a18_2",
        "context_with_next_sentence": true
    },
    {
        "source_sentence": "地獄報盡縱得為人，在在所生多諸疾病。",
        "from": "T17n0755_001:0589a19_3",
        "context_with_next_sentence": true
    },
    {
        "source_sentence": "淨意當知，由惱害因，感多病果。",
        "from": "T17n0755_001:0589a20_4",
        "context_with_next_sentence": true
    },
    {
        "source_sentence": "「復次，淨意，世間一類男子、女人，不持杖、木、瓦、石打擲有情，不以自手觸惱於人。",
        "from": "T17n0755_001:0589a22_0",
        "context_with_next_sentence": true
    },
    {
        "source_sentence": "由此因緣，身壞命終得生善趣，受天人身。",
        "from": "T17n0755_001:0589a23_1",
        "context_with_next_sentence": true
    },
    {
        "source_sentence": "天中報盡來生人間，在在所生少諸疾病。",
        "from": "T17n0755_001:0589a24_2",
        "context_with_next_sentence": true
    },
    {
        "source_sentence": "淨意當知，由不惱害因，感少病果。",
        "from": "T17n0755_001:0589a25_3",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0589a27_0",
        "context_with_next_sentence": true
    },
    {
        "source_sentence": "世間一類男子、女人，常起忿恨瞋恚之心，生諸過失。",
        "from": "T17n0755_001:0589a27_1",
        "context_with_next_sentence": true
    },
    {
        "source_sentence": "由此因緣，身壞命終墮在惡趣，受地獄苦。",
        "from": "T17n0755_001:0589a28_2",
        "context_with_next_sentence": true
    },
    {
        "source_sentence": "地獄報盡縱得為人，在在所生相貌醜陋。",
        "from": "T17n0755_001:0589a29_3",
        "context_with_next_sentence": true
    },
    {
        "source_sentence": "淨意當知，由忿恚因，感醜陋果。",
        "from": "T17n0755_001:0589b01_4",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0589b03_0",
        "context_with_next_sentence": true
    },
    {
        "source_sentence": "世間一類男子、女人，不起忿恨瞋恚之心，不生過失。",
        "from": "T17n0755_001:0589b03_1",
        "context_with_next_sentence": true
    },
    {
        "source_sentence": "由此因緣，身壞命終得生善趣，受天人身。",
        "from": "T17n0755_001:0589b04_2",
        "context_with_next_sentence": true
    },
    {
        "source_sentence": "天中報盡來生人間，在在所生相貌端正。",
        "from": "T17n0755_001:0589b05_3",
        "context_with_next_sentence": true
    },
    {
        "source_sentence": "淨意當知，由不忿恚因，感端正果。",
        "from": "T17n0755_001:0589b06_4",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0589b08_0",
        "context_with_next_sentence": true
    },
    {
        "source_sentence": "世間一類男子、女人，若見他人所有利養，乃至名聞諸可意事，即以方便而為障礙，不令他得。",
        "from": "T17n0755_001:0589b08_1",
        "context_with_next_sentence": true
    },
    {
        "source_sentence": "由此因緣，身壞命終墮在惡趣，受地獄苦。",
        "from": "T17n0755_001:0589b10_2",
        "context_with_next_sentence": true
    },
    {
        "source_sentence": "地獄報盡縱得為人，在在所生，凡所施作皆不如意。",
        "from": "T17n0755_001:0589b11_3",
        "context_with_next_sentence": true
    },
    {
        "source_sentence": "淨意當知，由障可意事因，感不如意果。",
        "from": "T17n0755_001:0589b12_4",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0589b14_0",
        "context_with_next_sentence": true
    },
    {
        "source_sentence": "世間一類男子、女人，若見他人所有利養，乃至名聞諸可意事，不以方便而為障礙，欲令他得。",
        "from": "T17n0755_001:0589b14_1",
        "context_with_next_sentence": true
    },
    {
        "source_sentence": "由此因緣，身壞命終得生善趣，受天人身。",
        "from": "T17n0755_001:0589b16_2",
        "context_with_next_sentence": true
    },
    {
        "source_sentence": "天中報盡來生人間，在在所生，凡所施作悉得如意。",
        "from": "T17n0755_001:0589b17_3",
        "context_with_next_sentence": true
    },
    {
        "source_sentence": "淨意當知，由不障他可意事因，感如意果。",
        "from": "T17n0755_001:0589b18_4",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0589b20_0",
        "context_with_next_sentence": true
    },
    {
        "source_sentence": "世間一類男子、女人，於他人所應尊重者而不尊重，所應恭敬而不恭敬，所應供養而不供養，常起我慢，自高其心。",
        "from": "T17n0755_001:0589b20_1",
        "context_with_next_sentence": true
    },
    {
        "source_sentence": "由此因緣，身壞命終墮在惡趣，受地獄苦。",
        "from": "T17n0755_001:0589b22_2",
        "context_with_next_sentence": true
    },
    {
        "source_sentence": "地獄報盡縱得為人，在在所生，常生下族。",
        "from": "T17n0755_001:0589b23_3",
        "context_with_next_sentence": true
    },
    {
        "source_sentence": "淨意當知，由起我慢自高為因，感下族果。",
        "from": "T17n0755_001:0589b24_4",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0589b26_0",
        "context_with_next_sentence": true
    },
    {
        "source_sentence": "世間一類男子、女人，於他人所應尊重者即起尊重，所應恭敬即起恭敬，所應供養即當供養，不起我慢自高之心。",
        "from": "T17n0755_001:0589b26_1",
        "context_with_next_sentence": true
    },
    {
        "source_sentence": "由此因緣，身壞命終得生善趣，受天人身。",
        "from": "T17n0755_001:0589b28_2",
        "context_with_next_sentence": true
    },
    {
        "source_sentence": "天中報盡來生人間，在在所生，常生上族。",
        "from": "T17n0755_001:0589b29_3",
        "context_with_next_sentence": true
    },
    {
        "source_sentence": "淨意當知，由不起我慢自高為因，感上族果。",
        "from": "T17n0755_001:0589c01_4",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0589c03_0",
        "context_with_next_sentence": true
    },
    {
        "source_sentence": "世間一類男子、女人，其心慳悋，不以飲食、衣服、臥具、醫藥、住舍、床座，乃至不以塗香、末香，施諸沙門、婆羅門等。",
        "from": "T17n0755_001:0589c03_1",
        "context_with_next_sentence": true
    },
    {
        "source_sentence": "由此因緣，身壞命終墮在惡趣，受地獄苦。",
        "from": "T17n0755_001:0589c05_2",
        "context_with_next_sentence": true
    },
    {
        "source_sentence": "地獄報盡縱得為人，在在所生貧窮闕乏。",
        "from": "T17n0755_001:0589c06_3",
        "context_with_next_sentence": true
    },
    {
        "source_sentence": "淨意當知，由慳悋因，感貧窮果。",
        "from": "T17n0755_001:0589c07_4",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0589c09_0",
        "context_with_next_sentence": true
    },
    {
        "source_sentence": "世間一類男子、女人，心不慳悋，常以飲食、衣服、臥具、醫藥、住舍、床座，乃至塗香、末香，施諸沙門、婆羅門等。",
        "from": "T17n0755_001:0589c09_1",
        "context_with_next_sentence": true
    },
    {
        "source_sentence": "由此因緣，身壞命終得生善趣，受天人身。",
        "from": "T17n0755_001:0589c11_2",
        "context_with_next_sentence": true
    },
    {
        "source_sentence": "天中報盡來生人間，在在所生富貴自在。",
        "from": "T17n0755_001:0589c12_3",
        "context_with_next_sentence": true
    },
    {
        "source_sentence": "淨意當知，由不慳悋因，感富貴果。",
        "from": "T17n0755_001:0589c13_4",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0589c15_0",
        "context_with_next_sentence": true
    },
    {
        "source_sentence": "世間一類男子、女人，心不愛樂正法經典，又復不於沙門、婆羅門所請問諸義：何者是善？",
        "from": "T17n0755_001:0589c15_1",
        "context_with_next_sentence": true
    },
    {
        "source_sentence": "何者不善？",
        "from": "T17n0755_001:0589c17_2",
        "context_with_next_sentence": true
    },
    {
        "source_sentence": "何者應發起？",
        "from": "T17n0755_001:0589c17_3",
        "context_with_next_sentence": true
    },
    {
        "source_sentence": "何者不應發起？",
        "from": "T17n0755_001:0589c17_4",
        "context_with_next_sentence": true
    },
    {
        "source_sentence": "何者應行？",
        "from": "T17n0755_001:0589c18_5",
        "context_with_next_sentence": true
    },
    {
        "source_sentence": "何者不應行？",
        "from": "T17n0755_001:0589c18_6",
        "context_with_next_sentence": true
    },
    {
        "source_sentence": "不能如是請問開決。",
        "from": "T17n0755_001:0589c18_7",
        "context_with_next_sentence": true
    },
    {
        "source_sentence": "由此因緣，身壞命終墮在惡趣，受地獄苦。",
        "from": "T17n0755_001:0589c19_8",
        "context_with_next_sentence": true
    },
    {
        "source_sentence": "地獄報盡縱得為人，在在所生愚癡無智。",
        "from": "T17n0755_001:0589c20_9",
        "context_with_next_sentence": true
    },
    {
        "source_sentence": "淨意當知，由不樂法、不問法因，感愚癡果。",
        "from": "T17n0755_001:0589c21_10",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0589c23_0",
        "context_with_next_sentence": true
    },
    {
        "source_sentence": "世間一類男子、女人，心常愛樂正法經典，又復能於沙門、婆羅門所請問諸義：何者是善？",
        "from": "T17n0755_001:0589c23_1",
        "context_with_next_sentence": true
    },
    {
        "source_sentence": "何者不善？",
        "from": "T17n0755_001:0589c25_2",
        "context_with_next_sentence": true
    },
    {
        "source_sentence": "何者應發起？",
        "from": "T17n0755_001:0589c25_3",
        "context_with_next_sentence": true
    },
    {
        "source_sentence": "何者不應發起？",
        "from": "T17n0755_001:0589c25_4",
        "context_with_next_sentence": true
    },
    {
        "source_sentence": "何者應行？",
        "from": "T17n0755_001:0589c26_5",
        "context_with_next_sentence": true
    },
    {
        "source_sentence": "何者不應行？",
        "from": "T17n0755_001:0589c26_6",
        "context_with_next_sentence": true
    },
    {
        "source_sentence": "而能如是請問開決。",
        "from": "T17n0755_001:0589c26_7",
        "context_with_next_sentence": true
    },
    {
        "source_sentence": "由此因緣，身壞命終得生善趣，受天人身。",
        "from": "T17n0755_001:0589c27_8",
        "context_with_next_sentence": true
    },
    {
        "source_sentence": "天中報盡來生人間，在在所生具大智慧。",
        "from": "T17n0755_001:0589c28_9",
        "context_with_next_sentence": true
    },
    {
        "source_sentence": "淨意當知，由愛樂法、請問法因，感智慧果。",
        "from": "T17n0755_001:0589c29_10",
        "context_with_next_sentence": true
    },
    {
        "source_sentence": "「復次，淨意！",
        "from": "T17n0755_001:0590a02_0",
        "context_with_next_sentence": true
    },
    {
        "source_sentence": "如我上說，如是因果種種差別。",
        "from": "T17n0755_001:0590a02_1",
        "context_with_next_sentence": true
    },
    {
        "source_sentence": "是故當知，短壽因得短壽果，長壽因得長壽果；多病因得多病果，少病因得少病果；醜陋因得醜陋果，端正因得端正果；不如意因得不如意果，如意因得如意果；下族因得下族果，上族因得上族果；貧窮因得貧窮果，富貴因得富貴果；愚癡因得愚癡果，智慧因得智慧果。",
        "from": "T17n0755_001:0590a02_2",
        "context_with_next_sentence": true
    },
    {
        "source_sentence": "淨意！",
        "from": "T17n0755_001:0590a09_3",
        "context_with_next_sentence": true
    },
    {
        "source_sentence": "是故汝今如實了知，短壽因果是佛所說，長壽因果是佛所說，多病因果是佛所說，少病因果是佛所說，醜陋因果是佛所說，端正因果是佛所說，不如意因果是佛所說，如意因果是佛所說，下族因果是佛所說，上族因果是佛所說，貧窮因果是佛所說，富貴因果是佛所說，愚癡因果是佛所說，智慧因果是佛所說，是故智者如說而行。",
        "from": "T17n0755_001:0590a09_4",
        "context_with_next_sentence": true
    },
    {
        "source_sentence": "「淨意當知，佛說長壽為勝善報，少病為勝善報，端正為勝善報，如意為勝善報，上族為勝善報，富貴為勝善報，智慧為勝善報。",
        "from": "T17n0755_001:0590a17_0",
        "context_with_next_sentence": true
    },
    {
        "source_sentence": "淨意！",
        "from": "T17n0755_001:0590a19_1",
        "context_with_next_sentence": true
    },
    {
        "source_sentence": "如是等法是佛所說，汝當修學。」",
        "from": "T17n0755_001:0590a19_2",
        "context_with_next_sentence": true
    },
    {
        "source_sentence": "爾時，淨意兜泥耶子聞是法已，心生歡喜，白佛言：「世尊！",
        "from": "T17n0755_001:0590a21_0",
        "context_with_next_sentence": true
    },
    {
        "source_sentence": "譬如世間諸黑闇處，不能通達所行之道，雖有眼目不能觀照。",
        "from": "T17n0755_001:0590a22_1",
        "context_with_next_sentence": true
    },
    {
        "source_sentence": "若有智者持以燈炬，彼所行道悉能通達。",
        "from": "T17n0755_001:0590a23_2",
        "context_with_next_sentence": true
    },
    {
        "source_sentence": "世尊亦復如是，善說正法破諸無智，而能一一分別諸法。",
        "from": "T17n0755_001:0590a24_3",
        "context_with_next_sentence": true
    },
    {
        "source_sentence": "是善，是不善；是應發起，是不應發起；是所應行，是不應行。",
        "from": "T17n0755_001:0590a25_4",
        "context_with_next_sentence": true
    },
    {
        "source_sentence": "如是等法，唯佛如來、應供、正等正覺出現世間能善宣說。",
        "from": "T17n0755_001:0590a27_5",
        "context_with_next_sentence": true
    },
    {
        "source_sentence": "我於今日快得善利，我今歸佛、歸法、歸苾芻僧，持不殺等戒，為優婆塞。",
        "from": "T17n0755_001:0590a28_6",
        "context_with_next_sentence": true
    },
    {
        "source_sentence": "願佛世尊攝受於我。」",
        "from": "T17n0755_001:0590b01_7",
        "context_with_next_sentence": true
    },
    {
        "source_sentence": "佛言：「善哉！",
        "from": "T17n0755_001:0590b01_8",
        "context_with_next_sentence": true
    },
    {
        "source_sentence": "今攝受汝。」",
        "from": "T17n0755_001:0590b01_9",
        "context_with_next_sentence": true
    },
    {
        "source_sentence": "時，淨意優婆塞，即白佛言：「世尊！",
        "from": "T17n0755_001:0590b03_0",
        "context_with_next_sentence": true
    },
    {
        "source_sentence": "今此舍衛城中諸族姓子，若聞是事，咸應念言：『兜泥耶子於長夜中，善為眾生利益開導。』」",
        "from": "T17n0755_001:0590b03_1",
        "context_with_next_sentence": true
    },
    {
        "source_sentence": "爾時，淨意優婆塞作是語已，禮佛而退。",
        "from": "T17n0755_001:0590b05_2",
        "context_with_next_sentence": true
    },
    {
        "source_sentence": "佛說淨意優婆塞所問經",
        "from": "T17n0755_001:0590b07_0",
        "context_with_next_sentence": false
    }
]