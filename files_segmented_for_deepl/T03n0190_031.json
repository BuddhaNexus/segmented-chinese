[
    {
        "source_sentence": "佛本行集經卷第三十一",
        "from": "T03n0190_031:0796b08_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_031:0796b10_0",
        "context_with_next_sentence": true
    },
    {
        "source_sentence": "昔與魔競品第三十四",
        "from": "T03n0190_031:0796b11_0",
        "context_with_next_sentence": true
    },
    {
        "source_sentence": "「爾時，菩薩於彼初夜，以手指地，降伏魔眾波旬眷屬。",
        "from": "T03n0190_031:0796b12_0",
        "context_with_next_sentence": true
    },
    {
        "source_sentence": "是時此地六種震動，乃至大震，猶打銅鐘。",
        "from": "T03n0190_031:0796b13_1",
        "context_with_next_sentence": true
    },
    {
        "source_sentence": "是時一切聚落城邑國土，所居有諸人眾，彼等皆悉見大地動，聞震吼聲，心並生疑，各各自往至相師邊，或卜師邊，天文師邊，或仙人邊，或至所解占仰師邊，悉皆借問：『此事云何？",
        "from": "T03n0190_031:0796b14_2",
        "context_with_next_sentence": true
    },
    {
        "source_sentence": "何故大地如是震動？",
        "from": "T03n0190_031:0796b18_3",
        "context_with_next_sentence": true
    },
    {
        "source_sentence": "作此大聲？",
        "from": "T03n0190_031:0796b18_4",
        "context_with_next_sentence": true
    },
    {
        "source_sentence": "魔與沙門，誰勝誰劣？",
        "from": "T03n0190_031:0796b18_5",
        "context_with_next_sentence": true
    },
    {
        "source_sentence": "汝等各自善能占仰，唯願為我解說斯事。』",
        "from": "T03n0190_031:0796b19_6",
        "context_with_next_sentence": true
    },
    {
        "source_sentence": "爾時，彼等一切諸仙天文師等，各自報其所問人言：『摩伽陀國伽耶聚落，有兩大力，相共角試，一求出世最大法王，一求世間非法之王，兩競爭鬪，而於彼中，求法王者，撲於彼求非法王者。",
        "from": "T03n0190_031:0796b20_7",
        "context_with_next_sentence": true
    },
    {
        "source_sentence": "其事已訖，後夜中得成大法王，不久欲轉無上法輪。』",
        "from": "T03n0190_031:0796b24_8",
        "context_with_next_sentence": true
    },
    {
        "source_sentence": "而有偈說：「『一切諸人聞地動，　　各自往詣占師邊，　　問其占仰師是言：　　「仁等世間聖知者，　　而此大地何故動？",
        "from": "T03n0190_031:0796b25_9",
        "context_with_next_sentence": true
    },
    {
        "source_sentence": "　　唯願諦審善觀占，　　速疾決我等此疑。」",
        "from": "T03n0190_031:0796b28_10",
        "context_with_next_sentence": true
    },
    {
        "source_sentence": "　　彼等一切諸師報：　「法王非法王在彼，　　二人相競鬪威神，　　各試德力誰為尊。",
        "from": "T03n0190_031:0796b29_11",
        "context_with_next_sentence": true
    },
    {
        "source_sentence": "　　摩伽陀國聚落內，　　菩薩天魔兩相角，　　法行摧伏彼魔軍，　　既降伏已得菩提，　　成佛法王獨無畏。」』",
        "from": "T03n0190_031:0796c02_12",
        "context_with_next_sentence": true
    },
    {
        "source_sentence": "「爾時，如來於彼後夜明星出時，得成阿耨多羅三藐三菩提已，於時世間自然而有最大光明，地六種動。",
        "from": "T03n0190_031:0796c05_0",
        "context_with_next_sentence": true
    },
    {
        "source_sentence": "時彼光明及地動已，淨飯王宮，睡眠驚寤，喚諸相師并婆羅門天文師等，而勅之言：『婆羅門輩！",
        "from": "T03n0190_031:0796c07_1",
        "context_with_next_sentence": true
    },
    {
        "source_sentence": "此事云何？",
        "from": "T03n0190_031:0796c09_2",
        "context_with_next_sentence": true
    },
    {
        "source_sentence": "為我解說。』",
        "from": "T03n0190_031:0796c09_3",
        "context_with_next_sentence": true
    },
    {
        "source_sentence": "作是語已，時諸占相天文師等，即白王言：『唯願大王！",
        "from": "T03n0190_031:0796c09_4",
        "context_with_next_sentence": true
    },
    {
        "source_sentence": "且少時忍，我等占仰然後白王。』",
        "from": "T03n0190_031:0796c11_5",
        "context_with_next_sentence": true
    },
    {
        "source_sentence": "「爾時，佛母摩耶夫人，已得天身，作玉女形，從天上下，告淨飯王及羅睺羅母耶輸陀羅等，作如是言：『大王！",
        "from": "T03n0190_031:0796c12_0",
        "context_with_next_sentence": true
    },
    {
        "source_sentence": "當知，今夜王子悉達多已成阿耨多羅三藐三菩提，以是相故，大地震動。",
        "from": "T03n0190_031:0796c14_1",
        "context_with_next_sentence": true
    },
    {
        "source_sentence": "如來既成三菩提已，降伏眾魔，無有怨敵，於世間中，無所可畏。』",
        "from": "T03n0190_031:0796c16_2",
        "context_with_next_sentence": true
    },
    {
        "source_sentence": "是時色界淨居諸天，心尚疑惑，如來得成三菩提不？",
        "from": "T03n0190_031:0796c17_3",
        "context_with_next_sentence": true
    },
    {
        "source_sentence": "爾時，世尊知彼諸天心之所念，飛騰虛空，為彼諸天，斷疑心故，說於如是師子吼聲：『我今已斷諸慾愛結，已定慾心，乾竭一切諸煩惱水，更不復流，不受後有，更不轉入於煩惱內，度盡苦邊，更無復餘。』",
        "from": "T03n0190_031:0796c18_4",
        "context_with_next_sentence": true
    },
    {
        "source_sentence": "「爾時，彼等一切諸天聞此說已，心各思惟：『如來已得成三菩提。』",
        "from": "T03n0190_031:0796c24_0",
        "context_with_next_sentence": true
    },
    {
        "source_sentence": "歡喜踊躍，遍滿其體，不能自勝，將天妙花，塗香末香，天旃檀香，牛頭旃檀細末之香，曼陀羅花、摩訶曼陀羅花，散如來上，散已復散。",
        "from": "T03n0190_031:0796c25_1",
        "context_with_next_sentence": true
    },
    {
        "source_sentence": "其魔波旬，見諸天眾將如是等供養之具供養如來，見已即對如來之前，相去不遠，地上而坐，悵怏不樂，心大憂愁，以一荻片而畫於地，復如是念：『世實希有！",
        "from": "T03n0190_031:0796c28_2",
        "context_with_next_sentence": true
    },
    {
        "source_sentence": "難可思議！",
        "from": "T03n0190_031:0797a03_3",
        "context_with_next_sentence": true
    },
    {
        "source_sentence": "諸仙苦行，我能迴轉，其帝釋等一切諸天，我能教發貪慾之心；云何今此沙門釋種，一心三昧，經暫時間，使我軍馬皆悉降伏如是？』」",
        "from": "T03n0190_031:0797a03_4",
        "context_with_next_sentence": true
    },
    {
        "source_sentence": "已後如來密教廣行佛事說法之時，諸比丘等，即白佛言：「希有世尊！",
        "from": "T03n0190_031:0797a06_5",
        "context_with_next_sentence": true
    },
    {
        "source_sentence": "世尊云何，以精進力，得三菩提，成七道分，滿足法寶？」",
        "from": "T03n0190_031:0797a07_6",
        "context_with_next_sentence": true
    },
    {
        "source_sentence": "作是語已，佛即告彼諸比丘言：「汝諸比丘！",
        "from": "T03n0190_031:0797a09_7",
        "context_with_next_sentence": true
    },
    {
        "source_sentence": "今應當知，然我非但此之一世精進力故，得三菩提及七道分，我往昔時精進力故，得摩尼寶。」",
        "from": "T03n0190_031:0797a10_0",
        "context_with_next_sentence": true
    },
    {
        "source_sentence": "時，諸比丘即白佛言：「世尊！",
        "from": "T03n0190_031:0797a12_1",
        "context_with_next_sentence": true
    },
    {
        "source_sentence": "此事云何？",
        "from": "T03n0190_031:0797a12_2",
        "context_with_next_sentence": true
    },
    {
        "source_sentence": "願為我等，分別解說。」",
        "from": "T03n0190_031:0797a13_0",
        "context_with_next_sentence": true
    },
    {
        "source_sentence": "爾時，佛告諸比丘言：「汝諸比丘！",
        "from": "T03n0190_031:0797a14_0",
        "context_with_next_sentence": true
    },
    {
        "source_sentence": "至心諦聽。",
        "from": "T03n0190_031:0797a14_1",
        "context_with_next_sentence": true
    },
    {
        "source_sentence": "我念往昔有一商主，入海採寶，而於海內，得一貴重摩尼之寶，其價正直百千兩金，得已忽然還墮海中。",
        "from": "T03n0190_031:0797a15_0",
        "context_with_next_sentence": true
    },
    {
        "source_sentence": "時彼商主，即持一杓，發大精進勇猛之心，抒大海水，欲令乾竭求摩尼寶。",
        "from": "T03n0190_031:0797a17_1",
        "context_with_next_sentence": true
    },
    {
        "source_sentence": "時海神天，見於彼人杓抒海水將置陸地，見已即作如是念言：『此人愚癡，無有智慧，大海之水，無量無邊，其人云何以杓欲抒置於陸地？』",
        "from": "T03n0190_031:0797a19_0",
        "context_with_next_sentence": true
    },
    {
        "source_sentence": "而彼海神，即說偈言：「『世間多有眾生輩，　　為貪財利種種為，　　我今見汝大愚癡，　　更無有人過汝者。",
        "from": "T03n0190_031:0797a22_1",
        "context_with_next_sentence": true
    },
    {
        "source_sentence": "　　八萬四千由旬海，　　今欲以杓抒令乾，　　困乏徒自喪一生，　　所抒未多命便盡。",
        "from": "T03n0190_031:0797a25_0",
        "context_with_next_sentence": true
    },
    {
        "source_sentence": "　　所抒之水如毛渧，　　此大海廣而甚深，　　汝今無智不思惟，　　耳璫欲取須彌作。』",
        "from": "T03n0190_031:0797a27_0",
        "context_with_next_sentence": true
    },
    {
        "source_sentence": "「爾時，商主復向海神而說偈言：「『天神此為不善言，　　乃欲遮我乾竭海，　　神但定意正觀我，　　不久抒海當令空。",
        "from": "T03n0190_031:0797a29_0",
        "context_with_next_sentence": true
    },
    {
        "source_sentence": "　　仁住於此長夜停，　　是故心應大憂惱，　　我誓精勤心不退，　　必竭大海使令乾。",
        "from": "T03n0190_031:0797b03_0",
        "context_with_next_sentence": true
    },
    {
        "source_sentence": "　　我無價寶墮此中，　　是故要枯大海水，　　水若盡底還獲寶，　　得已當迴歸向家。』",
        "from": "T03n0190_031:0797b05_0",
        "context_with_next_sentence": true
    },
    {
        "source_sentence": "「時彼海神聞是語已，心生恐怖，作如是念：『此人如是精進勇猛，抒此海水，必當竭盡。』",
        "from": "T03n0190_031:0797b07_0",
        "context_with_next_sentence": true
    },
    {
        "source_sentence": "時彼海神如是念已，即還商主無價寶珠，還已而說如是偈言：「『凡人須作勇猛心，　　負擔苦疲莫辭惓，　　我見如是精進力，　　失寶還得歸向家。』」",
        "from": "T03n0190_031:0797b08_1",
        "context_with_next_sentence": true
    },
    {
        "source_sentence": "爾時世尊而說偈言：「精進處處得稱心，　　嬾墯恒常見大苦，　是故勤發勇猛意，　　智人以此成菩提。」",
        "from": "T03n0190_031:0797b13_0",
        "context_with_next_sentence": true
    },
    {
        "source_sentence": "佛告諸比丘：「欲知爾時大商主者，即我身是。",
        "from": "T03n0190_031:0797b16_0",
        "context_with_next_sentence": true
    },
    {
        "source_sentence": "時彼商主入海，既得無價寶珠，得還復失，以勇猛心，求寶還得。",
        "from": "T03n0190_031:0797b17_0",
        "context_with_next_sentence": true
    },
    {
        "source_sentence": "今日亦然，以精進故，得阿耨多羅三藐三菩提七覺分道。」",
        "from": "T03n0190_031:0797b18_1",
        "context_with_next_sentence": true
    },
    {
        "source_sentence": "時諸比丘即白佛言：「希有世尊！",
        "from": "T03n0190_031:0797b20_0",
        "context_with_next_sentence": true
    },
    {
        "source_sentence": "希有奇特！",
        "from": "T03n0190_031:0797b20_1",
        "context_with_next_sentence": true
    },
    {
        "source_sentence": "不可思議，一人獨自能降是等一切魔眾。」",
        "from": "T03n0190_031:0797b20_2",
        "context_with_next_sentence": true
    },
    {
        "source_sentence": "作是語已，即各默然。",
        "from": "T03n0190_031:0797b21_3",
        "context_with_next_sentence": true
    },
    {
        "source_sentence": "爾時，世尊復更重告諸比丘言：「汝諸比丘！",
        "from": "T03n0190_031:0797b23_0",
        "context_with_next_sentence": true
    },
    {
        "source_sentence": "至心諦聽。",
        "from": "T03n0190_031:0797b23_1",
        "context_with_next_sentence": true
    },
    {
        "source_sentence": "我非但今獨自如是降伏眾魔，過去世時，亦曾如是獨自降伏彼等魔眾。」",
        "from": "T03n0190_031:0797b24_2",
        "context_with_next_sentence": true
    },
    {
        "source_sentence": "時，諸比丘即白佛言：「世尊！",
        "from": "T03n0190_031:0797b25_3",
        "context_with_next_sentence": true
    },
    {
        "source_sentence": "其事云何？",
        "from": "T03n0190_031:0797b26_4",
        "context_with_next_sentence": true
    },
    {
        "source_sentence": "唯願為我分別解說。」",
        "from": "T03n0190_031:0797b26_5",
        "context_with_next_sentence": true
    },
    {
        "source_sentence": "爾時，佛告諸比丘言：「汝等善聽！",
        "from": "T03n0190_031:0797b27_6",
        "context_with_next_sentence": true
    },
    {
        "source_sentence": "我念往昔無量世時，有二兄弟鸚鵡之鳥，一名摩羅祁梨(隋言鬘山)，二名[月*(恭-共+(ㄙ/大))]陀祁梨(隋言彼與山)。",
        "from": "T03n0190_031:0797b27_7",
        "context_with_next_sentence": true
    },
    {
        "source_sentence": "時二鸚鵡在於樹上，忽然有鷹迅疾而來，撮一小者，將飛空行。",
        "from": "T03n0190_031:0797b29_8",
        "context_with_next_sentence": true
    },
    {
        "source_sentence": "爾時，彼兄即向其弟而說偈言：「『獨自一人亦得苦，　　獨自一人亦得樂，　　汝啄彼鷹要害處，　　其若苦困即放汝。",
        "from": "T03n0190_031:0797c02_9",
        "context_with_next_sentence": true
    },
    {
        "source_sentence": "　　汝今身小我薄力，　　唯汝精勤莫嬾墯。』",
        "from": "T03n0190_031:0797c05_0",
        "context_with_next_sentence": true
    },
    {
        "source_sentence": "　　其弟既聞兄語已，　　欲出勇猛威力事，　　盡身極力思量竟，　　即便要處啄鷹身。",
        "from": "T03n0190_031:0797c06_0",
        "context_with_next_sentence": true
    },
    {
        "source_sentence": "　　鷹患身體苦痛纏，　　速疾即放鸚鵡鳥，　　鷹以身體患痛故，　　疾走處處求歸依。",
        "from": "T03n0190_031:0797c08_0",
        "context_with_next_sentence": true
    },
    {
        "source_sentence": "　　其巧鸚鵡鳥脫由，　　以啄彼鷹最要節，　　鷹困無有避藏處，　　嚴熾鸚鵡鳥空行。",
        "from": "T03n0190_031:0797c10_0",
        "context_with_next_sentence": true
    },
    {
        "source_sentence": "　　鷹見鸚鵡逐後飛，　　捨離遠走求活路，　　爾時啄鷹鸚鵡者，　　今即我身釋迦是；　　彼鷹即是魔波旬。",
        "from": "T03n0190_031:0797c12_0",
        "context_with_next_sentence": true
    },
    {
        "source_sentence": "　　於時我唯獨自身，　　已能降伏彼令得，　　況復於今功德備，　　那得不伏彼魔王？",
        "from": "T03n0190_031:0797c14_1",
        "context_with_next_sentence": true
    },
    {
        "source_sentence": "　　汝等比丘宜知此。」",
        "from": "T03n0190_031:0797c16_2",
        "context_with_next_sentence": true
    },
    {
        "source_sentence": "爾時，諸比丘復白佛言：「世尊！",
        "from": "T03n0190_031:0797c17_0",
        "context_with_next_sentence": true
    },
    {
        "source_sentence": "云何魔王波旬數數欺誑如來，不能得著，而如來常免彼厄難？」",
        "from": "T03n0190_031:0797c17_1",
        "context_with_next_sentence": true
    },
    {
        "source_sentence": "作是語已，世尊復告諸比丘言：「汝諸比丘！",
        "from": "T03n0190_031:0797c19_2",
        "context_with_next_sentence": true
    },
    {
        "source_sentence": "至心諦聽，當為汝說。",
        "from": "T03n0190_031:0797c20_0",
        "context_with_next_sentence": true
    },
    {
        "source_sentence": "我非但今被魔波旬所誑得脫，不曾被其之所惱亂；過去世時，魔王波旬誑惑於我，亦不能得嬈亂於我。」",
        "from": "T03n0190_031:0797c20_1",
        "context_with_next_sentence": true
    },
    {
        "source_sentence": "時，諸比丘即白佛言：「世尊！",
        "from": "T03n0190_031:0797c22_2",
        "context_with_next_sentence": true
    },
    {
        "source_sentence": "其事云何？",
        "from": "T03n0190_031:0797c23_3",
        "context_with_next_sentence": true
    },
    {
        "source_sentence": "唯願為我分別解說。」",
        "from": "T03n0190_031:0797c23_4",
        "context_with_next_sentence": true
    },
    {
        "source_sentence": "爾時，佛告諸比丘言：「我念往昔有一河，名波梨耶多(隋言度彼節)。",
        "from": "T03n0190_031:0797c25_0",
        "context_with_next_sentence": true
    },
    {
        "source_sentence": "時彼河岸有一人，是結花鬘師，其人有園，在彼河側。",
        "from": "T03n0190_031:0797c26_1",
        "context_with_next_sentence": true
    },
    {
        "source_sentence": "而彼河內，時有一龜，從水而出，至花園中，求食而行，處處經歷，蹋壞其花。",
        "from": "T03n0190_031:0797c27_2",
        "context_with_next_sentence": true
    },
    {
        "source_sentence": "時彼園主，見於彼龜處處求食踐壞其花，是時園主即作方便，捕捉彼龜，捉已置於一筐篋中，將欲殺食。",
        "from": "T03n0190_031:0797c29_3",
        "context_with_next_sentence": true
    },
    {
        "source_sentence": "「爾時彼龜作如是念：『我今云何得脫此難？",
        "from": "T03n0190_031:0798a03_0",
        "context_with_next_sentence": true
    },
    {
        "source_sentence": "作何方便？",
        "from": "T03n0190_031:0798a03_1",
        "context_with_next_sentence": true
    },
    {
        "source_sentence": "作何巧智？』",
        "from": "T03n0190_031:0798a04_2",
        "context_with_next_sentence": true
    },
    {
        "source_sentence": "即發是心：『我今可誑此之園主。』",
        "from": "T03n0190_031:0798a04_3",
        "context_with_next_sentence": true
    },
    {
        "source_sentence": "作是念已，即向園主而說偈言：「『我從水出身有泥，　　汝且置花洗我體，　　我身既有泥不淨，　　恐畏污汝篋及花。』",
        "from": "T03n0190_031:0798a05_4",
        "context_with_next_sentence": true
    },
    {
        "source_sentence": "「時彼園主，作如是念：『善哉此龜！",
        "from": "T03n0190_031:0798a08_0",
        "context_with_next_sentence": true
    },
    {
        "source_sentence": "善言教我！",
        "from": "T03n0190_031:0798a08_1",
        "context_with_next_sentence": true
    },
    {
        "source_sentence": "我今不得不取其言。",
        "from": "T03n0190_031:0798a08_2",
        "context_with_next_sentence": true
    },
    {
        "source_sentence": "我洗其身，勿令泥污我之花篋。』",
        "from": "T03n0190_031:0798a09_3",
        "context_with_next_sentence": true
    },
    {
        "source_sentence": "作是念已，即手執龜將向水所，欲洗龜身。",
        "from": "T03n0190_031:0798a10_4",
        "context_with_next_sentence": true
    },
    {
        "source_sentence": "是時彼人，即提龜出置於石上，抄水欲洗。",
        "from": "T03n0190_031:0798a11_5",
        "context_with_next_sentence": true
    },
    {
        "source_sentence": "是時彼龜，出大筋力，忽投沒水。",
        "from": "T03n0190_031:0798a12_6",
        "context_with_next_sentence": true
    },
    {
        "source_sentence": "時花鬘師見龜沒水，作如是念：『奇哉是龜！",
        "from": "T03n0190_031:0798a12_7",
        "context_with_next_sentence": true
    },
    {
        "source_sentence": "乃能如是誑逗於我，我今還可誘誑是龜使令出水。』",
        "from": "T03n0190_031:0798a13_8",
        "context_with_next_sentence": true
    },
    {
        "source_sentence": "時花鬘師，即向彼龜，而說偈言：「『賢龜諦聽我作意，　　汝今親舊甚眾多，　　我作花鬘繫汝咽，　　恣汝歸家作喜樂。』",
        "from": "T03n0190_031:0798a15_0",
        "context_with_next_sentence": true
    },
    {
        "source_sentence": "「爾時彼龜作如是念：『此花鬘師，妄言誑我。",
        "from": "T03n0190_031:0798a18_0",
        "context_with_next_sentence": true
    },
    {
        "source_sentence": "彼花鬘師，母患著床，其姊採花，造鬘欲賣以用活命，今作是言，定是誑我，欲食我故，誘我出耳。』",
        "from": "T03n0190_031:0798a18_1",
        "context_with_next_sentence": true
    },
    {
        "source_sentence": "是時彼龜，向花鬘師，而說偈言：「『汝家造酒欲會親，　　廣作種種諸味食，　　汝至家內作是語，　　龜肉煑已脂糂頭。』」",
        "from": "T03n0190_031:0798a21_2",
        "context_with_next_sentence": true
    },
    {
        "source_sentence": "爾時，佛告諸比丘言：「汝等比丘！",
        "from": "T03n0190_031:0798a24_0",
        "context_with_next_sentence": true
    },
    {
        "source_sentence": "欲知彼時入水龜者，我身是也；花鬘師者，魔波旬是。",
        "from": "T03n0190_031:0798a24_1",
        "context_with_next_sentence": true
    },
    {
        "source_sentence": "其於爾時，欲誑惑我而不能著，今復欲誑，何由可得？」",
        "from": "T03n0190_031:0798a25_2",
        "context_with_next_sentence": true
    },
    {
        "source_sentence": "時，諸比丘復白佛言：「希有世尊！",
        "from": "T03n0190_031:0798a27_3",
        "context_with_next_sentence": true
    },
    {
        "source_sentence": "實難思議。",
        "from": "T03n0190_031:0798a27_4",
        "context_with_next_sentence": true
    },
    {
        "source_sentence": "魔王波旬威勢自在，統於慾界，種種誑惑，猶不能動此之坐處。」",
        "from": "T03n0190_031:0798a28_5",
        "context_with_next_sentence": true
    },
    {
        "source_sentence": "作是語已，爾時，佛告諸比丘言：「汝諸比丘！",
        "from": "T03n0190_031:0798a29_6",
        "context_with_next_sentence": true
    },
    {
        "source_sentence": "今應當知，非但今日此魔波旬將其力勢欲誑惑我；過去亦然，不能誑惑得我之便。」",
        "from": "T03n0190_031:0798b01_7",
        "context_with_next_sentence": true
    },
    {
        "source_sentence": "時，諸比丘即白佛言：「善哉！",
        "from": "T03n0190_031:0798b03_8",
        "context_with_next_sentence": true
    },
    {
        "source_sentence": "世尊！",
        "from": "T03n0190_031:0798b03_9",
        "context_with_next_sentence": true
    },
    {
        "source_sentence": "其事云何？",
        "from": "T03n0190_031:0798b04_10",
        "context_with_next_sentence": true
    },
    {
        "source_sentence": "唯願為我分別解說。」",
        "from": "T03n0190_031:0798b04_11",
        "context_with_next_sentence": true
    },
    {
        "source_sentence": "爾時，佛告諸比丘言：「我念往昔，於大海中，有一大虬，其虬有婦身正懷妊，忽然思欲獼猴心食。",
        "from": "T03n0190_031:0798b05_0",
        "context_with_next_sentence": true
    },
    {
        "source_sentence": "以是因緣，其身羸瘦，痿黃宛轉，戰慄不安。",
        "from": "T03n0190_031:0798b07_1",
        "context_with_next_sentence": true
    },
    {
        "source_sentence": "時彼特虬，見婦身體如是羸瘦無有顏色，見已問言：『賢善仁者！",
        "from": "T03n0190_031:0798b08_2",
        "context_with_next_sentence": true
    },
    {
        "source_sentence": "汝何所患？",
        "from": "T03n0190_031:0798b09_3",
        "context_with_next_sentence": true
    },
    {
        "source_sentence": "欲思何食？",
        "from": "T03n0190_031:0798b09_4",
        "context_with_next_sentence": true
    },
    {
        "source_sentence": "我不聞汝從我索食，何故如是？』",
        "from": "T03n0190_031:0798b10_5",
        "context_with_next_sentence": true
    },
    {
        "source_sentence": "時其牸虬默然不報。",
        "from": "T03n0190_031:0798b10_6",
        "context_with_next_sentence": true
    },
    {
        "source_sentence": "其夫復問：『汝今何故不向我道？』",
        "from": "T03n0190_031:0798b11_7",
        "context_with_next_sentence": true
    },
    {
        "source_sentence": "婦報夫言：『汝若能與我隨心願，我當說之；若不能者，我何假說？』",
        "from": "T03n0190_031:0798b12_8",
        "context_with_next_sentence": true
    },
    {
        "source_sentence": "夫復答言：『汝但說看，若可得理，我當方便會覓令得。』",
        "from": "T03n0190_031:0798b13_9",
        "context_with_next_sentence": true
    },
    {
        "source_sentence": "婦即語言：『我今意思獼猴心食，汝能得不？』",
        "from": "T03n0190_031:0798b14_10",
        "context_with_next_sentence": true
    },
    {
        "source_sentence": "夫即報言：『汝所須者，此事甚難。",
        "from": "T03n0190_031:0798b15_11",
        "context_with_next_sentence": true
    },
    {
        "source_sentence": "所以者何？",
        "from": "T03n0190_031:0798b16_12",
        "context_with_next_sentence": true
    },
    {
        "source_sentence": "我居止在大海水中，獼猴乃在山林樹上，何由可得？』",
        "from": "T03n0190_031:0798b16_13",
        "context_with_next_sentence": true
    },
    {
        "source_sentence": "婦言：『奈何我今意思如此之食，若不能得如是物者，此胎必墮，我身不久恐取命終。』",
        "from": "T03n0190_031:0798b17_14",
        "context_with_next_sentence": true
    },
    {
        "source_sentence": "是時其夫復語婦言：『賢善仁者！",
        "from": "T03n0190_031:0798b19_15",
        "context_with_next_sentence": true
    },
    {
        "source_sentence": "汝且容忍，我今求去。",
        "from": "T03n0190_031:0798b20_16",
        "context_with_next_sentence": true
    },
    {
        "source_sentence": "若成此事，深不可言，則我與汝並皆慶快。』",
        "from": "T03n0190_031:0798b20_17",
        "context_with_next_sentence": true
    },
    {
        "source_sentence": "爾時，彼虬即從海出，至於岸上。",
        "from": "T03n0190_031:0798b21_18",
        "context_with_next_sentence": true
    },
    {
        "source_sentence": "去岸不遠，有一大樹，名優曇婆羅(隋言求願)。",
        "from": "T03n0190_031:0798b22_19",
        "context_with_next_sentence": true
    },
    {
        "source_sentence": "時彼樹有一大獼猴，在於樹頭，取果子食。",
        "from": "T03n0190_031:0798b23_20",
        "context_with_next_sentence": true
    },
    {
        "source_sentence": "是時彼虬既見獼猴在樹上坐食於樹子，見已漸漸到於樹下，到已即便共相慰喻，以美語言問訊獼猴：『善哉善哉！",
        "from": "T03n0190_031:0798b24_21",
        "context_with_next_sentence": true
    },
    {
        "source_sentence": "婆私師吒，在此樹上，作於何事？",
        "from": "T03n0190_031:0798b27_22",
        "context_with_next_sentence": true
    },
    {
        "source_sentence": "不甚辛勤受苦惱耶？",
        "from": "T03n0190_031:0798b27_23",
        "context_with_next_sentence": true
    },
    {
        "source_sentence": "求食易得，無疲惓不？』",
        "from": "T03n0190_031:0798b28_24",
        "context_with_next_sentence": true
    },
    {
        "source_sentence": "獼猴報言：『如是仁者！",
        "from": "T03n0190_031:0798b28_25",
        "context_with_next_sentence": true
    },
    {
        "source_sentence": "我今不大受於苦惱。』",
        "from": "T03n0190_031:0798b29_26",
        "context_with_next_sentence": true
    },
    {
        "source_sentence": "虬復重更語獼猴言：『汝在此處，何所食噉？』",
        "from": "T03n0190_031:0798b29_27",
        "context_with_next_sentence": true
    },
    {
        "source_sentence": "獼猴報言：『我在優曇婆羅樹上，食噉其子。』",
        "from": "T03n0190_031:0798c01_28",
        "context_with_next_sentence": true
    },
    {
        "source_sentence": "是時虬復語獼猴言：『我今見汝，甚大歡喜，遍滿身體，不能自勝，我欲將汝作於善友，共相愛敬。",
        "from": "T03n0190_031:0798c02_29",
        "context_with_next_sentence": true
    },
    {
        "source_sentence": "汝取我語，何須住此？",
        "from": "T03n0190_031:0798c04_30",
        "context_with_next_sentence": true
    },
    {
        "source_sentence": "又復此樹子少無多，云何乃能此處願樂？",
        "from": "T03n0190_031:0798c05_31",
        "context_with_next_sentence": true
    },
    {
        "source_sentence": "汝可下來隨逐於我，我當將汝渡海，彼岸別有大林，種種諸樹花果豐饒。",
        "from": "T03n0190_031:0798c06_32",
        "context_with_next_sentence": true
    },
    {
        "source_sentence": "所謂菴婆果，閻浮果，梨拘闍果，頗那娑果，鎮頭迦果，無量樹等。』",
        "from": "T03n0190_031:0798c07_33",
        "context_with_next_sentence": true
    },
    {
        "source_sentence": "獼猴問言：『我今云何得至彼處？",
        "from": "T03n0190_031:0798c09_34",
        "context_with_next_sentence": true
    },
    {
        "source_sentence": "海水深廣，甚難越渡，我當云何堪能浮渡？』",
        "from": "T03n0190_031:0798c10_35",
        "context_with_next_sentence": true
    },
    {
        "source_sentence": "是時彼虬報獼猴言：『我背負汝，將渡彼岸，汝今但當從樹下來騎我背上。』",
        "from": "T03n0190_031:0798c11_36",
        "context_with_next_sentence": true
    },
    {
        "source_sentence": "「爾時獼猴，心無定故，狹劣愚癡，少見少知，聞虬美言心生歡喜，從樹而下，上虬背上，欲隨虬去。",
        "from": "T03n0190_031:0798c13_0",
        "context_with_next_sentence": true
    },
    {
        "source_sentence": "其虬內心生如是念：『善哉善哉！",
        "from": "T03n0190_031:0798c15_1",
        "context_with_next_sentence": true
    },
    {
        "source_sentence": "我願已成。』",
        "from": "T03n0190_031:0798c15_2",
        "context_with_next_sentence": true
    },
    {
        "source_sentence": "即欲相將至自居處，身及獼猴俱沒於水。",
        "from": "T03n0190_031:0798c16_3",
        "context_with_next_sentence": true
    },
    {
        "source_sentence": "是時獼猴問彼虬言：『善友！",
        "from": "T03n0190_031:0798c17_4",
        "context_with_next_sentence": true
    },
    {
        "source_sentence": "何故忽沒於水？』",
        "from": "T03n0190_031:0798c17_5",
        "context_with_next_sentence": true
    },
    {
        "source_sentence": "虬即報言：『汝不知也。』",
        "from": "T03n0190_031:0798c18_0",
        "context_with_next_sentence": true
    },
    {
        "source_sentence": "獼猴問言：『其事云何？",
        "from": "T03n0190_031:0798c18_1",
        "context_with_next_sentence": true
    },
    {
        "source_sentence": "欲何所為？』",
        "from": "T03n0190_031:0798c18_2",
        "context_with_next_sentence": true
    },
    {
        "source_sentence": "虬即報言：『我婦懷妊，彼如是思欲汝心食，以是因緣，我將汝來。』",
        "from": "T03n0190_031:0798c19_3",
        "context_with_next_sentence": true
    },
    {
        "source_sentence": "「爾時獼猴作如是念：『嗚呼我今甚不吉利！",
        "from": "T03n0190_031:0798c21_0",
        "context_with_next_sentence": true
    },
    {
        "source_sentence": "自取磨滅。",
        "from": "T03n0190_031:0798c21_1",
        "context_with_next_sentence": true
    },
    {
        "source_sentence": "嗚呼我今作何方便，而得免此急速厄難，不失身命？』",
        "from": "T03n0190_031:0798c22_2",
        "context_with_next_sentence": true
    },
    {
        "source_sentence": "復如是念：『我須誑虬。』",
        "from": "T03n0190_031:0798c23_3",
        "context_with_next_sentence": true
    },
    {
        "source_sentence": "作是念已，而語虬言：『仁者善友！",
        "from": "T03n0190_031:0798c23_4",
        "context_with_next_sentence": true
    },
    {
        "source_sentence": "我心留在優曇婆羅樹上寄著，不持將行。",
        "from": "T03n0190_031:0798c24_5",
        "context_with_next_sentence": true
    },
    {
        "source_sentence": "仁於當時，云何依實不語我知今須汝心？",
        "from": "T03n0190_031:0798c25_6",
        "context_with_next_sentence": true
    },
    {
        "source_sentence": "我於當時，即將相隨。",
        "from": "T03n0190_031:0798c26_7",
        "context_with_next_sentence": true
    },
    {
        "source_sentence": "善友還迴，放我取心，得已還來。』",
        "from": "T03n0190_031:0798c26_8",
        "context_with_next_sentence": true
    },
    {
        "source_sentence": "爾時，彼虬聞於獼猴如是語已，二俱還出。",
        "from": "T03n0190_031:0798c27_9",
        "context_with_next_sentence": true
    },
    {
        "source_sentence": "獼猴見虬欲出水岸，是時獼猴，努力奮迅，捷疾跳躑，出大筋力，從虬背上跳下，上彼優曇婆羅大樹之上。",
        "from": "T03n0190_031:0798c28_10",
        "context_with_next_sentence": true
    },
    {
        "source_sentence": "其虬在下少時停待，見彼獼猴淹遲不下，而語之言：『親密善友！",
        "from": "T03n0190_031:0799a02_0",
        "context_with_next_sentence": true
    },
    {
        "source_sentence": "汝速下來，共汝相隨，至於我家。』",
        "from": "T03n0190_031:0799a03_1",
        "context_with_next_sentence": true
    },
    {
        "source_sentence": "獼猴嘿然，不肯下樹。",
        "from": "T03n0190_031:0799a04_2",
        "context_with_next_sentence": true
    },
    {
        "source_sentence": "虬見獼猴經久不下，而說偈言：「『善友獼猴得心已，　　願從樹上速下來，　　我當送汝至彼林，　　多饒種種諸果處。』",
        "from": "T03n0190_031:0799a04_3",
        "context_with_next_sentence": true
    },
    {
        "source_sentence": "「爾時，獼猴作是思惟：『此虬無智。』",
        "from": "T03n0190_031:0799a08_0",
        "context_with_next_sentence": true
    },
    {
        "source_sentence": "如是念已，即向彼虬而說偈言：「『汝虬計挍雖能寬，　　而心智慮甚狹劣，　　汝但審諦自思忖，　　一切眾類誰無心？",
        "from": "T03n0190_031:0799a08_1",
        "context_with_next_sentence": true
    },
    {
        "source_sentence": "　　彼林雖復子豐饒，　　及諸菴羅等妙果，　　我今意實不在彼，　　寧自食此優曇婆。』」",
        "from": "T03n0190_031:0799a12_0",
        "context_with_next_sentence": true
    },
    {
        "source_sentence": "爾時，佛告諸比丘言：「汝諸比丘！",
        "from": "T03n0190_031:0799a14_0",
        "context_with_next_sentence": true
    },
    {
        "source_sentence": "當知彼時大獼猴者，我身是也；彼時虬者，魔波旬是。",
        "from": "T03n0190_031:0799a14_1",
        "context_with_next_sentence": true
    },
    {
        "source_sentence": "於時猶尚誑惑於我，而不能得，今復欲將世間自在五欲之事，而來誘我，豈能動我此之坐處？」",
        "from": "T03n0190_031:0799a15_2",
        "context_with_next_sentence": true
    },
    {
        "source_sentence": "作是語已，時，諸比丘復白佛言：「希有世尊！",
        "from": "T03n0190_031:0799a18_3",
        "context_with_next_sentence": true
    },
    {
        "source_sentence": "奇特世尊！",
        "from": "T03n0190_031:0799a19_0",
        "context_with_next_sentence": true
    },
    {
        "source_sentence": "實難思議。",
        "from": "T03n0190_031:0799a19_1",
        "context_with_next_sentence": true
    },
    {
        "source_sentence": "此事云何？",
        "from": "T03n0190_031:0799a19_2",
        "context_with_next_sentence": true
    },
    {
        "source_sentence": "魔王波旬，將此醜陋異類軍眾，至如來所，如來復能一一觀知。」",
        "from": "T03n0190_031:0799a19_3",
        "context_with_next_sentence": true
    },
    {
        "source_sentence": "爾時，佛告諸比丘言：「比丘！",
        "from": "T03n0190_031:0799a22_0",
        "context_with_next_sentence": true
    },
    {
        "source_sentence": "當知，非但今日魔王波旬將此醜形大魔軍眾至於我邊我亦觀知。」",
        "from": "T03n0190_031:0799a22_1",
        "context_with_next_sentence": true
    },
    {
        "source_sentence": "時諸比丘即白佛言：「希有世尊！",
        "from": "T03n0190_031:0799a24_2",
        "context_with_next_sentence": true
    },
    {
        "source_sentence": "其事云何願為解說，我等樂聞。」",
        "from": "T03n0190_031:0799a24_3",
        "context_with_next_sentence": true
    },
    {
        "source_sentence": "爾時，世尊告諸比丘：「我念往昔，有一獵師，知有一林多饒諸鳥，數下彼處。",
        "from": "T03n0190_031:0799a26_0",
        "context_with_next_sentence": true
    },
    {
        "source_sentence": "其到彼已，作於草菴，將雜樹枝，而覆其上，即入其中，隱身坐住。",
        "from": "T03n0190_031:0799a27_1",
        "context_with_next_sentence": true
    },
    {
        "source_sentence": "時彼諸鳥謂是樹枝，飛下來栖於其菴上。",
        "from": "T03n0190_031:0799a29_2",
        "context_with_next_sentence": true
    },
    {
        "source_sentence": "時其獵師見鳥栖上，漸漸或射或搦而殺。",
        "from": "T03n0190_031:0799b01_0",
        "context_with_next_sentence": true
    },
    {
        "source_sentence": "時有一鳥，見此庵已，作如是念：『此之菴舍，處處移動，自餘諸樹，安定一住；此菴之下，必不空然。』",
        "from": "T03n0190_031:0799b01_1",
        "context_with_next_sentence": true
    },
    {
        "source_sentence": "如是知已，遠離彼庵，不被獵師之所捉搦，而說偈言：「『我見一切林諸樹，　　阿說及於毘醯羅，　　諸阿梨羅并閻浮，　　無脂羅波鎮頭樹，　　安住停止於一處，　　從生已來不動移。",
        "from": "T03n0190_031:0799b04_2",
        "context_with_next_sentence": true
    },
    {
        "source_sentence": "　　此樹轉易處處行，　　其中必應不空立，　　若當其內有惡物，　　我應速疾捨此林。",
        "from": "T03n0190_031:0799b09_0",
        "context_with_next_sentence": true
    },
    {
        "source_sentence": "　　心裏既生大狐疑，　　或是惡行無慈愍，　　恐畏彼中殺害我。",
        "from": "T03n0190_031:0799b11_0",
        "context_with_next_sentence": true
    },
    {
        "source_sentence": "　　又我往昔於他方，　　已曾摑裂網走來，　　智者既知應捨此。』」",
        "from": "T03n0190_031:0799b12_1",
        "context_with_next_sentence": true
    },
    {
        "source_sentence": "爾時，佛告諸比丘言：「汝等！",
        "from": "T03n0190_031:0799b14_0",
        "context_with_next_sentence": true
    },
    {
        "source_sentence": "當知，彼飛鳥者，我身是也；其獵師者，魔波旬是。",
        "from": "T03n0190_031:0799b14_1",
        "context_with_next_sentence": true
    },
    {
        "source_sentence": "其於彼時，作可畏形，欲殺害我，我時觀知；今復將此可畏醜陋魔之軍眾，來於我邊，我亦久知。」",
        "from": "T03n0190_031:0799b15_2",
        "context_with_next_sentence": true
    },
    {
        "source_sentence": "爾時，世尊而說偈言：「世間若不深思惟，　　云何能得上人法，　今我以勝思惟故，　　從縛解脫得無為。」",
        "from": "T03n0190_031:0799b17_3",
        "context_with_next_sentence": true
    },
    {
        "source_sentence": "佛本行集經二商奉食品第三十五上",
        "from": "T03n0190_031:0799b21_0",
        "context_with_next_sentence": true
    },
    {
        "source_sentence": "「爾時，世尊初始得成於菩提道，在樹下坐，經七日夜，加趺不起，以念解脫快樂為食。",
        "from": "T03n0190_031:0799b22_0",
        "context_with_next_sentence": true
    },
    {
        "source_sentence": "爾時，世尊過七日已，一心正念，從三昧起，坐師子座，初夜正觀十二因緣，下觀至上，上觀至下，善念善觀，不失不異，因彼生此，因有於彼則復有此，所謂緣無明有諸行，緣諸行有識，緣識有名色，緣名色有六入，緣六入有觸，緣觸有受，緣受有愛，緣愛有取，緣取有有，緣有有生，緣生有老病死憂悲惱等苦生。",
        "from": "T03n0190_031:0799b23_1",
        "context_with_next_sentence": true
    },
    {
        "source_sentence": "爾時，世尊知此法已，而說偈言：「『若有梵行觀諸法，　　即見如是法相生，　　若見諸法從相生，　　即知諸法因緣有。』",
        "from": "T03n0190_031:0799c01_2",
        "context_with_next_sentence": true
    },
    {
        "source_sentence": "「爾時，世尊還彼夜半，觀十二緣，從始至終，逆觀至心，善觀善念，不失不亂。",
        "from": "T03n0190_031:0799c05_0",
        "context_with_next_sentence": true
    },
    {
        "source_sentence": "因無彼故則此自無，因滅彼故則此自滅，所謂無明滅即行滅，行滅乃至生老病死憂悲苦惱一切悉滅。",
        "from": "T03n0190_031:0799c06_1",
        "context_with_next_sentence": true
    },
    {
        "source_sentence": "爾時，世尊知此法已，而說偈言：「『若有梵行觀諸法，　　即見如是法相生，　　若見諸法從相生，　　即知諸法因緣滅。』",
        "from": "T03n0190_031:0799c09_0",
        "context_with_next_sentence": true
    },
    {
        "source_sentence": "「爾時，世尊還彼後夜，觀十二緣，從始觀終，從終觀始，善觀善念，不失不亂。",
        "from": "T03n0190_031:0799c12_0",
        "context_with_next_sentence": true
    },
    {
        "source_sentence": "所謂彼生已復生此，因有彼復有此，因無彼此亦無，彼滅已此亦滅。",
        "from": "T03n0190_031:0799c13_1",
        "context_with_next_sentence": true
    },
    {
        "source_sentence": "所謂因無明緣諸行，緣諸行已，乃至一切生老病死諸苦惱等，皆悉相生；彼無已此亦無，彼滅已此亦滅。",
        "from": "T03n0190_031:0799c15_2",
        "context_with_next_sentence": true
    },
    {
        "source_sentence": "爾時，世尊知此義已，而說偈言：「『若有梵行觀世間，　　即見相生乃至滅，　　既散諸魔建立住，　　若彼日天曜虛空。』",
        "from": "T03n0190_031:0799c17_3",
        "context_with_next_sentence": true
    },
    {
        "source_sentence": "「爾時，世尊從彼師子座上而起，離菩提樹相去不遠，還加趺坐，七日不動，以解脫行，用為安樂。",
        "from": "T03n0190_031:0799c21_0",
        "context_with_next_sentence": true
    },
    {
        "source_sentence": "七日諦觀於菩提樹，目不暫捨，復作是念：『我此處盡無邊際苦，以捨重擔。』",
        "from": "T03n0190_031:0799c23_1",
        "context_with_next_sentence": true
    },
    {
        "source_sentence": "爾時，世尊過七日後，正念正知，從三昧起。",
        "from": "T03n0190_031:0799c24_2",
        "context_with_next_sentence": true
    },
    {
        "source_sentence": "其後有人，在於如來觀道樹處起塔，名曰不瞬目塔。",
        "from": "T03n0190_031:0799c25_3",
        "context_with_next_sentence": true
    },
    {
        "source_sentence": "而說偈言：「『於此道場盡諸苦，　　復斯坐處觀彼座，　　已渡諸願至彼岸，　　我於彼處證菩提。』",
        "from": "T03n0190_031:0799c26_4",
        "context_with_next_sentence": true
    },
    {
        "source_sentence": "「爾時，世尊從眼不瞬塔所起已，安庠漸至向摩梨支(隋言陽炎)經行之處。",
        "from": "T03n0190_031:0800a01_0",
        "context_with_next_sentence": true
    },
    {
        "source_sentence": "到經行已，加趺而坐，復經七日，受解脫樂。",
        "from": "T03n0190_031:0800a02_1",
        "context_with_next_sentence": true
    },
    {
        "source_sentence": "爾時，世尊過七日已，正念正知，從三昧起。",
        "from": "T03n0190_031:0800a03_2",
        "context_with_next_sentence": true
    },
    {
        "source_sentence": "爾時，迦羅龍王(隋言黑色)詣於佛所，到佛所已，頂禮佛足，却住一面。",
        "from": "T03n0190_031:0800a04_3",
        "context_with_next_sentence": true
    },
    {
        "source_sentence": "住一面已，即白佛言：『世尊！",
        "from": "T03n0190_031:0800a05_4",
        "context_with_next_sentence": true
    },
    {
        "source_sentence": "我此宮殿，往昔已曾布施過去一切諸佛，諸佛受已，各住於此，憐愍我故。",
        "from": "T03n0190_031:0800a06_5",
        "context_with_next_sentence": true
    },
    {
        "source_sentence": "其諸佛者，所謂拘留孫世尊、拘那含牟尼世尊、迦葉世尊，今日世尊，善哉知時！",
        "from": "T03n0190_031:0800a08_6",
        "context_with_next_sentence": true
    },
    {
        "source_sentence": "憐愍我故，少時住此。",
        "from": "T03n0190_031:0800a09_7",
        "context_with_next_sentence": true
    },
    {
        "source_sentence": "所以者何？",
        "from": "T03n0190_031:0800a10_8",
        "context_with_next_sentence": true
    },
    {
        "source_sentence": "我已將此宮殿布施過去三佛，今日世尊，第四為我受此宮殿，即名四佛受我宮殿具足功德。』",
        "from": "T03n0190_031:0800a10_9",
        "context_with_next_sentence": true
    },
    {
        "source_sentence": "爾時，世尊即受迦羅龍王宮殿，受已入中，加趺而坐，復經七日，一定不起，受解脫樂。",
        "from": "T03n0190_031:0800a12_10",
        "context_with_next_sentence": true
    },
    {
        "source_sentence": "爾時，世尊過七日已，正念正知，從三昧起，告彼迦羅大龍王言：『汝龍王來從我邊，受佛等三歸并及五戒，汝當長夜受大安樂。』",
        "from": "T03n0190_031:0800a14_11",
        "context_with_next_sentence": true
    },
    {
        "source_sentence": "時迦羅龍即白佛言：『謹隨佛教，心不敢違，如世尊勅。』",
        "from": "T03n0190_031:0800a17_12",
        "context_with_next_sentence": true
    },
    {
        "source_sentence": "時，迦羅龍聞佛語已，合掌向佛，即從佛受三自歸依，歸依佛、歸依法、歸依僧，復受五戒，於世間中，最初而得優婆塞名；於畜生中，再說三歸，受三歸已，所謂即是迦羅龍王。",
        "from": "T03n0190_031:0800a18_13",
        "context_with_next_sentence": true
    },
    {
        "source_sentence": "「爾時，復更有一龍王，名目真隣陀，向於佛所，到佛所已，頂禮佛足，却住一面。",
        "from": "T03n0190_031:0800a23_0",
        "context_with_next_sentence": true
    },
    {
        "source_sentence": "住一面已，是時龍王即白佛言：『世尊！",
        "from": "T03n0190_031:0800a24_1",
        "context_with_next_sentence": true
    },
    {
        "source_sentence": "我此宮殿，往昔過去已曾布施一切諸佛，受已而住。",
        "from": "T03n0190_031:0800a25_2",
        "context_with_next_sentence": true
    },
    {
        "source_sentence": "所謂拘樓孫世尊、拘那含牟尼世尊、迦葉世尊！",
        "from": "T03n0190_031:0800a26_3",
        "context_with_next_sentence": true
    },
    {
        "source_sentence": "善哉！",
        "from": "T03n0190_031:0800a27_4",
        "context_with_next_sentence": true
    },
    {
        "source_sentence": "世尊！",
        "from": "T03n0190_031:0800a28_5",
        "context_with_next_sentence": true
    },
    {
        "source_sentence": "今亦為我受此宮殿，我得四佛三藐三佛陀受此宮殿，我獲善利。』",
        "from": "T03n0190_031:0800a28_6",
        "context_with_next_sentence": true
    },
    {
        "source_sentence": "「爾時，世尊從彼目真隣陀龍王受宮殿已，加趺而坐，一坐經於七日不起，為欲受於解脫樂故。",
        "from": "T03n0190_031:0800b01_0",
        "context_with_next_sentence": true
    },
    {
        "source_sentence": "時彼七日虛空之中，興雲注雨，起大冷風，於七日內，雨不暫停，遂成寒凍。",
        "from": "T03n0190_031:0800b03_1",
        "context_with_next_sentence": true
    },
    {
        "source_sentence": "爾時，目真隣陀龍王從宮殿出，以其大身，七重圍遶，擁蔽佛身，復以七頭埀世尊上，作於大蓋，嶷然而住。",
        "from": "T03n0190_031:0800b04_2",
        "context_with_next_sentence": true
    },
    {
        "source_sentence": "心如是念：『莫令世尊身體，寒冷風濕塵坌，蚊虻諸蟲，觸世尊體。』",
        "from": "T03n0190_031:0800b07_3",
        "context_with_next_sentence": true
    },
    {
        "source_sentence": "「爾時，世尊過七日已，見虛空中，無有雲霧，以得清淨，正念正知，從三昧起。",
        "from": "T03n0190_031:0800b09_0",
        "context_with_next_sentence": true
    },
    {
        "source_sentence": "爾時，目真隣陀龍王攝其龍身，七重遶已隱於龍形，化作年少婆羅門身，在於佛前，合十指掌，頂禮佛足，而白佛言：『世尊！",
        "from": "T03n0190_031:0800b10_1",
        "context_with_next_sentence": true
    },
    {
        "source_sentence": "我今不以恐怖如來、嬈亂如來故，以龍身遶佛七匝，又以七頭覆世尊上，安然而住，但恐世尊身有寒冷風塵土坌水漿蚊虻觸世尊體。",
        "from": "T03n0190_031:0800b13_2",
        "context_with_next_sentence": true
    },
    {
        "source_sentence": "世尊！",
        "from": "T03n0190_031:0800b16_3",
        "context_with_next_sentence": true
    },
    {
        "source_sentence": "我時思惟如是事已，覆世尊身。』",
        "from": "T03n0190_031:0800b16_4",
        "context_with_next_sentence": true
    },
    {
        "source_sentence": "爾時，世尊以是因緣，即便說偈自讚歎言：「『知足寂定最安樂，　　知足觀諸法甚深，　　安樂不惱於世間，　　亦復不殺害眾類。",
        "from": "T03n0190_031:0800b17_5",
        "context_with_next_sentence": true
    },
    {
        "source_sentence": "　　若得世間安樂者，　　遠離一切諸慾貪，　　捨於我慢自矜高，　　此樂最為勝妙樂。",
        "from": "T03n0190_031:0800b21_0",
        "context_with_next_sentence": true
    },
    {
        "source_sentence": "　　人間所有諸欲樂，　　若能盡捨愛悉無，　　彼樂此樂等校量，　　十六分中不及一。』",
        "from": "T03n0190_031:0800b23_0",
        "context_with_next_sentence": true
    },
    {
        "source_sentence": "「爾時世尊說是偈已，告目真隣陀龍王言：『汝大龍王！",
        "from": "T03n0190_031:0800b25_0",
        "context_with_next_sentence": true
    },
    {
        "source_sentence": "來受三歸并受五戒，汝當長夜得安樂故。』",
        "from": "T03n0190_031:0800b26_1",
        "context_with_next_sentence": true
    },
    {
        "source_sentence": "時真隣陀即白佛言：『如世尊教，不敢有違。』",
        "from": "T03n0190_031:0800b27_2",
        "context_with_next_sentence": true
    },
    {
        "source_sentence": "其真隣陀聞佛教已，即從佛受三自歸依及受五戒。",
        "from": "T03n0190_031:0800b28_3",
        "context_with_next_sentence": true
    },
    {
        "source_sentence": "「爾時，彼處有牧羊子，當於世尊為菩薩時，在彼苦行六年之中，以向世尊，淨心供養，恭敬尊重，復將乳汁以奉世尊，兼復別折尼拘陀枝，為作蔭涼。",
        "from": "T03n0190_031:0800c01_0",
        "context_with_next_sentence": true
    },
    {
        "source_sentence": "時彼樹枝，即成大樹。",
        "from": "T03n0190_031:0800c04_1",
        "context_with_next_sentence": true
    },
    {
        "source_sentence": "然其羊子，隨此多少信心福業善根因緣，命終已後，即得生於三十三天，便成大德威力天子，神通自在。",
        "from": "T03n0190_031:0800c04_2",
        "context_with_next_sentence": true
    },
    {
        "source_sentence": "時彼天子生天上已，作是思惟：『今此果報，本因何業而得是身？』",
        "from": "T03n0190_031:0800c07_3",
        "context_with_next_sentence": true
    },
    {
        "source_sentence": "復作是念：『往昔世尊為菩薩時，我以身造作如是業，菩薩苦行，我奉乳汁，菩薩在彼，我將尼拘陀樹一枝，插於地上，為於菩薩，作蔭涼故。",
        "from": "T03n0190_031:0800c08_4",
        "context_with_next_sentence": true
    },
    {
        "source_sentence": "藉斯善業，我今得此微妙果報。』",
        "from": "T03n0190_031:0800c11_5",
        "context_with_next_sentence": true
    },
    {
        "source_sentence": "復如是念：『我以世尊為菩薩身親供養故，得是果報；種彼樹枝，以作蔭涼，是故我今得是果報，兼得如是無礙神通。",
        "from": "T03n0190_031:0800c12_6",
        "context_with_next_sentence": true
    },
    {
        "source_sentence": "況復世尊今已得成無上菩提，今當為我還彼樹下受彼樹蔭。』",
        "from": "T03n0190_031:0800c14_7",
        "context_with_next_sentence": true
    },
    {
        "source_sentence": "時彼天子，身出大色最勝光明，夜半一向照彼樹所，以天光明，自照明已，詣向佛所，到於彼已，頂禮佛足，却住一面。",
        "from": "T03n0190_031:0800c16_8",
        "context_with_next_sentence": true
    },
    {
        "source_sentence": "時彼天子即白佛言：『善哉！",
        "from": "T03n0190_031:0800c19_9",
        "context_with_next_sentence": true
    },
    {
        "source_sentence": "世尊！",
        "from": "T03n0190_031:0800c19_10",
        "context_with_next_sentence": true
    },
    {
        "source_sentence": "唯願為我，受於彼樹，隨意安樂，憐愍我故。』",
        "from": "T03n0190_031:0800c19_11",
        "context_with_next_sentence": true
    },
    {
        "source_sentence": "「爾時，世尊為欲憐愍彼天子故，受於往昔羊子所種尼拘陀樹，受已樹下加趺而坐。",
        "from": "T03n0190_031:0800c21_0",
        "context_with_next_sentence": true
    },
    {
        "source_sentence": "一坐便經七日不動，以解脫住，受安樂故。",
        "from": "T03n0190_031:0800c22_1",
        "context_with_next_sentence": true
    },
    {
        "source_sentence": "「爾時，世尊以過於彼七日之後，正念正知，從三昧起，告天子言：『汝天子來！",
        "from": "T03n0190_031:0800c24_0",
        "context_with_next_sentence": true
    },
    {
        "source_sentence": "可從我邊受三自歸并及五戒，汝當長夜得安樂故。』",
        "from": "T03n0190_031:0800c25_1",
        "context_with_next_sentence": true
    },
    {
        "source_sentence": "而彼天子，受三自歸及五戒已，時彼世間，最初天中成優婆塞。",
        "from": "T03n0190_031:0800c26_2",
        "context_with_next_sentence": true
    },
    {
        "source_sentence": "以佛再過說於三歸，謂羊子身布施於樹及乳等故，得成天身。",
        "from": "T03n0190_031:0800c28_3",
        "context_with_next_sentence": true
    },
    {
        "source_sentence": "佛本行集經卷第三十一",
        "from": "T03n0190_031:0801a01_0",
        "context_with_next_sentence": false
    }
]