[
    {
        "source_sentence": "寶女所問經卷第一",
        "from": "T13n0399_001:0452a21_0",
        "context_with_next_sentence": true
    },
    {
        "source_sentence": "西晉月支三藏竺法護譯",
        "from": "T13n0399_001:0452a23_0",
        "context_with_next_sentence": true
    },
    {
        "source_sentence": "問慧品第一",
        "from": "T13n0399_001:0452a24_0",
        "context_with_next_sentence": true
    },
    {
        "source_sentence": "聞如是：一時，佛遊於如來寶淨高座，則為如來之所建立，積無極德已為莊嚴，所遊道場佛慧報應，蠲除所行升菩薩宮，講無量頌如來所歎，顯立威變聖導無礙，普有所入志存微妙，誘進權行等過去慧。",
        "from": "T13n0399_001:0452a25_0",
        "context_with_next_sentence": true
    },
    {
        "source_sentence": "於當來劫，弘大究竟其德無量，順平等覺善轉法輪，無限之首諦分別慧，於一切法而得自在，悉覩眾生心之諸根，度于彼岸曉了方便，斷除諸著邪業之行，為造佛事，莫不篤信化令寂定。",
        "from": "T13n0399_001:0452a29_1",
        "context_with_next_sentence": true
    },
    {
        "source_sentence": "與大比丘俱六百萬，其心調和，消除罣礙塵勞之欲，乃為如來法王之子。",
        "from": "T13n0399_001:0452b04_2",
        "context_with_next_sentence": true
    },
    {
        "source_sentence": "修深妙法興發道化，無有顛倒威儀顯曜，成就聖路為大眾祐，如來安詳獲善究竟。",
        "from": "T13n0399_001:0452b06_3",
        "context_with_next_sentence": true
    },
    {
        "source_sentence": "復與菩薩大聖眾俱，無量無限不可思惟，浩浩大會行無所拘，諸菩薩等斯須之間，尋能超越無量佛國，便設權宜供養奉事，十方如來有所諮啟，聽受經典不以厭倦。",
        "from": "T13n0399_001:0452b08_4",
        "context_with_next_sentence": true
    },
    {
        "source_sentence": "而常精勤勸化眾生，智慧善權以用超殊，至于彼岸得度無極，而以建立無礙脫門，便得超越一切眾想望報羅網，近一切智諸通之慧。",
        "from": "T13n0399_001:0452b12_5",
        "context_with_next_sentence": true
    },
    {
        "source_sentence": "其名曰：明天菩薩、選遊步菩薩、擇戰鬪菩薩、照明藏菩薩、蠲慢意菩薩、踊步菩薩、眼觀菩薩、雷音菩薩、離冥菩薩，如是等類諸菩薩眾，不可限量無邊無際不可引喻。",
        "from": "T13n0399_001:0452b16_0",
        "context_with_next_sentence": true
    },
    {
        "source_sentence": "爾時，世尊歎詠菩薩所生道場，其法名曰無陰蓋辭。",
        "from": "T13n0399_001:0452b20_0",
        "context_with_next_sentence": true
    },
    {
        "source_sentence": "一切菩薩徑路清淨，諸佛之法力無所畏，具足究竟聖慧之事，於諸法典而得自由總持之門，所入法印敢可遭遇決眾法門，聖通無極超入於慧，不退轉輪說不迴還，諸乘平等所導無二。",
        "from": "T13n0399_001:0452b21_1",
        "context_with_next_sentence": true
    },
    {
        "source_sentence": "遊無所壞一品法界，而分別說眾生心根。",
        "from": "T13n0399_001:0452b25_2",
        "context_with_next_sentence": true
    },
    {
        "source_sentence": "所入之慧獨步堅強決了諸法，滅除一切諸魔之場，已度眾患隨應順法，律化眾塵諸邪之見，入無限慧方便勸助，行無邊際諮嗟權慧，十方諸佛所共宣暢，達無希望行無罣礙無處之門，分流興隆一切諸法，決了如應而等普入，有想無想體解聖達，遊于深妙緣起之事，顯明道業無極德慧，佛身口意而以莊嚴。",
        "from": "T13n0399_001:0452b26_3",
        "context_with_next_sentence": true
    },
    {
        "source_sentence": "於此三事，心行所歸智慧無盡，越諸聖諦壞聲聞乘，身心澹泊開演明哲，教化緣覺致諸通慧，導利大乘入于道品，於一切法而得信忍，宣揚如來所因興德，講說分別誦讀宣現，智慧教授開示流布靡不周遍。",
        "from": "T13n0399_001:0452c04_4",
        "context_with_next_sentence": true
    },
    {
        "source_sentence": "爾時，世尊講說於斯善慧法典，宣弘普誦。",
        "from": "T13n0399_001:0452c10_0",
        "context_with_next_sentence": true
    },
    {
        "source_sentence": "時，眾會中有一女人，名曰寶女，即從坐起，右手執持妙珠瓔珞，白世尊曰：「唯然，大聖！",
        "from": "T13n0399_001:0452c11_0",
        "context_with_next_sentence": true
    },
    {
        "source_sentence": "如我所言至誠不虛，設此眾會佛所說法、大士所講，吾能具足持斯經典，普於十方流布弘廣勸無量人，於此法寶建立無上正真之道。",
        "from": "T13n0399_001:0452c12_1",
        "context_with_next_sentence": true
    },
    {
        "source_sentence": "如是所誓不改易者，如來威神使斯貫珠顯示聖旨。」",
        "from": "T13n0399_001:0452c15_2",
        "context_with_next_sentence": true
    },
    {
        "source_sentence": "於時世尊因眾現變，令諸菩薩皆於其上，化成棚閣珠交露帳：「斯諸正士！",
        "from": "T13n0399_001:0452c17_3",
        "context_with_next_sentence": true
    },
    {
        "source_sentence": "然後來世成正覺時，如其佛土微妙嚴淨，佛道場樹當使於今現此瑞應，眾寶棚閣珠交露帳，令斯會者覩其嚴淨悉皆悅豫。」",
        "from": "T13n0399_001:0452c18_4",
        "context_with_next_sentence": true
    },
    {
        "source_sentence": "於時寶女前詣佛所則散珠瓔，散珠瓔已，佛之威神寶女之德誓願至誠，在於佛上及諸菩薩上虛空中，化成棚閣，珠交露帳，壁方弘廣。",
        "from": "T13n0399_001:0452c21_5",
        "context_with_next_sentence": true
    },
    {
        "source_sentence": "若干種變奇特殊妙，周匝平等莊嚴校飾，分布安處正無傾斜。",
        "from": "T13n0399_001:0452c24_6",
        "context_with_next_sentence": true
    },
    {
        "source_sentence": "時，諸菩薩各心念言：「如我等身，本往古時志所誓願，當令吾等佛土嚴淨，道場覺樹亦復如是！」",
        "from": "T13n0399_001:0452c26_7",
        "context_with_next_sentence": true
    },
    {
        "source_sentence": "斯諸菩薩如心所念，各各自見交露棚閣。",
        "from": "T13n0399_001:0452c28_8",
        "context_with_next_sentence": true
    },
    {
        "source_sentence": "適覩此已怪未曾有，前白佛言：「甚為難及，天中之天！",
        "from": "T13n0399_001:0452c29_9",
        "context_with_next_sentence": true
    },
    {
        "source_sentence": "其寶女者所建立力，能為我等顯現瑞應。",
        "from": "T13n0399_001:0453a01_10",
        "context_with_next_sentence": true
    },
    {
        "source_sentence": "無央數劫所發志願，今此寶女！",
        "from": "T13n0399_001:0453a02_11",
        "context_with_next_sentence": true
    },
    {
        "source_sentence": "一心念頃悉令現矣！」",
        "from": "T13n0399_001:0453a03_0",
        "context_with_next_sentence": true
    },
    {
        "source_sentence": "世尊告曰：「如是，正士！",
        "from": "T13n0399_001:0453a03_1",
        "context_with_next_sentence": true
    },
    {
        "source_sentence": "如汝所言。",
        "from": "T13n0399_001:0453a03_2",
        "context_with_next_sentence": true
    },
    {
        "source_sentence": "寶女發意如志所建，行道以來，於六十二百千億姟諸佛之所殖眾德本，乃致若茲至誠所建真實誓願。",
        "from": "T13n0399_001:0453a04_3",
        "context_with_next_sentence": true
    },
    {
        "source_sentence": "以是之故，今斯寶女如其所誓，被德之鎧，尋使成立諸正士等。",
        "from": "T13n0399_001:0453a06_4",
        "context_with_next_sentence": true
    },
    {
        "source_sentence": "「又寶女者，設欲志願，於斯三千大千世界普雨天華悉令周滿。",
        "from": "T13n0399_001:0453a08_5",
        "context_with_next_sentence": true
    },
    {
        "source_sentence": "則如所言，輒雨名香、擣香、澤香、雜香、衣服、膳饌。",
        "from": "T13n0399_001:0453a09_6",
        "context_with_next_sentence": true
    },
    {
        "source_sentence": "設復欲令幢蓋繒幡，自然莊飾周遍虛空，尋如意成。",
        "from": "T13n0399_001:0453a10_7",
        "context_with_next_sentence": true
    },
    {
        "source_sentence": "若復欲令天地水災自然興者、若復火災，則如所言便有水災、自然火災；設復欲令水災火災蠲除還復，如其所言悉能致之。",
        "from": "T13n0399_001:0453a11_8",
        "context_with_next_sentence": true
    },
    {
        "source_sentence": "設欲令此一切眾會，悉自然變形體被服如轉輪王，尋悉能成。",
        "from": "T13n0399_001:0453a14_9",
        "context_with_next_sentence": true
    },
    {
        "source_sentence": "為四天王形體被服，天帝形像、梵天顏貌、大神妙姿容之像，比丘、比丘尼、清信士、清信女色像顏貌，則如所言悉能成之。",
        "from": "T13n0399_001:0453a15_10",
        "context_with_next_sentence": true
    },
    {
        "source_sentence": "正使欲令變怪現化億百千魔，一一魔者手各執持百種刀杖，令此眾魔堅住不動不設刀杖，悉使化成若干品種諸珠瓔珞、須縵眾華、思夷之華，皆輒如言。",
        "from": "T13n0399_001:0453a18_11",
        "context_with_next_sentence": true
    },
    {
        "source_sentence": "若復欲令玄絕曠野，自然變有飲食衣被，為大城郭，十八億家遊居其中，如其所言皆能致之。",
        "from": "T13n0399_001:0453a22_12",
        "context_with_next_sentence": true
    },
    {
        "source_sentence": "三千世界所有形像，欲令顏貌皆成如來，尋輒如志。",
        "from": "T13n0399_001:0453a24_13",
        "context_with_next_sentence": true
    },
    {
        "source_sentence": "若復欲令一切眾會處在虛空，悉當如言。",
        "from": "T13n0399_001:0453a25_14",
        "context_with_next_sentence": true
    },
    {
        "source_sentence": "「諸族姓子！",
        "from": "T13n0399_001:0453a26_15",
        "context_with_next_sentence": true
    },
    {
        "source_sentence": "斯寶女身，欲令無量無限無有邊際佛之境界，諸佛世尊所說經典，於虛空中皆為通達，具足眾備普聞音聲，如佛所言無有缺減，十方佛辭亦女所說但能宣暢。」",
        "from": "T13n0399_001:0453a26_16",
        "context_with_next_sentence": true
    },
    {
        "source_sentence": "於是寶女立願之力神足變化，普示現之如此色像，則於佛前說是頌曰：「以寶為業，　　執妙聖珍；　　演說豪尊，　無量道德。",
        "from": "T13n0399_001:0453b01_17",
        "context_with_next_sentence": true
    },
    {
        "source_sentence": "　　則以蠲除，　　塵欲瞋結；　乃布惠施，　　七覺之寶。",
        "from": "T13n0399_001:0453b04_18",
        "context_with_next_sentence": true
    },
    {
        "source_sentence": "　　以寶光明，　照眾窈冥；　　若干品類，　　明月珠曜。",
        "from": "T13n0399_001:0453b05_19",
        "context_with_next_sentence": true
    },
    {
        "source_sentence": "　尊上琦珍，　　寶英最勝；　　今以璝珠，　恭奉安住。",
        "from": "T13n0399_001:0453b07_0",
        "context_with_next_sentence": true
    },
    {
        "source_sentence": "　　假使瑪瑙、　　首藏明珠、　焰光之珠、　　無垢藏珠、　　日月之明，　所出光暉；　　蒙尊所照，　　而悉覆蔽。",
        "from": "T13n0399_001:0453b08_1",
        "context_with_next_sentence": true
    },
    {
        "source_sentence": "　觀能仁身，　　無能限量；　　所荷之祐，　致獲十力。",
        "from": "T13n0399_001:0453b11_0",
        "context_with_next_sentence": true
    },
    {
        "source_sentence": "　　住立斯土，　　極至上界；　觀察聖體，　　轉顯加倍。",
        "from": "T13n0399_001:0453b12_1",
        "context_with_next_sentence": true
    },
    {
        "source_sentence": "　　一切眾會，　各各見佛，　　悉自念言：　　尊在我前。",
        "from": "T13n0399_001:0453b13_2",
        "context_with_next_sentence": true
    },
    {
        "source_sentence": "　皆從方面，　　悉見佛顏，　　紫金縱容，　無比之貌。",
        "from": "T13n0399_001:0453b15_0",
        "context_with_next_sentence": true
    },
    {
        "source_sentence": "　　正使坐時、　　臥寐經行；　若復現在，　　處眾會中。",
        "from": "T13n0399_001:0453b16_1",
        "context_with_next_sentence": true
    },
    {
        "source_sentence": "　　言辭若嘿，　樂立禪定；　　威儀無比，　　聖智無限。",
        "from": "T13n0399_001:0453b17_2",
        "context_with_next_sentence": true
    },
    {
        "source_sentence": "　一一毛孔，　　所演光暉；　　則能普照，　一切十方。",
        "from": "T13n0399_001:0453b19_0",
        "context_with_next_sentence": true
    },
    {
        "source_sentence": "　　身如蓮華，　　最勝弘滿；　猶如志性，　　令意寂然。",
        "from": "T13n0399_001:0453b20_1",
        "context_with_next_sentence": true
    },
    {
        "source_sentence": "　　常立誠諦，　所云真實；　　如口所言，　　尊行相應。",
        "from": "T13n0399_001:0453b21_2",
        "context_with_next_sentence": true
    },
    {
        "source_sentence": "　曉了分別，　　諸法之誼；　　稽首道備，　得度彼岸。」",
        "from": "T13n0399_001:0453b23_0",
        "context_with_next_sentence": true
    },
    {
        "source_sentence": "爾時，寶女以此頌偈讚佛德已，白世尊曰：「我身今欲咨問如來，於斯經典章品之句志所趣向；設見聽者乃當自陳。」",
        "from": "T13n0399_001:0453b25_0",
        "context_with_next_sentence": true
    },
    {
        "source_sentence": "佛告女曰：「恣所欲問，吾當為汝分別說之令心悅豫。」",
        "from": "T13n0399_001:0453b27_1",
        "context_with_next_sentence": true
    },
    {
        "source_sentence": "於時，寶女見佛聽之，歡喜踊躍白世尊曰：「何謂菩薩常懷至誠？",
        "from": "T13n0399_001:0453b28_2",
        "context_with_next_sentence": true
    },
    {
        "source_sentence": "云何如來為諸菩薩說真實辭？",
        "from": "T13n0399_001:0453c01_3",
        "context_with_next_sentence": true
    },
    {
        "source_sentence": "何謂菩薩而應順法？",
        "from": "T13n0399_001:0453c01_4",
        "context_with_next_sentence": true
    },
    {
        "source_sentence": "云何如來為諸菩薩講說經典？",
        "from": "T13n0399_001:0453c02_5",
        "context_with_next_sentence": true
    },
    {
        "source_sentence": "何謂菩薩尋應威儀？",
        "from": "T13n0399_001:0453c03_6",
        "context_with_next_sentence": true
    },
    {
        "source_sentence": "云何如來為諸菩薩而說議趣？",
        "from": "T13n0399_001:0453c03_7",
        "context_with_next_sentence": true
    },
    {
        "source_sentence": "何謂菩薩奉順律教？",
        "from": "T13n0399_001:0453c04_8",
        "context_with_next_sentence": true
    },
    {
        "source_sentence": "云何如來為諸菩薩講決律事？」",
        "from": "T13n0399_001:0453c04_9",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T13n0399_001:0453c06_0",
        "context_with_next_sentence": true
    },
    {
        "source_sentence": "寶女所問欲暢仁賢真要辯才，諦聽諦聽，善思念之！」",
        "from": "T13n0399_001:0453c06_1",
        "context_with_next_sentence": true
    },
    {
        "source_sentence": "「唯然、世尊！",
        "from": "T13n0399_001:0453c07_2",
        "context_with_next_sentence": true
    },
    {
        "source_sentence": "願樂欲聞。」",
        "from": "T13n0399_001:0453c07_3",
        "context_with_next_sentence": true
    },
    {
        "source_sentence": "於時寶女受教而聽。",
        "from": "T13n0399_001:0453c08_0",
        "context_with_next_sentence": true
    },
    {
        "source_sentence": "佛告寶女：「菩薩有三法常懷至誠。",
        "from": "T13n0399_001:0453c08_1",
        "context_with_next_sentence": true
    },
    {
        "source_sentence": "何謂為三？",
        "from": "T13n0399_001:0453c09_2",
        "context_with_next_sentence": true
    },
    {
        "source_sentence": "未曾欺佛、不自欺身、亦不欺誑一切眾生。",
        "from": "T13n0399_001:0453c09_3",
        "context_with_next_sentence": true
    },
    {
        "source_sentence": "何謂菩薩欺於諸佛，而欺己身及與眾生？",
        "from": "T13n0399_001:0453c10_4",
        "context_with_next_sentence": true
    },
    {
        "source_sentence": "假使菩薩興發無上正真道意，志慕聲聞、緣覺之地，而誓求願意甘樂之，是為菩薩欺佛、己身及與眾生。",
        "from": "T13n0399_001:0453c11_5",
        "context_with_next_sentence": true
    },
    {
        "source_sentence": "「何謂菩薩不欺諸佛、己身、眾生？",
        "from": "T13n0399_001:0453c13_6",
        "context_with_next_sentence": true
    },
    {
        "source_sentence": "假使菩薩發大道意，設令勤苦遭眾惱患，為諸眾魔所見嬈試，為諸外道所見逼迫，毀辱誹謗而戲弄之，百種罵詈撾捶危害，虛妄之事而以加己，志性寂然不起怨結不懷怯弱、不成迷誤不恐不畏、不以憂慼不以為恨，續秉一志志性堅強，平等之行不捨道意。",
        "from": "T13n0399_001:0453c14_7",
        "context_with_next_sentence": true
    },
    {
        "source_sentence": "但執惠心、珍寶之心，常懷道心，一切世間最尊第一。",
        "from": "T13n0399_001:0453c20_8",
        "context_with_next_sentence": true
    },
    {
        "source_sentence": "又復發心為諸眾生，救護歸命令得超度。",
        "from": "T13n0399_001:0453c21_9",
        "context_with_next_sentence": true
    },
    {
        "source_sentence": "所興之心而無等倫，無以為喻，不退不捨不在餘乘，常立一志樂於佛道，導御法輪，令諸群萌悉得面見。",
        "from": "T13n0399_001:0453c22_10",
        "context_with_next_sentence": true
    },
    {
        "source_sentence": "現於諸力興顯如是，行步舉動遵脩精進，終不破壞他人言教。",
        "from": "T13n0399_001:0453c24_11",
        "context_with_next_sentence": true
    },
    {
        "source_sentence": "是為菩薩不欺諸佛、不自欺身，亦不侵欺一切眾生。",
        "from": "T13n0399_001:0453c26_12",
        "context_with_next_sentence": true
    },
    {
        "source_sentence": "「假使菩薩不欺諸佛、不自欺己、不誑眾生，是為菩薩第一至誠。",
        "from": "T13n0399_001:0453c27_13",
        "context_with_next_sentence": true
    },
    {
        "source_sentence": "彼以四事不欺諸佛：順于堅固、而應威施、所為力強、精進慇懃。",
        "from": "T13n0399_001:0453c28_14",
        "context_with_next_sentence": true
    },
    {
        "source_sentence": "復以四事不自欺身：志性仁和、質直其心、無有諛諂、亦無虛訑。",
        "from": "T13n0399_001:0454a01_15",
        "context_with_next_sentence": true
    },
    {
        "source_sentence": "彼以四事不欺眾生：方便應病、慈心愍哀、加以四恩，是為菩薩第一至誠，不捨道心而不違失往古之願。」",
        "from": "T13n0399_001:0454a02_16",
        "context_with_next_sentence": true
    },
    {
        "source_sentence": "佛復告寶女曰：「菩薩至誠，謂口寂然護於言語，所說無缺口辭真諦。",
        "from": "T13n0399_001:0454a05_17",
        "context_with_next_sentence": true
    },
    {
        "source_sentence": "在於獨處若大眾中，言常至誠，不以國故而兩舌也；不以珍寶具足貨業而欺虛言；不以父母親族貪財惜費而兩舌也。」",
        "from": "T13n0399_001:0454a06_18",
        "context_with_next_sentence": true
    },
    {
        "source_sentence": "佛語寶女：「有三十二事口辭清淨。",
        "from": "T13n0399_001:0454a09_19",
        "context_with_next_sentence": true
    },
    {
        "source_sentence": "何謂三十二？",
        "from": "T13n0399_001:0454a10_20",
        "context_with_next_sentence": true
    },
    {
        "source_sentence": "羞慚(一)。",
        "from": "T13n0399_001:0454a10_21",
        "context_with_next_sentence": true
    },
    {
        "source_sentence": "造德(二)。",
        "from": "T13n0399_001:0454a10_22",
        "context_with_next_sentence": true
    },
    {
        "source_sentence": "常懷恥愧(三)。",
        "from": "T13n0399_001:0454a10_23",
        "context_with_next_sentence": true
    },
    {
        "source_sentence": "等修於善(四)。",
        "from": "T13n0399_001:0454a11_24",
        "context_with_next_sentence": true
    },
    {
        "source_sentence": "不為劣惡(五)。",
        "from": "T13n0399_001:0454a11_25",
        "context_with_next_sentence": true
    },
    {
        "source_sentence": "不索譏謗(六)。",
        "from": "T13n0399_001:0454a11_26",
        "context_with_next_sentence": true
    },
    {
        "source_sentence": "不為卒暴(七)。",
        "from": "T13n0399_001:0454a12_27",
        "context_with_next_sentence": true
    },
    {
        "source_sentence": "教化諸天(八)。",
        "from": "T13n0399_001:0454a12_28",
        "context_with_next_sentence": true
    },
    {
        "source_sentence": "不興恐懼(九)。",
        "from": "T13n0399_001:0454a12_29",
        "context_with_next_sentence": true
    },
    {
        "source_sentence": "燒諸惡趣(十)。",
        "from": "T13n0399_001:0454a13_0",
        "context_with_next_sentence": true
    },
    {
        "source_sentence": "開演善歸(一)。",
        "from": "T13n0399_001:0454a13_1",
        "context_with_next_sentence": true
    },
    {
        "source_sentence": "賢聖所命(二)。",
        "from": "T13n0399_001:0454a13_2",
        "context_with_next_sentence": true
    },
    {
        "source_sentence": "恭奉明智(三)。",
        "from": "T13n0399_001:0454a13_3",
        "context_with_next_sentence": true
    },
    {
        "source_sentence": "其內清淨(四)。",
        "from": "T13n0399_001:0454a14_4",
        "context_with_next_sentence": true
    },
    {
        "source_sentence": "善修於外(五)。",
        "from": "T13n0399_001:0454a14_5",
        "context_with_next_sentence": true
    },
    {
        "source_sentence": "而受言教(六)。",
        "from": "T13n0399_001:0454a14_6",
        "context_with_next_sentence": true
    },
    {
        "source_sentence": "分別言辭(七)。",
        "from": "T13n0399_001:0454a15_0",
        "context_with_next_sentence": true
    },
    {
        "source_sentence": "無[革*亢][革*卬]說(八)。",
        "from": "T13n0399_001:0454a15_1",
        "context_with_next_sentence": true
    },
    {
        "source_sentence": "口演柔軟(九)。",
        "from": "T13n0399_001:0454a15_2",
        "context_with_next_sentence": true
    },
    {
        "source_sentence": "言語殊特(十)。",
        "from": "T13n0399_001:0454a15_3",
        "context_with_next_sentence": true
    },
    {
        "source_sentence": "口暢香潔(一)。",
        "from": "T13n0399_001:0454a16_4",
        "context_with_next_sentence": true
    },
    {
        "source_sentence": "而隨教命(二)。",
        "from": "T13n0399_001:0454a16_5",
        "context_with_next_sentence": true
    },
    {
        "source_sentence": "無有欺詐(三)。",
        "from": "T13n0399_001:0454a16_6",
        "context_with_next_sentence": true
    },
    {
        "source_sentence": "無所熱惱(四)。",
        "from": "T13n0399_001:0454a17_7",
        "context_with_next_sentence": true
    },
    {
        "source_sentence": "造業可愛(五)。",
        "from": "T13n0399_001:0454a17_8",
        "context_with_next_sentence": true
    },
    {
        "source_sentence": "內無有失(六)。",
        "from": "T13n0399_001:0454a17_9",
        "context_with_next_sentence": true
    },
    {
        "source_sentence": "外亦無誤(七)。",
        "from": "T13n0399_001:0454a18_0",
        "context_with_next_sentence": true
    },
    {
        "source_sentence": "不為罪業(八)。",
        "from": "T13n0399_001:0454a18_1",
        "context_with_next_sentence": true
    },
    {
        "source_sentence": "造眾祐地(九)。",
        "from": "T13n0399_001:0454a18_2",
        "context_with_next_sentence": true
    },
    {
        "source_sentence": "樂於佛道(十)。",
        "from": "T13n0399_001:0454a18_3",
        "context_with_next_sentence": true
    },
    {
        "source_sentence": "傳語至誠(一)。",
        "from": "T13n0399_001:0454a19_4",
        "context_with_next_sentence": true
    },
    {
        "source_sentence": "言輒獲利(二)。",
        "from": "T13n0399_001:0454a19_5",
        "context_with_next_sentence": true
    },
    {
        "source_sentence": "是為三十二事也。」",
        "from": "T13n0399_001:0454a19_6",
        "context_with_next_sentence": true
    },
    {
        "source_sentence": "佛告寶女：「所謂至誠求願具足。",
        "from": "T13n0399_001:0454a21_0",
        "context_with_next_sentence": true
    },
    {
        "source_sentence": "所以者何？",
        "from": "T13n0399_001:0454a21_1",
        "context_with_next_sentence": true
    },
    {
        "source_sentence": "喜布施者為菩薩道，無慳貪故斯成志願，一切所有設能慧施，覩是以後此則至誠。",
        "from": "T13n0399_001:0454a21_2",
        "context_with_next_sentence": true
    },
    {
        "source_sentence": "清淨之誡為菩薩道，不為毀禁斯成所願，假使戒禁具足清淨，覩是以後此則至誠。",
        "from": "T13n0399_001:0454a23_3",
        "context_with_next_sentence": true
    },
    {
        "source_sentence": "建立忍力為菩薩道，志不懷結斯成誓願，其忍辱者此為柔和，覩是以後則為至誠。",
        "from": "T13n0399_001:0454a25_4",
        "context_with_next_sentence": true
    },
    {
        "source_sentence": "遵修精進為菩薩道，不為懈廢斯成所願，設能普行一切德本，覩是以後則為至誠。",
        "from": "T13n0399_001:0454a27_5",
        "context_with_next_sentence": true
    },
    {
        "source_sentence": "建立禪定為菩薩道，不為亂心斯成所願，設能懷來習一心者，覩是以後則為至誠。",
        "from": "T13n0399_001:0454a29_6",
        "context_with_next_sentence": true
    },
    {
        "source_sentence": "建立智慧為菩薩道，不為邪黠斯成所願，曉了聖慧，覩是以後則為至誠。",
        "from": "T13n0399_001:0454b02_7",
        "context_with_next_sentence": true
    },
    {
        "source_sentence": "四意止行為菩薩道，不為放逸斯成所願，意以寂定，覩是以後此則至誠。",
        "from": "T13n0399_001:0454b04_8",
        "context_with_next_sentence": true
    },
    {
        "source_sentence": "四意之斷為菩薩道，不興眾惡心若滅除斯成所願，覩是以後此則至誠。",
        "from": "T13n0399_001:0454b05_9",
        "context_with_next_sentence": true
    },
    {
        "source_sentence": "四神足行為菩薩道，無有不達已能飛行斯成所願，覩是以後此則至誠。",
        "from": "T13n0399_001:0454b07_10",
        "context_with_next_sentence": true
    },
    {
        "source_sentence": "五根之事為菩薩道，諸根寂然無有錯亂斯成所願，諸根澹泊，覩是以後此則至誠。",
        "from": "T13n0399_001:0454b09_11",
        "context_with_next_sentence": true
    },
    {
        "source_sentence": "五力之行為菩薩道，不為無勢具足十力斯成所願，覩是以後，斯則至誠。",
        "from": "T13n0399_001:0454b10_12",
        "context_with_next_sentence": true
    },
    {
        "source_sentence": "七覺之意為菩薩道，無所不了已能覺達，諸情不起斯成所願，覩是以後此則至誠。",
        "from": "T13n0399_001:0454b12_13",
        "context_with_next_sentence": true
    },
    {
        "source_sentence": "八聖道行為菩薩道，無有邪徑設處聖路斯成所願，覩是以後此則至誠。",
        "from": "T13n0399_001:0454b14_14",
        "context_with_next_sentence": true
    },
    {
        "source_sentence": "四恩之行為菩薩道，不為無救攝諸危厄斯成所願，覩是以後此則至誠。",
        "from": "T13n0399_001:0454b16_15",
        "context_with_next_sentence": true
    },
    {
        "source_sentence": "修四梵行為菩薩道，不為天人慈悲喜護，救濟群黎斯成所願，覩是以後此則至誠。",
        "from": "T13n0399_001:0454b17_16",
        "context_with_next_sentence": true
    },
    {
        "source_sentence": "神通之慧、三達之智、正觀寂寞為菩薩道，無諸瑕穢，眾行普具斯成所願，覩是以後此則至誠。",
        "from": "T13n0399_001:0454b19_17",
        "context_with_next_sentence": true
    },
    {
        "source_sentence": "具足一切諸德法本為菩薩道，不為無度，蠲除一切諸不善法斯成所願，設能宣備仁賢之法，覩是以後此則至誠。」",
        "from": "T13n0399_001:0454b21_18",
        "context_with_next_sentence": true
    },
    {
        "source_sentence": "佛告寶女：「菩薩亦當翫習奉行，賢聖之諦：知於苦慧、斷於所習、曉了滅盡、修行聖路。",
        "from": "T13n0399_001:0454b24_19",
        "context_with_next_sentence": true
    },
    {
        "source_sentence": "彼所謂知於苦者，分別五陰無所起故。",
        "from": "T13n0399_001:0454b26_20",
        "context_with_next_sentence": true
    },
    {
        "source_sentence": "斷於習者，於五陰愛無所習故，究竟恩情無所習行，其為脫門，無所遊居不懷所施，其無所懷則於過去而無所至；設於過去無所至者，彼則正法無所蠲除；已於諸法無所除者，是為斷習。",
        "from": "T13n0399_001:0454b27_21",
        "context_with_next_sentence": true
    },
    {
        "source_sentence": "彼知滅盡，一切想著所興方便覩究竟盡。",
        "from": "T13n0399_001:0454c02_22",
        "context_with_next_sentence": true
    },
    {
        "source_sentence": "其滅盡者，為不復懷得於生死，等於所有終始均平，於一切法而無增減，已等觀者，斯為曉了滅盡之慧。",
        "from": "T13n0399_001:0454c03_23",
        "context_with_next_sentence": true
    },
    {
        "source_sentence": "彼察平等，於八正路則能等療，無所想念而無邪想，求諸塵勞無有吾我，以無吾我便無所受，則無所生、無造業者，悉能善修於一切法，是則名曰為聖路矣！",
        "from": "T13n0399_001:0454c05_24",
        "context_with_next_sentence": true
    },
    {
        "source_sentence": "假使於斯至誠之慧，曉了一切皆暢眾生，亦無有內亦無所證，是為菩薩之至誠也。」",
        "from": "T13n0399_001:0454c09_25",
        "context_with_next_sentence": true
    },
    {
        "source_sentence": "佛說是至誠教時，一萬菩薩具足聖慧，逮得法忍。",
        "from": "T13n0399_001:0454c11_26",
        "context_with_next_sentence": true
    },
    {
        "source_sentence": "佛告寶女：「何謂菩薩應順於法？",
        "from": "T13n0399_001:0454c13_0",
        "context_with_next_sentence": true
    },
    {
        "source_sentence": "御行如法則隨法教思惟於法，法為志性恭敬於法，遵修法行欲慕於法，樂於法樂多存於法，法為妙英法為刀杖，被法之鎧誓法自嚴，修法光明法之錠燎，常志法念以法為意，遊步於法分別經典，方便應法遊步法行，法為臥寐法為威儀，將護法事以法布施，法為財業法無有盡，普弘演法法為嚴辦，常修法身法為言辭，思惟法念而不放逸。",
        "from": "T13n0399_001:0454c13_1",
        "context_with_next_sentence": true
    },
    {
        "source_sentence": "如是比類，遵修法行具足成就，而順法主不為非法。」",
        "from": "T13n0399_001:0454c21_2",
        "context_with_next_sentence": true
    },
    {
        "source_sentence": "「彼為何謂順法主者？",
        "from": "T13n0399_001:0454c22_3",
        "context_with_next_sentence": true
    },
    {
        "source_sentence": "設使如斯至誠真諦，被佛法鎧以法為護，恭敬聖眾慇懃聽經，樂於道意積累眾善，不捨至真志性本淨，而無所著不違所應，見諸賢聖習眾善友，常行恭敬隨其示現，離於憍慢多所咨嗟，遊在法會至心聽經，慕求法典不以厭足，講說道義則不懈倦，而於經法無能為師，念報恩慈以有反復，所作成辦。",
        "from": "T13n0399_001:0454c23_4",
        "context_with_next_sentence": true
    },
    {
        "source_sentence": "處於閑居而無恐懼，賢聖之教無所犯負，不捨止足順從十善。",
        "from": "T13n0399_001:0455a01_5",
        "context_with_next_sentence": true
    },
    {
        "source_sentence": "咨嗟布施勸助佛道，奉於禁戒，忍辱為力，遵修精進而不怯弱，禪定寂然，遊入智慧。",
        "from": "T13n0399_001:0455a02_6",
        "context_with_next_sentence": true
    },
    {
        "source_sentence": "興隆道化顯揚善權，慈多所護，入於愍哀悅豫行喜，護離二事而順至誠，所可遭遇以善為業，興發神通導利正法，在所遊至以法惠施。",
        "from": "T13n0399_001:0455a04_7",
        "context_with_next_sentence": true
    },
    {
        "source_sentence": "於四意止不忘失志，四意斷者遵修平等，四神足者現在究竟，諸根明達修治諸力，曉了諸覺超越徑路，入于寂寞觀察所行，真諦之惠聖明解脫，頒宣暉曜順諸聲聞，隨其本地教化緣覺，咨嗟一切大乘之德，則以應誼而理緣起，便於空無無所恐畏，遊于無想則無所著，觀察無願五陰如幻，觀諸四種亦如虛空。",
        "from": "T13n0399_001:0455a07_8",
        "context_with_next_sentence": true
    },
    {
        "source_sentence": "又諸入者本淨悉空，七財之業遵修六念，及樂於六行度無極，而獲五眼第一之議。",
        "from": "T13n0399_001:0455a14_9",
        "context_with_next_sentence": true
    },
    {
        "source_sentence": "常自將護多所超度，善修道業等心一切眾生之類，歌頌一切無量諸佛功德之法。」",
        "from": "T13n0399_001:0455a16_10",
        "context_with_next_sentence": true
    },
    {
        "source_sentence": "佛言寶女：「順法菩薩不言有我、不計有人，亦不計命亦不念壽，不思斷絕、不覩有常、不見所有。",
        "from": "T13n0399_001:0455a18_11",
        "context_with_next_sentence": true
    },
    {
        "source_sentence": "若復不離之所覩者，不釋邊際不猗中間、不從朋友亦無諍訟、亦無不和亦無偏黨，不處顛倒不在邪見，越度狐疑蠲除陰蓋諸所罣礙，不違遠法亦不亂法、不誹謗經不輕慢道、不滅究竟一切諸法。",
        "from": "T13n0399_001:0455a20_12",
        "context_with_next_sentence": true
    },
    {
        "source_sentence": "順道菩薩志存諸法具足經典，所言至誠為順法矣！",
        "from": "T13n0399_001:0455a25_13",
        "context_with_next_sentence": true
    },
    {
        "source_sentence": "無所興舉，於諸異學順法言者，姦難邪行悉以滅矣！",
        "from": "T13n0399_001:0455a26_14",
        "context_with_next_sentence": true
    },
    {
        "source_sentence": "於一切世而順法言，菩薩順空行無所獲，則無邪想無瞋恚法，順無願教而於三界悉無所行，慇懃專精覩諸瑕穢。",
        "from": "T13n0399_001:0455a27_15",
        "context_with_next_sentence": true
    },
    {
        "source_sentence": "順法菩薩則無所起亦無所滅，則不受生本性清淨，義在寂寞。」",
        "from": "T13n0399_001:0455b01_16",
        "context_with_next_sentence": true
    },
    {
        "source_sentence": "佛告寶女：「所謂法者則不可獲，無有文字，而無言說亦無辭意，無色無見亦無所趣，無有言誨亦無所教，離心意識無有塵垢，以離瑕疵遠於貪欲，無有窈冥無所積聚，則無吾我而無所受，亦無所取離於所受，無有境界便無差特。",
        "from": "T13n0399_001:0455b02_17",
        "context_with_next_sentence": true
    },
    {
        "source_sentence": "於十方界而無所著則為澹泊，棄行身退亦不可覩，覺了玄曠亦無想念、亦無思行抑制聖賢，為明智者所蒙開化。",
        "from": "T13n0399_001:0455b07_18",
        "context_with_next_sentence": true
    },
    {
        "source_sentence": "亦無所遭亦無不遭，休息一切，所可遇者則如真諦，三世為空便無永沒，亦無終亡亦無退還、亦無所生無所成就亦無毀滅，亦無所有亦不不有，亦無所成亦不不成亦無所行，亦無所視亦無不見亦不離視，亦不成相亦無不相則為一相。",
        "from": "T13n0399_001:0455b10_19",
        "context_with_next_sentence": true
    },
    {
        "source_sentence": "亦復無相亦無所著，離於所著亦無有餘，無著無縛亦無所脫，不是我所亦無所屬，無所遵修亦無諸漏，則無等倫亦無平等，等無所等。",
        "from": "T13n0399_001:0455b16_0",
        "context_with_next_sentence": true
    },
    {
        "source_sentence": "亦無至誠亦不虛妄，不樂不苦，亦不精進亦無不勤、亦無所應亦不不應、亦不專精亦無不精、亦無名色亦無所起，不為堅固亦無不固，無所破壞亦無不壞，不為金剛亦不壞相，則為真諦不違至誠。",
        "from": "T13n0399_001:0455b19_1",
        "context_with_next_sentence": true
    },
    {
        "source_sentence": "而無別異亦無所遠，亦無有像類無有倫比，無有處所亦無有想、亦無有此亦無有彼亦無差特，亦無有內亦無有外亦無中間、亦無所樂不度彼岸，亦無所見亦無所聞、亦無所念亦無所教、亦無所知亦不無知、亦不有形亦不無形、亦不有作亦不無作，則離一切諸所有形，是謂為法。",
        "from": "T13n0399_001:0455b23_2",
        "context_with_next_sentence": true
    },
    {
        "source_sentence": "如是法者，則無音聲亦無不聲亦無合會，無言無說，是謂菩薩應順於法也。」",
        "from": "T13n0399_001:0455c01_3",
        "context_with_next_sentence": true
    },
    {
        "source_sentence": "佛告寶女：「具足一切諸所言辭，則為順法。",
        "from": "T13n0399_001:0455c04_0",
        "context_with_next_sentence": true
    },
    {
        "source_sentence": "其順法者未曾與人有所諍訟，其順法者不輕慢他，其順法者亦不輕易於未學者、亦不偏敬學成就者，其順法者不自稱譽亦不顯己，其順法者不亂經典，其順法者不以供養而說道義，其順法者不為他人順發狐疑，其順法者終不訟說他人之罪，其順法者不輕慢經，其順法者終不妨廢他人經道，其順法者終不覩見覺了諸法差特分數，其順法者不覩諸法離於空者。",
        "from": "T13n0399_001:0455c05_0",
        "context_with_next_sentence": true
    },
    {
        "source_sentence": "其順法者悉覩諸法不遠無常，其順法者不覩諸法捨於無願，其順法者不壞法界，其順法者不動無本，其順法者亦不超度於真本際，其順法者亦不導御隨瞋恚也，其順法者亦不御念於諸神識。",
        "from": "T13n0399_001:0455c13_1",
        "context_with_next_sentence": true
    },
    {
        "source_sentence": "其順法者：亦不導利有所猗著，其順法者亦不思念計有人也。",
        "from": "T13n0399_001:0455c18_2",
        "context_with_next_sentence": true
    },
    {
        "source_sentence": "「其順法者不亂法議不違嚴飾，其順法者不迷神識不惑道義，其順法者不毀正議，其順法者不錯法品，其順法者不迷於人，其順法者不造朋黨，其順法者亦不順於緣起之事，其順法者則無有勢亦無有法清淨因緣，其順法者亦無慳悋塵勞之穢，其順法者不沒禁戒，其順法者亦不捨於毀戒之人，其順法者無有懈、厭、瞋恚、結恨，其順法者不與懈怠、垢濁之人而俱同歸，其順法者不失道意，其順法者未曾違壞智慧之本，其順法者不求他人法之長短，其順法者不用憎人厭於經典，其順法者不用經典御於典籍，其順法者不違律教，其順法者不違法律，其順法者亦不遵修而有所應具法非法，其順法者不以心念而有所失，其順法者不沒經典，其順法者不壞成就，其順法者不取結縛，其順法者不得生死，其順法者不除無為，其順法者無有親友怨讎之想，其順法者不毀報應所殖之果，其順法者亦不信樂罪福之應，其順法者若加惡言則不念報，其順法者不求鬪諍之瑕缺也。",
        "from": "T13n0399_001:0455c20_0",
        "context_with_next_sentence": true
    },
    {
        "source_sentence": "「其順法者則不恣口，其順法者將身口心不為諛諂，其順法者不以自顯欲令人見處於閑居，其順法者不以供養之所貪利而見少事，其順法者不以無欲而造凶偽，其順法者不用他人及與己身演說佛道，其順法者不興反教，其順法者不以七財而為貪悋，其順法者不以糇糧而為服食，其順法者亦不破壞嚴父族種，其順法者不譏人短，其順法者亦不稱譽己身之德，其順法者不分別說佛之道德而有限礙，其順法者咨嗟大乘不以懈厭。",
        "from": "T13n0399_001:0456a12_1",
        "context_with_next_sentence": true
    },
    {
        "source_sentence": "是為菩薩應順於法也。」",
        "from": "T13n0399_001:0456a22_2",
        "context_with_next_sentence": true
    },
    {
        "source_sentence": "佛告寶女：「何謂菩薩尋應威儀？",
        "from": "T13n0399_001:0456a23_0",
        "context_with_next_sentence": true
    },
    {
        "source_sentence": "所謂議者，無求名聞非羸劣誼，遵修療治一切德本，積累善誼志性超異，興發道意合集空誼。",
        "from": "T13n0399_001:0456a23_1",
        "context_with_next_sentence": true
    },
    {
        "source_sentence": "假使布施不望報誼，顯揚一切諸安之誼，不毀戒誼，忍不忍誼，精進之行一切所造則超度誼，而以禪定為寂寞誼，則於智慧無猶豫誼。",
        "from": "T13n0399_001:0456a25_2",
        "context_with_next_sentence": true
    },
    {
        "source_sentence": "遵修慈者等眾生誼，設為悲者則於眾生一切演誼，其為喜者歡樂法誼，若為護者於諸苦樂無動搖誼。",
        "from": "T13n0399_001:0456a28_3",
        "context_with_next_sentence": true
    },
    {
        "source_sentence": "若布施者則無誨誼，欣樂所生無所害誼，造成誼者興法願誼。",
        "from": "T13n0399_001:0456b02_4",
        "context_with_next_sentence": true
    },
    {
        "source_sentence": "平等誼者勸化眾生志于大乘，而以四恩化黎庶議。",
        "from": "T13n0399_001:0456b03_5",
        "context_with_next_sentence": true
    },
    {
        "source_sentence": "一切萬物非常苦誼，一切諸法無吾我誼。",
        "from": "T13n0399_001:0456b04_6",
        "context_with_next_sentence": true
    },
    {
        "source_sentence": "於諸塵勞至澹泊誼，而於識者曉聖慧誼，遊嚴飾事為將御誼，一切經典則為帑藏導利典誼，計人命者化以法誼。",
        "from": "T13n0399_001:0456b05_7",
        "context_with_next_sentence": true
    },
    {
        "source_sentence": "若能了識覩達法誼，說誼無盡，分別經卷不壞法誼；若覩順滅，入無色慧而遭辯才，隨其眾人應病說誼。",
        "from": "T13n0399_001:0456b08_8",
        "context_with_next_sentence": true
    },
    {
        "source_sentence": "設布施業不以厭誼，為持戒業具足願故，博聞之業奉要行故，功德之業滿諸相故，為惠業者曉了一切群生根故，寂然之業將心事故，觀察之業通達智故。",
        "from": "T13n0399_001:0456b10_9",
        "context_with_next_sentence": true
    },
    {
        "source_sentence": "四意止者制止志故，四意斷者興顯一切功德法故，為神足者遊十方故。",
        "from": "T13n0399_001:0456b14_10",
        "context_with_next_sentence": true
    },
    {
        "source_sentence": "其五根者不破他故亦不毀空，為五力者而不錯亂諸塵勞故，七覺意者曉了一切諸法之故，遊求路者於一切法無結恨故，成神通者究竟本末無缺漏故。",
        "from": "T13n0399_001:0456b16_11",
        "context_with_next_sentence": true
    },
    {
        "source_sentence": "在彼如斯，若茲像類順法議者，則為究竟法誼之要。",
        "from": "T13n0399_001:0456b19_12",
        "context_with_next_sentence": true
    },
    {
        "source_sentence": "若應此誼，尋應威儀不為非誼。",
        "from": "T13n0399_001:0456b20_13",
        "context_with_next_sentence": true
    },
    {
        "source_sentence": "如是菩薩尋應威儀。」",
        "from": "T13n0399_001:0456b21_14",
        "context_with_next_sentence": true
    },
    {
        "source_sentence": "佛告寶女：「一切顛倒眾邪見滅則為空誼，行空菩薩為順誼矣！",
        "from": "T13n0399_001:0456b23_0",
        "context_with_next_sentence": true
    },
    {
        "source_sentence": "除一切想，應以不應則無想故，無想菩薩便順應誼。",
        "from": "T13n0399_001:0456b24_1",
        "context_with_next_sentence": true
    },
    {
        "source_sentence": "離於一切三界之願則無願誼，無願菩薩便順應誼。",
        "from": "T13n0399_001:0456b25_2",
        "context_with_next_sentence": true
    },
    {
        "source_sentence": "休息一切諸所造行則無行故，無行菩薩便順應誼。",
        "from": "T13n0399_001:0456b26_3",
        "context_with_next_sentence": true
    },
    {
        "source_sentence": "捨遠所生一切滅盡則無生故，無生菩薩便順應誼。",
        "from": "T13n0399_001:0456b27_4",
        "context_with_next_sentence": true
    },
    {
        "source_sentence": "諸所起受以無所起則無起故，無起菩薩便順應誼。",
        "from": "T13n0399_001:0456b29_5",
        "context_with_next_sentence": true
    },
    {
        "source_sentence": "而以蠲除苦習盡道則為盡故，滅盡菩薩便順應誼。",
        "from": "T13n0399_001:0456c01_6",
        "context_with_next_sentence": true
    },
    {
        "source_sentence": "一切諸法無有人命則為無故，無人菩薩便順應誼。",
        "from": "T13n0399_001:0456c02_7",
        "context_with_next_sentence": true
    },
    {
        "source_sentence": "一切言辭音響之誼，而不可得則為故矣，無獲菩薩便順應誼。",
        "from": "T13n0399_001:0456c03_8",
        "context_with_next_sentence": true
    },
    {
        "source_sentence": "諸行清淨則誠諦故，至誠菩薩便順應誼。",
        "from": "T13n0399_001:0456c05_9",
        "context_with_next_sentence": true
    },
    {
        "source_sentence": "一切道品法無放逸則為故矣，無騁菩薩便順應誼。",
        "from": "T13n0399_001:0456c06_0",
        "context_with_next_sentence": true
    },
    {
        "source_sentence": "一切所聞悉信奉行則為誼也，遵行菩薩便順應誼。",
        "from": "T13n0399_001:0456c07_1",
        "context_with_next_sentence": true
    },
    {
        "source_sentence": "一切諸乘由大乘故，若有菩薩隨大乘教，便順應誼。」",
        "from": "T13n0399_001:0456c08_2",
        "context_with_next_sentence": true
    },
    {
        "source_sentence": "佛告寶女：「無所壞者無若干事，則為誼矣。",
        "from": "T13n0399_001:0456c10_0",
        "context_with_next_sentence": true
    },
    {
        "source_sentence": "一品類者若一味者，則為誼矣。",
        "from": "T13n0399_001:0456c11_0",
        "context_with_next_sentence": true
    },
    {
        "source_sentence": "無所動搖若無所盡，則為誼矣。",
        "from": "T13n0399_001:0456c11_1",
        "context_with_next_sentence": true
    },
    {
        "source_sentence": "無所行者不生不起，則為誼矣。",
        "from": "T13n0399_001:0456c12_2",
        "context_with_next_sentence": true
    },
    {
        "source_sentence": "無所來者亦無所去，則為誼矣。",
        "from": "T13n0399_001:0456c13_3",
        "context_with_next_sentence": true
    },
    {
        "source_sentence": "無所生者亦無所滅，則為誼矣。",
        "from": "T13n0399_001:0456c13_4",
        "context_with_next_sentence": true
    },
    {
        "source_sentence": "無有二事：不舉不下、不高不卑，則為誼矣。",
        "from": "T13n0399_001:0456c14_5",
        "context_with_next_sentence": true
    },
    {
        "source_sentence": "無所造作亦無有形，則為誼矣。",
        "from": "T13n0399_001:0456c15_6",
        "context_with_next_sentence": true
    },
    {
        "source_sentence": "無所興為亦無所有，則為誼矣。",
        "from": "T13n0399_001:0456c16_7",
        "context_with_next_sentence": true
    },
    {
        "source_sentence": "無有同像、無所勸教、亦無有知，則為誼矣。",
        "from": "T13n0399_001:0456c16_8",
        "context_with_next_sentence": true
    },
    {
        "source_sentence": "去於三瑕淨三道場，平等三世，三垢永除而無三塵，則為誼矣。",
        "from": "T13n0399_001:0456c17_9",
        "context_with_next_sentence": true
    },
    {
        "source_sentence": "無所遊止無所毀失，則為誼矣。",
        "from": "T13n0399_001:0456c19_10",
        "context_with_next_sentence": true
    },
    {
        "source_sentence": "無有怨敵為澹泊行，無有惱熱，則為誼矣。",
        "from": "T13n0399_001:0456c20_11",
        "context_with_next_sentence": true
    },
    {
        "source_sentence": "無燕居行，則為誼矣。",
        "from": "T13n0399_001:0456c21_0",
        "context_with_next_sentence": true
    },
    {
        "source_sentence": "無所宣布無有攝取，常如應行，則為誼矣。",
        "from": "T13n0399_001:0456c21_1",
        "context_with_next_sentence": true
    },
    {
        "source_sentence": "斷去來今無有諛諂，則為誼矣。",
        "from": "T13n0399_001:0456c22_2",
        "context_with_next_sentence": true
    },
    {
        "source_sentence": "亦不想念正法非法，除有限無限、有常無常，平等之惠而超度去，則為誼矣。",
        "from": "T13n0399_001:0456c23_3",
        "context_with_next_sentence": true
    },
    {
        "source_sentence": "於諸文字所應音聲，而悉曉了一切本淨無有言辭，則為誼矣。",
        "from": "T13n0399_001:0456c25_0",
        "context_with_next_sentence": true
    },
    {
        "source_sentence": "曉心意識，無所宣暢而出家者，則為誼矣。",
        "from": "T13n0399_001:0456c26_1",
        "context_with_next_sentence": true
    },
    {
        "source_sentence": "於婬怒癡塵勞之欲，有想無想應與不應，悉分別之而無想著，則為誼矣。",
        "from": "T13n0399_001:0456c27_2",
        "context_with_next_sentence": true
    },
    {
        "source_sentence": "等於諸法而無若干，不為差特，則為誼矣。",
        "from": "T13n0399_001:0456c29_0",
        "context_with_next_sentence": true
    },
    {
        "source_sentence": "空無想願無所造作、亦無有形，則為誼矣。",
        "from": "T13n0399_001:0456c29_1",
        "context_with_next_sentence": true
    },
    {
        "source_sentence": "曉了第一至誠事者，不有所信、不仰他人、不知相處，則為誼矣。",
        "from": "T13n0399_001:0457a01_2",
        "context_with_next_sentence": true
    },
    {
        "source_sentence": "亦無勅教不著諸相，則為誼矣。",
        "from": "T13n0399_001:0457a03_3",
        "context_with_next_sentence": true
    },
    {
        "source_sentence": "相如虛空靖寂之相，則為誼矣。",
        "from": "T13n0399_001:0457a04_4",
        "context_with_next_sentence": true
    },
    {
        "source_sentence": "無所著相無所造作、無所悅相，則為誼矣。",
        "from": "T13n0399_001:0457a04_5",
        "context_with_next_sentence": true
    },
    {
        "source_sentence": "無所壞相如其本無，真諦無異無差特相，則為誼矣。",
        "from": "T13n0399_001:0457a05_6",
        "context_with_next_sentence": true
    },
    {
        "source_sentence": "善開化相計陰如幻，自然之相，則為誼矣。",
        "from": "T13n0399_001:0457a07_0",
        "context_with_next_sentence": true
    },
    {
        "source_sentence": "其四種者為法界相，而不遊出徑行外相，則為誼矣。",
        "from": "T13n0399_001:0457a07_1",
        "context_with_next_sentence": true
    },
    {
        "source_sentence": "布施戒惠寂然善權，無有相者，則為誼矣。",
        "from": "T13n0399_001:0457a09_2",
        "context_with_next_sentence": true
    },
    {
        "source_sentence": "興設至誠無欺詐相，一切所有為無所有相，則為誼矣。",
        "from": "T13n0399_001:0457a10_3",
        "context_with_next_sentence": true
    },
    {
        "source_sentence": "猶如金剛堅無壞相，處於世間無所諍相，則為誼矣。",
        "from": "T13n0399_001:0457a11_4",
        "context_with_next_sentence": true
    },
    {
        "source_sentence": "所作極善而諦究竟，具足之相，則為誼矣。",
        "from": "T13n0399_001:0457a12_5",
        "context_with_next_sentence": true
    },
    {
        "source_sentence": "一切普入而悉濟相，無有陰蓋所向門相，則為誼矣。",
        "from": "T13n0399_001:0457a13_6",
        "context_with_next_sentence": true
    },
    {
        "source_sentence": "等於諸趣，入於一切諸法之相，則為誼矣。",
        "from": "T13n0399_001:0457a14_7",
        "context_with_next_sentence": true
    },
    {
        "source_sentence": "平等無邪覩於平均，無所有相，則為誼矣。",
        "from": "T13n0399_001:0457a15_8",
        "context_with_next_sentence": true
    },
    {
        "source_sentence": "定意智惠因遊生相，解度知見而為惠相，則為誼矣。",
        "from": "T13n0399_001:0457a16_9",
        "context_with_next_sentence": true
    },
    {
        "source_sentence": "依於聖相，若有所知若教命相，則為誼矣。",
        "from": "T13n0399_001:0457a17_10",
        "context_with_next_sentence": true
    },
    {
        "source_sentence": "如其真諦曉發遣相，等御一切諸法之相，則為誼矣。",
        "from": "T13n0399_001:0457a18_11",
        "context_with_next_sentence": true
    },
    {
        "source_sentence": "假使菩薩如是具足所修之誼，能說若斯諸誼事者，則能分別一切眾誼。",
        "from": "T13n0399_001:0457a19_12",
        "context_with_next_sentence": true
    },
    {
        "source_sentence": "故謂大士菩薩尋應威儀者也。」",
        "from": "T13n0399_001:0457a21_13",
        "context_with_next_sentence": true
    },
    {
        "source_sentence": "佛告寶女：「何謂菩薩奉順律教？",
        "from": "T13n0399_001:0457a23_0",
        "context_with_next_sentence": true
    },
    {
        "source_sentence": "如來講說，而有二律。",
        "from": "T13n0399_001:0457a23_1",
        "context_with_next_sentence": true
    },
    {
        "source_sentence": "何謂為二？",
        "from": "T13n0399_001:0457a24_2",
        "context_with_next_sentence": true
    },
    {
        "source_sentence": "殃罪之律、決勞欲律。",
        "from": "T13n0399_001:0457a24_3",
        "context_with_next_sentence": true
    },
    {
        "source_sentence": "彼何謂殃罪之律？",
        "from": "T13n0399_001:0457a24_4",
        "context_with_next_sentence": true
    },
    {
        "source_sentence": "所言罪律，思想之本，不應順本、無明之本、愚癡之本、顛倒之本、無實之本、虛偽之本、貪身之本、猗我之本、著人之本、懈怠之本、無所捨本、無所歸本、狐疑之本、慢恣之本、難致慧本，是謂殃罪之律。",
        "from": "T13n0399_001:0457a25_5",
        "context_with_next_sentence": true
    },
    {
        "source_sentence": "何謂決塵欲律？",
        "from": "T13n0399_001:0457a29_6",
        "context_with_next_sentence": true
    },
    {
        "source_sentence": "住無猶豫而無所念，無有罪處亦不說罪、不說方面，不樂王者，不為塵埃，無有慳貪、亦無所見心無所起，其志安雅離于滅盡，則無所有無有處所、亦無方面無有塵勞，無所悋惜亦無所覩，計如心者罪亦如之。",
        "from": "T13n0399_001:0457b01_7",
        "context_with_next_sentence": true
    },
    {
        "source_sentence": "如其罪者，一切諸法亦復如是，無有根本亦無所住，猶如心者不可攀引，清淨鮮潔超諸所有，寂然澹泊趣于滅盡，斷絕休息生死患難，信遵聖教而秉一心無有猶豫，志於同歸無有殃舋。",
        "from": "T13n0399_001:0457b05_8",
        "context_with_next_sentence": true
    },
    {
        "source_sentence": "是則名曰決塵欲律。」",
        "from": "T13n0399_001:0457b10_9",
        "context_with_next_sentence": true
    },
    {
        "source_sentence": "佛告寶女：「何謂塵勞？",
        "from": "T13n0399_001:0457b11_0",
        "context_with_next_sentence": true
    },
    {
        "source_sentence": "何決欲律？",
        "from": "T13n0399_001:0457b11_1",
        "context_with_next_sentence": true
    },
    {
        "source_sentence": "所言塵者，謂婬怒癡、無明恩愛，及以所受諸有十二所趣有為因緣之行，是曰塵勞。",
        "from": "T13n0399_001:0457b11_2",
        "context_with_next_sentence": true
    },
    {
        "source_sentence": "所決欲律究竟開化一切諸法。",
        "from": "T13n0399_001:0457b13_3",
        "context_with_next_sentence": true
    },
    {
        "source_sentence": "所以者何？",
        "from": "T13n0399_001:0457b14_4",
        "context_with_next_sentence": true
    },
    {
        "source_sentence": "則以空事開化諸法，彼無欲行無恚恨癡；則以無相開化諸法，亦無翫習行眾勞塵；則以無願化於諸法，彼則習行諸德善事。",
        "from": "T13n0399_001:0457b14_5",
        "context_with_next_sentence": true
    },
    {
        "source_sentence": "於一切行而無所行，已無所有化於諸法，以無所行導利諸法。",
        "from": "T13n0399_001:0457b17_6",
        "context_with_next_sentence": true
    },
    {
        "source_sentence": "彼於所造而無所行，一切諸法依猗因緣，於一切見無所遵修。",
        "from": "T13n0399_001:0457b18_7",
        "context_with_next_sentence": true
    },
    {
        "source_sentence": "假使於此十二因緣，有所歸趣平等諸法，於一切勞則無欲塵本末寂滅。",
        "from": "T13n0399_001:0457b20_8",
        "context_with_next_sentence": true
    },
    {
        "source_sentence": "所云空者，俗與道空。",
        "from": "T13n0399_001:0457b21_9",
        "context_with_next_sentence": true
    },
    {
        "source_sentence": "以是之空，一切塵勞欲事亦空。",
        "from": "T13n0399_001:0457b22_10",
        "context_with_next_sentence": true
    },
    {
        "source_sentence": "假使以空等於道者，是決欲律。",
        "from": "T13n0399_001:0457b23_11",
        "context_with_next_sentence": true
    },
    {
        "source_sentence": "其有言曰，彼典主律，自開化者乃名曰律。",
        "from": "T13n0399_001:0457b23_12",
        "context_with_next_sentence": true
    },
    {
        "source_sentence": "其能知己自化身者，則能曉了開化欲律。",
        "from": "T13n0399_001:0457b24_13",
        "context_with_next_sentence": true
    },
    {
        "source_sentence": "「何謂開化己身之律？",
        "from": "T13n0399_001:0457b25_14",
        "context_with_next_sentence": true
    },
    {
        "source_sentence": "其能分別於我、不我，知身自然，解己澹泊了己如實，曉於己身無所瞋恨，分別身空己無所有，曉己無本了己無獲，分別己身而不動搖，分別己身無有倫比，曉己無生亦無所起，其有了己，分別如是則了塵勞，而無有本亦復若斯！",
        "from": "T13n0399_001:0457b26_15",
        "context_with_next_sentence": true
    },
    {
        "source_sentence": "如無有我而想有我，彼則顛倒；設如是者，己無塵勞而起勞想，是為顛倒。",
        "from": "T13n0399_001:0457c02_16",
        "context_with_next_sentence": true
    },
    {
        "source_sentence": "又如吾我本淨無身，如是欲塵則為本淨，無塵勞也。",
        "from": "T13n0399_001:0457c04_17",
        "context_with_next_sentence": true
    },
    {
        "source_sentence": "其有曉了如是觀者，是決欲律。",
        "from": "T13n0399_001:0457c05_18",
        "context_with_next_sentence": true
    },
    {
        "source_sentence": "彼亦不化過去欲塵，亦無當來、亦無現在。",
        "from": "T13n0399_001:0457c05_19",
        "context_with_next_sentence": true
    },
    {
        "source_sentence": "所以者何？",
        "from": "T13n0399_001:0457c06_20",
        "context_with_next_sentence": true
    },
    {
        "source_sentence": "不習諸行亦不復念塵勞欲塵。",
        "from": "T13n0399_001:0457c07_21",
        "context_with_next_sentence": true
    },
    {
        "source_sentence": "其於己身無所念者，則無過去亦無當來、亦無現在。",
        "from": "T13n0399_001:0457c07_22",
        "context_with_next_sentence": true
    },
    {
        "source_sentence": "又如心者無有色像，則無有內亦無有外、亦無所得，欲塵如是則無色像，亦無有內亦無有外、亦無所得。",
        "from": "T13n0399_001:0457c09_23",
        "context_with_next_sentence": true
    },
    {
        "source_sentence": "無所得者則無瞋恨，亦無諍訟無所滅除，亦無所造無所不造，亦無所作亦復不作。",
        "from": "T13n0399_001:0457c11_24",
        "context_with_next_sentence": true
    },
    {
        "source_sentence": "一切欲塵其有遊此，於諸欲塵了別恩愛，而無所有亦不離有，是則名曰決欲塵律。」",
        "from": "T13n0399_001:0457c13_25",
        "context_with_next_sentence": true
    },
    {
        "source_sentence": "佛告寶女：「假使菩薩曉了如是開化欲律，則能教導眾人欲塵而說法矣！",
        "from": "T13n0399_001:0457c15_26",
        "context_with_next_sentence": true
    },
    {
        "source_sentence": "是則名曰奉順律教。」",
        "from": "T13n0399_001:0457c16_27",
        "context_with_next_sentence": true
    },
    {
        "source_sentence": "佛說是至誠真教之法，隨誼奉順律事，一萬菩薩得不起法忍。",
        "from": "T13n0399_001:0457c17_28",
        "context_with_next_sentence": true
    },
    {
        "source_sentence": "寶女欣然志懷踊躍，善心生焉，前白佛言：「未曾有，如來！",
        "from": "T13n0399_001:0457c18_29",
        "context_with_next_sentence": true
    },
    {
        "source_sentence": "快說此至誠法歎詠誼律。",
        "from": "T13n0399_001:0457c19_30",
        "context_with_next_sentence": true
    },
    {
        "source_sentence": "設使菩薩奉行如斯，則為第一，無所諍訟，便能蠲除眾生所訟，則順經典。」",
        "from": "T13n0399_001:0457c20_31",
        "context_with_next_sentence": true
    },
    {
        "source_sentence": "寶女所問經卷第一",
        "from": "T13n0399_001:0457c23_0",
        "context_with_next_sentence": false
    }
]