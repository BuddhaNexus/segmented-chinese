[
    {
        "source_sentence": "龍王兄弟經",
        "from": "T15n0597_001:0131a10_0",
        "context_with_next_sentence": true
    },
    {
        "source_sentence": "吳月支優婆塞支謙譯",
        "from": "T15n0597_001:0131a12_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇洹阿難邠低阿藍。",
        "from": "T15n0597_001:0131a13_0",
        "context_with_next_sentence": true
    },
    {
        "source_sentence": "時有無央數比丘僧，皆阿羅漢也。",
        "from": "T15n0597_001:0131a14_1",
        "context_with_next_sentence": true
    },
    {
        "source_sentence": "阿難邠低至佛所，作禮，却坐。",
        "from": "T15n0597_001:0131a14_2",
        "context_with_next_sentence": true
    },
    {
        "source_sentence": "佛言：「人當布施、持戒、忍辱、精進、禪定、智慧。」",
        "from": "T15n0597_001:0131a15_3",
        "context_with_next_sentence": true
    },
    {
        "source_sentence": "阿難邠低聞之歡喜，即起白佛：「明旦請佛及比丘僧降德到舍，設麁食。」",
        "from": "T15n0597_001:0131a16_4",
        "context_with_next_sentence": true
    },
    {
        "source_sentence": "佛默然。",
        "from": "T15n0597_001:0131a18_5",
        "context_with_next_sentence": true
    },
    {
        "source_sentence": "阿難邠低繞佛三匝而去。",
        "from": "T15n0597_001:0131a18_6",
        "context_with_next_sentence": true
    },
    {
        "source_sentence": "佛告比丘僧：「旦日當上天投日中下，會阿難邠低舍。」",
        "from": "T15n0597_001:0131a18_7",
        "context_with_next_sentence": true
    },
    {
        "source_sentence": "佛如伸臂頃，即住虛空中。",
        "from": "T15n0597_001:0131a20_8",
        "context_with_next_sentence": true
    },
    {
        "source_sentence": "羅漢名須檀，正衣服，於虛空中，長跪白佛：「我恒上下，未甞冥如今日也。」",
        "from": "T15n0597_001:0131a20_9",
        "context_with_next_sentence": true
    },
    {
        "source_sentence": "佛言：「有兩龍王，瞋恚作變，吐氣為雲故也。」",
        "from": "T15n0597_001:0131a22_10",
        "context_with_next_sentence": true
    },
    {
        "source_sentence": "復有羅漢名愛波，白佛：「欲行止之。」",
        "from": "T15n0597_001:0131a23_11",
        "context_with_next_sentence": true
    },
    {
        "source_sentence": "佛言：「此龍大有威神。",
        "from": "T15n0597_001:0131a24_12",
        "context_with_next_sentence": true
    },
    {
        "source_sentence": "汝行者，必當興惡意，出水沒殺天下人民。」",
        "from": "T15n0597_001:0131a24_13",
        "context_with_next_sentence": true
    },
    {
        "source_sentence": "摩訶目揵連復正衣服，長跪虛空中問佛：「今日以冥，不復見須彌山帝釋宮殿下已質樹子。」",
        "from": "T15n0597_001:0131a25_14",
        "context_with_next_sentence": true
    },
    {
        "source_sentence": "佛言：「有兩龍王，一名難頭，二名和難，大瞋恚言：『何等沙門欲飛過，摩我頭上？』",
        "from": "T15n0597_001:0131a27_15",
        "context_with_next_sentence": true
    },
    {
        "source_sentence": "龍身繞須彌山七匝，以頭覆其上，吐氣出霧故冥。」",
        "from": "T15n0597_001:0131a29_16",
        "context_with_next_sentence": true
    },
    {
        "source_sentence": "目連白佛：「欲往訶止之。」",
        "from": "T15n0597_001:0131b01_17",
        "context_with_next_sentence": true
    },
    {
        "source_sentence": "佛言：「大善！」",
        "from": "T15n0597_001:0131b02_18",
        "context_with_next_sentence": true
    },
    {
        "source_sentence": "目連繞佛三匝而行。",
        "from": "T15n0597_001:0131b02_19",
        "context_with_next_sentence": true
    },
    {
        "source_sentence": "釋提桓因從八萬八千玉女，於後園相娛樂。",
        "from": "T15n0597_001:0131b03_0",
        "context_with_next_sentence": true
    },
    {
        "source_sentence": "目連先過其所，天帝迎之，稽首作禮。",
        "from": "T15n0597_001:0131b04_0",
        "context_with_next_sentence": true
    },
    {
        "source_sentence": "相問訊已，乃到龍所。",
        "from": "T15n0597_001:0131b04_1",
        "context_with_next_sentence": true
    },
    {
        "source_sentence": "兩龍見之，大怒，便變化出煙，須臾復出火。",
        "from": "T15n0597_001:0131b05_2",
        "context_with_next_sentence": true
    },
    {
        "source_sentence": "目連以佛意，亦變化出烟必繞兩龍三重。",
        "from": "T15n0597_001:0131b06_3",
        "context_with_next_sentence": true
    },
    {
        "source_sentence": "稍前分身入兩龍身中，右目入，左目出；左目入，右目出；右耳入，左耳出；左耳入，右耳出；復入右鼻，左鼻出；入左鼻，右鼻出，飛入其口中。",
        "from": "T15n0597_001:0131b07_4",
        "context_with_next_sentence": true
    },
    {
        "source_sentence": "兩龍謂目連在其腹中也。",
        "from": "T15n0597_001:0131b10_5",
        "context_with_next_sentence": true
    },
    {
        "source_sentence": "目連亦復作龍身，繞兩龍十四重，以頭覆須彌及兩龍。",
        "from": "T15n0597_001:0131b11_6",
        "context_with_next_sentence": true
    },
    {
        "source_sentence": "兩龍於下悚慄，延動須彌山，以尾搏扇海水，百獸震怖。",
        "from": "T15n0597_001:0131b12_7",
        "context_with_next_sentence": true
    },
    {
        "source_sentence": "佛遙告目連：「此龍今當能出水沒壞天下。",
        "from": "T15n0597_001:0131b13_8",
        "context_with_next_sentence": true
    },
    {
        "source_sentence": "汝且須止！」",
        "from": "T15n0597_001:0131b14_9",
        "context_with_next_sentence": true
    },
    {
        "source_sentence": "目連言：「我從佛聞知此法。",
        "from": "T15n0597_001:0131b14_10",
        "context_with_next_sentence": true
    },
    {
        "source_sentence": "我有四神足，當信持行之。",
        "from": "T15n0597_001:0131b15_11",
        "context_with_next_sentence": true
    },
    {
        "source_sentence": "我能取是兩龍及須彌山，著掌中跳過他方天下；亦能取劑磨須彌山，令碎如塵；復能磨須彌山及下地，令萬民不覺之。」",
        "from": "T15n0597_001:0131b16_12",
        "context_with_next_sentence": true
    },
    {
        "source_sentence": "兩龍恐懼，稽首。",
        "from": "T15n0597_001:0131b18_13",
        "context_with_next_sentence": true
    },
    {
        "source_sentence": "目連復沙門身。",
        "from": "T15n0597_001:0131b19_14",
        "context_with_next_sentence": true
    },
    {
        "source_sentence": "兩龍化作人，為目連作禮悔過。",
        "from": "T15n0597_001:0131b19_15",
        "context_with_next_sentence": true
    },
    {
        "source_sentence": "目連將至佛所。",
        "from": "T15n0597_001:0131b20_16",
        "context_with_next_sentence": true
    },
    {
        "source_sentence": "兩龍言：「我迷狂惑，不知尊神，觸犯雷震，哀原其罪！」",
        "from": "T15n0597_001:0131b20_17",
        "context_with_next_sentence": true
    },
    {
        "source_sentence": "便受五戒而去。",
        "from": "T15n0597_001:0131b22_0",
        "context_with_next_sentence": true
    },
    {
        "source_sentence": "阿難邠低到精舍，索佛及比丘僧，了不見一人，便長跪白佛：「飯具以嚴辦，佛可自屈。」",
        "from": "T15n0597_001:0131b22_1",
        "context_with_next_sentence": true
    },
    {
        "source_sentence": "佛即下到其舍。",
        "from": "T15n0597_001:0131b24_2",
        "context_with_next_sentence": true
    },
    {
        "source_sentence": "飯已，阿難邠低言：「我求佛不見。",
        "from": "T15n0597_001:0131b24_3",
        "context_with_next_sentence": true
    },
    {
        "source_sentence": "佛從何所來？」",
        "from": "T15n0597_001:0131b25_4",
        "context_with_next_sentence": true
    },
    {
        "source_sentence": "佛言：「目連與兩龍王共諍，適從天上來下。」",
        "from": "T15n0597_001:0131b25_5",
        "context_with_next_sentence": true
    },
    {
        "source_sentence": "問：「誰勝者？」",
        "from": "T15n0597_001:0131b26_6",
        "context_with_next_sentence": true
    },
    {
        "source_sentence": "佛言：「目連。」",
        "from": "T15n0597_001:0131b27_0",
        "context_with_next_sentence": true
    },
    {
        "source_sentence": "阿難邠低言：「善哉！",
        "from": "T15n0597_001:0131b27_1",
        "context_with_next_sentence": true
    },
    {
        "source_sentence": "善哉！",
        "from": "T15n0597_001:0131b27_2",
        "context_with_next_sentence": true
    },
    {
        "source_sentence": "此龍乘戒堅強，失之毫數，罪至於龍，威神尊重。",
        "from": "T15n0597_001:0131b27_3",
        "context_with_next_sentence": true
    },
    {
        "source_sentence": "目連迺臣伏之乎！",
        "from": "T15n0597_001:0131b28_4",
        "context_with_next_sentence": true
    },
    {
        "source_sentence": "我從今日始，請佛及比丘僧宣揚目連功德。」",
        "from": "T15n0597_001:0131b29_5",
        "context_with_next_sentence": true
    },
    {
        "source_sentence": "佛呪願迦羅越阿難邠低：「汝前後飯食得道人，善鬼神當擁護汝家，皆令安隱。」",
        "from": "T15n0597_001:0131c01_6",
        "context_with_next_sentence": true
    },
    {
        "source_sentence": "阿難邠低作禮而去。",
        "from": "T15n0597_001:0131c03_7",
        "context_with_next_sentence": true
    },
    {
        "source_sentence": "龍王兄弟經",
        "from": "T15n0597_001:0131c04_0",
        "context_with_next_sentence": false
    }
]