[
    {
        "source_sentence": "佛說須達經",
        "from": "T01n0073_001:0879a08_0",
        "context_with_next_sentence": true
    },
    {
        "source_sentence": "蕭齊中印度三藏求那毗地譯",
        "from": "T01n0073_001:0879a10_0",
        "context_with_next_sentence": true
    },
    {
        "source_sentence": "聞如是：一時，婆伽婆在舍衛城祇樹給孤獨園。",
        "from": "T01n0073_001:0879a11_0",
        "context_with_next_sentence": true
    },
    {
        "source_sentence": "彼時，須達居士至世尊所，到已禮世尊足，却坐一面。",
        "from": "T01n0073_001:0879a12_1",
        "context_with_next_sentence": true
    },
    {
        "source_sentence": "須達居士却坐一面已，世尊告曰：「頗有，居士！",
        "from": "T01n0073_001:0879a13_2",
        "context_with_next_sentence": true
    },
    {
        "source_sentence": "在家施與不？」",
        "from": "T01n0073_001:0879a14_3",
        "context_with_next_sentence": true
    },
    {
        "source_sentence": "「唯世尊！",
        "from": "T01n0073_001:0879a14_4",
        "context_with_next_sentence": true
    },
    {
        "source_sentence": "在家有施與者，所有施不能妙食，有雜穬麻子為羹，薑一枚以為施。」",
        "from": "T01n0073_001:0879a14_5",
        "context_with_next_sentence": true
    },
    {
        "source_sentence": "「此，居士！",
        "from": "T01n0073_001:0879a16_6",
        "context_with_next_sentence": true
    },
    {
        "source_sentence": "非妙施。",
        "from": "T01n0073_001:0879a16_7",
        "context_with_next_sentence": true
    },
    {
        "source_sentence": "有妙施者，二俱有報。",
        "from": "T01n0073_001:0879a16_8",
        "context_with_next_sentence": true
    },
    {
        "source_sentence": "此居士！",
        "from": "T01n0073_001:0879a17_9",
        "context_with_next_sentence": true
    },
    {
        "source_sentence": "為非妙施者，彼不信施，亦不時施，不自手施，亦不就往而施，不知、不有信，亦不知有報而行施。",
        "from": "T01n0073_001:0879a17_10",
        "context_with_next_sentence": true
    },
    {
        "source_sentence": "當知有如是報，意亦不在妙有屋舍，意亦不在諸妙物，意亦不在衣被，亦不在妙食，意亦不在妙五樂婬。",
        "from": "T01n0073_001:0879a19_11",
        "context_with_next_sentence": true
    },
    {
        "source_sentence": "何以故？",
        "from": "T01n0073_001:0879a21_12",
        "context_with_next_sentence": true
    },
    {
        "source_sentence": "此居士！",
        "from": "T01n0073_001:0879a21_13",
        "context_with_next_sentence": true
    },
    {
        "source_sentence": "行非施報故。",
        "from": "T01n0073_001:0879a22_14",
        "context_with_next_sentence": true
    },
    {
        "source_sentence": "居士！",
        "from": "T01n0073_001:0879a22_15",
        "context_with_next_sentence": true
    },
    {
        "source_sentence": "行非施者，當有信，隨時施、自手施、往而施，有知、有信，知有報因緣已而施與。",
        "from": "T01n0073_001:0879a22_16",
        "context_with_next_sentence": true
    },
    {
        "source_sentence": "當知彼有此報，意便在妙家業，報極妙諸具、極妙衣、有極妙食、意作妙五樂婬。",
        "from": "T01n0073_001:0879a24_17",
        "context_with_next_sentence": true
    },
    {
        "source_sentence": "何以故？",
        "from": "T01n0073_001:0879a26_0",
        "context_with_next_sentence": true
    },
    {
        "source_sentence": "此居士！",
        "from": "T01n0073_001:0879a26_1",
        "context_with_next_sentence": true
    },
    {
        "source_sentence": "當知彼有施。",
        "from": "T01n0073_001:0879a26_2",
        "context_with_next_sentence": true
    },
    {
        "source_sentence": "此居士！",
        "from": "T01n0073_001:0879a26_3",
        "context_with_next_sentence": true
    },
    {
        "source_sentence": "行妙施，不信施與，不隨時與，不自以手施與，不往而施，亦不知亦不信，亦不知有因緣行果報，而行施與。",
        "from": "T01n0073_001:0879a26_4",
        "context_with_next_sentence": true
    },
    {
        "source_sentence": "當知彼受如是報，意亦不在妙家業，意亦不在好衣，意亦不在好食，意亦不在妙五樂婬。",
        "from": "T01n0073_001:0879b01_5",
        "context_with_next_sentence": true
    },
    {
        "source_sentence": "何以故？",
        "from": "T01n0073_001:0879b03_6",
        "context_with_next_sentence": true
    },
    {
        "source_sentence": "居士！",
        "from": "T01n0073_001:0879b03_7",
        "context_with_next_sentence": true
    },
    {
        "source_sentence": "此非施故。",
        "from": "T01n0073_001:0879b03_8",
        "context_with_next_sentence": true
    },
    {
        "source_sentence": "此居士！",
        "from": "T01n0073_001:0879b03_9",
        "context_with_next_sentence": true
    },
    {
        "source_sentence": "妙好施者，信樂施，隨時施，自手施，往而施與，有知有信，知有行果報而行施與。",
        "from": "T01n0073_001:0879b03_10",
        "context_with_next_sentence": true
    },
    {
        "source_sentence": "當知彼如是得報，意在妙家業，至妙五樂婬、意在食。",
        "from": "T01n0073_001:0879b05_11",
        "context_with_next_sentence": true
    },
    {
        "source_sentence": "何以故？",
        "from": "T01n0073_001:0879b06_12",
        "context_with_next_sentence": true
    },
    {
        "source_sentence": "此居士！",
        "from": "T01n0073_001:0879b07_13",
        "context_with_next_sentence": true
    },
    {
        "source_sentence": "當如是隨時施報。",
        "from": "T01n0073_001:0879b07_14",
        "context_with_next_sentence": true
    },
    {
        "source_sentence": "何以故？",
        "from": "T01n0073_001:0879b07_15",
        "context_with_next_sentence": true
    },
    {
        "source_sentence": "此居士！",
        "from": "T01n0073_001:0879b07_16",
        "context_with_next_sentence": true
    },
    {
        "source_sentence": "昔有過去世，有鞞藍大婆羅門，大富極富，多錢財多諸雜物，彼如是作大施，以八十四千金鉢碎銀滿中；彼如是行大施，以八十四千銀鉢滿中碎金；彼如是行大施，彼以八十四千象，諸具嚴飾象白如雪；彼如是行大施，以八十四千馬，諸具嚴飾金為珓珞；如是行大施，以八十四千牛以衣繫之，[(殼-一)/牛]之常滿器；彼如是行大施，以八十四千玉女端正姝妙，一切諸珓珞極嚴飾之；如是行大施，餘不可數餘食諸味。",
        "from": "T01n0073_001:0879b08_17",
        "context_with_next_sentence": true
    },
    {
        "source_sentence": "謂彼居士鞞藍大富婆羅門作如是大施，施與閻浮提凡夫人，寧施與彼一仙人，得福多。",
        "from": "T01n0073_001:0879b17_18",
        "context_with_next_sentence": true
    },
    {
        "source_sentence": "雖居士鞞藍大富婆羅門作如是大施，施與閻浮提仙人者，不如施與一須陀洹，此得福多。",
        "from": "T01n0073_001:0879b19_19",
        "context_with_next_sentence": true
    },
    {
        "source_sentence": "雖彼居士鞞藍大富婆羅門，施與閻浮提凡夫人及仙人、百須陀洹，不如施與一斯陀含，此得福多。",
        "from": "T01n0073_001:0879b21_20",
        "context_with_next_sentence": true
    },
    {
        "source_sentence": "雖居士鞞藍大富婆羅門，作如是施與閻浮提凡夫人、仙人、百須陀洹、百斯陀含，不如施與一阿那含，此得福多。",
        "from": "T01n0073_001:0879b23_21",
        "context_with_next_sentence": true
    },
    {
        "source_sentence": "雖居士鞞藍大富婆羅門，作如是施與閻浮提凡夫人至百阿那含，不如施與一阿羅漢，得福多。",
        "from": "T01n0073_001:0879b26_22",
        "context_with_next_sentence": true
    },
    {
        "source_sentence": "謂居士！",
        "from": "T01n0073_001:0879b28_23",
        "context_with_next_sentence": true
    },
    {
        "source_sentence": "雖鞞藍大富婆羅門，作如是施與閻浮提凡夫人至百阿羅漢，不如施一辟支佛，得福多。",
        "from": "T01n0073_001:0879b28_24",
        "context_with_next_sentence": true
    },
    {
        "source_sentence": "謂居士！",
        "from": "T01n0073_001:0879c02_25",
        "context_with_next_sentence": true
    },
    {
        "source_sentence": "雖鞞藍大富婆羅門作如是施，施與閻浮提凡夫人至百辟支佛，不如施與如來、無所著、等正覺，此得福多。",
        "from": "T01n0073_001:0879c03_0",
        "context_with_next_sentence": true
    },
    {
        "source_sentence": "謂居士鞞藍大富婆羅門作如是施，施與閻浮提凡夫人至百辟支佛，作房舍以施與招提僧者，得福多。",
        "from": "T01n0073_001:0879c05_1",
        "context_with_next_sentence": true
    },
    {
        "source_sentence": "謂居士鞞藍大富婆羅門作如是施，施與閻浮提凡夫人，至作房舍已施與招提僧，不如以清淨意作三自歸佛法及比丘僧、受其戒，此得福多。",
        "from": "T01n0073_001:0879c07_2",
        "context_with_next_sentence": true
    },
    {
        "source_sentence": "謂居士鞞藍大富婆羅門作如是大施，施與閻浮提凡夫人至以清淨行三自歸佛法及比丘僧、受其戒，不如於一切眾生行於慈至[(殼-一)/牛]牛頃，此得福多。",
        "from": "T01n0073_001:0879c11_0",
        "context_with_next_sentence": true
    },
    {
        "source_sentence": "謂居士鞞藍大富婆羅門作如是施與閻浮提凡夫人，至謂於一切眾生分別行慈，下至[(殼-一)/牛]牛頃；謂一切行無常、苦、空、無我，思惟念者，下至彈指頃，此得福多。",
        "from": "T01n0073_001:0879c14_1",
        "context_with_next_sentence": true
    },
    {
        "source_sentence": "汝居士！",
        "from": "T01n0073_001:0879c17_2",
        "context_with_next_sentence": true
    },
    {
        "source_sentence": "作如是念：『彼居士鞞藍大富婆羅門異耶？』",
        "from": "T01n0073_001:0879c18_3",
        "context_with_next_sentence": true
    },
    {
        "source_sentence": "莫作是念，我即是彼名鞞藍大富婆羅門！",
        "from": "T01n0073_001:0879c19_4",
        "context_with_next_sentence": true
    },
    {
        "source_sentence": "如是，居士！",
        "from": "T01n0073_001:0879c20_0",
        "context_with_next_sentence": true
    },
    {
        "source_sentence": "自住於饒益及饒益他、饒益多人，愍於世間，以義以樂安隱天及人，如是為說法，未至竟盡，未至竟無垢，未至竟梵行，未至竟行梵行，彼故未脫生老病死憂慼不樂，我說未脫苦。",
        "from": "T01n0073_001:0879c20_1",
        "context_with_next_sentence": true
    },
    {
        "source_sentence": "此居士！",
        "from": "T01n0073_001:0879c24_2",
        "context_with_next_sentence": true
    },
    {
        "source_sentence": "今如來出世間，無所著、等正覺、明行成為、善逝、世間解、無上士、道法御、天人師、佛、世尊，今自為故、為他故、為多人故、愍世間故，以義以樂安隱天及人。",
        "from": "T01n0073_001:0879c24_3",
        "context_with_next_sentence": true
    },
    {
        "source_sentence": "我今為說法，至竟盡、至竟無垢、至竟梵行、至竟行梵行，今以得脫生老病死憂慼不樂苦，我說已離苦。」",
        "from": "T01n0073_001:0879c27_4",
        "context_with_next_sentence": true
    },
    {
        "source_sentence": "佛如是說。",
        "from": "T01n0073_001:0880a02_5",
        "context_with_next_sentence": true
    },
    {
        "source_sentence": "居士須達聞世尊所說，歡喜而樂。",
        "from": "T01n0073_001:0880a02_6",
        "context_with_next_sentence": true
    },
    {
        "source_sentence": "佛說須達經",
        "from": "T01n0073_001:0880a04_0",
        "context_with_next_sentence": false
    }
]