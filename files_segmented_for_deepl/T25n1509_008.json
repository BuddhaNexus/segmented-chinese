[
    {
        "source_sentence": "大智度初品中放光釋論第",
        "from": "T25n1509_008:0114c05_0",
        "context_with_next_sentence": true
    },
    {
        "source_sentence": "十四之餘(卷第八)",
        "from": "T25n1509_008:0114c06_0",
        "context_with_next_sentence": true
    },
    {
        "source_sentence": "龍樹菩薩造",
        "from": "T25n1509_008:0114c08_0",
        "context_with_next_sentence": true
    },
    {
        "source_sentence": "後秦龜茲國三藏法師鳩摩羅什",
        "from": "T25n1509_008:0114c09_0",
        "context_with_next_sentence": true
    },
    {
        "source_sentence": "奉　詔譯",
        "from": "T25n1509_008:0114c10_0",
        "context_with_next_sentence": true
    },
    {
        "source_sentence": "◎【經】爾時，世尊以常光明遍照三千大千世界，亦至東方如恒河沙等諸佛世界，乃至十方亦復如是。",
        "from": "T25n1509_008:0114c11_0",
        "context_with_next_sentence": true
    },
    {
        "source_sentence": "若有眾生遇斯光者，必得阿耨多羅三藐三菩提。",
        "from": "T25n1509_008:0114c13_1",
        "context_with_next_sentence": true
    },
    {
        "source_sentence": "【論】問曰：上已舉身微笑及放毛孔光明，今何以復放常光而照十方？",
        "from": "T25n1509_008:0114c14_2",
        "context_with_next_sentence": true
    },
    {
        "source_sentence": "答曰：有人見異光明，謂非佛光。",
        "from": "T25n1509_008:0114c16_3",
        "context_with_next_sentence": true
    },
    {
        "source_sentence": "見佛常光轉大，心則歡喜，此實佛光，便畢至阿耨多羅三藐三菩提。",
        "from": "T25n1509_008:0114c16_4",
        "context_with_next_sentence": true
    },
    {
        "source_sentence": "問曰：云何為「常光」？",
        "from": "T25n1509_008:0114c18_5",
        "context_with_next_sentence": true
    },
    {
        "source_sentence": "答曰：佛身四邊各一丈光明，菩薩生便有此，是三十二相之一，名為丈光相。",
        "from": "T25n1509_008:0114c18_6",
        "context_with_next_sentence": true
    },
    {
        "source_sentence": "問曰：佛何以故光常一丈而不多？",
        "from": "T25n1509_008:0114c20_7",
        "context_with_next_sentence": true
    },
    {
        "source_sentence": "答曰：一切諸佛常光無量，常照十方世界。",
        "from": "T25n1509_008:0114c21_8",
        "context_with_next_sentence": true
    },
    {
        "source_sentence": "釋迦牟尼佛神通身光無量，或一丈、百丈、千萬億，乃至滿三千大千世界；乃至十方，如諸佛常法。",
        "from": "T25n1509_008:0114c22_9",
        "context_with_next_sentence": true
    },
    {
        "source_sentence": "但於五濁世為眾生少德、少智故，受一丈光明；若受多光，今眾生薄福鈍根，目不堪其明。",
        "from": "T25n1509_008:0114c24_10",
        "context_with_next_sentence": true
    },
    {
        "source_sentence": "如人見天身眼則失明，以光盛眼微故。",
        "from": "T25n1509_008:0114c26_11",
        "context_with_next_sentence": true
    },
    {
        "source_sentence": "若眾生利根福重，佛則為之現無量光明。",
        "from": "T25n1509_008:0114c27_12",
        "context_with_next_sentence": true
    },
    {
        "source_sentence": "復次，有人見佛常光歡喜得度。",
        "from": "T25n1509_008:0114c28_13",
        "context_with_next_sentence": true
    },
    {
        "source_sentence": "譬如國王以常食之餘賜諸群下，得者大喜；佛亦如是，有人見佛種種餘光心不歡喜，見佛常光，必至阿耨多羅三藐三菩提。",
        "from": "T25n1509_008:0114c29_14",
        "context_with_next_sentence": true
    },
    {
        "source_sentence": "【經】爾時，世尊出廣長舌相，遍覆三千大千世界，熙怡而笑。",
        "from": "T25n1509_008:0115a04_0",
        "context_with_next_sentence": true
    },
    {
        "source_sentence": "從其舌根出無量千萬億光，是一一光化成千葉金色寶華。",
        "from": "T25n1509_008:0115a05_1",
        "context_with_next_sentence": true
    },
    {
        "source_sentence": "是諸華上，皆有化佛結加趺坐，說六波羅蜜；眾生聞者，必得阿耨多羅三藐三菩提。",
        "from": "T25n1509_008:0115a06_2",
        "context_with_next_sentence": true
    },
    {
        "source_sentence": "復至十方如恒河沙等諸佛世界，皆亦如是。",
        "from": "T25n1509_008:0115a08_3",
        "context_with_next_sentence": true
    },
    {
        "source_sentence": "【論】問曰：如佛世尊大德尊重，何以故出廣長舌，似如輕相？",
        "from": "T25n1509_008:0115a09_4",
        "context_with_next_sentence": true
    },
    {
        "source_sentence": "答曰：上三種放光，照十方眾生令得度脫。",
        "from": "T25n1509_008:0115a11_5",
        "context_with_next_sentence": true
    },
    {
        "source_sentence": "今欲口說摩訶般若波羅蜜；摩訶般若波羅蜜甚深，難解、難知、難可信受，是故出廣長舌為證。",
        "from": "T25n1509_008:0115a12_6",
        "context_with_next_sentence": true
    },
    {
        "source_sentence": "舌相如是，語必真實。",
        "from": "T25n1509_008:0115a14_7",
        "context_with_next_sentence": true
    },
    {
        "source_sentence": "如昔一時佛於舍婆提國受歲竟，阿難從佛遊行諸國，欲到婆羅門城。",
        "from": "T25n1509_008:0115a14_8",
        "context_with_next_sentence": true
    },
    {
        "source_sentence": "婆羅門城王知佛神德，能化眾人感動群心，今來到此，誰復樂我？",
        "from": "T25n1509_008:0115a16_9",
        "context_with_next_sentence": true
    },
    {
        "source_sentence": "便作制限：「若有與佛食、聽佛語者，輸五百金錢。」",
        "from": "T25n1509_008:0115a18_10",
        "context_with_next_sentence": true
    },
    {
        "source_sentence": "作制限後，佛到其國，將阿難持鉢入城乞食。",
        "from": "T25n1509_008:0115a19_11",
        "context_with_next_sentence": true
    },
    {
        "source_sentence": "城中眾人皆閉門不應，佛空鉢而出。",
        "from": "T25n1509_008:0115a20_12",
        "context_with_next_sentence": true
    },
    {
        "source_sentence": "是時，一家有一老使人，持破瓦器，盛臭潘淀，出門棄之，見佛世尊空鉢而來。",
        "from": "T25n1509_008:0115a21_13",
        "context_with_next_sentence": true
    },
    {
        "source_sentence": "老使人見佛相好：金色、白毛、肉髻、丈光，鉢空無食；見已思惟：「如此神人應食天廚，今自降身持鉢行乞，必是大慈愍一切故。」",
        "from": "T25n1509_008:0115a23_14",
        "context_with_next_sentence": true
    },
    {
        "source_sentence": "信心清淨，欲好供養，無由如願；慚愧白佛：「思欲設供，更不能得，今此弊食，佛須者可取！」",
        "from": "T25n1509_008:0115a26_0",
        "context_with_next_sentence": true
    },
    {
        "source_sentence": "佛知其心信敬清淨，伸手以鉢受其施食；佛時即笑，出五色光，普照天地，還從眉間相入。",
        "from": "T25n1509_008:0115a28_1",
        "context_with_next_sentence": true
    },
    {
        "source_sentence": "阿難合掌長跪白佛：「唯然！",
        "from": "T25n1509_008:0115b01_2",
        "context_with_next_sentence": true
    },
    {
        "source_sentence": "世尊！",
        "from": "T25n1509_008:0115b01_3",
        "context_with_next_sentence": true
    },
    {
        "source_sentence": "今笑因緣，願聞其意！」",
        "from": "T25n1509_008:0115b01_4",
        "context_with_next_sentence": true
    },
    {
        "source_sentence": "佛告阿難：「汝見老女人信心施佛食不？」",
        "from": "T25n1509_008:0115b03_0",
        "context_with_next_sentence": true
    },
    {
        "source_sentence": "阿難言：「見。」",
        "from": "T25n1509_008:0115b03_1",
        "context_with_next_sentence": true
    },
    {
        "source_sentence": "佛言：「是老女人施佛食故，十五劫中天上人間受福快樂，不墮惡道；後得男子身，出家學道，成辟支佛，入無餘涅槃。」",
        "from": "T25n1509_008:0115b04_2",
        "context_with_next_sentence": true
    },
    {
        "source_sentence": "爾時佛邊有一婆羅門立，說偈言：　「汝是日種剎利姓，　　淨飯國王之太子，　　而以食故大妄語，　　如此臭食報何重？」",
        "from": "T25n1509_008:0115b06_3",
        "context_with_next_sentence": true
    },
    {
        "source_sentence": "是時，佛出廣長舌，覆面上至髮際，語婆羅門言：「汝見經書，頗有如此舌人而作妄語不？」",
        "from": "T25n1509_008:0115b10_0",
        "context_with_next_sentence": true
    },
    {
        "source_sentence": "婆羅門言：「若人舌能覆鼻，言無虛妄，何況乃至髮際？",
        "from": "T25n1509_008:0115b12_1",
        "context_with_next_sentence": true
    },
    {
        "source_sentence": "我心信佛必不妄語，不解小施報多如是！」",
        "from": "T25n1509_008:0115b13_2",
        "context_with_next_sentence": true
    },
    {
        "source_sentence": "佛告婆羅門：「汝頗曾見世所希有難見事不？」",
        "from": "T25n1509_008:0115b14_3",
        "context_with_next_sentence": true
    },
    {
        "source_sentence": "婆羅門言：「見！",
        "from": "T25n1509_008:0115b15_4",
        "context_with_next_sentence": true
    },
    {
        "source_sentence": "我曾共婆羅門道中行，見一尼拘盧陀樹，蔭覆賈客五百乘車，蔭猶不盡，是謂希有難見事也！」",
        "from": "T25n1509_008:0115b15_5",
        "context_with_next_sentence": true
    },
    {
        "source_sentence": "佛言：「此樹種子，其形大小？」",
        "from": "T25n1509_008:0115b17_6",
        "context_with_next_sentence": true
    },
    {
        "source_sentence": "答言：「大如芥子三分之一。」",
        "from": "T25n1509_008:0115b18_7",
        "context_with_next_sentence": true
    },
    {
        "source_sentence": "佛言：「誰當信汝言者？",
        "from": "T25n1509_008:0115b19_8",
        "context_with_next_sentence": true
    },
    {
        "source_sentence": "樹大乃爾，而種子甚小！」",
        "from": "T25n1509_008:0115b19_9",
        "context_with_next_sentence": true
    },
    {
        "source_sentence": "婆羅門言：「實爾！",
        "from": "T25n1509_008:0115b20_10",
        "context_with_next_sentence": true
    },
    {
        "source_sentence": "世尊！",
        "from": "T25n1509_008:0115b20_11",
        "context_with_next_sentence": true
    },
    {
        "source_sentence": "我眼見之，非虛妄也。」",
        "from": "T25n1509_008:0115b20_12",
        "context_with_next_sentence": true
    },
    {
        "source_sentence": "佛言：「我亦如是，見老女人淨信心施佛，得大果報，亦如此樹，因少報多；又是如來福田良美之所致也。」",
        "from": "T25n1509_008:0115b21_13",
        "context_with_next_sentence": true
    },
    {
        "source_sentence": "婆羅門心開意解，五體投地悔過向佛：「我心無狀，愚不信佛。」",
        "from": "T25n1509_008:0115b23_14",
        "context_with_next_sentence": true
    },
    {
        "source_sentence": "佛為種種說法，得初道果；即時舉手大發聲言：「一切眾人！",
        "from": "T25n1509_008:0115b25_0",
        "context_with_next_sentence": true
    },
    {
        "source_sentence": "甘露門開，如何不出！」",
        "from": "T25n1509_008:0115b26_1",
        "context_with_next_sentence": true
    },
    {
        "source_sentence": "城中一切諸婆羅門，皆送五百金錢與王，迎佛供養，皆言：「得甘露味，誰當惜此五百金錢！」",
        "from": "T25n1509_008:0115b26_2",
        "context_with_next_sentence": true
    },
    {
        "source_sentence": "眾人皆去，制限法破。",
        "from": "T25n1509_008:0115b28_3",
        "context_with_next_sentence": true
    },
    {
        "source_sentence": "是婆羅門王亦共臣民歸命佛法，城人一切皆得淨信。",
        "from": "T25n1509_008:0115b29_4",
        "context_with_next_sentence": true
    },
    {
        "source_sentence": "如是佛出廣長舌相，為不信者故。",
        "from": "T25n1509_008:0115c01_5",
        "context_with_next_sentence": true
    },
    {
        "source_sentence": "問曰：如為婆羅門出舌相覆面，今舌相光明，何以乃至三千大千世界？",
        "from": "T25n1509_008:0115c02_6",
        "context_with_next_sentence": true
    },
    {
        "source_sentence": "答曰：覆面髮際，為小信故；今為般若波羅蜜大事興故，廣長舌相覆三千大千世界。",
        "from": "T25n1509_008:0115c04_7",
        "context_with_next_sentence": true
    },
    {
        "source_sentence": "問曰：是一城中人，盡得見此覆面舌相，猶尚為難；何況今說摩訶般若波羅蜜，一切大會，此及他方無量眾集而得盡見？",
        "from": "T25n1509_008:0115c06_8",
        "context_with_next_sentence": true
    },
    {
        "source_sentence": "又以人目所覩不過數里，今言遍三千大千世界，無乃大而難信！",
        "from": "T25n1509_008:0115c09_0",
        "context_with_next_sentence": true
    },
    {
        "source_sentence": "答曰：佛以方便借其神力，能令一切皆見舌相覆此三千大千世界。",
        "from": "T25n1509_008:0115c10_1",
        "context_with_next_sentence": true
    },
    {
        "source_sentence": "若不加神力，雖復十住亦不知佛心；若加神力，乃至畜生能知佛心。",
        "from": "T25n1509_008:0115c12_2",
        "context_with_next_sentence": true
    },
    {
        "source_sentence": "如《般若波羅蜜》後品中說：「一切眾人皆見阿閦佛會，與眼作對。」",
        "from": "T25n1509_008:0115c13_3",
        "context_with_next_sentence": true
    },
    {
        "source_sentence": "亦如佛說阿彌陀佛世界種種嚴淨。",
        "from": "T25n1509_008:0115c15_4",
        "context_with_next_sentence": true
    },
    {
        "source_sentence": "阿難言：「唯願欲見。」",
        "from": "T25n1509_008:0115c16_5",
        "context_with_next_sentence": true
    },
    {
        "source_sentence": "佛時即令一切眾會皆見無量壽佛世界嚴淨。",
        "from": "T25n1509_008:0115c16_6",
        "context_with_next_sentence": true
    },
    {
        "source_sentence": "見佛舌相，亦復如是。",
        "from": "T25n1509_008:0115c17_7",
        "context_with_next_sentence": true
    },
    {
        "source_sentence": "佛以廣長舌相遍覆三千大千世界已，然後便笑。",
        "from": "T25n1509_008:0115c18_8",
        "context_with_next_sentence": true
    },
    {
        "source_sentence": "笑因緣，如上說。",
        "from": "T25n1509_008:0115c19_9",
        "context_with_next_sentence": true
    },
    {
        "source_sentence": "問曰：前已出舌相光明，今何以故舌根復放光明？",
        "from": "T25n1509_008:0115c19_10",
        "context_with_next_sentence": true
    },
    {
        "source_sentence": "答曰：欲令一切得重信故。",
        "from": "T25n1509_008:0115c20_11",
        "context_with_next_sentence": true
    },
    {
        "source_sentence": "又以舌相色如珊瑚，金光明淨共相發起，故復放光。",
        "from": "T25n1509_008:0115c21_12",
        "context_with_next_sentence": true
    },
    {
        "source_sentence": "復次，是諸光明變成千葉金色寶華。",
        "from": "T25n1509_008:0115c22_13",
        "context_with_next_sentence": true
    },
    {
        "source_sentence": "從舌相出此千葉金色寶華，光明徹照，如日初出。",
        "from": "T25n1509_008:0115c23_14",
        "context_with_next_sentence": true
    },
    {
        "source_sentence": "問曰：何以故光明中變化作此寶華？",
        "from": "T25n1509_008:0115c24_15",
        "context_with_next_sentence": true
    },
    {
        "source_sentence": "答曰：佛欲坐故。",
        "from": "T25n1509_008:0115c25_16",
        "context_with_next_sentence": true
    },
    {
        "source_sentence": "問曰：諸床可坐，何必蓮華？",
        "from": "T25n1509_008:0115c26_17",
        "context_with_next_sentence": true
    },
    {
        "source_sentence": "答曰：床為世界白衣坐法。",
        "from": "T25n1509_008:0115c26_18",
        "context_with_next_sentence": true
    },
    {
        "source_sentence": "又以蓮華軟淨，欲現神力，能坐其上令花不壞故；又以莊嚴妙法座故；又以諸華皆小，無如此華香淨大者。",
        "from": "T25n1509_008:0115c27_19",
        "context_with_next_sentence": true
    },
    {
        "source_sentence": "人中蓮華，大不過尺；漫陀耆尼池及阿那婆達多池中蓮華，大如車蓋；天上寶蓮華復大於此，是則可容結加趺坐。",
        "from": "T25n1509_008:0115c29_20",
        "context_with_next_sentence": true
    },
    {
        "source_sentence": "佛所坐華，復勝於此百千萬倍。",
        "from": "T25n1509_008:0116a03_21",
        "context_with_next_sentence": true
    },
    {
        "source_sentence": "又如此華華臺，嚴淨香妙可坐。",
        "from": "T25n1509_008:0116a04_22",
        "context_with_next_sentence": true
    },
    {
        "source_sentence": "復次，劫盡燒時，一切皆空；眾生福德因緣力故，十方風至，相對相觸，能持大水；水上有一千頭人，二千手足，名為韋紐；是人臍中出千葉金色妙寶蓮花，其光大明，如萬日俱照；華中有人結加趺坐，此人復有無量光明，名曰梵天王；此梵天王心生八子，八子生天地人民。",
        "from": "T25n1509_008:0116a05_23",
        "context_with_next_sentence": true
    },
    {
        "source_sentence": "是梵天王於諸婬瞋已盡無餘，以是故言：「若有人修禪淨行，斷除婬欲，名為行梵道。」",
        "from": "T25n1509_008:0116a11_24",
        "context_with_next_sentence": true
    },
    {
        "source_sentence": "佛轉法輪，或名法輪，或名梵輪。",
        "from": "T25n1509_008:0116a13_25",
        "context_with_next_sentence": true
    },
    {
        "source_sentence": "是梵天王坐蓮華上，是故諸佛隨世俗故，於寶華上結加趺坐，說六波羅蜜。",
        "from": "T25n1509_008:0116a14_26",
        "context_with_next_sentence": true
    },
    {
        "source_sentence": "聞此法者，畢至阿耨多羅三藐三菩提。",
        "from": "T25n1509_008:0116a16_27",
        "context_with_next_sentence": true
    },
    {
        "source_sentence": "問曰：釋迦文尼佛化作無量千萬億諸佛，云何一時能說法耶？",
        "from": "T25n1509_008:0116a17_0",
        "context_with_next_sentence": true
    },
    {
        "source_sentence": "如《阿毘曇》說：「一時無二心。」",
        "from": "T25n1509_008:0116a18_1",
        "context_with_next_sentence": true
    },
    {
        "source_sentence": "若化佛語時，化主應默；化主語時，化亦應默。",
        "from": "T25n1509_008:0116a19_2",
        "context_with_next_sentence": true
    },
    {
        "source_sentence": "云何一時皆說六波羅蜜？",
        "from": "T25n1509_008:0116a20_3",
        "context_with_next_sentence": true
    },
    {
        "source_sentence": "答曰：如此說者，外道及聲聞變化法耳。",
        "from": "T25n1509_008:0116a20_4",
        "context_with_next_sentence": true
    },
    {
        "source_sentence": "如佛變化，無量三昧力不可思議，是故佛自語時，無量千萬億化佛亦一時皆語。",
        "from": "T25n1509_008:0116a21_5",
        "context_with_next_sentence": true
    },
    {
        "source_sentence": "又諸外道及聲聞，化不能作化；如佛世尊，化復作化。",
        "from": "T25n1509_008:0116a23_6",
        "context_with_next_sentence": true
    },
    {
        "source_sentence": "諸外道及聲聞，滅後不能留化；如佛世尊自身滅度後，復能留化如佛無異。",
        "from": "T25n1509_008:0116a24_7",
        "context_with_next_sentence": true
    },
    {
        "source_sentence": "復次，《阿毘曇》中，一時無二心；今佛亦如是，當化語時，亦不有心；佛心念化，欲令化語即便皆語。",
        "from": "T25n1509_008:0116a26_8",
        "context_with_next_sentence": true
    },
    {
        "source_sentence": "問曰：佛今欲說般若波羅蜜，何以令化佛說六波羅蜜？",
        "from": "T25n1509_008:0116a28_9",
        "context_with_next_sentence": true
    },
    {
        "source_sentence": "答曰：是六波羅蜜及般若波羅蜜，一法無異。",
        "from": "T25n1509_008:0116b01_0",
        "context_with_next_sentence": true
    },
    {
        "source_sentence": "是五波羅蜜不得般若波羅蜜，不名波羅蜜。",
        "from": "T25n1509_008:0116b02_0",
        "context_with_next_sentence": true
    },
    {
        "source_sentence": "如檀波羅蜜，不得般若波羅蜜，沒在世界有盡法中，或得阿羅漢、辟支佛道般涅槃；若得般若波羅蜜共合，是名波羅蜜，能至佛道。",
        "from": "T25n1509_008:0116b03_1",
        "context_with_next_sentence": true
    },
    {
        "source_sentence": "以是故般若波羅蜜與六波羅蜜，一法無異。",
        "from": "T25n1509_008:0116b06_2",
        "context_with_next_sentence": true
    },
    {
        "source_sentence": "般若波羅蜜有二種：一者莊嚴，二者未莊嚴。",
        "from": "T25n1509_008:0116b07_3",
        "context_with_next_sentence": true
    },
    {
        "source_sentence": "如人著好瓔珞莊嚴其身，有人不著，名未莊嚴。",
        "from": "T25n1509_008:0116b08_4",
        "context_with_next_sentence": true
    },
    {
        "source_sentence": "亦如國王將諸官從，是名王來；若無官從，是名獨身。",
        "from": "T25n1509_008:0116b09_5",
        "context_with_next_sentence": true
    },
    {
        "source_sentence": "如是東方如恒河沙等世界，乃至十方亦爾。",
        "from": "T25n1509_008:0116b10_6",
        "context_with_next_sentence": true
    },
    {
        "source_sentence": "問曰：若佛有如是大神力，無數千萬億化佛，乃至十方說六波羅蜜度脫一切，應盡得度，不應有殘！",
        "from": "T25n1509_008:0116b11_7",
        "context_with_next_sentence": true
    },
    {
        "source_sentence": "答曰：有三障：三惡道中眾生不能解知；人中、天上，若大小，若大老，若大病；及上無色、無想天——皆不能聞、不能知。",
        "from": "T25n1509_008:0116b14_8",
        "context_with_next_sentence": true
    },
    {
        "source_sentence": "問曰：諸能聞、能知者，何以不皆得道？",
        "from": "T25n1509_008:0116b17_0",
        "context_with_next_sentence": true
    },
    {
        "source_sentence": "答曰：是亦不應盡得道。",
        "from": "T25n1509_008:0116b17_1",
        "context_with_next_sentence": true
    },
    {
        "source_sentence": "何以故？",
        "from": "T25n1509_008:0116b18_2",
        "context_with_next_sentence": true
    },
    {
        "source_sentence": "結使、業障故。",
        "from": "T25n1509_008:0116b18_3",
        "context_with_next_sentence": true
    },
    {
        "source_sentence": "有人於結使重，常為結使覆心，以是故不盡得道。",
        "from": "T25n1509_008:0116b18_4",
        "context_with_next_sentence": true
    },
    {
        "source_sentence": "問曰：當令十方諸佛，亦應遣化說六波羅蜜，我等亦無三障，何以不聞？",
        "from": "T25n1509_008:0116b20_5",
        "context_with_next_sentence": true
    },
    {
        "source_sentence": "答曰：當今眾生，生在惡世，則入三障中！",
        "from": "T25n1509_008:0116b21_6",
        "context_with_next_sentence": true
    },
    {
        "source_sentence": "生在佛後，不善業報，或有世界惡罪業障，或有厚重結使障。",
        "from": "T25n1509_008:0116b22_7",
        "context_with_next_sentence": true
    },
    {
        "source_sentence": "墮在佛後，人多為厚重結使所障：或婬欲薄而瞋恚厚，瞋恚薄而婬欲厚，婬欲薄而愚癡厚，愚癡薄而瞋恚厚，如是等展轉互有厚薄。",
        "from": "T25n1509_008:0116b24_8",
        "context_with_next_sentence": true
    },
    {
        "source_sentence": "是結使障故，不聞、不知化佛說法，不見諸佛光明，何況得道！",
        "from": "T25n1509_008:0116b27_9",
        "context_with_next_sentence": true
    },
    {
        "source_sentence": "譬如日出，盲人不見，便謂世間無有日月，日有何咎！",
        "from": "T25n1509_008:0116b28_10",
        "context_with_next_sentence": true
    },
    {
        "source_sentence": "又如雷電震地，聾人不聞，聲有何過！",
        "from": "T25n1509_008:0116b29_11",
        "context_with_next_sentence": true
    },
    {
        "source_sentence": "今十方諸佛常說經法，常遣化佛至十方世界說六波羅蜜，罪業、盲聾故，不聞法聲；以是故不盡聞見。",
        "from": "T25n1509_008:0116c01_12",
        "context_with_next_sentence": true
    },
    {
        "source_sentence": "雖復聖人有大慈心，不能令皆聞、皆見。",
        "from": "T25n1509_008:0116c04_13",
        "context_with_next_sentence": true
    },
    {
        "source_sentence": "若罪欲滅、福將生者，是時乃得見佛聞法。",
        "from": "T25n1509_008:0116c05_14",
        "context_with_next_sentence": true
    },
    {
        "source_sentence": "◎【經】爾時，世尊故在師子座，入師子遊戲三昧，以神通力感動三千大千世界，六種震動。",
        "from": "T25n1509_008:0116c06_15",
        "context_with_next_sentence": true
    },
    {
        "source_sentence": "【論】問曰：此三昧何以名「師子遊戲」？",
        "from": "T25n1509_008:0116c09_0",
        "context_with_next_sentence": true
    },
    {
        "source_sentence": "答曰：譬如師子搏鹿，自在戲樂；佛亦如是，入此三昧，能種種迴轉此地，令六反震動。",
        "from": "T25n1509_008:0116c09_1",
        "context_with_next_sentence": true
    },
    {
        "source_sentence": "復次，師子遊戲，譬如師子戲日，諸獸安隱；佛亦如是，入是三昧時，震動三千大千世界，能令三惡眾生一時得息，皆得安隱。",
        "from": "T25n1509_008:0116c11_2",
        "context_with_next_sentence": true
    },
    {
        "source_sentence": "復次，佛名人師子，師子遊戲三昧，是佛戲三昧也。",
        "from": "T25n1509_008:0116c15_0",
        "context_with_next_sentence": true
    },
    {
        "source_sentence": "入此三昧時，令此大地六種震動，一切地獄惡道眾生，皆蒙解脫得生天上，是名為戲。",
        "from": "T25n1509_008:0116c16_1",
        "context_with_next_sentence": true
    },
    {
        "source_sentence": "問曰：佛何以故入此三昧？",
        "from": "T25n1509_008:0116c18_2",
        "context_with_next_sentence": true
    },
    {
        "source_sentence": "答曰：欲動三千大千世界，出三惡道眾生，著二道中故。",
        "from": "T25n1509_008:0116c18_3",
        "context_with_next_sentence": true
    },
    {
        "source_sentence": "復次，上三種變化，出自佛身，人或信心不深；今動大地，欲令眾生知佛神力無量，能令外物皆動，信淨心喜，皆得離苦。",
        "from": "T25n1509_008:0116c21_0",
        "context_with_next_sentence": true
    },
    {
        "source_sentence": "問曰：有諸阿羅漢及諸天亦能動地，何以獨言是佛神力？",
        "from": "T25n1509_008:0116c23_1",
        "context_with_next_sentence": true
    },
    {
        "source_sentence": "答曰：諸阿羅漢及諸天不能具足動，唯佛世尊能令大地六種震動。",
        "from": "T25n1509_008:0116c25_2",
        "context_with_next_sentence": true
    },
    {
        "source_sentence": "問曰：佛何以故震動三千大千世界？",
        "from": "T25n1509_008:0116c26_3",
        "context_with_next_sentence": true
    },
    {
        "source_sentence": "答曰：欲令眾生知一切皆空、無常故。",
        "from": "T25n1509_008:0116c27_4",
        "context_with_next_sentence": true
    },
    {
        "source_sentence": "有諸人言：「大地及日月、須彌、大海，是皆有常。」",
        "from": "T25n1509_008:0116c28_5",
        "context_with_next_sentence": true
    },
    {
        "source_sentence": "是以世尊六種動地，示此因緣，令知無常。",
        "from": "T25n1509_008:0116c29_6",
        "context_with_next_sentence": true
    },
    {
        "source_sentence": "復次，如人欲染衣，先去塵土；佛亦如是，先令三千世界眾生見佛神力，敬心柔軟，然後說法，是故六種動地。",
        "from": "T25n1509_008:0117a01_7",
        "context_with_next_sentence": true
    },
    {
        "source_sentence": "云何六種動？",
        "from": "T25n1509_008:0117a04_8",
        "context_with_next_sentence": true
    },
    {
        "source_sentence": "【經】東涌西沒，西涌東沒；南涌北沒，北涌南沒；邊涌中沒，中涌邊沒。",
        "from": "T25n1509_008:0117a05_0",
        "context_with_next_sentence": true
    },
    {
        "source_sentence": "【論】問曰：何以故正有六種動？",
        "from": "T25n1509_008:0117a06_1",
        "context_with_next_sentence": true
    },
    {
        "source_sentence": "答曰：地動有上、中、下。",
        "from": "T25n1509_008:0117a07_2",
        "context_with_next_sentence": true
    },
    {
        "source_sentence": "下者，二種動：或東涌西沒，或南湧北沒，或邊中。",
        "from": "T25n1509_008:0117a07_3",
        "context_with_next_sentence": true
    },
    {
        "source_sentence": "中者，有四：或東、西、南、北，或東、西、邊、中，或南、北、邊、中。",
        "from": "T25n1509_008:0117a08_4",
        "context_with_next_sentence": true
    },
    {
        "source_sentence": "上者，六種動。",
        "from": "T25n1509_008:0117a10_0",
        "context_with_next_sentence": true
    },
    {
        "source_sentence": "有種種因緣令地大動，如佛告阿難：「八因八緣，令地震動。」",
        "from": "T25n1509_008:0117a10_1",
        "context_with_next_sentence": true
    },
    {
        "source_sentence": "如別說。",
        "from": "T25n1509_008:0117a11_2",
        "context_with_next_sentence": true
    },
    {
        "source_sentence": "復次，有人言：「四種地動：火動，龍動，金翅鳥動，天王動。」",
        "from": "T25n1509_008:0117a11_3",
        "context_with_next_sentence": true
    },
    {
        "source_sentence": "二十八宿，月月一周繞：若月至昴宿、張宿、氐宿、婁宿、室宿、胃宿，是六種宿中，爾時地動若崩，是動屬火神；是時無雨，江河枯竭，年不宜麥，天子凶，大臣受殃。",
        "from": "T25n1509_008:0117a13_4",
        "context_with_next_sentence": true
    },
    {
        "source_sentence": "若柳宿、尾宿、箕宿、壁宿、奎宿、危宿，是六種宿中，爾時，地動若崩，是動屬龍神；是時無雨，江河枯竭，年不宜麥，天子凶，大臣受殃。",
        "from": "T25n1509_008:0117a16_5",
        "context_with_next_sentence": true
    },
    {
        "source_sentence": "若參宿、鬼宿、星宿、軫宿、亢宿、翼宿，是六種宿中，爾時，若地動若崩，是動屬金翅鳥；是時無雨，江河枯竭，年不宜麥，天子凶，大臣受殃。",
        "from": "T25n1509_008:0117a19_6",
        "context_with_next_sentence": true
    },
    {
        "source_sentence": "若心宿、角宿、房宿、女宿、虛宿、井宿、畢宿、觜宿、斗宿，是九種宿中，爾時地動若崩，是動屬天帝；是時安隱豐雨，宜五穀，天子吉，大臣受福，萬民安隱。",
        "from": "T25n1509_008:0117a22_7",
        "context_with_next_sentence": true
    },
    {
        "source_sentence": "復次，地動因緣有小有大，有動一閻浮提，有動四天下、一千、二千、三千大千世界。",
        "from": "T25n1509_008:0117a26_8",
        "context_with_next_sentence": true
    },
    {
        "source_sentence": "小動以小因緣故：若福德人若生若死，一國地動，是為小動。",
        "from": "T25n1509_008:0117a28_0",
        "context_with_next_sentence": true
    },
    {
        "source_sentence": "大動大因緣故：如佛初生時、初成佛時、將滅度時，三千大千世界皆為震動，是為大動。",
        "from": "T25n1509_008:0117a29_1",
        "context_with_next_sentence": true
    },
    {
        "source_sentence": "今佛欲大集眾生故，令此地六種震動。",
        "from": "T25n1509_008:0117b02_2",
        "context_with_next_sentence": true
    },
    {
        "source_sentence": "復次，《般若波羅蜜》中授諸菩薩記，當得作佛；佛為天地大主，是時地神大喜：「我今得主！」",
        "from": "T25n1509_008:0117b03_3",
        "context_with_next_sentence": true
    },
    {
        "source_sentence": "是故地動。",
        "from": "T25n1509_008:0117b05_4",
        "context_with_next_sentence": true
    },
    {
        "source_sentence": "譬如國主初立，臣民喜慶，皆稱萬歲，踊躍歌舞。",
        "from": "T25n1509_008:0117b05_5",
        "context_with_next_sentence": true
    },
    {
        "source_sentence": "復次，三千大千世界眾生福德因緣故，有此大地山河樹木一切眾物，而眾生不知無常！",
        "from": "T25n1509_008:0117b06_6",
        "context_with_next_sentence": true
    },
    {
        "source_sentence": "是故佛以福德智慧大力，動此世界眾生福德，令知微薄，一切磨滅，皆歸無常。",
        "from": "T25n1509_008:0117b08_7",
        "context_with_next_sentence": true
    },
    {
        "source_sentence": "【經】地皆柔軟，令眾生和悅。",
        "from": "T25n1509_008:0117b11_0",
        "context_with_next_sentence": true
    },
    {
        "source_sentence": "【論】問曰：地動，云何能令眾生心得和悅？",
        "from": "T25n1509_008:0117b11_1",
        "context_with_next_sentence": true
    },
    {
        "source_sentence": "答曰：心隨身故，身得樂事，心則欣悅。",
        "from": "T25n1509_008:0117b12_2",
        "context_with_next_sentence": true
    },
    {
        "source_sentence": "悅者，共住之人及便身之具，能令心悅。",
        "from": "T25n1509_008:0117b13_3",
        "context_with_next_sentence": true
    },
    {
        "source_sentence": "今以是三千大千世界雜惡眾生其心麁獷，無有善事；是故世尊動此大地，令皆柔軟，心得利益。",
        "from": "T25n1509_008:0117b14_4",
        "context_with_next_sentence": true
    },
    {
        "source_sentence": "譬如三十三天王歡樂園中，諸天入者，心皆柔軟，歡樂和悅，麁心不生；若阿修羅起兵來時，都無鬪心。",
        "from": "T25n1509_008:0117b16_5",
        "context_with_next_sentence": true
    },
    {
        "source_sentence": "是時，釋提婆那民將諸天眾入麁澁園中，以此園中樹木華實氣不和悅，麁澁惡故，諸天人眾鬪心即生。",
        "from": "T25n1509_008:0117b19_6",
        "context_with_next_sentence": true
    },
    {
        "source_sentence": "佛亦如是，以此大地麁澁弊惡故，變令柔軟，使一切眾生心得喜悅。",
        "from": "T25n1509_008:0117b21_7",
        "context_with_next_sentence": true
    },
    {
        "source_sentence": "又如呪術藥草熏人鼻時，恚心便生，即時鬪諍；復有呪術藥草能令人心和悅歡喜，敬心相向。",
        "from": "T25n1509_008:0117b23_8",
        "context_with_next_sentence": true
    },
    {
        "source_sentence": "呪術草藥尚能如此，何況三千大千世界地皆柔軟？",
        "from": "T25n1509_008:0117b25_9",
        "context_with_next_sentence": true
    },
    {
        "source_sentence": "【經】是三千大千世界中地獄、餓鬼、畜生及八難處，即時解脫，得生天上，從四天王天處乃至他化自在天處。",
        "from": "T25n1509_008:0117b27_0",
        "context_with_next_sentence": true
    },
    {
        "source_sentence": "【論】問曰：若佛入師子遊戲三昧，能令地獄、餓鬼、畜生及餘八難皆得解脫，生四天處乃至他化自在天者，復何用修福行善，乃得果報？",
        "from": "T25n1509_008:0117b29_1",
        "context_with_next_sentence": true
    },
    {
        "source_sentence": "答曰：此如上說，福德多者，見光得度；罪垢深者，地動乃悟。",
        "from": "T25n1509_008:0117c03_2",
        "context_with_next_sentence": true
    },
    {
        "source_sentence": "譬如日出照蓮華池，熟者先開，生者未敷。",
        "from": "T25n1509_008:0117c05_0",
        "context_with_next_sentence": true
    },
    {
        "source_sentence": "佛亦如是，先放光明，福熟智利，先得解脫；其福未熟，智心不利，是故未得。",
        "from": "T25n1509_008:0117c06_0",
        "context_with_next_sentence": true
    },
    {
        "source_sentence": "佛大慈悲，等度一切，無憎愛也。",
        "from": "T25n1509_008:0117c07_1",
        "context_with_next_sentence": true
    },
    {
        "source_sentence": "亦如樹果，人動其樹，熟者先墮；佛亦如是，是三千大千世界如樹，動之者佛；先度者果熟，未度者果生。",
        "from": "T25n1509_008:0117c08_2",
        "context_with_next_sentence": true
    },
    {
        "source_sentence": "問曰：何以故善心因緣生欲界天，不生色界及無色界？",
        "from": "T25n1509_008:0117c10_3",
        "context_with_next_sentence": true
    },
    {
        "source_sentence": "答曰：佛欲度此眾生令得道證。",
        "from": "T25n1509_008:0117c12_4",
        "context_with_next_sentence": true
    },
    {
        "source_sentence": "無色界中以無身故，不可為說法；色界中則無厭心，難可得道，禪樂多故，慧心則鈍。",
        "from": "T25n1509_008:0117c13_0",
        "context_with_next_sentence": true
    },
    {
        "source_sentence": "復次，佛以神通感動，令此三千大千世界地皆柔軟，眾生心信得歡喜故，生欲界天；不行四禪及四空定故，不得生色、無色界。",
        "from": "T25n1509_008:0117c15_0",
        "context_with_next_sentence": true
    },
    {
        "source_sentence": "問曰：五眾無常、空、無我，云何生天人中？",
        "from": "T25n1509_008:0117c18_0",
        "context_with_next_sentence": true
    },
    {
        "source_sentence": "誰死誰生者？",
        "from": "T25n1509_008:0117c18_1",
        "context_with_next_sentence": true
    },
    {
        "source_sentence": "答曰：是事，〈讚菩薩品〉中已廣說，今當略答：汝言「五眾無常、空、無我」者，是般若波羅蜜中，五眾無有常無常、有空無空、有我無我。",
        "from": "T25n1509_008:0117c19_2",
        "context_with_next_sentence": true
    },
    {
        "source_sentence": "若如外道求索實我，是不可得；但有假名，種種因緣和合而有，有此名字。",
        "from": "T25n1509_008:0117c22_3",
        "context_with_next_sentence": true
    },
    {
        "source_sentence": "譬如幻人相殺，人見其死；幻術令起，人見其生；生死名字，有而無實。",
        "from": "T25n1509_008:0117c24_0",
        "context_with_next_sentence": true
    },
    {
        "source_sentence": "世界法中實有生死，實相法中無有生死。",
        "from": "T25n1509_008:0117c25_1",
        "context_with_next_sentence": true
    },
    {
        "source_sentence": "復次，生死人有生死，不生死人無生死。",
        "from": "T25n1509_008:0117c26_2",
        "context_with_next_sentence": true
    },
    {
        "source_sentence": "何以故？",
        "from": "T25n1509_008:0117c27_3",
        "context_with_next_sentence": true
    },
    {
        "source_sentence": "不生死人以大智慧能破生相。",
        "from": "T25n1509_008:0117c27_4",
        "context_with_next_sentence": true
    },
    {
        "source_sentence": "如說偈言：　「佛法相雖空，　　亦復不斷滅；　　雖生亦非常，　　諸行業不失。",
        "from": "T25n1509_008:0117c28_5",
        "context_with_next_sentence": true
    },
    {
        "source_sentence": "　　諸法如芭蕉，　　一切從心生；　　若知法無實，　　是心亦復空。",
        "from": "T25n1509_008:0118a02_0",
        "context_with_next_sentence": true
    },
    {
        "source_sentence": "　　若有人念空，　　是則非道行；　　諸法不生滅，　　念有故失相。",
        "from": "T25n1509_008:0118a04_0",
        "context_with_next_sentence": true
    },
    {
        "source_sentence": "　　有念墮魔網，　　無念則得出；　　心動故非道，　　不動是法印。」",
        "from": "T25n1509_008:0118a06_0",
        "context_with_next_sentence": true
    },
    {
        "source_sentence": "【經】是諸天人自識宿命，皆大歡喜，來詣佛所頭面禮佛足，却住一面。",
        "from": "T25n1509_008:0118a08_0",
        "context_with_next_sentence": true
    },
    {
        "source_sentence": "【論】問曰：諸天生時，有三事自知：知所從來處，知所修福田處，知本所作福德。",
        "from": "T25n1509_008:0118a09_1",
        "context_with_next_sentence": true
    },
    {
        "source_sentence": "是人生時，無此三事，云何識宿命？",
        "from": "T25n1509_008:0118a11_2",
        "context_with_next_sentence": true
    },
    {
        "source_sentence": "答曰：人道不定，或有識者，有不識者。",
        "from": "T25n1509_008:0118a12_3",
        "context_with_next_sentence": true
    },
    {
        "source_sentence": "復次，假佛神力，則識宿命。",
        "from": "T25n1509_008:0118a13_4",
        "context_with_next_sentence": true
    },
    {
        "source_sentence": "問曰：諸天有報五神通，自識宿命能到佛所；人雖蒙佛神力得知宿命，所住處遠，云何能至佛所？",
        "from": "T25n1509_008:0118a13_5",
        "context_with_next_sentence": true
    },
    {
        "source_sentence": "答曰：或有人生報得神通，如轉輪王、聖人等；或有人假佛神力。",
        "from": "T25n1509_008:0118a16_6",
        "context_with_next_sentence": true
    },
    {
        "source_sentence": "問曰：人生十月，三年乳餔，十歲後能自出。",
        "from": "T25n1509_008:0118a17_7",
        "context_with_next_sentence": true
    },
    {
        "source_sentence": "今蒙佛威神，三惡、八難皆得解脫，生天、人中，即至佛所。",
        "from": "T25n1509_008:0118a18_8",
        "context_with_next_sentence": true
    },
    {
        "source_sentence": "天則可爾，人法未成，云何得來？",
        "from": "T25n1509_008:0118a19_9",
        "context_with_next_sentence": true
    },
    {
        "source_sentence": "答曰：五道生法各各不同：諸天、地獄皆化生。",
        "from": "T25n1509_008:0118a20_10",
        "context_with_next_sentence": true
    },
    {
        "source_sentence": "餓鬼二種生：若胎、若化生。",
        "from": "T25n1509_008:0118a21_11",
        "context_with_next_sentence": true
    },
    {
        "source_sentence": "人道、畜生四種生：卵生、濕生、化生、胎生。",
        "from": "T25n1509_008:0118a22_12",
        "context_with_next_sentence": true
    },
    {
        "source_sentence": "卵生者，如毘舍佉、彌伽羅母三十二子(毘舍佉母生三十二卵，卵剖生三十二男，皆為力士。",
        "from": "T25n1509_008:0118a23_13",
        "context_with_next_sentence": true
    },
    {
        "source_sentence": "彌伽羅，大兒字也，此母人得三道果)——如是等名卵生。",
        "from": "T25n1509_008:0118a24_14",
        "context_with_next_sentence": true
    },
    {
        "source_sentence": "濕生者，如揜羅婆利(揜烏甘反)婬女，頂生轉輪聖王——如是等名濕生。",
        "from": "T25n1509_008:0118a25_15",
        "context_with_next_sentence": true
    },
    {
        "source_sentence": "化生者，如佛與四眾遊行，比丘尼眾中，有比丘尼名阿羅婆，地中化生；及劫初生時，人皆化生——如是等名為化生。",
        "from": "T25n1509_008:0118a26_16",
        "context_with_next_sentence": true
    },
    {
        "source_sentence": "胎生者，如常人生。",
        "from": "T25n1509_008:0118a29_17",
        "context_with_next_sentence": true
    },
    {
        "source_sentence": "化生人即時長大，能到佛所。",
        "from": "T25n1509_008:0118a29_18",
        "context_with_next_sentence": true
    },
    {
        "source_sentence": "有人報得神通故，能到佛所。",
        "from": "T25n1509_008:0118b01_19",
        "context_with_next_sentence": true
    },
    {
        "source_sentence": "復次，佛借神通力故，能到佛所。",
        "from": "T25n1509_008:0118b02_20",
        "context_with_next_sentence": true
    },
    {
        "source_sentence": "【經】如是十方如恒河沙等世界，地皆六種震動；一切地獄、餓鬼、畜生及餘八難處，即得解脫，得生天上，齊第六天。",
        "from": "T25n1509_008:0118b04_0",
        "context_with_next_sentence": true
    },
    {
        "source_sentence": "【論】問曰：三千大千世界無量無數，眾生甚多，何以復及十方如恒河沙等世界眾生？",
        "from": "T25n1509_008:0118b06_1",
        "context_with_next_sentence": true
    },
    {
        "source_sentence": "答曰：佛力無量，雖度三千大千世界眾生，猶以為少，以是故復及十方。",
        "from": "T25n1509_008:0118b08_2",
        "context_with_next_sentence": true
    },
    {
        "source_sentence": "問曰：若釋迦文尼佛以大神力廣度十方，復何須餘佛？",
        "from": "T25n1509_008:0118b10_3",
        "context_with_next_sentence": true
    },
    {
        "source_sentence": "答曰：眾生無量，不一時熟故。",
        "from": "T25n1509_008:0118b11_4",
        "context_with_next_sentence": true
    },
    {
        "source_sentence": "又眾生因緣各各不同，如聲聞法中說：「舍利弗因緣弟子，除舍利弗，諸佛尚不能度，何況餘人？」",
        "from": "T25n1509_008:0118b12_5",
        "context_with_next_sentence": true
    },
    {
        "source_sentence": "復次，今但說東方一恒河沙等，不說若二、三、四乃至千萬億恒河沙等諸世界。",
        "from": "T25n1509_008:0118b14_6",
        "context_with_next_sentence": true
    },
    {
        "source_sentence": "又以世界無邊無量，若有邊有量，眾生可盡。",
        "from": "T25n1509_008:0118b16_7",
        "context_with_next_sentence": true
    },
    {
        "source_sentence": "以是故十方無量世界，諸佛應度。",
        "from": "T25n1509_008:0118b17_8",
        "context_with_next_sentence": true
    },
    {
        "source_sentence": "【經】爾時，三千大千世界眾生，盲者得視，聾者得聽，啞者能言，狂者得正，亂者得定，裸者得衣，飢渴者得飽滿，病者得愈，形殘者得具足。",
        "from": "T25n1509_008:0118b18_0",
        "context_with_next_sentence": true
    },
    {
        "source_sentence": "【論】問曰：眾生苦患有百千種，若佛神力，何以不遍令得解脫？",
        "from": "T25n1509_008:0118b21_1",
        "context_with_next_sentence": true
    },
    {
        "source_sentence": "答曰：一切皆救，今但略說麁者；如種種結使，略說為三毒。",
        "from": "T25n1509_008:0118b22_2",
        "context_with_next_sentence": true
    },
    {
        "source_sentence": "問曰：但言「盲者得視」則足，何以故言「生盲」？",
        "from": "T25n1509_008:0118b23_3",
        "context_with_next_sentence": true
    },
    {
        "source_sentence": "答曰：生盲者，先世重罪故。",
        "from": "T25n1509_008:0118b24_4",
        "context_with_next_sentence": true
    },
    {
        "source_sentence": "重罪者，猶尚能令得視，何況輕者？",
        "from": "T25n1509_008:0118b25_5",
        "context_with_next_sentence": true
    },
    {
        "source_sentence": "問曰：云何先世重罪而令生盲？",
        "from": "T25n1509_008:0118b26_6",
        "context_with_next_sentence": true
    },
    {
        "source_sentence": "答曰：若破眾生眼，若出眾生眼，若破正見眼，言無罪福，是人死墮地獄，罪畢為人，從生而盲。",
        "from": "T25n1509_008:0118b27_0",
        "context_with_next_sentence": true
    },
    {
        "source_sentence": "若復盜佛塔中火珠及諸燈明，若阿羅漢、辟支佛塔珠及燈明，若餘福田中奪取光明。",
        "from": "T25n1509_008:0118b29_1",
        "context_with_next_sentence": true
    },
    {
        "source_sentence": "如是等種種先世業因緣故失明。",
        "from": "T25n1509_008:0118c02_2",
        "context_with_next_sentence": true
    },
    {
        "source_sentence": "今世若病、若打故失明，是今世因緣。",
        "from": "T25n1509_008:0118c02_3",
        "context_with_next_sentence": true
    },
    {
        "source_sentence": "復次，九十六種眼病，闍那迦藥王所不能治者，唯佛世尊能令得視。",
        "from": "T25n1509_008:0118c03_4",
        "context_with_next_sentence": true
    },
    {
        "source_sentence": "復次，先令得視，後令得智慧眼。",
        "from": "T25n1509_008:0118c05_5",
        "context_with_next_sentence": true
    },
    {
        "source_sentence": "聾者得聽，亦如是。",
        "from": "T25n1509_008:0118c06_6",
        "context_with_next_sentence": true
    },
    {
        "source_sentence": "問曰：若有生盲，何以不說生聾？",
        "from": "T25n1509_008:0118c06_7",
        "context_with_next_sentence": true
    },
    {
        "source_sentence": "答曰：多有生盲，生聾者少，是故不說。",
        "from": "T25n1509_008:0118c07_8",
        "context_with_next_sentence": true
    },
    {
        "source_sentence": "問曰：以何因緣故聾？",
        "from": "T25n1509_008:0118c08_9",
        "context_with_next_sentence": true
    },
    {
        "source_sentence": "答曰：聾者，是先世因緣：師父教訓，不受不行而反瞋恚，以是罪故聾。",
        "from": "T25n1509_008:0118c08_10",
        "context_with_next_sentence": true
    },
    {
        "source_sentence": "復次，截眾生耳，若破眾生耳，若盜佛塔、僧塔、諸善人福田中揵稚、鈴、貝及鼓，故得此罪。",
        "from": "T25n1509_008:0118c10_11",
        "context_with_next_sentence": true
    },
    {
        "source_sentence": "如是等種種先世業因緣。",
        "from": "T25n1509_008:0118c12_12",
        "context_with_next_sentence": true
    },
    {
        "source_sentence": "今世因緣，若病、若打，如是等是今世因緣得聾。",
        "from": "T25n1509_008:0118c12_13",
        "context_with_next_sentence": true
    },
    {
        "source_sentence": "問曰：啞者不能言，作何等罪故啞？",
        "from": "T25n1509_008:0118c14_0",
        "context_with_next_sentence": true
    },
    {
        "source_sentence": "答曰：先世截他舌，或塞其口，或與惡藥令不得語；或聞師教、父母教勅，斷其語，非其教；或作惡邪人，不信罪福破正語；地獄罪出，生世為人，啞不能言。",
        "from": "T25n1509_008:0118c14_1",
        "context_with_next_sentence": true
    },
    {
        "source_sentence": "如是種種因緣故啞。",
        "from": "T25n1509_008:0118c18_2",
        "context_with_next_sentence": true
    },
    {
        "source_sentence": "問曰：「狂者得正」，云何為狂？",
        "from": "T25n1509_008:0118c19_3",
        "context_with_next_sentence": true
    },
    {
        "source_sentence": "答曰：先世作罪，破他坐禪，破坐禪舍，以諸呪術呪人令瞋鬪諍婬欲。",
        "from": "T25n1509_008:0118c19_4",
        "context_with_next_sentence": true
    },
    {
        "source_sentence": "今世諸結使厚重。",
        "from": "T25n1509_008:0118c21_5",
        "context_with_next_sentence": true
    },
    {
        "source_sentence": "如婆羅門失其福田，其婦復死，即時狂發，裸形而走。",
        "from": "T25n1509_008:0118c21_6",
        "context_with_next_sentence": true
    },
    {
        "source_sentence": "又如翅舍伽憍曇比丘尼，本白衣時，七子皆死，大憂愁故，失心發狂。",
        "from": "T25n1509_008:0118c23_7",
        "context_with_next_sentence": true
    },
    {
        "source_sentence": "有人大瞋不能自制，成大癡狂。",
        "from": "T25n1509_008:0118c24_8",
        "context_with_next_sentence": true
    },
    {
        "source_sentence": "有愚癡人惡邪故，以灰塗身，拔髮裸形，狂癡食糞。",
        "from": "T25n1509_008:0118c25_9",
        "context_with_next_sentence": true
    },
    {
        "source_sentence": "有人若風病、若熱病，病重成狂。",
        "from": "T25n1509_008:0118c26_10",
        "context_with_next_sentence": true
    },
    {
        "source_sentence": "有人惡鬼所著，或有人癡飲雨水而狂。",
        "from": "T25n1509_008:0118c27_11",
        "context_with_next_sentence": true
    },
    {
        "source_sentence": "如是失心，如是種種名為狂。",
        "from": "T25n1509_008:0118c28_12",
        "context_with_next_sentence": true
    },
    {
        "source_sentence": "得見佛故，狂即得正。",
        "from": "T25n1509_008:0118c29_13",
        "context_with_next_sentence": true
    },
    {
        "source_sentence": "問曰：「亂者得定」，狂則是亂，以何事別？",
        "from": "T25n1509_008:0118c29_14",
        "context_with_next_sentence": true
    },
    {
        "source_sentence": "答曰：有人不狂而心多散亂，志如獼猴，不能專住，是名亂心。",
        "from": "T25n1509_008:0119a01_15",
        "context_with_next_sentence": true
    },
    {
        "source_sentence": "復有劇務怱怱，心著眾事，則失心力，不堪受道。",
        "from": "T25n1509_008:0119a03_16",
        "context_with_next_sentence": true
    },
    {
        "source_sentence": "問曰：亂心有何因緣？",
        "from": "T25n1509_008:0119a04_17",
        "context_with_next_sentence": true
    },
    {
        "source_sentence": "答曰：善心轉薄，隨逐不善，是名心亂。",
        "from": "T25n1509_008:0119a04_18",
        "context_with_next_sentence": true
    },
    {
        "source_sentence": "復次，是人不觀無常，不觀死相，不觀世空；愛著壽命，計念事務，種種馳散，是故心亂。",
        "from": "T25n1509_008:0119a05_19",
        "context_with_next_sentence": true
    },
    {
        "source_sentence": "復次，不得佛法中內樂，外求樂事，隨逐樂因，是故心亂。",
        "from": "T25n1509_008:0119a07_20",
        "context_with_next_sentence": true
    },
    {
        "source_sentence": "如是亂人得見佛故，其心得定。",
        "from": "T25n1509_008:0119a08_21",
        "context_with_next_sentence": true
    },
    {
        "source_sentence": "問曰：先言「狂者得正」，今言「裸者得衣」，除狂，云何更有裸？",
        "from": "T25n1509_008:0119a09_22",
        "context_with_next_sentence": true
    },
    {
        "source_sentence": "答曰：狂有二種：一者、人皆知狂；二者、惡邪故自裸，人不知狂。",
        "from": "T25n1509_008:0119a11_0",
        "context_with_next_sentence": true
    },
    {
        "source_sentence": "如說：南天竺國中有法師，高坐說五戒義，是眾中多有外道來聽。",
        "from": "T25n1509_008:0119a12_1",
        "context_with_next_sentence": true
    },
    {
        "source_sentence": "是時國王難曰：「若如所說，有人施酒及自飲酒，得狂愚報，當今世人應狂者多，正者少；而今狂者更少，不狂者多，何以故爾？」",
        "from": "T25n1509_008:0119a14_0",
        "context_with_next_sentence": true
    },
    {
        "source_sentence": "是時諸外道輩言：「善哉！",
        "from": "T25n1509_008:0119a16_1",
        "context_with_next_sentence": true
    },
    {
        "source_sentence": "斯難甚深！",
        "from": "T25n1509_008:0119a17_2",
        "context_with_next_sentence": true
    },
    {
        "source_sentence": "是禿高坐，必不能答，以王利智故。」",
        "from": "T25n1509_008:0119a17_3",
        "context_with_next_sentence": true
    },
    {
        "source_sentence": "是時法師以指指諸外道，而更說餘事，王時即解。",
        "from": "T25n1509_008:0119a18_4",
        "context_with_next_sentence": true
    },
    {
        "source_sentence": "諸外道語王言：「王難甚深，是不知答，恥所不知，而但舉指更說餘事。」",
        "from": "T25n1509_008:0119a19_5",
        "context_with_next_sentence": true
    },
    {
        "source_sentence": "王語外道：「高坐法師指答已訖，將護汝故，不以言說；向者指汝，言汝等是狂，狂不少也。",
        "from": "T25n1509_008:0119a21_6",
        "context_with_next_sentence": true
    },
    {
        "source_sentence": "汝等以灰塗身，裸形無恥，以人髑髏盛糞而食；拔頭髮，臥刺上，倒懸熏鼻；冬則入水，夏則火炙。",
        "from": "T25n1509_008:0119a23_7",
        "context_with_next_sentence": true
    },
    {
        "source_sentence": "如是種種所行非道，皆是狂相。",
        "from": "T25n1509_008:0119a25_8",
        "context_with_next_sentence": true
    },
    {
        "source_sentence": "復次，汝等法以賣肉賣鹽，即時失婆羅門法；於天祠中得牛布施，即時賣之，自言得法；牛則是肉，是誑惑人，豈非失耶？",
        "from": "T25n1509_008:0119a26_9",
        "context_with_next_sentence": true
    },
    {
        "source_sentence": "又言『入吉河水中，罪垢皆除』，是為罪福無因無緣。",
        "from": "T25n1509_008:0119a29_10",
        "context_with_next_sentence": true
    },
    {
        "source_sentence": "賣肉、賣鹽，此有何罪？",
        "from": "T25n1509_008:0119b01_11",
        "context_with_next_sentence": true
    },
    {
        "source_sentence": "入吉河水中言能除罪，若能除罪，亦能除福，誰有吉者？",
        "from": "T25n1509_008:0119b01_12",
        "context_with_next_sentence": true
    },
    {
        "source_sentence": "如此諸事，無因無緣，強為因緣，是則為狂。",
        "from": "T25n1509_008:0119b03_13",
        "context_with_next_sentence": true
    },
    {
        "source_sentence": "如是種種狂相，皆是汝等；法師將護汝故，指而不說。",
        "from": "T25n1509_008:0119b04_14",
        "context_with_next_sentence": true
    },
    {
        "source_sentence": "是名為裸形狂。」",
        "from": "T25n1509_008:0119b05_15",
        "context_with_next_sentence": true
    },
    {
        "source_sentence": "復次，有人貧窮無衣，或弊衣藍縷，以佛力故，令其得衣。",
        "from": "T25n1509_008:0119b05_16",
        "context_with_next_sentence": true
    },
    {
        "source_sentence": "問曰：「飢者得飽，渴者得飲」，云何飢渴？",
        "from": "T25n1509_008:0119b07_17",
        "context_with_next_sentence": true
    },
    {
        "source_sentence": "答曰：福德薄故，先世無因，今世無緣，是故飢渴。",
        "from": "T25n1509_008:0119b08_18",
        "context_with_next_sentence": true
    },
    {
        "source_sentence": "復次，是人先世奪佛、阿羅漢、辟支佛食，及父母所親食；雖值佛世，猶故飢渴，以罪重故。",
        "from": "T25n1509_008:0119b09_19",
        "context_with_next_sentence": true
    },
    {
        "source_sentence": "問曰：今有惡世生人得好飲食，值佛世生而更飢渴；若罪人不應生值佛世，若福人不應生惡世，何以故爾？",
        "from": "T25n1509_008:0119b11_20",
        "context_with_next_sentence": true
    },
    {
        "source_sentence": "答曰：業報因緣，各各不同。",
        "from": "T25n1509_008:0119b13_21",
        "context_with_next_sentence": true
    },
    {
        "source_sentence": "或有人有見佛因緣，無飲食因緣；或有飲食因緣，無見佛因緣。",
        "from": "T25n1509_008:0119b14_22",
        "context_with_next_sentence": true
    },
    {
        "source_sentence": "譬如黑蛇而抱摩尼珠臥，有阿羅漢人乞食不得。",
        "from": "T25n1509_008:0119b15_23",
        "context_with_next_sentence": true
    },
    {
        "source_sentence": "又如迦葉佛時，有兄弟二人出家求道，一人持戒、誦經、坐禪；一人廣求檀越，修諸福業。",
        "from": "T25n1509_008:0119b17_24",
        "context_with_next_sentence": true
    },
    {
        "source_sentence": "至釋迦文佛出世，一人生長者家，一人作大白象，力能破賊。",
        "from": "T25n1509_008:0119b19_25",
        "context_with_next_sentence": true
    },
    {
        "source_sentence": "長者子出家學道，得六神通阿羅漢，而以薄福，乞食難得。",
        "from": "T25n1509_008:0119b20_26",
        "context_with_next_sentence": true
    },
    {
        "source_sentence": "他日持鉢入城乞食，遍不能得；到白象廐中，見王供象種種豐足。",
        "from": "T25n1509_008:0119b21_27",
        "context_with_next_sentence": true
    },
    {
        "source_sentence": "語此象言：「我之與汝，俱有罪過。」",
        "from": "T25n1509_008:0119b23_28",
        "context_with_next_sentence": true
    },
    {
        "source_sentence": "象即感結，三日不食。",
        "from": "T25n1509_008:0119b24_29",
        "context_with_next_sentence": true
    },
    {
        "source_sentence": "守象人怖，求覓道人，見而問言：「汝作何呪，令王白象病不能食？」",
        "from": "T25n1509_008:0119b24_30",
        "context_with_next_sentence": true
    },
    {
        "source_sentence": "答言：「此象是我先身時弟，共於迦葉佛時出家學道。",
        "from": "T25n1509_008:0119b26_31",
        "context_with_next_sentence": true
    },
    {
        "source_sentence": "我但持戒、誦經、坐禪，不行布施；弟但廣求檀越作諸布施，不持戒，不學問。",
        "from": "T25n1509_008:0119b27_32",
        "context_with_next_sentence": true
    },
    {
        "source_sentence": "以其不持戒、誦經、坐禪故，今作此象；大修布施故，飲食備具，種種豐足。",
        "from": "T25n1509_008:0119b29_33",
        "context_with_next_sentence": true
    },
    {
        "source_sentence": "我但行道，不修布施故，今雖得道，乞食不能得。」",
        "from": "T25n1509_008:0119c01_34",
        "context_with_next_sentence": true
    },
    {
        "source_sentence": "以是事故，因緣不同，雖值佛世，猶故飢渴。",
        "from": "T25n1509_008:0119c03_35",
        "context_with_next_sentence": true
    },
    {
        "source_sentence": "問曰：此諸眾生，云何飽滿？",
        "from": "T25n1509_008:0119c04_36",
        "context_with_next_sentence": true
    },
    {
        "source_sentence": "答曰：有人言：「佛以神力變作食，令得飽滿。」",
        "from": "T25n1509_008:0119c04_37",
        "context_with_next_sentence": true
    },
    {
        "source_sentence": "復有人言：「佛光觸身，令不飢渴。",
        "from": "T25n1509_008:0119c05_38",
        "context_with_next_sentence": true
    },
    {
        "source_sentence": "譬如如意摩尼珠，有人心念，則不飢渴，何況值佛！」",
        "from": "T25n1509_008:0119c06_39",
        "context_with_next_sentence": true
    },
    {
        "source_sentence": "「病者得愈」，病有二種：先世行業報故，得種種病。",
        "from": "T25n1509_008:0119c07_40",
        "context_with_next_sentence": true
    },
    {
        "source_sentence": "今世冷熱風發故，亦得種種病。",
        "from": "T25n1509_008:0119c08_41",
        "context_with_next_sentence": true
    },
    {
        "source_sentence": "今世病有二種：一者、內病，五藏不調，結堅宿疹；二者、外病，奔車逸馬，塠壓墜落，兵刃刀杖，種種諸病。",
        "from": "T25n1509_008:0119c09_42",
        "context_with_next_sentence": true
    },
    {
        "source_sentence": "問曰：以何因緣得病？",
        "from": "T25n1509_008:0119c12_0",
        "context_with_next_sentence": true
    },
    {
        "source_sentence": "答曰：先世好行鞭杖、拷掠、閉繫，種種惱故，今世得病。",
        "from": "T25n1509_008:0119c12_1",
        "context_with_next_sentence": true
    },
    {
        "source_sentence": "現世病，不知將身，飲食不節，臥起無常。",
        "from": "T25n1509_008:0119c13_2",
        "context_with_next_sentence": true
    },
    {
        "source_sentence": "以是事故，得種種諸病。",
        "from": "T25n1509_008:0119c14_3",
        "context_with_next_sentence": true
    },
    {
        "source_sentence": "如是有四百四病，以佛神力故，令病者得愈。",
        "from": "T25n1509_008:0119c15_4",
        "context_with_next_sentence": true
    },
    {
        "source_sentence": "如說：佛在舍婆提國，有一居士請佛及僧於舍飯食，佛住精舍迎食有五因緣：一者、欲入定，二者、欲為諸天說法，三者、欲遊行觀諸比丘房，四者、看諸病比丘，五者、若未結戒欲為諸比丘結戒。",
        "from": "T25n1509_008:0119c16_5",
        "context_with_next_sentence": true
    },
    {
        "source_sentence": "是時佛手持戶排，入諸比丘房，見一比丘病苦，無人瞻視，臥大小便，不能起居。",
        "from": "T25n1509_008:0119c21_6",
        "context_with_next_sentence": true
    },
    {
        "source_sentence": "佛問比丘：「汝何所苦？",
        "from": "T25n1509_008:0119c23_0",
        "context_with_next_sentence": true
    },
    {
        "source_sentence": "獨無人看！」",
        "from": "T25n1509_008:0119c23_1",
        "context_with_next_sentence": true
    },
    {
        "source_sentence": "比丘答言：「大德！",
        "from": "T25n1509_008:0119c23_2",
        "context_with_next_sentence": true
    },
    {
        "source_sentence": "我性嬾，他人有病，初不看視；是故我病，他亦不看！」",
        "from": "T25n1509_008:0119c24_3",
        "context_with_next_sentence": true
    },
    {
        "source_sentence": "佛言：「善男子！",
        "from": "T25n1509_008:0119c25_4",
        "context_with_next_sentence": true
    },
    {
        "source_sentence": "我當看汝。」",
        "from": "T25n1509_008:0119c25_5",
        "context_with_next_sentence": true
    },
    {
        "source_sentence": "時釋提婆那民盥水，佛以手摩其身。",
        "from": "T25n1509_008:0119c25_6",
        "context_with_next_sentence": true
    },
    {
        "source_sentence": "摩其身時，一切苦痛即皆除愈，身心安隱。",
        "from": "T25n1509_008:0119c26_7",
        "context_with_next_sentence": true
    },
    {
        "source_sentence": "是時，世尊安徐扶此病比丘起，將出房澡洗著衣，安徐將入，更與敷褥令坐。",
        "from": "T25n1509_008:0119c27_8",
        "context_with_next_sentence": true
    },
    {
        "source_sentence": "佛語病比丘：「汝久來不勤求未得事令得、未到事令到、未識事令識，受諸苦患，如是方當更有大苦！」",
        "from": "T25n1509_008:0119c29_9",
        "context_with_next_sentence": true
    },
    {
        "source_sentence": "比丘聞已，心自思念：「佛恩無量，神力無數，以手摩我苦痛即除，身心快樂！」",
        "from": "T25n1509_008:0120a03_10",
        "context_with_next_sentence": true
    },
    {
        "source_sentence": "以是故，佛以神力令病者得愈。",
        "from": "T25n1509_008:0120a04_11",
        "context_with_next_sentence": true
    },
    {
        "source_sentence": "「形殘者得具足」，云何名「形殘者」？",
        "from": "T25n1509_008:0120a05_12",
        "context_with_next_sentence": true
    },
    {
        "source_sentence": "若有人先世破他身，截其頭，斬其手足，破種種身分；或破壞佛像，毀佛像鼻，及諸賢聖形像；或破父母形像。",
        "from": "T25n1509_008:0120a06_13",
        "context_with_next_sentence": true
    },
    {
        "source_sentence": "以是罪故，受形多不具足。",
        "from": "T25n1509_008:0120a08_14",
        "context_with_next_sentence": true
    },
    {
        "source_sentence": "復次，不善法報，受身醜陋。",
        "from": "T25n1509_008:0120a10_0",
        "context_with_next_sentence": true
    },
    {
        "source_sentence": "若今世被賊，或被刑戮，種種因緣以致殘毀；或風寒熱病，身生惡瘡，體分爛壞，是名形殘。",
        "from": "T25n1509_008:0120a10_1",
        "context_with_next_sentence": true
    },
    {
        "source_sentence": "蒙佛大恩，皆得具足。",
        "from": "T25n1509_008:0120a12_2",
        "context_with_next_sentence": true
    },
    {
        "source_sentence": "譬如祇洹中奴，字犍抵(揵抵秦言續也)，是波斯匿王兄子；端正勇健，心性和善。",
        "from": "T25n1509_008:0120a13_3",
        "context_with_next_sentence": true
    },
    {
        "source_sentence": "王大夫人見之心著，即微呼之，欲令從己。",
        "from": "T25n1509_008:0120a14_4",
        "context_with_next_sentence": true
    },
    {
        "source_sentence": "犍抵不從，夫人大怒，向王讒之，反被其罪。",
        "from": "T25n1509_008:0120a15_5",
        "context_with_next_sentence": true
    },
    {
        "source_sentence": "王聞，即節節解之，棄於塚間；命未絕頃，其夜虎、狼、羅剎來欲食之。",
        "from": "T25n1509_008:0120a16_6",
        "context_with_next_sentence": true
    },
    {
        "source_sentence": "是時佛到其邊，光明照之，身即平復，其心大喜；佛為說法，即得三道；佛牽其手將至祇洹。",
        "from": "T25n1509_008:0120a18_7",
        "context_with_next_sentence": true
    },
    {
        "source_sentence": "是人言：「我身已破、已棄，佛續我身，今當盡此形壽，以身布施佛及比丘僧。」",
        "from": "T25n1509_008:0120a20_8",
        "context_with_next_sentence": true
    },
    {
        "source_sentence": "明日波斯匿王聞如是事，來至祇洹，語犍抵言：「向汝悔過！",
        "from": "T25n1509_008:0120a22_9",
        "context_with_next_sentence": true
    },
    {
        "source_sentence": "汝實無罪，枉相刑害，今當與汝分國半治。」",
        "from": "T25n1509_008:0120a23_10",
        "context_with_next_sentence": true
    },
    {
        "source_sentence": "犍抵言：「我已厭矣，王亦無罪。",
        "from": "T25n1509_008:0120a24_11",
        "context_with_next_sentence": true
    },
    {
        "source_sentence": "我宿世殃咎，罪報應爾！",
        "from": "T25n1509_008:0120a25_12",
        "context_with_next_sentence": true
    },
    {
        "source_sentence": "我今以身施佛及僧，不復還也。」",
        "from": "T25n1509_008:0120a25_13",
        "context_with_next_sentence": true
    },
    {
        "source_sentence": "如是若有眾生形殘不具足者，蒙佛光明即時平復。",
        "from": "T25n1509_008:0120a26_14",
        "context_with_next_sentence": true
    },
    {
        "source_sentence": "是故言：乃至形殘皆得具足，蒙佛光明，即時平復。",
        "from": "T25n1509_008:0120a27_15",
        "context_with_next_sentence": true
    },
    {
        "source_sentence": "【經】一切眾生皆得等心相視：如父如母、如兄如弟、如姊如妹，亦如親親及善知識。",
        "from": "T25n1509_008:0120b01_0",
        "context_with_next_sentence": true
    },
    {
        "source_sentence": "是時，眾生等行十善業道，淨修梵行，無諸瑕穢，惔然快樂，譬如比丘入第三禪；皆得好慧，持戒自守，不嬈眾生。",
        "from": "T25n1509_008:0120b02_1",
        "context_with_next_sentence": true
    },
    {
        "source_sentence": "【論】問曰：是諸眾生未離欲，無禪定，不得四無量心，云何「得等心」？",
        "from": "T25n1509_008:0120b05_2",
        "context_with_next_sentence": true
    },
    {
        "source_sentence": "答曰：是等，非禪中等，是於一切眾生中無怨無恚；以此等故，善心相視。",
        "from": "T25n1509_008:0120b06_3",
        "context_with_next_sentence": true
    },
    {
        "source_sentence": "復次，等心者，經中有言：「云何等心？",
        "from": "T25n1509_008:0120b08_4",
        "context_with_next_sentence": true
    },
    {
        "source_sentence": "相視如父母，是名等心。」",
        "from": "T25n1509_008:0120b09_5",
        "context_with_next_sentence": true
    },
    {
        "source_sentence": "問曰：視一切眾生便是父母、兄弟、姊妹不？",
        "from": "T25n1509_008:0120b10_0",
        "context_with_next_sentence": true
    },
    {
        "source_sentence": "答曰：不也！",
        "from": "T25n1509_008:0120b10_1",
        "context_with_next_sentence": true
    },
    {
        "source_sentence": "見老者如父母，長者如兄，少者如弟，姊妹亦爾。",
        "from": "T25n1509_008:0120b11_2",
        "context_with_next_sentence": true
    },
    {
        "source_sentence": "等心力故，皆如親親。",
        "from": "T25n1509_008:0120b12_3",
        "context_with_next_sentence": true
    },
    {
        "source_sentence": "問曰：云何非父母言父母，乃至非親親言親親？",
        "from": "T25n1509_008:0120b12_4",
        "context_with_next_sentence": true
    },
    {
        "source_sentence": "不墮妄語耶？",
        "from": "T25n1509_008:0120b13_5",
        "context_with_next_sentence": true
    },
    {
        "source_sentence": "答曰：一切眾生無量世中，無非父母、兄弟、姊妹、親親者。",
        "from": "T25n1509_008:0120b14_6",
        "context_with_next_sentence": true
    },
    {
        "source_sentence": "復次，實法相中，無父母、兄弟；人著吾我，顛倒計故，名為父母、兄弟。",
        "from": "T25n1509_008:0120b16_0",
        "context_with_next_sentence": true
    },
    {
        "source_sentence": "今以善心力故，相視如父如母，非妄語也。",
        "from": "T25n1509_008:0120b17_1",
        "context_with_next_sentence": true
    },
    {
        "source_sentence": "復次，如人以義相親，非父事之為父，非母事之為母，兄弟、兒子亦復如是。",
        "from": "T25n1509_008:0120b18_2",
        "context_with_next_sentence": true
    },
    {
        "source_sentence": "如人有子行惡，黜而棄之；他姓善行，養以為子。",
        "from": "T25n1509_008:0120b20_3",
        "context_with_next_sentence": true
    },
    {
        "source_sentence": "如是相視，則為等心。",
        "from": "T25n1509_008:0120b21_4",
        "context_with_next_sentence": true
    },
    {
        "source_sentence": "如說偈：　「視他婦如母，　　見他財如火，　　一切如親親，　　如是名等見。」",
        "from": "T25n1509_008:0120b21_5",
        "context_with_next_sentence": true
    },
    {
        "source_sentence": "是時，眾生等行十善業道者。",
        "from": "T25n1509_008:0120b25_0",
        "context_with_next_sentence": true
    },
    {
        "source_sentence": "身業道三種：不殺、不盜、不邪婬；口業道四種：不妄語、不兩舌、不惡口、不綺語；意業道三種：不貪、不惱害、不邪見。",
        "from": "T25n1509_008:0120b25_1",
        "context_with_next_sentence": true
    },
    {
        "source_sentence": "自不殺生，不教他殺，讚不殺者，見人不殺代其歡喜；乃至邪見亦有四種。",
        "from": "T25n1509_008:0120b28_2",
        "context_with_next_sentence": true
    },
    {
        "source_sentence": "問曰：後三業道非業，前七業道亦業，云何言十善業道？",
        "from": "T25n1509_008:0120c01_0",
        "context_with_next_sentence": true
    },
    {
        "source_sentence": "答曰：沒少從多故，通名業道。",
        "from": "T25n1509_008:0120c02_1",
        "context_with_next_sentence": true
    },
    {
        "source_sentence": "後三雖非業，能起業；又復為業故生，是故總名業道。",
        "from": "T25n1509_008:0120c03_2",
        "context_with_next_sentence": true
    },
    {
        "source_sentence": "「淨修梵行，無諸瑕穢」者。",
        "from": "T25n1509_008:0120c04_3",
        "context_with_next_sentence": true
    },
    {
        "source_sentence": "問曰：上說行十善業道，此理已足，今何以復言「淨修梵行」？",
        "from": "T25n1509_008:0120c04_4",
        "context_with_next_sentence": true
    },
    {
        "source_sentence": "答曰：有人行十善業道，不斷婬；今更讚此行梵天行，斷除婬欲故，言「淨修梵行」。",
        "from": "T25n1509_008:0120c06_5",
        "context_with_next_sentence": true
    },
    {
        "source_sentence": "「無諸瑕穢」者，行婬之人，身惡名臭，以是故讚斷婬人，言「無諸瑕穢」。",
        "from": "T25n1509_008:0120c08_6",
        "context_with_next_sentence": true
    },
    {
        "source_sentence": "「惔然快樂」者。",
        "from": "T25n1509_008:0120c09_7",
        "context_with_next_sentence": true
    },
    {
        "source_sentence": "問曰：此何等樂？",
        "from": "T25n1509_008:0120c10_8",
        "context_with_next_sentence": true
    },
    {
        "source_sentence": "答曰：是樂二種：內樂，涅槃樂。",
        "from": "T25n1509_008:0120c10_9",
        "context_with_next_sentence": true
    },
    {
        "source_sentence": "是樂不從五塵生，譬如石泉，水自中出，不從外來。",
        "from": "T25n1509_008:0120c11_10",
        "context_with_next_sentence": true
    },
    {
        "source_sentence": "心樂亦如是，行等心，修梵行，得十善業道，清淨無穢，是名內樂。",
        "from": "T25n1509_008:0120c12_11",
        "context_with_next_sentence": true
    },
    {
        "source_sentence": "問曰：此樂何界繫？",
        "from": "T25n1509_008:0120c14_0",
        "context_with_next_sentence": true
    },
    {
        "source_sentence": "欲界繫、色界繫、無色界繫耶？",
        "from": "T25n1509_008:0120c14_1",
        "context_with_next_sentence": true
    },
    {
        "source_sentence": "答曰：是樂欲界繫，亦不繫；非色、無色界繫。",
        "from": "T25n1509_008:0120c15_2",
        "context_with_next_sentence": true
    },
    {
        "source_sentence": "今言「譬如比丘入第三禪」，若是色界繫，不應言「譬如」。",
        "from": "T25n1509_008:0120c16_3",
        "context_with_next_sentence": true
    },
    {
        "source_sentence": "以是事故知非色界繫。",
        "from": "T25n1509_008:0120c17_4",
        "context_with_next_sentence": true
    },
    {
        "source_sentence": "此欲界心生喜樂，一切滿身；譬如煖蘇漬身，柔軟和樂。",
        "from": "T25n1509_008:0120c17_5",
        "context_with_next_sentence": true
    },
    {
        "source_sentence": "不繫者，得般若波羅蜜相，觀諸法不生不滅，得實智慧，心無所著，無相之樂，是為不繫。",
        "from": "T25n1509_008:0120c19_6",
        "context_with_next_sentence": true
    },
    {
        "source_sentence": "問曰：佛言涅槃第一樂，何以言「第三禪樂」？",
        "from": "T25n1509_008:0120c21_7",
        "context_with_next_sentence": true
    },
    {
        "source_sentence": "答曰：有二種樂：有受樂，有受盡樂。",
        "from": "T25n1509_008:0120c22_8",
        "context_with_next_sentence": true
    },
    {
        "source_sentence": "受盡樂，一切五眾盡更不生，是無餘涅槃樂。",
        "from": "T25n1509_008:0120c23_9",
        "context_with_next_sentence": true
    },
    {
        "source_sentence": "能除憂愁煩惱，心中歡喜，是名樂受；如是樂受滿足，在第三禪中。",
        "from": "T25n1509_008:0120c24_10",
        "context_with_next_sentence": true
    },
    {
        "source_sentence": "以是故言「譬如第三禪樂」。",
        "from": "T25n1509_008:0120c25_11",
        "context_with_next_sentence": true
    },
    {
        "source_sentence": "問曰：初禪、二禪亦有樂受，何以故但言「第三禪」？",
        "from": "T25n1509_008:0120c26_12",
        "context_with_next_sentence": true
    },
    {
        "source_sentence": "答曰：樂有上、中、下：下者初禪，中者二禪，上者三禪。",
        "from": "T25n1509_008:0120c27_13",
        "context_with_next_sentence": true
    },
    {
        "source_sentence": "初禪有二種：樂根、喜根；五識相應樂根，意識相應喜根。",
        "from": "T25n1509_008:0120c28_14",
        "context_with_next_sentence": true
    },
    {
        "source_sentence": "二禪中意識相應喜根。",
        "from": "T25n1509_008:0120c29_15",
        "context_with_next_sentence": true
    },
    {
        "source_sentence": "三禪意識相應樂根。",
        "from": "T25n1509_008:0121a01_16",
        "context_with_next_sentence": true
    },
    {
        "source_sentence": "一切三界中，除三禪，更無意識相應樂根。",
        "from": "T25n1509_008:0121a01_17",
        "context_with_next_sentence": true
    },
    {
        "source_sentence": "是五識不能分別，不知名字相，眼識生如彈指頃，意識已生。",
        "from": "T25n1509_008:0121a02_18",
        "context_with_next_sentence": true
    },
    {
        "source_sentence": "以是故，五識相應樂根不能滿足樂，意識相應樂根能滿足樂。",
        "from": "T25n1509_008:0121a04_19",
        "context_with_next_sentence": true
    },
    {
        "source_sentence": "以是故，三禪中諸功德少，樂多故，無背捨、勝處、一切入。",
        "from": "T25n1509_008:0121a05_20",
        "context_with_next_sentence": true
    },
    {
        "source_sentence": "過是三禪更無樂，以是故言「譬如比丘入第三禪」。",
        "from": "T25n1509_008:0121a07_0",
        "context_with_next_sentence": true
    },
    {
        "source_sentence": "一切眾生「皆得好慧，持戒、自守，不嬈眾生」者。",
        "from": "T25n1509_008:0121a08_1",
        "context_with_next_sentence": true
    },
    {
        "source_sentence": "問曰：何以故次樂後，言「皆得好慧」？",
        "from": "T25n1509_008:0121a09_2",
        "context_with_next_sentence": true
    },
    {
        "source_sentence": "答曰：人未得樂，能作功德；既得樂已，心著樂多故，不作功德！",
        "from": "T25n1509_008:0121a10_3",
        "context_with_next_sentence": true
    },
    {
        "source_sentence": "是故樂後次第心得好慧。",
        "from": "T25n1509_008:0121a11_4",
        "context_with_next_sentence": true
    },
    {
        "source_sentence": "好慧者，持戒、自守，不嬈眾生。",
        "from": "T25n1509_008:0121a12_5",
        "context_with_next_sentence": true
    },
    {
        "source_sentence": "問曰：持戒是名自守，亦名不嬈眾生，何以故復言「自守、不嬈眾生」耶？",
        "from": "T25n1509_008:0121a12_6",
        "context_with_next_sentence": true
    },
    {
        "source_sentence": "答曰：身口善，是名「持戒」；撿心就善，是名「自守」，亦名「不嬈眾生」。",
        "from": "T25n1509_008:0121a14_7",
        "context_with_next_sentence": true
    },
    {
        "source_sentence": "一切諸功德，皆戒身、定身、慧身所攝。",
        "from": "T25n1509_008:0121a16_0",
        "context_with_next_sentence": true
    },
    {
        "source_sentence": "言「好持戒」，是戒身攝；「好自守」者，是定身攝；「不嬈眾生」，禪中慈等諸功德，是慧身攝。",
        "from": "T25n1509_008:0121a16_1",
        "context_with_next_sentence": true
    },
    {
        "source_sentence": "問曰：亦無有人言「不好持戒」者，今何以言「好持戒」？",
        "from": "T25n1509_008:0121a18_2",
        "context_with_next_sentence": true
    },
    {
        "source_sentence": "答曰：有如婆羅門著世界法者言：「捨家好持戒，是為斷種人。」",
        "from": "T25n1509_008:0121a20_0",
        "context_with_next_sentence": true
    },
    {
        "source_sentence": "又以自力得財，廣作功德，如是有福。",
        "from": "T25n1509_008:0121a21_1",
        "context_with_next_sentence": true
    },
    {
        "source_sentence": "出家乞食，自身不給，何能作諸功德？",
        "from": "T25n1509_008:0121a22_2",
        "context_with_next_sentence": true
    },
    {
        "source_sentence": "如是為呵好持戒。",
        "from": "T25n1509_008:0121a23_3",
        "context_with_next_sentence": true
    },
    {
        "source_sentence": "亦有著世界治法道人，呵好自守者言：「人當以法治世，賞善罰惡，法不可犯，不捨尊親，立法濟世，所益者大，何用獨善其身，自守無事？",
        "from": "T25n1509_008:0121a23_4",
        "context_with_next_sentence": true
    },
    {
        "source_sentence": "世亂而不理，人急而不救！」",
        "from": "T25n1509_008:0121a27_5",
        "context_with_next_sentence": true
    },
    {
        "source_sentence": "如是名為呵好自守。",
        "from": "T25n1509_008:0121a27_6",
        "context_with_next_sentence": true
    },
    {
        "source_sentence": "亦有人呵好不嬈眾生者言：「有怨不能報，有賊不能繫，惡人不能治，有罪無以肅，不能却患救難，默然無益，何用此為！」",
        "from": "T25n1509_008:0121a28_7",
        "context_with_next_sentence": true
    },
    {
        "source_sentence": "如是為呵好不嬈眾生。",
        "from": "T25n1509_008:0121b02_8",
        "context_with_next_sentence": true
    },
    {
        "source_sentence": "如說：　「人而無勇健，　　何用生世間，　　親難而不救，　　如木人在地！」",
        "from": "T25n1509_008:0121b02_9",
        "context_with_next_sentence": true
    },
    {
        "source_sentence": "如是等種種不善語，名為呵不嬈眾生。",
        "from": "T25n1509_008:0121b06_0",
        "context_with_next_sentence": true
    },
    {
        "source_sentence": "是諸天人皆得好慧，持戒、自守，不嬈眾生；行是善法，身心安隱，無所畏難，無熱無惱，有好名善譽，人所愛敬，是為向涅槃門。",
        "from": "T25n1509_008:0121b06_1",
        "context_with_next_sentence": true
    },
    {
        "source_sentence": "命欲終時，見福德心喜，無憂無悔。",
        "from": "T25n1509_008:0121b09_2",
        "context_with_next_sentence": true
    },
    {
        "source_sentence": "若未得涅槃，生諸佛世界，若生天上。",
        "from": "T25n1509_008:0121b10_3",
        "context_with_next_sentence": true
    },
    {
        "source_sentence": "以是故言：「得好慧，持戒、自守，不嬈眾生。」",
        "from": "T25n1509_008:0121b11_4",
        "context_with_next_sentence": true
    },
    {
        "source_sentence": "大智度論卷第八",
        "from": "T25n1509_008:0121b13_0",
        "context_with_next_sentence": false
    }
]