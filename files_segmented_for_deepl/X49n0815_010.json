[
    {
        "source_sentence": "成唯識論述記義演卷十本",
        "from": "X49n0815_010:0748a19_0",
        "context_with_next_sentence": true
    },
    {
        "source_sentence": "西京福壽寺沙門　如理　集",
        "from": "X49n0815_010:0748a21_0",
        "context_with_next_sentence": true
    },
    {
        "source_sentence": "【論】然諸習氣總有三種者無性攝論有三習氣義不具故此不錄也。",
        "from": "X49n0815_010:0748a22_0",
        "context_with_next_sentence": true
    },
    {
        "source_sentence": "【疏】解頌答問者謂前問云唯有內種而無外緣由何有情生死相續下有四復次答此即第二復次答上問故云答問也。",
        "from": "X49n0815_010:0748a24_0",
        "context_with_next_sentence": true
    },
    {
        "source_sentence": "【論】一名言熏習謂有為法各別親種者名言熏習即攝得三熏習也。",
        "from": "X49n0815_010:0748b03_0",
        "context_with_next_sentence": true
    },
    {
        "source_sentence": "【疏】彼論但有言說熏習者言說熏習即是表義名言也故攝論中唯有表義名言熏習而無顯境名言熏習今此論中名言熏習即攝得表義顯境二種名言若但言言說熏習唯攝得表義名言不攝顯境名言。",
        "from": "X49n0815_010:0748b05_0",
        "context_with_next_sentence": true
    },
    {
        "source_sentence": "【疏】能發其名者意云第六識能顯發其名問名依聲立何故由意發耶答要由於意思惟觀察勝後發聲方能詮也故五識不能緣發名等。",
        "from": "X49n0815_010:0748b09_0",
        "context_with_next_sentence": true
    },
    {
        "source_sentence": "【疏】即唯詮義音聲之差別者意說名是能詮義聲上之差別由名差別勝聲有屈曲也問如何名有差別答如一字以成名兩字以成名字既成名等故說名是聲上差別。",
        "from": "X49n0815_010:0748b12_0",
        "context_with_next_sentence": true
    },
    {
        "source_sentence": "【疏】簡非詮表聲彼非名故者即簡却外風鈴聲等及簡却語聲中不能詮表者皆非是名故。",
        "from": "X49n0815_010:0748b16_0",
        "context_with_next_sentence": true
    },
    {
        "source_sentence": "【疏】瑜伽七十二五法中說乃至名為三性體唯無記者薩婆多辨聲通三性也五法者謂相名分別正智如如說聲明有三性若佛無漏聲是善及一切有漏聲是無記性然聲有表示又聲是業性以聲能表內思故所以說聲得名為三性如人出麤惡語時即表內心是不善性若出好語時即表其人內心是善性故以聲能表聲通三性又應作四句分別有唯能詮非表謂名句文名句文唯能詮諸法不表示也有唯表非能詮謂身業色及聲此等皆有表示內心不能詮合說為能詮表有非詮非表如外色聲等。",
        "from": "X49n0815_010:0748b18_0",
        "context_with_next_sentence": true
    },
    {
        "source_sentence": "【疏】然名是聲上屈曲差別者意說聲即是第八識相分攝聲既是第八識相分故聲及名即不能熏成色心等種以是本識相分不能熏種故也。",
        "from": "X49n0815_010:0748c04_0",
        "context_with_next_sentence": true
    },
    {
        "source_sentence": "【疏】然因名故心隨其名變似五蘊三性法等而熏成種因名起種名名言種者此疏文中即正解表義名言熏習也即此由能詮名為因故方能詮五蘊三性之法即第六意識隨能詮名言下處詮五蘊三性之法即第六意識隨能詮名言下所詮五蘊等義正而返似五蘊三性等法於相分中熏成五蘊三性等種子即意識因緣名下五蘊等義而熏成種即因名起種名名言種也。",
        "from": "X49n0815_010:0748c07_0",
        "context_with_next_sentence": true
    },
    {
        "source_sentence": "【疏】心心處熏種有因外緣乃至然名自體不能熏種者意云一切熏種皆由心心處或見分緣相分中熏種或見分熏成種不依外緣者即五識等不緣於名名不依外即五識但緣色等五境而熏成種名顯境名言熏習也及第六識即緣他外名下處詮五蘊等義變似五蘊等義相熏成五蘊等種即名表義名言熏習然能詮名自體不能熏種以名依聲上立然聲是第八識相分即此相分不熏種或可此一解疏文是釋伏難伏難云為言熏種皆由心心處者何故名言熏習中表義顯境二別耶為答此難故分依外等二名言別問若依外名名表義者五識亦依外境應名表義名言答由他名自能熏習以自他相等立別名不約根塵以明內外不可以五識為難。",
        "from": "X49n0815_010:0748c15_0",
        "context_with_next_sentence": true
    },
    {
        "source_sentence": "【疏】問曰如緣五境而熏種等乃至因義熏習者由能詮名句詮一切所詮義如心心處亦緣所詮義色等五境而熏成種亦依外緣何故由因能詮名名言熏習何故不別因所詮義名為所詮義熏習今者義與境體相相似也若云境即對顯境名言說也即心境相對心是能取境是所取若云義者即對表義名言說對能詮名有所詮義所詮義中若色等五塵一切法等皆是所詮義。",
        "from": "X49n0815_010:0749a04_0",
        "context_with_next_sentence": true
    },
    {
        "source_sentence": "【疏】答境非勝緣至顯境所攝者為心心所法緣外所詮義而熏成種者即是顯境所攝。",
        "from": "X49n0815_010:0749a12_0",
        "context_with_next_sentence": true
    },
    {
        "source_sentence": "【疏】有能詮之法令因起執至言熏習者二意云然眾生多由名言熏習少由顯境熏習由有能詮名說自身方尊等位等力隨此能詮名下因即起執而生慠慢遂輕世人造不善業流轉生死又如有人聞有惡名因即起執遂生儺容起不善業或能既悔脩諸善業三界流轉入地獄等或生人天生死相續此即多由表義名言熏習故爾知名言熏習有此勝用。",
        "from": "X49n0815_010:0749a14_0",
        "context_with_next_sentence": true
    },
    {
        "source_sentence": "【疏】又一切法名為先故想名在於內發者意云前隨說因即是此中表義名言熏習也意說由名在於內說法名勝所以但說依名問前言名在於外今何言內答以名由內發故內。",
        "from": "X49n0815_010:0749a21_0",
        "context_with_next_sentence": true
    },
    {
        "source_sentence": "【疏】若依無漏名熏種此唯無漏善者為十地菩薩無漏意識中緣能詮名等亦相分中熏成無漏種子若第七識平等性智緣能詮名言亦相分中熏成無漏種子故亦為名言熏習又十地位中許有漏五識諸根互用其識亦能緣名言熏種故十地位中前七識中皆有表義名言熏習。",
        "from": "X49n0815_010:0749b01_0",
        "context_with_next_sentence": true
    },
    {
        "source_sentence": "【疏】內名為緣熏五蘊種等者意云名由內發故云內名為緣即第六識緣能詮名而熏成種問此第六識亦依句文熏習何故唯說依名言熏習不言依句文熏習耶。",
        "from": "X49n0815_010:0749b07_0",
        "context_with_next_sentence": true
    },
    {
        "source_sentence": "【疏】雖亦依句等至進退等者總答此問雖第六識亦緣句等熏種然攝名句等三總名名言熏習。",
        "from": "X49n0815_010:0749b11_0",
        "context_with_next_sentence": true
    },
    {
        "source_sentence": "【疏】進退攝句字故者意云句詮差別勝字作所依勝名能詮法勝故但說名言熏習又解句是名家果是名字因名為進即攝句果也名若退攝文因故依名進退即攝句文今說名言熏習亦攝句字然但依名建立。",
        "from": "X49n0815_010:0749b13_0",
        "context_with_next_sentence": true
    },
    {
        "source_sentence": "【疏】此見分等實非名言乃至體即是名能顯義故者意云今此名言熏習有其四解疏中但有二釋也一見分等實非是名言見分如名言故且如名言即能顯所詮法義此心心所能顯於境即心心所如彼能詮名故說心心所名名言熏習心心所體實非名也若心心所是彼能詮名攝者此心心所體應向不相應行中攝既是相應法明知心心所體非是名也二者心心所體即如四蘊名名即心心所體即是名能顯境故故說心心所名為名言熏習三者同是法處攝故若能詮名亦是法處攝為餘心所等法亦是法處攝今心所與能詮名同是法處攝故說心心所名為名言熏四者隨事轉變故若心心所緣青色境時其心心所即作青解為緣黃色境時即作黃解故心心所隨所緣色等境而有轉變也為能詮名詮黃色境時其能詮名即隨黃色境轉變若能詮名詮青色時即能詮名隨青色等轉變故心心所與能詮名同隨事轉變所以說心心所名名言熏習也。",
        "from": "X49n0815_010:0749b18_0",
        "context_with_next_sentence": true
    },
    {
        "source_sentence": "【疏】瑜伽論中第五十六說順趣種種所緣境義依言說名分別種種所緣境義者意說順趣種種所緣境者即如此論中顯境名言於依言說名分別種種所緣境者即如同表義名言攝之。",
        "from": "X49n0815_010:0749c11_0",
        "context_with_next_sentence": true
    },
    {
        "source_sentence": "【疏】境從見說亦名名也者問若心心所見分別能顯於境而熏種可許見分名為顯境各言若相分境不能顯境其相分中亦能熏種如何說相分名為顯境名言答相分境從見分說所以相分總得名為顯境名言也。",
        "from": "X49n0815_010:0749c15_0",
        "context_with_next_sentence": true
    },
    {
        "source_sentence": "【疏】即通三界有漏無漏即攝一切有為法盡者即明顯境名言熏習得通三界若表義名言熏習即不通三界即下文自明也。",
        "from": "X49n0815_010:0749c20_0",
        "context_with_next_sentence": true
    },
    {
        "source_sentence": "【疏】攝論唯據言說名唯有漏也若攝論中唯說有漏表義名言即約生死善惡等所感有漏表義名言說不約無漏說也無漏名言非是業感故若唯識論說二種名言即通有漏無漏也據實而言立名言等三種熏習意唯生死位中說此三熏習常相隨故亦不約無漏法中名言說若無漏法中有名言熏習者亦應有我執有支二熏習等無漏後得既無二熏習故知無漏中立無名言熏習今此論傍約義說許通無漏非正所明故攝論文約有漏位立名言熏習文盡理也。",
        "from": "X49n0815_010:0749c23_0",
        "context_with_next_sentence": true
    },
    {
        "source_sentence": "【論】隨二名言至各別因緣者問表義聲界顯境名言即七心界法界一分合但九界云何能為諸法別因答因二名言隨應相見熏諸法種為諸法因理無爽矣疏具斯意尋之可知故世親攝論三十三云名言熏習差別者謂眼名言熏習在異熟識中為眼生因異熟生眼從彼生時用彼為因還說名眼如是耳等一切名言差別亦爾。",
        "from": "X49n0815_010:0750a09_0",
        "context_with_next_sentence": true
    },
    {
        "source_sentence": "【疏】隨二為緣相分等中熏五蘊種者雖顯境名言見分中亦能熏種子今不盡以見分唯熏成四蘊三性種故唯表義顯境二種名言相分中熏成無記五蘊種子也相分即寬後時生第六識作親因緣種。",
        "from": "X49n0815_010:0750a16_0",
        "context_with_next_sentence": true
    },
    {
        "source_sentence": "【疏】通六七識非如攝論唯說第七者今唯識論中若我執熏習即通第六第七識中有也若攝論中說我執熏習唯在第七識彼論意說若第七識中我執熏習一切時常相續第六識中我執熏習即有間斷所以不說第六識也。",
        "from": "X49n0815_010:0750a20_0",
        "context_with_next_sentence": true
    },
    {
        "source_sentence": "【疏】即名言熏習者即通顯境表義二種名言也。",
        "from": "X49n0815_010:0750b01_0",
        "context_with_next_sentence": true
    },
    {
        "source_sentence": "【論】隨二我執至自他差別者問凡夫有學有我執者得有自他差別且如無學等聖者自他二執亡自他十信成一體答由有橫計彼此情生起自他執執見既斷物我心亡得同體悲自他對恩依著不著由我我執無非我無我體成同別故無學聖體得成異意說各別故。",
        "from": "X49n0815_010:0750b02_0",
        "context_with_next_sentence": true
    },
    {
        "source_sentence": "【疏】支者因義分義者即十二支分不同故言分也。",
        "from": "X49n0815_010:0750b08_0",
        "context_with_next_sentence": true
    },
    {
        "source_sentence": "【疏】然不善中處言諸者顯惡多於善者若善業果即狹異界寬惡趣便於六趣中唯人天是善趣故云狹界寬者即上界及欲界人天少分皆是善也若惡業又即趣寬界狹者唯在欲界中有惡業果趣寬者即六趣中四趣是惡謂修羅鬼畜地獄也。",
        "from": "X49n0815_010:0750b09_0",
        "context_with_next_sentence": true
    },
    {
        "source_sentence": "【論】應知我執至是增上緣者問此三熏習為定同別答其義不定後二熏習定是名言名言自有非後二者即諸無記而非執者及無漏熏種皆非後後二熏習故若以我見對有支言應作四句分別有我熏習而非有支謂無記執處熏之種有有支熏習而非我見謂善惡心不起執者有具二熏謂不善執有非二熏者謂無覆無記無漏種子有具三熏習如欲界中分別我見諸相應法。",
        "from": "X49n0815_010:0750b14_0",
        "context_with_next_sentence": true
    },
    {
        "source_sentence": "【疏】此後二種望異熟果乃至令彼自他差別故成增上緣者為異熟果名言種子唯是無覆無記性及我執即是不善性或有覆無記性若有支習氣通三性若我執相分中熏種子即是前名言種子攝有支相分中熏種亦爾即與異熟果親作因緣親生第八識故若我執見分種子令彼自他別故成增上者即是我執見分中熏種令有情等自他差別也故是增上即如第七識中我執見分熏成種子即生自第七識見分為我執相分中熏種即親生第八見分也問何故次立我執熏習答由諸有情有我執熏習即令有情萬類別又如人面身形各各不相似又彼此身在有質與不得同在一處由是如來無我執熏習若佛位身一切諸佛平等共同若自受用身即一切諸佛受相互遍不障礙若他受用變化身或萬佛共作一身或二佛共作一萬身皆不相障礙今有支我執熏習者唯在見分所熏種名有支我執熏習文意如此也。",
        "from": "X49n0815_010:0750b22_0",
        "context_with_next_sentence": true
    },
    {
        "source_sentence": "【疏】第一言說至位次者今辨三熏習義總有五門分別第一三界分別第二三性分別第三八識分別第四漏無漏分別第五五位分別是義下自具細。",
        "from": "X49n0815_010:0750c15_0",
        "context_with_next_sentence": true
    },
    {
        "source_sentence": "【疏】此熏習至第四定皆得依名乃至佛處聽故者乃能詮之名唯在欲界及初禪中有也以有尋伺故為言若表義名言熏習即至第四禪以還皆有表義名言熏習以第四禪以來第六意識皆能緣能詮名而熏成種故也又無表義名言熏習亦通無色界無色界中即約有波羅蜜多聲聞廣慧聲聞以無色心能緣一切法佛邊聽法第六識緣名言而熏成表義名言種即說是地前菩薩生無色界也即約無學故故無色諸天佛邊聽法然不約異生說以無色界異生無表義名言熏習又彼界生不能起心緣下界色法故今約聖者為言若為異生六行無色界定於欲界身上亦能聽法亦有表義名言熏習。",
        "from": "X49n0815_010:0750c18_0",
        "context_with_next_sentence": true
    },
    {
        "source_sentence": "【疏】有支至皆通三界者意云此言總且約因位說及十地中前七地皆能緣名言熏習等如前攝論說。",
        "from": "X49n0815_010:0751a06_0",
        "context_with_next_sentence": true
    },
    {
        "source_sentence": "【疏】有支通前六識者然感總執果名有支熏習唯第六識能造總報業若五識中唯能造別報業今者應言有支唯在第六識。",
        "from": "X49n0815_010:0751a08_0",
        "context_with_next_sentence": true
    },
    {
        "source_sentence": "【疏】第四說後二熏唯有漏者即我執有支二熏習唯是有漏也。",
        "from": "X49n0815_010:0751a11_0",
        "context_with_next_sentence": true
    },
    {
        "source_sentence": "【疏】第五位次名言熏習唯除佛位乃至無漏通十地者若至佛果即無名言熏習若第六識有漏名言熏習即第七地終身有也若八地以上唯是無漏第六識名言熏習故八地已上菩薩無漏意識聽法緣名等熏無漏種子也餘六識者即是第七識及前五識也故無漏第七平等性智緣名言熏習及有漏第七識我執熏等知通十地也然法執熏習即是前名言熏習攝不是後名言熏習也若十地中有漏五識熏習者皆是名言熏也。",
        "from": "X49n0815_010:0751a13_0",
        "context_with_next_sentence": true
    },
    {
        "source_sentence": "【疏】有支非聖者乃至亦有支攝者意說有支熏習唯在凡夫位中生死相續說所以不通聖者以聖者不造總報業故即是前名言熏習攝或雖是別報業今以義類相從且有支攝總報別報但是業故也。",
        "from": "X49n0815_010:0751a22_0",
        "context_with_next_sentence": true
    },
    {
        "source_sentence": "【疏】分別我執唯異生資粮位起至亦無故者意云若未至十住第七住心已前即名外法異生亦許造作二業生外道等故名外法異生也若至十住第七心以去即為內法異生更不退作小乘外道等故第七住名不退位入第七住已亦伏分別我執。",
        "from": "X49n0815_010:0751b02_0",
        "context_with_next_sentence": true
    },
    {
        "source_sentence": "【疏】俱生我執餘二乘無學八地已去菩薩等者為第六識中俱生我執菩薩至第四地伏盡若第七識中俱生我執菩薩至第七地終心伏盡於中泰二廣有問答恐繁不述。",
        "from": "X49n0815_010:0751b07_0",
        "context_with_next_sentence": true
    },
    {
        "source_sentence": "【疏】非此二種至可名取也者意云由能取所取二熏習名二取熏習非我執等而能自熏可名取也問且如我執名言二種既是心心所等也如何我等而不能熏云云答據其道理我執等亦能熏習今者但約別能取所取二種名二取也其實不妨我執等亦是能熏也。",
        "from": "X49n0815_010:0751b11_0",
        "context_with_next_sentence": true
    },
    {
        "source_sentence": "【疏】如前師解者即第一復次解是。",
        "from": "X49n0815_010:0751b17_0",
        "context_with_next_sentence": true
    },
    {
        "source_sentence": "【疏】然此熏習十一識等相攝分齊者問上三習氣與十一識相攝云何答按無性攝論第四本論中云此中若身識身者識受者識彼所受識彼能受識世識數識處識言說識此由名言熏習種子生為自他差別識此由我見熏習種子善惡趣死生識此由有支熏習種子生然十一識名如下自解故不須述。",
        "from": "X49n0815_010:0751b18_0",
        "context_with_next_sentence": true
    },
    {
        "source_sentence": "【疏】此應第二方解其惑至故此非倒者此辨惑業苦三次第不同據論本次及諸經論皆先言業次方明惑並苦故本頌云由諸業習氣等何故長行非依論及本頌文有何意耶答今據發業次第而說要由有惑方有造業等能感苦故諸聖教非此例也。",
        "from": "X49n0815_010:0751b24_0",
        "context_with_next_sentence": true
    },
    {
        "source_sentence": "【疏】除無記業及無漏業者意云此二雖名為業即不能招異熟果除此二以外業者皆名為業能招異熟果故。",
        "from": "X49n0815_010:0751c05_0",
        "context_with_next_sentence": true
    },
    {
        "source_sentence": "【疏】感異熟生者意云無記業及無漏業唯感異熟生不同前總別報業問別報業是不感異熟生耶答雖感異熟生不同無記業及無漏業思可知也即無漏現行從異熟識中種子生而勿名異熟生也。",
        "from": "X49n0815_010:0751c08_0",
        "context_with_next_sentence": true
    },
    {
        "source_sentence": "【疏】運能發惡行者亦是不善乃至亦是不發業者意說為欲界一切分別煩惱唯是不善性攝能發惡行故又若欲界中俱生煩惱能發惡行者亦是不善性攝雖有俱生煩惱不發業者即是有覆無記性攝今欲界中俱生煩惱不發業者乃有多類且略述五種一者即如欲界中俱生貪慢無明而俱生身邊二見俱起者即是有覆無記攝二者亦有獨頭煩惱俱生貪慢等雖不與俱生身邊二見俱起以不能發惡行故亦是有覆無記性攝據何教說答如緣起經中說持戒比丘所起貪慢癡彼信慚等拆伏此貪慢癡故苦貪等亦是有覆無記性攝解云其持戒比丘雖是凡夫為持戒故得但得厭生死造福業所起信等希求出離故其貪等成無記性又其比丘或時舉目觀五欲境及女人珍財而生邪行及偷盜殺生等十惡業道雖犯是戒唯除生慚愧此所起貪等即成有覆無記性故俱生獨頭貪慢痴等由信慚拆伏成有覆無記性故又若自餘人非出家見有好食則帛疊位而起貪癡慢心因起此心遂即邪行偷盜殺生等十惡業造即說此所起貪盜名正發業即是不善性也三者欲界中俱生貪癡慢等不與身邊二見俱起然其獨頭貪等亦是有覆無記性攝其由何者如有人於現在身起心緣未來世人天善趣後有身而生貪愛等多分是有覆無記性攝少分是不善性若緣未來三惡趣後有身而起人雖見好境錢物等而起俱生獨頭貪慢痴等其人心亦不擬退求色境錢物等不造惡業以不發惡業故其貪等故成有覆無記性乃發者即是不善性五者亦有獨頭貪癡慢等亦是有覆無記性即如九種命終心俱生愛俱故除此五種已外餘者能發業是不善性也。",
        "from": "X49n0815_010:0751c12_0",
        "context_with_next_sentence": true
    },
    {
        "source_sentence": "【疏】若由欲愛造諸福行彼信為依乃至我施設為有覆無記者愛及取者說一切煩惱皆名取或蘊名取非施設為有覆者唯是外道起故非佛弟子起也問此持戒比丘所起貪等為先是不善性後時由起信慚等令貪等成有覆無記性為先是有覆無記性者如何乃言由起信等伏令成有覆性耶答由信慚等伏不善貪等令成有覆無記性也為先無記更何須伏為不迴為勝。",
        "from": "X49n0815_010:0752a17_0",
        "context_with_next_sentence": true
    },
    {
        "source_sentence": "【疏】及除上界無明等發業者乃至發業感攝者意說上界無明發不動業亦是無記故今除也外餘一切不發業惑者意云即欲界不善能發業惑外餘者皆是有覆無記性以不發業故也即前五種也餘者皆是此中等之即指前一切能發業惑也或可解者意說除上界發業無明外餘者即取欲界餘一切不發業惑以而上界無明並是有覆無記性故。",
        "from": "X49n0815_010:0752b01_0",
        "context_with_next_sentence": true
    },
    {
        "source_sentence": "【疏】餘隨起有覆等是潤生攝者此文意說云即是九種命終心俱生愛俱故故此愛但潤生不發業故是有覆性。",
        "from": "X49n0815_010:0752b08_0",
        "context_with_next_sentence": true
    },
    {
        "source_sentence": "【疏】若助發潤即通一切者疎遠助發業即通前欲界與俱生身邊二見俱起惑及持戒比丘所起獨頭貪慢痴等乃至九種潤生惑等皆能疎遠助發業也若正發業者如見好境樓帛等而起邪教生等業名正助通一切煩惱故令其煩惱皆能結生故也。",
        "from": "X49n0815_010:0752b11_0",
        "context_with_next_sentence": true
    },
    {
        "source_sentence": "【疏】前說現行此種即現之習氣者前說惑業苦現行者即前三界發業潤生煩惱名惑乃至業取引生眾苦名苦此等皆是惑業苦現行現行所熏習種子種子即名現行之習氣。",
        "from": "X49n0815_010:0752b16_0",
        "context_with_next_sentence": true
    },
    {
        "source_sentence": "【疏】若苦種子至親生苦故者即是識等五支之種子即此種子能親生當來異熟果身故。",
        "from": "X49n0815_010:0752b20_0",
        "context_with_next_sentence": true
    },
    {
        "source_sentence": "【疏】世間有情不多於業起執著故如有執我而為作者我物等故者意云業名能著非然世間有情亦不於業上而起執著其外田宅等實是業家所行增上果雖是業果而亦不執著世間之有情既不於業上而起執著所以便執我以為作者我能造作故又執外田宅等物我我所物也若執我為作者即起我見為執外物為我所有即是我所見意說只計我為能作我有物然不於業上有執著也。",
        "from": "X49n0815_010:0752b22_0",
        "context_with_next_sentence": true
    },
    {
        "source_sentence": "【疏】中以為三總者此中惑攝一切惑此中業攝一切業此中苦攝一切苦此三總攝於別十二支故也。",
        "from": "X49n0815_010:0752c06_0",
        "context_with_next_sentence": true
    },
    {
        "source_sentence": "【疏】問何以知十二支至不盡耶者意云若總惑業苦三即攝十二支盡若將別十二支即攝惑業苦三不盡有何所以此即問也。",
        "from": "X49n0815_010:0752c08_0",
        "context_with_next_sentence": true
    },
    {
        "source_sentence": "【疏】答若除此中至非十二支故者意云若無明愛取三種即是十二支中無明支愛取支攝若餘一切煩惱即不是十二支中攝但是總三中惑攝也若能正感後世總報業即是十二支中行支有支攝若餘業能感現報如造惡行招白癩等如於父母起逆害心作不善業感非命死礛磁死等餘別報業有學身中別報有漏業如上等業直非十二支中行支攝但是前總三中業收若爾佛行內有情身是十二支中老死支等攝若外山河等非是支攝但是三中苦攝並以除別報體者如人現世行惡毀佛感得白癩等別報非十二支中收又如來者指鬘別報果謂獄火熱身等及餘連身中解苦等皆非十二中攝即是總三中苦攝乃至勤苦修道苦皆准此知。",
        "from": "X49n0815_010:0752c11_0",
        "context_with_next_sentence": true
    },
    {
        "source_sentence": "【疏】總五事中至一分為體者意云出體如下自別別總出十二支體也問曰總十二支以何為體答具如五事中但以相及分別二法為體問何故不用名體耶答准下五法中名屬遍計所執是無體法所以不取名此十二支依佗起法若依三性出體者即用依他起性為體以遍計無體故不取圓成實性非此所論若就三科出體者如蘊處界中但取有漏故三分不取無漏何以故答非蘊性故問為有漏即為體者但如十二處中外六處十八界中外六界是為支耶答不然但約有漏有漏者得為支體無漏者不為支體不約內外辨也何以故以外境法非支體故文須辨又解云或攝境從心總得為支體又解云一分者即十二處中用內六根為體不取外六塵故云一分界亦准此問分別既是心心處於分別中攝得幾支又於相中攝得幾支答相通攝得十二支分別唯攝心心處准可知也。",
        "from": "X49n0815_010:0752c24_0",
        "context_with_next_sentence": true
    },
    {
        "source_sentence": "【疏】初無明有十一殊勝者如下自解無勞欲述疏引大論第九以七無智等亦次下釋。",
        "from": "X49n0815_010:0753a16_0",
        "context_with_next_sentence": true
    },
    {
        "source_sentence": "【疏】由假說彼為行因緣者意云約無明俱行相似同愚於世所以假說總為無明支云與行為因緣立非因緣也。",
        "from": "X49n0815_010:0753a18_0",
        "context_with_next_sentence": true
    },
    {
        "source_sentence": "【疏】大論第十及此論下說為一事故不取餘法者即取無明一法為無明支即名一事若更取餘及成多法非一事故故不取餘法也。",
        "from": "X49n0815_010:0753a21_0",
        "context_with_next_sentence": true
    },
    {
        "source_sentence": "【疏】正發業唯是無明餘者是助者若發非福行時貪瞋二亦名正發若發福不動行時唯無明正發即貪等者名助發業亦不取之。",
        "from": "X49n0815_010:0753a24_0",
        "context_with_next_sentence": true
    },
    {
        "source_sentence": "【疏】非如小乘約分位辨者意云分位者是相從義如小乘中分者無明支行支同時雖有五蘊即總名無明支行支也若身在於母胎中初受生位一剎那中名為識支識支同時雖具五蘊即總身識也從此已後乃至四七日已來名名色支攝同時雖具五蘊總名名色支攝已後准知然在母胎中謂闕空明二緣故眼識不起餘四色雖在母胎而名能聞聲聞香甞味覺觸苦樂等名生眼等六根名六處若在母胎五七日後乃至從母胎出乃至三歲已來未能別識善惡雖逢陽火無懼手觸覺知苦樂亦皆名觸位若四歲後乃至十歲已來雖能別識苦樂等未起貪愛神行以業總名受位若十歲後乃至老死能起邪行貪愛因邪行等造殺生等業當爾之位雖有無明等總名愛支雖有行支即總名有支此現在生起無明行等若望過去此現在無明行即名為愛取有支為望現在識等五果即名無明支也。",
        "from": "X49n0815_010:0753b03_0",
        "context_with_next_sentence": true
    },
    {
        "source_sentence": "【疏】此有十九七五六種諸無知等如大論第九說者十九無知者一於前際無知云何謂於過去諸行起不如理分別謂我於過去為曾有耶為曾無耶曾何體性曾何種類所有無知此文意說體性者諸法體性也種類者謂五趣種類也癡即與疑俱疑於過去諸行立即是自然疑過去世時多分疑因少分疑果以過去為因能生現在果故二於後際無知者云何謂於未來諸行起不如理分別謂我於未來為當有耶為當無耶當何體性當何種類所有無知文意說此癡與疑俱疑未來身也諸行者即是果也此疑未來世時多分疑果少分疑因未來多分故三於前後際無知云何謂於內起不如理猶豫謂何等是我我為何等今此有情從何處來於此沒已當往何所所有無知此文意說前後際者即是現在現在世即是未來之前過去之後故云前後際內起者即身也疑現在內身謂何等是我我為何等身是我耶愛是我耶為何等者為我身能作何等業也今此有情從何所來者即此現在身即顯是未來之前因能感果故故說現在名為前後際也此上三世愚即約疑與無明俱說疑疑於三世故以無明行相微細難知故約與無明俱時煩惱行相以顯無明行相下皆准知四於內無知云何謂於各別諸行起不如理作意謂之為我所有無知此文意說內無知者即是內身此文即顯無明與我見俱與執內身為我執色是我少句等是五於外無知云何謂於外有情數諸行起不如理作意謂為我所所有無知此文意說即顯無明與我所見俱起與執外田宅衣服等有情攝總似我所六於內外無知云何謂於他相續諸行起不如理分別謂怨親中所有無知此文即不約自身為內但於他有情怨親上以為內外以他有情身是有情數故名為內是他身故名外其無明與貪瞋俱起於怨親中生嗔生愛七於業無知云何謂於諸業起不如理分別謂有作者所有無知此文即顯無明與我見俱我以作業作者即是我之異名八於異熟無知云何謂於異熟果所攝諸行起不如理分別謂有受者所有無知者即無明與我見俱起執異熟果為受者九於異熟無知云何謂於業及果起不如理分別所有無知此無明與我見俱起執業異熟果為作者受者十於佛無知云何謂於佛菩提或不思惟或邪思惟或由放逸或由疑惑或由毀謗所有無知此文意說即顯無明與放逸疑邪見俱起或不思惟者即不思惟佛也或邪思惟者即將真佛以為非佛即將餘自在天等非佛以為真佛或於佛生謗或由於佛而行放逸者即如無比女人見佛而生愛染或由疑疑佛有無也或由毀謗即於佛起邪見等也下皆准知十一於法無知云何謂於正法善說性或不思惟等如佛應知法者謂教理行果善說性者或是佛菩薩二乘凡夫等皆名為善說性也□□□此法中亦有五種謂不思惟邪思惟即錯解也或由法而生放逸或於法疑惑或於法毀謗即顯無明與疑放逸邪見等俱於法不多故名無知十二於僧無知云何謂於僧正行或不思惟等准佛應知此文意說若有正行執即名為僧若無正行不名為僧言邪思惟放逸等者如經中說有女人來已後見一年少羅漢而生染愛發宅福猥起邪行心十三於苦無知云何謂於苦是苦性或不思惟等亦准佛應知十四於集無知十五於滅無知十六於道無知亦爾十七於因無知云何謂起不如理分別或計無因或計自在天為因所有無知此顯無明與邪見俱而執非因計因十八於從因所生諸行無知如於因無知准知者此文即顯執諸果從自在天生或從冥性生等此亦無明與邪見俱十九於六觸處如實不通達無知云何謂增上慢者於所證中顛倒思惟所有無知此文意說六觸者非是與六識相應名六觸即疏唯與第六識中觸名六觸也此增上慢人由第六意觸等證得初禪定云我得初果乃至證得第四禪定云何得阿羅漢果證此定時不能如實通達也下明十九無知與七無知相攝者言七無知者一世愚謂前三無知是也愚三世故二事愚謂次三無知是三移轉愚謂前次三無知謂業能得果令果移轉變四最勝愚謂次三寶是五真實愚謂次四諦是六染淨愚謂次二是七增上慢愚謂後一是彼有五種愚與前十九無知攝者一義愚義者道理也謂此義愚即攝得前十九皆盡二見愚即前十九中攝得前六及第十八三故逸愚即攝得次三四真實義愚攝得三寶四諦七也五增上慢愚即唯攝第十九也問何故五愚中真實義愚即攝三寶四諦前七愚中真實愚即唯攝四諦答七愚中即攝得三寶是福田故即最勝中攝次位四諦者真實義故是真實義愚中攝若五愚中真實三寶四諦皆實不虗故真實義中攝七也六無智者一無智二無見三無有現觀四黑闇五愚癡六無明闇次無相攝者論中但以六七相攝不言十九義准知故論云如是六種無明差別隨前所說七無知事次第應知於後二無知事總合為一起此最後無明黑闇也。",
        "from": "X49n0815_010:0753b19_0",
        "context_with_next_sentence": true
    },
    {
        "source_sentence": "【疏】大論第十至皆言實故者彼第十云九實三假同此論明五十六云當知有支生及老死支是假有法諸餘所有支是實有法言緣起善巧者問云何名緣起善巧答善巧者知也即知緣之起而辨說故云名緣起善巧又五十五中明諸煩惱假實中言五見是假若無明等皆言實有。",
        "from": "X49n0815_010:0754c07_0",
        "context_with_next_sentence": true
    },
    {
        "source_sentence": "【疏】俱舍第十文勢同也者然俱舍論中亦說無明是實也。",
        "from": "X49n0815_010:0754c13_0",
        "context_with_next_sentence": true
    },
    {
        "source_sentence": "【疏】十地經云無明有二謂子時果時者子時者即是種子果時即是種子果時即是現行此依舊經論辨若新經論中即說種子現行也意說無明支中有種子現行二種也。",
        "from": "X49n0815_010:0754c15_0",
        "context_with_next_sentence": true
    },
    {
        "source_sentence": "【疏】無明有四謂隨眠等者意說無明四者謂隨眠纏縛相應不共今引此文證無明通種現也。",
        "from": "X49n0815_010:0754c19_0",
        "context_with_next_sentence": true
    },
    {
        "source_sentence": "【疏】發福非福不動三無明別等者意云所發福等而有三種能發無明但有二也按對法云由異熟愚發非福行由彼一向是染汙性無明合時必不容受信解異熟行相正見故解云由無明與業合時必不容行者異熟上而生正法及正見也由真實義愚發福不動行解云真實義者即四聖諦於彼愚痴名真實義愚為有未見諦者雖起善心由彼隨眠所縛故亦名愚痴由彼勢力於三界苦不如實知便能發起後有因性福不動行問曰依對法據二無明發三種行云何不言三無明別答此中三品無明能發業謂上品無明以煩惱重故順惡業故即能發非福行若中品無明稍微故能發福行若下品無明極輕微故能發不動行所以此無明若順惡業即名上品若順善業即名中下品今對法既說二愚能發三行應云異熟上品愚能發非福行真實義中下品愚能發福不動行又瑜伽云若世俗愚即能發非福行以麤淺易了故若勝義愚即能發福不動行以聖者方能知有苦故今但約真俗相對以明不約四重勝義世俗說也此明瑜伽論意。",
        "from": "X49n0815_010:0754c21_0",
        "context_with_next_sentence": true
    },
    {
        "source_sentence": "【疏】二行支至三行為體者意云三行者即身語意三相應思名三行以為體或取意相應思及身語假業即取色聲為三行也此約尅性或有疏本云心心所法為體者取思俱時心心所總名行支此約眷屬出體故論云業之眷屬亦立業名。",
        "from": "X49n0815_010:0755a16_0",
        "context_with_next_sentence": true
    },
    {
        "source_sentence": "【疏】三識支至恒隨轉故者乍觀所引九十三等似說識支唯取種子不取餘識理實恒續助為支簡餘轉識非說種子為支義自成故。",
        "from": "X49n0815_010:0755a21_0",
        "context_with_next_sentence": true
    },
    {
        "source_sentence": "【疏】於母胎中因識為緣等者意說過去行支所熏識種名為因識識能生於母胎中初結生識結生識者即是果識果識續而能任持羯羅藍位諸名色等乃至命終持令不絕。",
        "from": "X49n0815_010:0755a24_0",
        "context_with_next_sentence": true
    },
    {
        "source_sentence": "【疏】又即此識當來等者言此識者中際識也後際名色曰當來由中際識能引後際名色支故云名色種隨逐彼識也問隨逐者明可引也即彼論云名色種子復為當來六處種子之所隨逐乃至愛支作法亦爾如何能證是第八識答識若第八之能持諸種第八能持諸種故後際種子可為隨逐中際之種若非賴耶何有種子言相隨逐前引後耶。",
        "from": "X49n0815_010:0755b04_0",
        "context_with_next_sentence": true
    },
    {
        "source_sentence": "【疏】若爾何故大論第九卷末云以六識為識支乃至六種色界唯四無色唯一者此中問意若唯取第八識名言種子名識支者何故瑜伽第九以六識名為識支若欲界具是眼等六識名為識支若色界初禪中除鼻舌二識即以眼耳身意四識名為識支然二禪以上亦借初禪眼耳身三識並意四識為識支若無色界無前五識唯有第六識即一識名為識支也。",
        "from": "X49n0815_010:0755b11_0",
        "context_with_next_sentence": true
    },
    {
        "source_sentence": "【疏】行為緣故令識轉變此識現法但是因性者因性本即唯取第八識種子名為識支乃至諸識果故以中際第八為識支也以下並六識為識支乃至諸識果故以中際第八為識支也以下並六識為識支。",
        "from": "X49n0815_010:0755b18_0",
        "context_with_next_sentence": true
    },
    {
        "source_sentence": "【疏】約就一切相續為名至報生故者此並六識為識支有其三解一云彼論說六識為識支者約就一切有情身為名論相續身也然一切有情身始終而言若在欲界具六識在色具四無色唯一第二解云彼論六識為識支者即就小乘宗說為論彼未有第八識故也第三解云六識為識支者或可約一箇有情身中一切識始終為言欲六色四無色一也復有釋云若初受生唯是意識故就相續容有六識身為識支也此亦不然大乘初生唯第八識今云意識有違自宗過今助釋者理實結生是第八識據後相續容有六識故說六識為識支也。",
        "from": "X49n0815_010:0755b22_0",
        "context_with_next_sentence": true
    },
    {
        "source_sentence": "【疏】說與名色互為緣者故即初入母胎第八識皆能與名色得互為緣即顯互相依義餘七之識皆不能與名色互為緣故唯第八為識支乃至命終恒隨轉故者唯第八識常相續隨轉不絕前六識五位不行故非識支。",
        "from": "X49n0815_010:0755c09_0",
        "context_with_next_sentence": true
    },
    {
        "source_sentence": "【疏】大論第十至胎藏苦者按彼論云幾能生苦謂五幾苦胎藏謂五幾唯是苦謂二解云謂無明行愛取有五能生當來苦名能生苦其識名色六處觸受五是種子是彼當來生死之因名苦胎藏生及老死之二唯是苦既云識等名苦胎藏明非是現問既云苦胎明能生苦何不同有能生苦收答因未周別者果遂近得名不同生老死二正名為苦是彼苦因名苦胎藏依主名也。",
        "from": "X49n0815_010:0755c14_0",
        "context_with_next_sentence": true
    },
    {
        "source_sentence": "【疏】本多作胎藏苦者寫傳謬也問設云胎藏苦持業為名復何有爽答雖有漏體皆是苦所引之文意明生等二果名苦故無明支名能生苦生死二唯是苦故知胎藏是苦之因依主為勝。",
        "from": "X49n0815_010:0755c22_0",
        "context_with_next_sentence": true
    },
    {
        "source_sentence": "【疏】問若爾何故大論第九云乃至於生老死亦然者此中問意若識名色六處觸受等五支唯是種子無現行者何故大論第九云福非福不動三行所熏種子六識及種子所生果時六識名為識支耶言種子六識者即說此前六識種子能生六識果也又處處聖教說行支熏於識即識與名色得互為緣故知現識得為緣種子不能為緣故又說識入母胎故知現行第八識支入母胎結生種子不爾又准十地論云無明有子時果時乃至於生老死亦然故知識支皆有種子現行名為識支以聖教說通種現故。",
        "from": "X49n0815_010:0756a02_0",
        "context_with_next_sentence": true
    },
    {
        "source_sentence": "【疏】約當生果位中說故有前後者意說有現識者緣當來生老死起中說有現識。",
        "from": "X49n0815_010:0756a12_0",
        "context_with_next_sentence": true
    },
    {
        "source_sentence": "【疏】或於現在至唯種者意云十支因是過去生等二支果是現在即此現在生等果是過去十因也生老死位於此位中說現行識以為識支其實唯取種子為識支是正義。",
        "from": "X49n0815_010:0756a14_0",
        "context_with_next_sentence": true
    },
    {
        "source_sentence": "【疏】不爾便違至胎藏苦故者此顯違第十及違五十六文今唯言違五十六文者言總也若胎藏者即第十文也如前引然大論五十五云現法中說識為福非福及不動業之所熏習後後種子之所隨逐能引當來餘身識等生老死苦又云識名色六處觸受支種子性隨所依時曾得眾苦引因之名今既與果名生老死復得苦名准此等文明識等五支唯取種子解云五支先世種子也隨所依時者此種子隨前所依身也於前所依身曾有眾苦時此種子早得引因之名今既與生老死果即生老死亦復得名苦准此等文明知識支復有種子。",
        "from": "X49n0815_010:0756a18_0",
        "context_with_next_sentence": true
    },
    {
        "source_sentence": "【疏】乃至說受亦有二種者謂種現二也。",
        "from": "X49n0815_010:0756b05_0",
        "context_with_next_sentence": true
    },
    {
        "source_sentence": "【疏】謂境界受至皆准此知者意說受通現行所由謂境界受為緣愛等行生此亦約當生現行受說為據尅體而說即種子故故說受等支通種現二也。",
        "from": "X49n0815_010:0756b06_0",
        "context_with_next_sentence": true
    },
    {
        "source_sentence": "【疏】一者一切有漏五蘊乃至通取異熟及餘性故者此中意說名色支有二出體一者雜亂出餘二者獨約名色出體此即雜亂出體也此文即取一切色蘊名名色一切心心所法名為名此支體根依大種者根依者即是根所依扶根扶根四塵四塵家能造四大與四塵同時四大為能造四塵為所造即扶塵能扶五色根也故扶根四塵即與五色根而作依處意說四大種非但能造四塵亦能與五色根而作依處故云根依大種根依大種者者說五色根亦有能造四大能造四大造所造五根也然五色根處能造四大種有二解一云此四大唯能造五色根不與五根而作依處二云此四大能造根亦能與根正作依處所造諸色者此一句通上二處謂根及依處四塵此根及塵皆能造大種所造也又四大亦能造膿血等色皆名為色法處色者即是法處中五種色皆是色中攝此即雜亂解名色支也問是有法處色等色等亦名色支耶答其實除色塵根外非名色支謂是色同類故亦為名色支。",
        "from": "X49n0815_010:0756b09_0",
        "context_with_next_sentence": true
    },
    {
        "source_sentence": "【疏】名種總攝五因於中隨勝立餘四種者意云名色支既攝行識等五支即具五蘊於中隨勝立識等四支也通三性為體者意名色支既攝五蘊五蘊得通三性故名色支體亦通三性更有外難問答如演秘說。",
        "from": "X49n0815_010:0756c03_0",
        "context_with_next_sentence": true
    },
    {
        "source_sentence": "【疏】約名色不乃相雜亂說此支等者答疏主解云即色蘊中唯取扶根微塵即除五根五根即是六處支中攝若識蘊中唯取現在世六識名名色識即除第八識八識是前識支體攝又除第七識第七識非是業感不通十二支攝故又除前念六識等無間意根前念六識等無間意根六處意根攝又行蘊中除觸觸即觸支也又除受蘊全即是受支中攝即取想蘊全色行識三蘊少分名名色支也行蘊中除觸取餘異熟心心處法也為哲法師解云為識蘊中取第八識名言種子是識支攝為現在第六識名言種子是六處中意根攝為五識中名言種子即在名色中攝也此解亦有道理任情取捨餘者同前疏主解。",
        "from": "X49n0815_010:0756c08_0",
        "context_with_next_sentence": true
    },
    {
        "source_sentence": "【疏】此二體寬狹不同乃至五體即是一名色故者二體者如前雜亂出體也為疏中前解名色支即取一切色蘊等及餘一切三性心心所法四蘊為名色蘊名為色即汎爾釋太寬何為即名色支亦攝得識六處觸受支等即體相濫為第二體即取想蘊全三蘊少分名名色支即為識等五果種各別為不作第二體名色支爾者名色一支即攝識等五支如何知識等五種各有別耶。",
        "from": "X49n0815_010:0756c20_0",
        "context_with_next_sentence": true
    },
    {
        "source_sentence": "【疏】第八識相應中至異熟觸受者意云此中今除第七識相應心心所第七識相應心心所以是有覆性故非業果故非名色支攝疏中第八相應觸受及六識中觸受者謂是觸受支攝亦非名色支也。",
        "from": "X49n0815_010:0757a04_0",
        "context_with_next_sentence": true
    },
    {
        "source_sentence": "【疏】及過去世所餘異熟心所法種皆是此體者解云若約熏異熟心心所種子時即是過去為但約異熟心心所法種子即唯現在世無過去世體故今即取過去世時所云惡行異熟無記法種為此文體也。",
        "from": "X49n0815_010:0757a08_0",
        "context_with_next_sentence": true
    },
    {
        "source_sentence": "【疏】九十三云俱生五根名之為色乃至非謂盡理者此六處又解名色支也言俱生者五識同所依五根也意云即九十三說俱生眼等五色根名之為色前念等無間滅意名之為名據此文解名色即與六處非名別也然彼文說六識名識支即六識支與名識支互為緣故由名色為緣發生六識六識依前六根共發生故故說識支名色支互為緣也然據九十三文俱緣一義說六根為名色支然此六根更非名色體唯取前解想蘊全三蘊少分為名色支於理為勝。",
        "from": "X49n0815_010:0757a12_0",
        "context_with_next_sentence": true
    },
    {
        "source_sentence": "【疏】一義解釋者意云六根與名色體是一也然約義分為二支。",
        "from": "X49n0815_010:0757a21_0",
        "context_with_next_sentence": true
    },
    {
        "source_sentence": "【疏】即五色根及前六識乃至亦名中攝未名六處故者意云疏主說即是現在六識種子上義為六處之中意根及名色支中識蘊即義說此現在六識種子於當來世生六識現行時為現在世現行六識異熟生心有境依義故及能作義邊即說現在六識即是名色中識蘊為現行六識異熟心生落入過去有開導依用即據有所依義邊即說過去世六識名六處支中意根攝也此約一意者即一意根也意說即約一意根上義分現在世過去世即義說現在六識名名色支中識蘊過去世六識名六處支中意根若不作此上來解爾者若說識攝入六處之中為意根者即名色支中闕無識蘊若爾時六識攝入名色支中為識蘊者即六處支中闕無意根也故於現在六識種子上義說二也此約一時俱有五種而為論也者意云此約一時俱有識等五支種子為論也問六處意者云何俱有答俱時識種子對世名意故五種俱有為約當來生時分位說者即名色具足五蘊即如當來世初入母胎之時為初一念但名為識支從第二念後至四七日來名名色位中識在過去雖名為意亦名中攝未名六處支故從第二念後乃至四七日以來名色位中亦有過去六識等無間意名為意根此等無間意及餘心心所法皆是名色支攝故名色支具足五蘊未名六處者無六處用不名六處。",
        "from": "X49n0815_010:0757a23_0",
        "context_with_next_sentence": true
    },
    {
        "source_sentence": "【疏】有處亦說為現行至皆准此知者意云有處云六處支是現行非種子者依前名色支會云亦約當生分位說故也其實唯取種非取現。",
        "from": "X49n0815_010:0757b22_0",
        "context_with_next_sentence": true
    },
    {
        "source_sentence": "【疏】為論若分位為言六處位後所有觸數方是者然約生老位中即六處為先方便生後觸也此中觸支不取第七識相應觸非是業感異熟果故。",
        "from": "X49n0815_010:0757c01_0",
        "context_with_next_sentence": true
    },
    {
        "source_sentence": "【疏】大論第九說六觸者即與六識相應觸為六觸身此約當生分位說現行觸支理實唯取種子也。",
        "from": "X49n0815_010:0757c04_0",
        "context_with_next_sentence": true
    },
    {
        "source_sentence": "【疏】然論說受為愛緣乃至然即彼體是生支攝者然餘論中說受愛為緣者即約現在生老位及當來生老位中說也故此受支向生支中攝當來生老位即是現在十支家果所謂現在十支因未來二支果此中且約生起位說謂現在身上起無明行感得五果種子於欲死時起愛取有潤即生當來生老死又現在生老死即是過去十因家果即過去十支因現在二支果此即一重因果也非如小乘兩重因果。",
        "from": "X49n0815_010:0757c06_0",
        "context_with_next_sentence": true
    },
    {
        "source_sentence": "【疏】大論第十初云愛謂三界愛者此中愛支唯是第六識中愛以此愛能緣後有身而起因生愛故即是欲愛色愛無色界愛也。",
        "from": "X49n0815_010:0757c14_0",
        "context_with_next_sentence": true
    },
    {
        "source_sentence": "【疏】論下文至得為因緣者意說愛憎名取所以說愛種與子取為因緣無有以現望皆現行為難因緣也又貪即是取所以說愛種子生取為因緣無妨也。",
        "from": "X49n0815_010:0757c17_0",
        "context_with_next_sentence": true
    },
    {
        "source_sentence": "【疏】又下文說正唯修斷等者意說此據長時通取支說以行相微細而不同故也。",
        "from": "X49n0815_010:0757c20_0",
        "context_with_next_sentence": true
    },
    {
        "source_sentence": "【疏】欲取云何乃至而興諍故者然大論中說欲界貪唯在欲界後云三見通出三界謂三界中身見是名我語取三界中見取戒取名見戒取也然瑜伽中在家出家起四取者唯約欲界人中說若天上雖無出家外道亦得起後三取然欲貪取我語取即通見修斷為見戒二取唯是見斷欲取者即是欲界貪見戒取者即是五見之中見取戒也我語取者即是五見之中身見也如諸外道執受我時但有空語無實我體名為我語取取者耽著為取識由執我為先耽著不捨故立取名又取有二種業一由此四取興諍為根故諸家俗人以欲貪取為先諍時色等而興諍也為出家外道以執自見為是撥他見為非而起見我二取及身見等而興諍也二者四取即與後有為根以此中四取通能發業亦能潤生由諸俗人起欲貪故即能資長欲界色身中五根塵也由諸外道起後三取後身行向三界中受身也。",
        "from": "X49n0815_010:0757c22_0",
        "context_with_next_sentence": true
    },
    {
        "source_sentence": "【疏】取為取者即於自見生貪於他見生嗔及生慢等煩惱皆名所為取今此合取所說義別者意云唯瑜伽文有三文不同明四取此中合為一取以明所說義別。",
        "from": "X49n0815_010:0758a14_0",
        "context_with_next_sentence": true
    },
    {
        "source_sentence": "【疏】如愛引證者然者愛中既引大論第十云愛謂三界愛亦通現種此亦應云取謂三界取亦通現種也。",
        "from": "X49n0815_010:0758a18_0",
        "context_with_next_sentence": true
    },
    {
        "source_sentence": "【疏】十有支即至生起因所攝故者意云此有支者總用前行及識等五種種子為體以被愛取二法潤故轉名為有也若未被潤時識等六種但住自分無有能生當果之用忽被潤已有能生當果之用故得有支名也即是能有當來果故故名有支此唯種子不通現行問愛取二支既通種現如現行愛等潤識等種其義易知如愛等種子亦能潤識等種耶答通二義也若約凡夫異生潤即唯現潤取為有支若聖人第三果亦通現種潤意聖人用愛種二種子潤識等六種轉名為有支見有二論不二偏取也所以有支是能生因攝非是引因以未潤時名引因故問愛先取後如何言和合潤先法耶答不據前後以解和合但以潤義同故名和合也。",
        "from": "X49n0815_010:0758a20_0",
        "context_with_next_sentence": true
    },
    {
        "source_sentence": "【疏】即前五蘊變滅者即老變化名為滅也然生老死二名是於五蘊假立者意說此生老死二支名即是不相應中生異滅三相也唯於五蘊上皆有生老死名若於五蘊中即偏行蘊攝也。",
        "from": "X49n0815_010:0758b09_0",
        "context_with_next_sentence": true
    },
    {
        "source_sentence": "【疏】今取實體亦前五蘊者意說若據生老死名即假立是不相應中收若據法體說此二支亦即是五蘊。",
        "from": "X49n0815_010:0758b13_0",
        "context_with_next_sentence": true
    },
    {
        "source_sentence": "【疏】若約分位至有果起等者意說有果即有支體也由愛取二法潤前識等種轉名為有故有支當體即名為有果若有果亦起已即名生老等即說生等亦通種子無妨問如何得知如緣起經說生引同時者識等五五種未潤名引因引遠果故若被潤已去名生因近能生果故雖同未潤前一種俱因也種子故生引同時也又云生引同時者生者果也能生因即有支也引正所引生老死果至生老位中有支種不亡故名同時又若將有支即為生老等因生等亦通種子無妨以有支體即是前識等種故。",
        "from": "X49n0815_010:0758b15_0",
        "context_with_next_sentence": true
    },
    {
        "source_sentence": "【疏】生果之識等仍名引故者意云說有支生果識時仍喚此有支名為引因何以故以有支體是前識等六種種子故問既彼潤已如何仍名引因耶答謂引果取識等以名引因種仍名為能引因由生唯取現行故有光引因者即識等五果種子也雖被潤已轉名為有至生位時此生果也識等五者意說若約分位說若至生老死位中即前引因識等種子也已不總名生支等故說生支等通種子也問如何至生老死位猶有識等種耶答後必帶前前不必帶後也亦如種子時未有果果生時必有種也亦如彼三十七道品時在資糧位中修四念處時即未有四正斷若復修四正斷必帶前四念處如是乃至修八正道時正帶前七覺支也故今生支位必帶前種故說生支通於種子也。",
        "from": "X49n0815_010:0758c01_0",
        "context_with_next_sentence": true
    },
    {
        "source_sentence": "【疏】薩婆多師一一皆以五蘊為性者即如十二支中無明支同時雖有五蘊即總名無明乃至老死支亦然此約分位緣生以明緣起名義得名者意云約名得緣起名約義得緣起名也此據總得名不據別得名也。",
        "from": "X49n0815_010:0758c15_0",
        "context_with_next_sentence": true
    },
    {
        "source_sentence": "【疏】無有生主宰作者受者無自作用不得自在者意云此十二支但依託眾緣生無有實我作者受者等不同外道妄計有受我作者等用此如幻化故不同彼疏唯法所顯者意說緣生唯是有為法所顯也以有為法生滅相續故云緣生能潤者謂愛取二支所潤者謂識等五種墮相續者墮者滅也相續身也即由能所潤攝得有情身起故名緣生或由能所潤有情墮在生死之中也又解或通外法如穀麥等種被水土潤以方生芽等故生滅相續也。",
        "from": "X49n0815_010:0758c20_0",
        "context_with_next_sentence": true
    },
    {
        "source_sentence": "【疏】大論第十釋云由煩惱繫縛至得此名矣者此文意說即解緣字起字也由煩惱繫縛即釋緣字往趣中數數生死此解起字也此約一身死已於一趣中更受一多故名緣起故依字釋緣起之名又解即依緣字起字解此名至名矣等者此不是利釋但是疏主且解瑜伽第十文准疏文不合善又解之言但合且解云彼瑜伽文即依緣字起字解此名等。",
        "from": "X49n0815_010:0759a05_0",
        "context_with_next_sentence": true
    },
    {
        "source_sentence": "【疏】又依託眾緣至通一切法者此引大論第十文疏引文略今具引云復次依託眾緣速謝滅已續和合生故名緣起此依剎那義釋解云有為之法必依託眾緣而生生已即滅滅已逢緣還生即數數生數數滅故依剎那釋即通一切有為有漏無漏諸法皆然也。",
        "from": "X49n0815_010:0759a12_0",
        "context_with_next_sentence": true
    },
    {
        "source_sentence": "【疏】又眾緣過去而不捨等者此引大論第十文疏引文略今具引云復次眾過去而不捨離依自相續而得生起故名緣起如說此有故彼有此生故彼生非餘依此義故釋名應知者解云此文意說由於過去世身中起無明支能發行支行支即能感五果種子已其身即死身雖過去已無然前世所感五果種子與今生身遂不相捨離即過去無明行識等五果種子今生生老死也即過去無明行識等五果種子名緣今生行今現在身生老死名起也非餘者非餘自在天冥性等為因能生生老死也此有故彼有者猶無明有故能發於行此疏無作緣生作者即是外道神我自在天等也今此法是從緣生法非是外道神我等作生也此生故彼生者猶無明是生滅故所發行亦是生滅此顯無常緣生也常者即是冥性自在天自然等此冥性等所生法是無常然冥性等因是常今者佛法因果俱無常。",
        "from": "X49n0815_010:0759a18_0",
        "context_with_next_sentence": true
    },
    {
        "source_sentence": "【疏】又乃至於過去世至故名緣起者此亦是大論第十文疏引文略今具引云復次於過去世覺緣生已等相續起故名緣起如世尊言我已覺悟正起宣說即由此名展轉傳說故名緣起者此文意說謂住於過去世修菩薩道時遂於佛邊聞說十二緣起由此支故能令眾生生死流轉輪迴不絕既聞是已厭怖修學證無漏道斷有漏十二支而證緣記法真實之性而得成佛故故於過去世覺法性已等也相續起者自既覺十二緣起法性亦令眾生覺緣起法性勒之汝等眾生應亦知十二緣起精勤修覺起無漏道斷有漏支而成正覺證緣起法性已故故相續起如世尊言我已覺悟正起宣說即由此十二緣起名展轉故名緣起即是相續也又云相續起者即十二支相續也為行續無明識於行乃至老死續於生支既覺法性遂起十二緣起相續不絕流轉迴又云相續起者相續者身也謂十二支感得一身又由十二支後續一身即由十二有支令身相續等也故世尊能覺十二緣起法性若能覺若所覺時名為緣今時謂為眾生所說法義皆名為起故云緣起即此法由宣說起故名緣起如疏中相續等者等字本論中無疏家安置即向內等。",
        "from": "X49n0815_010:0759b10_0",
        "context_with_next_sentence": true
    },
    {
        "source_sentence": "【疏】合有五釋不能煩引者然瑜伽第十却合有五解今疏中唯引四解釋即同四釋彼論第四解云復次數數謝滅復相續起故名緣起此依數壞數滅義釋解云此文即約無明滅已即行生行滅已識等生即約一支滅一支生以解緣起也大論第十有五解今但引四故云不能煩引返對法論中更有五解。",
        "from": "X49n0815_010:0759c07_0",
        "context_with_next_sentence": true
    },
    {
        "source_sentence": "【疏】五十六說因名緣起果名緣生乃至老死亦爾者外問曰何故十二支亦名緣起亦名緣生耶答因名緣起果名緣生因名緣起者即種子為因能起果故故十二支皆名緣起果名緣生即現行果皆從因種生所以十二支皆名緣生如疏作法之由無明隨眠不斷有故者隨眠即種子也即由無明種子不斷有故彼無明纏有此纏者現行也意說由無明種子有故即無明現行生此纏生故者即無明現行生也以纏生故諸行等得生乃至老死亦爾意說由無明現行有故即行支得起即無明支因名緣起行支果名緣生又由行種子不斷有故即行現得起即行種子因名緣起行現行果名緣生乃至生支種子不斷有故即生支現行得起即因名緣起果名緣生又由生支現行有故即老死支現行得生即前因名緣起老死支果名緣生又無明緣行行緣識等此顯勢用緣生即由無明有勢力能發行行有勢力能感識等五果如弓射箭由有勢力令箭高遠無明緣行行緣識等亦爾故通知總有三種緣生一無作緣生二無常緣生三勢用緣生。",
        "from": "X49n0815_010:0759c13_0",
        "context_with_next_sentence": true
    },
    {
        "source_sentence": "【疏】然五種果以前後相望乃至為果時非因者此文同下五種因果中等起因果也若識望名聲名色望六處等但名十二支中因緣非是四緣中既因緣也故前後相望得為因緣為因時非果者即如識支為因名色為果為果時非因者即識支望前行支由行引故乃至愛望受支亦爾又解為因時非果者即識等五果種子望生老死果即識等種子唯名為因非生等果也為果時非因者即識等五果種子望無明行無明行為因識等唯名為果也此泰法師解或恐連當不順諸文據義別故者與前後四緣因果不同前約自種子生自現行為因果此約識等五種前後相望為因果故不得成親因緣也問何故唯約識等五果種辨因果不約餘支辨通答餘支非真異熟果故所以不說或可依泰法師解亦通餘支以望生老死果說故。",
        "from": "X49n0815_010:0760a08_0",
        "context_with_next_sentence": true
    },
    {
        "source_sentence": "【疏】世親俱舍自意同此亦得別名者俱舍論中亦約因果為果時非因以時故云同此。",
        "from": "X49n0815_010:0760a23_0",
        "context_with_next_sentence": true
    },
    {
        "source_sentence": "【疏】緣起經至名緣起者諸分者即十二支分別故名諸分自緣和合者即是各自種子與因緣和合生現行等得緣起名也此即證前自種子現行為因果義如前云因名緣起果名緣生即其事也。",
        "from": "X49n0815_010:0760b01_0",
        "context_with_next_sentence": true
    },
    {
        "source_sentence": "【疏】言無明者乃至持業釋者此第一解云明者擇法慧也無者非有也然所無即明能無是癡無他故故曰無明然所無即是無體法也今難曰既云無漏慧名所無者即無漏慧應是非有也若更云無明無名明明體是有若爾者且如人父母已無即名無父母亦應別有所無父母體猶有此妨哲法師解云無者非也明者慧通也此愚癡體非是化慧故故論名無明。",
        "from": "X49n0815_010:0760b05_0",
        "context_with_next_sentence": true
    },
    {
        "source_sentence": "【疏】舊云無他受稱者無漏慧明也無明者即無他無漏明故名曰無明意說無明無他明漏故以受無明稱也。",
        "from": "X49n0815_010:0760b13_0",
        "context_with_next_sentence": true
    },
    {
        "source_sentence": "【疏】殺三磨婆曰此云六離合者然六釋中一一皆有離合釋也且如持業釋中離者為體與業各別之如言藏識藏者能含藏識者即分別也此名離也若言藏即是識名為藏即是合釋也其依主釋中如言眼識與識別名離眼根照矚義識了別義故別也若云依眼之識名為眼識即是合也其有財釋中如言瑜伽師瑜伽者是相應義師者即是假人此為離也即師身中有相應法名瑜伽師此合釋也亦如言富皃亦爾兒者即假者富謂財物等其相違釋中如言能立與能破能立有宗因喻等能破者謂破他義即離也若言能立與能破名相違釋此合也其帶數釋中如言五蘊五者是數蘊者積聚義此離釋也若言五蘊即合釋之其隣近釋者如言四念處觀慧能巡身念能持性即離也如言四念處觀者即合釋也。",
        "from": "X49n0815_010:0760b16_0",
        "context_with_next_sentence": true
    },
    {
        "source_sentence": "【疏】謂如無明明者釋法乃至故名無明者此第二解明是持業釋。",
        "from": "X49n0815_010:0760c06_0",
        "context_with_next_sentence": true
    },
    {
        "source_sentence": "【疏】或非六釋至六釋故者此說無明不通持業無別體故雖有無明兩字共詮一痴亦如斫芻同目一法故知無明非六釋攝於理為勝。",
        "from": "X49n0815_010:0760c08_0",
        "context_with_next_sentence": true
    },
    {
        "source_sentence": "【疏】無與明別解至六釋者是者意說此汎說六釋也凡六釋者皆說有離合二義也故舊經論以離合為六釋也以十二支中無明支為首所以先解無明支初離無與明別解者即先離無字與明字則別解名之為離無者非有也明者無漏慧也後解合之總釋者即後合無字明字一處解之名為合釋也無明者即是癡無之他無漏智慧明故故云離合釋其名色支亦爾先離名與色別解名之為離名即非色四蘊色謂諸法變得礙義後解合之總釋者即說名色互為緣等其六處支亦然六者是數處者是生長心心處處也此離也後解合之總釋者謂之六處也數持業釋亦二法即體用為體用二法各別名持業釋也無明支既能詮一法無離合二義故非六釋問若無明支非六釋者何故前說無明是業耶答據自佗相對對有即無無他無漏慧故若據當體即無離合不同藏識當有離合非對自佗故成持業釋也又解云即前持業釋名無與明別解或非六釋下即是後解合之總釋。",
        "from": "X49n0815_010:0760c11_0",
        "context_with_next_sentence": true
    },
    {
        "source_sentence": "【疏】謂此六釋依二法簡別等者二法者即離合二法也方可為解者意云若有法帶離合二法方可作六釋解無明既非離合故六釋諸法不過。",
        "from": "X49n0815_010:0761a05_0",
        "context_with_next_sentence": true
    },
    {
        "source_sentence": "【疏】有別釋皆同於行不能別引者彼處文中釋餘名皆同行支也謂行者當體彰名造作是行義亦功能受稱有感果之功能也識者當體彰名了別是識亦功能受稱有了別境界之功能也觸者當體彰名觸至境故亦三和是觸義有生受之功能乃至蘊起名生亦爾。",
        "from": "X49n0815_010:0761a08_0",
        "context_with_next_sentence": true
    },
    {
        "source_sentence": "【疏】答順趣種種至所緣境義故者故者即顯境名言也或依言說名分別種種所緣境義故說為名者即表義名言也彼論云如名能詮境故說四蘊為名又解云蘊中攝名句等故說四蘊為名也。",
        "from": "X49n0815_010:0761a14_0",
        "context_with_next_sentence": true
    },
    {
        "source_sentence": "【疏】彼彼方處種植增長義及變礙義者如色法即有四方上下六方差別心法不爾種植增長者亦不唯外穀麥等內身亦爾由飲食資持能造根塵四大種遂得增長既增長已方造所造根塵色等令其增長及變礙義者如人身色面色嗔時悅時恐怖時或被損時色皆變礙外色如被風霜等損皆有變礙礙即質礙也。",
        "from": "X49n0815_010:0761a18_0",
        "context_with_next_sentence": true
    },
    {
        "source_sentence": "【疏】變礙有二種者一手等所觸便變壞義二方所差別種種相義。",
        "from": "X49n0815_010:0761b01_0",
        "context_with_next_sentence": true
    },
    {
        "source_sentence": "【疏】非名體即色至名所有色故者意云顯此名色支如次非是持業依主有財釋也唯是相違釋。",
        "from": "X49n0815_010:0761b03_0",
        "context_with_next_sentence": true
    },
    {
        "source_sentence": "【疏】六處者至生長門義者意云此六根名處者是三義也一云是生識之處二云是長識之處三云六處名門者是識遊履之處名之為門。",
        "from": "X49n0815_010:0761b05_0",
        "context_with_next_sentence": true
    },
    {
        "source_sentence": "【疏】大論第十有三復次解初云乃至為因次第者解云要先愚所知境即是無明支也起邪行者即是行支問行通善惡何故總云邪行耶答有二解一唯約不善行說二云無明發於福等三行皆招苦果違於還滅故總稱邪行心顛倒者即是識支也問難識支唯是第八云何名顛倒答有二解一云行有二種一種二現行是行支種子名為識種因行現行所熏故喚識支名為顛倒為因可悉二云結生之時於父母等即起愛瞋相應之心名為顛倒由有漏善行違於還滅尚得名邪有漏無記生死根本名倒何失故諸論云三界虗妄心心所等虗妄即是顛倒異名或因倒發亦名為倒有云心顛倒名識支者准識支今是第八識今且約前六識名為識支既結生時於其父母互起愛恚名為顛倒在此顛倒是前六識相貌非第八識有如是義雖有兩釋任意取捨結生相續者即是名色支即於胎中五七日以來皆名色支也諸根圓滿者即是六處支云受用境者即觸受二支皆能受用境故意云由違情觸即生憂苦受由順情觸即生喜樂受心行相相似同一處明也此義識等五據當起位說次第也。",
        "from": "X49n0815_010:0761b08_0",
        "context_with_next_sentence": true
    },
    {
        "source_sentence": "【疏】此約當生五果為因者意云此識等五望無明行即為果望後當生位即為因故云五果為因耽著希求者即是愛支煩惱滋長者即是取支發後有業者即是有支五種果生即是生支生已變壞即是老死之此約當生位次第說。",
        "from": "X49n0815_010:0761c04_0",
        "context_with_next_sentence": true
    },
    {
        "source_sentence": "【疏】前六支內身緣立者然大論第十云內身緣勝者前六支所攝即先於內身起我執由執內身為我故即起無明支由此無明不了諸業引於苦果發起行支發福等三行既發行已即起尋思即是識支此約六識為識支由業與識為助伴故能感當來三種苦果一者根初起所攝苦果者謂名色支二根圓滿所攝苦果謂六處支三受用境界所攝苦果謂觸支故云前六支內身圓立也。",
        "from": "X49n0815_010:0761c09_0",
        "context_with_next_sentence": true
    },
    {
        "source_sentence": "【疏】後六支境界圓立者大論第十云又於現法中依觸緣受者是受支緣受發愛即是愛支由受用境界廣起追求是取支由取支為先即有支由有支故即令五趣生死果生果生已即老死隨遂此等皆約生老死現行位說也故云後六支境界緣立受用境界故。",
        "from": "X49n0815_010:0761c17_0",
        "context_with_next_sentence": true
    },
    {
        "source_sentence": "【疏】第三約由有三有情聚立乃至如彼廣解者此引瑜伽第十文如彼云復有次第差別謂由三種有情聚一樂出世清淨有情聚者種類義也謂此有情樂非出離深厭緣起斷異雜染增白法故問云何斷緣起亦增於白法答由一乘人順逆觀十二緣起已遂作是念我生已盡梵行已立所作已辦不受後有由異十二緣起即名增白法也今且順觀十二緣起者如云無明異故即行異乃至生異故即老死滅逆遂觀十二者如云由誰無故老死由誰異故老死滅應云由生死故老死無由生滅故老死滅乃至由誰無故行無由誰滅故行滅應云由無明無故行無由無明滅故行滅今且作清淨緣起順逆觀染緣起順逆觀如別抄說意云謂令有情觀察緣起得白法故所以立十二支二樂世間清淨有情聚者不如實知諸諦道理不知諸諦道理者即是無明支若住正念或作福業或作有漏定修所引不動業若不住正念便作非福業此等行支由行所門心相續為者即是識支又如先三業如次於三品次第能感當生苦果為下品非福業感得惡趣中三種苦果所謂名色六處觸支由中品福業即感得人天中三種苦果謂名色六處觸支又由上品不動業故即感得上二界三種苦果謂名色六處觸支三樂著境界有情聚者即於現受用境界所生受者即是受支由受起愛即是愛支於此境界廣起追求即是取支由取為先即起有支由有支故即五趣生死果既生已即老死隨遂此二亦約當生果位說因次第解云此二者一謂前六支內身緣立後六支境界緣立二謂樂世間有情立前六支樂著境界有情立後六支故二種皆約當生分位說也。",
        "from": "X49n0815_010:0761c23_0",
        "context_with_next_sentence": true
    },
    {
        "source_sentence": "【疏】問若爾何故至逆觀緣起者此解問意云若如前云一時而起次第宣說者如何淨緣起中先觀老死次觀生等耶。",
        "from": "X49n0815_010:0762b04_0",
        "context_with_next_sentence": true
    },
    {
        "source_sentence": "【疏】答依諦先後道理立故者意云此約四諦安立道理說也即先說苦諦謂即老死等是故依安立四諦作十二緣生觀即於十一支中觀一一支皆具四智故總有四十四智如老死有四智乃至行支亦爾以無明無因故所以不觀故無四十八智即先於苦諦老死支作法云謂觀老死集老死滅老死趣滅行解云老死者即是苦諦老死集者即是集諦集諦即是生支即由生支為因故能生老死支故說生支即是老死集諦也後准此知老死滅者即是滅諦若觀老死滅時必有所證之理即滅也老死趣行者即是道諦證滅之智也問如何斷此老死支答要二乘無學聖道方能斷之故斷老死苦而得滅諦又觀生生集生趣滅行生者即是苦諦生集者即是集諦集諦者即有支有支為因能生生支生滅者即是滅諦生趣滅行者即是道諦斷義同前老支說如是乃至觀行支者謂觀行行集行滅行趣滅行准前說苦集滅道也斷道同前為無明支上更無集諦無明無因故所以無明闕四諦故除無明支餘十一支中皆具四智故都有四十四智也即二乘人於四善根以前作此四十四智觀十二緣起此即是雜染逆緣觀此觀唯以聞慧為體或可於四善根位中亦作此觀問苦集是雜染滅道是清淨何得總名雜染順逆觀耶答滅道雖清淨以苦集是雜染故所以總名雜染也若言順雜染觀者即如無明緣行行緣識乃至生緣老死支等是即於資糧加行二位皆得作此雜同然准前疏問中即問淨緣起今疏明逆觀染緣起依諦先後道理答與問違殊不相當讀者知之准對法論中唯逆觀染緣起有四十四智不言於淨如何今者疏主說淨緣起亦有依諦先後道理耶故疏違對法文又准逆觀染緣記中四十四智前更作七十七智即觀十一支除無明以無因故但有七十七智也如法衣抄釋具明恐煩不錄。",
        "from": "X49n0815_010:0762b07_0",
        "context_with_next_sentence": true
    },
    {
        "source_sentence": "【疏】此中染者依隣次第二世因果乃至思惟可知者二世者即過去與現在為一現在與未來為二也今且約生報隣次說過去十二支因現在十二支果又現在十二支因現十二支果或現在十二支因未來十二支果若約後報隔越多身說共即不定謂第一生起前七支第二生起愛取有三支第三生起生老死二支又或隔三生五生或隔百千生等十二支為緣即不定不定者為不依次第也。",
        "from": "X49n0815_010:0762c15_0",
        "context_with_next_sentence": true
    },
    {
        "source_sentence": "【疏】令有情於有愚痴至起過未疑等者意說於有愚痴者於三界有果而起愚痴也明令有情而起有而起愚痴既由無明能覆彰故即不了三世中三有身而起疑疑三世等此即無明而俱也即同十九無知中前三無知也有者三有謂欲有色有無色有也。",
        "from": "X49n0815_010:0762c23_0",
        "context_with_next_sentence": true
    },
    {
        "source_sentence": "【疏】一緣中痴令眾生惑即前於有所知境等不了疑也者解云緣中痴者也緣境界而起痴也有於三有所知三世境由痴不了而生疑也十地經中與對法語雖少別義意同也故緣起經云是中無明有二種一者緣中痴令眾生惑二者與行作因。",
        "from": "X49n0815_010:0763a05_0",
        "context_with_next_sentence": true
    },
    {
        "source_sentence": "【疏】餘乃至老死等者准疏中說無明業用了更不說行等直說老死業用恐學者不知行等業用今謹按十地經附文錄出菓令披讀者有取易暖吸後經云行有二種業位一生未來世果報二與識作生起因識有二位一者能令諸有情相續二與名色作因名色有二位一者互相助成二與六入作因六入有二位一者能緣六塵二與觸作因觸有二位一者能觸所緣二與受作因受有二位一者覺增愛等二與愛作因愛有二位一於可染中生貪心二與取作因取有二位一增長煩惱染縛二與有作因有有二位一能於餘道中生二與生作因生有二位一增長五陰二與老死作因老有二位一令諸根熟根熟一一老死也二與死作因死有二位一壞五陰身二以不見知故而令相續不絕彼論云壞五陰能作後生因以不見知故能作後生因釋曰緣者所緣於彼一切所緣境中而不悟故名緣中癡諸惑因起名令眾生惑由有能引餘道得生名餘道生非已生訖名為生也故對法第四云令諸有情後有現前義意同矣餘文可悉對法大同故不引令壞少盛故者即是老謂老能壞色身也壞壽命故者即是死死能壞命故故二以不見知故而令相續不斷者今附疏文解死支不見知者然壽死時即不能見壞有不能知諸境也從此死也而令後有身相續不斷聖人不爾以見知生死法而猒怖斷滅故不相續故無學我生既盡不受後有也。",
        "from": "X49n0815_010:0763a10_0",
        "context_with_next_sentence": true
    },
    {
        "source_sentence": "【疏】對法合作法十地開之等者意云然對法中老死合說所以但說老不說老有二種又對法論中約老死無果所以不說死有二種乃至不見知相續不斷等為十地經中曰約死後有果故有不見知故後身相續不斷亦不相違。",
        "from": "X49n0815_010:0763b11_0",
        "context_with_next_sentence": true
    },
    {
        "source_sentence": "【疏】又無知故於非對治至造不動行者意說世間道六行伏惑欣上厭下不既退還疏說生死聖者不造不動行等若諸外道以世間六行伏惑厭下界為苦麤障欣上界為靜妙離即時上界作出離生死想作涅槃究竟想遂對治欲界煩惱而造上界福不動行故是勝義愚也愚於勝義人天苦果發起福不動行問福不動何別答散善名福定善名不動也。",
        "from": "X49n0815_010:0763b16_0",
        "context_with_next_sentence": true
    },
    {
        "source_sentence": "【疏】世俗勝義苦至名勝義者意說如對法中或立一苦何以故總有為法皆是逼迫性故或立二苦所謂世俗苦勝義苦若與八苦相攝者即苦苦壞苦攝前七苦名世俗苦若行苦攝第八苦即是勝義苦意云由不了勝義苦造福不動行非謂不了苦苦造福等行也。",
        "from": "X49n0815_010:0763b23_0",
        "context_with_next_sentence": true
    },
    {
        "source_sentence": "【疏】苦爾即色無色無壞苦至非福世者此中難云若說苦苦壞苦是世俗苦由迷彼故造非福行爾者色無色界既有壞苦應當迷彼造非福行邪問如何知上二界有壞苦答即色界下三禪有樂受依受立壞即是壞苦壞者失也如身死下界生第三禪定後時退失故有壞苦或可見先得彼定臨終時位生下地時退失彼地樂受亦名壞苦其無色界實無壞苦今疏言色無色有壞苦文雖總舉意難色界故云有壞苦故應亦迷發非福行也。",
        "from": "X49n0815_010:0763c05_0",
        "context_with_next_sentence": true
    },
    {
        "source_sentence": "【疏】但可總言至體皆是苦者意云亦不須約三苦以合二諦但可總言三途地獄之苦易了知故名世俗苦若人天善趣以難知故名勝義苦。",
        "from": "X49n0815_010:0763c14_0",
        "context_with_next_sentence": true
    },
    {
        "source_sentence": "【疏】世俗難了謂為善勝等者意云如人天善趣名勝義苦者只為世俗難了喚為勝義實非勝義也亦是壞苦名勝義苦者意云既喚人天善趣名勝義苦者人天中既有壞苦明知壞苦亦是勝義如何前對法判壞苦名世俗苦耶問向所明苦亦審此論與對法何別答此論據地處中有三受以明三苦其事云何且三途中地獄全鬼畜一分純受苦處依苦受有苦苦若鬼畜一分雜受處亦有等流樂及捨受依之而有壞苦行苦此中壞者變壞義也故世俗愚中有三苦由迷彼起非福行若人天趣中名勝義苦亦有三苦如六欲天中被他折首截腰等苦及意憤恚天等苦此謂苦苦壞苦行苦故天趣中有三苦也如人趣中有三苦易了不述由迷彼故發於福行如上二界就色界下三禪有壞苦行苦由退失定樂受落謝有壞苦生既有捨受趣行苦無失於無色地但有行苦依捨立行無餘受故不立餘苦由迷彼造不動行故勝義愚福行中亦有三苦若對法論中明苦不定隨或立一苦謂逼迫性故即苦苦也或立二苦於八苦中前七名世俗苦第八名勝義苦或立三苦於八世苦中前生老病死此云四苦是苦苦若愛別離苦怨憎會求不得此之三苦名壞苦若五盛陰名行苦故與唯識不同皆由無明迷彼不了造福等三行。",
        "from": "X49n0815_010:0763c17_0",
        "context_with_next_sentence": true
    },
    {
        "source_sentence": "【疏】破苦品者解云若五陰眾緣和合方假名為苦無實苦也所以彼論破無實苦但有眾緣和合假名為苦。",
        "from": "X49n0815_010:0764a15_0",
        "context_with_next_sentence": true
    },
    {
        "source_sentence": "【疏】貪嗔痴緣唯生非福者意云無明支通發福不動二行若貪嗔助無明唯發非福行。",
        "from": "X49n0815_010:0764a18_0",
        "context_with_next_sentence": true
    },
    {
        "source_sentence": "【疏】問身語二業思所發起至及依生善染污思緣說故者此問意如起身語二業時即第六意識中思為發起因方發身語二業准此即有無明及思二緣於行何故唯說無明緣於行耶答今依一切行說故所以說無明為緣且如起身語業可以意業中思為緣若起意思業時還以無明為緣也又如意中思是善性所發身語業亦名善性不善性亦爾意相應思與所起身語業名同性故今者無明即不然且如一斤不染無明為緣能發福等三行即發無明與所發行不同性故無明寬故所以但說無明緣行也。",
        "from": "X49n0815_010:0764a20_0",
        "context_with_next_sentence": true
    },
    {
        "source_sentence": "【疏】依生善染思緣說者善思者謂福不動行染思者謂非福行也意說善染思者即是福等三行嗔無明為緣故云依生善染思為緣說也。",
        "from": "X49n0815_010:0764b06_0",
        "context_with_next_sentence": true
    },
    {
        "source_sentence": "【疏】乃至老死問答皆爾者無明行支如疏所引餘文今略引之按彼論第十云問識亦以名色為緣何故此中但說行為緣耶答行為識雜染緣張引能生後有果故非如名色但為所依所緣生起緣故問名色亦由大種所造及由觸生何故但說識為緣耶答識能為彼親生因故彼既生已或正生時大種及觸唯能與彼為建立因問如經中說六界為緣得入母胎何故此中何唯說識耶答若有識界決定於母胎中精血大種腹穴無闕故意明有六界胎穴無闕即是空界精血四大種亦有識界故總有六塵也又識勝故又依一切生一切有生時而說故問六處亦以飲食為緣何故此中但說名色為緣耶答此說名色是彼生因彼既生已亦以飲食為任持因問觸以三和為緣何故此何但說六處為緣答若有六處定有餘二而無闕故又六處勝攝二種故問若自他所逼迫若時候變異若先業所引皆得生受此何但顯觸為彼緣答觸是近因故由觸所引故餘緣所生受亦從觸生故必不離觸是故偏說問經中亦說無明為緣生愛順愛境界亦得為緣何故此何但說受為緣耶答以受力故於相似境或求和合或求乖離由愚痴力但於諸受起盡等相不如實知由此不能制御其心解云雖離受亦由餘緣得生然受生愛勝者由無明力於受起盡等相不如實知不如實知故所以於捨心等不能制伏故說受生愛稍勝不說餘緣也問由隨眠未斷順彼諸法取皆得生何但說愛答由希望生故於追求時能發隨眠及能發彼隨順法故問前已說無明為緣發起業有何故今者說取緣有答由取力故即令彼業於彼彼生處能引識名色等果問生亦以精血等為緣何唯說有答由有有故定有餘緣無闕有勝故唯說彼為緣問亦由遠行不避不平等他所逼迫為緣起老死此何但說生為緣老死耶答雖由彼所緣必以生為根本故縱闕諸緣但生為緣定有老死故解云夫老死者亦由遠行痴極因重死亦由不避苦苦樂通應招於死其云不定苦樂由如於捨即是平等若有苦樂即不平等也今時由不避故能招死由他打逼迫等亦招死果如是多緣皆能招死何故唯說生為死緣耶。",
        "from": "X49n0815_010:0764b09_0",
        "context_with_next_sentence": true
    },
    {
        "source_sentence": "【疏】苦隔越為緣至亦爾者即據隔多生等意云無明等既得望多生為緣明知老死亦得望多生為緣也言隔越者不次之義如十更解又云准瑜伽等十緣隔越者意說無明亦與老死為緣今說隣近亦云無明緣行意說無明隔越諸支行與老死為緣餘支展轉亦爾此解為正疏然後支非前支緣者意云如行支必用無明為緣斷行支不與無明為緣故云後支非前緣也。",
        "from": "X49n0815_010:0764c22_0",
        "context_with_next_sentence": true
    },
    {
        "source_sentence": "【疏】非為斷前支修後支但為斷後修前支生故者意云釋後支不與前支為緣所由也斷支所以修前無明支何得知以行支必用無明支發也若欲隨行支必須修無明支修者制伏不起之義或斷滅義前無明支既無行支即滅謂故法華經云從無明滅即行滅等乃至老死作法亦然者即謂斷死支修前生死等問所言斷後修前是何義答修者是修治能治道義以修治道令無明不起無明既無行亦不起故名為修瑜伽第十云如為斷後支故勤作功用斷於前支由前斷故後亦隨斷非為斷前故勤作功用斷於後支是故當知唯此為彼緣又泰法師云但為斷後修前支生故者意喚無明支為後行支為前支即為斷後無明令前行不起修者不起義也亦如二人行向前名前在後名後今行向無明支前即無明在行支後故云為斷後支修前支也語雖稍異愚意大同即向前名行乃至斷後老死修前生支亦爾修前生支既不起即老死支修斷也言修前支生故者意說欲斷後支修前支能治道令生故云修善支生也。",
        "from": "X49n0815_010:0765a06_0",
        "context_with_next_sentence": true
    },
    {
        "source_sentence": "【疏】第四因果差別此有五種一等起因果至五正熟非正熟因果者然此諸論中辨十二支諸文多分相違故今疏主會諸違文皆與作名字謂等起本來末乃至正熟非正熟等故疏中先立道理已下方引文證誠言等起因果者等謂齊等謂十二支前前支皆能為因後後支皆能為果即能等為因亦等為果名等起因果也言無明無所從者意說無明不從因生也老死無所起者不更起果也言此約十二支內分別者意云此等起因果亦約具十二支作法故云初無明為因後老死唯果餘通因果故知無明無因老死無果而唯約十二支分別分別者解釋也若不約十二支作法者即於現在老死位中亦能起未來無明老死有果也又無明既從老死起故無明非無因生此約三世為論不唯約十二支說也或可老死位中起憂悲苦惱即憂悲苦惱能起無明也言業苦本故者意云無明是業本愛取為苦本或可總說亦不須別解但總云無明等三是業所招苦果之本。",
        "from": "X49n0815_010:0765a24_0",
        "context_with_next_sentence": true
    },
    {
        "source_sentence": "【疏】或業之果五種之果者此文意說生老死亦是惑業之果此是增上果性不同五果從他五果種子生故亦是五種之果此是等流果以同性故一種是無覆無記故故生老死望義不同通二種果也餘亦因亦果者識等五支是無明煩惱之果亦能生生老死果故是生老死之因行支通因果可解有支從他愛取生又能生生老死果故云餘通因果也。",
        "from": "X49n0815_010:0765b17_0",
        "context_with_next_sentence": true
    },
    {
        "source_sentence": "【疏】受通因果通本末等者意云受支彼他業生故名為末亦名為果受能生愛即受為本亦名為因故說受支通因果本末也。",
        "from": "X49n0815_010:0765b24_0",
        "context_with_next_sentence": true
    },
    {
        "source_sentence": "【疏】受通二種此有二等者按彼論云前六愛取有三說為因分後二為果分所餘支說為雜引所以者何有二種受名為雜分一謂後法以觸為緣因受二謂現法與愛為緣果受此二雜說釋曰謂受種子以觸為緣即是後際現受果之因故故名因受現起報受為緣生受是前際之果故名果受問識等五支皆通因果何偏說受答識等五支唯取種子從受起愛多因現起果受而生故於受中通說因果識等四支不要起現方生後支故不為例。",
        "from": "X49n0815_010:0765c03_0",
        "context_with_next_sentence": true
    },
    {
        "source_sentence": "【疏】三異熟非異熟者意云此約三性立名若異熟者是無記性若非異熟者是善惡性。",
        "from": "X49n0815_010:0765c12_0",
        "context_with_next_sentence": true
    },
    {
        "source_sentence": "【疏】識等五種望生老死雖是苦因者若識等五果種子望生老死既能為因何故今說識等為果耶答識等五種雖為苦因今據現在生老死位中亦說識等五果亦是現行何者謂法生時因識相顯次根對滿名色相增次根滿時六處明盛等又於生老死現行位中而說有識等五果種子識等五種子亦名為果也此據相從說。",
        "from": "X49n0815_010:0765c14_0",
        "context_with_next_sentence": true
    },
    {
        "source_sentence": "【疏】餘五是因非異熟故者意說除七支外餘五非異熟因無明業愛取四法非是異熟謂即不相違如何有支亦非異熟今言異熟者是反熟現行之義有支唯苦種位可以不說有支是異熟也其實有支一分亦是異熟又云謂有支非能雜於業有而此相位總名為業也。",
        "from": "X49n0815_010:0765c21_0",
        "context_with_next_sentence": true
    },
    {
        "source_sentence": "【疏】中邊上卷云有因雜染乃至謂所餘分者意云如中邊論中明三種雜染謂煩惱業生也煩惱雜染者謂無明愛取業雜染即是行支有支即煩惱及業雜染總名因雜染時也餘識等五果種子及生老死二支即總名生雜染唯名為果雜染也。",
        "from": "X49n0815_010:0766a03_0",
        "context_with_next_sentence": true
    },
    {
        "source_sentence": "【疏】謂無明熟成於愛取者意說前七支是因後五支是果問若爾無明既是因未熟如何乃言無明熟成於愛取耶答言熟成者但是愛取支今無明名熟成者說所熟愛取為名也即無明為能熟成者愛取為所熟成故無明有力能熟成愛等非說無明已熟也又解云無明支通現種即望當生果云未熟以有力能增長愛取邊名異熟成約現種名熟未熟今現行增愛名熟何失。",
        "from": "X49n0815_010:0766a08_0",
        "context_with_next_sentence": true
    },
    {
        "source_sentence": "【疏】於果時有能生所生者意證後五支是果前七支是因也。",
        "from": "X49n0815_010:0766a16_0",
        "context_with_next_sentence": true
    },
    {
        "source_sentence": "【疏】前解為勝者即取前熟未熟以解因果於理為勝。",
        "from": "X49n0815_010:0766a18_0",
        "context_with_next_sentence": true
    },
    {
        "source_sentence": "【疏】二因果故者意云二因者一者是引因二者是生因意說生老死非但是引因果亦是能生因果故云二因果也。",
        "from": "X49n0815_010:0766a19_0",
        "context_with_next_sentence": true
    },
    {
        "source_sentence": "【疏】苦約至時分者意難云如前約當生位說識等五種亦名果又於生老死位中識等五果亦是現行何故唯定是因答約過去未來二世時分定故以明無過也。",
        "from": "X49n0815_010:0766a22_0",
        "context_with_next_sentence": true
    },
    {
        "source_sentence": "【疏】問若法無明緣彼是行耶乃至第四句可知者此問意若法以無明為緣彼皆是行支耶設有是行皆以無明為緣耶答應作四句分別第一句有是行而不以無明為緣謂無漏是無漏思也及無覆無記行即是無記思皆不為無明緣也此無漏思皆名行然不是十二支中行支無明唯與有漏業善惡行為緣第二句者有無明為緣而不是行謂除行支以外所餘識等乃至生老死支無明皆支作疎遠緣也第三句者有亦無明為緣亦是行支謂行支也第四句者非無明為緣非是行支謂無漏識等問行為緣彼是識支耶設是識行為緣耶以後皆然應作四句有是識非行為緣謂無漏識等有是行為緣而不是識謂除識支以外所餘名色支乃至生老死支行支皆與作疎遠緣有亦行為緣亦是識等支即十二支中識支第四句可知又識望名色作四句者有名色不以識為緣謂佛身中無漏名色有識為緣而不是名色謂除名色外所餘支謂六處乃至老死支識皆與作疎遠緣故有亦識為緣亦是名色即謂名色支第四句謂除前相以名色望六處作四句者有六處非以名色為緣謂無漏六處有名色為緣而非六處即除六處餘觸支等或亦六處亦名色為緣謂十二支中六處支第四句除前相六處望觸作四句者有觸非六處為緣謂無漏觸及有漏善觸惡觸等然此等觸唯皆依六處生非用六處為緣六處為緣生觸支者唯取無記觸是觸支有六處為緣而非是觸支即除觸支外所餘受支等第三第四句准前可解觸望受為四句者有受非以觸為緣謂無漏受及善惡受然一切受雖依觸生今者唯取無記受支以觸為緣有以觸為緣而非是受謂除受支外餘愛支等第三第四句准前作法受望於愛為四句者有愛非以受為緣謂希求解脫有漏善愛及無漏愛此無漏善愛彼壞有故故非愛支所以此愛非是煩惱等中愛也據實而言唯以無漏中欲為體此無漏善欲與善愛名義同即假說欲名之為愛故佛身有欲無減也有受為緣而非是愛謂除愛支以外所餘取支等謂無明觸所生之受皆與取支乃至老死作疎遠緣也第三四句亦准前知。",
        "from": "X49n0815_010:0766b02_0",
        "context_with_next_sentence": true
    },
    {
        "source_sentence": "【疏】愛望取作順後句答乃至謂疾病怨憎會苦者順後句者第二句名後句皆順第二句答故問云若愛為緣皆是取耶設是取者皆愛為緣耶答謂取皆以愛為緣有愛為緣非取謂除取支以外所餘支等此有兩句取望有支作法云問若取為緣彼皆是有支耶設是有支皆取為緣耶答謂有有支皆以取為緣此順後句答謂有取為緣而非有支謂除有支外所餘生老死支皆與生老死支作疎遠緣有望生支為緣作法云問有有支為緣彼皆是生支耶設是生支皆有支為緣耶答諸所有生皆以有為緣或有為緣而非是生謂除生支所餘老死支生望老死作法云問若生為緣皆老死耶設是老皆生死為緣耶答所有老死皆生為緣或生為緣而非老死所謂怨憎會愛別離所求不遂及彼所起愁歎愛苦種種愁惱。",
        "from": "X49n0815_010:0766c15_0",
        "context_with_next_sentence": true
    },
    {
        "source_sentence": "【疏】此論雖有初體性門至別束出體者意云此釋外難難言如論辨能所引生等四義中自出十二支體性何須出上六門中第一門十二支體性耶答論中雖有出體之處而文勢廣學者難曉故於六門中第一別束出體性門。",
        "from": "X49n0815_010:0767a05_0",
        "context_with_next_sentence": true
    },
    {
        "source_sentence": "【疏】論所明處名能引等者意云論中所明十二支體性於能所引等四義中明至彼料簡。",
        "from": "X49n0815_010:0767a10_0",
        "context_with_next_sentence": true
    },
    {
        "source_sentence": "【疏】雖此二支至是因故者意云釋通外難難云此無明行二支得與生等為因何故此因偏對識等五種為引因耶答雖此二支亦得遠望生老死為引因今不說者以前十支俱是因故所以且近對識等為因亦無違也。",
        "from": "X49n0815_010:0767a12_0",
        "context_with_next_sentence": true
    },
    {
        "source_sentence": "【疏】五住地至無明住地者一見一處住地二欲愛住地三色愛住地四有愛住地五無明住地然。",
        "from": "X49n0815_010:0767a17_0",
        "context_with_next_sentence": true
    },
    {
        "source_sentence": "【疏】云無色有愛者准經中無色有愛名但云有愛住地今疏標無色之名以顯有愛之號故云無色有愛住地也問何名見一處住地答所謂三界見道煩惱總共名為見一處住地云何名欲愛住地謂欲界一切修道煩惱云何名色愛住地謂色界修道煩惱云何名有愛住地謂無色界修道煩惱云何名無明住地謂一切修道無明所知障即前四種住地唯是煩惱障而能發業唯第五無明住地是所知障不能發業以迷事生行相微細無發業用無明者取前四不取第五。",
        "from": "X49n0815_010:0767a19_0",
        "context_with_next_sentence": true
    },
    {
        "source_sentence": "【疏】若汎言發身語至即所知障亦能發者意云此所知障不如他煩惱障發業能招當果用然於事境不了無記身語業即所知障亦能發也次佛地第七已下至亦能發業以上是引別義證意云如起煩惱必定有處知障同體而起若煩惱發業之時所知障亦能發業故下論云煩惱障以薩加耶見而為上首百二十八根本煩惱及彼等流諸隨煩惱所知障亦以薩迦耶見而為上首見疑無明愛慢及隨惑又下論云第二地斷犯戒愚愚者即是所知障也犯戒者名為業即由所知障能發犯戒業也然所知障雖能發業今不取之以不能縛有情住生死故及所得果者此果謂縛之現果約斷所知障前後相望是等流果若同時心心所是士用果亦同增上果增上寬故一切皆增上也。",
        "from": "X49n0815_010:0767b05_0",
        "context_with_next_sentence": true
    },
    {
        "source_sentence": "【疏】望餘不染非善不善者問嗔唯不善性既所知障中有嗔恚等是無記性者所知障中嗔恚是無記性者亦應二界中有嗔恚答煩惱障中嗔體是縛法縛有情在生死故故是不善性然所知障中嗔恚與煩惱俱起者合是不善性若斷煩惱障已此嗔恚以無伴故又嗔恚不能縛有情在生死故所知障中嗔不通不善性故望二乘是無覆無記性望菩薩說即是有覆也。",
        "from": "X49n0815_010:0767b19_0",
        "context_with_next_sentence": true
    },
    {
        "source_sentence": "【疏】有能發業至修道一分者意云准前煩惱障有四種今取發業者謂見道全不善性者修道一分亦是不善性如此不善性者方能發業問見道煩惱能發業者可是不善修道煩惱如何亦是不善答論言修道煩惱任運起發惡行者亦是不善攝餘一分無記者非此所論。",
        "from": "X49n0815_010:0767c03_0",
        "context_with_next_sentence": true
    },
    {
        "source_sentence": "【疏】於發業中有能通發至不取唯別者意云經曰煩惱能發業中有一無明通發總別報業有一無明中唯發總報業有一無明唯發別報業問既言有一無明通發總別報業等者未審作何行相答此無明支亦無別行相但與心相應行相猛利能發善惡行即是故說無明支通發總別報業及唯發上品業也若行相微細作用劣者唯發別報今無明支但取能發總別報業及唯發總報業者唯發別報業非此所論。",
        "from": "X49n0815_010:0767c09_0",
        "context_with_next_sentence": true
    },
    {
        "source_sentence": "【疏】於中復有助正發業為簡助等皆非此支者意云且如見道無明及修道者一分不善性者名正發業若貪慢貪慢等修道一分無記者與前無明或前後起其貪慢等種即勢力疎遠亦能助無明發業也亦如故殺賊前者為正殺後者為助故由後軍助前軍令前軍勢力勇猛正能殺賊此發業正助其義相似問無明發業時為更有餘貪嗔慢慢等不答雖無明同時有貪嗔慢等今者據發福非福不動一切業說所以但說無明不說餘貪嗔慢等發三行時無明重有餘貪等有無不定故不說貪等為支。",
        "from": "X49n0815_010:0767c17_0",
        "context_with_next_sentence": true
    },
    {
        "source_sentence": "【疏】乃至何諦相應至皆應准說者意云乃至何諦下無明能發業又不共等四種無明何無明發業如是分別至下自明無勞煩述。",
        "from": "X49n0815_010:0768a03_0",
        "context_with_next_sentence": true
    },
    {
        "source_sentence": "【疏】即彼所發感總三業者解云三業者謂福非福不動業也或身語意名三業也傍引俱舍頌云心常懷忿好集諸惡業見他苦欣悅死作閻魔卒此頌意說造此等惡業即作閻羅王邊獄卒。",
        "from": "X49n0815_010:0768a06_0",
        "context_with_next_sentence": true
    },
    {
        "source_sentence": "【疏】由此道理一切現報業至皆非行支攝者問且現報中業有轉身作虎狼蛇等又如誦持大悲神呪有復轉女成男等又如現世中供養佛及聖人轉昔貧窮而得富貴等又如求念觀者得名利怨慧等未審此等現業得成行支不解云即非行支但感別報業故如人猶現身供養佛故即由此現報業得作轉輪王又經中說有一長者名為現報先是貧窮由現身中供養佛故於現報中得大富貴上來所說唯感別報果不能感引果故順現受業皆非行支意云若生後後報感惡報果業即能令有情生死相續可得名行支若現報業及別報業但感現身中別報果即此現別報業不能令有情生死相續故非行支攝又於現生中勤苦積行現世中得名聞利養果解上事皆准上釋別助當業者此有一業者同感果但助感當果之業且如正作殺生時亦能發語意二業若正殺生即是身業能感當來總報果同時語意二業得為助也故非行支又感當業中等者意云除現業別助當業外餘業亦是行支就行支中復有三類如有一業唯感總報復有一業唯感別報又有一業通感總別報問且如唯感總報及通感總別報業皆是強或行相猛利感果易知且如唯感別報異熟心心所等之業行相云何答當作業時有猛利心中作任運心中作若任運作者唯感別報又如於戒律悞犯三業如是業者能招別報心心所果故唯識疏第二云明利思能感總報微微心時能感別報又如有別報滿業果彼身相具足諸根圓滿者皆由願助強業招也不同別報心心所果業既有多唯感總報通總別報是行支攝餘業非行支。",
        "from": "X49n0815_010:0768a10_0",
        "context_with_next_sentence": true
    },
    {
        "source_sentence": "【疏】緣起經至不造後有業者二師此引緣起是證別報業非是行支既云不造後有業明知聖人所造別報業非是行支也若凡夫所造感後有業令生死不絕名為行支聖人雖造業更不招生死故不名行支但是別報問未審別報業亦得名行支不答但感同別報果亦名行支不同總報之業對法第七云聖不造業無真實義愚者解云由聖人無真實義愚所以於此人天道理不愚迷故不造後有業。",
        "from": "X49n0815_010:0768b14_0",
        "context_with_next_sentence": true
    },
    {
        "source_sentence": "【疏】又瑜伽第十說有支非學攝者按彼論云問幾支是有學答無問幾支是無學答亦無問幾支是非學非無學答一切意說十二有支非是有學攝何以故以所造業違背皆流轉故云非學攝也十二有支既非學攝明知聖者所造但是別報非是行支也異生別報業准有學說。",
        "from": "X49n0815_010:0768b22_0",
        "context_with_next_sentence": true
    },
    {
        "source_sentence": "【疏】此中有云學是解脫分等為體故初發心已去皆不造後有引業者解云此師解意者取未知當知根為有學體故此論云未知當知根體位有三種一見道二加行三資糧此云三位者未知根當知根故此三位皆名有學體也故知初心入資粮位已後既名有學故知不造後有總報業皆不是行支攝此師曰見瑜伽第十有支非學攝文遂作此解云解脫分已去既是未知當知根攝明解脫分即是有學位攝而不造新引業也。",
        "from": "X49n0815_010:0768c04_0",
        "context_with_next_sentence": true
    },
    {
        "source_sentence": "【疏】此亦不然所以者何緣起下說內法異生乃至內法異生不造新業者解云此以下疏文皆是疏主破前師異解應言內法異生不造新業故准緣起經說內法異生不放逸者即不造福不動新業不用無明為緣者今云即不用現行相應無明引發也但用無明種子發行得成行支能感總報若外法異生放逸者即用三無明發三無明者如何即四無明中除不共無明不共無明餘道起故但取相應無明纏縛無明即現行也隨眠無明即種子無明也故放逸者用此三無明發福不動行等能感總報得成行支問無明實有四耶答據實無明唯有二種一謂相應二謂不共此二無明各有種現故分為四種問何名外法內法何名放逸不放逸耶答十住第七位已後即名內法更不退作外道二乘等第七住已前即名外法此約先是退法種性第七住已前亦皆有退即名外法要第七住必定不退名內法異性又若先是不退種性者即入十住初四皆名不退名為內法以前名外法異生若漸悟不作修道業即名放逸非謂造惡業名放逸逸量勤尅進名不放逸者為簡於此等者意云為簡却彼現行無明故說彼福不動行非無明發不妨種子無明發彼行如疏得感總報下引對法證誠此義初異熟愚發非福行業後真實義愚發福不動行明知內法異生亦有發此行未斷愚故若不爾者經何不說內法異生不造新業但言諸聖有學不造新業耶。",
        "from": "X49n0815_010:0768c13_0",
        "context_with_next_sentence": true
    },
    {
        "source_sentence": "【疏】由此當知順解脫分順決擇分至感總報者此第一解此文意說方便性者是方便善也亦云加行善即此位中加行善能違背三界生死惡法能趣向菩提涅槃故此位中煩惱能造總報業是無明行支言生得善者非是闇性善欲名生得善即是資粮加行位中所生得善根名生得善即此生得善根體名行支能感總報問此二位中生得善得必行支不答此位生得善理合必是行支非此所說此中意說加行善是行支能感總報今第一解亦是正發意云加行善尚能感總報況生得善耶或欲界生得善感總報行相猛利故色無色界生得善唯感別報以行相疲勞故或順解脫分善多如仁漫故能感總報若順決擇分善專住諦觀唯識感別報。",
        "from": "X49n0815_010:0769a14_0",
        "context_with_next_sentence": true
    },
    {
        "source_sentence": "【疏】或說彼至但別報因乃至有相例失者意云此第二解不造新業二方便善者即是資粮加行二位中善不感總報者即此二位中善不感總報也言咸報者但是別報之因由此道理二位中善不得是十二支中行支也此中所說感總報業方成行故者意說二位中生得善法為行支攝也緣起復云內法不放逸行非無明因故者意云此說二方便善不名行支所以既所有業皆非行支者即感後有別報之業非行支也。",
        "from": "X49n0815_010:0769b03_0",
        "context_with_next_sentence": true
    },
    {
        "source_sentence": "【疏】現所有業亦非行體者意說現受業亦非行支不爾別報有相例失者相例意云招現別業得是行支者感後別業亦應行體俱是別業故故知現報後別業皆非行支故無相例之失。",
        "from": "X49n0815_010:0769b12_0",
        "context_with_next_sentence": true
    },
    {
        "source_sentence": "【疏】非非行攝者意說別業感別報果亦是行攝以感生死非殊勝故非是正行支但是助行支攝。",
        "from": "X49n0815_010:0769b16_0",
        "context_with_next_sentence": true
    },
    {
        "source_sentence": "【疏】若不爾者至應名行支者意云此解別報業亦得名行支所由也言若不爾者意云若不如我義說別報業亦名行支爾者即知如諸有情於一生中唯有一總報業及有兼別總報業受之餘業者即所餘能感別報異熟心心處及別報名色等應非行感意說此別報業應非行感何以故以能感別報之業不名行故由此故知至別報因體等者意云所感別報心心所及名色等既得名別報果者明知別報因體亦得名行支也但名助行支非是正行支故論云別助當業皆非行支即其證也問所言有一總報業唯感總報果未審行相如何學者難明達者分別答如下一一舉疏便釋莫令披者自知勿疑繁矣。",
        "from": "X49n0815_010:0769b18_0",
        "context_with_next_sentence": true
    },
    {
        "source_sentence": "【疏】若正異熟至想報者即於五支中行支全及名色中與第八識相應想思作意及觸受支一分此是總報果以前一業能感也。",
        "from": "X49n0815_010:0769c06_0",
        "context_with_next_sentence": true
    },
    {
        "source_sentence": "【疏】或兼總別者意云此釋有一業隨感總別果謂此業力強盛能感總別二果謂於五支中感第八識心心處即觸受等各一分是總報果收又由此業有勢力故兼能感得別報果謂名色中五識及意識並六識相應作意想思觸受五別境並六處體即五根四塵等意處中取少分此等直名別報果是前總業通感別果也意說此業但招得識等五支即五支中攝總別報果。",
        "from": "X49n0815_010:0769c09_0",
        "context_with_next_sentence": true
    },
    {
        "source_sentence": "【疏】若兼名色支唯滿果亦是行支亦爾正行如報者此文即明唯別報業感得名色六處受名備果也意云別報業所感非但是名色亦是滿果也故准別報非是總報正行如報既是總報行亦是行支故云正行如報。",
        "from": "X49n0815_010:0769c17_0",
        "context_with_next_sentence": true
    },
    {
        "source_sentence": "【疏】或唯至諸行亦是者意說若唯感總報又有一業通感總別報如是業者唯名行支若兼行支唯感總報者意說若兼行支即別報業故論云別助當業皆非行支但得名兼行支不得名正行支若望自果亦名行支故云諸行亦是者意說亦是行支也。",
        "from": "X49n0815_010:0769c22_0",
        "context_with_next_sentence": true
    },
    {
        "source_sentence": "【疏】聖不造業至亦不相違者意云聖者不作後有總報業若造別報業此業所招名色六處觸受是別報名聲等果但是兼名色支攝不是總報果攝以非總報業感故云亦不相違也。",
        "from": "X49n0815_010:0770a03_0",
        "context_with_next_sentence": true
    },
    {
        "source_sentence": "【疏】此論但取正行乃至然體是行者然此論唯取唯感總報業或兼總別報業名正行支不取唯別報業名正行支何以故以別報業獨自無力不能牽後有總報果故然體是行者意說別報業體亦是助行支攝別當業故不爾即有如前理妨者即如前別報名色相例也相例云若別報業非是行者即別報名色應非別報果若名色是別報果者業應是行即如疏中云由此故知至應名行支者是此中例意也。",
        "from": "X49n0815_010:0770a07_0",
        "context_with_next_sentence": true
    },
    {
        "source_sentence": "【疏】所以除也者但非感總報不是正行故論除云別除當業皆非行支非行除之體便非行言有分熏習者意云若發感總報行或發感總別報行此無明即是十二支中無明支若無明唯發感別報行此無明但是有分熏習非是緣起中正無明支也。",
        "from": "X49n0815_010:0770a15_0",
        "context_with_next_sentence": true
    },
    {
        "source_sentence": "【疏】是前二支異熟果攝者泰云此疏文具約總相說非是盡理所以者何且如欲界無明支是不善性發非福業感惡趣苦果此因果相稱可受識等五種是前二支異熟理即不違若無明不善發福行感人天樂果人天樂果只可與福行異熟果何得與不善性無明作異熟果耶因果不相稱故所以苦果由不善業感樂果由善業感正相當果無明不爾又上二界有覆無記性無明發不動行能感上界樂異熟果可與不動行相稱名異熟果言與有覆性無明為異趣人無攝於苦樂據其異熟果一種皆是無記性以體善不善業俱招無記果何妨不善無明為緣發行招苦樂異熟無記果耶所言識等五種是所引體者意云此識等之種與五識等五是親因緣種發二支此種即是異熟識等之種子也何以故以識等五種望前二支性不同故是異熟識也即此種子是異熟識種子所以名所引體。",
        "from": "X49n0815_010:0770a20_0",
        "context_with_next_sentence": true
    },
    {
        "source_sentence": "【疏】通總別報至餘皆別報者意云此辨所引體通總別報也總報者取識支全及名色者取名中想思作意等與本識相應餘者意處觸受此三法中各取少分除第八識相應者是總報餘者別報意云但除第八識相應心所外餘者一切皆是別報此約不雜出體也。",
        "from": "X49n0815_010:0770b12_0",
        "context_with_next_sentence": true
    },
    {
        "source_sentence": "【疏】此五種子雖是當果親因緣至為所引者意云此釋伏難伏難云種子親能引識等合是能引因何故乃名所引耶答如疏何名所引發耶答謂識等五果種子未被行支熏時即不能引生現行若後此種由近行支熏發性種者能引現行名果為發總如水潤種子種子引生果等。",
        "from": "X49n0815_010:0770b18_0",
        "context_with_next_sentence": true
    },
    {
        "source_sentence": "【疏】及薩婆多業為因緣者解云然薩婆多說除能作因外餘五因皆因緣性也。",
        "from": "X49n0815_010:0770b24_0",
        "context_with_next_sentence": true
    },
    {
        "source_sentence": "【疏】所引發者有三義至二合用者解云然所引識等五果種子中或唯取新熏種子亦得即隨新熏師義或唯取本有種子亦得此隨本有師義若新熏本有二種子合取亦得即順護法師義。",
        "from": "X49n0815_010:0770c02_0",
        "context_with_next_sentence": true
    },
    {
        "source_sentence": "【疏】餘色四蘊之因緣種皆是名色種子者此於五支體有二一離二雜離出體者即是尅性出體雜出體者即是相從出體尅性體者識支唯第八識親名言種子為識支體後三種亦取六處觸受親因緣種子為體餘色四蘊者解云四蘊者即是想蘊全餘色蘊識蘊行蘊少分各目之名言種子為名色支體餘色即是扶根也立行蘊少分即除觸也受支即受蘊全別為一蘊此中不論故但云餘色四蘊也。",
        "from": "X49n0815_010:0770c06_0",
        "context_with_next_sentence": true
    },
    {
        "source_sentence": "【疏】諸論皆說五種蘊性故者如云名為總攝色乃至准此亦然者然前即約名色為總總攝五支今者六處與識相望為總別由六處能生識義故即六處中意處攝得六識界第八識是總報主故有持種勝故即於總六處中別離出第八識即十八界中是別意界攝故第八識是識支也故云總中離別准之亦然亦由義勝總中離別者意云此六處亦由如總名色中約義勝離出識等四支。",
        "from": "X49n0815_010:0770c14_0",
        "context_with_next_sentence": true
    },
    {
        "source_sentence": "【疏】名識能引三四有異乃至亦前二支為第三故者解云三四有異者謂集論中說無明行識支三種名能引名色六處觸受四種名所引亦前二支者謂前無明行名能引為第三者即識支為第三能引支。",
        "from": "X49n0815_010:0770c22_0",
        "context_with_next_sentence": true
    },
    {
        "source_sentence": "【疏】種子識中通有行者意云即現行第八識中有行種子識種子以二種子相近故集論中業種為識支故說識支名為能引也。",
        "from": "X49n0815_010:0771a02_0",
        "context_with_next_sentence": true
    },
    {
        "source_sentence": "【疏】各別義說非定相違者意說集論與經各別義說非定相違。",
        "from": "X49n0815_010:0771a05_0",
        "context_with_next_sentence": true
    },
    {
        "source_sentence": "【疏】何故緣起上卷云一分名色六處觸受亦名所生乃至即名所生者解云何故緣起經云一分名色六處觸受名為所生答緣起經中一分是所生者依當來現行位說非觸名色等種位即名所生故在種時但名所引又說名色入母胎故但說識支是種子攝者此第二說意說當來所生之支位中現行名色六處觸受在於胎中故說一分名色等亦名所生非說名色等種位有如是事故但識等是種子攝不說識支是所生也。",
        "from": "X49n0815_010:0771a07_0",
        "context_with_next_sentence": true
    },
    {
        "source_sentence": "【疏】一內異熟受至名為能生攝者問設據當生云何即名能生攝耶答由當起受而領於境由境起愚造作諸行愚由受起受名能生又受為緣能生於愛愛名能生受從於愛亦名能生故瑜伽九十三云受有二種一領受內果由迷內果造作諸行者由迷內異熟果有愚痴故不能如實了知當來後有生苦如前造作增長諸行二境界受能生愛等因受於境愛支得起潤先引因名能生也受支相從名能生攝。",
        "from": "X49n0815_010:0771a16_0",
        "context_with_next_sentence": true
    },
    {
        "source_sentence": "【疏】雖有前後雜亂不定者意云若第七識一切時熏第八識見分種子若前六識雖熏相見名言種子有時熏成有時不熏非如第七一切時熏也故云不定也。",
        "from": "X49n0815_010:0771a24_0",
        "context_with_next_sentence": true
    },
    {
        "source_sentence": "【疏】業力種成者意云由業力故識等種子而得成熟後於生等位中能生自果有云由業力種子成熟故令識等種子一時轉反至於生位生現行等。",
        "from": "X49n0815_010:0771b04_0",
        "context_with_next_sentence": true
    },
    {
        "source_sentence": "【疏】或依當來現起分位至前後不同者意云於當來及現在現起分位說因種子有前後謂法將生時先有識等次有名色乃至生位有觸受支具故由依果起有次第即說因種有前後不同。",
        "from": "X49n0815_010:0771b07_0",
        "context_with_next_sentence": true
    },
    {
        "source_sentence": "【疏】及實生果有前後者意云若總報實無前後若別報非無前後。",
        "from": "X49n0815_010:0771b11_0",
        "context_with_next_sentence": true
    },
    {
        "source_sentence": "【疏】識名色中互為緣等亦說現行者解云此中問意識等五果唯是種子者何故諸聖教中說識支與名色互為緣即說現識與現行名色互得為緣也。",
        "from": "X49n0815_010:0771b13_0",
        "context_with_next_sentence": true
    },
    {
        "source_sentence": "【疏】世尊告曰至正與此同者意云識等五種實無前後假說有前後者此有二義一云於現在生老位中義說識等有前後二云於當來生支現起分位說有前後次第故下論云謂續生時因識相顯次根未滿名色相增次根滿時六處明盛因斯發觸因觸起受等故約此次第假說有先後。",
        "from": "X49n0815_010:0771b16_0",
        "context_with_next_sentence": true
    },
    {
        "source_sentence": "【疏】後由此理經說生引皆是同時者意云諸經中說或依當來現起分位有次第故所以經說生引皆是同時。",
        "from": "X49n0815_010:0771b22_0",
        "context_with_next_sentence": true
    },
    {
        "source_sentence": "【疏】何以得知至未能現起者此問意云如何得知約當起位而說生引同時答如疏云潤未潤時必不俱故至便有愛等以來是此中答意也上潤字是愛取體下潤字是資潤義此文意說若愛取未資潤時潤行支五果種即引與生不得同時故云潤未潤時必不俱故也。",
        "from": "X49n0815_010:0771c01_0",
        "context_with_next_sentence": true
    },
    {
        "source_sentence": "【疏】雖八萬劫終不生果者意云疏主引鬱頭羅摩子退上八定當修定時彼禽獸所惱初在林中坐禪即被藏烏惱遂願作鴈食之又於空地生禪被鼠惱願作猫狸食之又於水邊坐禪被魚戲惱之願作水獺而食之有或作水業而食之發三惡願熏惡業種已後三生非想經八萬劫以後生欲界有經經作者翅飛種有一於云作著翅橫鼠意說此種雖經八萬未被愛潤終不生現也。",
        "from": "X49n0815_010:0771c07_0",
        "context_with_next_sentence": true
    },
    {
        "source_sentence": "【疏】若爾如何造潤時異者意問云若初一念熏時起愛潤能生現爾者如何造潤時異耶由潤未潤必不俱故此釋初熏時未起愛潤所由故知造時與潤時別即却未前熏縱經八萬劫未被愛潤必不現行。",
        "from": "X49n0815_010:0771c15_0",
        "context_with_next_sentence": true
    },
    {
        "source_sentence": "【疏】於當起位方說生引許有同時其體是一位別說故有引生別者解云此文意說於當來生起位中假說能引所引與所生同時也若於當來生老位其體唯是一所生支攝即於現行生老位中有所引識等五果種子生現行故云於生死位假說有能所引與所生支同時若據實道理能引所引不得與所生支同時以未潤時名引已潤時名生故故能引所引能生所生時即既別故不得同時也又解云此文意說若行支及識等五果種子若被潤已即名能生能生即愛取有三即能引因與能生因同時其實行與五果種子體唯是一約總別故即得引生二義別名此解與疏意同。",
        "from": "X49n0815_010:0771c19_0",
        "context_with_next_sentence": true
    },
    {
        "source_sentence": "【疏】其潤緣令至總名為有者觀其文勢明能生引二同時也被潤業種體即是前能引因故由被潤已名為能生引生據體無異名為同時若爾云何論云復由此說復由此說言明據現起說果時起時名為現起或初潤時雖果未起後正生果亦有有支據此有支名能引所引能生同時若不爾者論何須說潤未潤言又下疏會經云或望所生果近遠故明知疏意約能生因名同時也又解復疏意唯即所引所生二同時也如論言潤等者意明由潤果方得生即軟潤未潤不得俱起故能引能生不同時也哲法師亦作此判如何知所引所生同時耶由論會經據當現說也論云或依當來現起分位有次第故說有前後等以能引能生現未起故雖有兩解前解為勝以彼經云此能攝聚分及此能轉出分一時而生次第宣說釋云彼經說云能攝聚分者謂無明等能轉出分者謂愛取等故順經文前義為勝。",
        "from": "X49n0815_010:0772a07_0",
        "context_with_next_sentence": true
    },
    {
        "source_sentence": "【疏】經亦不說定同時故者意云今經中亦不說能引所引與能生所生一切時定同時也經中但言若行識等五果種子未被潤及未生現行時即引生不同時若被潤及當來生老現行時即說能引所引與能生所生得同時也。",
        "from": "X49n0815_010:0772a23_0",
        "context_with_next_sentence": true
    },
    {
        "source_sentence": "【疏】若爾何故先說其引至生居後者此有問答初問若言引生同時者如何先說引因後說生因耶答潤已生時雖無前後者意說被潤已生果時雖不可辨其前後何以故種被潤已勢力齊故生識等時不可分其前後一時感故今言生引先後者但據潤與未潤辨前後也故先說引後說生生即有支也。",
        "from": "X49n0815_010:0772b04_0",
        "context_with_next_sentence": true
    },
    {
        "source_sentence": "【疏】或望此所生果遠近說故者意云若能引所引去果即遠若能生因即去所生果近也意云謂去果遠先說引去果近後說生也。",
        "from": "X49n0815_010:0772b10_0",
        "context_with_next_sentence": true
    },
    {
        "source_sentence": "【疏】雖愛取至但說能生者此釋伏難文相可知問且能生支為唯取有支亦兼愛取耶答尅體唯取有支相兼亦通愛取何以知者若由愛取潤前六支時名為有有正能生當生死現行故有支望生死為能生因也然有支不能自生要由愛取潤故方生故知愛取相從亦名能生或近能生有支故亦名能生也。",
        "from": "X49n0815_010:0772b13_0",
        "context_with_next_sentence": true
    },
    {
        "source_sentence": "【疏】是牒前也者即是牒前起後文問此論說能生支即今唯說論迷外增上故何重舉前文中謂緣迷內異熟愚乃至五果種已說論文能所引等七支耶答前行支五果種是所潤支故此文中舉所潤六支以解能潤愛取若此中但明愛取能潤訖不舉所潤何者未知能潤潤何法耶今為明能潤支所以先舉所潤六支故云牒前起後文。",
        "from": "X49n0815_010:0772b19_0",
        "context_with_next_sentence": true
    },
    {
        "source_sentence": "【疏】不知二苦者解云二苦者一謂世俗苦二謂勝義苦。",
        "from": "X49n0815_010:0772c02_0",
        "context_with_next_sentence": true
    },
    {
        "source_sentence": "【疏】此六俱能近有生等者解云俱能近有即有無之有也後有果者即生等身名有也。",
        "from": "X49n0815_010:0772c04_0",
        "context_with_next_sentence": true
    },
    {
        "source_sentence": "【疏】受內異熟時至名世俗苦者總說意云由受得內五蘊身時由無明迷故不知假者五蘊是苦妄生貪等起造種種殺生等不善業當來還招如是苦果此苦世共了知名俗苦故苦為緣引發名言識等五種。",
        "from": "X49n0815_010:0772c06_0",
        "context_with_next_sentence": true
    },
    {
        "source_sentence": "【疏】後受境界時由不能了所知境故起染受時愛等增長者問既緣五塵起潤生愛如無色界即無五塵如何乃說緣迷外增上果愚起境界受答如從空處欲命終心擬生識處亦緣當生識處我身為愛果耶苦耶故故空處亦有外境界受不可定緣五塵而起愛取若不爾愛取潤生有不遍失。",
        "from": "X49n0815_010:0772c10_0",
        "context_with_next_sentence": true
    },
    {
        "source_sentence": "【疏】不爾異熟此名言種未能生果者解云由先造業感此識等五果名言種子即能堪生現行若異熟名言種不被業感爾者此異熟名言種雖熏于本識必不能生現行也然此業即藉前無明引也可以緣者是藉義故又解不爾者意云不唯業感即能生果要待後起愛潤方生果也。",
        "from": "X49n0815_010:0772c16_0",
        "context_with_next_sentence": true
    },
    {
        "source_sentence": "【疏】雖別身造業別身起愛者解云此文約後報業說也即隨人天等業力勝者由煩惱力潤果即近生果道理令然更無別義如今身中造天人趣業命終已即受果報報既盡而方起愛受先人報是也。",
        "from": "X49n0815_010:0772c22_0",
        "context_with_next_sentence": true
    },
    {
        "source_sentence": "【疏】此中二愚隨增義說乃至隨增分二者解云此中說迷內異熟果愚唯能發業迷外境界唯能潤生者皆約隨增而說據實而言迷內異熟果愚非但能發業亦能潤生故論云全界一切煩惱皆能結生故若迷外境塵愚非但能潤生亦能助發業如緣外色五塵境界起染愛發非福業然迷內異熟愚即是見道煩惱迷理惑迷苦果理故又迷未來生死苦果理故見道斷問此惑唯迷於理亦迷於事答多迷於理少迷於事必緣自他見修應起貪恚時即是見道煩惱緣自他見事而起貪恚時亦是見道斷若迷外境界愚即是修道俱生煩惱迷事而起故修道斷問此修道惑唯迷於事亦迷於理答多迷於事少分迷理其義云何即如起俱生身邊二見及隣近貪時無明等名迷理也謂迷苦理計我常等俱時貪將行相皆同云迷理也故知謂迷內異熟愚迷理惑能發業者隨增義說迷外境界愚是迷事惑能潤生者亦隨增相說今准前說見道非但斷迷理亦能斷迷事修道非但斷迷事亦能斷迷理義如上說此據大乘非是小乘若據有宗見唯斷理修唯斷事。",
        "from": "X49n0815_010:0773a02_0",
        "context_with_next_sentence": true
    },
    {
        "source_sentence": "【疏】故下二惑皆通發潤者此引論結也故下論云若見道煩惱即能發業助能潤生若修道煩惱即正能潤生助能發業也。",
        "from": "X49n0815_010:0773a21_0",
        "context_with_next_sentence": true
    },
    {
        "source_sentence": "【疏】瑜伽第十說此十二支無因緣者依增上所攝生起因故者意云生起因種寬故瑜伽等論說十二支無因緣者即依增上所攝生起因中增上緣業種說不依生起因緣種說故但說業種名有支不說識等五果種名有支也生起者即是十因中生起去果近故此中偏說。",
        "from": "X49n0815_010:0773a24_0",
        "context_with_next_sentence": true
    },
    {
        "source_sentence": "【疏】彼下文云取所攝業名勝分有等者按瑜伽第十云復次建立有支有二種一就勝分建立謂依取所攝受業二約全分建立謂業及識等五種解云取所攝業名勝分有者即由愛取二支潤前行等支行等支被潤轉名為有有支近生當果故名勝分有也業種被愛取所潤發名取所攝業其實有支即是被潤業種子名有也。",
        "from": "X49n0815_010:0773b06_0",
        "context_with_next_sentence": true
    },
    {
        "source_sentence": "【疏】五種雖能為正因至不名有故者意云識等五果名言種子雖望當來生老現行是正因緣若不得業感必無力能生自果故說業種名有支不說等五果名言種子名有支也。",
        "from": "X49n0815_010:0773b13_0",
        "context_with_next_sentence": true
    },
    {
        "source_sentence": "【疏】本地第五三十八等至不說業支者意云彼瑜伽等約生起因中能生因是親因緣性故唯說識等五種名有支以親生生老死等即不依生起因中增上業種說故不說業種名有支也。",
        "from": "X49n0815_010:0773b17_0",
        "context_with_next_sentence": true
    },
    {
        "source_sentence": "【疏】親生當來識等五法種子故者意說識等五種名有支者以是親生當來識等五果種子故故此有種為因生當五果現行也。",
        "from": "X49n0815_010:0773b21_0",
        "context_with_next_sentence": true
    },
    {
        "source_sentence": "【疏】此言有處者於經論中有多處說有支或用業種為有或用識等五種為有或復合用而為有。",
        "from": "X49n0815_010:0773b24_0",
        "context_with_next_sentence": true
    },
    {
        "source_sentence": "【疏】衰變位隨多少時心色俱衰總名為老者此中意說若無色界即但心變衰若欲色二界心色俱衰言多少時者欲界人中而老中半如人壽百才五十歲已前名生支若五十已去至百年來皆是老死如欲天生多少分是老支於欲死已前位百日二百日已去名老死若色無色界中欲生已前位十念五念名老後方命終也。",
        "from": "X49n0815_010:0773c02_0",
        "context_with_next_sentence": true
    },
    {
        "source_sentence": "【疏】亦云有下種生至成長生者釋云下種生者謂父母赤白和合下種母胎漸增生者從入胎已乃至未生之已來漸漸增至出胎已前出胎者謂出母胎漸長生者謂從一歲乃至二十已來總名漸長成長生者二十已去乃至未衰已來皆名成長生亦然若依之爾者說五生五老六死皆約人中指生者說就傍生中畜生飢餓鬼亦有五生如上二界及欲天並地獄唯有第五生無前四生以是化生諸根頓起故卵生亦具五生若濕生化生者唯具二生謂漸長成長生等若劫初人唯有成長生雖欲天有漸增生以時促故故不說也。",
        "from": "X49n0815_010:0773c09_0",
        "context_with_next_sentence": true
    },
    {
        "source_sentence": "【疏】鬚髮衰至命根衰者釋曰鬚髮衰皎然故身相衰面皺身曲故作業衰以心怠多忘受用衰不能餘食於資產妙樂不與心故命根衰漸漸近死故問五趣云何答人中具五衰北州人亦頭白也若上二界唯有根衰若六欲天有身相命根二衰有大小五衰相故即如法數列若畜生有四衰除鬢髮衰鬼趣亦然若地獄中有四衰無命根衰若見死時心則生異念我何時當捨此命等。",
        "from": "X49n0815_010:0773c20_0",
        "context_with_next_sentence": true
    },
    {
        "source_sentence": "【疏】有六種死至時非時死者釋曰究竟死者謂阿羅漢入無餘滅即死後邊處無後方名為究竟死二者不究竟死謂諸異生死離於此方死處有未來生乃至流轉不絕名不究竟死三者自相死者謂將死及正死時後識離於身名自相死四者不究竟分位差別相者謂異生等死時即有將死正死前後分位差別五者究竟死分位差別相者謂無學人死時亦有將死正死已死前後分位差別六者時非時死者如人壽百年若壽盡百年名時死若中夭者名非時死或刀杖非命死名非時死即死不得時故名非時然此六種於三界云何答此欲界中具有六死於六欲中亦斬首斬丙者等又恚憤天亦有非時死用眼相視即命終故如上二界即五死兼有第六中時死雖有中夭謂無刀杖刑不名非時死若地獄中有時死無非時死故三惡道中有四種死謂除第一第五若取天前三果人准之若無學人有四死除第二第四阿羅漢有非時死者亦被他殺生小經自相及時非時死亦招得餘死而據義別故分六種今但取自相為死支是死家自相故。",
        "from": "X49n0815_010:0774a04_0",
        "context_with_next_sentence": true
    },
    {
        "source_sentence": "【疏】為愛潤已有果起故者意說由愛取潤已生等果起名有果起非是有支名有果也何以故約當生分位說故故疏此中中有生支攝者此依分位說也。",
        "from": "X49n0815_010:0774a23_0",
        "context_with_next_sentence": true
    },
    {
        "source_sentence": "【疏】若說識現行當亦識所攝者意云此中中有身非但是生支攝亦是識所攝也此例說也據實而言識等所引五果唯是種子不果現行故前說所引論云謂本識內親生當來異熟果攝識等五種故知五果唯是種子若據實言之中有是生支攝論有誠文今約當來現行位說即假說識等為五果支故論云謂續生時因識相顯次根未滿名色相增次根滿時六處明盛依斯發觸因觸起受支也今約當來現行位假說識等為五果支者即中有身及初受生一念時已來皆有第八識即說現行識位為識支故說中有身是識支所攝故論不答說識現行當亦識所攝即於生支位現行識上假說為識支也入母胎中四七日已來說為識支以後是名色攝六根未滿故。",
        "from": "X49n0815_010:0774b02_0",
        "context_with_next_sentence": true
    },
    {
        "source_sentence": "【疏】五十六至於此無違者按彼論云復由五相建立緣起差別何等為五一眾苦引因依處二眾苦生因依處三眾苦引因四眾苦生因五眾苦生起解云現身六處是前際界由迷此果起無明行乃至於受無明等七能引所引但名引因現在六處是無明等所緣起處名引因依處又由染貪現受起愛取有故說現受為生因依苦處因體即前能依無明七是生因亦前愛取有三也未來生老名苦生死問疏引文即有名色六處約受苦今抄家但為六處貪愛何為不同答抄據勝所引疏據具說理亦無失。",
        "from": "X49n0815_010:0774b15_0",
        "context_with_next_sentence": true
    },
    {
        "source_sentence": "【疏】以不如理作意為因者然不稱可道理名不如理作意也體即遍行中作意也其實一切煩惱起皆由不如理作意今且說與無明為因者以無明遍故所以偏說。",
        "from": "X49n0815_010:0774c01_0",
        "context_with_next_sentence": true
    },
    {
        "source_sentence": "【疏】彼唯不斷因至說稅支故者意云疏中有三重立理也不斷因者不如理作意為因愛無明緣起相續不絕由無明不斷故能發於業業能感生生死不斷故說不如理作意為不斷因也然非是染不說為支以無明是染故說為支也。",
        "from": "X49n0815_010:0774c05_0",
        "context_with_next_sentence": true
    },
    {
        "source_sentence": "【疏】彼無明自性是染等者意說無明染故為支不如理作意非染故不說為支以不同無明性是染故也。",
        "from": "X49n0815_010:0774c10_0",
        "context_with_next_sentence": true
    },
    {
        "source_sentence": "【疏】又生雜染等者意說識等五支及生老死此等七支皆由無明業煩惱雜染法之所熏發名生雜染其實識等七支是異熟性不名雜染。",
        "from": "X49n0815_010:0774c12_0",
        "context_with_next_sentence": true
    },
    {
        "source_sentence": "【疏】佛言無明亦緣非理作意與行為緣至為緣生愛者意說亦能引非理作意及與行為緣又由無明為緣所生觸受為緣生愛由是理故故說無明緣義等不說無明亦緣非理作意也。",
        "from": "X49n0815_010:0774c15_0",
        "context_with_next_sentence": true
    },
    {
        "source_sentence": "【疏】有者應無窮者意難云若老死有果者顯亦立多支何故唯立十二支(云云)。",
        "from": "X49n0815_010:0774c19_0",
        "context_with_next_sentence": true
    },
    {
        "source_sentence": "【疏】五根相對名苦者正與死離別心熱惱對於五根故說即對五根名苦又眼看前境對境苦生故云相對名苦此言是總真疎五識了別為苦境逼迫識與苦受相應名苦謂識受等五根但言五根相對名苦不言於識意根亦爾。",
        "from": "X49n0815_010:0774c21_0",
        "context_with_next_sentence": true
    },
    {
        "source_sentence": "【疏】問何故不說者難云何故不說老死有憂悲苦惱果答言趣諸趣義者意云此緣起法趣於人天等五趣也故云緣起是趣義言憂悲離散者意云由離散方起憂悲也。",
        "from": "X49n0815_010:0775a02_0",
        "context_with_next_sentence": true
    },
    {
        "source_sentence": "【疏】此為舊說與小乘同者即說憂悲苦惱是老死之果然不說憂悲苦惱是十二支也即是舊經論中說。",
        "from": "X49n0815_010:0775a06_0",
        "context_with_next_sentence": true
    },
    {
        "source_sentence": "【疏】此愁歎苦愛惱不遍亦不定者不遍者界亦不定者誰人天中許有然或有或亦不定非一切時定有故不立為支。",
        "from": "X49n0815_010:0775a08_0",
        "context_with_next_sentence": true
    },
    {
        "source_sentence": "【疏】由惑生惑業至後無明亦由前無明生者此意明影顯也由影顯故十二有支輪還不絕更不立餘支此引俱舍第九文按彼論云從惑生惑者謂愛支生取也從惑生業者謂從取支生有支無明支生行支也從業生事者謂從識支生於名色從名色生六處乃至從觸生於受支及從生支生於老死支從事生惑者謂從受支生愛支也由立有支其理唯此者即如所所從惑生業又是受既生愛取愛取生於有之道理違故云唯此問向來辨支相生未明影顯之義其相云何答如從受支生愛支即顯從前死事而生無明支又如從愛生取支即顯前無明生後無明故後無明支從前無明生故十二支相續不斷然此中意者唯取從事生惑即顯老死位中能生無明不取從惑生也此總意云老死位中而起無明無明發行行能感果故但立十二支為生死體更不立非理作意等為支也。",
        "from": "X49n0815_010:0775a11_0",
        "context_with_next_sentence": true
    },
    {
        "source_sentence": "【疏】答由無明自體雜染至不損減故不說為因者意云若說無明唯與無明為因更無餘業愛取生識支緣者無明即不能增長若無餘聖道對後此無明支亦可不損減何故以住自染分無增減故其猶何住自染分若無違順緣妙亦無增損無明亦爾又云若但無明為因生後無明前業愛業緣助者即不能令十二支生死相續增長也若無善支互道緣即十二支不損減雖有二解為本。",
        "from": "X49n0815_010:0775b03_0",
        "context_with_next_sentence": true
    },
    {
        "source_sentence": "【疏】由此亦顯至如受生愛者此意云唯解顯老死為因無明為果亦如受生愛等。",
        "from": "X49n0815_010:0775b11_0",
        "context_with_next_sentence": true
    },
    {
        "source_sentence": "【疏】雖知發潤至故以為喻者此釋伏難伏難意云且如無明發業愛以潤體既不同如何引愛為喻云老死生無明耶今答云無明與愛發潤即不同然是等流故以為喻等流者相似義為無明從事生愛亦從事生即老與受俱是事故無明及愛並煩惱體事相似引愛為喻故無妨難。",
        "from": "X49n0815_010:0775b13_0",
        "context_with_next_sentence": true
    },
    {
        "source_sentence": "【疏】非如小乘至感等相例者此說小乘義小乘意說如無明支同時五蘊皆名無明支能發行故故無明以五蘊為緣起支愛等亦爾者即舉受等取行支識等五及生老死支之體非是義皆同無明以五蘊為體其愛取支亦准無明皆以五蘊為體一種謂是惑故故云惑等相例皆約分位以辨生也此依小乘非大乘義若大乘義者十二支一一各別為體不同小乘。",
        "from": "X49n0815_010:0775b19_0",
        "context_with_next_sentence": true
    },
    {
        "source_sentence": "【疏】又顯破彼常斷至未來二者意云說十二因緣者謂破斷常二愚謂有愚於前世無因故所以無前十支為因愚現無後果者怖於現在身曾愚無未來果謂破此說未來二為果也。",
        "from": "X49n0815_010:0775c03_0",
        "context_with_next_sentence": true
    },
    {
        "source_sentence": "【疏】即知現受生愛等至因果不斷者意云雖更有前世之因今不說者以即知現在受為緣生愛准知前無明亦由老死所生非但前無明由老死所生非但前無明由老死生即未來老死亦能生無明由無此所以因果不說無明因及老死果者意云謂十二支因果不斷所以更不說無明有因老死有果但為因果是故所以不說彼二法無因果也即老死以無明為果無明用老死為因也。",
        "from": "X49n0815_010:0775c07_0",
        "context_with_next_sentence": true
    },
    {
        "source_sentence": "【疏】自下敘立依文自有者意說前因果廢立是論文外所加自下敘立依文自有者故論文云老非定有附死立支於是。",
        "from": "X49n0815_010:0775c15_0",
        "context_with_next_sentence": true
    },
    {
        "source_sentence": "【疏】問生老死支是三相不至體通無法者此總是前難若誰若許是相者即說住相何不為支滅相是無如何成緣起支。",
        "from": "X49n0815_010:0775c18_0",
        "context_with_next_sentence": true
    },
    {
        "source_sentence": "【疏】若非相者至此是何生等者此是後難云若生老死若不是三相者未審離生老死三相外更是何等。",
        "from": "X49n0815_010:0775c21_0",
        "context_with_next_sentence": true
    },
    {
        "source_sentence": "【疏】後難善釋者如疏答云是三相攝此答後難故云善釋。",
        "from": "X49n0815_010:0775c23_0",
        "context_with_next_sentence": true
    },
    {
        "source_sentence": "【疏】前難如何者意云先釋後難未解前難故云前難如何言以緣起支至所以不說者此解前住難不說為支所由言緣起者有為相故至故不為例此解前難中滅相不為緣起支死得為緣起支所由故云不為例以下轉難釋死得為緣起支滅相為支所由。",
        "from": "X49n0815_010:0776a01_0",
        "context_with_next_sentence": true
    },
    {
        "source_sentence": "【疏】若爾諸論說至死滅何殊者意問云若死相依一期相續身立為緣起支者且如是相非但依剎那立亦得依一期相續身立何故不得名支死及滅何殊。",
        "from": "X49n0815_010:0776a06_0",
        "context_with_next_sentence": true
    },
    {
        "source_sentence": "【疏】答一期剎那至乃同者意云一期剎那時分雖異若據剎那三世亦依過去法上立滅相若據一期三世亦於過去法上立滅相時雖有異依世立相乃同何以故各表此法後時無故死蘊上隨立約世不同不可為例即顯死支將死正死末後之位俱名死支及順死之位亦死支攝釋曰正死者煖未離身其第八識欲離不離身時即名正死將死者即初得病時漸漸至死言順死之位者若病人欲死者或經十日五種相現必死無疑一眼途陷二鼻棵堓三唇口色四皮舒不縮五闇形縮如張藏若諸天五衰相現此等皆名順死之位。",
        "from": "X49n0815_010:0776a09_0",
        "context_with_next_sentence": true
    },
    {
        "source_sentence": "【疏】然依滅相至立三支者意云此釋文外問問云滅相體既無如何要依滅相立生死支舉答云依滅相立死支者謂令生厭故所以依三相立三支問且生死二相可得立支如老云何立支而言依三相立三支耶答如論下云老非定有附死立支意說老當體立支不得若附死立支無妨。",
        "from": "X49n0815_010:0776a20_0",
        "context_with_next_sentence": true
    },
    {
        "source_sentence": "成唯識論疏義演卷第十本",
        "from": "X49n0815_010:0776b03_0",
        "context_with_next_sentence": false
    }
]