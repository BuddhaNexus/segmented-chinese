[
    {
        "source_sentence": "佛說聖多羅菩薩經",
        "from": "T20n1104_001:0470b10_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿",
        "from": "T20n1104_001:0470b12_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T20n1104_001:0470b13_0",
        "context_with_next_sentence": true
    },
    {
        "source_sentence": "如是我聞。",
        "from": "T20n1104_001:0470b14_0",
        "context_with_next_sentence": true
    },
    {
        "source_sentence": "一時佛在香醉山五髻乾闥婆王宮。",
        "from": "T20n1104_001:0470b14_1",
        "context_with_next_sentence": true
    },
    {
        "source_sentence": "彼有種種鼓樂弦歌出微妙音。",
        "from": "T20n1104_001:0470b15_2",
        "context_with_next_sentence": true
    },
    {
        "source_sentence": "爾時世尊處大殿中。",
        "from": "T20n1104_001:0470b16_0",
        "context_with_next_sentence": true
    },
    {
        "source_sentence": "與諸菩薩摩訶薩眾俱。",
        "from": "T20n1104_001:0470b16_1",
        "context_with_next_sentence": true
    },
    {
        "source_sentence": "復有諸大聖眾皆來集會。",
        "from": "T20n1104_001:0470b17_0",
        "context_with_next_sentence": true
    },
    {
        "source_sentence": "所謂有學無學諸聲聞眾。",
        "from": "T20n1104_001:0470b17_1",
        "context_with_next_sentence": true
    },
    {
        "source_sentence": "并無量無邊天龍夜叉乾闥婆阿脩羅迦樓羅緊那羅摩睺羅伽人非人等。",
        "from": "T20n1104_001:0470b18_2",
        "context_with_next_sentence": true
    },
    {
        "source_sentence": "復有無量無邊成就持明持金剛者。",
        "from": "T20n1104_001:0470b19_3",
        "context_with_next_sentence": true
    },
    {
        "source_sentence": "金剛手及忿怒王持明王百千等眾。",
        "from": "T20n1104_001:0470b20_4",
        "context_with_next_sentence": true
    },
    {
        "source_sentence": "復有具種種持明寶髻佛頂輪王等眾。",
        "from": "T20n1104_001:0470b21_5",
        "context_with_next_sentence": true
    },
    {
        "source_sentence": "復有宿曜并母鬼母鬼主。",
        "from": "T20n1104_001:0470b22_6",
        "context_with_next_sentence": true
    },
    {
        "source_sentence": "及諸釋梵大自在天那羅延天慶自在天大黑天神童子天夜摩天水天風天四天王天并五通仙人等。",
        "from": "T20n1104_001:0470b23_0",
        "context_with_next_sentence": true
    },
    {
        "source_sentence": "俱來在會作廣大供養。",
        "from": "T20n1104_001:0470b25_1",
        "context_with_next_sentence": true
    },
    {
        "source_sentence": "圍繞承事合掌恭敬。",
        "from": "T20n1104_001:0470b25_2",
        "context_with_next_sentence": true
    },
    {
        "source_sentence": "爾時世尊處於眾會。",
        "from": "T20n1104_001:0470b27_0",
        "context_with_next_sentence": true
    },
    {
        "source_sentence": "譬如須彌顯于大海。",
        "from": "T20n1104_001:0470b27_1",
        "context_with_next_sentence": true
    },
    {
        "source_sentence": "是時五髻乾闥婆王。",
        "from": "T20n1104_001:0470b27_2",
        "context_with_next_sentence": true
    },
    {
        "source_sentence": "與七十二百千乾闥婆女。",
        "from": "T20n1104_001:0470b28_3",
        "context_with_next_sentence": true
    },
    {
        "source_sentence": "作種種妓樂來詣佛所。",
        "from": "T20n1104_001:0470b29_0",
        "context_with_next_sentence": true
    },
    {
        "source_sentence": "到已頭面禮足。",
        "from": "T20n1104_001:0470b29_1",
        "context_with_next_sentence": true
    },
    {
        "source_sentence": "繞佛三匝却住一面。",
        "from": "T20n1104_001:0470b29_2",
        "context_with_next_sentence": true
    },
    {
        "source_sentence": "合掌向佛而作是言世尊我今願聞利益之事。",
        "from": "T20n1104_001:0470c01_3",
        "context_with_next_sentence": true
    },
    {
        "source_sentence": "唯願世尊為我宣說。",
        "from": "T20n1104_001:0470c02_4",
        "context_with_next_sentence": true
    },
    {
        "source_sentence": "彼聖多羅菩薩。",
        "from": "T20n1104_001:0470c02_5",
        "context_with_next_sentence": true
    },
    {
        "source_sentence": "即是諸佛如來之慈心。",
        "from": "T20n1104_001:0470c03_6",
        "context_with_next_sentence": true
    },
    {
        "source_sentence": "是大明王降魔最勝。",
        "from": "T20n1104_001:0470c03_7",
        "context_with_next_sentence": true
    },
    {
        "source_sentence": "是大持明是大輪王。",
        "from": "T20n1104_001:0470c04_8",
        "context_with_next_sentence": true
    },
    {
        "source_sentence": "廣顯甚深具大勢力。",
        "from": "T20n1104_001:0470c04_9",
        "context_with_next_sentence": true
    },
    {
        "source_sentence": "唯願世尊悲慜於我及天人阿脩羅等。",
        "from": "T20n1104_001:0470c05_10",
        "context_with_next_sentence": true
    },
    {
        "source_sentence": "常得利益獲安樂故。",
        "from": "T20n1104_001:0470c06_11",
        "context_with_next_sentence": true
    },
    {
        "source_sentence": "宣說聖多羅菩薩一百八名。",
        "from": "T20n1104_001:0470c06_12",
        "context_with_next_sentence": true
    },
    {
        "source_sentence": "爾時世尊受五髻乾闥婆王請已。",
        "from": "T20n1104_001:0470c07_13",
        "context_with_next_sentence": true
    },
    {
        "source_sentence": "讚言善哉善哉乾闥婆王。",
        "from": "T20n1104_001:0470c07_14",
        "context_with_next_sentence": true
    },
    {
        "source_sentence": "汝能問於如來如是之義。",
        "from": "T20n1104_001:0470c08_15",
        "context_with_next_sentence": true
    },
    {
        "source_sentence": "令諸天人一切眾會。",
        "from": "T20n1104_001:0470c09_16",
        "context_with_next_sentence": true
    },
    {
        "source_sentence": "得大利益獲安樂故。",
        "from": "T20n1104_001:0470c09_17",
        "context_with_next_sentence": true
    },
    {
        "source_sentence": "汝當諦聽善思念之。",
        "from": "T20n1104_001:0470c10_18",
        "context_with_next_sentence": true
    },
    {
        "source_sentence": "我今為汝次第宣說。",
        "from": "T20n1104_001:0470c10_19",
        "context_with_next_sentence": true
    },
    {
        "source_sentence": "時彼乾闥婆王聞佛語已受教而聽。",
        "from": "T20n1104_001:0470c11_0",
        "context_with_next_sentence": true
    },
    {
        "source_sentence": "爾時世尊為彼乾闥婆王及一切眾會。",
        "from": "T20n1104_001:0470c12_0",
        "context_with_next_sentence": true
    },
    {
        "source_sentence": "先說聖多羅菩薩陀羅尼曰。",
        "from": "T20n1104_001:0470c12_1",
        "context_with_next_sentence": true
    },
    {
        "source_sentence": "那莫三滿多那哩始(二合)毘藥(二合一)薩哩嚩(二合)怛他(引)誐帝(引)毘踰(二合引二)阿囉曷(二合)訥毘藥(三合三)三藐三沒提(引)毘藥(二合四)那謨(引)婆誐嚩帶曳(二合引五)阿哩也(二合)多囉曳(引六)唵(引)薩哩嚩(二合)怛他(引)誐多(引七)怛他多部(引)多酤(引)致(八)波哩戍提沒提(引)薩哩嚩(二合)怛他(引)誐多(九)薩哩嚩(二合)達哩摩(二合)多(引十)誐誐那阿末羅尾戍馱(引)達哩摩(二合)帝(引十一)摩賀(引)那野波哩嚩(引)哩莎賀(引十二)爾時世尊說此陀羅尼已。",
        "from": "T20n1104_001:0470c14_0",
        "context_with_next_sentence": true
    },
    {
        "source_sentence": "復為乾闥婆王及一切眾會。",
        "from": "T20n1104_001:0470c23_1",
        "context_with_next_sentence": true
    },
    {
        "source_sentence": "宣說多羅菩薩一百八名。",
        "from": "T20n1104_001:0470c24_2",
        "context_with_next_sentence": true
    },
    {
        "source_sentence": "而說頌曰。",
        "from": "T20n1104_001:0470c24_3",
        "context_with_next_sentence": true
    },
    {
        "source_sentence": "　是多羅菩薩　　本從阿字生",
        "from": "T20n1104_001:0470c26_0",
        "context_with_next_sentence": true
    },
    {
        "source_sentence": "　或生諸行相　　不生亦不滅",
        "from": "T20n1104_001:0470c27_0",
        "context_with_next_sentence": true
    },
    {
        "source_sentence": "　是相如虛空　　虛空性生故",
        "from": "T20n1104_001:0470c28_0",
        "context_with_next_sentence": true
    },
    {
        "source_sentence": "　隨應現本相　　相一多無礙",
        "from": "T20n1104_001:0470c29_0",
        "context_with_next_sentence": true
    },
    {
        "source_sentence": "　色相現無邊　　善寂體純一",
        "from": "T20n1104_001:0471a01_0",
        "context_with_next_sentence": true
    },
    {
        "source_sentence": "　常現幻化相　　密語真實語",
        "from": "T20n1104_001:0471a02_0",
        "context_with_next_sentence": true
    },
    {
        "source_sentence": "　攝大真實理　　真實行常行",
        "from": "T20n1104_001:0471a03_0",
        "context_with_next_sentence": true
    },
    {
        "source_sentence": "　施於無所畏　　寂靜常除恚",
        "from": "T20n1104_001:0471a04_0",
        "context_with_next_sentence": true
    },
    {
        "source_sentence": "　離諸怖畏苦　　善破煩惱籠",
        "from": "T20n1104_001:0471a05_0",
        "context_with_next_sentence": true
    },
    {
        "source_sentence": "　能解三有縛　　苦海悉永離",
        "from": "T20n1104_001:0471a06_0",
        "context_with_next_sentence": true
    },
    {
        "source_sentence": "　成就法能為　　自他俱成就",
        "from": "T20n1104_001:0471a07_0",
        "context_with_next_sentence": true
    },
    {
        "source_sentence": "　唯施最上法　　總持自在王",
        "from": "T20n1104_001:0471a08_0",
        "context_with_next_sentence": true
    },
    {
        "source_sentence": "　亦從總持生　　施總持大義",
        "from": "T20n1104_001:0471a09_0",
        "context_with_next_sentence": true
    },
    {
        "source_sentence": "　相應大自在　　心意具相應",
        "from": "T20n1104_001:0471a10_0",
        "context_with_next_sentence": true
    },
    {
        "source_sentence": "　不即相應相　　相應相不離",
        "from": "T20n1104_001:0471a11_0",
        "context_with_next_sentence": true
    },
    {
        "source_sentence": "　定意常不動　　有動皆寂然",
        "from": "T20n1104_001:0471a12_0",
        "context_with_next_sentence": true
    },
    {
        "source_sentence": "　常處蓮華座　　亦從蓮華生",
        "from": "T20n1104_001:0471a13_0",
        "context_with_next_sentence": true
    },
    {
        "source_sentence": "　目淨如青蓮　　常為眾生目",
        "from": "T20n1104_001:0471a14_0",
        "context_with_next_sentence": true
    },
    {
        "source_sentence": "　清淨最殊妙　　慈眼視眾生",
        "from": "T20n1104_001:0471a15_0",
        "context_with_next_sentence": true
    },
    {
        "source_sentence": "　佛慧眼無漏　　具純一大悲",
        "from": "T20n1104_001:0471a16_0",
        "context_with_next_sentence": true
    },
    {
        "source_sentence": "　常發大悲心　　常行大悲行",
        "from": "T20n1104_001:0471a17_0",
        "context_with_next_sentence": true
    },
    {
        "source_sentence": "　亦從大悲生　　常具大悲心",
        "from": "T20n1104_001:0471a18_0",
        "context_with_next_sentence": true
    },
    {
        "source_sentence": "　難伏垂悲愍　　以悲普遍降",
        "from": "T20n1104_001:0471a19_0",
        "context_with_next_sentence": true
    },
    {
        "source_sentence": "　所有苦惱者　　除苦令歡喜",
        "from": "T20n1104_001:0471a20_0",
        "context_with_next_sentence": true
    },
    {
        "source_sentence": "　法施甘露味　　濟苦獲安樂",
        "from": "T20n1104_001:0471a21_0",
        "context_with_next_sentence": true
    },
    {
        "source_sentence": "　苦海意清涼　　是名自在母",
        "from": "T20n1104_001:0471a22_0",
        "context_with_next_sentence": true
    },
    {
        "source_sentence": "　普世為照耀　　妙容熾盛光",
        "from": "T20n1104_001:0471a23_0",
        "context_with_next_sentence": true
    },
    {
        "source_sentence": "　眾寶珠髻冠　　清淨光圓滿",
        "from": "T20n1104_001:0471a24_0",
        "context_with_next_sentence": true
    },
    {
        "source_sentence": "　摩尼真珠飾　　髮髻色紺青",
        "from": "T20n1104_001:0471a25_0",
        "context_with_next_sentence": true
    },
    {
        "source_sentence": "　螺文相右旋　　莊嚴無為體",
        "from": "T20n1104_001:0471a26_0",
        "context_with_next_sentence": true
    },
    {
        "source_sentence": "　不善者令善　　一切願皆圓",
        "from": "T20n1104_001:0471a27_0",
        "context_with_next_sentence": true
    },
    {
        "source_sentence": "　無喻莊嚴身　　善意亦善逝",
        "from": "T20n1104_001:0471a28_0",
        "context_with_next_sentence": true
    },
    {
        "source_sentence": "　寂靜常安樂　　大力如意通",
        "from": "T20n1104_001:0471a29_0",
        "context_with_next_sentence": true
    },
    {
        "source_sentence": "　六念具六通　　得諸波羅蜜",
        "from": "T20n1104_001:0471b01_0",
        "context_with_next_sentence": true
    },
    {
        "source_sentence": "　善說四諦法　　開迷大辯才",
        "from": "T20n1104_001:0471b02_0",
        "context_with_next_sentence": true
    },
    {
        "source_sentence": "　幻化苦海中　　現行幻化相",
        "from": "T20n1104_001:0471b03_0",
        "context_with_next_sentence": true
    },
    {
        "source_sentence": "　持劍破煩惱　　弓箭與三叉",
        "from": "T20n1104_001:0471b04_0",
        "context_with_next_sentence": true
    },
    {
        "source_sentence": "　鉢致仗及槍　　都摩囉爍帝",
        "from": "T20n1104_001:0471b05_0",
        "context_with_next_sentence": true
    },
    {
        "source_sentence": "　沒誐囉金剛　　種種諸器仗",
        "from": "T20n1104_001:0471b06_0",
        "context_with_next_sentence": true
    },
    {
        "source_sentence": "　觀視所持箭　　悉施無所畏",
        "from": "T20n1104_001:0471b07_0",
        "context_with_next_sentence": true
    },
    {
        "source_sentence": "　手擲金剛杵　　現作無礙通",
        "from": "T20n1104_001:0471b08_0",
        "context_with_next_sentence": true
    },
    {
        "source_sentence": "　能伏外敵軍　　表剎現幢相",
        "from": "T20n1104_001:0471b09_0",
        "context_with_next_sentence": true
    },
    {
        "source_sentence": "　具大智慧力　　善破勇猛軍",
        "from": "T20n1104_001:0471b10_0",
        "context_with_next_sentence": true
    },
    {
        "source_sentence": "　諸闇煩惱銷　　魔冤賊悉破",
        "from": "T20n1104_001:0471b11_0",
        "context_with_next_sentence": true
    },
    {
        "source_sentence": "　如日銷昏冥　　是為上最勝",
        "from": "T20n1104_001:0471b12_0",
        "context_with_next_sentence": true
    },
    {
        "source_sentence": "　善度輪迴海　　最上大吉祥",
        "from": "T20n1104_001:0471b13_0",
        "context_with_next_sentence": true
    },
    {
        "source_sentence": "　實際住唯真　　名聞稱普遍",
        "from": "T20n1104_001:0471b14_0",
        "context_with_next_sentence": true
    },
    {
        "source_sentence": "　常施愛敬願　　自勝復勝他",
        "from": "T20n1104_001:0471b15_0",
        "context_with_next_sentence": true
    },
    {
        "source_sentence": "　歡喜施常行　　微妙最善寂",
        "from": "T20n1104_001:0471b16_0",
        "context_with_next_sentence": true
    },
    {
        "source_sentence": "　是即如來智　　普仰如意珍",
        "from": "T20n1104_001:0471b17_0",
        "context_with_next_sentence": true
    },
    {
        "source_sentence": "　戒相具足持　　以戒行正道",
        "from": "T20n1104_001:0471b18_0",
        "context_with_next_sentence": true
    },
    {
        "source_sentence": "　梵音甚微妙　　三世最上音",
        "from": "T20n1104_001:0471b19_0",
        "context_with_next_sentence": true
    },
    {
        "source_sentence": "　微妙一響聲　　如虛空大藏",
        "from": "T20n1104_001:0471b20_0",
        "context_with_next_sentence": true
    },
    {
        "source_sentence": "　善生諸世間　　無諍依怙者",
        "from": "T20n1104_001:0471b21_0",
        "context_with_next_sentence": true
    },
    {
        "source_sentence": "　三乘為依怙　　依行行三乘",
        "from": "T20n1104_001:0471b22_0",
        "context_with_next_sentence": true
    },
    {
        "source_sentence": "　解脫三乘教　　諸佛依三乘",
        "from": "T20n1104_001:0471b23_0",
        "context_with_next_sentence": true
    },
    {
        "source_sentence": "　五面亦五眼　　依五智性生",
        "from": "T20n1104_001:0471b24_0",
        "context_with_next_sentence": true
    },
    {
        "source_sentence": "　正覺成菩提　　即是大正道",
        "from": "T20n1104_001:0471b25_0",
        "context_with_next_sentence": true
    },
    {
        "source_sentence": "　一切種種相　　殊妙清淨身",
        "from": "T20n1104_001:0471b26_0",
        "context_with_next_sentence": true
    },
    {
        "source_sentence": "　皆隨應現生　　照世如宿曜",
        "from": "T20n1104_001:0471b27_0",
        "context_with_next_sentence": true
    },
    {
        "source_sentence": "　自能達彼岸　　亦善渡他人",
        "from": "T20n1104_001:0471b28_0",
        "context_with_next_sentence": true
    },
    {
        "source_sentence": "　隨意化百千　　巧攝諸善義",
        "from": "T20n1104_001:0471b29_0",
        "context_with_next_sentence": true
    },
    {
        "source_sentence": "　百千福具足　　純一化世間",
        "from": "T20n1104_001:0471c01_0",
        "context_with_next_sentence": true
    },
    {
        "source_sentence": "　善捨一切財　　種種幻化相",
        "from": "T20n1104_001:0471c02_0",
        "context_with_next_sentence": true
    },
    {
        "source_sentence": "　世間大自在　　吉祥諸天尊",
        "from": "T20n1104_001:0471c03_0",
        "context_with_next_sentence": true
    },
    {
        "source_sentence": "　持妙青色蓮　　具戒施諸願",
        "from": "T20n1104_001:0471c04_0",
        "context_with_next_sentence": true
    },
    {
        "source_sentence": "　樂善常寂靜　　大靜慧焰光",
        "from": "T20n1104_001:0471c05_0",
        "context_with_next_sentence": true
    },
    {
        "source_sentence": "　諸惡障永除　　是一切魔主",
        "from": "T20n1104_001:0471c06_0",
        "context_with_next_sentence": true
    },
    {
        "source_sentence": "　度難與安樂　　無等平等心",
        "from": "T20n1104_001:0471c07_0",
        "context_with_next_sentence": true
    },
    {
        "source_sentence": "　鬪諍悉永除　　善離怖畏死",
        "from": "T20n1104_001:0471c08_0",
        "context_with_next_sentence": true
    },
    {
        "source_sentence": "　部多主宰母　　示作夜叉王",
        "from": "T20n1104_001:0471c09_0",
        "context_with_next_sentence": true
    },
    {
        "source_sentence": "　現身為大龍　　具百頭千目",
        "from": "T20n1104_001:0471c10_0",
        "context_with_next_sentence": true
    },
    {
        "source_sentence": "　百舌大惡相　　真實無畏心",
        "from": "T20n1104_001:0471c11_0",
        "context_with_next_sentence": true
    },
    {
        "source_sentence": "　勝種具百千　　地天善持世",
        "from": "T20n1104_001:0471c12_0",
        "context_with_next_sentence": true
    },
    {
        "source_sentence": "　常樂無畏語　　疾疫毒永除",
        "from": "T20n1104_001:0471c13_0",
        "context_with_next_sentence": true
    },
    {
        "source_sentence": "　殊妙大光明　　無垢常清淨",
        "from": "T20n1104_001:0471c14_0",
        "context_with_next_sentence": true
    },
    {
        "source_sentence": "　一切世間母　　持法利世間",
        "from": "T20n1104_001:0471c15_0",
        "context_with_next_sentence": true
    },
    {
        "source_sentence": "　最勝灌頂王　　所作皆已辦",
        "from": "T20n1104_001:0471c16_0",
        "context_with_next_sentence": true
    },
    {
        "source_sentence": "　具十波羅蜜　　十地位常居",
        "from": "T20n1104_001:0471c17_0",
        "context_with_next_sentence": true
    },
    {
        "source_sentence": "　藏顯十法乘　　十大真實理",
        "from": "T20n1104_001:0471c18_0",
        "context_with_next_sentence": true
    },
    {
        "source_sentence": "　住十金剛句　　表剎十法成",
        "from": "T20n1104_001:0471c19_0",
        "context_with_next_sentence": true
    },
    {
        "source_sentence": "　十智除闇冥　　觀世自在眼",
        "from": "T20n1104_001:0471c20_0",
        "context_with_next_sentence": true
    },
    {
        "source_sentence": "　具大妙色相　　等虛空無邊",
        "from": "T20n1104_001:0471c21_0",
        "context_with_next_sentence": true
    },
    {
        "source_sentence": "　或現五通仙　　具戒自在相",
        "from": "T20n1104_001:0471c22_0",
        "context_with_next_sentence": true
    },
    {
        "source_sentence": "　離欲身應供　　寂靜道常安",
        "from": "T20n1104_001:0471c23_0",
        "context_with_next_sentence": true
    },
    {
        "source_sentence": "　正覺所讚揚　　是多羅菩薩",
        "from": "T20n1104_001:0471c24_0",
        "context_with_next_sentence": true
    },
    {
        "source_sentence": "爾時世尊說此頌已。",
        "from": "T20n1104_001:0471c25_0",
        "context_with_next_sentence": true
    },
    {
        "source_sentence": "告乾闥婆王及一切眾會。",
        "from": "T20n1104_001:0471c25_1",
        "context_with_next_sentence": true
    },
    {
        "source_sentence": "此是多羅菩薩一百八名。",
        "from": "T20n1104_001:0471c26_2",
        "context_with_next_sentence": true
    },
    {
        "source_sentence": "我已為汝宣說。",
        "from": "T20n1104_001:0471c26_3",
        "context_with_next_sentence": true
    },
    {
        "source_sentence": "汝等應當至心。",
        "from": "T20n1104_001:0471c27_0",
        "context_with_next_sentence": true
    },
    {
        "source_sentence": "受持此多羅菩薩一百八名及陀羅尼。",
        "from": "T20n1104_001:0471c27_1",
        "context_with_next_sentence": true
    },
    {
        "source_sentence": "過去未來諸佛已說當說。",
        "from": "T20n1104_001:0471c28_2",
        "context_with_next_sentence": true
    },
    {
        "source_sentence": "為一切眾生利益悲慜故。",
        "from": "T20n1104_001:0471c28_3",
        "context_with_next_sentence": true
    },
    {
        "source_sentence": "若有善男子善女人發至誠心。",
        "from": "T20n1104_001:0471c29_4",
        "context_with_next_sentence": true
    },
    {
        "source_sentence": "於清旦時或為自他。",
        "from": "T20n1104_001:0472a01_5",
        "context_with_next_sentence": true
    },
    {
        "source_sentence": "誦此多羅菩薩一百八名并陀羅尼。",
        "from": "T20n1104_001:0472a01_6",
        "context_with_next_sentence": true
    },
    {
        "source_sentence": "乃至默念。",
        "from": "T20n1104_001:0472a02_7",
        "context_with_next_sentence": true
    },
    {
        "source_sentence": "或用匹帛為幀。",
        "from": "T20n1104_001:0472a02_8",
        "context_with_next_sentence": true
    },
    {
        "source_sentence": "或於淨壁依法。",
        "from": "T20n1104_001:0472a03_0",
        "context_with_next_sentence": true
    },
    {
        "source_sentence": "以最上妙色畫菩薩像。",
        "from": "T20n1104_001:0472a03_1",
        "context_with_next_sentence": true
    },
    {
        "source_sentence": "或用檀香木作菩薩形。",
        "from": "T20n1104_001:0472a03_2",
        "context_with_next_sentence": true
    },
    {
        "source_sentence": "以清淨心隨意成辦。",
        "from": "T20n1104_001:0472a04_3",
        "context_with_next_sentence": true
    },
    {
        "source_sentence": "然後於菩薩像前設種種供養。",
        "from": "T20n1104_001:0472a04_4",
        "context_with_next_sentence": true
    },
    {
        "source_sentence": "一日三時合掌作禮。",
        "from": "T20n1104_001:0472a05_5",
        "context_with_next_sentence": true
    },
    {
        "source_sentence": "依法至心而作觀想。",
        "from": "T20n1104_001:0472a06_6",
        "context_with_next_sentence": true
    },
    {
        "source_sentence": "誦此一百八名及陀羅尼。",
        "from": "T20n1104_001:0472a06_7",
        "context_with_next_sentence": true
    },
    {
        "source_sentence": "此多羅菩薩具大勢力。",
        "from": "T20n1104_001:0472a07_8",
        "context_with_next_sentence": true
    },
    {
        "source_sentence": "最上吉祥求銷諸罪。",
        "from": "T20n1104_001:0472a07_9",
        "context_with_next_sentence": true
    },
    {
        "source_sentence": "善破魔軍於初中善。",
        "from": "T20n1104_001:0472a08_10",
        "context_with_next_sentence": true
    },
    {
        "source_sentence": "而能施彼成就之法。",
        "from": "T20n1104_001:0472a08_11",
        "context_with_next_sentence": true
    },
    {
        "source_sentence": "若復有人發至誠心。",
        "from": "T20n1104_001:0472a09_12",
        "context_with_next_sentence": true
    },
    {
        "source_sentence": "持念一遍七遍乃至二十七遍當念誦時不闕文句。",
        "from": "T20n1104_001:0472a09_13",
        "context_with_next_sentence": true
    },
    {
        "source_sentence": "是人一切富貴吉祥之事及成就法。",
        "from": "T20n1104_001:0472a10_14",
        "context_with_next_sentence": true
    },
    {
        "source_sentence": "隨願獲得永無障礙。",
        "from": "T20n1104_001:0472a11_15",
        "context_with_next_sentence": true
    },
    {
        "source_sentence": "得諸賢聖隱其本身常作擁護。",
        "from": "T20n1104_001:0472a12_16",
        "context_with_next_sentence": true
    },
    {
        "source_sentence": "又復得天龍夜叉釋梵護世那羅延天大自在天。",
        "from": "T20n1104_001:0472a12_17",
        "context_with_next_sentence": true
    },
    {
        "source_sentence": "并母鬼主大黑天神頻那夜迦慶自在天等。",
        "from": "T20n1104_001:0472a13_18",
        "context_with_next_sentence": true
    },
    {
        "source_sentence": "乃至得諸佛菩薩緣覺聲聞一切忿怒王大威德明王等咸作是言。",
        "from": "T20n1104_001:0472a14_19",
        "context_with_next_sentence": true
    },
    {
        "source_sentence": "善哉善哉善男子。",
        "from": "T20n1104_001:0472a16_20",
        "context_with_next_sentence": true
    },
    {
        "source_sentence": "汝等具於諸佛菩薩之行。",
        "from": "T20n1104_001:0472a16_21",
        "context_with_next_sentence": true
    },
    {
        "source_sentence": "當生蘇珂嚩帝佛剎。",
        "from": "T20n1104_001:0472a17_22",
        "context_with_next_sentence": true
    },
    {
        "source_sentence": "是時五髻乾闥婆王。",
        "from": "T20n1104_001:0472a17_23",
        "context_with_next_sentence": true
    },
    {
        "source_sentence": "歡喜踊躍心生信重。",
        "from": "T20n1104_001:0472a18_24",
        "context_with_next_sentence": true
    },
    {
        "source_sentence": "即從座起自解己身。",
        "from": "T20n1104_001:0472a18_25",
        "context_with_next_sentence": true
    },
    {
        "source_sentence": "無價瓔珞金銀真珠摩尼珍寶種種嚴身之具。",
        "from": "T20n1104_001:0472a19_26",
        "context_with_next_sentence": true
    },
    {
        "source_sentence": "供養於佛合掌恭敬。",
        "from": "T20n1104_001:0472a20_27",
        "context_with_next_sentence": true
    },
    {
        "source_sentence": "瞻仰世尊而說讚曰。",
        "from": "T20n1104_001:0472a20_28",
        "context_with_next_sentence": true
    },
    {
        "source_sentence": "　善哉世尊　　甚奇善逝　　常以悲心　救護一切　　而能為我　　及於眾會　說此最上　　真實之義爾時世尊說是經已。",
        "from": "T20n1104_001:0472a22_0",
        "context_with_next_sentence": true
    },
    {
        "source_sentence": "彼諸菩薩摩訶薩。",
        "from": "T20n1104_001:0472a25_1",
        "context_with_next_sentence": true
    },
    {
        "source_sentence": "及諸聲聞并持明者。",
        "from": "T20n1104_001:0472a25_2",
        "context_with_next_sentence": true
    },
    {
        "source_sentence": "大忿怒主一切明王。",
        "from": "T20n1104_001:0472a26_3",
        "context_with_next_sentence": true
    },
    {
        "source_sentence": "諸天人眾及五髻乾闥婆等。",
        "from": "T20n1104_001:0472a26_4",
        "context_with_next_sentence": true
    },
    {
        "source_sentence": "聞佛所說皆大歡喜信受奉行。",
        "from": "T20n1104_001:0472a27_5",
        "context_with_next_sentence": true
    },
    {
        "source_sentence": "佛說聖多羅菩薩經",
        "from": "T20n1104_001:0472a29_0",
        "context_with_next_sentence": false
    }
]