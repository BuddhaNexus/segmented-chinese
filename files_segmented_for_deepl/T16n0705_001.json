[
    {
        "source_sentence": "佛說布施經",
        "from": "T16n0705_001:0812c09_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少卿",
        "from": "T16n0705_001:0812c11_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T16n0705_001:0812c12_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園，與大苾芻眾說布施法。",
        "from": "T16n0705_001:0812c13_0",
        "context_with_next_sentence": true
    },
    {
        "source_sentence": "有三十七種：一、以信重心而行布施，當得離眾嫉妬，人所崇敬；二、依時施，得三業清淨，四時安隱；三、常行施，得身心適悅，無散亂失；四、親手施，得手指纖長，身相端正；五、為他施，復得他人行大捨施；六、依教施，心離取相，得無為福；七、以妙色具施，得身色端嚴，眾所愛樂；八、以上妙香具施，恒得旃檀之香，受用供養；九、以上味施，得味中上味，充益肢體；十、如法尊重施，得安隱快樂，眾人喜見；十一、以廣大心施，得無量廣大之福；十二、以美食施，得離飢饉，倉庫盈溢；十三、以漿飲施，得所往之處無諸飢渴；十四、以衣服施，得上妙衣，莊嚴身相；十五、以住處施，得田宅寬廣，樓閣莊嚴；十六、以臥具施，得生貴族，資具光潔；十七、以象、馬車輦施，得四神足，無擁妙用；十八、以湯藥施，得安隱快樂，無諸疾病；十九、以經法施，得宿命等通；二十、以花果施，得七覺支花；二十一、以花鬘施，得脫貪、瞋、癡垢；二十二、以香施，得離煩惱臭穢；二十三、以傘蓋施，得法自在；二十四、以鈴鐸施，得言音美妙；二十五、以音樂施，得梵音深妙；二十六、以然燈施，得天眼清淨；二十七、以繒綵、疋帛施，得解脫衣服；二十八、以香水灑如來塔廟；二十九、以香水浴如來身；三十、以香油塗飾佛像，共得三十二相、八十種好；三十一、以香水施浴眾僧，得富貴家生，少病安樂；三十二、以慈心施，得顏貌和悅，無諸瞋恨；三十三、以悲心施，得離殺害；三十四、以喜心施，得無所畏，遠離憂惱；三十五、以捨心施，得離罣礙，證寂滅樂；三十六、以種種施，得種種福；三十七、以無住無相心施，得無上正等正覺。",
        "from": "T16n0705_001:0812c14_1",
        "context_with_next_sentence": true
    },
    {
        "source_sentence": "佛告諸苾芻：「如是三十七種，智者所行，微妙施行，汝今受持。」",
        "from": "T16n0705_001:0813a16_0",
        "context_with_next_sentence": true
    },
    {
        "source_sentence": "爾時舍衛國王白佛言：「世尊！",
        "from": "T16n0705_001:0813a18_0",
        "context_with_next_sentence": true
    },
    {
        "source_sentence": "我等云何而行布施？」",
        "from": "T16n0705_001:0813a18_1",
        "context_with_next_sentence": true
    },
    {
        "source_sentence": "佛言：「大王！",
        "from": "T16n0705_001:0813a19_2",
        "context_with_next_sentence": true
    },
    {
        "source_sentence": "若求勝妙福報而行施時，慈心不殺，離諸嫉妬；正見相應，遠於不善；堅持禁戒，親近善友；閉惡趣門，開生天路；自利利他，其心平等。",
        "from": "T16n0705_001:0813a19_3",
        "context_with_next_sentence": true
    },
    {
        "source_sentence": "若如是施，是真布施，是大福田。",
        "from": "T16n0705_001:0813a22_4",
        "context_with_next_sentence": true
    },
    {
        "source_sentence": "復次行施，隨自心願，獲其報應。",
        "from": "T16n0705_001:0813a23_5",
        "context_with_next_sentence": true
    },
    {
        "source_sentence": "或以妙色、名香、珍味、軟觸，親手布施，得眾人尊重、眷屬圓滿、富貴安樂之報；或以飲食布施，而得大力；或以酥油之燈布施，而得天眼；或以音樂布施，而得天耳；或以湯藥布施，而得長壽；或以住處布施，而得樓閣、田園；或以法說布施，而得甘露。」",
        "from": "T16n0705_001:0813a23_6",
        "context_with_next_sentence": true
    },
    {
        "source_sentence": "佛言：「大王！",
        "from": "T16n0705_001:0813a29_7",
        "context_with_next_sentence": true
    },
    {
        "source_sentence": "若以十善行施，復得十種報應。",
        "from": "T16n0705_001:0813a29_8",
        "context_with_next_sentence": true
    },
    {
        "source_sentence": "十善者：不殺生、不偷盜、不婬欲、不妄語、不綺語、不惡口、不兩舌、不貪、不瞋、不癡而得命不中夭，財無散失，眷屬清潔，所言誠諦，離諸嫉妬，人所喜見，親友和睦，不墮貧賤，顏貌端正，智慧相應，獲報如是。」",
        "from": "T16n0705_001:0813b01_9",
        "context_with_next_sentence": true
    },
    {
        "source_sentence": "佛言：「大王！",
        "from": "T16n0705_001:0813b06_10",
        "context_with_next_sentence": true
    },
    {
        "source_sentence": "若以上妙飲食供養三寶，得五種利益：身相端嚴、氣力增盛、壽命延長、快樂安隱、成就辯才。",
        "from": "T16n0705_001:0813b06_11",
        "context_with_next_sentence": true
    },
    {
        "source_sentence": "如是南贍部洲一切眾生——父母、妻子、男女眷屬——如上布施，隨願所求，無不圓滿。」",
        "from": "T16n0705_001:0813b08_12",
        "context_with_next_sentence": true
    },
    {
        "source_sentence": "說此法已，皆大歡喜，作禮而退。",
        "from": "T16n0705_001:0813b10_13",
        "context_with_next_sentence": true
    },
    {
        "source_sentence": "佛說布施經",
        "from": "T16n0705_001:0813b12_0",
        "context_with_next_sentence": false
    }
]