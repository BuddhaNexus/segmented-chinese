[
    {
        "source_sentence": "佛說大乘菩薩藏正法經卷第五",
        "from": "T11n0316_005:0789c07_0",
        "context_with_next_sentence": true
    },
    {
        "source_sentence": "譯經三藏朝散大夫試光祿卿",
        "from": "T11n0316_005:0789c09_0",
        "context_with_next_sentence": true
    },
    {
        "source_sentence": "光梵大師賜紫沙門臣惟淨等",
        "from": "T11n0316_005:0789c10_0",
        "context_with_next_sentence": true
    },
    {
        "source_sentence": "奉　詔譯",
        "from": "T11n0316_005:0789c11_0",
        "context_with_next_sentence": true
    },
    {
        "source_sentence": "無怖夜叉品第二",
        "from": "T11n0316_005:0789c12_0",
        "context_with_next_sentence": true
    },
    {
        "source_sentence": "爾時世尊於其中路化度五百諸長者已，即於是處安然詳審，將入王舍大城。",
        "from": "T11n0316_005:0789c13_0",
        "context_with_next_sentence": true
    },
    {
        "source_sentence": "爾時王舍大城諸賢聖中有大夜叉，名曰無怖，即作是念：「值佛世尊斯極難得，我今應以勝妙飲食奉上世尊。」",
        "from": "T11n0316_005:0789c15_0",
        "context_with_next_sentence": true
    },
    {
        "source_sentence": "時無怖夜叉即以色香味觸清淨具足上妙飲食恭奉世尊。",
        "from": "T11n0316_005:0789c17_1",
        "context_with_next_sentence": true
    },
    {
        "source_sentence": "爾時世尊為悲愍彼無怖夜叉故受所施食。",
        "from": "T11n0316_005:0789c19_0",
        "context_with_next_sentence": true
    },
    {
        "source_sentence": "佛受食訖，即時空中有六萬八千諸夜叉眾作是讚言：「善哉善哉！」",
        "from": "T11n0316_005:0789c20_0",
        "context_with_next_sentence": true
    },
    {
        "source_sentence": "隨喜讚聲遍聞空界。",
        "from": "T11n0316_005:0789c21_1",
        "context_with_next_sentence": true
    },
    {
        "source_sentence": "時無怖夜叉告自會中諸夜叉眾言：「我已持奉如來清淨上妙飲食。",
        "from": "T11n0316_005:0789c22_0",
        "context_with_next_sentence": true
    },
    {
        "source_sentence": "汝等諸眾宜應奉施諸苾芻眾清淨飲食，當令汝等於長夜中利益安樂。」",
        "from": "T11n0316_005:0789c23_1",
        "context_with_next_sentence": true
    },
    {
        "source_sentence": "時諸夜叉即皆奉施諸苾芻眾最上飲食，時苾芻眾為悲愍故悉受其食。",
        "from": "T11n0316_005:0789c26_0",
        "context_with_next_sentence": true
    },
    {
        "source_sentence": "爾時世尊及苾芻眾受其食已，漸次進詣王舍大城。",
        "from": "T11n0316_005:0789c27_1",
        "context_with_next_sentence": true
    },
    {
        "source_sentence": "是時即有無數千天眾，無數千龍眾、夜叉眾、乾闥婆眾、阿修羅眾、迦樓羅眾、緊那羅眾、摩睺羅伽眾、人眾非人眾，及彼無數百千俱胝那庾多諸眾生眾，咸悉圍繞隨從世尊。",
        "from": "T11n0316_005:0789c28_2",
        "context_with_next_sentence": true
    },
    {
        "source_sentence": "爾時世尊未至王舍大城先詣一處廣大地方，到已敷設勝妙之座，佛處其座。",
        "from": "T11n0316_005:0790a04_0",
        "context_with_next_sentence": true
    },
    {
        "source_sentence": "時無怖夜叉即以天妙曼陀羅花、優鉢羅花、鉢訥摩花、俱母陀花、奔拏利迦花，及彼天妙栴檀香末，散於佛上而伸供養，普散遍散周廣而散，散已合掌住立佛前。",
        "from": "T11n0316_005:0790a05_1",
        "context_with_next_sentence": true
    },
    {
        "source_sentence": "爾時世尊知無怖夜叉及諸夜叉眾深心清淨已，即時放大殊妙光明。",
        "from": "T11n0316_005:0790a10_0",
        "context_with_next_sentence": true
    },
    {
        "source_sentence": "法爾已來，諸佛世尊所放光明，具無數色及種種色從口門出，所謂青黃赤白紅紫碧綠，光明普照無邊世界，映蔽日月威光不現，其光照耀下至地獄上至梵世。",
        "from": "T11n0316_005:0790a11_1",
        "context_with_next_sentence": true
    },
    {
        "source_sentence": "光相旋還至於佛所，右繞七匝，而彼光明從佛頂隱、或從肩隱、或從膝隱。",
        "from": "T11n0316_005:0790a15_2",
        "context_with_next_sentence": true
    },
    {
        "source_sentence": "法爾已來諸佛世尊若為地獄眾生授記，光即從佛雙足而隱，若為傍生授記，光從背隱；若為餓鬼眾生授記，光從前隱；若為人趣授記，光從左隱；若為天趣授記，光從右隱；若為聲聞授記，光從膝隱；若為緣覺授記，光從肩隱；若諸佛世尊為諸菩薩授阿耨多羅三藐三菩提記，光從頂隱。",
        "from": "T11n0316_005:0790a16_3",
        "context_with_next_sentence": true
    },
    {
        "source_sentence": "爾時尊者阿難見佛世尊所放廣大淨光明已，偏袒右肩右膝著地，合掌向佛，說伽陀曰：「世尊今日以何因，　　放大光明普照耀？",
        "from": "T11n0316_005:0790a24_0",
        "context_with_next_sentence": true
    },
    {
        "source_sentence": "　廣作利益諸世間，　　現斯光相何所為？",
        "from": "T11n0316_005:0790a28_0",
        "context_with_next_sentence": true
    },
    {
        "source_sentence": "　何人今日植聖種，　　聞佛菩提廣大因？",
        "from": "T11n0316_005:0790a29_0",
        "context_with_next_sentence": true
    },
    {
        "source_sentence": "　何人授記在今時？",
        "from": "T11n0316_005:0790b01_0",
        "context_with_next_sentence": true
    },
    {
        "source_sentence": "　　何人安住解脫果？",
        "from": "T11n0316_005:0790b01_1",
        "context_with_next_sentence": true
    },
    {
        "source_sentence": "　大智放光非無因，　　為調伏故現光相，　所放光相作開明，　　牟尼聖尊光何現？」",
        "from": "T11n0316_005:0790b02_0",
        "context_with_next_sentence": true
    },
    {
        "source_sentence": "爾時世尊說伽陀曰：「有一夜叉名無怖，　　信向佛故施飲食，　彼發最上清淨心，　　故我今時現光相。",
        "from": "T11n0316_005:0790b04_0",
        "context_with_next_sentence": true
    },
    {
        "source_sentence": "　而是夜叉此界滅，　　即當往生忉利天，　於彼天中壽終時，　　後當生於夜摩天。",
        "from": "T11n0316_005:0790b07_0",
        "context_with_next_sentence": true
    },
    {
        "source_sentence": "　夜摩滅已生兜率，　　以欲塵故造染業，　還復墮生於人間，　　當得為王具神力。",
        "from": "T11n0316_005:0790b09_0",
        "context_with_next_sentence": true
    },
    {
        "source_sentence": "　作轉輪王人中主，　　統四大洲而自在，　人間滅已復得生，　　彼梵世中受勝報。",
        "from": "T11n0316_005:0790b11_0",
        "context_with_next_sentence": true
    },
    {
        "source_sentence": "　後經二十俱胝劫，　　常為一切所恭信，　於彼天上及人間，　　數數往來受諸樂。",
        "from": "T11n0316_005:0790b13_0",
        "context_with_next_sentence": true
    },
    {
        "source_sentence": "　其後棄捨於王位，　　淨信捨家而出家，　於彼緣覺妙菩提，　　如是畢竟當獲得。",
        "from": "T11n0316_005:0790b15_0",
        "context_with_next_sentence": true
    },
    {
        "source_sentence": "　經於三十千生中，　　而數滅彼夜叉身，　後復還生忉利天，　　恭敬於佛作佛事。",
        "from": "T11n0316_005:0790b17_0",
        "context_with_next_sentence": true
    },
    {
        "source_sentence": "　彌勒尊佛當見已，　　而彼夜叉即獲得，　阿羅漢果證圓成，　　隨佛大師伸供養。",
        "from": "T11n0316_005:0790b19_0",
        "context_with_next_sentence": true
    },
    {
        "source_sentence": "　後滿一千夜叉生，　　安立無上大菩提，　以彼彼生諸善根，　　永不復墮諸惡趣。",
        "from": "T11n0316_005:0790b21_0",
        "context_with_next_sentence": true
    },
    {
        "source_sentence": "　或復值遇於千佛，　　尊重恭敬人中尊，　為求無上大菩提，　　利益一切眾生故。",
        "from": "T11n0316_005:0790b23_0",
        "context_with_next_sentence": true
    },
    {
        "source_sentence": "　或二三千夜叉生，　　以花鬘等作供養，　為佛菩提最上因，　　千俱胝生供養佛，　次復清淨觀己身，　　後復尊敬佛菩提。",
        "from": "T11n0316_005:0790b25_0",
        "context_with_next_sentence": true
    },
    {
        "source_sentence": "　夜叉有子名大山，　　受夜叉身具神力，　大山夜叉發淨心，　　願我當得成佛果。",
        "from": "T11n0316_005:0790b28_0",
        "context_with_next_sentence": true
    },
    {
        "source_sentence": "　後常恭敬佛世尊，　　於一切處發洪願，　今見我已伸供養，　　發起最勝菩提心。",
        "from": "T11n0316_005:0790c01_0",
        "context_with_next_sentence": true
    },
    {
        "source_sentence": "　即當以此眾善根，　　永離三塗諸惡趣，　當見彌勒尊佛已，　　施佛俱胝妙寶蓋。",
        "from": "T11n0316_005:0790c03_0",
        "context_with_next_sentence": true
    },
    {
        "source_sentence": "　施寶蓋已復淨心，　　施佛俱胝妙衣服，　如是廣大供施已，　　然後發心求出家。",
        "from": "T11n0316_005:0790c05_0",
        "context_with_next_sentence": true
    },
    {
        "source_sentence": "　五百歲中起精勤，　　清淨修持於梵行，　為求無上大菩提，　　利益一切眾生故。",
        "from": "T11n0316_005:0790c07_0",
        "context_with_next_sentence": true
    },
    {
        "source_sentence": "　彼以如是勝上緣，　　普修布施持戒行，　如彼殑伽沙數量，　　若干劫中廣修行。",
        "from": "T11n0316_005:0790c09_0",
        "context_with_next_sentence": true
    },
    {
        "source_sentence": "　若干劫數我所知，　　如所知見而宣說，　此後修行經劫數，　　非我所知不可說。",
        "from": "T11n0316_005:0790c11_0",
        "context_with_next_sentence": true
    },
    {
        "source_sentence": "　如先所說譬喻中，　　殑伽河沙等數量，　彼見若干佛世尊，　　於彼彼佛咸尊敬。",
        "from": "T11n0316_005:0790c13_0",
        "context_with_next_sentence": true
    },
    {
        "source_sentence": "　奇哉勝智大智心，　　即彼大心無有上，　廣伸供養於諸佛，　　普利眾生數莫知。",
        "from": "T11n0316_005:0790c15_0",
        "context_with_next_sentence": true
    },
    {
        "source_sentence": "　後當成佛大聖尊，　　一切世間無有上，　大山夜叉當成佛，　　名稱醫王為佛號。",
        "from": "T11n0316_005:0790c17_0",
        "context_with_next_sentence": true
    },
    {
        "source_sentence": "　七十俱胝歲數中，　　廣為眾生宣正法，　名稱醫王佛會中，　　二十俱胝大眾會。",
        "from": "T11n0316_005:0790c19_0",
        "context_with_next_sentence": true
    },
    {
        "source_sentence": "　而彼眾會所發心，　　一切當修布施行，　其後復增苾芻眾，　　數滿二十一俱胝。",
        "from": "T11n0316_005:0790c21_0",
        "context_with_next_sentence": true
    },
    {
        "source_sentence": "　於彼廣大眾會中，　　具有無量聲聞眾，　彼會所有聲聞眾，　　而悉趣向大菩提。",
        "from": "T11n0316_005:0790c23_0",
        "context_with_next_sentence": true
    },
    {
        "source_sentence": "　彼佛利益諸眾生，　　化事周圓當入滅，　彼時正法住於世，　　當滿百千歲數中，　五百劫中得具圓，　　有佛及彼苾芻眾。",
        "from": "T11n0316_005:0790c25_0",
        "context_with_next_sentence": true
    },
    {
        "source_sentence": "　其後或復經一劫，　　或復經彼一千劫，　智者出現化世間，　　使令親近於佛法。",
        "from": "T11n0316_005:0790c28_0",
        "context_with_next_sentence": true
    },
    {
        "source_sentence": "　說彼極善樂欲意，　　深固多聞為最上，　不深固心悉滅除，　　常當深固善觀察。",
        "from": "T11n0316_005:0791a01_0",
        "context_with_next_sentence": true
    },
    {
        "source_sentence": "　宣說諸有多聞者，　　彼能增長於勝慧，　四根本法正義門，　　為諸菩薩所歸向。",
        "from": "T11n0316_005:0791a03_0",
        "context_with_next_sentence": true
    },
    {
        "source_sentence": "　所謂施戒聞捨等，　　於菩薩道極賢善，　宣說菩提正道門，　　最勝乘中而無上。",
        "from": "T11n0316_005:0791a05_0",
        "context_with_next_sentence": true
    },
    {
        "source_sentence": "　其有宣說聲聞道，　　除斷疑網復賢善，　廣為利益諸眾生，　　我放光明普照耀。",
        "from": "T11n0316_005:0791a07_0",
        "context_with_next_sentence": true
    },
    {
        "source_sentence": "　佛出世為大光明，　　當知最上極難得，　宣說甚深妙法門，　　普利一切世間故。」",
        "from": "T11n0316_005:0791a09_0",
        "context_with_next_sentence": true
    },
    {
        "source_sentence": "爾時大山夜叉即作是念：「世尊今時往詣王舍大城鷲峯山中，我今宜應於世尊所少植善根。」",
        "from": "T11n0316_005:0791a11_0",
        "context_with_next_sentence": true
    },
    {
        "source_sentence": "即時告語彼自會中夜叉眾言：「諸仁者！",
        "from": "T11n0316_005:0791a13_1",
        "context_with_next_sentence": true
    },
    {
        "source_sentence": "汝等當知，世尊將詣王舍大城鷲峯山中。",
        "from": "T11n0316_005:0791a14_0",
        "context_with_next_sentence": true
    },
    {
        "source_sentence": "汝等宜應發勤勇心，各隨力能為佛世尊作供養事。」",
        "from": "T11n0316_005:0791a14_1",
        "context_with_next_sentence": true
    },
    {
        "source_sentence": "時大山夜叉言已，即與自會眷屬，從王舍大城乃至鷲峯山中，所經道路皆悉除去土石砂礫如淨圓鏡，於道路中以淨香水周匝遍灑，復以妙衣於其道中相續布設，復於道中處處安施等人分量諸殊妙花，幢幡寶蓋種種莊嚴，復置殊妙塗香寶瓶及諸妙香，寶繩交絡垂諸花瓔以為嚴飾。",
        "from": "T11n0316_005:0791a17_0",
        "context_with_next_sentence": true
    },
    {
        "source_sentence": "復於空中奏妙音樂。",
        "from": "T11n0316_005:0791a23_1",
        "context_with_next_sentence": true
    },
    {
        "source_sentence": "又復敷置盡一箭道優鉢羅花、俱母陀花、奔拏利迦花等。",
        "from": "T11n0316_005:0791a24_2",
        "context_with_next_sentence": true
    },
    {
        "source_sentence": "復有異鳥翔鳴道中，金繩交絡有七寶網，及以金網彌覆其上。",
        "from": "T11n0316_005:0791a25_3",
        "context_with_next_sentence": true
    },
    {
        "source_sentence": "爾時大山夜叉於其道中廣莊嚴已，即自化身，并其眾會，身喜心喜清淨悅意，發歡喜心、極純善心、柔軟心、清淨心、無障礙心、悅樂心、向佛心、向法心、向僧心、菩提無動心、無恐畏心、無等等心、一切三界最勝心、慈愍一切眾生心、悲心、喜心、捨心、成諸佛法大器之心、真實心堅固心、不破壞心增勝心、於聲聞緣覺地中生棄捨心、於菩薩地中起成辦心。",
        "from": "T11n0316_005:0791a27_0",
        "context_with_next_sentence": true
    },
    {
        "source_sentence": "發如是等清淨之心，來詣佛所。",
        "from": "T11n0316_005:0791b05_1",
        "context_with_next_sentence": true
    },
    {
        "source_sentence": "到已頭面頂禮佛足，右繞三匝住立一面，合掌向佛說伽陀曰：「我今為佛廣施設，　　最上最勝諸供養，　願我當得佛聖果，　　宣說最上微妙法。",
        "from": "T11n0316_005:0791b06_2",
        "context_with_next_sentence": true
    },
    {
        "source_sentence": "　願我當圓於十力，　　歡喜善住四無畏，　廣大利益諸眾生，　　如佛世尊諸所作。",
        "from": "T11n0316_005:0791b11_0",
        "context_with_next_sentence": true
    },
    {
        "source_sentence": "　具三十二勝妙相，　　八十種好眾莊嚴，　當作世間大光明，　　如佛世尊普照耀。",
        "from": "T11n0316_005:0791b13_0",
        "context_with_next_sentence": true
    },
    {
        "source_sentence": "　轉彼清淨妙法輪，　　十二行相而最上，　宣說甘露正法門，　　普為眾生作利益。",
        "from": "T11n0316_005:0791b15_0",
        "context_with_next_sentence": true
    },
    {
        "source_sentence": "　廣現神通變化事，　　如佛世尊現亦然，　善作利益諸群生，　　乃至無數俱胝眾。",
        "from": "T11n0316_005:0791b17_0",
        "context_with_next_sentence": true
    },
    {
        "source_sentence": "　世尊出現大光明，　　如大龍王無所畏，　如是正道廣宣揚，　　開覺菩提而無上。",
        "from": "T11n0316_005:0791b19_0",
        "context_with_next_sentence": true
    },
    {
        "source_sentence": "　為舍亦復為歸救，　　為趣攝化諸眾生，　願我當得亦復然，　　利眾生事皆圓滿。",
        "from": "T11n0316_005:0791b21_0",
        "context_with_next_sentence": true
    },
    {
        "source_sentence": "　五趣所生諸群品，　　願我當為作主宰，　悉令解脫諸苦因，　　如佛世尊所解脫。",
        "from": "T11n0316_005:0791b23_0",
        "context_with_next_sentence": true
    },
    {
        "source_sentence": "　為二足尊作供養，　　無邊威德光明照，　天主龍及阿修羅，　　普供世間無等比。",
        "from": "T11n0316_005:0791b25_0",
        "context_with_next_sentence": true
    },
    {
        "source_sentence": "　我作最上勝事業，　　願我當如大法主，　三十二種勝相圓，　　天上人間為最上。」",
        "from": "T11n0316_005:0791b27_0",
        "context_with_next_sentence": true
    },
    {
        "source_sentence": "爾時世尊為大山夜叉說伽陀曰：「如佛世尊所說教，　　修作無上正法因，　眾生當得勝法門，　　無上菩提不難得。",
        "from": "T11n0316_005:0791b29_0",
        "context_with_next_sentence": true
    },
    {
        "source_sentence": "　世間光明大聖主，　　作供養已佛光照，　諸天龍神人眾中，　　所應受彼諸供養。",
        "from": "T11n0316_005:0791c03_0",
        "context_with_next_sentence": true
    },
    {
        "source_sentence": "　成證無上大菩提，　　安坐樹王眾集會，　摧伏大惡諸魔軍，　　廣為眾生宣正法。」",
        "from": "T11n0316_005:0791c05_0",
        "context_with_next_sentence": true
    },
    {
        "source_sentence": "爾時世尊即與無數百千天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，并餘無數百千俱胝那庾多諸眾生類，恭敬圍繞。",
        "from": "T11n0316_005:0791c07_0",
        "context_with_next_sentence": true
    },
    {
        "source_sentence": "而佛世尊具大威德，有大神力起大變化，廣大施作放大威光，振動剎土雨大蓮花，鼓百千種殊妙音樂，有妙蓮花大若車輪隨足而蹈。",
        "from": "T11n0316_005:0791c10_1",
        "context_with_next_sentence": true
    },
    {
        "source_sentence": "世尊從彼大山夜叉妙巧施作莊嚴道路，往詣鷲峯山中。",
        "from": "T11n0316_005:0791c13_2",
        "context_with_next_sentence": true
    },
    {
        "source_sentence": "世尊到已，即告尊者阿難言：「汝可為佛施設殊妙之座，所謂法座、最上之座、三界勝座及妙寶座。",
        "from": "T11n0316_005:0791c14_3",
        "context_with_next_sentence": true
    },
    {
        "source_sentence": "如來登其座已，攝受一切眾生，稱揚演說彼菩薩藏甚深正法，成辦一切菩薩勝行，除去一切眾生諸有疑惑，開明正慧斷諸疑網。",
        "from": "T11n0316_005:0791c16_4",
        "context_with_next_sentence": true
    },
    {
        "source_sentence": "如來說此甚深經典，廣為悲愍利益安樂天人世間一切眾生。」",
        "from": "T11n0316_005:0791c19_5",
        "context_with_next_sentence": true
    },
    {
        "source_sentence": "爾時尊者阿難受佛勅已，乃為如來施設勝座。",
        "from": "T11n0316_005:0791c21_0",
        "context_with_next_sentence": true
    },
    {
        "source_sentence": "是時即有六十八俱胝天眾，各各為佛施設寶座而為獻奉。",
        "from": "T11n0316_005:0791c22_1",
        "context_with_next_sentence": true
    },
    {
        "source_sentence": "請佛如來登斯座已，即於佛前異口同音說伽陀曰：「我今為佛廣敷設，　　殊勝寶座及妙衣，　願佛悲愍諸天人，　　如其所應登寶座。",
        "from": "T11n0316_005:0791c23_2",
        "context_with_next_sentence": true
    },
    {
        "source_sentence": "　若佛如來登座已，　　宣說正法趣彼岸，　六種振動於世間，　　一切皆生大歡喜。",
        "from": "T11n0316_005:0791c27_0",
        "context_with_next_sentence": true
    },
    {
        "source_sentence": "　佛光普照諸大眾，　　煥明佛剎及山王，　普得見佛大聖尊，　　開生清淨諸法欲。",
        "from": "T11n0316_005:0791c29_0",
        "context_with_next_sentence": true
    },
    {
        "source_sentence": "　所有天龍及人眾，　　八部一切諸品類，　互相得見彼彼身，　　是中一切無障礙。",
        "from": "T11n0316_005:0792a02_0",
        "context_with_next_sentence": true
    },
    {
        "source_sentence": "　所有俱胝那庾多，　　百千天人大眾等，　各得見佛大聖尊，　　宣說難得妙法句。」",
        "from": "T11n0316_005:0792a04_0",
        "context_with_next_sentence": true
    },
    {
        "source_sentence": "　是時頻婆娑羅王，　　與諸臣佐并眷屬，　剎那來至佛會中，　　親近聖尊為聽法。",
        "from": "T11n0316_005:0792a06_0",
        "context_with_next_sentence": true
    },
    {
        "source_sentence": "　佛知眾座悉已定，　　普遍四方善觀察，　一切眾會及天人，　　廣為眾生作利益。",
        "from": "T11n0316_005:0792a08_0",
        "context_with_next_sentence": true
    },
    {
        "source_sentence": "　世尊普告諸大眾：　　「疑者當問二足尊，　隨諸所問我開明，　　普令除斷諸疑惑。」",
        "from": "T11n0316_005:0792a10_0",
        "context_with_next_sentence": true
    },
    {
        "source_sentence": "爾時三千大千世界一切眾生，及天人世間諸眾會等，咸悉恭敬瞻仰世尊；起清淨心，屏息外聞，專注聽受如來宣說甚深正法。",
        "from": "T11n0316_005:0792a12_0",
        "context_with_next_sentence": true
    },
    {
        "source_sentence": "爾時世尊即告尊者大目乾連言：「汝勿就座。",
        "from": "T11n0316_005:0792a15_0",
        "context_with_next_sentence": true
    },
    {
        "source_sentence": "應當觀彼諸苾芻眾，其有未來赴斯會者，汝今往彼雪山南面大迦葉所召來赴會。」",
        "from": "T11n0316_005:0792a16_0",
        "context_with_next_sentence": true
    },
    {
        "source_sentence": "時尊者大目乾連受佛勅已，即運神力往詣雪山南面大迦葉所。",
        "from": "T11n0316_005:0792a18_0",
        "context_with_next_sentence": true
    },
    {
        "source_sentence": "到已白言：「尊者當知，世尊如來今在鷲峯山中，與沙門婆羅門人天大眾集會說法。",
        "from": "T11n0316_005:0792a19_1",
        "context_with_next_sentence": true
    },
    {
        "source_sentence": "佛遣我來呼召尊者。",
        "from": "T11n0316_005:0792a21_2",
        "context_with_next_sentence": true
    },
    {
        "source_sentence": "唯願尊者如佛教命往赴佛會。",
        "from": "T11n0316_005:0792a21_3",
        "context_with_next_sentence": true
    },
    {
        "source_sentence": "無令互得隱法之罪。」",
        "from": "T11n0316_005:0792a22_4",
        "context_with_next_sentence": true
    },
    {
        "source_sentence": "爾時尊者大迦葉謂尊者大目乾連言：「汝宜先往，我即隨當往詣佛所。」",
        "from": "T11n0316_005:0792a23_0",
        "context_with_next_sentence": true
    },
    {
        "source_sentence": "是時尊者大迦葉即於座中運自所有神通化用，四眾圍繞，於剎那間即到鷲峯山中佛世尊所。",
        "from": "T11n0316_005:0792a25_0",
        "context_with_next_sentence": true
    },
    {
        "source_sentence": "到已頭面頂禮佛足，去佛不遠於一面坐。",
        "from": "T11n0316_005:0792a27_1",
        "context_with_next_sentence": true
    },
    {
        "source_sentence": "時尊者大目乾連以神通力旋至佛所，見尊者大迦葉先至佛會在一面坐。",
        "from": "T11n0316_005:0792a29_0",
        "context_with_next_sentence": true
    },
    {
        "source_sentence": "見已白言：「尊者大迦葉神力具足，先至佛會，其何速邪？」",
        "from": "T11n0316_005:0792b01_1",
        "context_with_next_sentence": true
    },
    {
        "source_sentence": "尊者大迦葉即謂大目乾連言：「如佛說汝神通第一，何故今時徐緩如是？」",
        "from": "T11n0316_005:0792b02_2",
        "context_with_next_sentence": true
    },
    {
        "source_sentence": "佛說大乘菩薩藏正法經卷第五",
        "from": "T11n0316_005:0792b05_0",
        "context_with_next_sentence": false
    }
]