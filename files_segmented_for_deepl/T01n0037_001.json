[
    {
        "source_sentence": "佛說緣本致經",
        "from": "T01n0037_001:0820b21_0",
        "context_with_next_sentence": true
    },
    {
        "source_sentence": "失譯人名今附東晉錄",
        "from": "T01n0037_001:0820b23_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園。",
        "from": "T01n0037_001:0820b24_0",
        "context_with_next_sentence": true
    },
    {
        "source_sentence": "佛告諸比丘：「愛訒深有，榮色未起，為纏沒住，亦有本栽，非無緣致。",
        "from": "T01n0037_001:0820b24_1",
        "context_with_next_sentence": true
    },
    {
        "source_sentence": "愛有耽荒，本致熟在，狂醉為受，不明觀解，是名癡本。",
        "from": "T01n0037_001:0820b26_2",
        "context_with_next_sentence": true
    },
    {
        "source_sentence": "「癡緣所生，亦為有本。",
        "from": "T01n0037_001:0820b28_0",
        "context_with_next_sentence": true
    },
    {
        "source_sentence": "何等為本？",
        "from": "T01n0037_001:0820b28_1",
        "context_with_next_sentence": true
    },
    {
        "source_sentence": "眩曜色聲，五蓋馳惑，斯生癡本矣。",
        "from": "T01n0037_001:0820b28_2",
        "context_with_next_sentence": true
    },
    {
        "source_sentence": "「五蓋蔽冥，致影沈吟，亦為有本。",
        "from": "T01n0037_001:0820c01_0",
        "context_with_next_sentence": true
    },
    {
        "source_sentence": "何等為本？",
        "from": "T01n0037_001:0820c01_1",
        "context_with_next_sentence": true
    },
    {
        "source_sentence": "三惡種牽，斯謂為本。",
        "from": "T01n0037_001:0820c01_2",
        "context_with_next_sentence": true
    },
    {
        "source_sentence": "「三惡栽習，亦為有本。",
        "from": "T01n0037_001:0820c03_0",
        "context_with_next_sentence": true
    },
    {
        "source_sentence": "何等為本？",
        "from": "T01n0037_001:0820c03_1",
        "context_with_next_sentence": true
    },
    {
        "source_sentence": "不攝根識，斯亦為本。",
        "from": "T01n0037_001:0820c03_2",
        "context_with_next_sentence": true
    },
    {
        "source_sentence": "「不攝根識，緣致有本。",
        "from": "T01n0037_001:0820c05_0",
        "context_with_next_sentence": true
    },
    {
        "source_sentence": "何等為本？",
        "from": "T01n0037_001:0820c05_1",
        "context_with_next_sentence": true
    },
    {
        "source_sentence": "謂非所應念，專候不已，斯謂本也。",
        "from": "T01n0037_001:0820c05_2",
        "context_with_next_sentence": true
    },
    {
        "source_sentence": "「非應所念，亦從本緣，不為無本。",
        "from": "T01n0037_001:0820c06_3",
        "context_with_next_sentence": true
    },
    {
        "source_sentence": "何等為本？",
        "from": "T01n0037_001:0820c07_4",
        "context_with_next_sentence": true
    },
    {
        "source_sentence": "不從正信，迷於所向，斯謂本也。",
        "from": "T01n0037_001:0820c07_5",
        "context_with_next_sentence": true
    },
    {
        "source_sentence": "「不信從謬，亦有緣致，非為無本。",
        "from": "T01n0037_001:0820c08_6",
        "context_with_next_sentence": true
    },
    {
        "source_sentence": "何等為本？",
        "from": "T01n0037_001:0820c08_7",
        "context_with_next_sentence": true
    },
    {
        "source_sentence": "惡師所引，非法聽受，斯謂為本。",
        "from": "T01n0037_001:0820c09_8",
        "context_with_next_sentence": true
    },
    {
        "source_sentence": "「非正失聽，亦有緣本。",
        "from": "T01n0037_001:0820c09_9",
        "context_with_next_sentence": true
    },
    {
        "source_sentence": "何等為本？",
        "from": "T01n0037_001:0820c10_10",
        "context_with_next_sentence": true
    },
    {
        "source_sentence": "違背賢聖英俊之聚，斯謂為本。",
        "from": "T01n0037_001:0820c10_11",
        "context_with_next_sentence": true
    },
    {
        "source_sentence": "「乖錯賢俊緣致違背，亦為有本。",
        "from": "T01n0037_001:0820c12_0",
        "context_with_next_sentence": true
    },
    {
        "source_sentence": "何等為本？",
        "from": "T01n0037_001:0820c12_1",
        "context_with_next_sentence": true
    },
    {
        "source_sentence": "失於戴仰虛心集樂，斯謂本矣。",
        "from": "T01n0037_001:0820c13_0",
        "context_with_next_sentence": true
    },
    {
        "source_sentence": "如是，比丘！",
        "from": "T01n0037_001:0820c13_1",
        "context_with_next_sentence": true
    },
    {
        "source_sentence": "夫失賢眾清高之聚，身口意行視聽惑滿，胸心閉塞矣。",
        "from": "T01n0037_001:0820c14_0",
        "context_with_next_sentence": true
    },
    {
        "source_sentence": "以非法見，信向毀矣。",
        "from": "T01n0037_001:0820c15_1",
        "context_with_next_sentence": true
    },
    {
        "source_sentence": "正道負背則邪見增，邪見增則內攝喪，內攝喪則三惡興恣，三惡興恣則五蓋盈滿，五蓋盈滿則癡本足，癡本足則愛受盛，以斯轉種增著猗有，塵染無際矣。",
        "from": "T01n0037_001:0820c15_2",
        "context_with_next_sentence": true
    },
    {
        "source_sentence": "「度世明慧，昇于脫要，亦為有本。",
        "from": "T01n0037_001:0820c20_0",
        "context_with_next_sentence": true
    },
    {
        "source_sentence": "何謂度世智慧解脫之本？",
        "from": "T01n0037_001:0820c20_1",
        "context_with_next_sentence": true
    },
    {
        "source_sentence": "七覺法妙，謂為致本。",
        "from": "T01n0037_001:0820c21_2",
        "context_with_next_sentence": true
    },
    {
        "source_sentence": "「七覺鏡照，亦為有本。",
        "from": "T01n0037_001:0820c22_0",
        "context_with_next_sentence": true
    },
    {
        "source_sentence": "何等為本？",
        "from": "T01n0037_001:0820c22_1",
        "context_with_next_sentence": true
    },
    {
        "source_sentence": "謂四意止，斯則覺本。",
        "from": "T01n0037_001:0820c22_2",
        "context_with_next_sentence": true
    },
    {
        "source_sentence": "「四意靜止，由從有本，非無有本。",
        "from": "T01n0037_001:0820c23_3",
        "context_with_next_sentence": true
    },
    {
        "source_sentence": "其義焉在？",
        "from": "T01n0037_001:0820c23_4",
        "context_with_next_sentence": true
    },
    {
        "source_sentence": "謂清淨潔妙，其行在三。",
        "from": "T01n0037_001:0820c24_5",
        "context_with_next_sentence": true
    },
    {
        "source_sentence": "「三清淨行，亦為有本，非無有本。",
        "from": "T01n0037_001:0820c25_0",
        "context_with_next_sentence": true
    },
    {
        "source_sentence": "本義為何？",
        "from": "T01n0037_001:0820c25_1",
        "context_with_next_sentence": true
    },
    {
        "source_sentence": "謂守攝諸根，斯則為本。",
        "from": "T01n0037_001:0820c26_0",
        "context_with_next_sentence": true
    },
    {
        "source_sentence": "「守攝諸根，亦為有本，非無有本。",
        "from": "T01n0037_001:0820c27_0",
        "context_with_next_sentence": true
    },
    {
        "source_sentence": "本義為何？",
        "from": "T01n0037_001:0820c27_1",
        "context_with_next_sentence": true
    },
    {
        "source_sentence": "謂鏡鑑玄照，斯為本念矣。",
        "from": "T01n0037_001:0820c27_2",
        "context_with_next_sentence": true
    },
    {
        "source_sentence": "「本念照往，亦為有本，緣致入正。",
        "from": "T01n0037_001:0820c29_0",
        "context_with_next_sentence": true
    },
    {
        "source_sentence": "何等為本？",
        "from": "T01n0037_001:0820c29_1",
        "context_with_next_sentence": true
    },
    {
        "source_sentence": "本念造勝，謂之樹信。",
        "from": "T01n0037_001:0820c29_2",
        "context_with_next_sentence": true
    },
    {
        "source_sentence": "「信亦有本，不為無本。",
        "from": "T01n0037_001:0821a02_0",
        "context_with_next_sentence": true
    },
    {
        "source_sentence": "何等信本？",
        "from": "T01n0037_001:0821a02_1",
        "context_with_next_sentence": true
    },
    {
        "source_sentence": "謂多聞經道次第典要，斯謂為本。",
        "from": "T01n0037_001:0821a02_2",
        "context_with_next_sentence": true
    },
    {
        "source_sentence": "「聞於經法，亦為有本，不為無本。",
        "from": "T01n0037_001:0821a04_0",
        "context_with_next_sentence": true
    },
    {
        "source_sentence": "何等聞法？",
        "from": "T01n0037_001:0821a04_1",
        "context_with_next_sentence": true
    },
    {
        "source_sentence": "謂賢行澄清業真者也。",
        "from": "T01n0037_001:0821a04_2",
        "context_with_next_sentence": true
    },
    {
        "source_sentence": "「賢者清淨，亦為有本。",
        "from": "T01n0037_001:0821a06_0",
        "context_with_next_sentence": true
    },
    {
        "source_sentence": "何等為本？",
        "from": "T01n0037_001:0821a06_1",
        "context_with_next_sentence": true
    },
    {
        "source_sentence": "謂俊行清真潔白之聚。",
        "from": "T01n0037_001:0821a06_2",
        "context_with_next_sentence": true
    },
    {
        "source_sentence": "「如是，比丘！",
        "from": "T01n0037_001:0821a08_0",
        "context_with_next_sentence": true
    },
    {
        "source_sentence": "賢者集勝依附明哲，奉事多聞能致信本，信本已立便得正念，正念已樹守攝諸根，根守已建登三行淨，已三清淨便四意止，四意止立便七覺意；七覺意成立，是即無為解脫度世。」",
        "from": "T01n0037_001:0821a08_1",
        "context_with_next_sentence": true
    },
    {
        "source_sentence": "佛說如是，弟子受行。",
        "from": "T01n0037_001:0821a12_2",
        "context_with_next_sentence": true
    },
    {
        "source_sentence": "佛說緣本致經",
        "from": "T01n0037_001:0821a13_0",
        "context_with_next_sentence": false
    }
]