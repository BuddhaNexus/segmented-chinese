[
    {
        "source_sentence": "佛本行集經卷第四十八",
        "from": "T03n0190_048:0874a21_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_048:0874a23_0",
        "context_with_next_sentence": true
    },
    {
        "source_sentence": "舍利目連因緣品下",
        "from": "T03n0190_048:0874a24_0",
        "context_with_next_sentence": true
    },
    {
        "source_sentence": "爾時，王舍大城去城不遠，有一山，名祇離渠呵。",
        "from": "T03n0190_048:0874a25_0",
        "context_with_next_sentence": true
    },
    {
        "source_sentence": "於彼山中，常有一時施設大會，其會即名祇離渠呵；復有山，名離師祇離，亦常設會，其會亦名離師祇離；復有一山，名倍呵羅；如是般塗山，如是毘富羅山，各有一會，其會亦名毘富羅等，如是彼山。",
        "from": "T03n0190_048:0874a26_1",
        "context_with_next_sentence": true
    },
    {
        "source_sentence": "祇離渠呵，隨節設會，於彼會處，聚集大眾。",
        "from": "T03n0190_048:0874b01_2",
        "context_with_next_sentence": true
    },
    {
        "source_sentence": "時有無量千數無量百千數，乃至億數人民交集，乘種種乘，所謂象馬車步，從八方來，欲觀彼會。",
        "from": "T03n0190_048:0874b02_3",
        "context_with_next_sentence": true
    },
    {
        "source_sentence": "其王舍城一切人民，莫不皆出，於彼時間去王舍城那羅陀村，去拘離迦聚落可半由旬。",
        "from": "T03n0190_048:0874b04_4",
        "context_with_next_sentence": true
    },
    {
        "source_sentence": "時低沙童子，作是思惟：「我於今者，可至祇離渠呵處，詣彼觀看，若至彼者，令我必當尅獲一事，謂心厭離。」",
        "from": "T03n0190_048:0874b06_5",
        "context_with_next_sentence": true
    },
    {
        "source_sentence": "於時優波低沙童子乘四象車，從那羅陀聚落而出，至祇離渠呵設會之所，為觀看故。",
        "from": "T03n0190_048:0874b09_0",
        "context_with_next_sentence": true
    },
    {
        "source_sentence": "其拘離多童子亦作是念：「我於今者，可往詣彼祇離渠呵大會之處，乃至心生厭離。」",
        "from": "T03n0190_048:0874b10_1",
        "context_with_next_sentence": true
    },
    {
        "source_sentence": "乘其象背，漸進而行，是童子前使諸人戲，或歌或舞，從拘離迦聚落而出，至祇離渠呵設會之處，為觀看故。",
        "from": "T03n0190_048:0874b12_2",
        "context_with_next_sentence": true
    },
    {
        "source_sentence": "時，彼二人顏容端正，能悅人心，乃至技藝，莫不了達，堪為眾首。",
        "from": "T03n0190_048:0874b16_0",
        "context_with_next_sentence": true
    },
    {
        "source_sentence": "時彼會中，敷諸高座，彼人至已，各昇高座。",
        "from": "T03n0190_048:0874b17_1",
        "context_with_next_sentence": true
    },
    {
        "source_sentence": "是時優波低沙童子，見彼大眾，以種種伎，作諸音樂，或歌或舞，嬉戲受樂。",
        "from": "T03n0190_048:0874b18_2",
        "context_with_next_sentence": true
    },
    {
        "source_sentence": "既見此已，即作是念：「此事希奇未曾有也。",
        "from": "T03n0190_048:0874b20_3",
        "context_with_next_sentence": true
    },
    {
        "source_sentence": "今是人民，乃能於此苦惱之中、諸穢濁內、衰老垢處，受樂放逸。",
        "from": "T03n0190_048:0874b21_4",
        "context_with_next_sentence": true
    },
    {
        "source_sentence": "如是病垢，無有安隱，如是死穢，命非久長；如是大眾，而生樂想，放逸自恣，種種歌舞，作眾音樂，受諸戲樂。」",
        "from": "T03n0190_048:0874b22_5",
        "context_with_next_sentence": true
    },
    {
        "source_sentence": "時優波低沙，觀大眾已，作如是念：「過百年已，如是大眾，無一在者。」",
        "from": "T03n0190_048:0874b25_6",
        "context_with_next_sentence": true
    },
    {
        "source_sentence": "作是念時，即生悔恨，不生欣慕，便從勝座，安徐而起，漸離會處，至空閑林，詣一樹下，悵怏而坐，諸根閉塞，思惟禪定。",
        "from": "T03n0190_048:0874b26_7",
        "context_with_next_sentence": true
    },
    {
        "source_sentence": "時，彼會中有一技人，以戲弄故，令大眾喜。",
        "from": "T03n0190_048:0874c01_0",
        "context_with_next_sentence": true
    },
    {
        "source_sentence": "時拘離多童子，見彼大眾呵呵大笑，即作是念：「今此大眾，於百年已，頷車頰骨，更可合不？」",
        "from": "T03n0190_048:0874c02_0",
        "context_with_next_sentence": true
    },
    {
        "source_sentence": "作是念已，生大憂苦，不生貪樂，便從坐起，覓優波低沙童子，即作念言：「優波低沙童子，今何所在？」",
        "from": "T03n0190_048:0874c04_1",
        "context_with_next_sentence": true
    },
    {
        "source_sentence": "四向顧覓，遙見優波低沙童子，在彼林樹，安坐思惟，其心不樂，諸根閉塞，思惟念定。",
        "from": "T03n0190_048:0874c06_2",
        "context_with_next_sentence": true
    },
    {
        "source_sentence": "顧瞻見已，即便詣彼，而白言曰：「汝今何故，其心不悅，於此之處，獨坐思惟？",
        "from": "T03n0190_048:0874c08_3",
        "context_with_next_sentence": true
    },
    {
        "source_sentence": "汝於今者，得無災怪不祥之惱殃苦事耶？」",
        "from": "T03n0190_048:0874c10_4",
        "context_with_next_sentence": true
    },
    {
        "source_sentence": "即說偈言：「鼓瑟等音聲，　　男女歌詠聲，　應聽是妙音，　　何故不生樂？",
        "from": "T03n0190_048:0874c11_5",
        "context_with_next_sentence": true
    },
    {
        "source_sentence": "　此時應歡喜，　　勿得懷憂惱，　此是受樂時，　　非應作啼哭。",
        "from": "T03n0190_048:0874c14_0",
        "context_with_next_sentence": true
    },
    {
        "source_sentence": "　但聽是音聲，　　如天玉女作，　此會如天會，　　何故情不欣？」",
        "from": "T03n0190_048:0874c16_0",
        "context_with_next_sentence": true
    },
    {
        "source_sentence": "爾時，優波低沙童子，告拘離多童子：「奇哉親友！",
        "from": "T03n0190_048:0874c18_0",
        "context_with_next_sentence": true
    },
    {
        "source_sentence": "汝見如是大會事不？",
        "from": "T03n0190_048:0874c19_1",
        "context_with_next_sentence": true
    },
    {
        "source_sentence": "以於種種音聲歌詠，受大喜樂，是大會眾，於百年已，無有一在。」",
        "from": "T03n0190_048:0874c19_2",
        "context_with_next_sentence": true
    },
    {
        "source_sentence": "即說偈言：「眾人貪愛境，　　是境不能救，　諸物不久固，　　愚癡輩何樂？",
        "from": "T03n0190_048:0874c20_3",
        "context_with_next_sentence": true
    },
    {
        "source_sentence": "　此諸眾生等，　　染著五慾心，　不久墮地獄，　　命終成灰土。",
        "from": "T03n0190_048:0874c24_0",
        "context_with_next_sentence": true
    },
    {
        "source_sentence": "　我今心內無一欣，　　恐怖愁憂甚增長，　汝等音樂雖有樂，　　如我意見樂法心。",
        "from": "T03n0190_048:0874c26_0",
        "context_with_next_sentence": true
    },
    {
        "source_sentence": "　天人修羅緊那羅，　　多時心中受歡樂，　不能厭離便命盡，　　是故我應修法行。」",
        "from": "T03n0190_048:0874c28_0",
        "context_with_next_sentence": true
    },
    {
        "source_sentence": "爾時，拘離多童子復白優波低沙童子言：「優波低沙！",
        "from": "T03n0190_048:0875a01_0",
        "context_with_next_sentence": true
    },
    {
        "source_sentence": "我之心念，亦復如是。」",
        "from": "T03n0190_048:0875a02_1",
        "context_with_next_sentence": true
    },
    {
        "source_sentence": "即說偈言：「苦樂相同者，　　憂喜亦復同，　智者所讚歎，　　今我亦同汝。",
        "from": "T03n0190_048:0875a02_2",
        "context_with_next_sentence": true
    },
    {
        "source_sentence": "　汝慾心所好，　　我意亦當隨，　寧可共汝死，　　不欲生離汝。」",
        "from": "T03n0190_048:0875a05_0",
        "context_with_next_sentence": true
    },
    {
        "source_sentence": "爾時，拘離多童子復問優波低沙童子言：「我等今者欲何所作？」",
        "from": "T03n0190_048:0875a07_0",
        "context_with_next_sentence": true
    },
    {
        "source_sentence": "時優波低沙童子報拘離多童子作如是言：「知友若爾，今者我等，應當出家求勝甘露。」",
        "from": "T03n0190_048:0875a08_1",
        "context_with_next_sentence": true
    },
    {
        "source_sentence": "時拘離多童子便報優波低沙童子作如是言：「如汝意樂，我亦隨喜。",
        "from": "T03n0190_048:0875a10_2",
        "context_with_next_sentence": true
    },
    {
        "source_sentence": "優波低沙！",
        "from": "T03n0190_048:0875a12_0",
        "context_with_next_sentence": true
    },
    {
        "source_sentence": "我等今者，既已捨家，宜從此去求索出家。」",
        "from": "T03n0190_048:0875a12_1",
        "context_with_next_sentence": true
    },
    {
        "source_sentence": "時優波低沙童子告拘離多童子言：「汝拘離多！",
        "from": "T03n0190_048:0875a13_2",
        "context_with_next_sentence": true
    },
    {
        "source_sentence": "應當知時，我等今者，眾人識知，若家不許，誰度我等？",
        "from": "T03n0190_048:0875a14_3",
        "context_with_next_sentence": true
    },
    {
        "source_sentence": "彼恐父母，生留難心。",
        "from": "T03n0190_048:0875a15_4",
        "context_with_next_sentence": true
    },
    {
        "source_sentence": "我等於今，宜諮父母。」",
        "from": "T03n0190_048:0875a16_5",
        "context_with_next_sentence": true
    },
    {
        "source_sentence": "時二童子，遂從眾會，還至家中。",
        "from": "T03n0190_048:0875a16_6",
        "context_with_next_sentence": true
    },
    {
        "source_sentence": "爾時，優波低沙童子，詣父母所，而白言曰：「善哉父母！",
        "from": "T03n0190_048:0875a17_7",
        "context_with_next_sentence": true
    },
    {
        "source_sentence": "我今意者，樂欲出家，唯願聽許。」",
        "from": "T03n0190_048:0875a18_8",
        "context_with_next_sentence": true
    },
    {
        "source_sentence": "爾時，父母私共評論：「今者家內，誰為繼嗣？",
        "from": "T03n0190_048:0875a19_9",
        "context_with_next_sentence": true
    },
    {
        "source_sentence": "一切資生，以誰為主？",
        "from": "T03n0190_048:0875a20_10",
        "context_with_next_sentence": true
    },
    {
        "source_sentence": "如是童子！",
        "from": "T03n0190_048:0875a20_11",
        "context_with_next_sentence": true
    },
    {
        "source_sentence": "我等愛念，將欲捨我，出家求道，我有何心，而能別彼？」",
        "from": "T03n0190_048:0875a21_12",
        "context_with_next_sentence": true
    },
    {
        "source_sentence": "於時父母共評論已，即告優波低沙童子言：「童子！",
        "from": "T03n0190_048:0875a22_13",
        "context_with_next_sentence": true
    },
    {
        "source_sentence": "我等今日雖有眾子，於汝偏愛，蹔時不見，生大憂惱，常樂見汝，不欲相離，汝從生來，未曾勤苦，如我等意，乃至絕命，不欲相離，況我現存而當相放？",
        "from": "T03n0190_048:0875a23_14",
        "context_with_next_sentence": true
    },
    {
        "source_sentence": "若許出家，終無是事。」",
        "from": "T03n0190_048:0875a27_15",
        "context_with_next_sentence": true
    },
    {
        "source_sentence": "如是二請，乃至三請，亦不聽許。",
        "from": "T03n0190_048:0875a27_16",
        "context_with_next_sentence": true
    },
    {
        "source_sentence": "如是三請，不蒙許已。",
        "from": "T03n0190_048:0875a28_17",
        "context_with_next_sentence": true
    },
    {
        "source_sentence": "爾時，優波低沙童子，既不蒙許，遂於一日，不飲不食，乃至七日。",
        "from": "T03n0190_048:0875a28_18",
        "context_with_next_sentence": true
    },
    {
        "source_sentence": "爾時父母、一切親屬及諸知識，各共集會，白父母言：「善哉聖者！",
        "from": "T03n0190_048:0875b01_19",
        "context_with_next_sentence": true
    },
    {
        "source_sentence": "汝等應許優波低沙捨家出家，其人若得捨家出家，樂彼求道，容存活路；身命若存，汝等何憂而不見耶？",
        "from": "T03n0190_048:0875b02_20",
        "context_with_next_sentence": true
    },
    {
        "source_sentence": "若不樂彼會自當歸，勿令汝前取命終耳。」",
        "from": "T03n0190_048:0875b05_21",
        "context_with_next_sentence": true
    },
    {
        "source_sentence": "爾時，童子父母即告言曰：「若必然者，我今聽許。」",
        "from": "T03n0190_048:0875b06_0",
        "context_with_next_sentence": true
    },
    {
        "source_sentence": "爾時，拘離多童子即詣父母而白言曰：「善哉父母！",
        "from": "T03n0190_048:0875b07_1",
        "context_with_next_sentence": true
    },
    {
        "source_sentence": "我今將欲捨家出家，唯願聽許！」",
        "from": "T03n0190_048:0875b08_2",
        "context_with_next_sentence": true
    },
    {
        "source_sentence": "是拘離多父母，唯有一息，愛之甚重，不欲蹔捨，若少不見，生大憂愁。",
        "from": "T03n0190_048:0875b08_3",
        "context_with_next_sentence": true
    },
    {
        "source_sentence": "時，拘離多童子父母，昔於家內先有要誓：「汝等家內大小，於拘離多童子邊有所作者，勿得違也。",
        "from": "T03n0190_048:0875b10_4",
        "context_with_next_sentence": true
    },
    {
        "source_sentence": "凡所發言，皆悉從命。」",
        "from": "T03n0190_048:0875b12_5",
        "context_with_next_sentence": true
    },
    {
        "source_sentence": "於時彼等善知時已，告拘離多童子言：「隨汝意樂，任情所作。」",
        "from": "T03n0190_048:0875b13_6",
        "context_with_next_sentence": true
    },
    {
        "source_sentence": "爾時，王舍大城有一外道，名波離闍婆刪闍耶，住在彼城，有五百眷屬。",
        "from": "T03n0190_048:0875b15_0",
        "context_with_next_sentence": true
    },
    {
        "source_sentence": "爾時，優波低沙童子及俱離多童子未有歸依，不知何去？",
        "from": "T03n0190_048:0875b16_1",
        "context_with_next_sentence": true
    },
    {
        "source_sentence": "時二童子，遂剃鬚髮，於刪闍耶(隋云彼勝)外道之所，出家學道。",
        "from": "T03n0190_048:0875b17_2",
        "context_with_next_sentence": true
    },
    {
        "source_sentence": "時彼二人，念行捷利，少欲知足，智慧深遠，其刪闍耶毘羅瑟智(隋云別異杖)之子，遂向二人，說己道術，種種技藝，醫方藥草，非想禪定。",
        "from": "T03n0190_048:0875b19_3",
        "context_with_next_sentence": true
    },
    {
        "source_sentence": "時二童子既聞是已，於七日七夜，皆悉通達。",
        "from": "T03n0190_048:0875b22_4",
        "context_with_next_sentence": true
    },
    {
        "source_sentence": "時彼二人通達是已，於波離婆闍迦外道之所，及五百眷屬，為教授師。",
        "from": "T03n0190_048:0875b23_5",
        "context_with_next_sentence": true
    },
    {
        "source_sentence": "時彼二人，如是次第，主領大眾。",
        "from": "T03n0190_048:0875b24_6",
        "context_with_next_sentence": true
    },
    {
        "source_sentence": "雖復如此，而於內心，未得安靜。",
        "from": "T03n0190_048:0875b25_7",
        "context_with_next_sentence": true
    },
    {
        "source_sentence": "時優波低沙童子，告波離婆闍迦(隋云遠離)拘離多曰：「善哉拘離多！",
        "from": "T03n0190_048:0875b26_8",
        "context_with_next_sentence": true
    },
    {
        "source_sentence": "此刪闍耶波離婆闍迦法，不究竟窮盡苦際。",
        "from": "T03n0190_048:0875b27_9",
        "context_with_next_sentence": true
    },
    {
        "source_sentence": "拘離多！",
        "from": "T03n0190_048:0875b28_10",
        "context_with_next_sentence": true
    },
    {
        "source_sentence": "汝應共我更求善師。」",
        "from": "T03n0190_048:0875b28_11",
        "context_with_next_sentence": true
    },
    {
        "source_sentence": "時拘離多波離婆闍迦童子，告優波低沙波離婆闍童子言：「如優波低沙所言，我不違也。",
        "from": "T03n0190_048:0875b29_12",
        "context_with_next_sentence": true
    },
    {
        "source_sentence": "雖然，此師亦復不得全棄捨之更餘別覓。」",
        "from": "T03n0190_048:0875c02_13",
        "context_with_next_sentence": true
    },
    {
        "source_sentence": "時彼二人，同心立誓：「我等二人，若復更得勝是師者、為我等說甘露勝道者，必相啟悟。」",
        "from": "T03n0190_048:0875c03_14",
        "context_with_next_sentence": true
    },
    {
        "source_sentence": "爾時世尊因頻婆娑羅等，教化十二那由他眾生已，住王舍城迦蘭陀竹園之內，與大比丘眾一千人俱，皆悉剃髮，捨家出家。",
        "from": "T03n0190_048:0875c06_0",
        "context_with_next_sentence": true
    },
    {
        "source_sentence": "爾時，有一長老比丘，名優婆斯那，威儀庠序，諸比丘中，最為第一。",
        "from": "T03n0190_048:0875c09_0",
        "context_with_next_sentence": true
    },
    {
        "source_sentence": "於晨朝時，著衣持鉢，入王舍城，於其城中，次第乞食。",
        "from": "T03n0190_048:0875c10_1",
        "context_with_next_sentence": true
    },
    {
        "source_sentence": "（摩訶僧祇師作如是說。",
        "from": "T03n0190_048:0875c11_2",
        "context_with_next_sentence": true
    },
    {
        "source_sentence": "）（自餘諸師，又復說言：「時阿輸波踰祇多(隋云馬星)，於晨朝時，日在東方，著衣持鉢，入城乞食，於其城中，次第乞食，威儀庠序，進止有方，著僧伽梨及涅槃僧，嚴持食器，皆悉齊整，巧攝諸根，安心視外思惟諸法，正念直行。」",
        "from": "T03n0190_048:0875c12_3",
        "context_with_next_sentence": true
    },
    {
        "source_sentence": "）爾時，王舍大城一切人民，目所見者各共評論，而說偈言：「巧攝諸根識，　　進止恒靜定，　含笑出美言，　　此必釋種子。」",
        "from": "T03n0190_048:0875c17_4",
        "context_with_next_sentence": true
    },
    {
        "source_sentence": "爾時，優波低沙童子見彼長老阿濕波踰祇多比丘，於王舍城次第乞食，威儀庠序，進止有方，著僧伽梨及涅槃僧，嚴持食器，悉皆齊整，巧攝諸根，安心諦視思惟諸法，正念直行而為諸人，說此偈故。",
        "from": "T03n0190_048:0875c22_0",
        "context_with_next_sentence": true
    },
    {
        "source_sentence": "爾時，優波低沙波離婆闍迦即作是念：「世間所有諸阿羅漢，一切聖人及成向道。",
        "from": "T03n0190_048:0875c27_0",
        "context_with_next_sentence": true
    },
    {
        "source_sentence": "今是大德，應在一數，我當詣彼問其心疑。」",
        "from": "T03n0190_048:0875c28_1",
        "context_with_next_sentence": true
    },
    {
        "source_sentence": "爾時，優波低沙波離婆闍迦復作是念：「若往問者，今非其時。",
        "from": "T03n0190_048:0876a01_0",
        "context_with_next_sentence": true
    },
    {
        "source_sentence": "所以者何？",
        "from": "T03n0190_048:0876a02_1",
        "context_with_next_sentence": true
    },
    {
        "source_sentence": "以乞食故。",
        "from": "T03n0190_048:0876a02_2",
        "context_with_next_sentence": true
    },
    {
        "source_sentence": "夫求法者，應捨我慢，宜當隨逐詣何方所。」",
        "from": "T03n0190_048:0876a02_3",
        "context_with_next_sentence": true
    },
    {
        "source_sentence": "作是念已，其優波低沙波離婆闍迦，即隨後行，觀覓去所。",
        "from": "T03n0190_048:0876a03_4",
        "context_with_next_sentence": true
    },
    {
        "source_sentence": "爾時，阿濕波踰祇多比丘，從王舍大城乞食已，持食出城。",
        "from": "T03n0190_048:0876a06_0",
        "context_with_next_sentence": true
    },
    {
        "source_sentence": "時優波低沙波離婆闍迦，即詣大德阿濕波踰祇多比丘之所，到已共彼長老阿濕波踰祇多比丘，對自慰喻，共談說已，却住一面。",
        "from": "T03n0190_048:0876a07_1",
        "context_with_next_sentence": true
    },
    {
        "source_sentence": "時優波低沙波離婆闍迦白大德阿濕波踰祇多比丘言：「仁者！",
        "from": "T03n0190_048:0876a11_0",
        "context_with_next_sentence": true
    },
    {
        "source_sentence": "汝是正師，為當是他聲聞弟子耶？」",
        "from": "T03n0190_048:0876a12_1",
        "context_with_next_sentence": true
    },
    {
        "source_sentence": "說是語已，時長老阿濕波踰祇多，告優波低沙波離婆闍迦言：「別有大師，我是餘尊聲聞弟子。」",
        "from": "T03n0190_048:0876a13_2",
        "context_with_next_sentence": true
    },
    {
        "source_sentence": "爾時，優波低沙波離婆闍迦，問大德阿濕波踰祇多比丘言：「大德！",
        "from": "T03n0190_048:0876a16_0",
        "context_with_next_sentence": true
    },
    {
        "source_sentence": "汝師是誰？",
        "from": "T03n0190_048:0876a17_1",
        "context_with_next_sentence": true
    },
    {
        "source_sentence": "依誰出家樂誰法行？」",
        "from": "T03n0190_048:0876a17_2",
        "context_with_next_sentence": true
    },
    {
        "source_sentence": "爾時，世尊初成正覺，時諸人輩皆悉號佛，為大沙門，是摩訶沙門也，作是名號。",
        "from": "T03n0190_048:0876a19_0",
        "context_with_next_sentence": true
    },
    {
        "source_sentence": "爾時，阿濕波踰祇多大德比丘，告優波低沙波離婆闍迦言：「善哉仁者！",
        "from": "T03n0190_048:0876a20_1",
        "context_with_next_sentence": true
    },
    {
        "source_sentence": "有大沙門！",
        "from": "T03n0190_048:0876a22_2",
        "context_with_next_sentence": true
    },
    {
        "source_sentence": "是釋種子，於釋迦種類，於彼出家。",
        "from": "T03n0190_048:0876a22_3",
        "context_with_next_sentence": true
    },
    {
        "source_sentence": "彼是我師，依彼出家，憙樂彼法。」",
        "from": "T03n0190_048:0876a23_4",
        "context_with_next_sentence": true
    },
    {
        "source_sentence": "爾時，優波低沙波離婆闍迦，復白大德阿濕波踰祇多言：「善哉仁者！",
        "from": "T03n0190_048:0876a24_5",
        "context_with_next_sentence": true
    },
    {
        "source_sentence": "彼汝大師，顏容端正，於汝勝不？",
        "from": "T03n0190_048:0876a25_6",
        "context_with_next_sentence": true
    },
    {
        "source_sentence": "所有德術，亦勝汝耶？」",
        "from": "T03n0190_048:0876a26_7",
        "context_with_next_sentence": true
    },
    {
        "source_sentence": "爾時，長老阿濕波踰祇多即說偈言：「如芥對須彌，　　牛跡比大海，　蚊虻並金翅，　　我與彼亦然。",
        "from": "T03n0190_048:0876a27_0",
        "context_with_next_sentence": true
    },
    {
        "source_sentence": "　假使聲聞度彼岸，　　成就諸地猶弟子，　於彼佛邊不入數，　　與佛世尊威德別。",
        "from": "T03n0190_048:0876b01_0",
        "context_with_next_sentence": true
    },
    {
        "source_sentence": "「然彼我師，於三世法，皆悉明了，得無礙智。",
        "from": "T03n0190_048:0876b03_0",
        "context_with_next_sentence": true
    },
    {
        "source_sentence": "仁者！",
        "from": "T03n0190_048:0876b03_1",
        "context_with_next_sentence": true
    },
    {
        "source_sentence": "我師於一切法，事皆成就。」",
        "from": "T03n0190_048:0876b04_2",
        "context_with_next_sentence": true
    },
    {
        "source_sentence": "爾時，優波低沙波離婆闍迦，白大德阿濕波踰祇多言：「仁者！",
        "from": "T03n0190_048:0876b04_3",
        "context_with_next_sentence": true
    },
    {
        "source_sentence": "汝師說何等法？",
        "from": "T03n0190_048:0876b06_4",
        "context_with_next_sentence": true
    },
    {
        "source_sentence": "論何等事？」",
        "from": "T03n0190_048:0876b06_5",
        "context_with_next_sentence": true
    },
    {
        "source_sentence": "即說偈言：「我見斯威儀，　　身心甚寂定，　是故我疑網，　　願為說是事。",
        "from": "T03n0190_048:0876b06_6",
        "context_with_next_sentence": true
    },
    {
        "source_sentence": "　汝今莫疲倦，　　我心懷疑網，　汝師說何法？",
        "from": "T03n0190_048:0876b09_0",
        "context_with_next_sentence": true
    },
    {
        "source_sentence": "　　願為解說之。」",
        "from": "T03n0190_048:0876b10_1",
        "context_with_next_sentence": true
    },
    {
        "source_sentence": "　見是婆羅門，　　恭敬起是問，　報言：「我師者，　　甘蔗種大姓，　一切智無勝，　　是我無上師。」",
        "from": "T03n0190_048:0876b11_0",
        "context_with_next_sentence": true
    },
    {
        "source_sentence": "爾時，大德阿濕波踰祇多告憂波低沙言：「仁者！",
        "from": "T03n0190_048:0876b14_0",
        "context_with_next_sentence": true
    },
    {
        "source_sentence": "我生年幼，學法初淺，少知少聞，豈能廣說？",
        "from": "T03n0190_048:0876b15_1",
        "context_with_next_sentence": true
    },
    {
        "source_sentence": "今當為汝略言之耳。」",
        "from": "T03n0190_048:0876b16_2",
        "context_with_next_sentence": true
    },
    {
        "source_sentence": "爾時，憂波低沙白阿濕波踰祇多言：「善哉大德！",
        "from": "T03n0190_048:0876b16_3",
        "context_with_next_sentence": true
    },
    {
        "source_sentence": "要略說之，如我今者不好多語。」",
        "from": "T03n0190_048:0876b17_4",
        "context_with_next_sentence": true
    },
    {
        "source_sentence": "而說偈言：「我唯取真理，　　不好名與句，　智者愛實義，　　依義我修行。」",
        "from": "T03n0190_048:0876b18_5",
        "context_with_next_sentence": true
    },
    {
        "source_sentence": "爾時，大德阿濕波踰祇多，告優波低沙言仁者：「我彼大師，說因緣法，談解脫路，我師偈說如是之法。」",
        "from": "T03n0190_048:0876b21_0",
        "context_with_next_sentence": true
    },
    {
        "source_sentence": "（摩訶僧祇師作如是說。",
        "from": "T03n0190_048:0876b23_1",
        "context_with_next_sentence": true
    },
    {
        "source_sentence": "迦葉惟師又復別說。",
        "from": "T03n0190_048:0876b24_0",
        "context_with_next_sentence": true
    },
    {
        "source_sentence": "）「是義云何？」",
        "from": "T03n0190_048:0876b24_1",
        "context_with_next_sentence": true
    },
    {
        "source_sentence": "「仁者！",
        "from": "T03n0190_048:0876b24_2",
        "context_with_next_sentence": true
    },
    {
        "source_sentence": "我師說是法句：「『諸法從因生，　　諸法從因滅，　　如是滅與生，　　沙門說如是。』」",
        "from": "T03n0190_048:0876b24_3",
        "context_with_next_sentence": true
    },
    {
        "source_sentence": "爾時，優波低沙波離婆闍迦，善達文字之法。",
        "from": "T03n0190_048:0876b28_0",
        "context_with_next_sentence": true
    },
    {
        "source_sentence": "時大德彼阿濕波踰祇多比丘，能解文義，又能攝彼義及文字，是何多耶？",
        "from": "T03n0190_048:0876b29_0",
        "context_with_next_sentence": true
    },
    {
        "source_sentence": "「諸法因生者，　　彼法隨因滅，　因緣滅即道，　　大師說如是。」",
        "from": "T03n0190_048:0876c02_0",
        "context_with_next_sentence": true
    },
    {
        "source_sentence": "時，優波低沙波離婆闍迦，觀見如此法行之時，即於是處，遠塵離垢，盡諸煩惱，得法眼淨，諸有為法，皆得滅相，如實觀知。",
        "from": "T03n0190_048:0876c04_0",
        "context_with_next_sentence": true
    },
    {
        "source_sentence": "譬如淨衣，無有垢染，遠離黑膩，易受染色。",
        "from": "T03n0190_048:0876c06_1",
        "context_with_next_sentence": true
    },
    {
        "source_sentence": "如是如是，優波低沙波離婆闍迦，觀此行法，即於是處，遠塵離垢，乃至如實觀知時已。",
        "from": "T03n0190_048:0876c07_2",
        "context_with_next_sentence": true
    },
    {
        "source_sentence": "彼優波低沙波離婆闍迦，如實觀見彼諸法已，得諸法已，觀諸法已，入諸法已，度諸法已，無復疑網，是非之心，皆悉滅沒，得無畏地，不隨他教，自然能知如來法已。",
        "from": "T03n0190_048:0876c09_3",
        "context_with_next_sentence": true
    },
    {
        "source_sentence": "即說偈言：「如是之法行，　　如我所得者，　數劫那由他，　　未曾得此法。」",
        "from": "T03n0190_048:0876c13_4",
        "context_with_next_sentence": true
    },
    {
        "source_sentence": "爾時，優波低沙波離婆闍迦，已見諸法，已得諸法，已得生智，捨三奇木，整理衣服，向大德阿濕波踰祇多，頂禮足下，禮已還起，右遶三匝，從是別去，詣拘離多波離婆闍迦所。",
        "from": "T03n0190_048:0876c16_0",
        "context_with_next_sentence": true
    },
    {
        "source_sentence": "到已，其拘離多波離婆闍迦，遙見優波低沙波離婆闍迦，面目清淨，儀容光澤，見已白言：「仁者優波低沙波離婆闍迦！",
        "from": "T03n0190_048:0876c19_1",
        "context_with_next_sentence": true
    },
    {
        "source_sentence": "汝於今者，諸根已淨，皮膚光澤，面目清淨。",
        "from": "T03n0190_048:0876c22_2",
        "context_with_next_sentence": true
    },
    {
        "source_sentence": "汝於今者，頗證甘露不？",
        "from": "T03n0190_048:0876c23_3",
        "context_with_next_sentence": true
    },
    {
        "source_sentence": "頗得甘露道耶？」",
        "from": "T03n0190_048:0876c24_4",
        "context_with_next_sentence": true
    },
    {
        "source_sentence": "時優波低沙波離婆闍迦，告拘離多波離婆闍迦言：「仁者！",
        "from": "T03n0190_048:0876c24_5",
        "context_with_next_sentence": true
    },
    {
        "source_sentence": "我已值遇甘露勝法，得甘露道。」",
        "from": "T03n0190_048:0876c25_6",
        "context_with_next_sentence": true
    },
    {
        "source_sentence": "時拘離多即報彼言：「仁者！",
        "from": "T03n0190_048:0876c26_7",
        "context_with_next_sentence": true
    },
    {
        "source_sentence": "如是甘露誰邊所得？」",
        "from": "T03n0190_048:0876c27_8",
        "context_with_next_sentence": true
    },
    {
        "source_sentence": "時優波低沙波離婆闍迦報言：「仁者！",
        "from": "T03n0190_048:0876c27_9",
        "context_with_next_sentence": true
    },
    {
        "source_sentence": "我於彼大沙門邊所得。」",
        "from": "T03n0190_048:0876c28_10",
        "context_with_next_sentence": true
    },
    {
        "source_sentence": "拘離多波離婆闍迦復言：「仁者！",
        "from": "T03n0190_048:0876c29_0",
        "context_with_next_sentence": true
    },
    {
        "source_sentence": "彼大沙門，說何等事？",
        "from": "T03n0190_048:0876c29_1",
        "context_with_next_sentence": true
    },
    {
        "source_sentence": "論何等法？",
        "from": "T03n0190_048:0877a01_2",
        "context_with_next_sentence": true
    },
    {
        "source_sentence": "汝於今者，云何而得甘露勝道？」",
        "from": "T03n0190_048:0877a01_3",
        "context_with_next_sentence": true
    },
    {
        "source_sentence": "爾時，優波低沙波離婆闍迦，向拘離多波離婆闍迦，而說偈言：「諸法因生者，　　彼法隨因滅，　因緣滅即道，　　大師說如是。」",
        "from": "T03n0190_048:0877a02_4",
        "context_with_next_sentence": true
    },
    {
        "source_sentence": "爾時，拘離多波離婆闍迦聞是偈已，即於是處，遠塵離垢，盡諸煩惱，得法眼淨，一切行法，皆得滅相，如實能知，如實能解。",
        "from": "T03n0190_048:0877a06_0",
        "context_with_next_sentence": true
    },
    {
        "source_sentence": "譬如淨衣無有垢染，遠離黑膩，易受染色。",
        "from": "T03n0190_048:0877a08_1",
        "context_with_next_sentence": true
    },
    {
        "source_sentence": "乃至如實能觀知已，而說偈言：「如是之行法，　　如我今所得，　數劫那由他，　　未曾獲此法。」",
        "from": "T03n0190_048:0877a09_2",
        "context_with_next_sentence": true
    },
    {
        "source_sentence": "時，拘離多復以偈頌告優波低沙波離婆闍迦言：「汝遇甘露故，　　面目淨光澤，　汝讚說是法，　　聞已得淨眼。」",
        "from": "T03n0190_048:0877a13_0",
        "context_with_next_sentence": true
    },
    {
        "source_sentence": "爾時，拘離多告優波低沙波離婆闍迦言：「善哉仁者！",
        "from": "T03n0190_048:0877a17_0",
        "context_with_next_sentence": true
    },
    {
        "source_sentence": "速往速往，宜從此到大沙門所，當行梵行。",
        "from": "T03n0190_048:0877a18_1",
        "context_with_next_sentence": true
    },
    {
        "source_sentence": "彼佛世尊，是我教師。」",
        "from": "T03n0190_048:0877a19_2",
        "context_with_next_sentence": true
    },
    {
        "source_sentence": "爾時，優波低沙波離婆闍迦，告拘離多言：「仁者！",
        "from": "T03n0190_048:0877a20_0",
        "context_with_next_sentence": true
    },
    {
        "source_sentence": "我等今日不得失恩，應詣本師刪闍耶所。",
        "from": "T03n0190_048:0877a21_1",
        "context_with_next_sentence": true
    },
    {
        "source_sentence": "何以故？",
        "from": "T03n0190_048:0877a22_0",
        "context_with_next_sentence": true
    },
    {
        "source_sentence": "彼於我等，多作利益，先於我邊，有大重恩，救度我等，令得出家，應詣彼別。",
        "from": "T03n0190_048:0877a22_1",
        "context_with_next_sentence": true
    },
    {
        "source_sentence": "又復五百眷屬徒黨，依附我等，修學行法。",
        "from": "T03n0190_048:0877a23_2",
        "context_with_next_sentence": true
    },
    {
        "source_sentence": "須告彼知，若彼印可，我亦共行。」",
        "from": "T03n0190_048:0877a24_3",
        "context_with_next_sentence": true
    },
    {
        "source_sentence": "爾時，優波低沙波離婆闍迦，共拘離多波離婆闍迦，往詣彼師刪闍耶波離婆闍迦邊，到已白言：「善哉仁者！",
        "from": "T03n0190_048:0877a26_0",
        "context_with_next_sentence": true
    },
    {
        "source_sentence": "我等今欲至大沙門佛世尊所行於梵行。」",
        "from": "T03n0190_048:0877a28_1",
        "context_with_next_sentence": true
    },
    {
        "source_sentence": "時刪闍耶波離婆闍迦，告優波低沙波離婆闍迦等言：「仁者！",
        "from": "T03n0190_048:0877a29_2",
        "context_with_next_sentence": true
    },
    {
        "source_sentence": "彼所莫往，我共汝等，教習此眾。」",
        "from": "T03n0190_048:0877b01_3",
        "context_with_next_sentence": true
    },
    {
        "source_sentence": "如是第二，優波低沙波離婆闍迦，復告刪闍耶波離婆闍迦言：「善哉仁者！",
        "from": "T03n0190_048:0877b02_4",
        "context_with_next_sentence": true
    },
    {
        "source_sentence": "我等欲去至大沙門佛世尊所行於梵行。」",
        "from": "T03n0190_048:0877b04_5",
        "context_with_next_sentence": true
    },
    {
        "source_sentence": "時刪闍耶波離婆闍迦，再語優波低沙波離婆闍迦等言：「仁者！",
        "from": "T03n0190_048:0877b05_0",
        "context_with_next_sentence": true
    },
    {
        "source_sentence": "莫至彼所，是諸弟子，付囑於汝，我於今者，獨到一邊，縱情無預。」",
        "from": "T03n0190_048:0877b06_1",
        "context_with_next_sentence": true
    },
    {
        "source_sentence": "如是第三，時優波低沙波離婆闍迦，共拘離多波離婆闍迦等，語刪闍耶波離婆闍迦言：「我等不欲是諸弟子，但我唯願速詣彼師大沙門邊，行於梵行。",
        "from": "T03n0190_048:0877b07_2",
        "context_with_next_sentence": true
    },
    {
        "source_sentence": "彼大沙門，是我世尊，是我教師。」",
        "from": "T03n0190_048:0877b11_3",
        "context_with_next_sentence": true
    },
    {
        "source_sentence": "說是語已，即於此處，背刪闍耶而去不還。",
        "from": "T03n0190_048:0877b12_0",
        "context_with_next_sentence": true
    },
    {
        "source_sentence": "爾時，彼五百波離婆闍迦外道之眾，即作是念：「此優波低沙、拘離多是二人等，多解多知，聰明細意，我等多年，疲勞勵意，讀誦技藝呪術等事。",
        "from": "T03n0190_048:0877b13_0",
        "context_with_next_sentence": true
    },
    {
        "source_sentence": "然是二人，於七日七夜，一切通達。",
        "from": "T03n0190_048:0877b16_1",
        "context_with_next_sentence": true
    },
    {
        "source_sentence": "此非凡庶，此等應曉能求勝處。",
        "from": "T03n0190_048:0877b17_2",
        "context_with_next_sentence": true
    },
    {
        "source_sentence": "若彼求處，我亦隨求，其所行法，我亦當行，所修梵行，我亦隨修。」",
        "from": "T03n0190_048:0877b17_3",
        "context_with_next_sentence": true
    },
    {
        "source_sentence": "作是思惟已，便即隨行。",
        "from": "T03n0190_048:0877b19_4",
        "context_with_next_sentence": true
    },
    {
        "source_sentence": "時刪闍耶波離婆闍迦，復告於彼大眾言曰：「汝等人輩！",
        "from": "T03n0190_048:0877b19_5",
        "context_with_next_sentence": true
    },
    {
        "source_sentence": "莫去莫去。」",
        "from": "T03n0190_048:0877b20_6",
        "context_with_next_sentence": true
    },
    {
        "source_sentence": "雖復如是言說遮斷，不能留礙，遂爾而去。",
        "from": "T03n0190_048:0877b21_7",
        "context_with_next_sentence": true
    },
    {
        "source_sentence": "時刪闍耶波離婆闍迦，即作是念：「今此大眾，必定捨我。」",
        "from": "T03n0190_048:0877b22_8",
        "context_with_next_sentence": true
    },
    {
        "source_sentence": "以此大眾捨離因緣故大愁惱，即從口中吐大熱血，而取命終。",
        "from": "T03n0190_048:0877b23_9",
        "context_with_next_sentence": true
    },
    {
        "source_sentence": "爾時，優波低沙波離婆闍迦，與拘離多波離婆闍迦，將五百眷屬，詣迦蘭陀竹林之處。",
        "from": "T03n0190_048:0877b25_0",
        "context_with_next_sentence": true
    },
    {
        "source_sentence": "爾時，佛告諸比丘言：「汝諸比丘！",
        "from": "T03n0190_048:0877b26_1",
        "context_with_next_sentence": true
    },
    {
        "source_sentence": "應善知時，於此院內，須敷淨座。」",
        "from": "T03n0190_048:0877b27_2",
        "context_with_next_sentence": true
    },
    {
        "source_sentence": "彼諸比丘白佛言：「世尊！",
        "from": "T03n0190_048:0877b28_3",
        "context_with_next_sentence": true
    },
    {
        "source_sentence": "唯然受教。」",
        "from": "T03n0190_048:0877b28_4",
        "context_with_next_sentence": true
    },
    {
        "source_sentence": "時諸比丘即為世尊，於其院內，敷設淨座，世尊於是坐彼座。",
        "from": "T03n0190_048:0877b29_5",
        "context_with_next_sentence": true
    },
    {
        "source_sentence": "時，長老憍陳如，遙望見彼優波低沙及拘離多二人，與彼外道徒眾左右圍遶，欲來至已，即白佛言：「世尊！",
        "from": "T03n0190_048:0877c01_6",
        "context_with_next_sentence": true
    },
    {
        "source_sentence": "今此二人優波低沙波離婆闍迦、拘離多波離婆闍迦等，有大技藝，多聞多知，於諸道術，無復疑網，名聞流布，遍至四方。",
        "from": "T03n0190_048:0877c03_7",
        "context_with_next_sentence": true
    },
    {
        "source_sentence": "今若來至世尊前者，如我意見量此二人，決欲共佛論議來也。」",
        "from": "T03n0190_048:0877c06_8",
        "context_with_next_sentence": true
    },
    {
        "source_sentence": "作是語已，佛告長老憍陳如言：「汝憍陳如！",
        "from": "T03n0190_048:0877c08_9",
        "context_with_next_sentence": true
    },
    {
        "source_sentence": "我今知彼二人之心，求勝故來，不以論議。」",
        "from": "T03n0190_048:0877c09_0",
        "context_with_next_sentence": true
    },
    {
        "source_sentence": "爾時，世尊遙見彼等優波低沙波離婆闍迦、拘離多波離婆闍迦等二人因緣，而說偈言：「見諸聖為樂，　　共居亦復樂，　不見群癡輩，　　是則名常樂。」",
        "from": "T03n0190_048:0877c10_0",
        "context_with_next_sentence": true
    },
    {
        "source_sentence": "爾時，世尊告諸比丘，作如是言：「汝諸比丘！",
        "from": "T03n0190_048:0877c14_0",
        "context_with_next_sentence": true
    },
    {
        "source_sentence": "見此二人波離婆闍迦，一名優波低沙、二名拘離多不？」",
        "from": "T03n0190_048:0877c14_1",
        "context_with_next_sentence": true
    },
    {
        "source_sentence": "時諸比丘而白佛言「見也。",
        "from": "T03n0190_048:0877c16_2",
        "context_with_next_sentence": true
    },
    {
        "source_sentence": "世尊！」",
        "from": "T03n0190_048:0877c16_3",
        "context_with_next_sentence": true
    },
    {
        "source_sentence": "佛復告彼諸比丘言：「汝諸比丘！",
        "from": "T03n0190_048:0877c16_4",
        "context_with_next_sentence": true
    },
    {
        "source_sentence": "今此二人，是我聲聞弟子之中，各有第一：一者智慧第一，二者神通第一。」",
        "from": "T03n0190_048:0877c17_5",
        "context_with_next_sentence": true
    },
    {
        "source_sentence": "而說是偈言：「彼等遙見二人來，　　弟子圍遶及眷屬，　雲雷尊音告比丘：　　『如此二人外道生，　今來詣我大眾處。",
        "from": "T03n0190_048:0877c19_6",
        "context_with_next_sentence": true
    },
    {
        "source_sentence": "　　汝等比丘應當知，　一者智慧最為勝，　　二者神通復第一。』」",
        "from": "T03n0190_048:0877c22_7",
        "context_with_next_sentence": true
    },
    {
        "source_sentence": "時，佛復告諸比丘言：「汝諸比丘！",
        "from": "T03n0190_048:0877c24_0",
        "context_with_next_sentence": true
    },
    {
        "source_sentence": "一切過去，所有諸佛多陀阿伽度、三藐三佛陀，於此聲聞大眾之中，更無勝也；今此二人，當亦如是。",
        "from": "T03n0190_048:0877c24_1",
        "context_with_next_sentence": true
    },
    {
        "source_sentence": "諸比丘！",
        "from": "T03n0190_048:0877c26_2",
        "context_with_next_sentence": true
    },
    {
        "source_sentence": "若未來世諸佛如來、三藐三佛陀，更無勝我，今此一雙聲聞弟子。",
        "from": "T03n0190_048:0877c27_3",
        "context_with_next_sentence": true
    },
    {
        "source_sentence": "汝等比丘！",
        "from": "T03n0190_048:0877c28_4",
        "context_with_next_sentence": true
    },
    {
        "source_sentence": "亦可敷設，宜令彼坐。」",
        "from": "T03n0190_048:0877c28_5",
        "context_with_next_sentence": true
    },
    {
        "source_sentence": "而有偈說：「二人牛王得深智，　　已捨一切諸邪道，　雖未至此大林中，　　世尊遙授彼人記。」",
        "from": "T03n0190_048:0877c29_6",
        "context_with_next_sentence": true
    },
    {
        "source_sentence": "於時二人漸進而來，欲到彼林，遙見長老阿濕波踰祇多，在一樹下，視地經行，即詣彼所，到已頂禮，却住一面。",
        "from": "T03n0190_048:0878a03_0",
        "context_with_next_sentence": true
    },
    {
        "source_sentence": "時憍陳如而白佛言：「希有世尊！",
        "from": "T03n0190_048:0878a05_1",
        "context_with_next_sentence": true
    },
    {
        "source_sentence": "云何今此優波低沙、波離婆闍迦等，捨彼勝生放蕩之處及多聞處，發最上心，於長老阿濕波踰祇多所，起最下心。」",
        "from": "T03n0190_048:0878a06_2",
        "context_with_next_sentence": true
    },
    {
        "source_sentence": "作是語已，佛告長老慧命憍陳如：「夫有智者，隨得智處，常起報恩，繫念不忘，若少得恩，常憶無失，況多得也？",
        "from": "T03n0190_048:0878a08_3",
        "context_with_next_sentence": true
    },
    {
        "source_sentence": "憍陳如！",
        "from": "T03n0190_048:0878a11_4",
        "context_with_next_sentence": true
    },
    {
        "source_sentence": "是優波低沙、波離婆闍迦等，於阿濕波踰祇多所，得法眼淨。」",
        "from": "T03n0190_048:0878a11_5",
        "context_with_next_sentence": true
    },
    {
        "source_sentence": "以是因緣，說此法句：「諸佛所說法，　　誰邊聽解知，　是處起恭敬，　　如梵志事火。」",
        "from": "T03n0190_048:0878a12_6",
        "context_with_next_sentence": true
    },
    {
        "source_sentence": "爾時，優波低沙波離婆闍迦等，與諸波離婆闍迦等，詣向佛所，頂禮佛足，長跪白言：「善哉！",
        "from": "T03n0190_048:0878a16_0",
        "context_with_next_sentence": true
    },
    {
        "source_sentence": "世尊！",
        "from": "T03n0190_048:0878a18_0",
        "context_with_next_sentence": true
    },
    {
        "source_sentence": "我等今者，欲世尊前出家修道。",
        "from": "T03n0190_048:0878a18_1",
        "context_with_next_sentence": true
    },
    {
        "source_sentence": "唯願世尊！",
        "from": "T03n0190_048:0878a18_2",
        "context_with_next_sentence": true
    },
    {
        "source_sentence": "聽我出家，受具足戒。」",
        "from": "T03n0190_048:0878a19_3",
        "context_with_next_sentence": true
    },
    {
        "source_sentence": "佛告彼言：「善來比丘！",
        "from": "T03n0190_048:0878a19_4",
        "context_with_next_sentence": true
    },
    {
        "source_sentence": "今來入我自證法中，行於梵行，盡諸苦故。」",
        "from": "T03n0190_048:0878a20_5",
        "context_with_next_sentence": true
    },
    {
        "source_sentence": "作是語已，彼諸比丘，自然即得三衣著身，各執瓦鉢，鬚髮自落，狀如童兒初剃其髮始經七日。",
        "from": "T03n0190_048:0878a21_0",
        "context_with_next_sentence": true
    },
    {
        "source_sentence": "時諸長老，即成出家，具足眾戒。",
        "from": "T03n0190_048:0878a23_1",
        "context_with_next_sentence": true
    },
    {
        "source_sentence": "爾時，長老優波低沙在佛右邊，長老拘離多在佛左邊，各坐一面。",
        "from": "T03n0190_048:0878a24_0",
        "context_with_next_sentence": true
    },
    {
        "source_sentence": "而是長老優波低沙，從出家後，始經半月，盡諸結漏，現神通力，及得神通智波羅蜜，證羅漢果。",
        "from": "T03n0190_048:0878a25_1",
        "context_with_next_sentence": true
    },
    {
        "source_sentence": "時拘離多，止經七日，即盡結漏，現神通力，及得神通智波羅蜜，證羅漢果。",
        "from": "T03n0190_048:0878a27_2",
        "context_with_next_sentence": true
    },
    {
        "source_sentence": "時，彼長老優波低沙及拘離多等，如是因緣漸次而有五百眷屬，悉得出家，成具足戒。",
        "from": "T03n0190_048:0878b01_0",
        "context_with_next_sentence": true
    },
    {
        "source_sentence": "爾時，長老優波低沙母名舍利(隋言鸜鵒)，以是因緣，世間號曰舍利弗多(弗多者隋言子)，其彼長老目揵連延，是彼種姓，以是義故，世間號曰目揵連延。",
        "from": "T03n0190_048:0878b03_0",
        "context_with_next_sentence": true
    },
    {
        "source_sentence": "又復，世尊而記之言：「汝諸比丘！",
        "from": "T03n0190_048:0878b06_1",
        "context_with_next_sentence": true
    },
    {
        "source_sentence": "於我聲聞弟子之中，大智慧者，舍利弗多最為第一。",
        "from": "T03n0190_048:0878b06_2",
        "context_with_next_sentence": true
    },
    {
        "source_sentence": "神通之內，目陀揵連最為第一。」",
        "from": "T03n0190_048:0878b08_3",
        "context_with_next_sentence": true
    },
    {
        "source_sentence": "爾時，諸比丘白佛言：「世尊！",
        "from": "T03n0190_048:0878b09_0",
        "context_with_next_sentence": true
    },
    {
        "source_sentence": "其長老舍利弗、目揵連等，彼於往昔，種何善根？",
        "from": "T03n0190_048:0878b09_1",
        "context_with_next_sentence": true
    },
    {
        "source_sentence": "乘是因緣，今得出家，具足眾戒，證羅漢果？",
        "from": "T03n0190_048:0878b10_2",
        "context_with_next_sentence": true
    },
    {
        "source_sentence": "世尊復記：『於大智慧聲聞之中舍利弗勝，神通之中目連為最。』」",
        "from": "T03n0190_048:0878b11_3",
        "context_with_next_sentence": true
    },
    {
        "source_sentence": "作是語已，佛告比丘作如是言：「諸比丘！",
        "from": "T03n0190_048:0878b13_0",
        "context_with_next_sentence": true
    },
    {
        "source_sentence": "我憶往昔，於波羅[木*奈]城，時有二人，一者是兄，二者是妹，其兄名曰蘇畢利耶(隋言善愛)，其妹亦名蘇畢利耶。",
        "from": "T03n0190_048:0878b13_1",
        "context_with_next_sentence": true
    },
    {
        "source_sentence": "時兄善愛，捨家出家，既出家已，即得成其辟支佛道。",
        "from": "T03n0190_048:0878b16_2",
        "context_with_next_sentence": true
    },
    {
        "source_sentence": "其妹善愛，於波離婆闍迦外道之中，出家學道。",
        "from": "T03n0190_048:0878b17_3",
        "context_with_next_sentence": true
    },
    {
        "source_sentence": "其兄善愛辟支佛尊，於一時間，往詣外道妹善愛所，既到彼已，敷座而坐。",
        "from": "T03n0190_048:0878b18_4",
        "context_with_next_sentence": true
    },
    {
        "source_sentence": "其妹善愛，備辦百味飲食之具，手自供設，令食飽滿飯食已訖，復持一刀及以一針，奉施其兄辟支佛尊。",
        "from": "T03n0190_048:0878b20_5",
        "context_with_next_sentence": true
    },
    {
        "source_sentence": "其辟支佛飯食已訖，將妹善愛所施之物刀子及針，於彼妹前，飛騰而去。",
        "from": "T03n0190_048:0878b22_6",
        "context_with_next_sentence": true
    },
    {
        "source_sentence": "其妹善愛，眼自見彼尊者辟支佛騰空而去，歡喜踊躍，遍滿身心，不能自勝，合十指掌。",
        "from": "T03n0190_048:0878b24_7",
        "context_with_next_sentence": true
    },
    {
        "source_sentence": "遙敬禮彼辟支佛尊，尋作是願：『願我將來值是教師及勝此者，彼所說法，速得解悟，不生惡道，如施利刀無不割者，以此斷割因緣業故，令我來世一切煩惱，莫不斷壞。",
        "from": "T03n0190_048:0878b26_8",
        "context_with_next_sentence": true
    },
    {
        "source_sentence": "又如此針，遍能貫穿，令我來世一切煩惱，具足穿徹。』",
        "from": "T03n0190_048:0878b29_9",
        "context_with_next_sentence": true
    },
    {
        "source_sentence": "汝等比丘！",
        "from": "T03n0190_048:0878c02_10",
        "context_with_next_sentence": true
    },
    {
        "source_sentence": "於彼時中，善愛外道波離婆闍迦施辟支佛刀子及針，豈異人乎？",
        "from": "T03n0190_048:0878c02_11",
        "context_with_next_sentence": true
    },
    {
        "source_sentence": "即舍利弗比丘是也。",
        "from": "T03n0190_048:0878c03_12",
        "context_with_next_sentence": true
    },
    {
        "source_sentence": "「復次，諸比丘！",
        "from": "T03n0190_048:0878c05_0",
        "context_with_next_sentence": true
    },
    {
        "source_sentence": "我念往昔，波羅[木*奈]城，有一商人，恒於大海，捕螺而賣。",
        "from": "T03n0190_048:0878c05_1",
        "context_with_next_sentence": true
    },
    {
        "source_sentence": "是時商人作如是念：『我今所作求財自活，是大苦業，今日應造將來世因功德之事。』",
        "from": "T03n0190_048:0878c06_2",
        "context_with_next_sentence": true
    },
    {
        "source_sentence": "時波羅[木*奈]，有辟支佛依城而住。",
        "from": "T03n0190_048:0878c08_3",
        "context_with_next_sentence": true
    },
    {
        "source_sentence": "時辟支佛，日在東方，於晨朝時，著衣持鉢，便往入於波羅[木*奈]城，於其城內，次第乞食。",
        "from": "T03n0190_048:0878c09_4",
        "context_with_next_sentence": true
    },
    {
        "source_sentence": "賣螺商人，遙見尊者辟支佛來，威儀庠序，進止安審，舒顏平視，既見此已，心得清淨，即為作禮，請辟支佛，往詣其家，尊重供養，施諸餚饍，供給所須。",
        "from": "T03n0190_048:0878c11_5",
        "context_with_next_sentence": true
    },
    {
        "source_sentence": "時辟支佛，受彼所施飯食已訖，而辟支佛，理無說法，唯以神通，而用化物，不以餘法。",
        "from": "T03n0190_048:0878c14_6",
        "context_with_next_sentence": true
    },
    {
        "source_sentence": "時辟支佛，受彼商人供給所須飯食訖已，憐愍彼故，即從是處，飛騰虛空。",
        "from": "T03n0190_048:0878c16_7",
        "context_with_next_sentence": true
    },
    {
        "source_sentence": "時彼商人親自遙見辟支佛尊騰空飛已，歡喜踊躍，遍滿身心，不能自勝，合十指掌，遙向頂禮彼辟支佛，遂發是願：『願我將來，值是教師或復勝者，彼所說法，速得領悟，生生之處，勿墮惡道，如彼所得，願我亦得，同是聖者，騰空飛行，令我將來，亦復如是。』",
        "from": "T03n0190_048:0878c18_8",
        "context_with_next_sentence": true
    },
    {
        "source_sentence": "汝等比丘！",
        "from": "T03n0190_048:0878c23_9",
        "context_with_next_sentence": true
    },
    {
        "source_sentence": "於意云何？",
        "from": "T03n0190_048:0878c24_10",
        "context_with_next_sentence": true
    },
    {
        "source_sentence": "彼時人捕螺而賣以自存活，後時供養辟支佛者，豈異人乎？",
        "from": "T03n0190_048:0878c24_11",
        "context_with_next_sentence": true
    },
    {
        "source_sentence": "即目揵連比丘是也。",
        "from": "T03n0190_048:0878c25_12",
        "context_with_next_sentence": true
    },
    {
        "source_sentence": "「諸比丘！",
        "from": "T03n0190_048:0878c27_0",
        "context_with_next_sentence": true
    },
    {
        "source_sentence": "此舍利弗、目揵連延，往昔種彼諸善根故，今得出家，證羅漢果，我復授記：於我聲聞諸弟子中，智慧勝者，舍利弗是；神通勝者，目揵連是。」",
        "from": "T03n0190_048:0878c27_1",
        "context_with_next_sentence": true
    },
    {
        "source_sentence": "佛本行集經卷第四十八",
        "from": "T03n0190_048:0879a02_0",
        "context_with_next_sentence": false
    }
]