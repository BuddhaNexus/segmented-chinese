[
    {
        "source_sentence": "大乘入楞伽經卷第六",
        "from": "T16n0672_006:0622b04_0",
        "context_with_next_sentence": true
    },
    {
        "source_sentence": "大周于闐國三藏法師",
        "from": "T16n0672_006:0622b06_0",
        "context_with_next_sentence": true
    },
    {
        "source_sentence": "實叉難陀奉　勅譯",
        "from": "T16n0672_006:0622b07_0",
        "context_with_next_sentence": true
    },
    {
        "source_sentence": "變化品第七",
        "from": "T16n0672_006:0622b08_0",
        "context_with_next_sentence": true
    },
    {
        "source_sentence": "爾時大慧菩薩摩訶薩復白佛言：「世尊！",
        "from": "T16n0672_006:0622b09_0",
        "context_with_next_sentence": true
    },
    {
        "source_sentence": "如來何故授阿羅漢阿耨多羅三藐三菩提記？",
        "from": "T16n0672_006:0622b09_1",
        "context_with_next_sentence": true
    },
    {
        "source_sentence": "何故復說無般涅槃法眾生得成佛道？",
        "from": "T16n0672_006:0622b10_2",
        "context_with_next_sentence": true
    },
    {
        "source_sentence": "又何故說從初得佛至般涅槃，於其中間不說一字？",
        "from": "T16n0672_006:0622b11_3",
        "context_with_next_sentence": true
    },
    {
        "source_sentence": "又言如來常在於定無覺無觀；又言佛事皆是化作；又言諸識剎那變壞；又言金剛神常隨衛護；又言前際不可知而說有般涅槃；又現有魔及以魔業；又有餘報，謂；旃遮婆羅門女，孫陀利外道女，及空鉢而還等事，世尊既有如是業障，云何得成一切種智？",
        "from": "T16n0672_006:0622b13_4",
        "context_with_next_sentence": true
    },
    {
        "source_sentence": "既已成於一切種智，云何不離如是諸過？」",
        "from": "T16n0672_006:0622b19_5",
        "context_with_next_sentence": true
    },
    {
        "source_sentence": "佛言：「諦聽！",
        "from": "T16n0672_006:0622b20_6",
        "context_with_next_sentence": true
    },
    {
        "source_sentence": "當為汝說。",
        "from": "T16n0672_006:0622b20_7",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0622b20_8",
        "context_with_next_sentence": true
    },
    {
        "source_sentence": "我為無餘涅槃界故，密勸令彼修菩薩行，此界他土有諸菩薩，心樂求於聲聞涅槃，令捨是心進修大行，故作是說。",
        "from": "T16n0672_006:0622b20_9",
        "context_with_next_sentence": true
    },
    {
        "source_sentence": "又變化佛與化聲聞而授記別，非法性佛。",
        "from": "T16n0672_006:0622b23_10",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0622b24_11",
        "context_with_next_sentence": true
    },
    {
        "source_sentence": "授聲聞記是祕密說。",
        "from": "T16n0672_006:0622b24_12",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0622b25_13",
        "context_with_next_sentence": true
    },
    {
        "source_sentence": "佛與二乘無差別者，據斷惑障解脫一味，非謂智障，智障要見法無我性乃清淨故。",
        "from": "T16n0672_006:0622b25_14",
        "context_with_next_sentence": true
    },
    {
        "source_sentence": "煩惱障者，見人無我意識捨離，是時初斷藏識習滅，法障解脫方得永淨。",
        "from": "T16n0672_006:0622b27_15",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0622b29_16",
        "context_with_next_sentence": true
    },
    {
        "source_sentence": "我依本住法作是密語，非異前佛，後更有說，先具如是諸文字故。",
        "from": "T16n0672_006:0622b29_17",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0622c01_18",
        "context_with_next_sentence": true
    },
    {
        "source_sentence": "如來正知無有妄念，不待思慮然後說法，如來久已斷四種習，離二種死、除二種障。",
        "from": "T16n0672_006:0622c02_19",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0622c04_20",
        "context_with_next_sentence": true
    },
    {
        "source_sentence": "意及意識眼識等七，習氣為因是剎那性，離無漏善非流轉法。",
        "from": "T16n0672_006:0622c04_21",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0622c05_22",
        "context_with_next_sentence": true
    },
    {
        "source_sentence": "如來藏者，生死流轉及是涅槃苦樂之因，凡愚不知妄著於空。",
        "from": "T16n0672_006:0622c05_23",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0622c07_24",
        "context_with_next_sentence": true
    },
    {
        "source_sentence": "變化如來，金剛力士常隨衛護，非真實佛。",
        "from": "T16n0672_006:0622c07_25",
        "context_with_next_sentence": true
    },
    {
        "source_sentence": "真實如來離諸限量，二乘外道所不能知，住現法樂成就智忍，不假金剛力士所護。",
        "from": "T16n0672_006:0622c08_26",
        "context_with_next_sentence": true
    },
    {
        "source_sentence": "一切化佛不從業生，非即是佛亦非非佛，譬如陶師眾事和合而有所作，化佛亦爾，眾相具足而演說法，然不能說自證聖智所行之境。",
        "from": "T16n0672_006:0622c10_27",
        "context_with_next_sentence": true
    },
    {
        "source_sentence": "「復次，大慧！",
        "from": "T16n0672_006:0622c14_0",
        "context_with_next_sentence": true
    },
    {
        "source_sentence": "諸凡愚人見六識滅起於斷見，不了藏識起於常見。",
        "from": "T16n0672_006:0622c14_1",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0622c15_2",
        "context_with_next_sentence": true
    },
    {
        "source_sentence": "自心分別是其本際，故不可得，離此分別即得解脫，四種習斷離一切過。」",
        "from": "T16n0672_006:0622c15_3",
        "context_with_next_sentence": true
    },
    {
        "source_sentence": "爾時世尊重說頌言：「三乘及非乘，　　無有佛涅槃；　悉授如來記，　　說離眾過惡。",
        "from": "T16n0672_006:0622c17_4",
        "context_with_next_sentence": true
    },
    {
        "source_sentence": "　成就究竟智，　　及無餘涅槃；　誘進怯劣人，　　依此密意說。",
        "from": "T16n0672_006:0622c20_0",
        "context_with_next_sentence": true
    },
    {
        "source_sentence": "　諸佛所得智，　　演說如是道；　惟此更非餘，　　故彼無涅槃。",
        "from": "T16n0672_006:0622c22_0",
        "context_with_next_sentence": true
    },
    {
        "source_sentence": "　欲色有諸見，　　如是四種習；　意識所從生，　　藏意亦在中。",
        "from": "T16n0672_006:0622c24_0",
        "context_with_next_sentence": true
    },
    {
        "source_sentence": "　見意識眼等，　　無常故說斷；　迷意藏起常，　　邪智謂涅槃。」",
        "from": "T16n0672_006:0622c26_0",
        "context_with_next_sentence": true
    },
    {
        "source_sentence": "大乘入楞伽經斷食肉品第八",
        "from": "T16n0672_006:0622c28_0",
        "context_with_next_sentence": true
    },
    {
        "source_sentence": "爾時大慧菩薩摩訶薩復白佛言：「世尊！",
        "from": "T16n0672_006:0622c29_0",
        "context_with_next_sentence": true
    },
    {
        "source_sentence": "願為我說食不食肉功德過失，我及諸菩薩摩訶薩知其義已，為未來現在報習所熏食肉眾生而演說之，令捨肉味求於法味；於一切眾生起大慈心，更相親愛如一子想，住菩薩地得阿耨多羅三藐三菩提；或二乘地暫時止息，究竟當成無上正覺。",
        "from": "T16n0672_006:0622c29_1",
        "context_with_next_sentence": true
    },
    {
        "source_sentence": "世尊！",
        "from": "T16n0672_006:0623a06_2",
        "context_with_next_sentence": true
    },
    {
        "source_sentence": "路迦耶等諸外道輩，起有無見執著斷常，尚有遮禁不聽食肉，何況如來、應、正等覺，大悲含育世所依怙，而許自他俱食肉耶？",
        "from": "T16n0672_006:0623a06_3",
        "context_with_next_sentence": true
    },
    {
        "source_sentence": "善哉世尊！",
        "from": "T16n0672_006:0623a09_4",
        "context_with_next_sentence": true
    },
    {
        "source_sentence": "具大慈悲哀愍世間，等觀眾生猶如一子，願為解說食肉過惡、不食功德，令我及與諸菩薩等，聞已奉行廣為他說。」",
        "from": "T16n0672_006:0623a10_5",
        "context_with_next_sentence": true
    },
    {
        "source_sentence": "爾時大慧菩薩重說頌言：「菩薩摩訶薩，　　志求無上覺；　酒肉及與葱，　　為食為不食？",
        "from": "T16n0672_006:0623a12_6",
        "context_with_next_sentence": true
    },
    {
        "source_sentence": "　愚夫貪嗜肉，　　臭穢無名稱；　與彼惡獸同，　　云何而可食？",
        "from": "T16n0672_006:0623a16_0",
        "context_with_next_sentence": true
    },
    {
        "source_sentence": "　食者有何過？",
        "from": "T16n0672_006:0623a18_0",
        "context_with_next_sentence": true
    },
    {
        "source_sentence": "　　不食有何德？",
        "from": "T16n0672_006:0623a18_1",
        "context_with_next_sentence": true
    },
    {
        "source_sentence": "　惟願最勝尊，　　為我具開演。」",
        "from": "T16n0672_006:0623a19_0",
        "context_with_next_sentence": true
    },
    {
        "source_sentence": "爾時佛告大慧菩薩摩訶薩言：「大慧！",
        "from": "T16n0672_006:0623a20_0",
        "context_with_next_sentence": true
    },
    {
        "source_sentence": "諦聽！",
        "from": "T16n0672_006:0623a20_1",
        "context_with_next_sentence": true
    },
    {
        "source_sentence": "諦聽！",
        "from": "T16n0672_006:0623a20_2",
        "context_with_next_sentence": true
    },
    {
        "source_sentence": "善思念之。",
        "from": "T16n0672_006:0623a21_3",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T16n0672_006:0623a21_4",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623a21_5",
        "context_with_next_sentence": true
    },
    {
        "source_sentence": "一切諸肉有無量緣，菩薩於中當生悲愍，不應噉食，我今為汝說其少分。",
        "from": "T16n0672_006:0623a21_6",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623a23_7",
        "context_with_next_sentence": true
    },
    {
        "source_sentence": "一切眾生從無始來，在生死中輪迴不息，靡不曾作父母兄弟男女眷屬，乃至朋友親愛侍使，易生而受鳥獸等身，云何於中取之而食？",
        "from": "T16n0672_006:0623a23_8",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623a27_9",
        "context_with_next_sentence": true
    },
    {
        "source_sentence": "菩薩摩訶薩觀諸眾生同於己身，念肉皆從有命中來，云何而食？",
        "from": "T16n0672_006:0623a27_10",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623a28_11",
        "context_with_next_sentence": true
    },
    {
        "source_sentence": "諸羅剎等聞我此說尚應斷肉，況樂法人。",
        "from": "T16n0672_006:0623a28_12",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623a29_13",
        "context_with_next_sentence": true
    },
    {
        "source_sentence": "菩薩摩訶薩在在生處，觀諸眾生皆是親屬，乃至慈念如一子想，是故不應食一切肉。",
        "from": "T16n0672_006:0623b01_0",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623b03_0",
        "context_with_next_sentence": true
    },
    {
        "source_sentence": "衢路市肆諸賣肉人，或將犬馬人牛等肉，為求利故而販鬻之，如是雜穢云何可食？",
        "from": "T16n0672_006:0623b03_1",
        "context_with_next_sentence": true
    },
    {
        "source_sentence": "「大慧！",
        "from": "T16n0672_006:0623b06_0",
        "context_with_next_sentence": true
    },
    {
        "source_sentence": "一切諸肉皆是精血污穢所成，求清淨人，云何取食？",
        "from": "T16n0672_006:0623b06_1",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623b07_2",
        "context_with_next_sentence": true
    },
    {
        "source_sentence": "食肉之人眾生見之悉皆驚怖，修慈心者云何食肉？",
        "from": "T16n0672_006:0623b07_3",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623b08_4",
        "context_with_next_sentence": true
    },
    {
        "source_sentence": "譬如獵師及旃陀羅，捕魚網鳥諸惡人等，狗見驚吠獸見奔走，空飛水住一切眾生，若有見之咸作是念：『此人氣息猶如羅剎，今來至此必當殺我。』",
        "from": "T16n0672_006:0623b08_5",
        "context_with_next_sentence": true
    },
    {
        "source_sentence": "為護命故悉皆走避。",
        "from": "T16n0672_006:0623b12_6",
        "context_with_next_sentence": true
    },
    {
        "source_sentence": "食肉之人亦復如是，是故菩薩為修慈行不應食肉。",
        "from": "T16n0672_006:0623b12_7",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623b14_8",
        "context_with_next_sentence": true
    },
    {
        "source_sentence": "夫食肉者，身體臭穢惡名流布，賢聖善人不用親狎，是故菩薩不應食肉。",
        "from": "T16n0672_006:0623b14_9",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623b16_0",
        "context_with_next_sentence": true
    },
    {
        "source_sentence": "夫血肉者，眾仙所棄群聖不食，是故菩薩不應食肉。",
        "from": "T16n0672_006:0623b16_1",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623b17_2",
        "context_with_next_sentence": true
    },
    {
        "source_sentence": "菩薩為護眾生信心，令於佛法不生譏謗，以慈愍故不應食肉。",
        "from": "T16n0672_006:0623b17_3",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623b19_4",
        "context_with_next_sentence": true
    },
    {
        "source_sentence": "若我弟子食噉於肉，令諸世人悉懷譏謗，而作是言：『云何沙門修淨行人，棄捨天仙所食之味，猶如惡獸食肉滿腹遊行世間，令諸眾生悉懷驚怖，壞清淨行失沙門道。』",
        "from": "T16n0672_006:0623b19_5",
        "context_with_next_sentence": true
    },
    {
        "source_sentence": "是故當知佛法之中無調伏行，菩薩慈愍為護眾生，令不生於如是之心，不應食肉。",
        "from": "T16n0672_006:0623b23_6",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623b25_7",
        "context_with_next_sentence": true
    },
    {
        "source_sentence": "如燒人肉其氣臭穢，與燒餘肉等無差別，云何於中有食不食？",
        "from": "T16n0672_006:0623b25_8",
        "context_with_next_sentence": true
    },
    {
        "source_sentence": "是故一切樂清淨者不應食肉。",
        "from": "T16n0672_006:0623b26_9",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623b27_10",
        "context_with_next_sentence": true
    },
    {
        "source_sentence": "諸善男女塚間樹下阿蘭若處寂靜修行，或住慈心或持呪術，或求解脫或趣大乘，以食肉故，一切障礙不得成就，是故菩薩欲利自他不應食肉。",
        "from": "T16n0672_006:0623b27_11",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623c02_12",
        "context_with_next_sentence": true
    },
    {
        "source_sentence": "夫食肉者，見其形色則已生於貪滋味心，菩薩慈念一切眾生猶如己身，云何見之而作食想？",
        "from": "T16n0672_006:0623c02_13",
        "context_with_next_sentence": true
    },
    {
        "source_sentence": "是故菩薩不應食肉。",
        "from": "T16n0672_006:0623c04_14",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623c05_15",
        "context_with_next_sentence": true
    },
    {
        "source_sentence": "夫食肉者諸天遠離，口氣常臭，睡夢不安覺已憂悚，夜叉惡鬼奪其精氣，心多驚怖，食不知足，增長疾病易生瘡癬，恒被諸蟲之所唼食，不能於食深生厭離。",
        "from": "T16n0672_006:0623c05_16",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623c09_17",
        "context_with_next_sentence": true
    },
    {
        "source_sentence": "我常說言：『凡所食噉作子肉想。』",
        "from": "T16n0672_006:0623c09_18",
        "context_with_next_sentence": true
    },
    {
        "source_sentence": "餘食尚然，云何而聽弟子食肉。",
        "from": "T16n0672_006:0623c10_19",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623c10_20",
        "context_with_next_sentence": true
    },
    {
        "source_sentence": "肉非美好、肉不清淨，生諸罪惡敗諸功德，諸仙聖人之所棄捨，云何而許弟子食耶？",
        "from": "T16n0672_006:0623c11_0",
        "context_with_next_sentence": true
    },
    {
        "source_sentence": "若言許食，此人謗我。",
        "from": "T16n0672_006:0623c13_0",
        "context_with_next_sentence": true
    },
    {
        "source_sentence": "「大慧！",
        "from": "T16n0672_006:0623c13_1",
        "context_with_next_sentence": true
    },
    {
        "source_sentence": "淨美食者，應知則是粳米粟米大小麥豆蘇油石蜜，如是等類，此是過去諸佛所許，我所稱說。",
        "from": "T16n0672_006:0623c13_2",
        "context_with_next_sentence": true
    },
    {
        "source_sentence": "我種性中諸善男女，心懷淨信久植善根，於身命財不生貪著，慈愍一切猶如己身，如是之人之所應食，非諸惡習虎狼性者心所愛重。",
        "from": "T16n0672_006:0623c15_3",
        "context_with_next_sentence": true
    },
    {
        "source_sentence": "「大慧！",
        "from": "T16n0672_006:0623c20_0",
        "context_with_next_sentence": true
    },
    {
        "source_sentence": "過去有王名師子生，耽著肉味食種種肉，如是不已遂至食人，臣民不堪悉皆離叛，亡失國位受大苦惱。",
        "from": "T16n0672_006:0623c20_1",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623c22_2",
        "context_with_next_sentence": true
    },
    {
        "source_sentence": "釋提桓因處天王位，以於過去食肉餘習，變身為鷹而逐於鴿。",
        "from": "T16n0672_006:0623c22_3",
        "context_with_next_sentence": true
    },
    {
        "source_sentence": "我時作王名曰尸毘，愍念其鴿，自割身肉以代其命。",
        "from": "T16n0672_006:0623c24_4",
        "context_with_next_sentence": true
    },
    {
        "source_sentence": "「大慧！",
        "from": "T16n0672_006:0623c26_0",
        "context_with_next_sentence": true
    },
    {
        "source_sentence": "帝釋餘習尚惱眾生，況餘無慚常食肉者。",
        "from": "T16n0672_006:0623c26_1",
        "context_with_next_sentence": true
    },
    {
        "source_sentence": "當知食肉自惱惱他，是故菩薩不應食肉。",
        "from": "T16n0672_006:0623c27_2",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0623c28_3",
        "context_with_next_sentence": true
    },
    {
        "source_sentence": "昔有一王乘馬遊獵，馬驚奔逸入於山險，既無歸路又絕人居，有牝師子與同遊處，遂行醜行生諸子息，其最長者名曰班足，後得作王領七億家，食肉餘習非肉不食，初食禽獸後乃至人，所生男女悉是羅剎。",
        "from": "T16n0672_006:0623c28_4",
        "context_with_next_sentence": true
    },
    {
        "source_sentence": "轉此身已，復生師子豺狼虎豹雕鷲等中，欲求人身終不可得，況出生死涅槃之道。",
        "from": "T16n0672_006:0624a04_5",
        "context_with_next_sentence": true
    },
    {
        "source_sentence": "「大慧！",
        "from": "T16n0672_006:0624a07_0",
        "context_with_next_sentence": true
    },
    {
        "source_sentence": "夫食肉者有如是等無量過失，斷而不食獲大功德，凡愚不知如是損益，是故我今為汝開演，凡是肉者悉不應食。",
        "from": "T16n0672_006:0624a07_1",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0624a09_2",
        "context_with_next_sentence": true
    },
    {
        "source_sentence": "凡殺生者多為人食，人若不食亦無殺事，是故食肉與殺同罪。",
        "from": "T16n0672_006:0624a10_0",
        "context_with_next_sentence": true
    },
    {
        "source_sentence": "奇哉世間貪著肉味，於人身肉尚取食之，況於鳥獸有不食者，以貪味故廣設方便，罝羅網罟處處安施，水陸飛行皆被殺害，設自不食為貪價直而作是事。",
        "from": "T16n0672_006:0624a11_1",
        "context_with_next_sentence": true
    },
    {
        "source_sentence": "「大慧！",
        "from": "T16n0672_006:0624a16_0",
        "context_with_next_sentence": true
    },
    {
        "source_sentence": "世復有人心無慈愍，專行慘暴猶如羅剎，若見眾生其身充盛，便生肉想言此可食。",
        "from": "T16n0672_006:0624a16_1",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0624a18_2",
        "context_with_next_sentence": true
    },
    {
        "source_sentence": "世無有肉，非是自殺亦非他殺，心不疑殺而可食者，以是義故我許聲聞食如是肉。",
        "from": "T16n0672_006:0624a18_3",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0624a20_4",
        "context_with_next_sentence": true
    },
    {
        "source_sentence": "未來之世有愚癡人，於我法中而為出家，妄說毘尼壞亂正法，誹謗於我言聽食肉亦自曾食。",
        "from": "T16n0672_006:0624a20_5",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0624a22_6",
        "context_with_next_sentence": true
    },
    {
        "source_sentence": "我若聽許聲聞食肉，我則非是住慈心者，修觀行者，行頭陀者，趣大乘者，云何而勸諸善男子及善女人，於諸眾生生一子想斷一切肉？",
        "from": "T16n0672_006:0624a22_7",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0624a26_8",
        "context_with_next_sentence": true
    },
    {
        "source_sentence": "我於諸處說遮十種許三種者，是漸禁斷令其修學；今此經中自死他殺，凡是肉者一切悉斷。",
        "from": "T16n0672_006:0624a26_9",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0624a28_10",
        "context_with_next_sentence": true
    },
    {
        "source_sentence": "我不曾許弟子食肉，亦不現許亦不當許。",
        "from": "T16n0672_006:0624a28_11",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0624a29_12",
        "context_with_next_sentence": true
    },
    {
        "source_sentence": "凡是肉食，於出家人悉是不淨。",
        "from": "T16n0672_006:0624a29_13",
        "context_with_next_sentence": true
    },
    {
        "source_sentence": "「大慧！",
        "from": "T16n0672_006:0624b02_0",
        "context_with_next_sentence": true
    },
    {
        "source_sentence": "若有癡人，謗言如來聽許食肉亦自食者，當知是人惡業所纏，必當永墮不饒益處。",
        "from": "T16n0672_006:0624b02_1",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0624b04_2",
        "context_with_next_sentence": true
    },
    {
        "source_sentence": "我之所有諸聖弟子，尚不食於凡夫段食，況食血肉不淨之食。",
        "from": "T16n0672_006:0624b04_3",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0624b05_4",
        "context_with_next_sentence": true
    },
    {
        "source_sentence": "聲聞緣覺及諸菩薩尚惟法食，豈況如來。",
        "from": "T16n0672_006:0624b05_5",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0624b06_6",
        "context_with_next_sentence": true
    },
    {
        "source_sentence": "如來法身非雜食身。",
        "from": "T16n0672_006:0624b06_7",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0624b07_8",
        "context_with_next_sentence": true
    },
    {
        "source_sentence": "我已斷除一切煩惱，我已浣滌一切習氣，我已善擇諸心智慧，大悲平等普觀眾生猶如一子。",
        "from": "T16n0672_006:0624b07_9",
        "context_with_next_sentence": true
    },
    {
        "source_sentence": "云何而許聲聞弟子食於子肉？",
        "from": "T16n0672_006:0624b09_10",
        "context_with_next_sentence": true
    },
    {
        "source_sentence": "何況自食。",
        "from": "T16n0672_006:0624b10_11",
        "context_with_next_sentence": true
    },
    {
        "source_sentence": "作是說者無有是處。」",
        "from": "T16n0672_006:0624b10_12",
        "context_with_next_sentence": true
    },
    {
        "source_sentence": "爾時世尊重說頌言：「悉曾為親屬，　　眾穢所成長，　恐怖諸含生，　　是故不應食。",
        "from": "T16n0672_006:0624b11_13",
        "context_with_next_sentence": true
    },
    {
        "source_sentence": "　一切肉與葱，　　韮蒜及諸酒；　如是不淨物，　　修行者遠離。",
        "from": "T16n0672_006:0624b14_0",
        "context_with_next_sentence": true
    },
    {
        "source_sentence": "　亦常離麻油，　　及諸穿孔床；　以彼諸細蟲，　　於中大驚怖。",
        "from": "T16n0672_006:0624b16_0",
        "context_with_next_sentence": true
    },
    {
        "source_sentence": "　飲食生放逸，　　放逸生邪覺；　從覺生於貪，　　是故不應食。",
        "from": "T16n0672_006:0624b18_0",
        "context_with_next_sentence": true
    },
    {
        "source_sentence": "　邪覺生貪故，　　心為貪所醉；　心醉長愛欲，　　生死不解脫。",
        "from": "T16n0672_006:0624b20_0",
        "context_with_next_sentence": true
    },
    {
        "source_sentence": "　為利殺眾生，　　以財取諸肉；　二俱是惡業，　　死墮叫喚獄。",
        "from": "T16n0672_006:0624b22_0",
        "context_with_next_sentence": true
    },
    {
        "source_sentence": "　不想不教求，　　此三種名淨；　世無如是肉，　　食者我訶責。",
        "from": "T16n0672_006:0624b24_0",
        "context_with_next_sentence": true
    },
    {
        "source_sentence": "　更互相食噉，　　死墮惡獸中；　臭穢而癲狂，　　是故不應食。",
        "from": "T16n0672_006:0624b26_0",
        "context_with_next_sentence": true
    },
    {
        "source_sentence": "　獵師旃茶羅，　　屠兒羅剎娑；　此等種中生，　　斯皆食肉報。",
        "from": "T16n0672_006:0624b28_0",
        "context_with_next_sentence": true
    },
    {
        "source_sentence": "　食已無慚愧，　　生生常癲狂；　諸佛及菩薩，　　聲聞所嫌惡。",
        "from": "T16n0672_006:0624c01_0",
        "context_with_next_sentence": true
    },
    {
        "source_sentence": "　《象脇》與《大雲》，　　《涅槃》、《央掘摩》，　及此《楞伽經》，　　我皆制斷肉。",
        "from": "T16n0672_006:0624c03_0",
        "context_with_next_sentence": true
    },
    {
        "source_sentence": "　先說見聞疑，　　已斷一切肉；　以其惡習故，　　愚者妄分別。",
        "from": "T16n0672_006:0624c05_0",
        "context_with_next_sentence": true
    },
    {
        "source_sentence": "　如貪障解脫，　　肉等亦復然；　若有食之者，　　不能入聖道。",
        "from": "T16n0672_006:0624c07_0",
        "context_with_next_sentence": true
    },
    {
        "source_sentence": "　未來世眾生，　　於肉愚癡說；　言此淨無罪，　　佛聽我等食。",
        "from": "T16n0672_006:0624c09_0",
        "context_with_next_sentence": true
    },
    {
        "source_sentence": "　淨食尚如藥，　　猶如子肉想；　是故修行者，　　知量而行乞。",
        "from": "T16n0672_006:0624c11_0",
        "context_with_next_sentence": true
    },
    {
        "source_sentence": "　食肉背解脫，　　及違聖表相；　令眾生生怖，　　是故不應食。",
        "from": "T16n0672_006:0624c13_0",
        "context_with_next_sentence": true
    },
    {
        "source_sentence": "　安住慈心者，　　我說常厭離；　師子及虎狼，　　應共同遊止。",
        "from": "T16n0672_006:0624c15_0",
        "context_with_next_sentence": true
    },
    {
        "source_sentence": "　若於酒肉等，　　一切皆不食；　必生賢聖中，　　豐財具智慧。」",
        "from": "T16n0672_006:0624c17_0",
        "context_with_next_sentence": true
    },
    {
        "source_sentence": "大乘入楞伽經陀羅尼品第九",
        "from": "T16n0672_006:0624c19_0",
        "context_with_next_sentence": true
    },
    {
        "source_sentence": "爾時佛告大慧菩薩摩訶薩言：「大慧！",
        "from": "T16n0672_006:0624c20_0",
        "context_with_next_sentence": true
    },
    {
        "source_sentence": "過去未來現在諸佛，為欲擁護持此經者，皆為演說楞伽經呪，我今亦說，汝當受持。」",
        "from": "T16n0672_006:0624c20_1",
        "context_with_next_sentence": true
    },
    {
        "source_sentence": "即說呪曰：怛姪他(一)　覩吒覩吒(都騃反，下同)(二)　杜吒杜吒(三)　鉢吒鉢吒(四)　葛吒葛吒(五)　阿麼隷阿麼隷(六)　毘麼隷毘麼隷(七)　儞謎儞謎(八)　呬謎呬謎(九)　縛(扶可反)謎縛謎(十)　葛隷葛隷(十一)　揭囉葛隷(十二)　阿吒末吒(十三)　折吒咄吒(十四)　耆若(攘舸反，二合)吒薩普(二合)吒(十五)　葛地(雜計反，下同)剌地(十六)　鉢地(十七)　呬謎呬謎(十八)　第謎(十九)　折隷折隷(二十)　鉢利鉢利(二十一)　畔第毘第(二十二)　案制滿制(二十三)　[黑*主](胝戶反，下同)茶(去聲，下同)[口*(隸木+士)](二十四)　杜茶[口*(隸木+士)](二十五)　鉢茶[口*(隸木+士)](二十六)　遏計遏計(二十七)　末計末計(二十八)　斫結斫結[口*(隸木+士)](二合)(二十九)　地(依字呼)謎地謎(三十)　呬謎呬謎(三十一)　[黑*主][黑*主][黑*主][黑*主](三十二)　楮(笞矩反)楮楮楮(三十三)　杜杜杜(三十四)　杜虎(二合)杜虎杜虎杜虎(三十五)　莎婆訶(三十六)「大慧！",
        "from": "T16n0672_006:0624c22_2",
        "context_with_next_sentence": true
    },
    {
        "source_sentence": "未來世中，若有善男子、善女人，受持讀誦為他解說此陀羅尼，當知此人，不為一切人與非人諸鬼神等之所得便；若復有人卒中於惡，為其誦念一百八遍，即時惡鬼疾走而去。",
        "from": "T16n0672_006:0625a06_3",
        "context_with_next_sentence": true
    },
    {
        "source_sentence": "大慧！",
        "from": "T16n0672_006:0625a10_4",
        "context_with_next_sentence": true
    },
    {
        "source_sentence": "我更為汝說陀羅尼。」",
        "from": "T16n0672_006:0625a10_5",
        "context_with_next_sentence": true
    },
    {
        "source_sentence": "即說呪曰：怛姪他(一)　鉢頭摩第鞞(二)　鉢頭迷(三)　醯(去聲，下同)泥醯禰醯泥(四)　隷主羅主隷(五)　虎隷虎羅虎隷(六)　庾隷庾隷(七)　跛隷跛羅跛隷(八)　嗔(上聲，呼)第臏第(九)　畔逝末第(十)　尼羅迦隷(十一)　莎婆訶(十二)「大慧！",
        "from": "T16n0672_006:0625a10_6",
        "context_with_next_sentence": true
    },
    {
        "source_sentence": "若有善男子、善女人，受持讀誦為他解說此陀羅尼，不為一切天龍夜叉人非人等諸惡鬼神之所得便；我為禁止諸羅剎故說此神呪，若持此呪則為受持入楞伽經，一切文句悉已具足。」",
        "from": "T16n0672_006:0625a16_7",
        "context_with_next_sentence": true
    },
    {
        "source_sentence": "大乘入楞伽經偈頌品第十之初",
        "from": "T16n0672_006:0625a21_0",
        "context_with_next_sentence": true
    },
    {
        "source_sentence": "爾時世尊，欲重宣此修多羅中諸廣義故，而說偈言：「諸法不堅固，　　皆從分別生，　以分別即空，　　所分別非有。",
        "from": "T16n0672_006:0625a22_0",
        "context_with_next_sentence": true
    },
    {
        "source_sentence": "　由虛妄分別，　　是則有識生，　八九識種種，　　如海眾波浪。",
        "from": "T16n0672_006:0625a26_0",
        "context_with_next_sentence": true
    },
    {
        "source_sentence": "　習氣常增長，　　槃根堅固依，　心隨境界流，　　如鐵於磁石。",
        "from": "T16n0672_006:0625a28_0",
        "context_with_next_sentence": true
    },
    {
        "source_sentence": "　眾生所依性，　　遠離諸計度，　及離智所知，　　轉依得解脫。",
        "from": "T16n0672_006:0625b01_0",
        "context_with_next_sentence": true
    },
    {
        "source_sentence": "　得如幻三昧，　　超過於十地；　觀見心王時，　　想識皆遠離。",
        "from": "T16n0672_006:0625b03_0",
        "context_with_next_sentence": true
    },
    {
        "source_sentence": "　爾時心轉依，　　是則為常住；　在於蓮花宮，　　幻境之所起。",
        "from": "T16n0672_006:0625b05_0",
        "context_with_next_sentence": true
    },
    {
        "source_sentence": "　既住彼宮已，　　自在無功用；　利益諸眾生，　　如眾色摩尼。",
        "from": "T16n0672_006:0625b07_0",
        "context_with_next_sentence": true
    },
    {
        "source_sentence": "　無有為無為，　　惟除妄分別；　愚夫迷執取，　　如石女夢子。",
        "from": "T16n0672_006:0625b09_0",
        "context_with_next_sentence": true
    },
    {
        "source_sentence": "　應知補伽羅，　　蘊界諸緣等，　悉空無自性，　　無生有非有。",
        "from": "T16n0672_006:0625b11_0",
        "context_with_next_sentence": true
    },
    {
        "source_sentence": "　我以方便說，　　而實無有相；　愚夫妄執取，　　能相及所相。",
        "from": "T16n0672_006:0625b13_0",
        "context_with_next_sentence": true
    },
    {
        "source_sentence": "　一切知非知，　　一切非一切；　愚夫所分別，　　佛無覺自他。",
        "from": "T16n0672_006:0625b15_0",
        "context_with_next_sentence": true
    },
    {
        "source_sentence": "　諸法如幻夢，　　無生無自性；　以皆性空故，　　無有不可得。",
        "from": "T16n0672_006:0625b17_0",
        "context_with_next_sentence": true
    },
    {
        "source_sentence": "　我惟說一性，　　離於妄計度；　自性無有二，　　眾聖之所行。",
        "from": "T16n0672_006:0625b19_0",
        "context_with_next_sentence": true
    },
    {
        "source_sentence": "　如四大不調，　　變吐見螢光；　所見皆非有，　　世間亦如是。",
        "from": "T16n0672_006:0625b21_0",
        "context_with_next_sentence": true
    },
    {
        "source_sentence": "　猶如幻所現，　　草木瓦礫等；　彼幻無所有，　　諸法亦如是。",
        "from": "T16n0672_006:0625b23_0",
        "context_with_next_sentence": true
    },
    {
        "source_sentence": "　非取非所取，　　非縛非所縛；　如幻如陽焰，　　如夢亦如翳。",
        "from": "T16n0672_006:0625b25_0",
        "context_with_next_sentence": true
    },
    {
        "source_sentence": "　若欲見真實，　　離諸分別取；　應修真實觀，　　見佛必無疑。",
        "from": "T16n0672_006:0625b27_0",
        "context_with_next_sentence": true
    },
    {
        "source_sentence": "　世間等於夢，　　色資具亦爾；　若能如是見，　　身為世所尊。",
        "from": "T16n0672_006:0625b29_0",
        "context_with_next_sentence": true
    },
    {
        "source_sentence": "　三界由心起，　　迷惑妄所見；　離妄無世間，　　知已轉染依。",
        "from": "T16n0672_006:0625c02_0",
        "context_with_next_sentence": true
    },
    {
        "source_sentence": "　愚夫之所見，　　妄謂有生滅；　智者如實觀，　　不生亦不滅。",
        "from": "T16n0672_006:0625c04_0",
        "context_with_next_sentence": true
    },
    {
        "source_sentence": "　常行無分別，　　遠離心心法；　住色究竟天，　　離諸過失處。",
        "from": "T16n0672_006:0625c06_0",
        "context_with_next_sentence": true
    },
    {
        "source_sentence": "　於彼成正覺，　　具力通自在；　及諸勝三昧，　　現化於此成。",
        "from": "T16n0672_006:0625c08_0",
        "context_with_next_sentence": true
    },
    {
        "source_sentence": "　化身無量億，　　遍遊一切處；　令愚夫得聞，　　如響難思法。",
        "from": "T16n0672_006:0625c10_0",
        "context_with_next_sentence": true
    },
    {
        "source_sentence": "　遠離初中後，　　亦離於有無；　非多而現多，　　不動而普遍。",
        "from": "T16n0672_006:0625c12_0",
        "context_with_next_sentence": true
    },
    {
        "source_sentence": "　說眾生身中，　　所覆之性實；　迷惑令幻有，　　非幻為迷惑。",
        "from": "T16n0672_006:0625c14_0",
        "context_with_next_sentence": true
    },
    {
        "source_sentence": "　由心迷惑故，　　一切皆悉有；　以此相繫縛，　　藏識起世間。",
        "from": "T16n0672_006:0625c16_0",
        "context_with_next_sentence": true
    },
    {
        "source_sentence": "　如是諸世間，　　惟有假施設；　諸見如暴流，　　行於人法中。",
        "from": "T16n0672_006:0625c18_0",
        "context_with_next_sentence": true
    },
    {
        "source_sentence": "　若能如是知，　　是則轉所依；　乃為我真子，　　成就隨順法。",
        "from": "T16n0672_006:0625c20_0",
        "context_with_next_sentence": true
    },
    {
        "source_sentence": "　愚夫所分別，　　堅濕暖動法；　假名無有實，　　亦無相所相。",
        "from": "T16n0672_006:0625c22_0",
        "context_with_next_sentence": true
    },
    {
        "source_sentence": "　身形及諸根，　　皆以八物成；　凡愚妄計色，　　迷惑身籠檻。",
        "from": "T16n0672_006:0625c24_0",
        "context_with_next_sentence": true
    },
    {
        "source_sentence": "　凡愚妄分別，　　因緣和合生；　不了真實相，　　流轉於三有。",
        "from": "T16n0672_006:0625c26_0",
        "context_with_next_sentence": true
    },
    {
        "source_sentence": "　識中諸種子，　　能現心境界；　愚夫起分別，　　妄計於二取。",
        "from": "T16n0672_006:0626a02_0",
        "context_with_next_sentence": true
    },
    {
        "source_sentence": "　無明愛及業，　　諸心依彼生；　以是我了知，　　為依他起性。",
        "from": "T16n0672_006:0626a04_0",
        "context_with_next_sentence": true
    },
    {
        "source_sentence": "　妄分別有物，　　迷惑心所行；　此分別都無，　　迷妄計為有。",
        "from": "T16n0672_006:0626a06_0",
        "context_with_next_sentence": true
    },
    {
        "source_sentence": "　心為諸緣縛，　　生起於眾生；　諸緣若遠離，　　我說無所見。",
        "from": "T16n0672_006:0626a08_0",
        "context_with_next_sentence": true
    },
    {
        "source_sentence": "　已離於眾緣，　　自相所分別；　身中不復起，　　我為無所行。",
        "from": "T16n0672_006:0626a10_0",
        "context_with_next_sentence": true
    },
    {
        "source_sentence": "　眾生心所起，　　能取及所取；　所見皆無相，　　愚夫妄分別。",
        "from": "T16n0672_006:0626a12_0",
        "context_with_next_sentence": true
    },
    {
        "source_sentence": "　顯示阿賴耶，　　殊勝之藏識；　離於能所取，　　我說為真如。",
        "from": "T16n0672_006:0626a14_0",
        "context_with_next_sentence": true
    },
    {
        "source_sentence": "　蘊中無有人，　　無我無眾生；　生唯是識生，　　滅亦唯識滅。",
        "from": "T16n0672_006:0626a16_0",
        "context_with_next_sentence": true
    },
    {
        "source_sentence": "　猶如畫高下，　　雖見無所有；　諸法亦如是，　　雖見而非有。",
        "from": "T16n0672_006:0626a18_0",
        "context_with_next_sentence": true
    },
    {
        "source_sentence": "　如乾闥婆城，　　亦如熱時炎；　所見恒如是，　　智觀不可得。",
        "from": "T16n0672_006:0626a20_0",
        "context_with_next_sentence": true
    },
    {
        "source_sentence": "　因緣及譬喻，　　以此而立宗；　乾城夢火輪，　　陽焰日月光。",
        "from": "T16n0672_006:0626a22_0",
        "context_with_next_sentence": true
    },
    {
        "source_sentence": "　火焰毛等喻，　　以此顯無生；　世分別皆空，　　迷惑如幻夢。",
        "from": "T16n0672_006:0626a24_0",
        "context_with_next_sentence": true
    },
    {
        "source_sentence": "　見諸有不生，　　三界無所依；　內外亦如是，　　成就無生忍。",
        "from": "T16n0672_006:0626a26_0",
        "context_with_next_sentence": true
    },
    {
        "source_sentence": "　得如幻三昧，　　及以意生身；　種種諸神通，　　諸力及自在。",
        "from": "T16n0672_006:0626a28_0",
        "context_with_next_sentence": true
    },
    {
        "source_sentence": "　諸法本無生，　　空無有自性；　迷惑諸因緣，　　而謂有生滅。",
        "from": "T16n0672_006:0626b01_0",
        "context_with_next_sentence": true
    },
    {
        "source_sentence": "　愚夫妄分別，　　以心而現心；　及現於外色，　　而實無所有。",
        "from": "T16n0672_006:0626b03_0",
        "context_with_next_sentence": true
    },
    {
        "source_sentence": "　如定力觀見，　　佛像與骨鎖；　及分析大種，　　假施設世間。",
        "from": "T16n0672_006:0626b05_0",
        "context_with_next_sentence": true
    },
    {
        "source_sentence": "　身資及所住，　　此三為所取；　意取及分別，　　此三為能取。",
        "from": "T16n0672_006:0626b07_0",
        "context_with_next_sentence": true
    },
    {
        "source_sentence": "　迷惑妄計著，　　以能所分別；　但隨文字境，　　而不見真實。",
        "from": "T16n0672_006:0626b09_0",
        "context_with_next_sentence": true
    },
    {
        "source_sentence": "　行者以慧觀，　　諸法無自性；　是時住無相，　　一切皆休息。",
        "from": "T16n0672_006:0626b11_0",
        "context_with_next_sentence": true
    },
    {
        "source_sentence": "　如以墨塗雞，　　無智者妄取；　實無有三乘，　　愚夫不能見。",
        "from": "T16n0672_006:0626b13_0",
        "context_with_next_sentence": true
    },
    {
        "source_sentence": "　若見諸聲聞，　　及以辟支佛；　皆大悲菩薩，　　變化之所現。",
        "from": "T16n0672_006:0626b15_0",
        "context_with_next_sentence": true
    },
    {
        "source_sentence": "　三界唯是心，　　分別二自性；　轉依離人法，　　是則為真如。",
        "from": "T16n0672_006:0626b17_0",
        "context_with_next_sentence": true
    },
    {
        "source_sentence": "　日月燈光焰，　　大種及摩尼；　無分別作用，　　諸佛亦如是。",
        "from": "T16n0672_006:0626b19_0",
        "context_with_next_sentence": true
    },
    {
        "source_sentence": "　諸法如毛輪，　　遠離生住滅；　亦離常無常，　　染淨亦如是。",
        "from": "T16n0672_006:0626b21_0",
        "context_with_next_sentence": true
    },
    {
        "source_sentence": "　如著陀都藥，　　見地作金色；　而實彼地中，　　本無有金相。",
        "from": "T16n0672_006:0626b23_0",
        "context_with_next_sentence": true
    },
    {
        "source_sentence": "　愚夫亦如是，　　無始迷亂心；　妄取諸有實，　　如幻如陽焰。",
        "from": "T16n0672_006:0626b25_0",
        "context_with_next_sentence": true
    },
    {
        "source_sentence": "　應觀一種子，　　與非種同印；　一種一切種，　　是名心種種。",
        "from": "T16n0672_006:0626b27_0",
        "context_with_next_sentence": true
    },
    {
        "source_sentence": "　種種子為一，　　轉依為非種；　平等同法印，　　悉皆無分別。",
        "from": "T16n0672_006:0626b29_0",
        "context_with_next_sentence": true
    },
    {
        "source_sentence": "　種種諸種子，　　能感諸趣生；　種種眾雜苦，　　名一切種子。",
        "from": "T16n0672_006:0626c02_0",
        "context_with_next_sentence": true
    },
    {
        "source_sentence": "　觀諸法自性，　　迷惑不待遣；　物性本無生，　　了知即解脫。",
        "from": "T16n0672_006:0626c04_0",
        "context_with_next_sentence": true
    },
    {
        "source_sentence": "　定者觀世間，　　眾色由心起；　無始心迷惑，　　實無色無心。",
        "from": "T16n0672_006:0626c06_0",
        "context_with_next_sentence": true
    },
    {
        "source_sentence": "　如幻與乾城，　　毛輪及陽焰；　非有而現有，　　諸法亦如是。",
        "from": "T16n0672_006:0626c08_0",
        "context_with_next_sentence": true
    },
    {
        "source_sentence": "　一切法不生，　　唯迷惑所見；　以從迷妄生，　　愚妄計著二。",
        "from": "T16n0672_006:0626c10_0",
        "context_with_next_sentence": true
    },
    {
        "source_sentence": "　由種種習氣，　　生諸波浪心；　若彼習斷時，　　心浪不復起。",
        "from": "T16n0672_006:0626c12_0",
        "context_with_next_sentence": true
    },
    {
        "source_sentence": "　心緣諸境起，　　如畫依於壁；　不爾虛空中，　　何不起於畫？",
        "from": "T16n0672_006:0626c14_0",
        "context_with_next_sentence": true
    },
    {
        "source_sentence": "　若緣少分相，　　令心得生者；　心既從緣起，　　唯心義不成。",
        "from": "T16n0672_006:0626c16_0",
        "context_with_next_sentence": true
    },
    {
        "source_sentence": "　心性本清淨，　　猶若淨虛空；　令心還取心，　　由習非異因。",
        "from": "T16n0672_006:0626c18_0",
        "context_with_next_sentence": true
    },
    {
        "source_sentence": "　執著自心現，　　令心而得起；　所見實非外，　　是故說唯心。",
        "from": "T16n0672_006:0626c20_0",
        "context_with_next_sentence": true
    },
    {
        "source_sentence": "　藏識說名心，　　思量以為意；　能了諸境界，　　是則名為識。",
        "from": "T16n0672_006:0626c22_0",
        "context_with_next_sentence": true
    },
    {
        "source_sentence": "　心常為無記，　　意具二種行；　現在識通具，　　善與不善等。",
        "from": "T16n0672_006:0626c24_0",
        "context_with_next_sentence": true
    },
    {
        "source_sentence": "　證乃無定時，　　超地及諸剎；　亦越於心量，　　而住無相果。",
        "from": "T16n0672_006:0626c26_0",
        "context_with_next_sentence": true
    },
    {
        "source_sentence": "　所見有與無，　　及以種種相；　皆是諸愚夫，　　顛倒所執著。",
        "from": "T16n0672_006:0626c28_0",
        "context_with_next_sentence": true
    },
    {
        "source_sentence": "　智若離分別，　　物有則相違；　由心故無色，　　是故無分別。",
        "from": "T16n0672_006:0627a01_0",
        "context_with_next_sentence": true
    },
    {
        "source_sentence": "　諸根猶如幻，　　境界悉如夢；　能作及所作，　　一切皆非有。",
        "from": "T16n0672_006:0627a03_0",
        "context_with_next_sentence": true
    },
    {
        "source_sentence": "　世諦一切有，　　第一義則無；　諸法無性性，　　說為第一義。",
        "from": "T16n0672_006:0627a05_0",
        "context_with_next_sentence": true
    },
    {
        "source_sentence": "　於無自性中，　　因諸言說故，　而有物起者，　　是名為俗諦。",
        "from": "T16n0672_006:0627a07_0",
        "context_with_next_sentence": true
    },
    {
        "source_sentence": "　若無有言說，　　所起物亦無；　世諦中無有，　　有言無事者。",
        "from": "T16n0672_006:0627a09_0",
        "context_with_next_sentence": true
    },
    {
        "source_sentence": "　顛倒虛妄法，　　而實不可得；　若倒是有者，　　則無無自性。",
        "from": "T16n0672_006:0627a11_0",
        "context_with_next_sentence": true
    },
    {
        "source_sentence": "　以有無性故，　　而彼顛倒法；　一切諸所有，　　是皆不可得。",
        "from": "T16n0672_006:0627a13_0",
        "context_with_next_sentence": true
    },
    {
        "source_sentence": "　惡習熏於心，　　所現種種相；　迷惑謂心外，　　妄取諸色像。",
        "from": "T16n0672_006:0627a15_0",
        "context_with_next_sentence": true
    },
    {
        "source_sentence": "　分別無分別，　　分別是可斷；　無分別能見，　　實性證真空。",
        "from": "T16n0672_006:0627a17_0",
        "context_with_next_sentence": true
    },
    {
        "source_sentence": "　無明熏於心，　　所現諸眾生；　如幻象馬等，　　及樹葉為金。",
        "from": "T16n0672_006:0627a19_0",
        "context_with_next_sentence": true
    },
    {
        "source_sentence": "　猶如翳目者，　　迷惑見毛輪；　愚夫亦如是，　　妄取諸境界。",
        "from": "T16n0672_006:0627a21_0",
        "context_with_next_sentence": true
    },
    {
        "source_sentence": "　分別所分別，　　及起分別者；　轉所轉轉因，　　因此六解脫。",
        "from": "T16n0672_006:0627a23_0",
        "context_with_next_sentence": true
    },
    {
        "source_sentence": "　由於妄計故，　　無地無諸諦；　亦無諸剎土，　　化佛及二乘。",
        "from": "T16n0672_006:0627a25_0",
        "context_with_next_sentence": true
    },
    {
        "source_sentence": "　心起一切法，　　一切處及身；　心性實無相，　　無智取種種。",
        "from": "T16n0672_006:0627a27_0",
        "context_with_next_sentence": true
    },
    {
        "source_sentence": "　分別迷惑相，　　是名依他起；　相中所有名，　　是則為妄計。",
        "from": "T16n0672_006:0627a29_0",
        "context_with_next_sentence": true
    },
    {
        "source_sentence": "　諸緣法和合，　　分別於名相，　此等皆不生，　　是則圓成實。",
        "from": "T16n0672_006:0627b02_0",
        "context_with_next_sentence": true
    },
    {
        "source_sentence": "　十方諸剎土，　　眾生菩薩中，　所有法報佛，　　化身及變化，　皆從無量壽，　　極樂界中出；　於方廣經中，　　應知密意說。",
        "from": "T16n0672_006:0627b04_0",
        "context_with_next_sentence": true
    },
    {
        "source_sentence": "　所有佛子說，　　及諸導師說，　悉是化身說，　　非是實報佛。",
        "from": "T16n0672_006:0627b08_0",
        "context_with_next_sentence": true
    },
    {
        "source_sentence": "　諸法無有生，　　彼亦非非有，　如幻亦如夢，　　如化如乾城。",
        "from": "T16n0672_006:0627b10_0",
        "context_with_next_sentence": true
    },
    {
        "source_sentence": "　種種由心起，　　種種由心脫；　心起更非餘，　　心滅亦如是。",
        "from": "T16n0672_006:0627b12_0",
        "context_with_next_sentence": true
    },
    {
        "source_sentence": "　以眾生分別，　　所現虛妄相；　惟心實無境，　　離分別解脫。",
        "from": "T16n0672_006:0627b14_0",
        "context_with_next_sentence": true
    },
    {
        "source_sentence": "　由無始積集，　　分別諸戲論；　惡習之所熏，　　起此虛妄境。",
        "from": "T16n0672_006:0627b16_0",
        "context_with_next_sentence": true
    },
    {
        "source_sentence": "　妄計自性故，　　諸法皆無生；　依止於緣起，　　眾生迷分別。",
        "from": "T16n0672_006:0627b18_0",
        "context_with_next_sentence": true
    },
    {
        "source_sentence": "　分別不相應，　　依他即清淨；　所住離分別，　　轉依即真如。",
        "from": "T16n0672_006:0627b20_0",
        "context_with_next_sentence": true
    },
    {
        "source_sentence": "　勿妄計虛妄，　　妄計即無實；　迷惑妄分別，　　取所取皆無。",
        "from": "T16n0672_006:0627b22_0",
        "context_with_next_sentence": true
    },
    {
        "source_sentence": "　分別見外境，　　是妄計自性；　由此虛妄計，　　緣起自性生。",
        "from": "T16n0672_006:0627b24_0",
        "context_with_next_sentence": true
    },
    {
        "source_sentence": "　邪見諸外境，　　無境但是心；　如理正觀察，　　能所取皆滅。",
        "from": "T16n0672_006:0627b26_0",
        "context_with_next_sentence": true
    },
    {
        "source_sentence": "　如愚所分別，　　外境實非有；　習氣擾濁心，　　似外境而轉。",
        "from": "T16n0672_006:0627b28_0",
        "context_with_next_sentence": true
    },
    {
        "source_sentence": "　已滅二分別，　　智契於真如；　起於無影像，　　難思聖所行。",
        "from": "T16n0672_006:0627c01_0",
        "context_with_next_sentence": true
    },
    {
        "source_sentence": "　依父母和合，　　如蘇在於瓶；　阿賴耶意俱，　　令赤白增長。",
        "from": "T16n0672_006:0627c03_0",
        "context_with_next_sentence": true
    },
    {
        "source_sentence": "　閉尸及稠胞，　　穢業種種生；　業風增四大，　　出生如果熟。",
        "from": "T16n0672_006:0627c05_0",
        "context_with_next_sentence": true
    },
    {
        "source_sentence": "　五與五及五，　　瘡竅有九種；　爪甲齒毛具，　　滿足即便生。",
        "from": "T16n0672_006:0627c07_0",
        "context_with_next_sentence": true
    },
    {
        "source_sentence": "　初生猶糞虫，　　亦如人睡覺；　眼開見於色，　　分別漸增長。",
        "from": "T16n0672_006:0627c09_0",
        "context_with_next_sentence": true
    },
    {
        "source_sentence": "　分別決了已，　　脣齶等和合；　始發於語言，　　猶如鸚鵡等。",
        "from": "T16n0672_006:0627c11_0",
        "context_with_next_sentence": true
    },
    {
        "source_sentence": "　隨眾生意樂，　　安立於大乘；　非惡見行處，　　外道不能受。」",
        "from": "T16n0672_006:0627c13_0",
        "context_with_next_sentence": true
    },
    {
        "source_sentence": "「自內所證乘，　　非計度所行；　願說佛滅後，　　誰能受持此？」",
        "from": "T16n0672_006:0627c15_0",
        "context_with_next_sentence": true
    },
    {
        "source_sentence": "「大慧汝應知，　　善逝涅槃後，　未來世當有，　　持於我法者。",
        "from": "T16n0672_006:0627c17_0",
        "context_with_next_sentence": true
    },
    {
        "source_sentence": "　南天竺國中，　　大名德比丘；　厥號為龍樹，　　能破有無宗。",
        "from": "T16n0672_006:0627c19_0",
        "context_with_next_sentence": true
    },
    {
        "source_sentence": "　世間中顯我，　　無上大乘法；　得初歡喜地，　　往生安樂國。",
        "from": "T16n0672_006:0627c21_0",
        "context_with_next_sentence": true
    },
    {
        "source_sentence": "　眾緣所起義，　　有無俱不可；　緣中妄計物，　　分別於有無；　如是外道見，　　遠離於我法。",
        "from": "T16n0672_006:0627c23_0",
        "context_with_next_sentence": true
    },
    {
        "source_sentence": "　一切法名字，　　生處常隨逐；　已習及現習，　　展轉共分別；　若不說於名，　　世間皆迷惑；　為除迷惑故，　　是故立名言。",
        "from": "T16n0672_006:0627c26_0",
        "context_with_next_sentence": true
    },
    {
        "source_sentence": "　愚分別諸法，　　迷惑於名字；　及以諸緣生，　　是三種分別。",
        "from": "T16n0672_006:0628a01_0",
        "context_with_next_sentence": true
    },
    {
        "source_sentence": "　以不生不滅，　　本性如虛空；　自性無所有，　　是名妄計相。",
        "from": "T16n0672_006:0628a03_0",
        "context_with_next_sentence": true
    },
    {
        "source_sentence": "　如幻影陽焰，　　鏡像夢火輪；　如響及乾城，　　是則依他起。",
        "from": "T16n0672_006:0628a05_0",
        "context_with_next_sentence": true
    },
    {
        "source_sentence": "　真如空不二，　　實際及法性；　皆無有分別，　　我說是圓成。",
        "from": "T16n0672_006:0628a07_0",
        "context_with_next_sentence": true
    },
    {
        "source_sentence": "　語言心所行，　　虛妄墮二邊；　慧分別實諦，　　是慧無分別。",
        "from": "T16n0672_006:0628a09_0",
        "context_with_next_sentence": true
    },
    {
        "source_sentence": "　於智者所現，　　於愚則不現；　如是智所現，　　一切法無相。",
        "from": "T16n0672_006:0628a11_0",
        "context_with_next_sentence": true
    },
    {
        "source_sentence": "　如假金瓔珞，　　非金愚謂金；　諸法亦如是，　　外道妄計度。",
        "from": "T16n0672_006:0628a13_0",
        "context_with_next_sentence": true
    },
    {
        "source_sentence": "　諸法無始終，　　住於真實相；　世間皆無作，　　妄計不能了。",
        "from": "T16n0672_006:0628a15_0",
        "context_with_next_sentence": true
    },
    {
        "source_sentence": "　過去所有法，　　未來及現在；　如是一切法，　　皆悉是無生。",
        "from": "T16n0672_006:0628a17_0",
        "context_with_next_sentence": true
    },
    {
        "source_sentence": "　諸緣和合故，　　是故說有法；　若離於和合，　　不生亦不滅。",
        "from": "T16n0672_006:0628a19_0",
        "context_with_next_sentence": true
    },
    {
        "source_sentence": "　而諸緣起法，　　一異不可得；　略說以為生，　　廣說則為滅。",
        "from": "T16n0672_006:0628a21_0",
        "context_with_next_sentence": true
    },
    {
        "source_sentence": "　一是不生空，　　一復是生空；　不生空為勝，　　生空則滅壞。",
        "from": "T16n0672_006:0628a23_0",
        "context_with_next_sentence": true
    },
    {
        "source_sentence": "　真如空實際，　　涅槃及法界；　種種意生身，　　我說皆異名。",
        "from": "T16n0672_006:0628a25_0",
        "context_with_next_sentence": true
    },
    {
        "source_sentence": "　於諸經律論，　　而起淨分別；　若不了無我，　　依教不依義，　眾生妄分別，　　所見如兔角，　分別即迷惑，　　如渴獸逐焰。",
        "from": "T16n0672_006:0628a27_0",
        "context_with_next_sentence": true
    },
    {
        "source_sentence": "　由於妄執著，　　而起於分別；　若離妄執因，　　分別則不起。",
        "from": "T16n0672_006:0628b02_0",
        "context_with_next_sentence": true
    },
    {
        "source_sentence": "　甚深大方廣，　　知諸剎自在；　我為佛子說，　　非為諸聲聞。",
        "from": "T16n0672_006:0628b04_0",
        "context_with_next_sentence": true
    },
    {
        "source_sentence": "　三有空無常，　　遠離我我所；　我為諸聲聞，　　如是總相說。",
        "from": "T16n0672_006:0628b06_0",
        "context_with_next_sentence": true
    },
    {
        "source_sentence": "　不著一切法，　　寂淨獨所行；　思念辟支果，　　我為彼人說。",
        "from": "T16n0672_006:0628b08_0",
        "context_with_next_sentence": true
    },
    {
        "source_sentence": "　身是依他起，　　迷惑不自見；　分別外自性，　　而令心妄起。",
        "from": "T16n0672_006:0628b10_0",
        "context_with_next_sentence": true
    },
    {
        "source_sentence": "　報得及加持，　　諸趣種類生；　及夢中所得，　　是神通四性。",
        "from": "T16n0672_006:0628b12_0",
        "context_with_next_sentence": true
    },
    {
        "source_sentence": "　夢中之所得，　　及以佛威力；　諸趣種類等，　　皆非報得通。",
        "from": "T16n0672_006:0628b14_0",
        "context_with_next_sentence": true
    },
    {
        "source_sentence": "　習氣熏於心，　　似物而影起；　凡愚未能悟，　　是故說為生。",
        "from": "T16n0672_006:0628b16_0",
        "context_with_next_sentence": true
    },
    {
        "source_sentence": "　隨於妄分別，　　外相幾時有；　爾所時增妄，　　不見自心迷。」",
        "from": "T16n0672_006:0628b18_0",
        "context_with_next_sentence": true
    },
    {
        "source_sentence": "「何以說有生，　　而不說所見；　無所見而見，　　為誰云何說？」",
        "from": "T16n0672_006:0628b20_0",
        "context_with_next_sentence": true
    },
    {
        "source_sentence": "「心體自本淨，　　意及諸識俱；　習氣常熏故，　　而作諸濁亂。",
        "from": "T16n0672_006:0628b22_0",
        "context_with_next_sentence": true
    },
    {
        "source_sentence": "　藏識捨於身，　　意乃求諸趣；　識迷似境界，　　見已而貪取。",
        "from": "T16n0672_006:0628b24_0",
        "context_with_next_sentence": true
    },
    {
        "source_sentence": "　所見唯自心，　　外境不可得；　若修如是觀，　　捨妄念真如。",
        "from": "T16n0672_006:0628b26_0",
        "context_with_next_sentence": true
    },
    {
        "source_sentence": "　諸定者境界，　　業及佛威力；　此三不思議，　　難思智所行。",
        "from": "T16n0672_006:0628b28_0",
        "context_with_next_sentence": true
    },
    {
        "source_sentence": "　過未補伽羅，　　虛空及涅槃；　我隨世俗事，　　真諦離文字。",
        "from": "T16n0672_006:0628c01_0",
        "context_with_next_sentence": true
    },
    {
        "source_sentence": "　二乘及外道，　　同依止諸見；　迷惑於唯心，　　妄分別外境。",
        "from": "T16n0672_006:0628c03_0",
        "context_with_next_sentence": true
    },
    {
        "source_sentence": "　羅漢辟支佛，　　及以佛菩提；　種子堅成就，　　夢佛灌其頂。」",
        "from": "T16n0672_006:0628c05_0",
        "context_with_next_sentence": true
    },
    {
        "source_sentence": "「心幻趣寂靜，　　何為說有無？",
        "from": "T16n0672_006:0628c07_0",
        "context_with_next_sentence": true
    },
    {
        "source_sentence": "　何處及為誰？",
        "from": "T16n0672_006:0628c08_0",
        "context_with_next_sentence": true
    },
    {
        "source_sentence": "　　何故願為說。」",
        "from": "T16n0672_006:0628c08_1",
        "context_with_next_sentence": true
    },
    {
        "source_sentence": "「迷惑於惟心，　　故說幻有無；　生滅相相應，　　相所相平等。",
        "from": "T16n0672_006:0628c09_0",
        "context_with_next_sentence": true
    },
    {
        "source_sentence": "　分別名意識，　　及與五識俱；　如影像暴流，　　從心種子起。",
        "from": "T16n0672_006:0628c11_0",
        "context_with_next_sentence": true
    },
    {
        "source_sentence": "　若心及與意，　　諸識不起者；　即得意生身，　　亦得於佛地。",
        "from": "T16n0672_006:0628c13_0",
        "context_with_next_sentence": true
    },
    {
        "source_sentence": "　諸緣及蘊界，　　人法之自相；　皆心假施設，　　如夢及毛輪。",
        "from": "T16n0672_006:0628c15_0",
        "context_with_next_sentence": true
    },
    {
        "source_sentence": "　觀世如幻夢，　　依止於真實；　真實離諸相，　　亦離因相應。",
        "from": "T16n0672_006:0628c17_0",
        "context_with_next_sentence": true
    },
    {
        "source_sentence": "　聖者內所證，　　常住於無念；　迷惑因相應，　　執世間為實。",
        "from": "T16n0672_006:0628c19_0",
        "context_with_next_sentence": true
    },
    {
        "source_sentence": "　一切戲論滅，　　迷惑則不生；　隨有迷分別，　　癡心常現起。",
        "from": "T16n0672_006:0628c21_0",
        "context_with_next_sentence": true
    },
    {
        "source_sentence": "　諸法空無性，　　而是常無常；　生論者所見，　　非是無生論。",
        "from": "T16n0672_006:0628c23_0",
        "context_with_next_sentence": true
    },
    {
        "source_sentence": "　一異俱不俱，　　自然及自在；　時微塵勝性，　　緣分別世間。",
        "from": "T16n0672_006:0628c25_0",
        "context_with_next_sentence": true
    },
    {
        "source_sentence": "　識為生死種，　　有種故有生；　如畫依於壁，　　了知即便滅。",
        "from": "T16n0672_006:0628c27_0",
        "context_with_next_sentence": true
    },
    {
        "source_sentence": "　譬如見幻人，　　而有幻生死；　凡愚亦如是，　　癡故起縛脫。",
        "from": "T16n0672_006:0628c29_0",
        "context_with_next_sentence": true
    },
    {
        "source_sentence": "　內外二種法，　　及以彼因緣；　修行者觀察，　　皆住於無相。",
        "from": "T16n0672_006:0629a02_0",
        "context_with_next_sentence": true
    },
    {
        "source_sentence": "　習氣不離心，　　亦不與心俱；　雖為習所纏，　　心相無差別。",
        "from": "T16n0672_006:0629a04_0",
        "context_with_next_sentence": true
    },
    {
        "source_sentence": "　心如白色衣，　　意識習為垢；　垢習之所污，　　令心不顯現。",
        "from": "T16n0672_006:0629a06_0",
        "context_with_next_sentence": true
    },
    {
        "source_sentence": "　我說如虛空，　　非有亦非無；　藏識亦如是，　　有無皆遠離。",
        "from": "T16n0672_006:0629a08_0",
        "context_with_next_sentence": true
    },
    {
        "source_sentence": "　意識若轉依，　　心則離濁亂；　我說心為佛，　　覺了一切法。",
        "from": "T16n0672_006:0629a10_0",
        "context_with_next_sentence": true
    },
    {
        "source_sentence": "　永斷三相續，　　亦離於四句；　有無皆捨離，　　諸有恒如幻。",
        "from": "T16n0672_006:0629a12_0",
        "context_with_next_sentence": true
    },
    {
        "source_sentence": "　前七地心起，　　故有二自性；　餘地及佛地，　　悉是圓成實。",
        "from": "T16n0672_006:0629a14_0",
        "context_with_next_sentence": true
    },
    {
        "source_sentence": "　欲色無色界，　　及以於涅槃；　於彼一切身，　　皆是心境界。",
        "from": "T16n0672_006:0629a16_0",
        "context_with_next_sentence": true
    },
    {
        "source_sentence": "　隨其有所得，　　是則迷惑起；　若覺自心已，　　迷惑則不生。",
        "from": "T16n0672_006:0629a18_0",
        "context_with_next_sentence": true
    },
    {
        "source_sentence": "　我立二種法，　　諸相及以證；　以四種理趣，　　方便說成就。",
        "from": "T16n0672_006:0629a20_0",
        "context_with_next_sentence": true
    },
    {
        "source_sentence": "　見種種名相，　　是迷惑分別；　若離於名相，　　性淨聖所行。",
        "from": "T16n0672_006:0629a22_0",
        "context_with_next_sentence": true
    },
    {
        "source_sentence": "　隨能所分別，　　則有妄計相；　若離彼分別，　　自性聖所行。",
        "from": "T16n0672_006:0629a24_0",
        "context_with_next_sentence": true
    },
    {
        "source_sentence": "　心若解脫時，　　則常恒真實；　種性及法性，　　真如離分別。",
        "from": "T16n0672_006:0629a26_0",
        "context_with_next_sentence": true
    },
    {
        "source_sentence": "　以有清淨心，　　而有雜染現；　無淨則無染，　　真淨聖所行。",
        "from": "T16n0672_006:0629a28_0",
        "context_with_next_sentence": true
    },
    {
        "source_sentence": "　世間從緣生，　　增長於分別；　觀彼如幻夢，　　是時即解脫。",
        "from": "T16n0672_006:0629b01_0",
        "context_with_next_sentence": true
    },
    {
        "source_sentence": "　種種惡習氣，　　與心和合故；　眾生見外境，　　不覩心法性。",
        "from": "T16n0672_006:0629b03_0",
        "context_with_next_sentence": true
    },
    {
        "source_sentence": "　心性本清淨，　　不生諸迷惑；　迷從惡習起，　　是故不見心。",
        "from": "T16n0672_006:0629b05_0",
        "context_with_next_sentence": true
    },
    {
        "source_sentence": "　唯迷惑即真，　　真實非餘處；　以諸行非行，　　非餘處見故。",
        "from": "T16n0672_006:0629b07_0",
        "context_with_next_sentence": true
    },
    {
        "source_sentence": "　若觀諸有為，　　遠離相所相；　以離眾相故，　　見世惟自心。",
        "from": "T16n0672_006:0629b09_0",
        "context_with_next_sentence": true
    },
    {
        "source_sentence": "　安住於唯心，　　不分別外境；　住真如所緣，　　超過於心量。",
        "from": "T16n0672_006:0629b11_0",
        "context_with_next_sentence": true
    },
    {
        "source_sentence": "　若超過心量，　　亦超於無相；　以住無相者，　　不見於大乘。",
        "from": "T16n0672_006:0629b13_0",
        "context_with_next_sentence": true
    },
    {
        "source_sentence": "　行寂無功用，　　淨修諸大願；　及我最勝智，　　無相故不見。",
        "from": "T16n0672_006:0629b15_0",
        "context_with_next_sentence": true
    },
    {
        "source_sentence": "　應觀心所行，　　亦觀智所行；　觀見慧所行，　　於相無迷惑。",
        "from": "T16n0672_006:0629b17_0",
        "context_with_next_sentence": true
    },
    {
        "source_sentence": "　心所行苦諦，　　智所行是集；　餘二及佛地，　　皆是慧所行。",
        "from": "T16n0672_006:0629b19_0",
        "context_with_next_sentence": true
    },
    {
        "source_sentence": "　得果與涅槃，　　及以八聖道；　覺了一切法，　　是佛清淨智。",
        "from": "T16n0672_006:0629b21_0",
        "context_with_next_sentence": true
    },
    {
        "source_sentence": "　眼根及色境，　　空明與作意；　故令從藏識，　　眾生眼識生。",
        "from": "T16n0672_006:0629b23_0",
        "context_with_next_sentence": true
    },
    {
        "source_sentence": "　取者能所取，　　名事俱無有；　無因妄分別，　　是為無智者。",
        "from": "T16n0672_006:0629b25_0",
        "context_with_next_sentence": true
    },
    {
        "source_sentence": "　名義互不生，　　名義別亦爾；　計因無因生，　　不離於分別。",
        "from": "T16n0672_006:0629b27_0",
        "context_with_next_sentence": true
    },
    {
        "source_sentence": "　妄謂住實諦，　　隨見施設說；　一性五不成，　　捨離於諦義。",
        "from": "T16n0672_006:0629b29_0",
        "context_with_next_sentence": true
    },
    {
        "source_sentence": "　戲論於有無，　　應超此等魔；　以見無我故，　　不妄求諸有。",
        "from": "T16n0672_006:0629c02_0",
        "context_with_next_sentence": true
    },
    {
        "source_sentence": "　計作者為常，　　呪術與諍論；　實諦離言說，　　而見寂滅法。",
        "from": "T16n0672_006:0629c04_0",
        "context_with_next_sentence": true
    },
    {
        "source_sentence": "　依於藏識故，　　而得有意轉；　心意為依故，　　而有諸識生。",
        "from": "T16n0672_006:0629c06_0",
        "context_with_next_sentence": true
    },
    {
        "source_sentence": "　虛妄所立法，　　及心性真如；　定者如是觀，　　通達唯心性。",
        "from": "T16n0672_006:0629c08_0",
        "context_with_next_sentence": true
    },
    {
        "source_sentence": "　觀意與相事，　　不念常無常；　及以生不生，　　不分別二義。",
        "from": "T16n0672_006:0629c10_0",
        "context_with_next_sentence": true
    },
    {
        "source_sentence": "　從於阿賴耶，　　生起於諸識；　終不於一義，　　而生二種心。",
        "from": "T16n0672_006:0629c12_0",
        "context_with_next_sentence": true
    },
    {
        "source_sentence": "　由見自心故，　　非空非言說；　若不見自心，　　為見網所縛。",
        "from": "T16n0672_006:0629c14_0",
        "context_with_next_sentence": true
    },
    {
        "source_sentence": "　諸緣無有生，　　諸根無所有；　無貪無蘊界，　　悉無諸有為。",
        "from": "T16n0672_006:0629c16_0",
        "context_with_next_sentence": true
    },
    {
        "source_sentence": "　本無諸業報，　　無作無有為；　執著本來無，　　無縛亦無脫。",
        "from": "T16n0672_006:0629c18_0",
        "context_with_next_sentence": true
    },
    {
        "source_sentence": "　無有無記法，　　法非法皆無；　非時非涅槃，　　法性不可得。",
        "from": "T16n0672_006:0629c20_0",
        "context_with_next_sentence": true
    },
    {
        "source_sentence": "　非佛非真諦，　　非因亦非果；　非倒非涅槃，　　非生亦非滅。",
        "from": "T16n0672_006:0629c22_0",
        "context_with_next_sentence": true
    },
    {
        "source_sentence": "　亦無十二支，　　邊無邊非有；　一切見皆斷，　　我說是唯心。",
        "from": "T16n0672_006:0629c24_0",
        "context_with_next_sentence": true
    },
    {
        "source_sentence": "　煩惱業與身，　　及業所得果；　皆如焰如夢，　　如乾闥婆城。",
        "from": "T16n0672_006:0629c26_0",
        "context_with_next_sentence": true
    },
    {
        "source_sentence": "　以住唯心故，　　諸相皆捨離；　以住唯心故，　　能見於斷常。",
        "from": "T16n0672_006:0629c28_0",
        "context_with_next_sentence": true
    },
    {
        "source_sentence": "　涅槃無諸蘊，　　無我亦無相；　以入於唯心，　　轉依得解脫。",
        "from": "T16n0672_006:0630a01_0",
        "context_with_next_sentence": true
    },
    {
        "source_sentence": "　惡習為因故，　　外現於大地；　及以諸眾生，　　唯心無所見。",
        "from": "T16n0672_006:0630a03_0",
        "context_with_next_sentence": true
    },
    {
        "source_sentence": "　身資土影像，　　眾生習所現；　心非是有無，　　習氣令不顯。",
        "from": "T16n0672_006:0630a05_0",
        "context_with_next_sentence": true
    },
    {
        "source_sentence": "　垢現於淨中，　　非淨現於垢；　如雲翳虛空，　　心不現亦爾。",
        "from": "T16n0672_006:0630a07_0",
        "context_with_next_sentence": true
    },
    {
        "source_sentence": "　妄計性為有，　　於緣起則無；　以妄計迷執，　　緣起無分別。",
        "from": "T16n0672_006:0630a09_0",
        "context_with_next_sentence": true
    },
    {
        "source_sentence": "　非所造皆色，　　有色非所造；　夢幻焰乾城，　　此等非所造。",
        "from": "T16n0672_006:0630a11_0",
        "context_with_next_sentence": true
    },
    {
        "source_sentence": "　若於緣生法，　　謂實及不實；　此人決定依，　　一異等諸見。",
        "from": "T16n0672_006:0630a13_0",
        "context_with_next_sentence": true
    },
    {
        "source_sentence": "　聲聞有三種，　　願生與變化；　及離貪瞋等，　　從於法所生。",
        "from": "T16n0672_006:0630a15_0",
        "context_with_next_sentence": true
    },
    {
        "source_sentence": "　菩薩亦三種，　　未有諸佛相；　思念於眾生，　　而現於佛像。",
        "from": "T16n0672_006:0630a17_0",
        "context_with_next_sentence": true
    },
    {
        "source_sentence": "　眾生心所現，　　皆從習氣生；　種種諸影像，　　如星雲日月。",
        "from": "T16n0672_006:0630a19_0",
        "context_with_next_sentence": true
    },
    {
        "source_sentence": "　若大種是有，　　可有所造生；　大種無性故，　　無能相所相。",
        "from": "T16n0672_006:0630a21_0",
        "context_with_next_sentence": true
    },
    {
        "source_sentence": "　大種是能造，　　地等是所造；　大種本無生，　　故無所造色。",
        "from": "T16n0672_006:0630a23_0",
        "context_with_next_sentence": true
    },
    {
        "source_sentence": "　假實等諸色，　　及幻所造色；　夢色乾城色，　　焰色為第五。",
        "from": "T16n0672_006:0630a25_0",
        "context_with_next_sentence": true
    },
    {
        "source_sentence": "　一闡提五種，　　種性五亦然，　五乘及非乘，　　涅槃有六種，　諸蘊二十四，　　諸色有八種，　佛有二十四，　　佛子有二種。",
        "from": "T16n0672_006:0630a27_0",
        "context_with_next_sentence": true
    },
    {
        "source_sentence": "　法門有百八，　　聲聞有三種，　諸佛剎惟一，　　佛一亦復然。",
        "from": "T16n0672_006:0630b02_0",
        "context_with_next_sentence": true
    },
    {
        "source_sentence": "　解脫有三種，　　心流注有四，　無我有六種，　　所知亦有四。",
        "from": "T16n0672_006:0630b04_0",
        "context_with_next_sentence": true
    },
    {
        "source_sentence": "　遠離於作者，　　及離諸見過；　內自證不動，　　是無上大乘。",
        "from": "T16n0672_006:0630b06_0",
        "context_with_next_sentence": true
    },
    {
        "source_sentence": "　生及與不生，　　有八種九種；　一念與漸次，　　證得宗唯一。",
        "from": "T16n0672_006:0630b08_0",
        "context_with_next_sentence": true
    },
    {
        "source_sentence": "　無色界八種，　　禪差別有六，　辟支諸佛子，　　出離有七種。",
        "from": "T16n0672_006:0630b10_0",
        "context_with_next_sentence": true
    },
    {
        "source_sentence": "　三世悉無有，　　常無常亦無；　作業及果報，　　皆如夢中事。",
        "from": "T16n0672_006:0630b12_0",
        "context_with_next_sentence": true
    },
    {
        "source_sentence": "　諸佛本不生，　　為聲聞佛子；　心恒不能見，　　如幻等法故。",
        "from": "T16n0672_006:0630b14_0",
        "context_with_next_sentence": true
    },
    {
        "source_sentence": "　故於一切剎，　　從兜率入胎；　初生及出家，　　不從生處生。",
        "from": "T16n0672_006:0630b16_0",
        "context_with_next_sentence": true
    },
    {
        "source_sentence": "　為流轉眾生，　　而說於涅槃；　諸諦及諸剎，　　隨機令覺悟。",
        "from": "T16n0672_006:0630b18_0",
        "context_with_next_sentence": true
    },
    {
        "source_sentence": "　世間洲樹林，　　無我外道行；　禪乘阿賴耶，　　果境不思議。",
        "from": "T16n0672_006:0630b20_0",
        "context_with_next_sentence": true
    },
    {
        "source_sentence": "　星宿月種類，　　諸王諸天種；　乾闥夜叉種，　　皆因業愛生。",
        "from": "T16n0672_006:0630b22_0",
        "context_with_next_sentence": true
    },
    {
        "source_sentence": "　不思變易死，　　猶與習氣俱；　若死永盡時，　　煩惱網已斷。",
        "from": "T16n0672_006:0630b24_0",
        "context_with_next_sentence": true
    },
    {
        "source_sentence": "　財穀與金銀，　　田宅及僮僕，　象馬牛羊等，　　皆悉不應畜。",
        "from": "T16n0672_006:0630b26_0",
        "context_with_next_sentence": true
    },
    {
        "source_sentence": "　不臥穿孔床，　　亦不泥塗地，　金銀銅鉢等，　　皆悉不應畜。",
        "from": "T16n0672_006:0630b28_0",
        "context_with_next_sentence": true
    },
    {
        "source_sentence": "　土石及與鐵，　　蠡及頗梨器，　滿於摩竭量，　　隨鉢故聽畜。",
        "from": "T16n0672_006:0630c01_0",
        "context_with_next_sentence": true
    },
    {
        "source_sentence": "　常以青等色，　　牛糞泥果葉，　染白欽婆等，　　令作袈裟色。",
        "from": "T16n0672_006:0630c03_0",
        "context_with_next_sentence": true
    },
    {
        "source_sentence": "　四指量刀子，　　刀如半月形，　為以割截衣，　　修行者聽畜。",
        "from": "T16n0672_006:0630c05_0",
        "context_with_next_sentence": true
    },
    {
        "source_sentence": "　勿學工巧明，　　亦不應賣買，　若須使淨人，　　此法我所說。",
        "from": "T16n0672_006:0630c07_0",
        "context_with_next_sentence": true
    },
    {
        "source_sentence": "　常守護諸根，　　善解經律義，　不狎諸俗人，　　是名修行者。",
        "from": "T16n0672_006:0630c09_0",
        "context_with_next_sentence": true
    },
    {
        "source_sentence": "　樹下及巖穴，　　野屋與塚間，　草窟及露地，　　修行者應住。",
        "from": "T16n0672_006:0630c11_0",
        "context_with_next_sentence": true
    },
    {
        "source_sentence": "　塚間及餘處，　　三衣常隨身，　若闕衣服時，　　來施者應受。",
        "from": "T16n0672_006:0630c13_0",
        "context_with_next_sentence": true
    },
    {
        "source_sentence": "　乞食出遊行，　　前視一尋地；　攝念而行乞，　　猶如蜂採花。",
        "from": "T16n0672_006:0630c15_0",
        "context_with_next_sentence": true
    },
    {
        "source_sentence": "　閙眾所集處，　　眾雜比丘尼；　活命與俗交，　　皆不應乞食。",
        "from": "T16n0672_006:0630c17_0",
        "context_with_next_sentence": true
    },
    {
        "source_sentence": "　諸王及王子，　　大臣與長者，　修行者乞食，　　皆不應親近。",
        "from": "T16n0672_006:0630c19_0",
        "context_with_next_sentence": true
    },
    {
        "source_sentence": "　生家及死家，　　親友所愛家，　僧尼和雜家，　　修行者不食。",
        "from": "T16n0672_006:0630c21_0",
        "context_with_next_sentence": true
    },
    {
        "source_sentence": "　寺中烟不斷，　　常作種種食，　及故為所造，　　修行者不食。",
        "from": "T16n0672_006:0630c23_0",
        "context_with_next_sentence": true
    },
    {
        "source_sentence": "　行者觀世間，　　能相與所相；　皆悉離生滅，　　亦離於有無。",
        "from": "T16n0672_006:0630c25_0",
        "context_with_next_sentence": true
    },
    {
        "source_sentence": "大乘入楞伽經卷第六",
        "from": "T16n0672_006:0630c27_0",
        "context_with_next_sentence": false
    }
]