[
    {
        "source_sentence": "大方廣佛華嚴經卷第二十四",
        "from": "T09n0278_024:0548c02_0",
        "context_with_next_sentence": true
    },
    {
        "source_sentence": "東晉天竺三藏佛馱跋陀羅譯",
        "from": "T09n0278_024:0548c04_0",
        "context_with_next_sentence": true
    },
    {
        "source_sentence": "◎十地品第二十二之二",
        "from": "T09n0278_024:0548c05_0",
        "context_with_next_sentence": true
    },
    {
        "source_sentence": "　一切菩薩眾，　　聞說上地義，　其心皆清淨，　　歡喜無有量。",
        "from": "T09n0278_024:0548c06_0",
        "context_with_next_sentence": true
    },
    {
        "source_sentence": "　各於所坐處，　　踊住虛空中，　以諸上妙華，　　散於金剛藏。",
        "from": "T09n0278_024:0548c08_0",
        "context_with_next_sentence": true
    },
    {
        "source_sentence": "　咸皆稱讚言：　　「善哉金剛藏，　大智無所畏，　　善說菩薩地。」",
        "from": "T09n0278_024:0548c10_0",
        "context_with_next_sentence": true
    },
    {
        "source_sentence": "　解脫月大士，　　知眾心清淨，　欲聞第二地，　　行相之所說。",
        "from": "T09n0278_024:0548c12_0",
        "context_with_next_sentence": true
    },
    {
        "source_sentence": "　即請金剛藏，　　大智願解說，　第二地行相，　　一切皆欲聞。",
        "from": "T09n0278_024:0548c14_0",
        "context_with_next_sentence": true
    },
    {
        "source_sentence": "金剛藏菩薩語解脫月菩薩言：「佛子！",
        "from": "T09n0278_024:0548c16_0",
        "context_with_next_sentence": true
    },
    {
        "source_sentence": "菩薩摩訶薩已具足初地，欲得第二地者，當生十種直心。",
        "from": "T09n0278_024:0548c16_1",
        "context_with_next_sentence": true
    },
    {
        "source_sentence": "何等為十？",
        "from": "T09n0278_024:0548c18_2",
        "context_with_next_sentence": true
    },
    {
        "source_sentence": "一、柔軟心；二、調和心；三、堪受心；四、不放逸心；五、寂滅心；六、真心；七、不雜心；八、無貪吝心；九、勝心；十、大心。",
        "from": "T09n0278_024:0548c18_3",
        "context_with_next_sentence": true
    },
    {
        "source_sentence": "菩薩以是十心得入第二地。",
        "from": "T09n0278_024:0548c20_4",
        "context_with_next_sentence": true
    },
    {
        "source_sentence": "菩薩住離垢地，自然遠離一切殺生，捨棄刀仗，無瞋恨心，有慚有愧，於一切眾生起慈悲心，常求樂事，尚不惡心惱於眾生，何況加害？",
        "from": "T09n0278_024:0548c21_5",
        "context_with_next_sentence": true
    },
    {
        "source_sentence": "離諸劫盜資生之物，常知止足，若物屬他，他所受用，於是物中不與不取；離於邪婬，自足妻色，於他女人不生一念；離於妄語，常真實語、諦語、隨語，乃至夢中尚不妄語，何況故作？",
        "from": "T09n0278_024:0548c24_6",
        "context_with_next_sentence": true
    },
    {
        "source_sentence": "離於兩舌無破壞心，於鬪諍離散人中，常好和合；離於惡口，所有言語麁獷苦惡，自壞其身，亦壞於他，如是等語皆悉捨離；離無義語，常自守護，所可言說，應作不作，常知時語、利益語、順法語、籌量語，乃至戲笑，尚無所犯，何況故作？",
        "from": "T09n0278_024:0548c29_7",
        "context_with_next_sentence": true
    },
    {
        "source_sentence": "不貪他物，若物屬他，他所攝用，不作是念：『我當取之。』",
        "from": "T09n0278_024:0549a05_8",
        "context_with_next_sentence": true
    },
    {
        "source_sentence": "離瞋害心，常於眾生，求愛潤心、慈悲心；離於占相，習行正見，決定深信罪福因緣；離於諂曲，誠信三寶，生決定心。",
        "from": "T09n0278_024:0549a06_9",
        "context_with_next_sentence": true
    },
    {
        "source_sentence": "菩薩如是常護善道，作是思惟：『一切眾生墮惡道者，皆由十不善道；我當自住善法，亦當為人說諸善法，示正行處。",
        "from": "T09n0278_024:0549a09_10",
        "context_with_next_sentence": true
    },
    {
        "source_sentence": "何以故？",
        "from": "T09n0278_024:0549a12_11",
        "context_with_next_sentence": true
    },
    {
        "source_sentence": "若人自不行善，為他說法令住善者，無有是處。』",
        "from": "T09n0278_024:0549a12_12",
        "context_with_next_sentence": true
    },
    {
        "source_sentence": "又深思惟：『行十不善道，則墮地獄、畜生、餓鬼；行十善道，則生人處，乃至有頂。",
        "from": "T09n0278_024:0549a13_13",
        "context_with_next_sentence": true
    },
    {
        "source_sentence": "又是十善道與智慧和合修行，若心劣弱，樂少功德，厭畏三界，大悲心薄，從他聞法至聲聞乘；若行是十善道，不從他聞，自然得知，不能具足大悲方便，而能深入眾因緣法至辟支佛乘；若行是十善道清淨具足，其心廣大無量無邊，於眾生中起大慈悲，有方便力，志願堅固，不捨一切眾生，求佛大智慧，淨菩薩諸地，淨諸波羅蜜入深廣大行，則能得佛十力、四無所畏、四無礙智、大慈大悲，乃至具足一切種智，集諸佛法，是故我應行十善道求一切智。』",
        "from": "T09n0278_024:0549a15_14",
        "context_with_next_sentence": true
    },
    {
        "source_sentence": "「是菩薩復作是思惟：『此十不善道，上者、地獄因緣；中者、畜生因緣；下者、餓鬼因緣。",
        "from": "T09n0278_024:0549a26_15",
        "context_with_next_sentence": true
    },
    {
        "source_sentence": "於中殺生之罪，能令眾生墮於地獄、畜生、餓鬼；若生人中，得二種果報，一者、短命；二者、多病。",
        "from": "T09n0278_024:0549a28_16",
        "context_with_next_sentence": true
    },
    {
        "source_sentence": "劫盜之罪，亦令眾生墮三惡道；若生人中，得二種果報，一者、貧窮；二者、共財不得自在。",
        "from": "T09n0278_024:0549b01_17",
        "context_with_next_sentence": true
    },
    {
        "source_sentence": "邪婬之罪，亦令眾生墮三惡道；若生人中，得二種果報，一者、婦不貞潔；二者、得不隨意眷屬。",
        "from": "T09n0278_024:0549b03_18",
        "context_with_next_sentence": true
    },
    {
        "source_sentence": "妄語之罪，亦令眾生墮三惡道；若生人中，得二種果報，一者、多被誹謗；二者、為人所誑。",
        "from": "T09n0278_024:0549b05_19",
        "context_with_next_sentence": true
    },
    {
        "source_sentence": "兩舌之罪，亦令眾生墮三惡道；若生人中，得二種果報，一者、得弊惡眷屬；二者、得不和眷屬。",
        "from": "T09n0278_024:0549b07_20",
        "context_with_next_sentence": true
    },
    {
        "source_sentence": "惡口之罪，亦令眾生墮三惡道；若生人中，得二種果報，一者、常聞惡音；二者、所可言說，恒有諍訟。",
        "from": "T09n0278_024:0549b09_21",
        "context_with_next_sentence": true
    },
    {
        "source_sentence": "無義語罪，亦令眾生墮三惡道；若生人中，得二種果報，一者、所有言語，人不信受；二者、有所言說不能明了。",
        "from": "T09n0278_024:0549b12_22",
        "context_with_next_sentence": true
    },
    {
        "source_sentence": "貪欲之罪，亦令眾生墮三惡道；若生人中，得二種果報，一者、多欲；二者、無有厭足。",
        "from": "T09n0278_024:0549b14_23",
        "context_with_next_sentence": true
    },
    {
        "source_sentence": "瞋惱之罪，亦令眾生墮三惡道；若生人中，得二種果報，一者、常為一切求其長短；二者、常為眾人之所惱害。",
        "from": "T09n0278_024:0549b16_24",
        "context_with_next_sentence": true
    },
    {
        "source_sentence": "邪見之罪，亦令眾生墮三惡道；若生人中，得二種果報，一者、生邪見家；二者、其心諂曲。",
        "from": "T09n0278_024:0549b19_25",
        "context_with_next_sentence": true
    },
    {
        "source_sentence": "諸佛子！",
        "from": "T09n0278_024:0549b21_26",
        "context_with_next_sentence": true
    },
    {
        "source_sentence": "如是十不善道皆是眾苦大聚因緣。』",
        "from": "T09n0278_024:0549b21_27",
        "context_with_next_sentence": true
    },
    {
        "source_sentence": "「菩薩復作是念：『我何故不離是十不善道，行十善道，亦令他人行此善道？』",
        "from": "T09n0278_024:0549b22_28",
        "context_with_next_sentence": true
    },
    {
        "source_sentence": "如是念已，即離十不善道，安住十善道，亦令他人住於善道。",
        "from": "T09n0278_024:0549b24_0",
        "context_with_next_sentence": true
    },
    {
        "source_sentence": "是菩薩爾時於一切眾生，生安隱心、樂心、慈心、悲心、哀愍心、利益心、守護心、師心、大師心、自己心。",
        "from": "T09n0278_024:0549b25_1",
        "context_with_next_sentence": true
    },
    {
        "source_sentence": "作是念：『是諸眾生墮於邪見，隨逐邪心，行邪險道，甚可哀愍；我應令彼住正見道如實法中。",
        "from": "T09n0278_024:0549b27_2",
        "context_with_next_sentence": true
    },
    {
        "source_sentence": "是諸眾生常共鬪諍，分別彼我；我應令彼住於大慈。",
        "from": "T09n0278_024:0549b29_3",
        "context_with_next_sentence": true
    },
    {
        "source_sentence": "是諸眾生常貪財物，無有厭足，恒以邪命而自生活；我應令彼住於清淨身、口、意業。",
        "from": "T09n0278_024:0549c02_4",
        "context_with_next_sentence": true
    },
    {
        "source_sentence": "是諸眾生隨逐貪欲、瞋恚、愚癡，常為種種煩惱大火之所燒然，不能志求出要方便；我應令彼滅煩惱火置清涼處。",
        "from": "T09n0278_024:0549c04_5",
        "context_with_next_sentence": true
    },
    {
        "source_sentence": "是諸眾生常為無明所覆，入大黑闇；離慧光明，入於生死大險道中，隨逐種種無量邪見；我應令彼得無障礙清淨慧眼，以是眼故，知一切法如實相，得不隨他一切如實無障礙智。",
        "from": "T09n0278_024:0549c06_6",
        "context_with_next_sentence": true
    },
    {
        "source_sentence": "是諸眾生墮生死道，將墜地獄、畜生、餓鬼、入邪見網，為種種愚癡叢林所覆，隨逐虛妄邪道徑路，常為愚癡之所盲冥，遠離導師，非出要道；謂為出要，隨順魔心遠離佛意；我應令彼度於生死險道艱難安處，令住一切智人無畏大城無諸衰惱。",
        "from": "T09n0278_024:0549c11_7",
        "context_with_next_sentence": true
    },
    {
        "source_sentence": "是諸眾生為諸煩惱暴水所沒；欲、有、見、無明，四流所漂；隨生死流，入大愛河；為諸煩惱勢力所食，不能得求出要之道；常為欲覺、恚覺、惱覺、惡蟲所害；又為水中身見羅剎所執，入於五欲深流洄復，喜愛淤泥之所沒溺，我慢陸地之所燋枯，無所歸趣；於十二入怨賊聚落，不能得出；不遇導師能正度者；我應於彼生大慈悲，以善根力而拔濟之，得安隱處，離諸恐怖，住於一切智慧寶洲。",
        "from": "T09n0278_024:0549c17_0",
        "context_with_next_sentence": true
    },
    {
        "source_sentence": "是諸眾生深心貪著，多有憂悲苦惱患難，憎愛所縛，欲械所繫，入於三界無明稠林；我應令彼遠離一切三界所著，令住離相無礙涅槃。",
        "from": "T09n0278_024:0549c26_1",
        "context_with_next_sentence": true
    },
    {
        "source_sentence": "是諸眾生深著我、我所、於五陰樔窟，不能自出，常隨四倒，依六入空聚，為四大毒蛇之所侵害，為諸煩惱眾賊所殺，受此一切無量苦惱；我應令彼離諸貪著，住於寂靜，所謂斷一切障礙安隱涅槃。",
        "from": "T09n0278_024:0549c29_2",
        "context_with_next_sentence": true
    },
    {
        "source_sentence": "是諸眾生其心狹劣，樂於小法，遠離無上一切智慧，貪著小乘不能志求大乘出法；我應令彼住廣大心，無量無邊諸佛道法，所謂無上大乘。』",
        "from": "T09n0278_024:0550a05_3",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_024:0550a08_4",
        "context_with_next_sentence": true
    },
    {
        "source_sentence": "是菩薩如是隨順持戒力，善能廣生大慈悲心。",
        "from": "T09n0278_024:0550a08_5",
        "context_with_next_sentence": true
    },
    {
        "source_sentence": "是菩薩住離垢地，得見數百千萬億那由他諸佛世尊，以衣被、飲食、臥具、醫藥、資生之物而供養之；於諸佛所生恭敬心，復受十善道，乃至得阿耨多羅三藐三菩提終不中失；是菩薩若干百千萬億劫，遠離慳貪、破戒垢故，淨修布施、持戒功德；譬如真金，鍊之以火，一切垢盡，轉復明淨。",
        "from": "T09n0278_024:0550a10_0",
        "context_with_next_sentence": true
    },
    {
        "source_sentence": "菩薩亦如是，住離垢地，若干百千乃至無量百千萬劫，遠離慳貪、破戒垢故，淨修布施、持戒功德；菩薩爾時於四攝法，愛語偏多；十波羅蜜，戒波羅蜜偏勝；餘波羅蜜，亦皆修集，隨地增長。",
        "from": "T09n0278_024:0550a16_1",
        "context_with_next_sentence": true
    },
    {
        "source_sentence": "「佛子！",
        "from": "T09n0278_024:0550a21_2",
        "context_with_next_sentence": true
    },
    {
        "source_sentence": "是名菩薩摩訶薩第二離垢地。",
        "from": "T09n0278_024:0550a21_3",
        "context_with_next_sentence": true
    },
    {
        "source_sentence": "菩薩住是地，多作轉輪聖王，為大法王，廣得法力，七寶成就，有力自在，能除一切眾生慳貪、破戒之垢；以善方便，令眾生住十善道，為大布施而不窮盡；所作善業，布施、愛語、利益、同事，是諸福德，皆不離念佛，不離念法，乃至不離念具足一切種智。",
        "from": "T09n0278_024:0550a21_4",
        "context_with_next_sentence": true
    },
    {
        "source_sentence": "常生是心：『我當於一切眾生中為首、為勝，乃至於一切眾生中為依止者。』",
        "from": "T09n0278_024:0550a27_5",
        "context_with_next_sentence": true
    },
    {
        "source_sentence": "佛子！",
        "from": "T09n0278_024:0550a29_6",
        "context_with_next_sentence": true
    },
    {
        "source_sentence": "是菩薩若欲捨家，勤行精進，於佛法中，便能捨家妻子五欲；得出家已，勤行精進，須臾之間，得千三昧、得見千佛、知千佛神力、能動千佛世界、能飛過千佛世界、能照千佛世界、能教化千世界眾生、能住壽千劫、能知過去未來世各千劫事、能善入千法門、能變身為千，於一一身能示千菩薩以為眷屬。",
        "from": "T09n0278_024:0550a29_7",
        "context_with_next_sentence": true
    },
    {
        "source_sentence": "若以願力自在示現，過於此數百千萬億那由他劫不可計知。」",
        "from": "T09n0278_024:0550b07_8",
        "context_with_next_sentence": true
    },
    {
        "source_sentence": "時，金剛藏菩薩欲重明此義，以偈頌曰：「菩薩入二地，　　柔軟調和心，　堪受不放逸，　　寂滅真不雜，　亦無有貪吝，　　勝大悉具足，　得是十心已，　　入於第二地。",
        "from": "T09n0278_024:0550b09_9",
        "context_with_next_sentence": true
    },
    {
        "source_sentence": "　菩薩住是地，　　成就諸功德，　常離於殺生，　　不惱害一切，　常離於劫盜，　　亦無有邪婬，　不兩舌妄語，　　惡口無義言，　他所有財物，　　不生於貪著，　不惱於眾生，　　直心行正見，　無有憍慢心，　　亦無諂曲意，　柔軟不放逸，　　護持諸佛教。",
        "from": "T09n0278_024:0550b15_0",
        "context_with_next_sentence": true
    },
    {
        "source_sentence": "　所有劇苦惱，　　地獄與畜生，　餓鬼熾然身，　　皆從惡心有。",
        "from": "T09n0278_024:0550b23_0",
        "context_with_next_sentence": true
    },
    {
        "source_sentence": "　我今已永離，　　如是諸惡事，　行於真實道，　　寂滅之善法。",
        "from": "T09n0278_024:0550b25_0",
        "context_with_next_sentence": true
    },
    {
        "source_sentence": "　從人至有頂，　　所有受樂處，　禪定三乘樂，　　皆從十善生。",
        "from": "T09n0278_024:0550b27_0",
        "context_with_next_sentence": true
    },
    {
        "source_sentence": "　如是思惟已，　　心常不放逸，　身自持淨戒，　　亦教人令持。",
        "from": "T09n0278_024:0550b29_0",
        "context_with_next_sentence": true
    },
    {
        "source_sentence": "　遍觀諸眾生，　　種種受苦惱，　如是愍念已，　　轉生深悲心。",
        "from": "T09n0278_024:0550c02_0",
        "context_with_next_sentence": true
    },
    {
        "source_sentence": "　凡夫甚可愍，　　墮在諸邪見，　心多懷瞋恨，　　常好起諍訟。",
        "from": "T09n0278_024:0550c04_0",
        "context_with_next_sentence": true
    },
    {
        "source_sentence": "　常樂於五欲，　　貪求無有厭，　起三毒因緣，　　我應度此等。",
        "from": "T09n0278_024:0550c06_0",
        "context_with_next_sentence": true
    },
    {
        "source_sentence": "　深覆愚癡闇，　　墜生死險道，　入大邪見網，　　墮於世籠檻。",
        "from": "T09n0278_024:0550c08_0",
        "context_with_next_sentence": true
    },
    {
        "source_sentence": "　常為諸魔賊，　　煩惱之所壞，　此等甚可愍，　　我應度脫之。",
        "from": "T09n0278_024:0550c10_0",
        "context_with_next_sentence": true
    },
    {
        "source_sentence": "　沒深煩惱水，　　四流所漂轉，　具受於三界，　　無量諸苦毒。",
        "from": "T09n0278_024:0550c12_0",
        "context_with_next_sentence": true
    },
    {
        "source_sentence": "　住五陰深樔，　　生我我所心，　我為度此苦，　　當勤修行道。",
        "from": "T09n0278_024:0550c14_0",
        "context_with_next_sentence": true
    },
    {
        "source_sentence": "　捨無上佛慧，　　生於下劣心，　令住佛大智，　　發無量精進。",
        "from": "T09n0278_024:0550c16_0",
        "context_with_next_sentence": true
    },
    {
        "source_sentence": "　菩薩住此地，　　集無量功德，　得值遇諸佛，　　承事而供養。",
        "from": "T09n0278_024:0550c18_0",
        "context_with_next_sentence": true
    },
    {
        "source_sentence": "　以是因緣故，　　善根轉明淨，　猶如好真金，　　鍊之以火力。",
        "from": "T09n0278_024:0550c20_0",
        "context_with_next_sentence": true
    },
    {
        "source_sentence": "　佛子住此地，　　多作轉輪王，　令諸眾生等，　　住於十善道。",
        "from": "T09n0278_024:0550c22_0",
        "context_with_next_sentence": true
    },
    {
        "source_sentence": "　從初始發心，　　修集諸福德，　願以救世間，　　令得佛十力。",
        "from": "T09n0278_024:0550c24_0",
        "context_with_next_sentence": true
    },
    {
        "source_sentence": "　若欲捨王位，　　出家行學道，　勤心行精進，　　得入千三昧。",
        "from": "T09n0278_024:0550c26_0",
        "context_with_next_sentence": true
    },
    {
        "source_sentence": "　得見於千佛，　　供養聽受法，　菩薩住此地，　　能示如是事。",
        "from": "T09n0278_024:0550c28_0",
        "context_with_next_sentence": true
    },
    {
        "source_sentence": "　若以其願力，　　示諸神通事，　度脫於眾生，　　過此數無量。",
        "from": "T09n0278_024:0551a01_0",
        "context_with_next_sentence": true
    },
    {
        "source_sentence": "　常為諸世間，　　勤求好事者，　具足解說此，　　第二地已竟。」",
        "from": "T09n0278_024:0551a03_0",
        "context_with_next_sentence": true
    },
    {
        "source_sentence": "◎◎第三地　諸菩薩聞是，　　不可思議行，　心皆大歡喜，　　恭敬無有量。",
        "from": "T09n0278_024:0551a04_1",
        "context_with_next_sentence": true
    },
    {
        "source_sentence": "　即時虛空中，　　雨眾名華香，　如雲而散下，　　供養金剛藏。",
        "from": "T09n0278_024:0551a08_0",
        "context_with_next_sentence": true
    },
    {
        "source_sentence": "　咸讚言善哉：　　「善哉金剛藏，　善說諸大人，　　護持淨戒行，　於一切眾生，　　深有哀愍心，　敷演解說是，　　二地之行相。",
        "from": "T09n0278_024:0551a10_0",
        "context_with_next_sentence": true
    },
    {
        "source_sentence": "　菩薩微妙行，　　真實無有異，　是諸菩薩等，　　清淨之行足，　為一切眾生，　　常求好事者，　已為具演說，　　第二離垢地。",
        "from": "T09n0278_024:0551a14_0",
        "context_with_next_sentence": true
    },
    {
        "source_sentence": "　天人恭敬者，　　願說第三地，　善示智所作，　　菩薩之所行。",
        "from": "T09n0278_024:0551a18_0",
        "context_with_next_sentence": true
    },
    {
        "source_sentence": "　願說諸大人，　　所行布施德，　持戒及忍辱，　　精進行禪定，　智慧巧方便，　　并及慈悲心，　云何行是法，　　淨於諸佛行？」",
        "from": "T09n0278_024:0551a20_0",
        "context_with_next_sentence": true
    },
    {
        "source_sentence": "　解脫月菩薩，　　請金剛藏言：「菩薩入三地，　　當以何等心？」",
        "from": "T09n0278_024:0551a24_0",
        "context_with_next_sentence": true
    },
    {
        "source_sentence": "金剛藏菩薩語解脫月菩薩言：「佛子！",
        "from": "T09n0278_024:0551a26_0",
        "context_with_next_sentence": true
    },
    {
        "source_sentence": "諸菩薩摩訶薩淨第二地已，欲得第三地，當以十種深心。",
        "from": "T09n0278_024:0551a26_1",
        "context_with_next_sentence": true
    },
    {
        "source_sentence": "何等為十？",
        "from": "T09n0278_024:0551a28_2",
        "context_with_next_sentence": true
    },
    {
        "source_sentence": "一、淨心；二、猛利心；三、厭心；四、離欲心；五、不退心；六、堅心；七、明盛心；八、無足心；九、勝心；十、大心。",
        "from": "T09n0278_024:0551a28_3",
        "context_with_next_sentence": true
    },
    {
        "source_sentence": "菩薩以是十心得入第三地。",
        "from": "T09n0278_024:0551b01_4",
        "context_with_next_sentence": true
    },
    {
        "source_sentence": "菩薩住明地，能觀一切有為法如實相；所謂：無常、苦、無我、不淨、不久敗壞、不可信相、不生不滅、不從前際來、不去至後際、現在不住；菩薩如是觀一切有為法真實相，知諸法無作、無起、無來、無去，而諸眾生憂悲苦惱，憎愛所繫，無有停積，無定生處；但為貪、恚、癡火所然，增長後世苦惱大聚，無有實性猶如幻化。",
        "from": "T09n0278_024:0551b02_5",
        "context_with_next_sentence": true
    },
    {
        "source_sentence": "見如是已，於一切有為法，轉復厭離，趣佛智慧；是菩薩知如來智慧不可思議，不可稱量；有大勢力，無能勝者、無有雜相、無有衰惱、能至無畏安隱大城，能救無量苦惱眾生。",
        "from": "T09n0278_024:0551b09_6",
        "context_with_next_sentence": true
    },
    {
        "source_sentence": "如是見知佛智無量，見有為法無量苦惱，於一切眾生，轉生殊勝十心。",
        "from": "T09n0278_024:0551b13_7",
        "context_with_next_sentence": true
    },
    {
        "source_sentence": "何等為十？",
        "from": "T09n0278_024:0551b15_8",
        "context_with_next_sentence": true
    },
    {
        "source_sentence": "眾生可愍，孤獨無救，貧無依止，三毒之火熾然不息，閉在三有牢固之獄，常住煩惱諸惡刺林，無正觀力，於善法中欲樂心薄，失佛妙法而常隨順生死水流，怖畏涅槃。",
        "from": "T09n0278_024:0551b15_9",
        "context_with_next_sentence": true
    },
    {
        "source_sentence": "是菩薩見諸眾生如是衰惱，發大精進，是眾生等，我應救、我應解、應令清淨、應令得脫、應著善處、應令安住、應令歡喜、應令知所宜、應令得度、應使滅苦。",
        "from": "T09n0278_024:0551b19_10",
        "context_with_next_sentence": true
    },
    {
        "source_sentence": "「菩薩如是厭離一切有為法，深念眾生，見一切智無量利益，即時欲具佛智慧，救度眾生，勤行菩薩道；作是思惟：『此諸眾生墮在大苦諸煩惱中，以何方便而拔濟之，使得永住畢竟之樂；即時知住無礙解脫智慧中者，乃可得此是無礙解脫智慧，不離通達諸法如實智無行行慧；如是慧明，從何而得？",
        "from": "T09n0278_024:0551b23_11",
        "context_with_next_sentence": true
    },
    {
        "source_sentence": "當知不離多聞決定智慧。』",
        "from": "T09n0278_024:0551c01_12",
        "context_with_next_sentence": true
    },
    {
        "source_sentence": "復作是念：『一切佛法以何為本？",
        "from": "T09n0278_024:0551c02_13",
        "context_with_next_sentence": true
    },
    {
        "source_sentence": "不離聞法為本。』",
        "from": "T09n0278_024:0551c03_14",
        "context_with_next_sentence": true
    },
    {
        "source_sentence": "菩薩如是知已，一切求法，轉加精勤，日夜聽受，無有厭足，喜法、愛法、依法、順法、滿法、辯法、究竟法、歸法、救法、隨順行法。",
        "from": "T09n0278_024:0551c03_15",
        "context_with_next_sentence": true
    },
    {
        "source_sentence": "菩薩如是方便求法，所有珍寶無所遺惜，於此物中不生難想，但於說法者，生難遭想。",
        "from": "T09n0278_024:0551c06_16",
        "context_with_next_sentence": true
    },
    {
        "source_sentence": "為求法故，於內外物無不能捨，國土、人民、摩尼七寶、象馬、輦輿、眾寶、瓔珞、嚴身之具、妻妾、男女、肢節、手足，舉身施與，無所愛惜。",
        "from": "T09n0278_024:0551c08_17",
        "context_with_next_sentence": true
    },
    {
        "source_sentence": "又為求法故，於說法者，盡心恭敬供養給侍，破除憍慢、我慢、大慢，諸惡苦惱，悉能忍受。",
        "from": "T09n0278_024:0551c11_18",
        "context_with_next_sentence": true
    },
    {
        "source_sentence": "深求法故，若得一句未曾聞法，勝得三千大千世界滿中珍寶；得聞一偈，勝得轉輪聖王、釋提桓因、梵天王處無量劫住。",
        "from": "T09n0278_024:0551c13_19",
        "context_with_next_sentence": true
    },
    {
        "source_sentence": "是菩薩若有人來作如是言：『我有佛所說法一句能淨菩薩道，汝今若能入大火阬受大苦者，當以相與。』",
        "from": "T09n0278_024:0551c16_20",
        "context_with_next_sentence": true
    },
    {
        "source_sentence": "是菩薩作是念：『我受一句法故，設令三千大千世界大火滿中，尚從梵天而自投下，何況小火；我盡受一切諸地獄苦，猶應求法，何況人中諸小苦惱。",
        "from": "T09n0278_024:0551c19_21",
        "context_with_next_sentence": true
    },
    {
        "source_sentence": "為求法故，發如是心，又如所聞法，心常喜樂，悉能正觀。』",
        "from": "T09n0278_024:0551c22_22",
        "context_with_next_sentence": true
    },
    {
        "source_sentence": "是菩薩聞諸法已，降伏其心，於空閑處，心作是念：『如說行者，乃得佛法，但以口言，無有是處。』",
        "from": "T09n0278_024:0551c24_23",
        "context_with_next_sentence": true
    },
    {
        "source_sentence": "菩薩如是則離欲惡不善法，有覺有觀，離生喜樂，入初禪；滅覺觀，內清淨，心一處，無覺無觀，定生喜樂，入二禪；離喜，行捨，成就念慧，身受樂，諸賢聖能說能捨，常念受樂，入三禪；斷棄苦樂，憂喜已滅，不苦不樂，行捨念淨，入四禪。",
        "from": "T09n0278_024:0551c26_24",
        "context_with_next_sentence": true
    },
    {
        "source_sentence": "是菩薩過一切色相，滅一切有對相，不念一切別異相故，知無邊虛空即入虛空無色定處；過一切虛空相，知無邊識即入識無色定處；過一切識相，知無所有即入無所有無色定處；過一切無所有處，知非有想、非無想安隱，即入非有想非無想無色定處；順諸法行而不樂著。",
        "from": "T09n0278_024:0552a02_25",
        "context_with_next_sentence": true
    },
    {
        "source_sentence": "是菩薩以慈心廣大無量，無瞋恨，無惱害，以信解力遍滿十方；悲、喜、捨心，亦復如是。",
        "from": "T09n0278_024:0552a10_0",
        "context_with_next_sentence": true
    },
    {
        "source_sentence": "是菩薩有神通力能動大地，一身為多身，多身為一身，現沒還出，石壁皆過，如行虛空，於虛空中，跏趺而去；猶如飛鳥，履水如地，入地如水；身出煙焰，如大火聚；日月威德而能以手捫摸摩之身力自在，乃至梵世。",
        "from": "T09n0278_024:0552a12_0",
        "context_with_next_sentence": true
    },
    {
        "source_sentence": "是菩薩天耳清淨，過天人耳，悉聞人天音聲遠近。",
        "from": "T09n0278_024:0552a17_1",
        "context_with_next_sentence": true
    },
    {
        "source_sentence": "是菩薩以他心智，如實知他心、欲心；如實知欲心、離欲心；如實知離欲心、瞋心、離瞋心；癡心、離癡心；垢心、離垢心；小心、大心；廣心、狹心；亂心、無亂心；定心、不定心；縛心、解心；有上心、無上心；如實知有上心、無上心。",
        "from": "T09n0278_024:0552a18_2",
        "context_with_next_sentence": true
    },
    {
        "source_sentence": "是菩薩念知宿命諸所生處，一世、二世乃至百千萬億那由他世；一劫、二劫乃至百千萬億那由他劫，其中諸劫無量成壞，於諸劫中所經因緣，悉能念知，我生彼處，如是種族、如是姓名、如是飲食、如是苦樂、如是久住；我於彼死，生於此間；於此間死，生於彼間，如是種種悉能念知。",
        "from": "T09n0278_024:0552a23_3",
        "context_with_next_sentence": true
    },
    {
        "source_sentence": "是菩薩天眼清淨，過天人眼，見諸眾生死此生彼，形色好惡，貧賤富貴，趣善惡道，隨業受報，皆如實知。",
        "from": "T09n0278_024:0552a29_4",
        "context_with_next_sentence": true
    },
    {
        "source_sentence": "所謂：是諸眾生成就身惡業、口惡業、意惡業、拒逆賢聖、受邪見教，起罪業因緣故，身壞命終，墮於惡道；是諸眾生成就身善業、口善業、意善業，不逆賢聖，信受正見，行善業因緣故，身壞命終生於善處。",
        "from": "T09n0278_024:0552b03_5",
        "context_with_next_sentence": true
    },
    {
        "source_sentence": "是菩薩於諸禪定解脫三昧，能入、能出而不隨生；有助菩提法處；以願力故，能生其中。",
        "from": "T09n0278_024:0552b08_6",
        "context_with_next_sentence": true
    },
    {
        "source_sentence": "「是菩薩住於明地，見數百千萬億那由他諸佛、世尊，恭敬供養，尊重讚歎，衣服、飲食、臥具、醫藥、親近諸佛、聽受經法，如說修行。",
        "from": "T09n0278_024:0552b10_7",
        "context_with_next_sentence": true
    },
    {
        "source_sentence": "是菩薩觀諸法不生不滅，眾緣而有；於百千億劫，所集欲縛、有縛、無明縛，皆悉微薄，不復積集；不積集故，斷於邪貪、邪瞋、邪癡；譬如真金巧師鍊治，轉更精好，光明倍勝。",
        "from": "T09n0278_024:0552b13_8",
        "context_with_next_sentence": true
    },
    {
        "source_sentence": "菩薩亦如是住在明地，不集三縛故，斷於邪貪、邪瞋、邪癡，一切善根轉增明淨。",
        "from": "T09n0278_024:0552b17_9",
        "context_with_next_sentence": true
    },
    {
        "source_sentence": "是菩薩忍辱心、美妙心、不壞心、不動心、不濁心、不高下心、一切所作不望報心、他少有所作當生報心、不諂曲心、不染亂心、轉勝明淨。",
        "from": "T09n0278_024:0552b19_10",
        "context_with_next_sentence": true
    },
    {
        "source_sentence": "菩薩爾時於四攝法，愛語、利益偏多；十波羅蜜，忍辱波羅蜜、精進波羅蜜偏勝，餘助菩提法，皆轉明淨。",
        "from": "T09n0278_024:0552b22_11",
        "context_with_next_sentence": true
    },
    {
        "source_sentence": "諸佛子！",
        "from": "T09n0278_024:0552b24_12",
        "context_with_next_sentence": true
    },
    {
        "source_sentence": "是名略說菩薩第三明地。",
        "from": "T09n0278_024:0552b24_13",
        "context_with_next_sentence": true
    },
    {
        "source_sentence": "菩薩住是地中，多作釋提桓因，智慧猛利，能以方便，轉諸眾生，令離婬欲；所作善業，布施、愛語、利益、同事，皆不離念佛，不離念法，乃至不離念具足一切種智。",
        "from": "T09n0278_024:0552b25_14",
        "context_with_next_sentence": true
    },
    {
        "source_sentence": "常生是心：『我當於一切眾生為首、為勝，乃至於一切眾生為依止者。』",
        "from": "T09n0278_024:0552b29_15",
        "context_with_next_sentence": true
    },
    {
        "source_sentence": "是菩薩若欲勤行精進，於須臾間，能得十萬三昧，乃至能示十萬菩薩以為眷屬。",
        "from": "T09n0278_024:0552c01_16",
        "context_with_next_sentence": true
    },
    {
        "source_sentence": "若以願力神通自在過於此數，若干百千萬億那由他劫不可計知。」",
        "from": "T09n0278_024:0552c03_17",
        "context_with_next_sentence": true
    },
    {
        "source_sentence": "時，金剛藏菩薩欲重明此義，以偈頌曰：「菩薩深信心，　　能得第三地，　清淨猛利心，　　厭離欲不退，　堅堪受無厭，　　勝大悉具足，　以如是等心，　　得入於三地。",
        "from": "T09n0278_024:0552c05_18",
        "context_with_next_sentence": true
    },
    {
        "source_sentence": "　智者住明地，　　觀有為作法，　不淨無常苦，　　無我壞敗相，　無有牢固性，　　不久念念滅，　如是思惟知，　　無有來去相。",
        "from": "T09n0278_024:0552c11_0",
        "context_with_next_sentence": true
    },
    {
        "source_sentence": "　見諸有為法，　　如病如癰瘡，　愛心所纏縛，　　生諸憂悲苦。",
        "from": "T09n0278_024:0552c15_0",
        "context_with_next_sentence": true
    },
    {
        "source_sentence": "　但為貪恚癡，　　猛火所焚燒，　從無始世來，　　熾然常不息。",
        "from": "T09n0278_024:0552c17_0",
        "context_with_next_sentence": true
    },
    {
        "source_sentence": "　即時於一切，　　三界生厭離，　惡賤有為法，　　心無所貪著。",
        "from": "T09n0278_024:0552c19_0",
        "context_with_next_sentence": true
    },
    {
        "source_sentence": "　但求諸佛智，　　無量無邊限，　甚深難思議，　　清淨無諸苦。",
        "from": "T09n0278_024:0552c21_0",
        "context_with_next_sentence": true
    },
    {
        "source_sentence": "　如是見佛智，　　無諸苦惱已，　哀愍諸眾生，　　貧窮無福慧。",
        "from": "T09n0278_024:0552c23_0",
        "context_with_next_sentence": true
    },
    {
        "source_sentence": "　三毒火常然，　　無有救護者，　墮在地獄中，　　無量苦所切。",
        "from": "T09n0278_024:0552c25_0",
        "context_with_next_sentence": true
    },
    {
        "source_sentence": "　放逸凡夫人，　　沒諸煩惱海，　盲冥無所見，　　失諸佛法寶。",
        "from": "T09n0278_024:0552c27_0",
        "context_with_next_sentence": true
    },
    {
        "source_sentence": "　常隨生死流，　　無怖空怖畏，　我於是眾生，　　當勤度脫之。",
        "from": "T09n0278_024:0552c29_0",
        "context_with_next_sentence": true
    },
    {
        "source_sentence": "　精進求智慧，　　為作饒益者，　思惟何方便，　　可以得救護。",
        "from": "T09n0278_024:0553a02_0",
        "context_with_next_sentence": true
    },
    {
        "source_sentence": "　唯有諸如來，　　深妙無礙智，　此智何為因，　　無行行慧生。",
        "from": "T09n0278_024:0553a04_0",
        "context_with_next_sentence": true
    },
    {
        "source_sentence": "　思惟是智慧，　　從於多聞起，　如是籌量已，　　勤求多聞法。",
        "from": "T09n0278_024:0553a06_0",
        "context_with_next_sentence": true
    },
    {
        "source_sentence": "　日夜常精進，　　聽受無厭倦，　讀誦愛樂法，　　唯法以為貴。",
        "from": "T09n0278_024:0553a08_0",
        "context_with_next_sentence": true
    },
    {
        "source_sentence": "　為欲求法故，　　以諸珍寶等，　所親愛妻子，　　隨意諸眷屬，　國土及城邑，　　資生諸寶物，　歡喜而施與，　　心無所戀惜。",
        "from": "T09n0278_024:0553a10_0",
        "context_with_next_sentence": true
    },
    {
        "source_sentence": "　頭目耳鼻舌，　　牙齒及手足，　肢節身血肉，　　心肝及髓腦，　以此等施人，　　猶不以為難，　若得聞正法，　　是為甚希有。",
        "from": "T09n0278_024:0553a14_0",
        "context_with_next_sentence": true
    },
    {
        "source_sentence": "　假令有一人，　　語此菩薩言，　汝今若能入，　　是大猛火聚，　然後當與汝，　　諸佛所說法。",
        "from": "T09n0278_024:0553a18_0",
        "context_with_next_sentence": true
    },
    {
        "source_sentence": "　聞已即歡喜，　　自投無有疑。",
        "from": "T09n0278_024:0553a21_0",
        "context_with_next_sentence": true
    },
    {
        "source_sentence": "　設使三千界，　　大火滿其中，　須彌梵世下，　　不足以為難。",
        "from": "T09n0278_024:0553a22_0",
        "context_with_next_sentence": true
    },
    {
        "source_sentence": "　若為求一句，　　諸佛所說法，　救諸苦惱者，　　得之為甚難。",
        "from": "T09n0278_024:0553a24_0",
        "context_with_next_sentence": true
    },
    {
        "source_sentence": "　從初始發心，　　乃至成佛道，　我於其中間，　　盡此諸劫數，　為欲求法故，　　備受阿鼻苦，　何況於人間，　　小小諸苦惱。",
        "from": "T09n0278_024:0553a26_0",
        "context_with_next_sentence": true
    },
    {
        "source_sentence": "　以聽法因緣，　　能得正憶念，　正憶念因緣，　　能生諸禪定，　深妙等三昧，　　及五神通事，　次第皆能起，　　自在不隨生。",
        "from": "T09n0278_024:0553b01_0",
        "context_with_next_sentence": true
    },
    {
        "source_sentence": "　菩薩住是地，　　能以決定心，　多供養諸佛，　　聽受所說法。",
        "from": "T09n0278_024:0553b05_0",
        "context_with_next_sentence": true
    },
    {
        "source_sentence": "　斷邪愛恚癡，　　諸縛悉微薄，　猶如成鍊金，　　調和得其所。",
        "from": "T09n0278_024:0553b07_0",
        "context_with_next_sentence": true
    },
    {
        "source_sentence": "　菩薩住是地，　　福德藏充滿，　多作忉利王，　　自在化婬欲。",
        "from": "T09n0278_024:0553b09_0",
        "context_with_next_sentence": true
    },
    {
        "source_sentence": "　愛佛功德故，　　化導無量眾，　悉能令得住，　　無上佛道中。",
        "from": "T09n0278_024:0553b11_0",
        "context_with_next_sentence": true
    },
    {
        "source_sentence": "　菩薩住是地，　　能以柔軟心，　勤行於精進，　　得百千三昧。",
        "from": "T09n0278_024:0553b13_0",
        "context_with_next_sentence": true
    },
    {
        "source_sentence": "　見百千諸佛，　　相好莊嚴身，　其心轉猛利，　　願力者殊勝。",
        "from": "T09n0278_024:0553b15_0",
        "context_with_next_sentence": true
    },
    {
        "source_sentence": "　常為諸眾生，　　勤求好事者，　分別解說此，　　第三明地竟。」",
        "from": "T09n0278_024:0553b17_0",
        "context_with_next_sentence": true
    },
    {
        "source_sentence": "第四地",
        "from": "T09n0278_024:0553b19_0",
        "context_with_next_sentence": true
    },
    {
        "source_sentence": "　諸佛子聞說，　　如是地行義，　深妙無有量，　　心皆大歡喜。",
        "from": "T09n0278_024:0553b20_0",
        "context_with_next_sentence": true
    },
    {
        "source_sentence": "　散眾名華香，　　供養於如來，　地及大海水，　　悉皆大震動。",
        "from": "T09n0278_024:0553b22_0",
        "context_with_next_sentence": true
    },
    {
        "source_sentence": "　天諸采女等，　　於上虛空中，　同以微妙音，　　歌頌此上法。",
        "from": "T09n0278_024:0553b24_0",
        "context_with_next_sentence": true
    },
    {
        "source_sentence": "　他化自在王，　　聞已大歡喜，　雨摩尼珠寶，　　以散於佛上。",
        "from": "T09n0278_024:0553b26_0",
        "context_with_next_sentence": true
    },
    {
        "source_sentence": "　踊躍稱讚言：　　「善哉佛出世，　功德藏流布，　　利益於我等。",
        "from": "T09n0278_024:0553b28_0",
        "context_with_next_sentence": true
    },
    {
        "source_sentence": "　我今聞說此，　　菩薩地行義，　是事百千劫，　　難聞而得聞。",
        "from": "T09n0278_024:0553c01_0",
        "context_with_next_sentence": true
    },
    {
        "source_sentence": "　願更說後地，　　利益諸天人，　僉皆喜欲聞，　　得地諸行義。」",
        "from": "T09n0278_024:0553c03_0",
        "context_with_next_sentence": true
    },
    {
        "source_sentence": "　解脫月菩薩。",
        "from": "T09n0278_024:0553c05_0",
        "context_with_next_sentence": true
    },
    {
        "source_sentence": "　　重請金剛藏：「願為諸菩薩，　　說至四地行。」",
        "from": "T09n0278_024:0553c05_1",
        "context_with_next_sentence": true
    },
    {
        "source_sentence": "金剛藏菩薩語解脫月菩薩言：「佛子！",
        "from": "T09n0278_024:0553c07_0",
        "context_with_next_sentence": true
    },
    {
        "source_sentence": "諸菩薩摩訶薩淨三地已，欲得第四地，當以十法明門。",
        "from": "T09n0278_024:0553c07_1",
        "context_with_next_sentence": true
    },
    {
        "source_sentence": "何等為十？",
        "from": "T09n0278_024:0553c09_2",
        "context_with_next_sentence": true
    },
    {
        "source_sentence": "一、觀察眾生界；二、觀察法界；三、觀察世界；四、觀察虛空界；五、觀察識界；六、觀察欲界；七、觀察色界；八、觀察無色界；九、觀察勝信解界；十、觀察大心界。",
        "from": "T09n0278_024:0553c09_3",
        "context_with_next_sentence": true
    },
    {
        "source_sentence": "菩薩以此十法明門得入第四地。",
        "from": "T09n0278_024:0553c12_4",
        "context_with_next_sentence": true
    },
    {
        "source_sentence": "菩薩住焰地，即於如來家，轉有勢力，得內法故，有十種智。",
        "from": "T09n0278_024:0553c13_5",
        "context_with_next_sentence": true
    },
    {
        "source_sentence": "何等為十？",
        "from": "T09n0278_024:0553c15_6",
        "context_with_next_sentence": true
    },
    {
        "source_sentence": "一、心不退轉；二、於三寶中得不壞信清淨畢竟；三、修習觀生滅；四、修習諸法本來不生；五、常修習世間成壞；六、修習業因緣故有生；七、修習分別生死涅槃門差別；八、修習眾生業差別；九、修習前際後際差別；十、修習現在常滅不住行。",
        "from": "T09n0278_024:0553c15_7",
        "context_with_next_sentence": true
    },
    {
        "source_sentence": "是十智心，則生佛家轉得勢力。",
        "from": "T09n0278_024:0553c20_8",
        "context_with_next_sentence": true
    },
    {
        "source_sentence": "「佛子！",
        "from": "T09n0278_024:0553c21_9",
        "context_with_next_sentence": true
    },
    {
        "source_sentence": "菩薩摩訶薩住是第四地，觀內身循身觀，精勤一心，除世間貪憂；觀外身循身觀，精勤一心，除世間貪憂；觀內外身循身觀，精勤一心，除世間貪憂；觀內受、外受、內外受；內心、外心、內外心；內法、外法、內外法循法觀，精勤一心，除世間貪憂。",
        "from": "T09n0278_024:0553c21_10",
        "context_with_next_sentence": true
    },
    {
        "source_sentence": "是菩薩未生惡不善法，為不生故，勤精進發心正斷；已生諸惡不善法，為斷故，勤精進發心正斷；未生諸善法，為生故，勤精進發心正行；已生諸善法，為住不失修滿增廣故，勤精進發心正行。",
        "from": "T09n0278_024:0553c27_11",
        "context_with_next_sentence": true
    },
    {
        "source_sentence": "是菩薩修行四如意足，欲定，斷行成就，修如意足；依止厭、依止離、依止滅，迴向涅槃；精進定、心定、慧定斷行成就，修如意足；依止厭、離、滅，迴向涅槃。",
        "from": "T09n0278_024:0554a02_12",
        "context_with_next_sentence": true
    },
    {
        "source_sentence": "是菩薩修行信根、精進根、念根、定根、慧根，依止厭、離、滅，迴向涅槃。",
        "from": "T09n0278_024:0554a05_13",
        "context_with_next_sentence": true
    },
    {
        "source_sentence": "是菩薩修行信力、精進力、念力、定力、慧力，依止厭、離、滅，迴向涅槃。",
        "from": "T09n0278_024:0554a07_14",
        "context_with_next_sentence": true
    },
    {
        "source_sentence": "是菩薩修行念覺分、擇法覺分、精進覺分、喜覺分、猗覺分、定覺分、捨覺分，依止厭、離、滅，迴向涅槃。",
        "from": "T09n0278_024:0554a09_15",
        "context_with_next_sentence": true
    },
    {
        "source_sentence": "是菩薩修行正見、正思惟、正語、正業、正命、正精進、正念、正定，依止厭、離、滅，迴向涅槃。",
        "from": "T09n0278_024:0554a11_16",
        "context_with_next_sentence": true
    },
    {
        "source_sentence": "是菩薩以不捨眾生心故行，以本願助故；大悲為首故；大慈合行故；為攝一切智；為莊嚴佛國；為具佛諸力、無畏、不共法、三十二相、八十種好；為具足音聲；為隨順佛深解脫；為思惟大智慧方便故行。",
        "from": "T09n0278_024:0554a13_17",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_024:0554a19_0",
        "context_with_next_sentence": true
    },
    {
        "source_sentence": "菩薩住焰地，所有身見等著、我著、眾生著；人壽者、知者、見者著；五陰、十二入、十八界所起，屈伸卷舒出沒，推求心所行愛著，寶重所見，為歸為洲，皆悉斷滅。",
        "from": "T09n0278_024:0554a19_1",
        "context_with_next_sentence": true
    },
    {
        "source_sentence": "是菩薩轉倍精進，智慧方便所生助道法，隨所修行，心轉柔和，堪任有用，無有疲倦；轉求上法，增益智慧，救一切世間，隨順諸師，恭敬受教，如所說行。",
        "from": "T09n0278_024:0554a22_2",
        "context_with_next_sentence": true
    },
    {
        "source_sentence": "是菩薩爾時，知恩、知報恩，心轉和善，同止安樂；直心、軟心，無有邪曲；行正定行，無有憍慢；隨順教誨，得說者意，如是具足善心、軟心、寂滅心、忍辱心，淨地諸法，思惟修行。",
        "from": "T09n0278_024:0554a26_3",
        "context_with_next_sentence": true
    },
    {
        "source_sentence": "是菩薩爾時成不轉精進、不捨精進、不染精進、不壞精進、不厭倦精進、廣大精進、無邊精進、猛利精進、無等等精進、救一切眾生精進。",
        "from": "T09n0278_024:0554b01_4",
        "context_with_next_sentence": true
    },
    {
        "source_sentence": "是菩薩修習如是精進，直心清淨，不失深心，信解明利，善根增長，遠離世間垢濁不信，皆已滅盡，無疑無悔，現前具足；於一切佛大信解事，不厭不捨，自然習樂，無量之心，常現在前。",
        "from": "T09n0278_024:0554b04_5",
        "context_with_next_sentence": true
    },
    {
        "source_sentence": "菩薩住第四焰地，能見數百千萬億那由他諸佛、世尊，恭敬供養，尊重讚歎，衣服、飲食、臥具、醫藥，親近諸佛，一心聽法，能信奉持，多於佛所，出家修道；是菩薩樂心、深心清淨，信解平等，轉更明了，住壽多劫，若干百千萬億那由他劫善根轉勝。",
        "from": "T09n0278_024:0554b08_6",
        "context_with_next_sentence": true
    },
    {
        "source_sentence": "譬如上真金為莊嚴具，餘金不及；如是菩薩住此焰地，善根轉增，下地菩薩所不能及。",
        "from": "T09n0278_024:0554b14_7",
        "context_with_next_sentence": true
    },
    {
        "source_sentence": "譬如摩尼珠，光明清淨能照四方，餘寶不及，水雨澆漬光明不滅；菩薩住焰地，下地菩薩所不能及，一切諸魔及諸煩惱皆不能壞。",
        "from": "T09n0278_024:0554b16_8",
        "context_with_next_sentence": true
    },
    {
        "source_sentence": "諸佛子！",
        "from": "T09n0278_024:0554b19_9",
        "context_with_next_sentence": true
    },
    {
        "source_sentence": "是名略說菩薩第四焰地。",
        "from": "T09n0278_024:0554b19_10",
        "context_with_next_sentence": true
    },
    {
        "source_sentence": "菩薩住是地中，多作須夜摩天王，教化眾生，破於我心；所作善業，布施、愛語、利益、同事，皆不離念佛，不離念法，乃至不離念具足一切種智。",
        "from": "T09n0278_024:0554b20_11",
        "context_with_next_sentence": true
    },
    {
        "source_sentence": "常生是心：『我當於一切眾生為首、為勝，乃至於一切眾生為依止者。』",
        "from": "T09n0278_024:0554b23_12",
        "context_with_next_sentence": true
    },
    {
        "source_sentence": "是菩薩若欲勤行精進，須臾之間得百億三昧，乃至示現百億菩薩以為眷屬。",
        "from": "T09n0278_024:0554b25_13",
        "context_with_next_sentence": true
    },
    {
        "source_sentence": "若以願力自在示現，過於此數若干百千萬億那由他劫，不可計知。」",
        "from": "T09n0278_024:0554b27_14",
        "context_with_next_sentence": true
    },
    {
        "source_sentence": "爾時，金剛藏菩薩欲重明此義，以偈頌曰：「諸菩薩具足，　　修治明地已，　觀察諸眾生，　　法及於世界，　虛空識欲色，　　無色勝信解，　大心清淨故，　　得入第四地。",
        "from": "T09n0278_024:0554b28_15",
        "context_with_next_sentence": true
    },
    {
        "source_sentence": "　即於如來家，　　增長得勢力，　不退於佛道，　　三寶不壞信。",
        "from": "T09n0278_024:0554c05_0",
        "context_with_next_sentence": true
    },
    {
        "source_sentence": "　觀諸法生滅，　　一切本來空，　知世間成敗，　　從業而有生。",
        "from": "T09n0278_024:0554c07_0",
        "context_with_next_sentence": true
    },
    {
        "source_sentence": "　眾生業差別，　　生死涅槃異，　觀法先後際，　　常滅不住相。",
        "from": "T09n0278_024:0554c09_0",
        "context_with_next_sentence": true
    },
    {
        "source_sentence": "　諸大菩薩等，　　得如是法已，　哀愍諸眾生，　　習身受心法。",
        "from": "T09n0278_024:0554c11_0",
        "context_with_next_sentence": true
    },
    {
        "source_sentence": "　內外四念處，　　依止於厭離，　亦依止寂滅，　　迴向於涅槃。",
        "from": "T09n0278_024:0554c13_0",
        "context_with_next_sentence": true
    },
    {
        "source_sentence": "　除滅惡法故，　　善法得增長，　習行四正法，　　修四如意足，　習行於五根，　　及以修五力，　修習七覺意，　　行於八聖道，　修習如是法，　　皆為眾生故。",
        "from": "T09n0278_024:0554c15_0",
        "context_with_next_sentence": true
    },
    {
        "source_sentence": "　本願之所助，　　慈悲心為首，　為攝一切智，　　莊嚴諸佛土。",
        "from": "T09n0278_024:0554c20_0",
        "context_with_next_sentence": true
    },
    {
        "source_sentence": "　成就十種力，　　無畏不共法，　諸音聲言說，　　甚深妙道法，　及無礙解脫，　　大智慧方便。",
        "from": "T09n0278_024:0554c22_0",
        "context_with_next_sentence": true
    },
    {
        "source_sentence": "　從身見為首，　　六十二見等，　眾生及我人，　　壽命知見者，　於諸陰界入，　　之所貪著處，　得是第四地，　　皆悉已滅離。",
        "from": "T09n0278_024:0554c25_0",
        "context_with_next_sentence": true
    },
    {
        "source_sentence": "　斷諸煩惱業，　　其心轉明淨，　諸所作善業，　　皆為救世間。",
        "from": "T09n0278_024:0554c29_0",
        "context_with_next_sentence": true
    },
    {
        "source_sentence": "　菩薩柔軟心，　　常不為放逸，　堪用正直意，　　求利於眾生。",
        "from": "T09n0278_024:0555a02_0",
        "context_with_next_sentence": true
    },
    {
        "source_sentence": "　如此所求事，　　皆為無上道，　大智慧職位，　　利益世間故。",
        "from": "T09n0278_024:0555a04_0",
        "context_with_next_sentence": true
    },
    {
        "source_sentence": "　深心敬養師，　　如說樂修行，　知恩報恩者，　　易化無瞋恨。",
        "from": "T09n0278_024:0555a06_0",
        "context_with_next_sentence": true
    },
    {
        "source_sentence": "　無有邪曲心，　　柔和同止樂，　修習如是法，　　精進不退轉。",
        "from": "T09n0278_024:0555a08_0",
        "context_with_next_sentence": true
    },
    {
        "source_sentence": "　菩薩住是地，　　不失深直心，　淨心與信解，　　增長諸善根。",
        "from": "T09n0278_024:0555a10_0",
        "context_with_next_sentence": true
    },
    {
        "source_sentence": "　世間諸垢濁，　　不信疑悔事，　如是等諸法，　　皆悉得除滅。",
        "from": "T09n0278_024:0555a12_0",
        "context_with_next_sentence": true
    },
    {
        "source_sentence": "　諸菩薩住是，　　第四焰地中，　得值無量佛，　　諮受所說法。",
        "from": "T09n0278_024:0555a14_0",
        "context_with_next_sentence": true
    },
    {
        "source_sentence": "　於是諸佛所，　　出家難沮壞，　如真金莊嚴，　　餘金所不及。",
        "from": "T09n0278_024:0555a16_0",
        "context_with_next_sentence": true
    },
    {
        "source_sentence": "　菩薩住是地，　　諸功德深心，　智慧及方便，　　所行清淨道。",
        "from": "T09n0278_024:0555a18_0",
        "context_with_next_sentence": true
    },
    {
        "source_sentence": "　乃至千億魔，　　皆所不能壞，　如真妙明珠，　　不為水雨敗。",
        "from": "T09n0278_024:0555a20_0",
        "context_with_next_sentence": true
    },
    {
        "source_sentence": "　菩薩住是地，　　天人所供養，　多作夜摩王，　　能轉諸邪見。",
        "from": "T09n0278_024:0555a22_0",
        "context_with_next_sentence": true
    },
    {
        "source_sentence": "　所作諸善業，　　皆為佛智慧，　其心常堅固，　　不可得動轉。",
        "from": "T09n0278_024:0555a24_0",
        "context_with_next_sentence": true
    },
    {
        "source_sentence": "　若勤行精進，　　得百億三昧，　能見百億佛，　　願力則過是。",
        "from": "T09n0278_024:0555a26_0",
        "context_with_next_sentence": true
    },
    {
        "source_sentence": "　如是第四地，　　清淨名為焰，　無量福慧者，　　今已解說竟。」",
        "from": "T09n0278_024:0555a28_0",
        "context_with_next_sentence": true
    },
    {
        "source_sentence": "◎大方廣佛華嚴經卷第二十四",
        "from": "T09n0278_024:0555a29_1",
        "context_with_next_sentence": false
    }
]