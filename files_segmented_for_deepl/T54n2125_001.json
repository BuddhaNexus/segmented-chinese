[
    {
        "source_sentence": "南海寄歸內法傳卷第一(并序)",
        "from": "T54n2125_001:0204c03_0",
        "context_with_next_sentence": true
    },
    {
        "source_sentence": "翻經三藏沙門義淨撰",
        "from": "T54n2125_001:0204c05_0",
        "context_with_next_sentence": true
    },
    {
        "source_sentence": "原夫三千肇建，爰彰興立之端；百億已成，尚無人物之序。",
        "from": "T54n2125_001:0204c06_0",
        "context_with_next_sentence": true
    },
    {
        "source_sentence": "既空洞於世界，則日月未流；實閴寂於慘舒，則陰陽莫辯。",
        "from": "T54n2125_001:0204c07_1",
        "context_with_next_sentence": true
    },
    {
        "source_sentence": "暨乎淨天下降，身光自隨，因飡地肥遂生貪著，林藤香稻轉次食之，身光漸滅日月方現，夫婦農作之事興、君臣父子之道立。",
        "from": "T54n2125_001:0204c08_2",
        "context_with_next_sentence": true
    },
    {
        "source_sentence": "然而上觀青象則妙高色而浮光，下察黃輿乃風蕩水而成結。",
        "from": "T54n2125_001:0204c11_3",
        "context_with_next_sentence": true
    },
    {
        "source_sentence": "而云二儀分判人生其中，感清濁氣自然而有，陰陽陶鑄譬之以鴻爐、品物財成方之於埏埴者，蓋寡聽曲談之謂也。",
        "from": "T54n2125_001:0204c13_4",
        "context_with_next_sentence": true
    },
    {
        "source_sentence": "於是岳峙星分、含靈蔓莚，遂使道殊九十六種、諦分二十五門。",
        "from": "T54n2125_001:0204c16_0",
        "context_with_next_sentence": true
    },
    {
        "source_sentence": "僧佉乃從一而萬物始生，薛世則因六條而五道方起，或露膊拔髮將為出要、或灰身椎髻執作昇天、或生乃自然、或死當識滅；或云幽幽冥冥莫識其精、眇眇忽忽罔知所出；或云人常得人道、或說死便為鬼靈，或談不知蝶為我己、不知我為蝶形。",
        "from": "T54n2125_001:0204c17_1",
        "context_with_next_sentence": true
    },
    {
        "source_sentence": "既群迷於蜾蠡，復聚惑於螟蛉，比渾沌於雞子，方晦昧於孩嬰。",
        "from": "T54n2125_001:0204c23_2",
        "context_with_next_sentence": true
    },
    {
        "source_sentence": "斯皆未了由愛故生、藉業而有，輪廻苦海往復迷津者乎！",
        "from": "T54n2125_001:0204c25_3",
        "context_with_next_sentence": true
    },
    {
        "source_sentence": "然則親指平途、躬宣妙理，說十二緣起，獲三六獨法，號天人師、稱一切智，引四生於火宅、拔三有於昏城，出煩惱流登涅槃岸者，粤我大師釋迦世尊矣。",
        "from": "T54n2125_001:0204c26_4",
        "context_with_next_sentence": true
    },
    {
        "source_sentence": "創成正覺，龍河九有興出塵之望；後移馳光，鹿苑六道盛歸依之心。",
        "from": "T54n2125_001:0205a01_5",
        "context_with_next_sentence": true
    },
    {
        "source_sentence": "初轉法輪則五人受化，次談戒躅則千生伏首，於是闡梵響於王舍，獲果者無窮；酬恩惠於父城，發心者莫算。",
        "from": "T54n2125_001:0205a02_6",
        "context_with_next_sentence": true
    },
    {
        "source_sentence": "始自了教，會初願以摽誠；終乎妙賢，契後期於結念。",
        "from": "T54n2125_001:0205a05_7",
        "context_with_next_sentence": true
    },
    {
        "source_sentence": "住持八紀、弘濟九居，教無幽而不陳、機無微而不納。",
        "from": "T54n2125_001:0205a06_8",
        "context_with_next_sentence": true
    },
    {
        "source_sentence": "若泛為俗侶，但略言其五禁；局提法眾，遂廣彰乎七篇。",
        "from": "T54n2125_001:0205a08_0",
        "context_with_next_sentence": true
    },
    {
        "source_sentence": "以為宅有者大非，戒興則非滅；存生者小過，律顯則過亡。",
        "from": "T54n2125_001:0205a09_1",
        "context_with_next_sentence": true
    },
    {
        "source_sentence": "且如恚損輕枝現生龍戶、慈濟微命交昇帝居，善惡之報固其明矣。",
        "from": "T54n2125_001:0205a10_2",
        "context_with_next_sentence": true
    },
    {
        "source_sentence": "於是經論兼施、定慧俱設，攝生之紐唯斯三藏乎。",
        "from": "T54n2125_001:0205a12_3",
        "context_with_next_sentence": true
    },
    {
        "source_sentence": "既而親對大師，教唯一說；隨機拯物，理亡他議。",
        "from": "T54n2125_001:0205a13_4",
        "context_with_next_sentence": true
    },
    {
        "source_sentence": "及乎薛舍初辭，魔王惑歡喜之志；熙連後唱，無滅顯亡疑之理。",
        "from": "T54n2125_001:0205a14_5",
        "context_with_next_sentence": true
    },
    {
        "source_sentence": "可謂化緣斯盡、能事畢功。",
        "from": "T54n2125_001:0205a16_6",
        "context_with_next_sentence": true
    },
    {
        "source_sentence": "遂乃跡滅兩河，人天掩望；影淪雙樹，龍鬼摧心。",
        "from": "T54n2125_001:0205a16_7",
        "context_with_next_sentence": true
    },
    {
        "source_sentence": "致使娑羅林側淚下成泥，哭者身邊血如花樹。",
        "from": "T54n2125_001:0205a17_8",
        "context_with_next_sentence": true
    },
    {
        "source_sentence": "大師唱寂世界空虛，次有弘法應人結集，有五七之異；持律大將部分，為十八之殊。",
        "from": "T54n2125_001:0205a18_9",
        "context_with_next_sentence": true
    },
    {
        "source_sentence": "隨所見聞三藏各別，著下裙則裙有偏正、披上服則葉存狹廣；同宿乃異室繩圍兩俱無過、受食以手執畫地二並亡愆。",
        "from": "T54n2125_001:0205a20_10",
        "context_with_next_sentence": true
    },
    {
        "source_sentence": "各有師承，事無和雜(有部則正，餘三並偏。",
        "from": "T54n2125_001:0205a23_11",
        "context_with_next_sentence": true
    },
    {
        "source_sentence": "有部則要須別室，正量以繩圍床。",
        "from": "T54n2125_001:0205a24_12",
        "context_with_next_sentence": true
    },
    {
        "source_sentence": "有部手請，僧祇畫地也)。",
        "from": "T54n2125_001:0205a24_13",
        "context_with_next_sentence": true
    },
    {
        "source_sentence": "諸部流派生起不同，西國相承大綱唯四(一、阿離耶莫訶僧祇尼迦耶，唐云聖大眾部，分出七部，三藏各有十萬頌，唐譯可成千卷；二、阿離耶悉他陛攞尼迦耶，唐云聖上座部，分出三部，三藏多少同前；三、阿離耶慕攞薩婆悉底婆拖尼迦耶，唐云聖根本說一切有部，分出四部，三藏多少同前；四、阿離耶三蜜栗底尼迦耶，唐云聖正量部，分出四部，三藏三十萬頌。",
        "from": "T54n2125_001:0205a25_0",
        "context_with_next_sentence": true
    },
    {
        "source_sentence": "然而部執所傳多有同異，且依現事言其十八。",
        "from": "T54n2125_001:0205b01_1",
        "context_with_next_sentence": true
    },
    {
        "source_sentence": "分為五部，不聞於西國耳)。",
        "from": "T54n2125_001:0205b01_2",
        "context_with_next_sentence": true
    },
    {
        "source_sentence": "其間離分出沒、部別名字，事非一致，如餘所論，此不繁述。",
        "from": "T54n2125_001:0205b01_3",
        "context_with_next_sentence": true
    },
    {
        "source_sentence": "故五天之地及南海諸洲，皆云四種尼迦耶，然其所欽處有多少。",
        "from": "T54n2125_001:0205b03_4",
        "context_with_next_sentence": true
    },
    {
        "source_sentence": "摩揭陀則四部通習，有部最盛。",
        "from": "T54n2125_001:0205b04_5",
        "context_with_next_sentence": true
    },
    {
        "source_sentence": "羅荼信度(西印度國名)則少兼三部，乃正量尤多。",
        "from": "T54n2125_001:0205b05_6",
        "context_with_next_sentence": true
    },
    {
        "source_sentence": "北方皆全有部，時逢大眾。",
        "from": "T54n2125_001:0205b06_7",
        "context_with_next_sentence": true
    },
    {
        "source_sentence": "南面則咸遵上座，餘部少存。",
        "from": "T54n2125_001:0205b06_8",
        "context_with_next_sentence": true
    },
    {
        "source_sentence": "東裔諸國雜行四部(從那爛陀東行五百驛皆名東裔，乃至盡窮有大黑山，計當土蕃南畔。",
        "from": "T54n2125_001:0205b07_9",
        "context_with_next_sentence": true
    },
    {
        "source_sentence": "傳云：是蜀川西南，行可一月餘便達斯嶺。",
        "from": "T54n2125_001:0205b08_10",
        "context_with_next_sentence": true
    },
    {
        "source_sentence": "次此南畔逼近海涯有室利察呾羅國，次東南有郎迦戍國，次東有社和鉢底國，次東極至臨邑國，並悉極遵三寶，多有持戒之人，乞食杜多是其國法。",
        "from": "T54n2125_001:0205b09_11",
        "context_with_next_sentence": true
    },
    {
        "source_sentence": "西方見有，實異常倫)。",
        "from": "T54n2125_001:0205b10_12",
        "context_with_next_sentence": true
    },
    {
        "source_sentence": "師子洲並皆上座，而大眾斥焉。",
        "from": "T54n2125_001:0205b10_13",
        "context_with_next_sentence": true
    },
    {
        "source_sentence": "然南海諸洲有十餘國，純唯根本有部，正量時欽，近日已來少兼餘二(從西數之，有婆魯師洲、末羅遊州，即今尸利佛逝國是。",
        "from": "T54n2125_001:0205b11_14",
        "context_with_next_sentence": true
    },
    {
        "source_sentence": "莫訶信洲、訶陵洲、呾呾洲、盆盆洲、婆里洲、掘倫洲、佛逝補羅洲、阿善洲、末迦漫洲，又有小洲不能具錄)，斯乃咸遵佛法，多是小乘；唯末羅遊少有大乘耳。",
        "from": "T54n2125_001:0205b13_15",
        "context_with_next_sentence": true
    },
    {
        "source_sentence": "諸國周圍，或可百里、或數百里、或可百驛；大海雖難計里，商舶串者准知，良為掘倫。",
        "from": "T54n2125_001:0205b16_16",
        "context_with_next_sentence": true
    },
    {
        "source_sentence": "初至交廣，遂使總喚崑崙國焉。",
        "from": "T54n2125_001:0205b18_17",
        "context_with_next_sentence": true
    },
    {
        "source_sentence": "唯此崑崙，頭捲體黑——自餘諸國，與神州不殊——赤脚敢曼，總是其式，廣如《南海錄》中具述。",
        "from": "T54n2125_001:0205b18_18",
        "context_with_next_sentence": true
    },
    {
        "source_sentence": "驩州正南步行可餘半月，若乘船纔五六朝，即到匕景。",
        "from": "T54n2125_001:0205b20_19",
        "context_with_next_sentence": true
    },
    {
        "source_sentence": "南至占波，即是臨邑。",
        "from": "T54n2125_001:0205b22_20",
        "context_with_next_sentence": true
    },
    {
        "source_sentence": "此國多是正量，少兼有部。",
        "from": "T54n2125_001:0205b22_21",
        "context_with_next_sentence": true
    },
    {
        "source_sentence": "西南一月至跋南國，舊云扶南，先是裸國，人多事天，後乃佛法盛流；惡王今並除滅，逈無僧眾，外道雜居。",
        "from": "T54n2125_001:0205b23_22",
        "context_with_next_sentence": true
    },
    {
        "source_sentence": "斯即贍部南隅，非海洲也。",
        "from": "T54n2125_001:0205b25_23",
        "context_with_next_sentence": true
    },
    {
        "source_sentence": "然東夏大綱多行法護，關中諸處僧祇舊兼，江南嶺表有部先盛，而云十誦、四分者，多是取其經夾以為題目。",
        "from": "T54n2125_001:0205b26_24",
        "context_with_next_sentence": true
    },
    {
        "source_sentence": "詳觀四部之差律儀殊異，重輕懸隔、開制迢然，出家之侶各依部執。",
        "from": "T54n2125_001:0205b28_25",
        "context_with_next_sentence": true
    },
    {
        "source_sentence": "無宜取他輕事替己重條、用自開文見嫌餘制，若爾則部別之義不著、許遮之理莫分，豈得以其一身遍行於四？",
        "from": "T54n2125_001:0205c02_26",
        "context_with_next_sentence": true
    },
    {
        "source_sentence": "裂裳金杖之喻，乃表證滅不殊，行法之徒須依自部(頻毘娑羅王夢見一疊裂為十八片，一金杖斬為十八段。",
        "from": "T54n2125_001:0205c05_27",
        "context_with_next_sentence": true
    },
    {
        "source_sentence": "怖而問佛。",
        "from": "T54n2125_001:0205c06_28",
        "context_with_next_sentence": true
    },
    {
        "source_sentence": "佛言：「我滅度後一百餘年，有阿輸迦王，威加贍部。",
        "from": "T54n2125_001:0205c07_29",
        "context_with_next_sentence": true
    },
    {
        "source_sentence": "時諸苾芻教分十八，趣解脫門其致一也。",
        "from": "T54n2125_001:0205c07_30",
        "context_with_next_sentence": true
    },
    {
        "source_sentence": "此即先兆，王勿見憂耳。」",
        "from": "T54n2125_001:0205c07_31",
        "context_with_next_sentence": true
    },
    {
        "source_sentence": ")。",
        "from": "T54n2125_001:0205c08_32",
        "context_with_next_sentence": true
    },
    {
        "source_sentence": "其四部之中，大乘小乘區分不定。",
        "from": "T54n2125_001:0205c08_33",
        "context_with_next_sentence": true
    },
    {
        "source_sentence": "北天南海之郡純是小乘，神州赤縣之鄉意存大教，自餘諸處大小雜行。",
        "from": "T54n2125_001:0205c09_0",
        "context_with_next_sentence": true
    },
    {
        "source_sentence": "考其致也，則律撿不殊，齊制五篇通修四諦，若禮菩薩、讀大乘經，名之為大；不行斯事，號之為小。",
        "from": "T54n2125_001:0205c10_1",
        "context_with_next_sentence": true
    },
    {
        "source_sentence": "所云大乘，無過二種：一則中觀、二乃瑜伽，中觀則俗有真空體虛如幻，瑜伽則外無內有事皆唯識；斯並咸遵聖教，孰是孰非？",
        "from": "T54n2125_001:0205c13_2",
        "context_with_next_sentence": true
    },
    {
        "source_sentence": "同契涅槃，何真何偽？",
        "from": "T54n2125_001:0205c15_3",
        "context_with_next_sentence": true
    },
    {
        "source_sentence": "意在斷除煩惑拔濟眾生，豈欲廣致紛紜重增沈結？",
        "from": "T54n2125_001:0205c16_4",
        "context_with_next_sentence": true
    },
    {
        "source_sentence": "依行則俱昇彼岸，棄背則並溺生津。",
        "from": "T54n2125_001:0205c17_5",
        "context_with_next_sentence": true
    },
    {
        "source_sentence": "西國雙行理無乖競，既無慧目誰鑒是非？",
        "from": "T54n2125_001:0205c18_6",
        "context_with_next_sentence": true
    },
    {
        "source_sentence": "任久習而修之，幸無勞於自割。",
        "from": "T54n2125_001:0205c19_7",
        "context_with_next_sentence": true
    },
    {
        "source_sentence": "且神州持律，諸部互牽，而講說撰錄之家遂乃章鈔繁雜，五篇七聚易處更難，方便犯持顯而還隱，遂使覆一簣而情息、聽一席而心退，上流之伍蒼髭乃成、中下之徒白首寧就。",
        "from": "T54n2125_001:0205c20_8",
        "context_with_next_sentence": true
    },
    {
        "source_sentence": "律本自然落漠，讀疏遂至終身，師弟相承用為成則，論章段則科而更科，述結罪則句而還句。",
        "from": "T54n2125_001:0205c24_9",
        "context_with_next_sentence": true
    },
    {
        "source_sentence": "考其功也，實致為山之勞；覈其益焉，時有海珠之潤。",
        "from": "T54n2125_001:0205c26_10",
        "context_with_next_sentence": true
    },
    {
        "source_sentence": "又凡是製作之家，意在令人易解，豈得故為密語而更作解謿？",
        "from": "T54n2125_001:0205c29_0",
        "context_with_next_sentence": true
    },
    {
        "source_sentence": "譬乎水溢平川決入深井，有懷飲息濟命無由。",
        "from": "T54n2125_001:0206a01_1",
        "context_with_next_sentence": true
    },
    {
        "source_sentence": "准驗律文則不如此，論斷輕重但用數行，說罪方便無煩半日，此則西方南海法徒之大歸矣。",
        "from": "T54n2125_001:0206a02_2",
        "context_with_next_sentence": true
    },
    {
        "source_sentence": "至如神州之地，禮教盛行，敬事君親、尊讓耆長、廉素謙順、義而後取、孝子忠臣、謹身節用。",
        "from": "T54n2125_001:0206a04_3",
        "context_with_next_sentence": true
    },
    {
        "source_sentence": "皇上則恩育兆庶，納隍軫慮於明發；群臣則莫不拱手，履薄呈志於通宵。",
        "from": "T54n2125_001:0206a08_0",
        "context_with_next_sentence": true
    },
    {
        "source_sentence": "或時大啟三乘廣開百座，布制底於八澤，有識者咸悉歸心；散伽藍於九宇，迷途者並皆迴向。",
        "from": "T54n2125_001:0206a09_1",
        "context_with_next_sentence": true
    },
    {
        "source_sentence": "皇皇焉農歌畎畆之中，濟濟焉商詠舟車之上，遂使雞貴象尊之國頓顙丹墀，金隣玉嶺之鄉投誠碧砌，為無為事無事，斯固無以加也(雞貴者，西方名高麗國，為俱俱吒[醫-酉+言]說羅。",
        "from": "T54n2125_001:0206a12_0",
        "context_with_next_sentence": true
    },
    {
        "source_sentence": "俱俱吒是雞，[醫-酉+言]說羅是貴。",
        "from": "T54n2125_001:0206a15_1",
        "context_with_next_sentence": true
    },
    {
        "source_sentence": "西方傳云：彼國敬雞，神而取尊，故戴翎羽而表飾矣。",
        "from": "T54n2125_001:0206a15_2",
        "context_with_next_sentence": true
    },
    {
        "source_sentence": "言象尊者，西國君王以象為最，五天並悉同然)。",
        "from": "T54n2125_001:0206a16_3",
        "context_with_next_sentence": true
    },
    {
        "source_sentence": "其出家法侶講說軌儀，徒眾儼然欽誠極旨，自有屏居幽谷脫屣樊籠，漱巖流以遐想、坐林薄而棲志，六時行道能報淨信之恩，兩期入定合受人天之重。",
        "from": "T54n2125_001:0206a16_4",
        "context_with_next_sentence": true
    },
    {
        "source_sentence": "此則善符經律，何有過焉！",
        "from": "T54n2125_001:0206a20_5",
        "context_with_next_sentence": true
    },
    {
        "source_sentence": "然由傳受訛謬、軌則參差、積習生常，有乖綱致者，謹依聖教及現行要法，總有四十章，分為四卷，名「南海寄歸內法傳」。",
        "from": "T54n2125_001:0206a21_6",
        "context_with_next_sentence": true
    },
    {
        "source_sentence": "又《大唐西域高僧傳》一卷，并雜經論等並錄附歸。",
        "from": "T54n2125_001:0206a24_7",
        "context_with_next_sentence": true
    },
    {
        "source_sentence": "願諸大德興弘法心，無懷彼我，善可量度順佛教行，勿以輕人便非重法。",
        "from": "T54n2125_001:0206a25_8",
        "context_with_next_sentence": true
    },
    {
        "source_sentence": "然古今所傳經論理致善通禪門，定瀲之微此難懸囑，且復粗陳行法符律相以先呈，備舉條章考師宗於實錄。",
        "from": "T54n2125_001:0206a27_9",
        "context_with_next_sentence": true
    },
    {
        "source_sentence": "縱使命淪夕景，希成一簣之功；焰絕朝光，庶有百燈之續。",
        "from": "T54n2125_001:0206a29_10",
        "context_with_next_sentence": true
    },
    {
        "source_sentence": "閱此則不勞尺步，可踐五天於短階；未徙寸陰，實鏡千齡之迷躅。",
        "from": "T54n2125_001:0206b02_11",
        "context_with_next_sentence": true
    },
    {
        "source_sentence": "幸願撿尋三藏，鼓法海而揚四波，皎鏡五篇，泛慧舟而提六象。",
        "from": "T54n2125_001:0206b03_12",
        "context_with_next_sentence": true
    },
    {
        "source_sentence": "雖復親承匠旨、備撿玄宗，然非濬發於巧心，終恐受嗤於慧目云爾。",
        "from": "T54n2125_001:0206b05_13",
        "context_with_next_sentence": true
    },
    {
        "source_sentence": "一破夏非小二對尊之儀",
        "from": "T54n2125_001:0206b08_0",
        "context_with_next_sentence": true
    },
    {
        "source_sentence": "三食坐小床四飡分淨觸",
        "from": "T54n2125_001:0206b09_0",
        "context_with_next_sentence": true
    },
    {
        "source_sentence": "五食罷去穢六水有二瓶",
        "from": "T54n2125_001:0206b10_0",
        "context_with_next_sentence": true
    },
    {
        "source_sentence": "七晨旦觀蟲八朝嚼齒木",
        "from": "T54n2125_001:0206b11_0",
        "context_with_next_sentence": true
    },
    {
        "source_sentence": "九受齋赴請十衣食所須",
        "from": "T54n2125_001:0206b12_0",
        "context_with_next_sentence": true
    },
    {
        "source_sentence": "十一著衣法式十二尼衣喪制",
        "from": "T54n2125_001:0206b13_0",
        "context_with_next_sentence": true
    },
    {
        "source_sentence": "十三結淨地法十四五眾安居",
        "from": "T54n2125_001:0206b14_0",
        "context_with_next_sentence": true
    },
    {
        "source_sentence": "十五隨意成規十六匙筯合不",
        "from": "T54n2125_001:0206b15_0",
        "context_with_next_sentence": true
    },
    {
        "source_sentence": "十七知時而禮十八便利之事",
        "from": "T54n2125_001:0206b16_0",
        "context_with_next_sentence": true
    },
    {
        "source_sentence": "十九受戒軌則二十洗浴隨時",
        "from": "T54n2125_001:0206b17_0",
        "context_with_next_sentence": true
    },
    {
        "source_sentence": "二十一坐具襯身二十二臥息方法",
        "from": "T54n2125_001:0206b18_0",
        "context_with_next_sentence": true
    },
    {
        "source_sentence": "二十三經行少病二十四禮不相扶",
        "from": "T54n2125_001:0206b19_0",
        "context_with_next_sentence": true
    },
    {
        "source_sentence": "二十五師資之道二十六客舊相遇",
        "from": "T54n2125_001:0206b20_0",
        "context_with_next_sentence": true
    },
    {
        "source_sentence": "二十七先體病源二十八進藥方法",
        "from": "T54n2125_001:0206b21_0",
        "context_with_next_sentence": true
    },
    {
        "source_sentence": "二十九除其弊藥三十旋右觀時",
        "from": "T54n2125_001:0206b22_0",
        "context_with_next_sentence": true
    },
    {
        "source_sentence": "三十一灌沐尊儀三十二讚詠之禮",
        "from": "T54n2125_001:0206b23_0",
        "context_with_next_sentence": true
    },
    {
        "source_sentence": "三十三尊敬乖式三十四西方學儀",
        "from": "T54n2125_001:0206b24_0",
        "context_with_next_sentence": true
    },
    {
        "source_sentence": "三十五長髮有無三十六亡則僧現",
        "from": "T54n2125_001:0206b25_0",
        "context_with_next_sentence": true
    },
    {
        "source_sentence": "三十七受用僧衣三十八燒身不合",
        "from": "T54n2125_001:0206b26_0",
        "context_with_next_sentence": true
    },
    {
        "source_sentence": "三十九傍人獲罪四十古德不為",
        "from": "T54n2125_001:0206b27_0",
        "context_with_next_sentence": true
    },
    {
        "source_sentence": "凡此所論，皆依根本說一切有部，不可將餘部事見糅於斯。",
        "from": "T54n2125_001:0206b28_0",
        "context_with_next_sentence": true
    },
    {
        "source_sentence": "此與《十誦》大歸相似。",
        "from": "T54n2125_001:0206b29_1",
        "context_with_next_sentence": true
    },
    {
        "source_sentence": "有部所分，三部之別：一法護、二化地、三迦攝卑。",
        "from": "T54n2125_001:0206c01_2",
        "context_with_next_sentence": true
    },
    {
        "source_sentence": "此並不行五天，唯烏長那國及龜茲、于闐雜有行者。",
        "from": "T54n2125_001:0206c02_3",
        "context_with_next_sentence": true
    },
    {
        "source_sentence": "然《十誦律》亦不是根本有部也。",
        "from": "T54n2125_001:0206c03_4",
        "context_with_next_sentence": true
    },
    {
        "source_sentence": "一破夏非小",
        "from": "T54n2125_001:0206c05_0",
        "context_with_next_sentence": true
    },
    {
        "source_sentence": "凡諸破夏苾芻，但不獲其十利；然是本位，理無成小。",
        "from": "T54n2125_001:0206c06_0",
        "context_with_next_sentence": true
    },
    {
        "source_sentence": "豈容昔時受敬、今翻禮卑？",
        "from": "T54n2125_001:0206c07_1",
        "context_with_next_sentence": true
    },
    {
        "source_sentence": "習以成俗本無憑據，依夏受請盜過容生，故應詳審。",
        "from": "T54n2125_001:0206c07_2",
        "context_with_next_sentence": true
    },
    {
        "source_sentence": "理無疎略，宜取受戒之日以論大小，縱令失夏不退下行。",
        "from": "T54n2125_001:0206c09_0",
        "context_with_next_sentence": true
    },
    {
        "source_sentence": "尋撿聖教無文，誰昔遣行斯事？",
        "from": "T54n2125_001:0206c10_1",
        "context_with_next_sentence": true
    },
    {
        "source_sentence": "二對尊之儀",
        "from": "T54n2125_001:0206c12_0",
        "context_with_next_sentence": true
    },
    {
        "source_sentence": "准依佛教，若對形像及近尊師，除病則徒跣是儀，無容輒著鞋履。",
        "from": "T54n2125_001:0206c13_0",
        "context_with_next_sentence": true
    },
    {
        "source_sentence": "偏露右肩、衣掩左髆、首無巾帊，自是恒途餘處遊行。",
        "from": "T54n2125_001:0206c14_1",
        "context_with_next_sentence": true
    },
    {
        "source_sentence": "在開非過，若是寒國聽著短靴，諸餘履屣隨處應用。",
        "from": "T54n2125_001:0206c15_2",
        "context_with_next_sentence": true
    },
    {
        "source_sentence": "既而殊方異域寒燠不同，准如聖教多有違處，理可隆冬之月權著養身、春夏之時須依律制。",
        "from": "T54n2125_001:0206c17_3",
        "context_with_next_sentence": true
    },
    {
        "source_sentence": "履屣不旋佛塔，教已先明；富羅勿進香臺，頒之自久。",
        "from": "T54n2125_001:0206c19_4",
        "context_with_next_sentence": true
    },
    {
        "source_sentence": "然有故違之類，即是強慢金言。",
        "from": "T54n2125_001:0206c20_5",
        "context_with_next_sentence": true
    },
    {
        "source_sentence": "三食坐小床",
        "from": "T54n2125_001:0206c22_0",
        "context_with_next_sentence": true
    },
    {
        "source_sentence": "西方僧眾將食之時，必須人人淨洗手足，各各別踞小床，高可七寸、方纔一尺，藤繩織內脚圓且輕；卑幼之流小拈隨事。",
        "from": "T54n2125_001:0206c23_0",
        "context_with_next_sentence": true
    },
    {
        "source_sentence": "雙足蹋地，前置盤盂，地以牛糞淨塗、鮮葉布上，座云一肘互不相觸，未曾見有於大床上跏坐食者。",
        "from": "T54n2125_001:0206c25_1",
        "context_with_next_sentence": true
    },
    {
        "source_sentence": "且如聖制，床量長佛八指，以三倍之長中人二十四指，當笏尺尺半。",
        "from": "T54n2125_001:0206c28_2",
        "context_with_next_sentence": true
    },
    {
        "source_sentence": "東夏諸寺床高二尺已上，此則元不合坐，坐有高床之過。",
        "from": "T54n2125_001:0206c29_3",
        "context_with_next_sentence": true
    },
    {
        "source_sentence": "時眾同此，欲如之何？",
        "from": "T54n2125_001:0207a02_4",
        "context_with_next_sentence": true
    },
    {
        "source_sentence": "護罪之流須觀尺樣。",
        "from": "T54n2125_001:0207a02_5",
        "context_with_next_sentence": true
    },
    {
        "source_sentence": "然靈巖四禪床高一尺，古德所製誠有來由。",
        "from": "T54n2125_001:0207a03_6",
        "context_with_next_sentence": true
    },
    {
        "source_sentence": "即如連坐跏趺排膝而食，斯非本法，幸可知之。",
        "from": "T54n2125_001:0207a04_7",
        "context_with_next_sentence": true
    },
    {
        "source_sentence": "聞夫佛法初來，僧食悉皆踞坐，至于晉代此事方訛，自茲已後跏坐而食。",
        "from": "T54n2125_001:0207a05_8",
        "context_with_next_sentence": true
    },
    {
        "source_sentence": "然聖教東流年垂七百，時經十代代有其人，梵僧既繼踵來儀，漢德乃排肩受業，亦有親行西國目擊是非，雖還告言，誰能見用？",
        "from": "T54n2125_001:0207a07_9",
        "context_with_next_sentence": true
    },
    {
        "source_sentence": "又經云「食已洗足」，明非床上坐，菜食棄足邊故，知垂脚而坐是。",
        "from": "T54n2125_001:0207a10_10",
        "context_with_next_sentence": true
    },
    {
        "source_sentence": "佛弟子宜應學佛，縱不能依勿生輕笑。",
        "from": "T54n2125_001:0207a11_11",
        "context_with_next_sentence": true
    },
    {
        "source_sentence": "良以敷巾方坐難為護淨，殘宿惡觸無由得免。",
        "from": "T54n2125_001:0207a12_12",
        "context_with_next_sentence": true
    },
    {
        "source_sentence": "又復歛眾殘食深是非儀，收去反觸僧槃、家人還捉淨器，此則空傳護淨，未見其功。",
        "from": "T54n2125_001:0207a14_0",
        "context_with_next_sentence": true
    },
    {
        "source_sentence": "幸熟察之，須觀得失也。",
        "from": "T54n2125_001:0207a16_1",
        "context_with_next_sentence": true
    },
    {
        "source_sentence": "四飡分淨觸",
        "from": "T54n2125_001:0207a17_0",
        "context_with_next_sentence": true
    },
    {
        "source_sentence": "凡西方道俗噉食之法，淨觸事殊，既飡一口即皆成觸。",
        "from": "T54n2125_001:0207a18_0",
        "context_with_next_sentence": true
    },
    {
        "source_sentence": "所受之器無宜重將，置在傍邊待了同棄。",
        "from": "T54n2125_001:0207a19_1",
        "context_with_next_sentence": true
    },
    {
        "source_sentence": "所有殘食與應食者食之，若更重收斯定不可，無問貴賤法皆同爾，此乃天儀非獨人事。",
        "from": "T54n2125_001:0207a20_2",
        "context_with_next_sentence": true
    },
    {
        "source_sentence": "故諸論云「不嚼楊枝、便利不洗、食無淨觸，將以為鄙」，豈有器已成觸還將益送、所有殘食却收入厨、餘餅即覆瀉瓮中、長臛乃反歸鐺內、羹菜明朝更食、餅果後日仍飡？",
        "from": "T54n2125_001:0207a22_3",
        "context_with_next_sentence": true
    },
    {
        "source_sentence": "持律者頗識分彊，流漫者雷同一概。",
        "from": "T54n2125_001:0207a26_4",
        "context_with_next_sentence": true
    },
    {
        "source_sentence": "又凡受齋供及餘飲噉，既其入口方即成觸，要將淨水漱口之後，方得觸著餘人及餘淨食。",
        "from": "T54n2125_001:0207a27_5",
        "context_with_next_sentence": true
    },
    {
        "source_sentence": "若未澡漱觸他，並成不淨，其被觸人皆須淨漱。",
        "from": "T54n2125_001:0207a29_6",
        "context_with_next_sentence": true
    },
    {
        "source_sentence": "若觸著狗犬亦須澡漱。",
        "from": "T54n2125_001:0207b01_7",
        "context_with_next_sentence": true
    },
    {
        "source_sentence": "其甞食人應在一邊，甞訖洗手漱口并洗甞器，方觸鐺釜。",
        "from": "T54n2125_001:0207b02_8",
        "context_with_next_sentence": true
    },
    {
        "source_sentence": "若不爾者，所作祈請及為禁術並無効驗，縱陳饗祭神祇不受。",
        "from": "T54n2125_001:0207b03_9",
        "context_with_next_sentence": true
    },
    {
        "source_sentence": "以此言之，所造供設欲獻三寶并奉靈祇及尋常飲食，皆須清潔。",
        "from": "T54n2125_001:0207b05_10",
        "context_with_next_sentence": true
    },
    {
        "source_sentence": "若身未淨澡漱及大小便利不洗淨者，皆不合作食。",
        "from": "T54n2125_001:0207b06_11",
        "context_with_next_sentence": true
    },
    {
        "source_sentence": "俗亦有云「清齋方釋奠，剪爪宜侵肌，捨塵惑孔顏」如斯等類亦是事須清潔，不以殘食而歆饗也。",
        "from": "T54n2125_001:0207b08_0",
        "context_with_next_sentence": true
    },
    {
        "source_sentence": "凡設齋供及僧常食，須人撿校，若待齋了恐時過者，無論道俗雖未薦奉取分先食，斯是佛教許無罪咎。",
        "from": "T54n2125_001:0207b10_1",
        "context_with_next_sentence": true
    },
    {
        "source_sentence": "比見僧尼助撿校者，食多過午因福獲罪，事未可也。",
        "from": "T54n2125_001:0207b12_2",
        "context_with_next_sentence": true
    },
    {
        "source_sentence": "然五天之地云與諸國有別異者，以此淨觸為初基耳。",
        "from": "T54n2125_001:0207b14_3",
        "context_with_next_sentence": true
    },
    {
        "source_sentence": "昔有北方胡地使人行至西國，人多見笑，良以便利不洗餘食內盆，食時叢坐互相掁觸，不避猪犬不嚼齒木，遂招譏議。",
        "from": "T54n2125_001:0207b15_4",
        "context_with_next_sentence": true
    },
    {
        "source_sentence": "故行法者極須存意，勿以為輕。",
        "from": "T54n2125_001:0207b18_5",
        "context_with_next_sentence": true
    },
    {
        "source_sentence": "然東夏食無淨觸其來久矣，雖聞此說多未體儀，自非面言方能解悟。",
        "from": "T54n2125_001:0207b19_6",
        "context_with_next_sentence": true
    },
    {
        "source_sentence": "五食罷去穢",
        "from": "T54n2125_001:0207b21_0",
        "context_with_next_sentence": true
    },
    {
        "source_sentence": "食罷之時，或以器承，或在屏處、或向渠竇、或可臨階，或自持瓶、或令人授水，手必淨洗、口嚼齒木疏牙刮舌，務令清潔，餘津若在即不成齋。",
        "from": "T54n2125_001:0207b22_0",
        "context_with_next_sentence": true
    },
    {
        "source_sentence": "然後以其豆屑、或時將土水撚成泥，拭其脣吻令無膩氣。",
        "from": "T54n2125_001:0207b25_1",
        "context_with_next_sentence": true
    },
    {
        "source_sentence": "次取淨瓶之水，盛以螺盃、或用鮮葉、或以手承。",
        "from": "T54n2125_001:0207b26_2",
        "context_with_next_sentence": true
    },
    {
        "source_sentence": "其器及手必須三屑淨揩(豆屑、土、乾牛糞)洗令去膩。",
        "from": "T54n2125_001:0207b27_3",
        "context_with_next_sentence": true
    },
    {
        "source_sentence": "或於屏隱淨瓶注口，若居顯處律有遮文，略漱兩三方乃成淨。",
        "from": "T54n2125_001:0207b28_4",
        "context_with_next_sentence": true
    },
    {
        "source_sentence": "自此之前口津無宜輒咽，既破威儀咽咽得罪。",
        "from": "T54n2125_001:0207c01_5",
        "context_with_next_sentence": true
    },
    {
        "source_sentence": "乃至未將淨水重漱已來，涎唾必須外棄，若日過午更犯非時。",
        "from": "T54n2125_001:0207c02_6",
        "context_with_next_sentence": true
    },
    {
        "source_sentence": "斯則人罕識知，縱知護亦非易。",
        "from": "T54n2125_001:0207c04_0",
        "context_with_next_sentence": true
    },
    {
        "source_sentence": "以此言之，豆麵灰水誠難免過，良為牙中食在、舌上膩存。",
        "from": "T54n2125_001:0207c04_1",
        "context_with_next_sentence": true
    },
    {
        "source_sentence": "智者觀斯理應存意，豈容正食已了談話過時，不畜淨瓶不嚼齒木，終朝含穢竟夜招愆，以此送終固成難矣。",
        "from": "T54n2125_001:0207c06_2",
        "context_with_next_sentence": true
    },
    {
        "source_sentence": "其淨瓶水或遣門人持授，亦是其儀也。",
        "from": "T54n2125_001:0207c08_3",
        "context_with_next_sentence": true
    },
    {
        "source_sentence": "六水有二瓶",
        "from": "T54n2125_001:0207c10_0",
        "context_with_next_sentence": true
    },
    {
        "source_sentence": "凡水分淨觸，瓶有二枚。",
        "from": "T54n2125_001:0207c11_0",
        "context_with_next_sentence": true
    },
    {
        "source_sentence": "淨者咸用瓦瓷，觸者任兼銅鐵。",
        "from": "T54n2125_001:0207c11_1",
        "context_with_next_sentence": true
    },
    {
        "source_sentence": "淨擬非時飲用，觸乃便利所須。",
        "from": "T54n2125_001:0207c12_2",
        "context_with_next_sentence": true
    },
    {
        "source_sentence": "淨則淨手方持，必須安著淨處；觸乃觸手隨執，可於觸處置之。",
        "from": "T54n2125_001:0207c13_3",
        "context_with_next_sentence": true
    },
    {
        "source_sentence": "唯斯淨瓶及新淨器所盛之水，非時合飲。",
        "from": "T54n2125_001:0207c14_4",
        "context_with_next_sentence": true
    },
    {
        "source_sentence": "餘器盛者名為時水，中前受飲即是無愆，若於午後飲便有過。",
        "from": "T54n2125_001:0207c15_5",
        "context_with_next_sentence": true
    },
    {
        "source_sentence": "其作瓶法蓋須連口，頂出尖臺可高兩指，上通小穴麁如銅箸，飲水可在此中。",
        "from": "T54n2125_001:0207c17_6",
        "context_with_next_sentence": true
    },
    {
        "source_sentence": "傍邊則別開圓孔，擁口令上竪高兩指，孔如錢許，添水宜於此處。",
        "from": "T54n2125_001:0207c18_7",
        "context_with_next_sentence": true
    },
    {
        "source_sentence": "可受二三升，小成無用。",
        "from": "T54n2125_001:0207c20_8",
        "context_with_next_sentence": true
    },
    {
        "source_sentence": "斯之二穴恐蟲塵入，或可著蓋、或以竹木或將布葉而裹塞之。",
        "from": "T54n2125_001:0207c21_9",
        "context_with_next_sentence": true
    },
    {
        "source_sentence": "彼有梵僧取製而造。",
        "from": "T54n2125_001:0207c22_10",
        "context_with_next_sentence": true
    },
    {
        "source_sentence": "若取水時，必須洗內令塵垢盡方始納新。",
        "from": "T54n2125_001:0207c23_11",
        "context_with_next_sentence": true
    },
    {
        "source_sentence": "豈容水則不分淨觸但畜一小銅瓶，著蓋插口傾水流散不堪受用難分淨觸。",
        "from": "T54n2125_001:0207c24_12",
        "context_with_next_sentence": true
    },
    {
        "source_sentence": "中間有垢有氣不堪停水、一升兩合隨事皆闕。",
        "from": "T54n2125_001:0207c26_0",
        "context_with_next_sentence": true
    },
    {
        "source_sentence": "其瓶袋法式，可取布長二尺寬一尺許，角襵兩頭對處縫合，於兩角頭連施一襻纔長一磔，內瓶在中掛髆而去。",
        "from": "T54n2125_001:0207c27_1",
        "context_with_next_sentence": true
    },
    {
        "source_sentence": "乞食鉢袋樣亦同此，上掩鉢口塵土不入，由其底尖鉢不動轉。",
        "from": "T54n2125_001:0207c29_2",
        "context_with_next_sentence": true
    },
    {
        "source_sentence": "其貯鉢之袋與此不同，如餘處述。",
        "from": "T54n2125_001:0208a02_3",
        "context_with_next_sentence": true
    },
    {
        "source_sentence": "所有瓶鉢隨身衣物各置一肩，通覆袈裟擎傘而去，此等並是佛教出家之儀。",
        "from": "T54n2125_001:0208a03_4",
        "context_with_next_sentence": true
    },
    {
        "source_sentence": "有暇手執觸瓶并革屣袋，錫杖斜挾進止安詳，鳥喻月經雅當其況。",
        "from": "T54n2125_001:0208a05_0",
        "context_with_next_sentence": true
    },
    {
        "source_sentence": "至如王城覺樹、鷲嶺鹿園、娑羅鶴變之所、蕭條鵲封之處，禮制底時四方俱湊，日觀千數咸同此式。",
        "from": "T54n2125_001:0208a06_1",
        "context_with_next_sentence": true
    },
    {
        "source_sentence": "若那爛陀寺大德，多聞並皆乘輿，無騎鞍乘者。",
        "from": "T54n2125_001:0208a08_2",
        "context_with_next_sentence": true
    },
    {
        "source_sentence": "及大王寺僉亦同爾，所有資具咸令人擔，或遣童子擎持。",
        "from": "T54n2125_001:0208a10_3",
        "context_with_next_sentence": true
    },
    {
        "source_sentence": "此是西方僧徒法式。",
        "from": "T54n2125_001:0208a11_4",
        "context_with_next_sentence": true
    },
    {
        "source_sentence": "七晨旦觀蟲",
        "from": "T54n2125_001:0208a12_0",
        "context_with_next_sentence": true
    },
    {
        "source_sentence": "每於晨旦必須觀水。",
        "from": "T54n2125_001:0208a13_0",
        "context_with_next_sentence": true
    },
    {
        "source_sentence": "水有瓶井池河之別，觀察事非一准。",
        "from": "T54n2125_001:0208a13_1",
        "context_with_next_sentence": true
    },
    {
        "source_sentence": "亦既天明先觀瓶水。",
        "from": "T54n2125_001:0208a14_2",
        "context_with_next_sentence": true
    },
    {
        "source_sentence": "可於白淨銅盞銅楪或蠡杯漆器之中，傾取掬許安置甎上，或可別作觀水之木，以手掩口良久視之，或於盆罐中看之亦得。",
        "from": "T54n2125_001:0208a14_3",
        "context_with_next_sentence": true
    },
    {
        "source_sentence": "蟲若毛端，必須存念。",
        "from": "T54n2125_001:0208a17_4",
        "context_with_next_sentence": true
    },
    {
        "source_sentence": "若見蟲者倒瀉瓶中，更以餘水再三滌器，無蟲方罷。",
        "from": "T54n2125_001:0208a18_5",
        "context_with_next_sentence": true
    },
    {
        "source_sentence": "有池河處持瓶就彼，瀉去蟲水濾取新淨。",
        "from": "T54n2125_001:0208a19_6",
        "context_with_next_sentence": true
    },
    {
        "source_sentence": "如但有井，准法濾之。",
        "from": "T54n2125_001:0208a20_7",
        "context_with_next_sentence": true
    },
    {
        "source_sentence": "若觀井水，汲出水時以銅盞於水罐中酌取掬許，如上觀察。",
        "from": "T54n2125_001:0208a21_8",
        "context_with_next_sentence": true
    },
    {
        "source_sentence": "若無蟲者通夜隨用，若有同前瀘漉。",
        "from": "T54n2125_001:0208a22_9",
        "context_with_next_sentence": true
    },
    {
        "source_sentence": "池河觀水，廣如律說。",
        "from": "T54n2125_001:0208a23_10",
        "context_with_next_sentence": true
    },
    {
        "source_sentence": "凡濾水者，西方用上白疊，東夏宜將密絹，或以米揉、或可微煮。",
        "from": "T54n2125_001:0208a24_11",
        "context_with_next_sentence": true
    },
    {
        "source_sentence": "若是生絹，小蟲直過。",
        "from": "T54n2125_001:0208a25_12",
        "context_with_next_sentence": true
    },
    {
        "source_sentence": "可取熟絹笏尺四尺，捉邊長挽襵取兩頭刺使相著，即是羅樣。",
        "from": "T54n2125_001:0208a26_13",
        "context_with_next_sentence": true
    },
    {
        "source_sentence": "兩角施帶、兩畔置[巾*句]，中安橫杖張開尺六，兩邊繫柱下以盆承，傾水之時罐底須入羅內。",
        "from": "T54n2125_001:0208a27_14",
        "context_with_next_sentence": true
    },
    {
        "source_sentence": "如其不爾，蟲隨水落，墮地墮盆還不免殺。",
        "from": "T54n2125_001:0208a29_15",
        "context_with_next_sentence": true
    },
    {
        "source_sentence": "凡水初入羅時，承取觀察，有蟲即須換却，若淨如常用之。",
        "from": "T54n2125_001:0208b01_16",
        "context_with_next_sentence": true
    },
    {
        "source_sentence": "水既足已即可翻羅，兩人各捉一頭翻羅，令入放生器內，上以水澆三遍，外邊更以水淋，中復安水承取觀察，若無蟲者隨意去羅。",
        "from": "T54n2125_001:0208b03_17",
        "context_with_next_sentence": true
    },
    {
        "source_sentence": "此水經宵，還須重察。",
        "from": "T54n2125_001:0208b06_18",
        "context_with_next_sentence": true
    },
    {
        "source_sentence": "凡是經宿之水旦不看者，有蟲無蟲，律云用皆招罪。",
        "from": "T54n2125_001:0208b06_19",
        "context_with_next_sentence": true
    },
    {
        "source_sentence": "然護生取水多種不同，井處施行此羅最要，河池之處或可安捲用陰陽瓶權時濟事。",
        "from": "T54n2125_001:0208b07_20",
        "context_with_next_sentence": true
    },
    {
        "source_sentence": "又六月七月其蟲更細不同餘時，生絹十重蟲亦直過，樂護生者理應存念方便令免。",
        "from": "T54n2125_001:0208b10_21",
        "context_with_next_sentence": true
    },
    {
        "source_sentence": "或作瓦盆子羅亦是省要，西方寺家多用銅作，咸是聖制，事不可輕。",
        "from": "T54n2125_001:0208b12_22",
        "context_with_next_sentence": true
    },
    {
        "source_sentence": "其放生器，作小水罐令口直開，於其底傍更安兩鼻，雙繩放下到水覆牽，再三入水然後抽出。",
        "from": "T54n2125_001:0208b13_23",
        "context_with_next_sentence": true
    },
    {
        "source_sentence": "若是寺家濾羅，大僧元不合觸，房內時水亦復同然，未受具人取方得飲。",
        "from": "T54n2125_001:0208b15_24",
        "context_with_next_sentence": true
    },
    {
        "source_sentence": "非時飲者，須用淨羅淨瓶淨器方堪受用。",
        "from": "T54n2125_001:0208b17_25",
        "context_with_next_sentence": true
    },
    {
        "source_sentence": "存生乃是性戒，可護中重、十惡居首，理難輕忽。",
        "from": "T54n2125_001:0208b18_26",
        "context_with_next_sentence": true
    },
    {
        "source_sentence": "水羅是六物之數，不得不持。",
        "from": "T54n2125_001:0208b19_27",
        "context_with_next_sentence": true
    },
    {
        "source_sentence": "若行三五里，無羅不去。",
        "from": "T54n2125_001:0208b20_28",
        "context_with_next_sentence": true
    },
    {
        "source_sentence": "若知寺不濾水，不合飡食，渴死長途足為龜鏡，豈容恒常用水曾不觀察！",
        "from": "T54n2125_001:0208b21_0",
        "context_with_next_sentence": true
    },
    {
        "source_sentence": "雖有濾羅蟲還死內，假欲存救罕識其儀。",
        "from": "T54n2125_001:0208b22_1",
        "context_with_next_sentence": true
    },
    {
        "source_sentence": "井口之上翻羅，未曉放生之器，設令到水蟲死何疑。",
        "from": "T54n2125_001:0208b23_2",
        "context_with_next_sentence": true
    },
    {
        "source_sentence": "時有作小圓羅，纔受一升兩合，生踈薄絹，元不觀蟲，懸著鉢邊令他知見，無心護命日日招愆，師弟相承用為傳法。",
        "from": "T54n2125_001:0208b25_3",
        "context_with_next_sentence": true
    },
    {
        "source_sentence": "誠哉可歎，良足悲嗟！",
        "from": "T54n2125_001:0208b27_4",
        "context_with_next_sentence": true
    },
    {
        "source_sentence": "其觀水器人人自畜，放生之罐在處須有。",
        "from": "T54n2125_001:0208b28_5",
        "context_with_next_sentence": true
    },
    {
        "source_sentence": "八朝嚼齒木",
        "from": "T54n2125_001:0208c01_0",
        "context_with_next_sentence": true
    },
    {
        "source_sentence": "每日旦朝須嚼齒木揩齒刮舌，務令如法，盥漱清淨方行敬禮。",
        "from": "T54n2125_001:0208c02_0",
        "context_with_next_sentence": true
    },
    {
        "source_sentence": "若其不然，受禮禮他悉皆得罪。",
        "from": "T54n2125_001:0208c03_1",
        "context_with_next_sentence": true
    },
    {
        "source_sentence": "其齒木者，梵云憚哆家瑟詑，憚哆譯之為齒，家瑟詑即是其木。",
        "from": "T54n2125_001:0208c04_2",
        "context_with_next_sentence": true
    },
    {
        "source_sentence": "長十二指，短不減八指，大如小指、一頭緩，須熟嚼良久淨刷牙關。",
        "from": "T54n2125_001:0208c05_3",
        "context_with_next_sentence": true
    },
    {
        "source_sentence": "若也逼近尊人，宜將左手掩口。",
        "from": "T54n2125_001:0208c07_4",
        "context_with_next_sentence": true
    },
    {
        "source_sentence": "用罷擘破屈而刮舌，或可別用銅鐵作刮舌之篦。",
        "from": "T54n2125_001:0208c08_5",
        "context_with_next_sentence": true
    },
    {
        "source_sentence": "或取竹木薄片如小指面許，一頭纖細以剔斷牙，屈而刮舌勿令傷損。",
        "from": "T54n2125_001:0208c09_6",
        "context_with_next_sentence": true
    },
    {
        "source_sentence": "亦既用罷，即可俱洗棄之屏處。",
        "from": "T54n2125_001:0208c11_0",
        "context_with_next_sentence": true
    },
    {
        "source_sentence": "凡棄齒木，若口中吐水及以洟唾，皆須彈指經三、或時謦欬過兩，如不爾者棄便有罪。",
        "from": "T54n2125_001:0208c11_1",
        "context_with_next_sentence": true
    },
    {
        "source_sentence": "或可大木破用，或可小條截為。",
        "from": "T54n2125_001:0208c13_2",
        "context_with_next_sentence": true
    },
    {
        "source_sentence": "近山莊者則柞條葛蔓為先，處平疇者乃楮桃槐柳隨意，預收備擬無令闕乏。",
        "from": "T54n2125_001:0208c14_3",
        "context_with_next_sentence": true
    },
    {
        "source_sentence": "濕者即須他授，乾者許自執持。",
        "from": "T54n2125_001:0208c16_4",
        "context_with_next_sentence": true
    },
    {
        "source_sentence": "少壯者任取嚼之，老宿者乃椎頭使碎。",
        "from": "T54n2125_001:0208c17_5",
        "context_with_next_sentence": true
    },
    {
        "source_sentence": "其木條以苦澁辛辣者為佳，嚼頭成絮者為最。",
        "from": "T54n2125_001:0208c18_6",
        "context_with_next_sentence": true
    },
    {
        "source_sentence": "麁胡葉根極為精也(即倉耳根并截取入地二寸)，堅齒口香、消食去癊，用之半月口氣頓除，牙疼齒憊三旬即愈。",
        "from": "T54n2125_001:0208c19_7",
        "context_with_next_sentence": true
    },
    {
        "source_sentence": "要須熟嚼淨揩令涎癊流出，多水淨漱，斯其法也。",
        "from": "T54n2125_001:0208c21_8",
        "context_with_next_sentence": true
    },
    {
        "source_sentence": "次後若能鼻中飲水一抄，此是龍樹長年之術。",
        "from": "T54n2125_001:0208c22_9",
        "context_with_next_sentence": true
    },
    {
        "source_sentence": "必其鼻中不串、口飲亦佳、久而用之便少疾病。",
        "from": "T54n2125_001:0208c24_0",
        "context_with_next_sentence": true
    },
    {
        "source_sentence": "然而牙齒根宿穢，積久成堅刮之令盡，苦盪淨漱更不腐敗，自至終身牙疼西國逈無，良為嚼其齒木。",
        "from": "T54n2125_001:0208c25_1",
        "context_with_next_sentence": true
    },
    {
        "source_sentence": "豈容不識齒木名作楊枝？",
        "from": "T54n2125_001:0208c27_2",
        "context_with_next_sentence": true
    },
    {
        "source_sentence": "西國柳樹全稀，譯者輒傳斯號；佛齒木樹實非楊柳，那爛陀寺目自親觀。",
        "from": "T54n2125_001:0208c28_3",
        "context_with_next_sentence": true
    },
    {
        "source_sentence": "既不取信於他，聞者亦無勞致惑。",
        "from": "T54n2125_001:0208c29_4",
        "context_with_next_sentence": true
    },
    {
        "source_sentence": "撿《涅槃經》梵本云「嚼齒木時矣。」",
        "from": "T54n2125_001:0209a01_5",
        "context_with_next_sentence": true
    },
    {
        "source_sentence": "亦有用細柳條，或五或六全嚼口內不解漱除，或有吞汁將為殄病，求清潔而返穢、冀去疾而招痾。",
        "from": "T54n2125_001:0209a02_6",
        "context_with_next_sentence": true
    },
    {
        "source_sentence": "或有斯亦不知，非在論限。",
        "from": "T54n2125_001:0209a04_7",
        "context_with_next_sentence": true
    },
    {
        "source_sentence": "然五天法，俗嚼齒木自是恒事，三歲童子咸即教為，聖教俗流俱通利益。",
        "from": "T54n2125_001:0209a05_8",
        "context_with_next_sentence": true
    },
    {
        "source_sentence": "既申臧否，行捨隨心。",
        "from": "T54n2125_001:0209a07_9",
        "context_with_next_sentence": true
    },
    {
        "source_sentence": "九受齋軌則",
        "from": "T54n2125_001:0209a08_0",
        "context_with_next_sentence": true
    },
    {
        "source_sentence": "凡論西方赴請之法，并南海諸國，略顯其儀。",
        "from": "T54n2125_001:0209a09_0",
        "context_with_next_sentence": true
    },
    {
        "source_sentence": "西方乃施主預前禮拜請僧，齋日來白時至。",
        "from": "T54n2125_001:0209a10_1",
        "context_with_next_sentence": true
    },
    {
        "source_sentence": "僧徒器座量准時宜，或可淨人自持、或受他淨物，器乃唯銅一色，須以灰末淨揩。",
        "from": "T54n2125_001:0209a11_2",
        "context_with_next_sentence": true
    },
    {
        "source_sentence": "座乃各別小床，不應連席相觸，其床法式如第三章已言。",
        "from": "T54n2125_001:0209a13_3",
        "context_with_next_sentence": true
    },
    {
        "source_sentence": "若其瓦器曾未用者，一度用之此成無過，既被用訖棄之坑塹，為其受觸不可重收。",
        "from": "T54n2125_001:0209a14_4",
        "context_with_next_sentence": true
    },
    {
        "source_sentence": "故西國路傍設義食處殘器若山，曾無再用。",
        "from": "T54n2125_001:0209a16_5",
        "context_with_next_sentence": true
    },
    {
        "source_sentence": "即如襄陽瓦器食了更收，向若棄之便同淨法。",
        "from": "T54n2125_001:0209a17_6",
        "context_with_next_sentence": true
    },
    {
        "source_sentence": "又復五天元無瓷漆，瓷若油合是淨無疑。",
        "from": "T54n2125_001:0209a18_7",
        "context_with_next_sentence": true
    },
    {
        "source_sentence": "其漆器，或時賈客將至西方，及乎南海皆不用食，良為受膩故也。",
        "from": "T54n2125_001:0209a19_8",
        "context_with_next_sentence": true
    },
    {
        "source_sentence": "必若是新，以淨灰洗令無膩氣，用亦應得。",
        "from": "T54n2125_001:0209a21_9",
        "context_with_next_sentence": true
    },
    {
        "source_sentence": "其木器元非食物，新者一用固亦無愆，重觸有過事如律說。",
        "from": "T54n2125_001:0209a22_10",
        "context_with_next_sentence": true
    },
    {
        "source_sentence": "其施主家設食之處，地必牛糞淨塗，各別安小床座，復須清淨[土*瓦]瓮預多貯水。",
        "from": "T54n2125_001:0209a23_11",
        "context_with_next_sentence": true
    },
    {
        "source_sentence": "僧徒既至，解開衣紐，安置淨瓶，即宜看水。",
        "from": "T54n2125_001:0209a25_12",
        "context_with_next_sentence": true
    },
    {
        "source_sentence": "若無蟲者用之濯足，然後各就小床停息片時，察其早晚。",
        "from": "T54n2125_001:0209a26_13",
        "context_with_next_sentence": true
    },
    {
        "source_sentence": "日既將午，施主白言時至，法眾乃反攝上衣兩角前繫，下邊右角壓在腰絛左邊，或屑或土澡手令淨，或施主授水、或自用君持，隨時濟事重來踞坐受其器葉。",
        "from": "T54n2125_001:0209a28_0",
        "context_with_next_sentence": true
    },
    {
        "source_sentence": "以水略洗勿使橫流。",
        "from": "T54n2125_001:0209b02_1",
        "context_with_next_sentence": true
    },
    {
        "source_sentence": "食前全無呪願之法。",
        "from": "T54n2125_001:0209b03_2",
        "context_with_next_sentence": true
    },
    {
        "source_sentence": "施主乃淨洗手足，先於大眾前初置聖僧供，次乃行食以奉僧眾。",
        "from": "T54n2125_001:0209b03_3",
        "context_with_next_sentence": true
    },
    {
        "source_sentence": "復於行食末安食一盤，以供呵利底母。",
        "from": "T54n2125_001:0209b05_4",
        "context_with_next_sentence": true
    },
    {
        "source_sentence": "其母先身因事發願食王舍城所有兒子，因其邪願捨身遂生藥叉之內，生五百兒，日日每食王舍城男女。",
        "from": "T54n2125_001:0209b06_5",
        "context_with_next_sentence": true
    },
    {
        "source_sentence": "諸人白佛，佛遂藏其稚子名曰愛兒。",
        "from": "T54n2125_001:0209b08_6",
        "context_with_next_sentence": true
    },
    {
        "source_sentence": "觸處覓之，佛邊方得。",
        "from": "T54n2125_001:0209b09_7",
        "context_with_next_sentence": true
    },
    {
        "source_sentence": "世尊告曰：「汝憐愛兒乎？",
        "from": "T54n2125_001:0209b10_8",
        "context_with_next_sentence": true
    },
    {
        "source_sentence": "汝子五百，一尚見憐；況復餘人一二而已。」",
        "from": "T54n2125_001:0209b10_9",
        "context_with_next_sentence": true
    },
    {
        "source_sentence": "佛因化之，令受五戒為鄔波斯迦。",
        "from": "T54n2125_001:0209b11_10",
        "context_with_next_sentence": true
    },
    {
        "source_sentence": "因請佛曰：「我兒五百今何食焉？」",
        "from": "T54n2125_001:0209b12_11",
        "context_with_next_sentence": true
    },
    {
        "source_sentence": "佛言：「苾芻等住處寺家，日日每設祭食，令汝等充飡。」",
        "from": "T54n2125_001:0209b13_12",
        "context_with_next_sentence": true
    },
    {
        "source_sentence": "故西方諸寺，每於門屋處或在食厨邊，素畫母形抱一兒子，於其膝下或五或三，以表其像。",
        "from": "T54n2125_001:0209b14_13",
        "context_with_next_sentence": true
    },
    {
        "source_sentence": "每日於前盛陳供食。",
        "from": "T54n2125_001:0209b16_14",
        "context_with_next_sentence": true
    },
    {
        "source_sentence": "其母乃是四天王之眾，大豐勢力。",
        "from": "T54n2125_001:0209b17_15",
        "context_with_next_sentence": true
    },
    {
        "source_sentence": "其有疾病無兒息者，饗食薦之咸皆遂願。",
        "from": "T54n2125_001:0209b18_16",
        "context_with_next_sentence": true
    },
    {
        "source_sentence": "廣緣如律，此陳大意耳。",
        "from": "T54n2125_001:0209b19_17",
        "context_with_next_sentence": true
    },
    {
        "source_sentence": "神州先有，名鬼子母焉。",
        "from": "T54n2125_001:0209b19_18",
        "context_with_next_sentence": true
    },
    {
        "source_sentence": "又復西方諸大寺處，咸於食厨柱側或在大庫門前，彫木表形。",
        "from": "T54n2125_001:0209b20_19",
        "context_with_next_sentence": true
    },
    {
        "source_sentence": "或二尺三尺，為神王狀，坐抱金囊却踞小床，一脚垂地。",
        "from": "T54n2125_001:0209b21_20",
        "context_with_next_sentence": true
    },
    {
        "source_sentence": "每將油拭黑色為形，號曰莫訶哥羅，即大黑神也。",
        "from": "T54n2125_001:0209b23_21",
        "context_with_next_sentence": true
    },
    {
        "source_sentence": "古代相承云是大天之部屬，性愛三寶、護持五眾，使無損耗、求者稱情。",
        "from": "T54n2125_001:0209b24_22",
        "context_with_next_sentence": true
    },
    {
        "source_sentence": "但至食時，厨家每薦香火，所有飲食隨列於前。",
        "from": "T54n2125_001:0209b25_23",
        "context_with_next_sentence": true
    },
    {
        "source_sentence": "曾親見說大涅槃處般彈那寺，每常僧食一百有餘，春秋二時禮拜之際，不期而至僧徒五百臨中忽來，正到中時無宜更煮。",
        "from": "T54n2125_001:0209b27_24",
        "context_with_next_sentence": true
    },
    {
        "source_sentence": "其知事人告厨家曰：「有斯倉卒，事欲如何？」",
        "from": "T54n2125_001:0209b29_25",
        "context_with_next_sentence": true
    },
    {
        "source_sentence": "于時有一淨人老母而告之曰：「此乃常事，無勞見憂。」",
        "from": "T54n2125_001:0209c01_26",
        "context_with_next_sentence": true
    },
    {
        "source_sentence": "遂乃多燃香火、盛陳祭食告黑神曰：「大聖涅槃爾徒尚在，四方僧至為禮聖蹤；飲食供承勿令闕乏是仁之力，幸可知時。」",
        "from": "T54n2125_001:0209c03_27",
        "context_with_next_sentence": true
    },
    {
        "source_sentence": "尋即總命大眾令坐，以寺常食次第行之大眾咸足，其飡所長還如常日。",
        "from": "T54n2125_001:0209c06_28",
        "context_with_next_sentence": true
    },
    {
        "source_sentence": "咸皆唱善，讚天神之力。",
        "from": "T54n2125_001:0209c07_29",
        "context_with_next_sentence": true
    },
    {
        "source_sentence": "親行禮覲故覩神容，見在其前食成大聚。",
        "from": "T54n2125_001:0209c08_30",
        "context_with_next_sentence": true
    },
    {
        "source_sentence": "問其何意？",
        "from": "T54n2125_001:0209c09_31",
        "context_with_next_sentence": true
    },
    {
        "source_sentence": "報此所由。",
        "from": "T54n2125_001:0209c09_32",
        "context_with_next_sentence": true
    },
    {
        "source_sentence": "淮北雖復先無，江南多有置處。",
        "from": "T54n2125_001:0209c10_33",
        "context_with_next_sentence": true
    },
    {
        "source_sentence": "求者効驗，神道非虛。",
        "from": "T54n2125_001:0209c10_34",
        "context_with_next_sentence": true
    },
    {
        "source_sentence": "大覺寺目真鱗陀龍，亦同斯異矣。",
        "from": "T54n2125_001:0209c11_35",
        "context_with_next_sentence": true
    },
    {
        "source_sentence": "其行食法，先下薑鹽。",
        "from": "T54n2125_001:0209c12_36",
        "context_with_next_sentence": true
    },
    {
        "source_sentence": "薑乃一片兩片大如指許，鹽則全匕半匕藉之以葉。",
        "from": "T54n2125_001:0209c12_37",
        "context_with_next_sentence": true
    },
    {
        "source_sentence": "其行鹽者，合掌長跪在上座前，口唱三鉢羅佉哆，譯為善至，舊云僧跋者訛也。",
        "from": "T54n2125_001:0209c13_38",
        "context_with_next_sentence": true
    },
    {
        "source_sentence": "上座告曰：「平等行食意，道供具善成。」",
        "from": "T54n2125_001:0209c15_39",
        "context_with_next_sentence": true
    },
    {
        "source_sentence": "食時復至，准其字義合當如是。",
        "from": "T54n2125_001:0209c16_40",
        "context_with_next_sentence": true
    },
    {
        "source_sentence": "然而佛與大眾受他毒食，佛教令唱三鉢羅佉哆然後方食，所有毒藥皆變成美味。",
        "from": "T54n2125_001:0209c17_41",
        "context_with_next_sentence": true
    },
    {
        "source_sentence": "以此言之，乃是祕密言詞，未必目其善至。",
        "from": "T54n2125_001:0209c19_42",
        "context_with_next_sentence": true
    },
    {
        "source_sentence": "東西兩音臨時任道，并汾之地唱時至者，頗有故實。",
        "from": "T54n2125_001:0209c20_43",
        "context_with_next_sentence": true
    },
    {
        "source_sentence": "其授食之人，必須當前並足恭敬曲身，兩手執器及以餅果，去手一磔即須懸放，自餘器食或一寸二寸。",
        "from": "T54n2125_001:0209c21_44",
        "context_with_next_sentence": true
    },
    {
        "source_sentence": "若異此途，理不成受。",
        "from": "T54n2125_001:0209c24_45",
        "context_with_next_sentence": true
    },
    {
        "source_sentence": "隨受隨食，無勞待遍。",
        "from": "T54n2125_001:0209c24_46",
        "context_with_next_sentence": true
    },
    {
        "source_sentence": "等供食遍不是正翻，食罷隨意亦非聖說。",
        "from": "T54n2125_001:0209c25_47",
        "context_with_next_sentence": true
    },
    {
        "source_sentence": "次授乾粳米飯并稠豆臛，澆以熱酥。",
        "from": "T54n2125_001:0209c26_48",
        "context_with_next_sentence": true
    },
    {
        "source_sentence": "手攪令和，投諸助味，食用右手。",
        "from": "T54n2125_001:0209c27_49",
        "context_with_next_sentence": true
    },
    {
        "source_sentence": "纔可半腹方行餅果，後行乳酪及以沙糖。",
        "from": "T54n2125_001:0209c27_50",
        "context_with_next_sentence": true
    },
    {
        "source_sentence": "渴飲冷水，無問冬夏。",
        "from": "T54n2125_001:0209c28_51",
        "context_with_next_sentence": true
    },
    {
        "source_sentence": "此乃眾僧常食，并設齋供大略皆爾。",
        "from": "T54n2125_001:0209c29_52",
        "context_with_next_sentence": true
    },
    {
        "source_sentence": "然其齋法意存殷厚，所餘餅飯盈溢盤盂，酥酪縱橫隨著皆受。",
        "from": "T54n2125_001:0210a01_53",
        "context_with_next_sentence": true
    },
    {
        "source_sentence": "故佛在日勝光王親供佛眾，行其餘食及以酥酪乃至地皆流漫，律有成文即其事也。",
        "from": "T54n2125_001:0210a02_54",
        "context_with_next_sentence": true
    },
    {
        "source_sentence": "淨初至東印度耽摩立底國，欲依廉素設供齋僧。",
        "from": "T54n2125_001:0210a04_55",
        "context_with_next_sentence": true
    },
    {
        "source_sentence": "時人止曰：「若纔足而已，何為不得？",
        "from": "T54n2125_001:0210a06_56",
        "context_with_next_sentence": true
    },
    {
        "source_sentence": "然而古來相承設須盈富，若但滿腹者恐人致笑。",
        "from": "T54n2125_001:0210a06_57",
        "context_with_next_sentence": true
    },
    {
        "source_sentence": "聞師從大國來，處所豐贍，若無盈長不如不設。」",
        "from": "T54n2125_001:0210a08_58",
        "context_with_next_sentence": true
    },
    {
        "source_sentence": "是以還依彼法矣。",
        "from": "T54n2125_001:0210a09_59",
        "context_with_next_sentence": true
    },
    {
        "source_sentence": "斯乃施心弘廣，得報還復豐多，無乖理也。",
        "from": "T54n2125_001:0210a09_60",
        "context_with_next_sentence": true
    },
    {
        "source_sentence": "必其貧窶，及食罷行嚫，隨力所能。",
        "from": "T54n2125_001:0210a10_61",
        "context_with_next_sentence": true
    },
    {
        "source_sentence": "既其食了，以片水漱口，咽而不棄。",
        "from": "T54n2125_001:0210a11_62",
        "context_with_next_sentence": true
    },
    {
        "source_sentence": "將少水置器，略淨右手然後方起。",
        "from": "T54n2125_001:0210a12_63",
        "context_with_next_sentence": true
    },
    {
        "source_sentence": "欲起之時，須以右手滿掬取食持將出外，不簡僧私之物。",
        "from": "T54n2125_001:0210a13_64",
        "context_with_next_sentence": true
    },
    {
        "source_sentence": "聖遣普施眾生，未食前呈，律無成教。",
        "from": "T54n2125_001:0210a14_65",
        "context_with_next_sentence": true
    },
    {
        "source_sentence": "又復將食一盤，以上先亡及餘神鬼應食之類，緣在鷲山，如經廣說。",
        "from": "T54n2125_001:0210a15_66",
        "context_with_next_sentence": true
    },
    {
        "source_sentence": "可將其食向上座前跪，上座乃以片水灑，而呪願曰：「以今所修福，　　普霑於鬼趣，　食已免極苦，　　捨身生樂處。",
        "from": "T54n2125_001:0210a17_67",
        "context_with_next_sentence": true
    },
    {
        "source_sentence": "　菩薩所受用，　　無盡若虛空，　施獲如是果，　　增長無休息。」",
        "from": "T54n2125_001:0210a21_0",
        "context_with_next_sentence": true
    },
    {
        "source_sentence": "持將出外，於幽僻處林叢之下、或在河池之內，以施先亡矣。",
        "from": "T54n2125_001:0210a23_0",
        "context_with_next_sentence": true
    },
    {
        "source_sentence": "江淮間設齋之次，外置一盤，即斯法也。",
        "from": "T54n2125_001:0210a24_1",
        "context_with_next_sentence": true
    },
    {
        "source_sentence": "然後施生授齒木、供淨水，盥漱之法如第五章已述。",
        "from": "T54n2125_001:0210a25_2",
        "context_with_next_sentence": true
    },
    {
        "source_sentence": "僧徒辭別之時，口云：「所修福業悉皆隨喜。」",
        "from": "T54n2125_001:0210a26_3",
        "context_with_next_sentence": true
    },
    {
        "source_sentence": "然後散去。",
        "from": "T54n2125_001:0210a27_4",
        "context_with_next_sentence": true
    },
    {
        "source_sentence": "眾僧各各自誦伽他，更無法事。",
        "from": "T54n2125_001:0210a27_5",
        "context_with_next_sentence": true
    },
    {
        "source_sentence": "食罷餘殘並任眾僧令小兒將去，或施貧下，隨應食者食之。",
        "from": "T54n2125_001:0210a28_6",
        "context_with_next_sentence": true
    },
    {
        "source_sentence": "或可時屬飢年、或恐施主性恡者，問而力取，齋主全無重收食法。",
        "from": "T54n2125_001:0210b01_7",
        "context_with_next_sentence": true
    },
    {
        "source_sentence": "此是西方一途受供之式。",
        "from": "T54n2125_001:0210b02_8",
        "context_with_next_sentence": true
    },
    {
        "source_sentence": "或可施主延請同前，於其宅中形像預設。",
        "from": "T54n2125_001:0210b03_9",
        "context_with_next_sentence": true
    },
    {
        "source_sentence": "午時既至普就尊儀，蹲踞合掌各自心念，禮敬既訖食乃同前。",
        "from": "T54n2125_001:0210b04_10",
        "context_with_next_sentence": true
    },
    {
        "source_sentence": "或可別令一人在尊像前長跪合掌大聲讚佛(言長跪者，謂是雙膝踞地，竪兩足以支身。",
        "from": "T54n2125_001:0210b05_11",
        "context_with_next_sentence": true
    },
    {
        "source_sentence": "舊云胡跪者，非也。",
        "from": "T54n2125_001:0210b07_12",
        "context_with_next_sentence": true
    },
    {
        "source_sentence": "五天皆爾，何獨道胡)，唯歎佛德不雜餘言。",
        "from": "T54n2125_001:0210b07_13",
        "context_with_next_sentence": true
    },
    {
        "source_sentence": "施主乃然燈散花，一心虔敬，用摩香泥以塗僧足，燒香普馥元不別行，鼓樂絃歌隨情供養，方始如前准次飡食。",
        "from": "T54n2125_001:0210b08_14",
        "context_with_next_sentence": true
    },
    {
        "source_sentence": "食罷將其瓶水遍瀝眾前，上座方為施主略誦陀那伽陀。",
        "from": "T54n2125_001:0210b10_15",
        "context_with_next_sentence": true
    },
    {
        "source_sentence": "斯乃復是兩途西方食法。",
        "from": "T54n2125_001:0210b12_16",
        "context_with_next_sentence": true
    },
    {
        "source_sentence": "然而西國噉嚼多與神州不同，但可略據律科粗陳梗概云爾。",
        "from": "T54n2125_001:0210b12_17",
        "context_with_next_sentence": true
    },
    {
        "source_sentence": "律云「半者蒲膳尼，半者珂但尼」。",
        "from": "T54n2125_001:0210b15_0",
        "context_with_next_sentence": true
    },
    {
        "source_sentence": "蒲膳尼以含噉為義，珂但尼即齧嚼受名。",
        "from": "T54n2125_001:0210b15_1",
        "context_with_next_sentence": true
    },
    {
        "source_sentence": "半者謂五也。",
        "from": "T54n2125_001:0210b16_2",
        "context_with_next_sentence": true
    },
    {
        "source_sentence": "半者蒲膳尼，應譯為五噉食，舊云五正者，准義翻也。",
        "from": "T54n2125_001:0210b17_3",
        "context_with_next_sentence": true
    },
    {
        "source_sentence": "一飯、二麥豆飯、三麨、四肉、五餅。",
        "from": "T54n2125_001:0210b18_4",
        "context_with_next_sentence": true
    },
    {
        "source_sentence": "半者珂但尼，應譯為五嚼食，一根、二莖、三葉、四花、五果。",
        "from": "T54n2125_001:0210b19_0",
        "context_with_next_sentence": true
    },
    {
        "source_sentence": "其無緣者若食初五，後五必不合飡。",
        "from": "T54n2125_001:0210b20_1",
        "context_with_next_sentence": true
    },
    {
        "source_sentence": "若先食後五，前五噉便隨意。",
        "from": "T54n2125_001:0210b21_2",
        "context_with_next_sentence": true
    },
    {
        "source_sentence": "准知乳酪等非二五所收，律文更無別號，明非正食所攝。",
        "from": "T54n2125_001:0210b21_3",
        "context_with_next_sentence": true
    },
    {
        "source_sentence": "若諸麵食竪匙不倒，皆是餅飯所收。",
        "from": "T54n2125_001:0210b23_4",
        "context_with_next_sentence": true
    },
    {
        "source_sentence": "乾麨和水指畫見跡者，斯還五攝。",
        "from": "T54n2125_001:0210b24_5",
        "context_with_next_sentence": true
    },
    {
        "source_sentence": "且如五天之地界分綿邈，大略而言，東西南北各四百餘驛，除其邊裔，雖非盡能目擊，故可詳而問知。",
        "from": "T54n2125_001:0210b24_6",
        "context_with_next_sentence": true
    },
    {
        "source_sentence": "所有噉嚼奇巧非一，北方足麵，西邊豐麨，摩揭陀國麵少米多，南裔東垂與摩揭陀一類。",
        "from": "T54n2125_001:0210b27_7",
        "context_with_next_sentence": true
    },
    {
        "source_sentence": "蘇油乳酪在處皆有，餅果之屬難可勝數。",
        "from": "T54n2125_001:0210b29_8",
        "context_with_next_sentence": true
    },
    {
        "source_sentence": "俗人之流膻腥尚寡，諸國並多粳米，栗少黍無。",
        "from": "T54n2125_001:0210c01_9",
        "context_with_next_sentence": true
    },
    {
        "source_sentence": "有甘瓜、豐蔗芋、乏葵菜、足蔓菁。",
        "from": "T54n2125_001:0210c02_10",
        "context_with_next_sentence": true
    },
    {
        "source_sentence": "然子有黑白，比來譯為芥子，壓油充食，諸國咸然。",
        "from": "T54n2125_001:0210c03_11",
        "context_with_next_sentence": true
    },
    {
        "source_sentence": "其菜食之，味與神州蔓菁無別，其根堅鞕復與蔓菁不同，結實粒麁復非芥子，其猶枳橘因地遷形。",
        "from": "T54n2125_001:0210c04_12",
        "context_with_next_sentence": true
    },
    {
        "source_sentence": "在那爛陀與無行禪師共議懷疑，未能的辯。",
        "from": "T54n2125_001:0210c06_13",
        "context_with_next_sentence": true
    },
    {
        "source_sentence": "又五天之人不食諸韲及生菜之屬，由此人無腹痛之患，腸胃和軟亡堅強之憂矣。",
        "from": "T54n2125_001:0210c07_14",
        "context_with_next_sentence": true
    },
    {
        "source_sentence": "然南海十洲，齋供更成殷厚。",
        "from": "T54n2125_001:0210c10_0",
        "context_with_next_sentence": true
    },
    {
        "source_sentence": "初日將檳榔一裹及片子香油并米屑少許，並悉盛之葉器安大盤中，白[疊*毛]蓋之。",
        "from": "T54n2125_001:0210c10_1",
        "context_with_next_sentence": true
    },
    {
        "source_sentence": "金瓶盛水當前瀝地以請眾僧，令於後日中前塗身澡浴。",
        "from": "T54n2125_001:0210c12_2",
        "context_with_next_sentence": true
    },
    {
        "source_sentence": "第二日過午已後，則擊鼓樂、設香花。",
        "from": "T54n2125_001:0210c13_3",
        "context_with_next_sentence": true
    },
    {
        "source_sentence": "延請尊儀，棚車輦輿、幡旗映日，法俗雲奔，引至家庭張施帷蓋，金銅尊像瑩飾皎然，塗以香泥置淨盤內，咸持香水虔誠沐浴，拭以香[疊*毛]捧入堂中，盛設香燈方為稱讚。",
        "from": "T54n2125_001:0210c14_4",
        "context_with_next_sentence": true
    },
    {
        "source_sentence": "然後上座為其施主說陀那伽他申述功德，方始請僧出外澡漱，飲沙糖水多噉檳榔，然後取散。",
        "from": "T54n2125_001:0210c18_5",
        "context_with_next_sentence": true
    },
    {
        "source_sentence": "至第三日禺中入寺敬白時到。",
        "from": "T54n2125_001:0210c21_6",
        "context_with_next_sentence": true
    },
    {
        "source_sentence": "僧洗浴已引向齋家，重設尊儀略為澡沐，香花鼓樂倍於昨晨，所有供養尊前普列。",
        "from": "T54n2125_001:0210c21_7",
        "context_with_next_sentence": true
    },
    {
        "source_sentence": "於像兩邊各嚴童女或五或十，或可童子，量時有無。",
        "from": "T54n2125_001:0210c23_8",
        "context_with_next_sentence": true
    },
    {
        "source_sentence": "或擎香鑪執金澡罐，或捧香燈鮮花白拂。",
        "from": "T54n2125_001:0210c25_9",
        "context_with_next_sentence": true
    },
    {
        "source_sentence": "所有粧臺鏡奩之屬，咸悉持來佛前奉獻。",
        "from": "T54n2125_001:0210c26_10",
        "context_with_next_sentence": true
    },
    {
        "source_sentence": "問其何意？",
        "from": "T54n2125_001:0210c27_11",
        "context_with_next_sentence": true
    },
    {
        "source_sentence": "答是福因，今不奉獻後寧希報？",
        "from": "T54n2125_001:0210c27_12",
        "context_with_next_sentence": true
    },
    {
        "source_sentence": "以理言之斯亦善事。",
        "from": "T54n2125_001:0210c28_13",
        "context_with_next_sentence": true
    },
    {
        "source_sentence": "次請一僧座前長跪讚歎佛德。",
        "from": "T54n2125_001:0210c28_14",
        "context_with_next_sentence": true
    },
    {
        "source_sentence": "次復別請兩僧。",
        "from": "T54n2125_001:0210c29_15",
        "context_with_next_sentence": true
    },
    {
        "source_sentence": "各昇佛邊一座，略誦小經半紙一紙，或慶形像共點佛睛以來勝福，然後隨便各就一邊反襵袈裟(袈裟乃是梵言，即是乾陀之色。",
        "from": "T54n2125_001:0210c29_16",
        "context_with_next_sentence": true
    },
    {
        "source_sentence": "元來不干東語，何勞下底置衣。",
        "from": "T54n2125_001:0211a03_17",
        "context_with_next_sentence": true
    },
    {
        "source_sentence": "若依律文典語，三衣並名支伐羅也)，兩角前繫，澡手就飡。",
        "from": "T54n2125_001:0211a03_18",
        "context_with_next_sentence": true
    },
    {
        "source_sentence": "威儀法式、牛糞塗地、觀水濯足，及所飡噉、行食法用，並與西方大同。",
        "from": "T54n2125_001:0211a04_19",
        "context_with_next_sentence": true
    },
    {
        "source_sentence": "然其別者，頗兼三淨耳，並多縫葉為槃，寬如半席，貯粳米飯一斗二斗，亦用為器受一升二升，擎向僧處當前授與。",
        "from": "T54n2125_001:0211a06_20",
        "context_with_next_sentence": true
    },
    {
        "source_sentence": "次行諸食，有三二十般。",
        "from": "T54n2125_001:0211a09_21",
        "context_with_next_sentence": true
    },
    {
        "source_sentence": "此乃貧窶之輩也。",
        "from": "T54n2125_001:0211a09_22",
        "context_with_next_sentence": true
    },
    {
        "source_sentence": "若是王家及餘富者，並授銅槃銅椀及以葉器，大如席許，餚饌飲食數盈百味。",
        "from": "T54n2125_001:0211a10_23",
        "context_with_next_sentence": true
    },
    {
        "source_sentence": "國王乃捨尊貴位，自稱奴僕與僧授食虔恭徹到，隨著皆受更無遮法。",
        "from": "T54n2125_001:0211a11_24",
        "context_with_next_sentence": true
    },
    {
        "source_sentence": "若但取足而已，施主心便不快，見其盈溢方成意滿。",
        "from": "T54n2125_001:0211a13_25",
        "context_with_next_sentence": true
    },
    {
        "source_sentence": "粳米飯則四斗五斗，餅果等則三盤兩盤。",
        "from": "T54n2125_001:0211a14_26",
        "context_with_next_sentence": true
    },
    {
        "source_sentence": "其親屬隣伍之家咸齎助供，或飯或餅，羹菜非一。",
        "from": "T54n2125_001:0211a15_27",
        "context_with_next_sentence": true
    },
    {
        "source_sentence": "然一人殘食，可供三四；若盛設者，十人食亦未盡。",
        "from": "T54n2125_001:0211a17_28",
        "context_with_next_sentence": true
    },
    {
        "source_sentence": "其所殘食，皆任眾僧令淨人將去。",
        "from": "T54n2125_001:0211a18_29",
        "context_with_next_sentence": true
    },
    {
        "source_sentence": "然而神州齋法與西國不同，所食殘餘主還自取，僧輒將去理成未可。",
        "from": "T54n2125_001:0211a19_30",
        "context_with_next_sentence": true
    },
    {
        "source_sentence": "故出家之人相時而動，知足不辱、無虧施心。",
        "from": "T54n2125_001:0211a20_31",
        "context_with_next_sentence": true
    },
    {
        "source_sentence": "必若施主決心不擬重取、請僧將去者，任量事斟酌。",
        "from": "T54n2125_001:0211a21_32",
        "context_with_next_sentence": true
    },
    {
        "source_sentence": "眾僧亦既食了、盥漱又畢，乃掃除餘食令地清淨，布以花燈燒香散馥，持所施物列在眾前，次行香泥如梧子許，僧各揩手令使香潔。",
        "from": "T54n2125_001:0211a23_33",
        "context_with_next_sentence": true
    },
    {
        "source_sentence": "次行檳榔豆蔻糅，以丁香龍腦咀嚼能令口香，亦可消食去癊。",
        "from": "T54n2125_001:0211a26_34",
        "context_with_next_sentence": true
    },
    {
        "source_sentence": "其香藥等皆須淨瓶水洗，以鮮葉裹授與眾僧。",
        "from": "T54n2125_001:0211a27_35",
        "context_with_next_sentence": true
    },
    {
        "source_sentence": "施主至上座前或就能者，以著嘴瓶水如銅箸連注不絕，下以槃承。",
        "from": "T54n2125_001:0211a28_36",
        "context_with_next_sentence": true
    },
    {
        "source_sentence": "師乃手中執花承其注水，口誦陀那伽他。",
        "from": "T54n2125_001:0211b01_37",
        "context_with_next_sentence": true
    },
    {
        "source_sentence": "初須佛說之頌，後通人造，任情多少量時為度。",
        "from": "T54n2125_001:0211b02_38",
        "context_with_next_sentence": true
    },
    {
        "source_sentence": "須稱施主名願令富樂，復持現福迴為先亡，後為皇王次及龍鬼。",
        "from": "T54n2125_001:0211b03_39",
        "context_with_next_sentence": true
    },
    {
        "source_sentence": "願國土成熟人物又安，釋迦聖教住而莫滅。",
        "from": "T54n2125_001:0211b05_40",
        "context_with_next_sentence": true
    },
    {
        "source_sentence": "其伽他譯之如別。",
        "from": "T54n2125_001:0211b06_41",
        "context_with_next_sentence": true
    },
    {
        "source_sentence": "斯乃世尊在日親為呪願。",
        "from": "T54n2125_001:0211b06_42",
        "context_with_next_sentence": true
    },
    {
        "source_sentence": "但至食罷，必為說特欹拏伽他，是持施物供奉之儀。",
        "from": "T54n2125_001:0211b07_43",
        "context_with_next_sentence": true
    },
    {
        "source_sentence": "特欹尼師，即是應合受供養人，是故聖制，每但食了必須誦一兩陀那伽他報施主恩(梵云陀那鉢底，譯為施主。",
        "from": "T54n2125_001:0211b08_44",
        "context_with_next_sentence": true
    },
    {
        "source_sentence": "陀那是施，鉢底是主。",
        "from": "T54n2125_001:0211b11_45",
        "context_with_next_sentence": true
    },
    {
        "source_sentence": "而云檀越者，本非正譯，略去那字取上陀音轉名為檀，更加越字。",
        "from": "T54n2125_001:0211b11_46",
        "context_with_next_sentence": true
    },
    {
        "source_sentence": "意道由行檀捨，自可越渡貧窮。",
        "from": "T54n2125_001:0211b11_47",
        "context_with_next_sentence": true
    },
    {
        "source_sentence": "妙釋雖然，終乖正本。",
        "from": "T54n2125_001:0211b12_48",
        "context_with_next_sentence": true
    },
    {
        "source_sentence": "舊云達嚫者，訛也)。",
        "from": "T54n2125_001:0211b12_49",
        "context_with_next_sentence": true
    },
    {
        "source_sentence": "若不然者，既違聖教，不銷所飡。",
        "from": "T54n2125_001:0211b12_50",
        "context_with_next_sentence": true
    },
    {
        "source_sentence": "乞餘食法時有行處。",
        "from": "T54n2125_001:0211b13_51",
        "context_with_next_sentence": true
    },
    {
        "source_sentence": "然後行其嚫物，或作如意樹以施僧，或造金蓮華以上佛，鮮花齊膝白[疊*毛]盈床。",
        "from": "T54n2125_001:0211b13_52",
        "context_with_next_sentence": true
    },
    {
        "source_sentence": "過午或講小經，或時連夜方散。",
        "from": "T54n2125_001:0211b15_53",
        "context_with_next_sentence": true
    },
    {
        "source_sentence": "辭別之時口云娑度，兼唱阿奴謨拕。",
        "from": "T54n2125_001:0211b16_54",
        "context_with_next_sentence": true
    },
    {
        "source_sentence": "娑度即事目善奉。",
        "from": "T54n2125_001:0211b17_55",
        "context_with_next_sentence": true
    },
    {
        "source_sentence": "阿奴謨拕譯為隨喜。",
        "from": "T54n2125_001:0211b17_56",
        "context_with_next_sentence": true
    },
    {
        "source_sentence": "凡見施他或見施己，咸同此說。",
        "from": "T54n2125_001:0211b18_57",
        "context_with_next_sentence": true
    },
    {
        "source_sentence": "意者前人既呈，隨後慶讚，俱招福利矣。",
        "from": "T54n2125_001:0211b19_58",
        "context_with_next_sentence": true
    },
    {
        "source_sentence": "此是南海十洲一途受供法式。",
        "from": "T54n2125_001:0211b20_59",
        "context_with_next_sentence": true
    },
    {
        "source_sentence": "或初日檳榔請僧，第二日禺中浴像，午時食罷齊暮講經。",
        "from": "T54n2125_001:0211b20_60",
        "context_with_next_sentence": true
    },
    {
        "source_sentence": "斯則處中者所務。",
        "from": "T54n2125_001:0211b22_61",
        "context_with_next_sentence": true
    },
    {
        "source_sentence": "或可初日奉齒木以請僧，明日但直設齋而已。",
        "from": "T54n2125_001:0211b22_62",
        "context_with_next_sentence": true
    },
    {
        "source_sentence": "或可就僧禮拜言申請白，斯乃貧乏之流也。",
        "from": "T54n2125_001:0211b23_63",
        "context_with_next_sentence": true
    },
    {
        "source_sentence": "然北方諸胡，覩貨羅及速利國等，其法復別。",
        "from": "T54n2125_001:0211b25_0",
        "context_with_next_sentence": true
    },
    {
        "source_sentence": "施主先呈花著供養制底，大眾旋繞令唱，導師廣陳呪願，然後方食。",
        "from": "T54n2125_001:0211b26_0",
        "context_with_next_sentence": true
    },
    {
        "source_sentence": "其花蓋法式，如西方記中所陳矣。",
        "from": "T54n2125_001:0211b27_1",
        "context_with_next_sentence": true
    },
    {
        "source_sentence": "斯等雖復事有疎繁、食兼廣略，然而僧徒軌式護淨手飡，大徒法則並悉相似。",
        "from": "T54n2125_001:0211b28_2",
        "context_with_next_sentence": true
    },
    {
        "source_sentence": "眾僧或有杜多乞食但著三衣，設他來請，奉金寶棄如洟唾，屏跡窮林矣。",
        "from": "T54n2125_001:0211c01_3",
        "context_with_next_sentence": true
    },
    {
        "source_sentence": "即如東夏齋法遣疏請僧，雖至明朝不來啟白，准如聖教似不慇懃，必是門徒須教法式。",
        "from": "T54n2125_001:0211c03_4",
        "context_with_next_sentence": true
    },
    {
        "source_sentence": "若行赴供，應將濾羅，僧所用水並可觀察。",
        "from": "T54n2125_001:0211c05_5",
        "context_with_next_sentence": true
    },
    {
        "source_sentence": "既其食了須嚼齒木，若口有餘膩即不成齋，雖復餓腹終宵，詎免非時之過。",
        "from": "T54n2125_001:0211c06_6",
        "context_with_next_sentence": true
    },
    {
        "source_sentence": "幸可看西方食法擬議東川，得不之宜自然明白，無暇詳述智者當思。",
        "from": "T54n2125_001:0211c08_7",
        "context_with_next_sentence": true
    },
    {
        "source_sentence": "甞試論之曰：然無上世尊大慈悲父，慜生淪滯，歷三大而翹勤；冀使依行，現七紀而揚化。",
        "from": "T54n2125_001:0211c09_8",
        "context_with_next_sentence": true
    },
    {
        "source_sentence": "以為住持之本衣食是先，恐長塵勞嚴施戒撿。",
        "from": "T54n2125_001:0211c11_9",
        "context_with_next_sentence": true
    },
    {
        "source_sentence": "制在聖意理可遵行，反以輕心道其無罪，食噉不知受觸，但護婬戒一條，即云我是無罪之人，何勞更煩學律？",
        "from": "T54n2125_001:0211c13_10",
        "context_with_next_sentence": true
    },
    {
        "source_sentence": "咽噉著脫元不關情，直指空門將為佛意，寧知諸戒非佛意焉！",
        "from": "T54n2125_001:0211c15_11",
        "context_with_next_sentence": true
    },
    {
        "source_sentence": "一貴一輕出乎臆斷，門徒遂相踵習，制不窺看戒經；寫得兩卷空門，便謂理苞三藏，不思咽咽當有流漿之苦，誰知步步現招賊住之殃？",
        "from": "T54n2125_001:0211c17_12",
        "context_with_next_sentence": true
    },
    {
        "source_sentence": "浮囊不洩乃是菩薩本心，勿輕小愆還成最後之唱，理合大小雙修方順慈尊之訓。",
        "from": "T54n2125_001:0211c20_13",
        "context_with_next_sentence": true
    },
    {
        "source_sentence": "防小罪、觀大空，攝物澄心，何過之有！",
        "from": "T54n2125_001:0211c22_14",
        "context_with_next_sentence": true
    },
    {
        "source_sentence": "或恐自迷誤眾，准教聊陳一隅。",
        "from": "T54n2125_001:0211c23_15",
        "context_with_next_sentence": true
    },
    {
        "source_sentence": "空法信是非虛，律典何因見慢？",
        "from": "T54n2125_001:0211c24_16",
        "context_with_next_sentence": true
    },
    {
        "source_sentence": "宜應半月說戒洗懺，恒為勸誡門徒。",
        "from": "T54n2125_001:0211c24_17",
        "context_with_next_sentence": true
    },
    {
        "source_sentence": "日三禮白。",
        "from": "T54n2125_001:0211c25_18",
        "context_with_next_sentence": true
    },
    {
        "source_sentence": "佛法住世日日衰微，察己童年所觀乃與老時全異。",
        "from": "T54n2125_001:0211c25_19",
        "context_with_next_sentence": true
    },
    {
        "source_sentence": "目驗斯在，幸可存心。",
        "from": "T54n2125_001:0211c27_20",
        "context_with_next_sentence": true
    },
    {
        "source_sentence": "夫飲食之累，乃是常須，幸願敬奉之倫無輕聖教耳。",
        "from": "T54n2125_001:0211c27_21",
        "context_with_next_sentence": true
    },
    {
        "source_sentence": "重曰：聖教八萬，要唯一二，外順俗途、內凝真智。",
        "from": "T54n2125_001:0211c28_22",
        "context_with_next_sentence": true
    },
    {
        "source_sentence": "何謂俗途？",
        "from": "T54n2125_001:0212a02_0",
        "context_with_next_sentence": true
    },
    {
        "source_sentence": "奉禁亡辜。",
        "from": "T54n2125_001:0212a02_1",
        "context_with_next_sentence": true
    },
    {
        "source_sentence": "何謂真智？",
        "from": "T54n2125_001:0212a02_2",
        "context_with_next_sentence": true
    },
    {
        "source_sentence": "見境俱棄。",
        "from": "T54n2125_001:0212a02_3",
        "context_with_next_sentence": true
    },
    {
        "source_sentence": "遵勝諦而無著，滅緣生之有累，勤積集於多修，證圓成之妙義。",
        "from": "T54n2125_001:0212a03_0",
        "context_with_next_sentence": true
    },
    {
        "source_sentence": "豈容不習三藏、教理俱迷，罪若河沙之巨量，妄道已證於菩提？",
        "from": "T54n2125_001:0212a04_1",
        "context_with_next_sentence": true
    },
    {
        "source_sentence": "菩提是覺，惑累皆亡。",
        "from": "T54n2125_001:0212a06_0",
        "context_with_next_sentence": true
    },
    {
        "source_sentence": "不生不滅，號曰真常。",
        "from": "T54n2125_001:0212a06_1",
        "context_with_next_sentence": true
    },
    {
        "source_sentence": "寧得同居苦海，漫說我住西方？",
        "from": "T54n2125_001:0212a06_2",
        "context_with_next_sentence": true
    },
    {
        "source_sentence": "常理欲希，戒淨為基，護囊穿之小隙、慎針穴之大非，大非之首衣食多咎。",
        "from": "T54n2125_001:0212a07_3",
        "context_with_next_sentence": true
    },
    {
        "source_sentence": "奉佛教則解脫非遙，慢尊言乃沈淪自久。",
        "from": "T54n2125_001:0212a09_4",
        "context_with_next_sentence": true
    },
    {
        "source_sentence": "聊題行法略述先模，咸依聖撿豈曰情圖。",
        "from": "T54n2125_001:0212a10_5",
        "context_with_next_sentence": true
    },
    {
        "source_sentence": "幸無嫌於直說，庶有益於遐途。",
        "from": "T54n2125_001:0212a11_6",
        "context_with_next_sentence": true
    },
    {
        "source_sentence": "若不確言其進不，誰復輒鑒於精麁？",
        "from": "T54n2125_001:0212a12_7",
        "context_with_next_sentence": true
    },
    {
        "source_sentence": "南海寄歸內法傳卷第一",
        "from": "T54n2125_001:0212a14_0",
        "context_with_next_sentence": false
    }
]