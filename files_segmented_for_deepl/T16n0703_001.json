[
    {
        "source_sentence": "燈指因緣經",
        "from": "T16n0703_001:0808b19_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T16n0703_001:0808b21_0",
        "context_with_next_sentence": true
    },
    {
        "source_sentence": "若種少善於勝福田，人天受樂，後得涅槃。",
        "from": "T16n0703_001:0808b22_0",
        "context_with_next_sentence": true
    },
    {
        "source_sentence": "是以智者應當勤心修集善業。",
        "from": "T16n0703_001:0808b22_1",
        "context_with_next_sentence": true
    },
    {
        "source_sentence": "言福田者，即是佛也。",
        "from": "T16n0703_001:0808b23_2",
        "context_with_next_sentence": true
    },
    {
        "source_sentence": "佛身光明如融金聚，功德智慧以自莊嚴。",
        "from": "T16n0703_001:0808b24_3",
        "context_with_next_sentence": true
    },
    {
        "source_sentence": "得圓足眼，善能觀察眾生諸根。",
        "from": "T16n0703_001:0808b25_4",
        "context_with_next_sentence": true
    },
    {
        "source_sentence": "世間黑闇為作燈明，眾生愚癡為作親善，眾善悉備、名稱普聞。",
        "from": "T16n0703_001:0808b25_5",
        "context_with_next_sentence": true
    },
    {
        "source_sentence": "牟尼世尊眾所歸依，是故人天至心修福無不獲報。",
        "from": "T16n0703_001:0808b27_6",
        "context_with_next_sentence": true
    },
    {
        "source_sentence": "昔王舍城，五山圍繞，於五摩伽陀最處其裏。",
        "from": "T16n0703_001:0808b29_0",
        "context_with_next_sentence": true
    },
    {
        "source_sentence": "此王城內，里巷相當、[這言+(序予+手)]園廣博、臺觀嚴麗、堂室綺妙、高軒敞朗，周匝欄楯。",
        "from": "T16n0703_001:0808c01_1",
        "context_with_next_sentence": true
    },
    {
        "source_sentence": "有好林池，甚可愛樂。",
        "from": "T16n0703_001:0808c02_2",
        "context_with_next_sentence": true
    },
    {
        "source_sentence": "其水清淨，溫涼調適，通渠迴流轉相交注。",
        "from": "T16n0703_001:0808c03_3",
        "context_with_next_sentence": true
    },
    {
        "source_sentence": "林樹蕭森、枝條蓊欝，華實繁茂，映蔽日月。",
        "from": "T16n0703_001:0808c04_4",
        "context_with_next_sentence": true
    },
    {
        "source_sentence": "風吹花林出微妙香，其香苾馚，芳馨四塞，遍王舍城。",
        "from": "T16n0703_001:0808c05_5",
        "context_with_next_sentence": true
    },
    {
        "source_sentence": "諸勝智人修梵行者，咸以此地莊嚴殊特，心生喜樂，自遠而至雲集其中。",
        "from": "T16n0703_001:0808c06_6",
        "context_with_next_sentence": true
    },
    {
        "source_sentence": "時此城主阿闍世王，道化光被遐邇所歸，正法治國，修善者眾，國實民殷安隱快樂。",
        "from": "T16n0703_001:0808c09_0",
        "context_with_next_sentence": true
    },
    {
        "source_sentence": "爾時城中有一長者，其家巨富，庫藏盈溢，如毘沙門，然無子胤。",
        "from": "T16n0703_001:0808c10_1",
        "context_with_next_sentence": true
    },
    {
        "source_sentence": "禱祀神祇求乞有子，其婦不久便覺有身，滿足十月生一男兒。",
        "from": "T16n0703_001:0808c12_2",
        "context_with_next_sentence": true
    },
    {
        "source_sentence": "是兒先世宿殖福因，初生之日，其手一指出大光明，明照十里。",
        "from": "T16n0703_001:0808c13_3",
        "context_with_next_sentence": true
    },
    {
        "source_sentence": "父母歡喜，即集親族及諸相師，施設大會為兒立字。",
        "from": "T16n0703_001:0808c15_4",
        "context_with_next_sentence": true
    },
    {
        "source_sentence": "因其指光，字曰燈指。",
        "from": "T16n0703_001:0808c16_5",
        "context_with_next_sentence": true
    },
    {
        "source_sentence": "諸集會者覩其異相，歎未曾有。",
        "from": "T16n0703_001:0808c17_6",
        "context_with_next_sentence": true
    },
    {
        "source_sentence": "時此會中有婆羅門，名曰婆修，誦四圍陀典，博聞多知事無不曉。",
        "from": "T16n0703_001:0808c17_7",
        "context_with_next_sentence": true
    },
    {
        "source_sentence": "見兒姿貌奇相非常，含笑而言：「今此兒者，或是那羅延天、釋提桓因、日之天子、諸大德天來現生也。」",
        "from": "T16n0703_001:0808c19_8",
        "context_with_next_sentence": true
    },
    {
        "source_sentence": "時兒父母聞是語已倍增歡喜，設大檀會，七日七夜布施作福。",
        "from": "T16n0703_001:0808c21_9",
        "context_with_next_sentence": true
    },
    {
        "source_sentence": "如是展轉，舉國聞知，皆云長者產一福子。",
        "from": "T16n0703_001:0808c23_10",
        "context_with_next_sentence": true
    },
    {
        "source_sentence": "稱美之音上徹於王。",
        "from": "T16n0703_001:0808c24_11",
        "context_with_next_sentence": true
    },
    {
        "source_sentence": "時王聞已，即勅將來。",
        "from": "T16n0703_001:0808c24_12",
        "context_with_next_sentence": true
    },
    {
        "source_sentence": "長者受教，尋即抱兒詣王宮門。",
        "from": "T16n0703_001:0808c25_13",
        "context_with_next_sentence": true
    },
    {
        "source_sentence": "值王宴會作眾伎樂，無人通啟，不得輒前。",
        "from": "T16n0703_001:0808c26_14",
        "context_with_next_sentence": true
    },
    {
        "source_sentence": "其兒指光徹照宮[這言+(序予+手)]赫然大明，照于王身及以宮觀，一切雜物斯皆金色。",
        "from": "T16n0703_001:0808c27_15",
        "context_with_next_sentence": true
    },
    {
        "source_sentence": "其光遍照於王宮內，譬如大水湛然盈滿。",
        "from": "T16n0703_001:0808c28_16",
        "context_with_next_sentence": true
    },
    {
        "source_sentence": "王即怪問：「此光何來，忽照吾宮。",
        "from": "T16n0703_001:0808c29_17",
        "context_with_next_sentence": true
    },
    {
        "source_sentence": "將非世尊欲化眾生至我門耶？",
        "from": "T16n0703_001:0809a01_18",
        "context_with_next_sentence": true
    },
    {
        "source_sentence": "又非大德諸天、釋提桓因、日天子等下降來耶？」",
        "from": "T16n0703_001:0809a02_19",
        "context_with_next_sentence": true
    },
    {
        "source_sentence": "王尋遣人往門外看。",
        "from": "T16n0703_001:0809a03_20",
        "context_with_next_sentence": true
    },
    {
        "source_sentence": "使人見已，還入白王：「向者大王所喚小兒，今在門外。",
        "from": "T16n0703_001:0809a03_21",
        "context_with_next_sentence": true
    },
    {
        "source_sentence": "此兒手在乳母肩上，其指出光明來徹照，故有此光。」",
        "from": "T16n0703_001:0809a05_22",
        "context_with_next_sentence": true
    },
    {
        "source_sentence": "王勅使言：「速將兒來。」",
        "from": "T16n0703_001:0809a06_23",
        "context_with_next_sentence": true
    },
    {
        "source_sentence": "王既見之，深異此兒，自捉兒手、觀其兒相。",
        "from": "T16n0703_001:0809a06_24",
        "context_with_next_sentence": true
    },
    {
        "source_sentence": "諦瞻覩已而作是言：「外道六師稱無因果，真偽誑惑。",
        "from": "T16n0703_001:0809a07_25",
        "context_with_next_sentence": true
    },
    {
        "source_sentence": "若無因果，云何此兒從生已來容貌超絕、指光炳著？",
        "from": "T16n0703_001:0809a09_26",
        "context_with_next_sentence": true
    },
    {
        "source_sentence": "以此觀之，諸外道輩陷諸眾生顛墜惡趣。",
        "from": "T16n0703_001:0809a10_27",
        "context_with_next_sentence": true
    },
    {
        "source_sentence": "定知此兒非自在天之所化生，亦非神祇、自然而有，必因宿福獲斯善報，始知佛語誠諦不虛。",
        "from": "T16n0703_001:0809a11_28",
        "context_with_next_sentence": true
    },
    {
        "source_sentence": "佛說種種業緣莊嚴世間，一切眾生眼見報應而不修福。",
        "from": "T16n0703_001:0809a13_29",
        "context_with_next_sentence": true
    },
    {
        "source_sentence": "一何怪哉！」",
        "from": "T16n0703_001:0809a14_30",
        "context_with_next_sentence": true
    },
    {
        "source_sentence": "王復言曰：「今猶未審，此指光曜或因於日而有此明。",
        "from": "T16n0703_001:0809a15_31",
        "context_with_next_sentence": true
    },
    {
        "source_sentence": "必欲驗者，須待夜半。」",
        "from": "T16n0703_001:0809a16_32",
        "context_with_next_sentence": true
    },
    {
        "source_sentence": "既至日暮，即以小兒置于象上在前而行，王將群臣共入園中。",
        "from": "T16n0703_001:0809a16_33",
        "context_with_next_sentence": true
    },
    {
        "source_sentence": "而此小兒指光所照，幽闇大明，觀視園中鳥獸華果與晝無異。",
        "from": "T16n0703_001:0809a18_34",
        "context_with_next_sentence": true
    },
    {
        "source_sentence": "王觀此已喟然歎曰：「佛之所說何其真妙。",
        "from": "T16n0703_001:0809a19_35",
        "context_with_next_sentence": true
    },
    {
        "source_sentence": "我於今日於因於果生大堅信，深鄙六師愚迷之甚，是故於佛倍生宗仰。」",
        "from": "T16n0703_001:0809a20_36",
        "context_with_next_sentence": true
    },
    {
        "source_sentence": "於時耆域即白王言：「佛於修多羅中說，若不見業，故有慳貪；以見業故，慳貪永息。",
        "from": "T16n0703_001:0809a22_37",
        "context_with_next_sentence": true
    },
    {
        "source_sentence": "今見燈指有此福報，假令窮困尚應罄竭而修善業，況復富饒而不作福。」",
        "from": "T16n0703_001:0809a24_38",
        "context_with_next_sentence": true
    },
    {
        "source_sentence": "如是語頃天已平曉，還將燈指入于王宮。",
        "from": "T16n0703_001:0809a26_39",
        "context_with_next_sentence": true
    },
    {
        "source_sentence": "王甚歡喜，大賜珍寶放令還家。",
        "from": "T16n0703_001:0809a27_40",
        "context_with_next_sentence": true
    },
    {
        "source_sentence": "燈指漸漸遂便長大。",
        "from": "T16n0703_001:0809a28_0",
        "context_with_next_sentence": true
    },
    {
        "source_sentence": "其父長者為求婚所，選擇高門與己等者娉以為婦。",
        "from": "T16n0703_001:0809a28_1",
        "context_with_next_sentence": true
    },
    {
        "source_sentence": "長者既富，禮教光備，閨門雍穆，資產轉盛。",
        "from": "T16n0703_001:0809a29_2",
        "context_with_next_sentence": true
    },
    {
        "source_sentence": "夫盛有衰、合會有離，長者夫妻俱時喪亡，譬如日到沒處暉光潛翳、如日既出月光不現、如火為灰熾炎永滅、強健好色為病所壞、少壯之年為老所侵、所愛之命為死所奪。",
        "from": "T16n0703_001:0809b01_3",
        "context_with_next_sentence": true
    },
    {
        "source_sentence": "父母既終，生計漸損。",
        "from": "T16n0703_001:0809b05_4",
        "context_with_next_sentence": true
    },
    {
        "source_sentence": "而此燈指少長富逸，不閑家業、惡伴交遊，恣心放意耽惑酒色，用錢無度，倉庫儲積無人料理，如月盈則闕轉就損減。",
        "from": "T16n0703_001:0809b06_5",
        "context_with_next_sentence": true
    },
    {
        "source_sentence": "時彼國法，歲一大會，集般周山。",
        "from": "T16n0703_001:0809b09_6",
        "context_with_next_sentence": true
    },
    {
        "source_sentence": "于時燈指服飾奢靡，將從伎樂皆悉嚴麗擬於王者，詣彼會所。",
        "from": "T16n0703_001:0809b09_7",
        "context_with_next_sentence": true
    },
    {
        "source_sentence": "彼會大眾見其如是，無不敬美。",
        "from": "T16n0703_001:0809b11_8",
        "context_with_next_sentence": true
    },
    {
        "source_sentence": "爾時眾人共相酣飲、歡娛適意，鐘鼓競陳、絃歌普作，歡舞平場、嬉戲原野，娛樂之音動山蓋谷。",
        "from": "T16n0703_001:0809b12_9",
        "context_with_next_sentence": true
    },
    {
        "source_sentence": "時後群賊知燈指詣會，未還之間，伺其空便往到其家劫掠錢財，一切盡取。",
        "from": "T16n0703_001:0809b14_10",
        "context_with_next_sentence": true
    },
    {
        "source_sentence": "燈指暮歸，見己舍內為賊劫掠，唯有木石塼瓦等在。",
        "from": "T16n0703_001:0809b16_11",
        "context_with_next_sentence": true
    },
    {
        "source_sentence": "見此事已悶絕躄地，傍人水灑方得醒寤，憂愁啼哭而作是念：「我父昔來廣作方宜、修治家業，劬勞積聚倉庫財寶。",
        "from": "T16n0703_001:0809b17_12",
        "context_with_next_sentence": true
    },
    {
        "source_sentence": "是父所為，生育我身，覬有委付。",
        "from": "T16n0703_001:0809b20_13",
        "context_with_next_sentence": true
    },
    {
        "source_sentence": "如何至我不紹父業，浮遊懶惰為人欺陵，父之餘財一旦喪失，倉庫空虛、畜產迸散。",
        "from": "T16n0703_001:0809b20_14",
        "context_with_next_sentence": true
    },
    {
        "source_sentence": "顧瞻舍宅，唯我孑然，著身瓔珞及以服乘，當用貿食以濟交急。",
        "from": "T16n0703_001:0809b22_15",
        "context_with_next_sentence": true
    },
    {
        "source_sentence": "用之既盡，當如之何？」",
        "from": "T16n0703_001:0809b24_16",
        "context_with_next_sentence": true
    },
    {
        "source_sentence": "當于爾時指光亦滅，其妻厭賤捨棄而走，僮僕逃失、親里斷絕，素與情昵極親厚者，反如怨讐，見其貧窮，恐從乞索，逆生瞋怒。",
        "from": "T16n0703_001:0809b24_17",
        "context_with_next_sentence": true
    },
    {
        "source_sentence": "婦尚捨棄，況於餘人。",
        "from": "T16n0703_001:0809b27_18",
        "context_with_next_sentence": true
    },
    {
        "source_sentence": "當知貧窮比於地獄，貧窮苟生與死無別。",
        "from": "T16n0703_001:0809b28_19",
        "context_with_next_sentence": true
    },
    {
        "source_sentence": "先慣富樂，卒罹窮困，失所依憑，栖寄無處。",
        "from": "T16n0703_001:0809b29_20",
        "context_with_next_sentence": true
    },
    {
        "source_sentence": "憂心火熾，愁毒燋然，華色既衰、悴容轉彰，身體尫羸、飢渴消削，眼目押陷、諸節骨立、薄皮纏綶、筋脈露現、頭髮蓬亂、手足銳細其色艾白，舉體皴裂又無衣裳，至糞穢中拾掇麁弊連綴相著，纔遮人根、赤露四體。",
        "from": "T16n0703_001:0809c01_21",
        "context_with_next_sentence": true
    },
    {
        "source_sentence": "倚臥糞塠，復無席薦。",
        "from": "T16n0703_001:0809c06_22",
        "context_with_next_sentence": true
    },
    {
        "source_sentence": "諸親舊等見而不識，歷巷乞食猶如餓烏。",
        "from": "T16n0703_001:0809c06_23",
        "context_with_next_sentence": true
    },
    {
        "source_sentence": "至知友邊欲從乞食，守門之人遮而不聽。",
        "from": "T16n0703_001:0809c07_24",
        "context_with_next_sentence": true
    },
    {
        "source_sentence": "伺便輒入，復為排辱。",
        "from": "T16n0703_001:0809c08_25",
        "context_with_next_sentence": true
    },
    {
        "source_sentence": "舍主既出，欲加鞭打，俯僂曲躬再拜謝罪，舍主輕蔑都不迴顧。",
        "from": "T16n0703_001:0809c09_26",
        "context_with_next_sentence": true
    },
    {
        "source_sentence": "設得入舍，輕賤之故，既不與語又不敷座，與少飲食撩擲盂器，不使充飽。",
        "from": "T16n0703_001:0809c10_27",
        "context_with_next_sentence": true
    },
    {
        "source_sentence": "時彼國內，取婦、生子、剃髮，法皆設會。",
        "from": "T16n0703_001:0809c12_28",
        "context_with_next_sentence": true
    },
    {
        "source_sentence": "往到會中望乞殘食，以輕賤故，不喚令坐、驅其走使。",
        "from": "T16n0703_001:0809c13_29",
        "context_with_next_sentence": true
    },
    {
        "source_sentence": "益索所須，得少餘殘，與奴共器。",
        "from": "T16n0703_001:0809c14_30",
        "context_with_next_sentence": true
    },
    {
        "source_sentence": "便自思惟：「怪哉怪哉！",
        "from": "T16n0703_001:0809c15_31",
        "context_with_next_sentence": true
    },
    {
        "source_sentence": "我今云何貧賤伶俜忽至如此？」",
        "from": "T16n0703_001:0809c16_0",
        "context_with_next_sentence": true
    },
    {
        "source_sentence": "私自念言：「如我今日精神昏迷、心智失識，不知今者為是本形？",
        "from": "T16n0703_001:0809c16_1",
        "context_with_next_sentence": true
    },
    {
        "source_sentence": "更受身耶？",
        "from": "T16n0703_001:0809c18_2",
        "context_with_next_sentence": true
    },
    {
        "source_sentence": "辛苦荼毒世所無偶，譬如林樹無花眾蜂遠離，被霜之草葉自燋捲，枯涸之池鴻鴈不遊，被燒之林麋鹿不趣，田苗刈盡無人捃拾。",
        "from": "T16n0703_001:0809c18_3",
        "context_with_next_sentence": true
    },
    {
        "source_sentence": "今日貧困，說往富樂但謂虛談，誰肯信之？",
        "from": "T16n0703_001:0809c21_4",
        "context_with_next_sentence": true
    },
    {
        "source_sentence": "世人甚眾，無知我者。",
        "from": "T16n0703_001:0809c22_5",
        "context_with_next_sentence": true
    },
    {
        "source_sentence": "由我貧窮，所向無路。",
        "from": "T16n0703_001:0809c22_6",
        "context_with_next_sentence": true
    },
    {
        "source_sentence": "譬如曠野為火所焚，人不喜樂；如枯樹無蔭，無依投者；如苗被雹霜，捐棄不收；如毒蛇室，人皆遠離；如雜毒食，無有甞者；如空塚間，無人趣向；如惡廁溷，臭穢盈集；如魁膾者，人所惡賤；如常偷賊，人所猜疑。",
        "from": "T16n0703_001:0809c23_7",
        "context_with_next_sentence": true
    },
    {
        "source_sentence": "我亦如是，所向之處動作譏嫌，所可談說發言生過。",
        "from": "T16n0703_001:0809c28_8",
        "context_with_next_sentence": true
    },
    {
        "source_sentence": "雖說好語，他以為非；若造善業，他以為鄙。",
        "from": "T16n0703_001:0809c29_9",
        "context_with_next_sentence": true
    },
    {
        "source_sentence": "所為機捷，復嫌輕躁；若復舒緩，又言重直。",
        "from": "T16n0703_001:0810a01_10",
        "context_with_next_sentence": true
    },
    {
        "source_sentence": "設復讚歎，人謂諂譽；若不加譽，復生誹謗，言此貧人常無好語。",
        "from": "T16n0703_001:0810a02_11",
        "context_with_next_sentence": true
    },
    {
        "source_sentence": "若復教授，復言詐偽耆舊，強有所知。",
        "from": "T16n0703_001:0810a04_12",
        "context_with_next_sentence": true
    },
    {
        "source_sentence": "若廣言說，人謂多舌；若默無言，人謂藏情。",
        "from": "T16n0703_001:0810a04_13",
        "context_with_next_sentence": true
    },
    {
        "source_sentence": "若正直說，復云麁獷；若求人意，復言諂曲。",
        "from": "T16n0703_001:0810a05_14",
        "context_with_next_sentence": true
    },
    {
        "source_sentence": "若數親附，復言幻惑；若不親附，復言驕誕。",
        "from": "T16n0703_001:0810a06_15",
        "context_with_next_sentence": true
    },
    {
        "source_sentence": "若順他所說，復言詐取他意；若不隨順，復言自專。",
        "from": "T16n0703_001:0810a07_16",
        "context_with_next_sentence": true
    },
    {
        "source_sentence": "若屈意承望，罵言寒賤；若不屈意，言是貧人猶故自我。",
        "from": "T16n0703_001:0810a09_17",
        "context_with_next_sentence": true
    },
    {
        "source_sentence": "若小自寬放，言其愚癡無有拘忌；若自攝撿，言其空麁詐自端礭。",
        "from": "T16n0703_001:0810a10_18",
        "context_with_next_sentence": true
    },
    {
        "source_sentence": "若復歡逸，言其譸張狀似狂人；若復憂慘，言其舍毒初無歡心。",
        "from": "T16n0703_001:0810a11_19",
        "context_with_next_sentence": true
    },
    {
        "source_sentence": "若聞他語有所不盡，為其判釋，言其命趣以愚代智耐著之甚；若復默然，復言頑嚚不識道理；若小戲論，言不信罪福。",
        "from": "T16n0703_001:0810a13_20",
        "context_with_next_sentence": true
    },
    {
        "source_sentence": "若有所索，言其苟得不知廉恥；若無所索，言今雖不求後望大得。",
        "from": "T16n0703_001:0810a16_21",
        "context_with_next_sentence": true
    },
    {
        "source_sentence": "若言引經書，復云詐作聰明；若言語樸素，復嫌踈鈍。",
        "from": "T16n0703_001:0810a17_22",
        "context_with_next_sentence": true
    },
    {
        "source_sentence": "若公論事實，復言強說；若私屏正語，復言讒佞。",
        "from": "T16n0703_001:0810a19_0",
        "context_with_next_sentence": true
    },
    {
        "source_sentence": "若著新衣，復言假借嚴飾；若著弊衣，復言儜劣寒悴。",
        "from": "T16n0703_001:0810a20_1",
        "context_with_next_sentence": true
    },
    {
        "source_sentence": "若多飲食，復言飢餓饕餮；若少飲食，言腹中實飢詐作清廉。",
        "from": "T16n0703_001:0810a21_2",
        "context_with_next_sentence": true
    },
    {
        "source_sentence": "若說經論，言顯己所知、彰我闇短；若不說經論，言愚癡無識，可使放牛。",
        "from": "T16n0703_001:0810a22_3",
        "context_with_next_sentence": true
    },
    {
        "source_sentence": "若自道昔事業，言誇業自譽；若自杜默，言門資淺薄。",
        "from": "T16n0703_001:0810a24_4",
        "context_with_next_sentence": true
    },
    {
        "source_sentence": "諸貧窮者行來進止言說俯仰，盡是愆過；富貴之人作諸非法都無過患，舉措云為斯皆得所。",
        "from": "T16n0703_001:0810a25_5",
        "context_with_next_sentence": true
    },
    {
        "source_sentence": "貧窮之人如起尸鬼，一切怖畏，如遇死病難可療治，如曠野嶮處絕無水草，如墮大海沒溺洪流，如人捺咽不得出氣，如眼上翳不知所至，如厚垢穢難可洗去，亦如怨家雖同衣食不捨惡心，如夏暴井入中斷氣，如入深泥滯不可出，如山暴水駃流吹漂樹木摧折。",
        "from": "T16n0703_001:0810a27_6",
        "context_with_next_sentence": true
    },
    {
        "source_sentence": "貧亦如是，多諸艱難。",
        "from": "T16n0703_001:0810b05_7",
        "context_with_next_sentence": true
    },
    {
        "source_sentence": "貧窮又能毀壞壯年好色、氣力名聞、種族門戶，智慧持戒、布施慚愧、仁義信行、勇武意志悉能壞之。",
        "from": "T16n0703_001:0810b05_8",
        "context_with_next_sentence": true
    },
    {
        "source_sentence": "又復能生飢寒怨憎、輕躁褊狹、憂愁慘毒、嫌責罪負。",
        "from": "T16n0703_001:0810b07_9",
        "context_with_next_sentence": true
    },
    {
        "source_sentence": "如是眾苦，從貧窮生。",
        "from": "T16n0703_001:0810b09_10",
        "context_with_next_sentence": true
    },
    {
        "source_sentence": "譬如伏藏多有雜物，貧伏藏中多有種種身心苦惱。",
        "from": "T16n0703_001:0810b09_11",
        "context_with_next_sentence": true
    },
    {
        "source_sentence": "夫富貴者，有好威德、姿貌從容、意度寬廣、禮義競興，能生智勇、增長家業、眷屬和讓、善名遠聞。」",
        "from": "T16n0703_001:0810b10_12",
        "context_with_next_sentence": true
    },
    {
        "source_sentence": "燈指思惟：「我今貧厄，世間少比。",
        "from": "T16n0703_001:0810b13_13",
        "context_with_next_sentence": true
    },
    {
        "source_sentence": "正欲捨身，不能自殞；當作何方以自存濟？」",
        "from": "T16n0703_001:0810b13_14",
        "context_with_next_sentence": true
    },
    {
        "source_sentence": "復作是念：「世人所鄙，不過擔尸。",
        "from": "T16n0703_001:0810b14_15",
        "context_with_next_sentence": true
    },
    {
        "source_sentence": "此事雖惡，交無後世受苦之業。",
        "from": "T16n0703_001:0810b15_16",
        "context_with_next_sentence": true
    },
    {
        "source_sentence": "若當餘作，或值殺生作諸不善。",
        "from": "T16n0703_001:0810b16_17",
        "context_with_next_sentence": true
    },
    {
        "source_sentence": "以此而言，我請為之。」",
        "from": "T16n0703_001:0810b17_18",
        "context_with_next_sentence": true
    },
    {
        "source_sentence": "爾時有人聞其此語，即雇擔尸。",
        "from": "T16n0703_001:0810b17_19",
        "context_with_next_sentence": true
    },
    {
        "source_sentence": "燈指取直，尋從其言，擔負死人到於塚間，意欲擲棄。",
        "from": "T16n0703_001:0810b18_20",
        "context_with_next_sentence": true
    },
    {
        "source_sentence": "于時死人急抱燈指，譬如小兒抱其父母，急捉不放，盡力挽却不能得去。",
        "from": "T16n0703_001:0810b19_21",
        "context_with_next_sentence": true
    },
    {
        "source_sentence": "死人著脊，猶如胡膠，不可得脫。",
        "from": "T16n0703_001:0810b21_22",
        "context_with_next_sentence": true
    },
    {
        "source_sentence": "排推不離，甚大怖畏，作是念言：「我於今日擔此死人，欲何處活？」",
        "from": "T16n0703_001:0810b22_23",
        "context_with_next_sentence": true
    },
    {
        "source_sentence": "即詣旃陀羅村語言：「誰能却我背上死尸，當重相雇。」",
        "from": "T16n0703_001:0810b23_24",
        "context_with_next_sentence": true
    },
    {
        "source_sentence": "諸旃陀羅詳共盡力共挽却之，亦不肯去。",
        "from": "T16n0703_001:0810b24_25",
        "context_with_next_sentence": true
    },
    {
        "source_sentence": "餘見之者罵燈指言：「狂人何為擔負死尸入人村落？」",
        "from": "T16n0703_001:0810b25_26",
        "context_with_next_sentence": true
    },
    {
        "source_sentence": "競以杖石而打擲之，身體傷破，痛懼並至。",
        "from": "T16n0703_001:0810b27_27",
        "context_with_next_sentence": true
    },
    {
        "source_sentence": "有人憐愍將其詣城，遂到城門。",
        "from": "T16n0703_001:0810b28_28",
        "context_with_next_sentence": true
    },
    {
        "source_sentence": "既到門下，守門之人逆遮打之，不得近門。",
        "from": "T16n0703_001:0810b28_29",
        "context_with_next_sentence": true
    },
    {
        "source_sentence": "「此何癡人，擔負死尸欲來入城。」",
        "from": "T16n0703_001:0810b29_30",
        "context_with_next_sentence": true
    },
    {
        "source_sentence": "自見己身被諸杖木，身體皆破，甚懷懊惱發聲大哭，而作是言：「我正為食作此鄙事。",
        "from": "T16n0703_001:0810c01_31",
        "context_with_next_sentence": true
    },
    {
        "source_sentence": "今日忽然遭此大苦，由我貧困不擇作處為斯賤業，冀得價直以自存活。",
        "from": "T16n0703_001:0810c03_32",
        "context_with_next_sentence": true
    },
    {
        "source_sentence": "如何一旦復值苦毒？",
        "from": "T16n0703_001:0810c05_33",
        "context_with_next_sentence": true
    },
    {
        "source_sentence": "寧作餘死，不負尸生。」",
        "from": "T16n0703_001:0810c05_34",
        "context_with_next_sentence": true
    },
    {
        "source_sentence": "且哭且言。",
        "from": "T16n0703_001:0810c06_35",
        "context_with_next_sentence": true
    },
    {
        "source_sentence": "時守門者深生憐愍，放令還家。",
        "from": "T16n0703_001:0810c06_36",
        "context_with_next_sentence": true
    },
    {
        "source_sentence": "到自空室，先同乞索諸貧人等共住之者，遙見死尸在其背上，悉皆捨去。",
        "from": "T16n0703_001:0810c07_37",
        "context_with_next_sentence": true
    },
    {
        "source_sentence": "既到舍已，尸自墮地。",
        "from": "T16n0703_001:0810c09_38",
        "context_with_next_sentence": true
    },
    {
        "source_sentence": "燈指于時踰增惶怖，悶絕躄地，久乃得穌。",
        "from": "T16n0703_001:0810c09_39",
        "context_with_next_sentence": true
    },
    {
        "source_sentence": "尋見死尸手指純是黃金，雖復怖畏，見是好金即前視之，以刀試割實是真金。",
        "from": "T16n0703_001:0810c10_40",
        "context_with_next_sentence": true
    },
    {
        "source_sentence": "既得金已，心生歡喜，復剪頭項手足。",
        "from": "T16n0703_001:0810c12_41",
        "context_with_next_sentence": true
    },
    {
        "source_sentence": "如是剪已，尋復還生。",
        "from": "T16n0703_001:0810c13_42",
        "context_with_next_sentence": true
    },
    {
        "source_sentence": "須臾之頃，金頭手足其積過人。",
        "from": "T16n0703_001:0810c13_43",
        "context_with_next_sentence": true
    },
    {
        "source_sentence": "譬如王者失國還復本位，如盲得眼視瞻明了，如久思他女得與交歡，如學禪者忽得道證，燈指歡喜亦復如是。",
        "from": "T16n0703_001:0810c14_44",
        "context_with_next_sentence": true
    },
    {
        "source_sentence": "庫藏珍寶倍勝於前，威德名譽有過先日，親里朋友、妻子僮僕一切還來。",
        "from": "T16n0703_001:0810c17_45",
        "context_with_next_sentence": true
    },
    {
        "source_sentence": "燈指歎曰：「嗚呼怪哉！",
        "from": "T16n0703_001:0810c19_46",
        "context_with_next_sentence": true
    },
    {
        "source_sentence": "富有大力，能使世人來歸極疾。",
        "from": "T16n0703_001:0810c19_47",
        "context_with_next_sentence": true
    },
    {
        "source_sentence": "嗚呼怪哉！",
        "from": "T16n0703_001:0810c20_48",
        "context_with_next_sentence": true
    },
    {
        "source_sentence": "貧有大力，能使所親捨我極速。",
        "from": "T16n0703_001:0810c20_49",
        "context_with_next_sentence": true
    },
    {
        "source_sentence": "我先貧時，素所親昵交遊道絕，總無一人與我語者。",
        "from": "T16n0703_001:0810c21_50",
        "context_with_next_sentence": true
    },
    {
        "source_sentence": "今日一切顒顒承事，合掌恭敬。",
        "from": "T16n0703_001:0810c22_51",
        "context_with_next_sentence": true
    },
    {
        "source_sentence": "假使生處如帝釋、勇力如羅摩、知見如天師，若無錢財都無所直。",
        "from": "T16n0703_001:0810c23_52",
        "context_with_next_sentence": true
    },
    {
        "source_sentence": "富者不問愚智皆稱好人，實無所知人以為智，亦得勇健諸善名聞。",
        "from": "T16n0703_001:0810c24_53",
        "context_with_next_sentence": true
    },
    {
        "source_sentence": "雖復醜陋老弊，少壯婦女樂至其邊。」",
        "from": "T16n0703_001:0810c26_54",
        "context_with_next_sentence": true
    },
    {
        "source_sentence": "阿闍世王聞其還富，尋即遣人來取其寶。",
        "from": "T16n0703_001:0810c27_55",
        "context_with_next_sentence": true
    },
    {
        "source_sentence": "其所取者，盡是死人；還擲屋中，見是真金。",
        "from": "T16n0703_001:0810c28_56",
        "context_with_next_sentence": true
    },
    {
        "source_sentence": "燈指知王欲得此寶，即以金頭手足以用上王，王既得已齎之還宮。",
        "from": "T16n0703_001:0810c29_57",
        "context_with_next_sentence": true
    },
    {
        "source_sentence": "於後燈指作是思惟，而說偈言：「五欲極輕動，　　如電毒蛇虫，　榮樂不久停，　　即生厭患心。」",
        "from": "T16n0703_001:0811a01_58",
        "context_with_next_sentence": true
    },
    {
        "source_sentence": "尋以珍寶施與眾人，於佛法中出家求道，精勤修習得阿羅漢。",
        "from": "T16n0703_001:0811a05_0",
        "context_with_next_sentence": true
    },
    {
        "source_sentence": "雖獲道果，而此尸寶常隨逐之。",
        "from": "T16n0703_001:0811a06_1",
        "context_with_next_sentence": true
    },
    {
        "source_sentence": "比丘問佛：「燈指比丘，以何因緣從生以來有是指光？",
        "from": "T16n0703_001:0811a08_0",
        "context_with_next_sentence": true
    },
    {
        "source_sentence": "以何因緣受此貧困？",
        "from": "T16n0703_001:0811a09_1",
        "context_with_next_sentence": true
    },
    {
        "source_sentence": "復何因緣有此尸寶常隨逐之？」",
        "from": "T16n0703_001:0811a09_2",
        "context_with_next_sentence": true
    },
    {
        "source_sentence": "佛告比丘：「至心諦聽，吾當為汝說其宿緣。",
        "from": "T16n0703_001:0811a10_3",
        "context_with_next_sentence": true
    },
    {
        "source_sentence": "燈指比丘，乃往古世生波羅[木*奈]國大長者家，為小兒時乘車在外，遊戲晚來門戶已閉。",
        "from": "T16n0703_001:0811a11_4",
        "context_with_next_sentence": true
    },
    {
        "source_sentence": "大喚開門，無人來應。",
        "from": "T16n0703_001:0811a13_5",
        "context_with_next_sentence": true
    },
    {
        "source_sentence": "良久母來與兒開門，瞋罵母言：『舉家擔死人去耶？",
        "from": "T16n0703_001:0811a14_0",
        "context_with_next_sentence": true
    },
    {
        "source_sentence": "賊來劫耶？",
        "from": "T16n0703_001:0811a15_1",
        "context_with_next_sentence": true
    },
    {
        "source_sentence": "何以無人與我開門。』",
        "from": "T16n0703_001:0811a15_2",
        "context_with_next_sentence": true
    },
    {
        "source_sentence": "以是業緣死墮地獄，地獄餘報還生人中受斯貧困。",
        "from": "T16n0703_001:0811a15_3",
        "context_with_next_sentence": true
    },
    {
        "source_sentence": "光指因緣、尸寶因緣，為汝更說。",
        "from": "T16n0703_001:0811a17_4",
        "context_with_next_sentence": true
    },
    {
        "source_sentence": "過去九十一劫有佛，名毘婆尸。",
        "from": "T16n0703_001:0811a17_5",
        "context_with_next_sentence": true
    },
    {
        "source_sentence": "彼佛入涅槃後，佛法住世。",
        "from": "T16n0703_001:0811a18_6",
        "context_with_next_sentence": true
    },
    {
        "source_sentence": "燈指爾時為大長者，其家大富。",
        "from": "T16n0703_001:0811a19_7",
        "context_with_next_sentence": true
    },
    {
        "source_sentence": "往至塔寺，恭敬禮拜。",
        "from": "T16n0703_001:0811a20_0",
        "context_with_next_sentence": true
    },
    {
        "source_sentence": "見有泥像一指破落，尋治此指，以金薄補之。",
        "from": "T16n0703_001:0811a20_1",
        "context_with_next_sentence": true
    },
    {
        "source_sentence": "修治已訖，尋發願言：『我以香華伎樂供養、治像功德因緣，持此功德願生天上人間，常得尊豪富貴，假令漏失尋還得之，使我於佛法中出家得道。』",
        "from": "T16n0703_001:0811a21_2",
        "context_with_next_sentence": true
    },
    {
        "source_sentence": "以治佛指故，得是指光及死尸寶聚。",
        "from": "T16n0703_001:0811a25_0",
        "context_with_next_sentence": true
    },
    {
        "source_sentence": "以惡口故，從地獄出，得貧窮果報。」",
        "from": "T16n0703_001:0811a25_1",
        "context_with_next_sentence": true
    },
    {
        "source_sentence": "佛說是燈指因緣經時，諸天人民散眾天華、作天伎樂供養已訖，便還天宮。",
        "from": "T16n0703_001:0811a26_2",
        "context_with_next_sentence": true
    },
    {
        "source_sentence": "以是因緣，少種福業於形像所得是福報，乃至涅槃形像尚爾，況復如來法身者乎。",
        "from": "T16n0703_001:0811a28_3",
        "context_with_next_sentence": true
    },
    {
        "source_sentence": "能於佛法如說修行，如此功德不可限量，若欲生天人中受諸快樂，應當至心聽法。",
        "from": "T16n0703_001:0811b01_4",
        "context_with_next_sentence": true
    },
    {
        "source_sentence": "以惡口因緣受大苦報，應畏眾苦，遠離惡口諸不善業。",
        "from": "T16n0703_001:0811b03_5",
        "context_with_next_sentence": true
    },
    {
        "source_sentence": "以此觀之，一切世人富貴榮華不足貪著，於諸人天尊貴不應喜樂。",
        "from": "T16n0703_001:0811b04_6",
        "context_with_next_sentence": true
    },
    {
        "source_sentence": "當知貧窮是大苦聚，欲斷貧窮不應慳貪。",
        "from": "T16n0703_001:0811b06_7",
        "context_with_next_sentence": true
    },
    {
        "source_sentence": "是以經中言貧窮者甚為大苦。",
        "from": "T16n0703_001:0811b07_8",
        "context_with_next_sentence": true
    },
    {
        "source_sentence": "燈指因緣經",
        "from": "T16n0703_001:0811b08_0",
        "context_with_next_sentence": false
    }
]