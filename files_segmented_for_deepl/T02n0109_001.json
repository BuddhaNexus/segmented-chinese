[
    {
        "source_sentence": "佛說轉法輪經",
        "from": "T02n0109_001:0503b02_0",
        "context_with_next_sentence": true
    },
    {
        "source_sentence": "後漢安息三藏安世高譯",
        "from": "T02n0109_001:0503b04_0",
        "context_with_next_sentence": true
    },
    {
        "source_sentence": "聞如是：一時，佛在波羅[木*奈]國鹿野樹下坐，時有千比丘諸天神，皆大會側塞空中，於是有自然法輪，飛來當佛前轉。",
        "from": "T02n0109_001:0503b05_0",
        "context_with_next_sentence": true
    },
    {
        "source_sentence": "佛以手撫輪曰：「止！",
        "from": "T02n0109_001:0503b07_1",
        "context_with_next_sentence": true
    },
    {
        "source_sentence": "往者吾從無數劫來，為名色轉受苦無量，今者癡愛之意已止，漏結之情已解，諸根已定生死已斷，不復轉於五道也。」",
        "from": "T02n0109_001:0503b08_2",
        "context_with_next_sentence": true
    },
    {
        "source_sentence": "輪即止。",
        "from": "T02n0109_001:0503b10_3",
        "context_with_next_sentence": true
    },
    {
        "source_sentence": "於是，佛告諸比丘：「世間有二事墮邊行，行道弟子捨家者，終身不當與從事。",
        "from": "T02n0109_001:0503b11_4",
        "context_with_next_sentence": true
    },
    {
        "source_sentence": "何等二？",
        "from": "T02n0109_001:0503b12_5",
        "context_with_next_sentence": true
    },
    {
        "source_sentence": "一為念在貪欲無清淨志，二為猗著身愛不能精進。",
        "from": "T02n0109_001:0503b13_0",
        "context_with_next_sentence": true
    },
    {
        "source_sentence": "是故退邊行，不得值佛道德具人。",
        "from": "T02n0109_001:0503b14_1",
        "context_with_next_sentence": true
    },
    {
        "source_sentence": "若此比丘不念貪欲著身愛行，可得受中，如來最正覺得眼得慧，從兩邊度自致泥洹。",
        "from": "T02n0109_001:0503b15_2",
        "context_with_next_sentence": true
    },
    {
        "source_sentence": "何謂受中？",
        "from": "T02n0109_001:0503b17_0",
        "context_with_next_sentence": true
    },
    {
        "source_sentence": "謂受八直之道，一曰正見，二曰正思，三曰正言，四曰正行，五曰正命，六曰正治，七曰正志，八曰正定。",
        "from": "T02n0109_001:0503b17_1",
        "context_with_next_sentence": true
    },
    {
        "source_sentence": "若諸比丘本末聞道，當已知甚苦為真諦，已一心受眼受禪思受慧見，覺所念令意解，當知甚苦習盡為真諦，已受眼觀禪思慧見，覺所念令意解，如是盡真諦。",
        "from": "T02n0109_001:0503b19_2",
        "context_with_next_sentence": true
    },
    {
        "source_sentence": "何謂為苦？",
        "from": "T02n0109_001:0503b23_3",
        "context_with_next_sentence": true
    },
    {
        "source_sentence": "謂生老苦、病苦，憂、悲、惱苦，怨憎會苦，所愛別苦，求不得苦，要從五陰受盛為苦。",
        "from": "T02n0109_001:0503b23_4",
        "context_with_next_sentence": true
    },
    {
        "source_sentence": "何謂苦習？",
        "from": "T02n0109_001:0503b25_5",
        "context_with_next_sentence": true
    },
    {
        "source_sentence": "謂從愛故而令復有樂性，不離在在貪憙，欲愛、色愛、不色之愛，是習為苦。",
        "from": "T02n0109_001:0503b25_6",
        "context_with_next_sentence": true
    },
    {
        "source_sentence": "何謂苦盡？",
        "from": "T02n0109_001:0503b27_7",
        "context_with_next_sentence": true
    },
    {
        "source_sentence": "謂覺從愛復有所樂，婬念不受，不念無餘無婬，捨之無復禪，如是為習盡。",
        "from": "T02n0109_001:0503b27_8",
        "context_with_next_sentence": true
    },
    {
        "source_sentence": "何謂苦習盡欲受道？",
        "from": "T02n0109_001:0503b29_9",
        "context_with_next_sentence": true
    },
    {
        "source_sentence": "謂受行八直道，正見、正思、正言、正行、正命、正治、正志、正定，是為苦習盡受道真諦也。",
        "from": "T02n0109_001:0503b29_10",
        "context_with_next_sentence": true
    },
    {
        "source_sentence": "「又是，比丘！",
        "from": "T02n0109_001:0503c03_0",
        "context_with_next_sentence": true
    },
    {
        "source_sentence": "苦為真諦，苦由習為真諦，苦習盡為真諦，苦習盡欲受道為真諦，若本在昔未聞是法者，當受眼觀禪行受慧見受覺念令意得解。",
        "from": "T02n0109_001:0503c03_1",
        "context_with_next_sentence": true
    },
    {
        "source_sentence": "若令在斯未聞是四諦法者，當受道眼、受禪思、受慧覺，令意行解。",
        "from": "T02n0109_001:0503c06_2",
        "context_with_next_sentence": true
    },
    {
        "source_sentence": "若諸在彼不得聞是四諦法者，亦當受眼、受禪、受慧、受覺，令意得解，是為四諦三轉合十二事，知而未淨者吾不與也。",
        "from": "T02n0109_001:0503c07_3",
        "context_with_next_sentence": true
    },
    {
        "source_sentence": "一切世間諸天人民，若梵、若魔、沙門、梵志，自知證已，受行戒、定、慧、解、度知見成，是為四極。",
        "from": "T02n0109_001:0503c10_4",
        "context_with_next_sentence": true
    },
    {
        "source_sentence": "是生後不復有，長離世間無復憂患。」",
        "from": "T02n0109_001:0503c12_5",
        "context_with_next_sentence": true
    },
    {
        "source_sentence": "佛說是時，賢者阿若拘鄰等及八千姟天，皆遠塵離垢諸法眼生。",
        "from": "T02n0109_001:0503c13_6",
        "context_with_next_sentence": true
    },
    {
        "source_sentence": "其千比丘漏盡意解，皆得阿羅漢，及上諸習法應當盡者一切皆轉。",
        "from": "T02n0109_001:0503c14_7",
        "context_with_next_sentence": true
    },
    {
        "source_sentence": "眾祐法輪聲三轉，諸天世間在法地者莫不遍聞，至于第一四天王、忉利天、焰天、兜術天、不驕樂天、化應聲天，至諸梵界須臾遍聞。",
        "from": "T02n0109_001:0503c16_8",
        "context_with_next_sentence": true
    },
    {
        "source_sentence": "爾時，佛界三千日月萬二千天地皆大震動，是為佛眾祐，始於波羅[木*奈]以無上法輪轉未轉者，照無數度諸天人從是得道。",
        "from": "T02n0109_001:0503c19_9",
        "context_with_next_sentence": true
    },
    {
        "source_sentence": "佛說是已，皆大歡喜。",
        "from": "T02n0109_001:0503c22_10",
        "context_with_next_sentence": true
    },
    {
        "source_sentence": "佛說轉法輪經",
        "from": "T02n0109_001:0503c23_0",
        "context_with_next_sentence": false
    }
]