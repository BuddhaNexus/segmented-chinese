[
    {
        "source_sentence": "大方廣佛華嚴經卷第六十八",
        "from": "T10n0279_068:0365a24_0",
        "context_with_next_sentence": true
    },
    {
        "source_sentence": "于闐國三藏實叉難陀奉　制譯",
        "from": "T10n0279_068:0365a26_0",
        "context_with_next_sentence": true
    },
    {
        "source_sentence": "入法界品第三十九之九",
        "from": "T10n0279_068:0365a27_0",
        "context_with_next_sentence": true
    },
    {
        "source_sentence": "爾時，善財童子，大智光明照啟其心，思惟觀察見諸法性，得了知一切言音陀羅尼門，得受持一切法輪陀羅尼門，得與一切眾生作所歸依大悲力，得觀察一切法義理光明門，得充滿法界清淨願，得普照十方一切法智光明，得遍莊嚴一切世界自在力，得普發起一切菩薩業圓滿願。",
        "from": "T10n0279_068:0365a28_0",
        "context_with_next_sentence": true
    },
    {
        "source_sentence": "漸次遊行，至險難國寶莊嚴城，處處尋覓婆須蜜多女。",
        "from": "T10n0279_068:0365b05_1",
        "context_with_next_sentence": true
    },
    {
        "source_sentence": "城中有人不知此女功德智慧，作如是念：「今此童子，諸根寂靜，智慧明了，不迷不亂，諦視一尋，無有疲懈，無所取著，目視不瞬，心無所動，甚深寬廣，猶如大海；不應於此婆須蜜女，有貪愛心，有顛倒心，生於淨想，生於欲想；不應為此女色所攝。",
        "from": "T10n0279_068:0365b06_2",
        "context_with_next_sentence": true
    },
    {
        "source_sentence": "「此童子者，不行魔行，不入魔境，不沒欲泥，不被魔縛，不應作處已能不作，有何等意而求此女？」",
        "from": "T10n0279_068:0365b12_3",
        "context_with_next_sentence": true
    },
    {
        "source_sentence": "其中有人先知此女有智慧者，告善財言：「善哉善哉！",
        "from": "T10n0279_068:0365b14_4",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0365b15_5",
        "context_with_next_sentence": true
    },
    {
        "source_sentence": "汝今乃能推求尋覓婆須蜜女，汝已獲得廣大善利。",
        "from": "T10n0279_068:0365b15_6",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0365b16_7",
        "context_with_next_sentence": true
    },
    {
        "source_sentence": "汝應決定求佛果位，決定欲為一切眾生作所依怙，決定欲拔一切眾生貪愛毒箭，決定欲破一切眾生於女色中所有淨想。",
        "from": "T10n0279_068:0365b17_0",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0365b19_1",
        "context_with_next_sentence": true
    },
    {
        "source_sentence": "婆須蜜女於此城內市鄽之北自宅中住。」",
        "from": "T10n0279_068:0365b19_2",
        "context_with_next_sentence": true
    },
    {
        "source_sentence": "時，善財童子聞是語已，歡喜踊躍，往詣其門。",
        "from": "T10n0279_068:0365b20_3",
        "context_with_next_sentence": true
    },
    {
        "source_sentence": "見其住宅廣博嚴麗，寶牆、寶樹及以寶塹，一一皆有十重圍遶；其寶塹中，香水盈滿，金沙布地，諸天寶華、優鉢羅華、波頭摩華、拘物頭華、芬陀利華遍覆水上；宮殿、樓閣處處分布，門闥、窓牖相望間列，咸施網鐸，悉置幡幢，無量珍奇以為嚴飾；瑠璃為地，眾寶間錯，燒諸沈水，塗以栴檀，懸眾寶鈴，風動成音，散諸天華遍布其地；種種嚴麗不可稱說，諸珍寶藏其數百千，十大園林以為莊嚴。",
        "from": "T10n0279_068:0365b21_4",
        "context_with_next_sentence": true
    },
    {
        "source_sentence": "爾時，善財見此女人，顏貌端嚴，色相圓滿，皮膚金色，目髮紺青，不長不短，不麁不細，欲界人、天無能與比；音聲美妙超諸梵世，一切眾生差別言音，悉皆具足，無不解了；深達字義，善巧談說，得如幻智，入方便門；眾寶瓔珞及諸嚴具莊嚴其身，如意摩尼以為寶冠而冠其首；復有無量眷屬圍遶，皆共善根同一行願，福德大藏具足無盡。",
        "from": "T10n0279_068:0365c02_5",
        "context_with_next_sentence": true
    },
    {
        "source_sentence": "時，婆須蜜多女從其身出廣大光明，普照宅中一切宮殿；遇斯光者，身得清涼。",
        "from": "T10n0279_068:0365c09_6",
        "context_with_next_sentence": true
    },
    {
        "source_sentence": "爾時，善財前詣其所，頂禮其足，合掌而住，白言：「聖者！",
        "from": "T10n0279_068:0365c11_7",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行？",
        "from": "T10n0279_068:0365c12_8",
        "context_with_next_sentence": true
    },
    {
        "source_sentence": "云何修菩薩道？",
        "from": "T10n0279_068:0365c14_9",
        "context_with_next_sentence": true
    },
    {
        "source_sentence": "我聞聖者善能教誨，願為我說！」",
        "from": "T10n0279_068:0365c14_10",
        "context_with_next_sentence": true
    },
    {
        "source_sentence": "彼即告言：「善男子！",
        "from": "T10n0279_068:0365c15_11",
        "context_with_next_sentence": true
    },
    {
        "source_sentence": "我得菩薩解脫，名：離貪欲際，隨其欲樂而為現身。",
        "from": "T10n0279_068:0365c15_12",
        "context_with_next_sentence": true
    },
    {
        "source_sentence": "若天見我，我為天女，形貌、光明殊勝無比；如是乃至人、非人等而見我者，我即為現人、非人女，隨其樂欲皆令得見。",
        "from": "T10n0279_068:0365c16_13",
        "context_with_next_sentence": true
    },
    {
        "source_sentence": "「若有眾生欲意所纏來詣我所，我為說法，彼聞法已，則離貪欲，得菩薩無著境界三昧；若有眾生暫見於我，則離貪欲，得菩薩歡喜三昧；若有眾生暫與我語，則離貪欲，得菩薩無礙音聲三昧；若有眾生暫執我手，則離貪欲，得菩薩遍往一切佛剎三昧；若有眾生暫昇我座，則離貪欲，得菩薩解脫光明三昧；若有眾生暫觀於我，則離貪欲，得菩薩寂靜莊嚴三昧；若有眾生見我頻申，則離貪欲，得菩薩摧伏外道三昧；若有眾生見我目瞬，則離貪欲，得菩薩佛境界光明三昧；若有眾生抱持於我，則離貪欲，得菩薩攝一切眾生恒不捨離三昧；若有眾生咂我脣吻，則離貪欲，得菩薩增長一切眾生福德藏三昧。",
        "from": "T10n0279_068:0365c19_14",
        "context_with_next_sentence": true
    },
    {
        "source_sentence": "凡有眾生親近於我，一切皆得住離貪際，入菩薩一切智地現前無礙解脫。」",
        "from": "T10n0279_068:0366a04_15",
        "context_with_next_sentence": true
    },
    {
        "source_sentence": "善財白言：「聖者種何善根、修何福業，而得成就如是自在？」",
        "from": "T10n0279_068:0366a06_16",
        "context_with_next_sentence": true
    },
    {
        "source_sentence": "答言：「善男子！",
        "from": "T10n0279_068:0366a07_17",
        "context_with_next_sentence": true
    },
    {
        "source_sentence": "我念過去，有佛出世，名為：高行；其王都城，名曰：妙門。",
        "from": "T10n0279_068:0366a07_18",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0366a09_19",
        "context_with_next_sentence": true
    },
    {
        "source_sentence": "彼高行如來哀愍眾生，入於王城蹈彼門閫，其城一切悉皆震動，忽然廣博，眾寶莊嚴，無量光明遞相映徹，種種寶華散布其地，諸天音樂同時俱奏，一切諸天充滿虛空。",
        "from": "T10n0279_068:0366a09_20",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0366a13_21",
        "context_with_next_sentence": true
    },
    {
        "source_sentence": "我於彼時，為長者妻，名曰：善慧；見佛神力，心生覺悟，則與其夫往詣佛所，以一寶錢而為供養。",
        "from": "T10n0279_068:0366a13_22",
        "context_with_next_sentence": true
    },
    {
        "source_sentence": "是時，文殊師利童子為佛侍者，為我說法，令發阿耨多羅三藐三菩提心。",
        "from": "T10n0279_068:0366a15_23",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0366a17_24",
        "context_with_next_sentence": true
    },
    {
        "source_sentence": "我唯知此菩薩離貪際解脫。",
        "from": "T10n0279_068:0366a17_25",
        "context_with_next_sentence": true
    },
    {
        "source_sentence": "如諸菩薩摩訶薩，成就無邊巧方便智，其藏廣大，境界無比；而我云何能知能說彼功德行？",
        "from": "T10n0279_068:0366a18_0",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0366a20_1",
        "context_with_next_sentence": true
    },
    {
        "source_sentence": "於此南方有城，名：善度；中有居士，名：鞞瑟胝羅，彼常供養栴檀座佛塔。",
        "from": "T10n0279_068:0366a20_2",
        "context_with_next_sentence": true
    },
    {
        "source_sentence": "汝詣彼問：菩薩云何學菩薩行、修菩薩道？」",
        "from": "T10n0279_068:0366a21_3",
        "context_with_next_sentence": true
    },
    {
        "source_sentence": "時，善財童子頂禮其足，遶無量匝，慇懃瞻仰，辭退而去。",
        "from": "T10n0279_068:0366a22_4",
        "context_with_next_sentence": true
    },
    {
        "source_sentence": "爾時，善財童子漸次遊行，至善度城，詣居士宅，頂禮其足，合掌而立，白言：「聖者！",
        "from": "T10n0279_068:0366a25_0",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行？",
        "from": "T10n0279_068:0366a26_1",
        "context_with_next_sentence": true
    },
    {
        "source_sentence": "云何修菩薩道？",
        "from": "T10n0279_068:0366a28_2",
        "context_with_next_sentence": true
    },
    {
        "source_sentence": "我聞聖者善能誘誨，願為我說！」",
        "from": "T10n0279_068:0366a28_3",
        "context_with_next_sentence": true
    },
    {
        "source_sentence": "居士告言：「善男子！",
        "from": "T10n0279_068:0366a29_4",
        "context_with_next_sentence": true
    },
    {
        "source_sentence": "我得菩薩解脫，名：不般涅槃際。",
        "from": "T10n0279_068:0366a29_5",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0366b01_6",
        "context_with_next_sentence": true
    },
    {
        "source_sentence": "我不生心言：『如是如來已般涅槃，如是如來現般涅槃，如是如來當般涅槃。』",
        "from": "T10n0279_068:0366b01_7",
        "context_with_next_sentence": true
    },
    {
        "source_sentence": "我知十方一切世界諸佛如來，畢竟無有般涅槃者，唯除為欲調伏眾生而示現耳。",
        "from": "T10n0279_068:0366b03_8",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0366b05_9",
        "context_with_next_sentence": true
    },
    {
        "source_sentence": "我開栴檀座如來塔門時，得三昧，名：佛種無盡。",
        "from": "T10n0279_068:0366b05_10",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0366b06_11",
        "context_with_next_sentence": true
    },
    {
        "source_sentence": "我念念中入此三昧，念念得知一切無量殊勝之事。」",
        "from": "T10n0279_068:0366b06_12",
        "context_with_next_sentence": true
    },
    {
        "source_sentence": "善財白言：「此三昧者，境界云何？」",
        "from": "T10n0279_068:0366b07_13",
        "context_with_next_sentence": true
    },
    {
        "source_sentence": "居士答言：「善男子！",
        "from": "T10n0279_068:0366b08_14",
        "context_with_next_sentence": true
    },
    {
        "source_sentence": "我入此三昧，隨其次第，見此世界一切諸佛，所謂：迦葉佛、拘那含牟尼佛、拘留孫佛、尸棄佛、毘婆尸佛、提舍佛、弗沙佛、無上勝佛、無上蓮華佛；如是等而為上首，於一念頃，得見百佛，得見千佛，得見百千佛，得見億佛、千億佛、百千億佛、阿庾多億佛、那由他億佛，乃至不可說不可說世界微塵數佛，如是一切，次第皆見。",
        "from": "T10n0279_068:0366b09_0",
        "context_with_next_sentence": true
    },
    {
        "source_sentence": "亦見彼佛，初始發心，種諸善根，獲勝神通，成就大願，修行妙行，具波羅蜜，入菩薩地，得清淨忍，摧伏魔軍，成正等覺，國土清淨，眾會圍遶，放大光明，轉妙法輪，神通變現；種種差別，我悉能持，我悉能憶，悉能觀察，分別顯示。",
        "from": "T10n0279_068:0366b16_1",
        "context_with_next_sentence": true
    },
    {
        "source_sentence": "未來彌勒佛等一切諸佛，現在毘盧遮那佛等一切諸佛，悉亦如是。",
        "from": "T10n0279_068:0366b21_2",
        "context_with_next_sentence": true
    },
    {
        "source_sentence": "如此世界，十方世界所有三世一切諸佛、聲聞、獨覺、諸菩薩眾，悉亦如是。",
        "from": "T10n0279_068:0366b22_3",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0366b24_4",
        "context_with_next_sentence": true
    },
    {
        "source_sentence": "我唯得此菩薩所得不般涅槃際解脫。",
        "from": "T10n0279_068:0366b24_5",
        "context_with_next_sentence": true
    },
    {
        "source_sentence": "如諸菩薩摩訶薩，以一念智普知三世，一念遍入一切三昧，如來智日恒照其心，於一切法無有分別，了一切佛悉皆平等、如來及我一切眾生等無有二，知一切法自性清淨，無有思慮，無有動轉，而能普入一切世間，離諸分別，住佛法印，悉能開悟法界眾生；而我云何能知能說彼功德行？",
        "from": "T10n0279_068:0366b25_6",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0366c03_7",
        "context_with_next_sentence": true
    },
    {
        "source_sentence": "於此南方有山，名：補怛洛迦；彼有菩薩，名：觀自在。",
        "from": "T10n0279_068:0366c03_8",
        "context_with_next_sentence": true
    },
    {
        "source_sentence": "汝詣彼問：菩薩云何學菩薩行、修菩薩道？」",
        "from": "T10n0279_068:0366c04_9",
        "context_with_next_sentence": true
    },
    {
        "source_sentence": "即說頌言：「海上有山多聖賢，　　眾寶所成極清淨，　華果樹林皆遍滿，　　泉流池沼悉具足。",
        "from": "T10n0279_068:0366c05_10",
        "context_with_next_sentence": true
    },
    {
        "source_sentence": "　勇猛丈夫觀自在，　　為利眾生住此山；　汝應往問諸功德，　　彼當示汝大方便。」",
        "from": "T10n0279_068:0366c08_0",
        "context_with_next_sentence": true
    },
    {
        "source_sentence": "時，善財童子頂禮其足，遶無量匝已，慇懃瞻仰，辭退而去。",
        "from": "T10n0279_068:0366c10_0",
        "context_with_next_sentence": true
    },
    {
        "source_sentence": "爾時，善財童子一心思惟彼居士教，入彼菩薩解脫之藏，得彼菩薩能隨念力，憶彼諸佛出現次第，念彼諸佛相續次第，持彼諸佛名號次第，觀彼諸佛所說妙法，知彼諸佛具足莊嚴，見彼諸佛成正等覺，了彼諸佛不思議業。",
        "from": "T10n0279_068:0366c12_0",
        "context_with_next_sentence": true
    },
    {
        "source_sentence": "漸次遊行，至於彼山，處處求覓此大菩薩。",
        "from": "T10n0279_068:0366c17_1",
        "context_with_next_sentence": true
    },
    {
        "source_sentence": "見其西面巖谷之中，泉流縈映，樹林蓊欝，香草柔軟，右旋布地。",
        "from": "T10n0279_068:0366c18_0",
        "context_with_next_sentence": true
    },
    {
        "source_sentence": "觀自在菩薩於金剛寶石上結跏趺坐，無量菩薩皆坐寶石恭敬圍遶，而為宣說大慈悲法，令其攝受一切眾生。",
        "from": "T10n0279_068:0366c19_1",
        "context_with_next_sentence": true
    },
    {
        "source_sentence": "善財見已，歡喜踊躍，合掌諦觀，目不暫瞬，作如是念：「善知識者，則是如來；善知識者，一切法雲；善知識者，諸功德藏；善知識者，難可值遇；善知識者，十力寶因；善知識者，無盡智炬；善知識者，福德根芽；善知識者，一切智門；善知識者，智海導師；善知識者，至一切智助道之具。」",
        "from": "T10n0279_068:0366c22_2",
        "context_with_next_sentence": true
    },
    {
        "source_sentence": "便即往詣大菩薩所。",
        "from": "T10n0279_068:0366c28_3",
        "context_with_next_sentence": true
    },
    {
        "source_sentence": "爾時，觀自在菩薩遙見善財，告言：「善來！",
        "from": "T10n0279_068:0366c28_4",
        "context_with_next_sentence": true
    },
    {
        "source_sentence": "汝發大乘意普攝眾生，起正直心專求佛法，大悲深重救護一切，普賢妙行相續現前，大願深心圓滿清淨，勤求佛法悉能領受，積集善根恒無厭足，順善知識不違其教；從文殊師利功德智慧大海所生，其心成熟，得佛勢力；已獲廣大三昧光明，專意希求甚深妙法，常見諸佛生大歡喜，智慧清淨猶如虛空，既自明了復為他說，安住如來智慧光明。」",
        "from": "T10n0279_068:0366c29_5",
        "context_with_next_sentence": true
    },
    {
        "source_sentence": "爾時，善財童子頂禮觀自在菩薩足，遶無數匝，合掌而住，白言：「聖者！",
        "from": "T10n0279_068:0367a08_6",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行？",
        "from": "T10n0279_068:0367a10_7",
        "context_with_next_sentence": true
    },
    {
        "source_sentence": "云何修菩薩道？",
        "from": "T10n0279_068:0367a11_8",
        "context_with_next_sentence": true
    },
    {
        "source_sentence": "我聞聖者善能教誨，願為我說！」",
        "from": "T10n0279_068:0367a11_9",
        "context_with_next_sentence": true
    },
    {
        "source_sentence": "菩薩告言：「善哉善哉！",
        "from": "T10n0279_068:0367a12_10",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0367a13_11",
        "context_with_next_sentence": true
    },
    {
        "source_sentence": "汝已能發阿耨多羅三藐三菩提心。",
        "from": "T10n0279_068:0367a13_12",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0367a14_13",
        "context_with_next_sentence": true
    },
    {
        "source_sentence": "我已成就菩薩大悲行解脫門。",
        "from": "T10n0279_068:0367a14_14",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0367a14_15",
        "context_with_next_sentence": true
    },
    {
        "source_sentence": "我以此菩薩大悲行門，平等教化一切眾生相續不斷。",
        "from": "T10n0279_068:0367a15_16",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0367a16_17",
        "context_with_next_sentence": true
    },
    {
        "source_sentence": "我住此大悲行門，常在一切諸如來所，普現一切眾生之前。",
        "from": "T10n0279_068:0367a16_18",
        "context_with_next_sentence": true
    },
    {
        "source_sentence": "或以布施，攝取眾生；或以愛語，或以利行，或以同事，攝取眾生；或現色身，攝取眾生；或現種種不思議色淨光明網，攝取眾生；或以音聲，或以威儀，或為說法，或現神變，令其心悟而得成熟；或為化現同類之形，與其共居而成熟之。",
        "from": "T10n0279_068:0367a17_19",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0367a23_20",
        "context_with_next_sentence": true
    },
    {
        "source_sentence": "我修行此大悲行門，願常救護一切眾生；願一切眾生，離險道怖，離熱惱怖，離迷惑怖，離繫縛怖，離殺害怖，離貧窮怖，離不活怖，離惡名怖，離於死怖，離大眾怖，離惡趣怖，離黑闇怖，離遷移怖，離愛別怖，離怨會怖，離逼迫身怖，離逼迫心怖，離憂悲怖。",
        "from": "T10n0279_068:0367a23_21",
        "context_with_next_sentence": true
    },
    {
        "source_sentence": "復作是願：『願諸眾生，若念於我，若稱我名，若見我身，皆得免離一切怖畏。』",
        "from": "T10n0279_068:0367a29_22",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0367b01_23",
        "context_with_next_sentence": true
    },
    {
        "source_sentence": "我以此方便，令諸眾生離怖畏已，復教令發阿耨多羅三藐三菩提心永不退轉。",
        "from": "T10n0279_068:0367b01_24",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0367b03_25",
        "context_with_next_sentence": true
    },
    {
        "source_sentence": "我唯得此菩薩大悲行門。",
        "from": "T10n0279_068:0367b03_26",
        "context_with_next_sentence": true
    },
    {
        "source_sentence": "如諸菩薩摩訶薩，已淨普賢一切願，已住普賢一切行，常行一切諸善法，常入一切諸三昧，常住一切無邊劫，常知一切三世法，常詣一切無邊剎，常息一切眾生惡，常長一切眾生善，常絕眾生生死流；而我云何能知能說彼功德行？」",
        "from": "T10n0279_068:0367b04_27",
        "context_with_next_sentence": true
    },
    {
        "source_sentence": "爾時，東方有一菩薩，名曰：正趣，從空中來，至娑婆世界輪圍山頂，以足按地；其娑婆世界六種震動，一切皆以眾寶莊嚴。",
        "from": "T10n0279_068:0367b09_28",
        "context_with_next_sentence": true
    },
    {
        "source_sentence": "正趣菩薩放身光明，映蔽一切日、月、星、電，天龍八部、釋、梵、護世所有光明皆如聚墨；其光普照一切地獄、畜生、餓鬼、閻羅王處，令諸惡趣，眾苦皆滅，煩惱不起，憂悲悉離。",
        "from": "T10n0279_068:0367b12_29",
        "context_with_next_sentence": true
    },
    {
        "source_sentence": "又於一切諸佛國土，普雨一切華香、瓔珞、衣服、幢蓋；如是所有諸莊嚴具，供養於佛。",
        "from": "T10n0279_068:0367b16_30",
        "context_with_next_sentence": true
    },
    {
        "source_sentence": "復隨眾生心之所樂，普於一切諸宮殿中而現其身，令其見者皆悉歡喜，然後來詣觀自在所。",
        "from": "T10n0279_068:0367b18_31",
        "context_with_next_sentence": true
    },
    {
        "source_sentence": "時，觀自在菩薩告善財言：「善男子！",
        "from": "T10n0279_068:0367b20_32",
        "context_with_next_sentence": true
    },
    {
        "source_sentence": "汝見正趣菩薩來此會不？」",
        "from": "T10n0279_068:0367b21_0",
        "context_with_next_sentence": true
    },
    {
        "source_sentence": "白言：「已見。」",
        "from": "T10n0279_068:0367b21_1",
        "context_with_next_sentence": true
    },
    {
        "source_sentence": "告言：「善男子！",
        "from": "T10n0279_068:0367b21_2",
        "context_with_next_sentence": true
    },
    {
        "source_sentence": "汝可往問：菩薩云何學菩薩行、修菩薩道？」",
        "from": "T10n0279_068:0367b22_3",
        "context_with_next_sentence": true
    },
    {
        "source_sentence": "爾時，善財童子敬承其教，遽即往詣彼菩薩所，頂禮其足，合掌而立，白言：「聖者！",
        "from": "T10n0279_068:0367b24_0",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行？",
        "from": "T10n0279_068:0367b25_1",
        "context_with_next_sentence": true
    },
    {
        "source_sentence": "云何修菩薩道？",
        "from": "T10n0279_068:0367b27_2",
        "context_with_next_sentence": true
    },
    {
        "source_sentence": "我聞聖者善能教誨，願為我說！」",
        "from": "T10n0279_068:0367b27_3",
        "context_with_next_sentence": true
    },
    {
        "source_sentence": "正趣菩薩言：「善男子！",
        "from": "T10n0279_068:0367b28_4",
        "context_with_next_sentence": true
    },
    {
        "source_sentence": "我得菩薩解脫，名：普門速疾行。」",
        "from": "T10n0279_068:0367b28_5",
        "context_with_next_sentence": true
    },
    {
        "source_sentence": "善財言：「聖者！",
        "from": "T10n0279_068:0367b29_6",
        "context_with_next_sentence": true
    },
    {
        "source_sentence": "於何佛所得此法門？",
        "from": "T10n0279_068:0367b29_7",
        "context_with_next_sentence": true
    },
    {
        "source_sentence": "所從來剎，去此幾何？",
        "from": "T10n0279_068:0367c01_8",
        "context_with_next_sentence": true
    },
    {
        "source_sentence": "發來久如？」",
        "from": "T10n0279_068:0367c01_9",
        "context_with_next_sentence": true
    },
    {
        "source_sentence": "告言：「善男子！",
        "from": "T10n0279_068:0367c02_10",
        "context_with_next_sentence": true
    },
    {
        "source_sentence": "此事難知，一切世間天、人、阿脩羅、沙門、婆羅門等所不能了；唯勇猛精進無退無怯諸菩薩眾，已為一切善友所攝、諸佛所念，善根具足，志樂清淨，得菩薩根，有智慧眼，能聞能持，能解能說。」",
        "from": "T10n0279_068:0367c02_11",
        "context_with_next_sentence": true
    },
    {
        "source_sentence": "善財言：「聖者！",
        "from": "T10n0279_068:0367c06_12",
        "context_with_next_sentence": true
    },
    {
        "source_sentence": "我承佛神力、善知識力，能信能受，願為我說！」",
        "from": "T10n0279_068:0367c07_0",
        "context_with_next_sentence": true
    },
    {
        "source_sentence": "正趣菩薩言：「善男子！",
        "from": "T10n0279_068:0367c08_0",
        "context_with_next_sentence": true
    },
    {
        "source_sentence": "我從東方妙藏世界普勝生佛所而來此土，於彼佛所得此法門，從彼發來已經不可說不可說佛剎微塵數劫，一一念中舉不可說不可說佛剎微塵數步，一一步過不可說不可說世界微塵數佛剎。",
        "from": "T10n0279_068:0367c08_1",
        "context_with_next_sentence": true
    },
    {
        "source_sentence": "一一佛剎，我皆遍入，至其佛所，以妙供具而為供養；此諸供具，皆是無上心所成，無作法所印，諸如來所忍，諸菩薩所歎。",
        "from": "T10n0279_068:0367c13_0",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0367c15_1",
        "context_with_next_sentence": true
    },
    {
        "source_sentence": "我又普見彼世界中一切眾生，悉知其心，悉知其根，隨其欲解，現身說法，或放光明，或施財寶，種種方便，教化調伏，無有休息。",
        "from": "T10n0279_068:0367c15_2",
        "context_with_next_sentence": true
    },
    {
        "source_sentence": "如從東方，南、西、北方，四維、上、下，亦復如是。",
        "from": "T10n0279_068:0367c18_3",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0367c19_4",
        "context_with_next_sentence": true
    },
    {
        "source_sentence": "我唯得此菩薩普疾行解脫，能疾周遍到一切處。",
        "from": "T10n0279_068:0367c19_5",
        "context_with_next_sentence": true
    },
    {
        "source_sentence": "如諸菩薩摩訶薩，普於十方無所不至，智慧境界等無差別，善布其身悉遍法界，至一切道，入一切剎，知一切法，到一切世，平等演說一切法門，同時照耀一切眾生，於諸佛所不生分別，於一切處無有障礙；而我云何能知能說彼功德行？",
        "from": "T10n0279_068:0367c21_0",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0367c26_1",
        "context_with_next_sentence": true
    },
    {
        "source_sentence": "於此南方有城，名：墮羅鉢底；其中有神，名曰：大天。",
        "from": "T10n0279_068:0367c26_2",
        "context_with_next_sentence": true
    },
    {
        "source_sentence": "汝詣彼問：菩薩云何學菩薩行、修菩薩道？」",
        "from": "T10n0279_068:0367c27_3",
        "context_with_next_sentence": true
    },
    {
        "source_sentence": "時，善財童子頂禮其足，遶無數匝，慇懃瞻仰，辭退而去。",
        "from": "T10n0279_068:0367c28_4",
        "context_with_next_sentence": true
    },
    {
        "source_sentence": "爾時，善財童子入菩薩廣大行，求菩薩智慧境，見菩薩神通事，念菩薩勝功德，生菩薩大歡喜，起菩薩堅精進，入菩薩不思議自在解脫，行菩薩功德地，觀菩薩三昧地，住菩薩總持地，入菩薩大願地，得菩薩辯才地，成菩薩諸力地。",
        "from": "T10n0279_068:0368a01_0",
        "context_with_next_sentence": true
    },
    {
        "source_sentence": "漸次遊行，至於彼城，推問大天今在何所？",
        "from": "T10n0279_068:0368a06_1",
        "context_with_next_sentence": true
    },
    {
        "source_sentence": "人咸告言：「在此城內，現廣大身，為眾說法。」",
        "from": "T10n0279_068:0368a07_2",
        "context_with_next_sentence": true
    },
    {
        "source_sentence": "爾時，善財至大天所，頂禮其足，於前合掌而作是言：「聖者！",
        "from": "T10n0279_068:0368a08_3",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行？",
        "from": "T10n0279_068:0368a09_4",
        "context_with_next_sentence": true
    },
    {
        "source_sentence": "云何修菩薩道？",
        "from": "T10n0279_068:0368a10_5",
        "context_with_next_sentence": true
    },
    {
        "source_sentence": "我聞聖者善能教誨，願為我說！」",
        "from": "T10n0279_068:0368a11_6",
        "context_with_next_sentence": true
    },
    {
        "source_sentence": "爾時，大天長舒四手，取四大海水自洗其面，持諸金華以散善財，而告之言：「善男子！",
        "from": "T10n0279_068:0368a11_7",
        "context_with_next_sentence": true
    },
    {
        "source_sentence": "一切菩薩，難可得見，難可得聞，希出世間，於眾生中最為第一，是諸人中芬陀利華，為眾生歸，為眾生救，為諸世間作安隱處，為諸世間作大光明，示迷惑者安隱正道；為大導師，引諸眾生入佛法門；為大法將，善能守護一切智城。",
        "from": "T10n0279_068:0368a13_8",
        "context_with_next_sentence": true
    },
    {
        "source_sentence": "菩薩如是難可值遇，唯身、語、意無過失者，然後乃得見其形像、聞其辯才，於一切時常現在前。",
        "from": "T10n0279_068:0368a19_9",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0368a21_10",
        "context_with_next_sentence": true
    },
    {
        "source_sentence": "我已成就菩薩解脫，名為：雲網。」",
        "from": "T10n0279_068:0368a21_11",
        "context_with_next_sentence": true
    },
    {
        "source_sentence": "善財言：「聖者！",
        "from": "T10n0279_068:0368a22_12",
        "context_with_next_sentence": true
    },
    {
        "source_sentence": "雲網解脫境界云何？」",
        "from": "T10n0279_068:0368a22_13",
        "context_with_next_sentence": true
    },
    {
        "source_sentence": "爾時，大天於善財前，示現金聚、銀聚、瑠璃聚、玻瓈聚、硨磲聚、碼碯聚、大焰寶聚、離垢藏寶聚、大光明寶聚、普現十方寶聚、寶冠聚、寶印聚、寶瓔珞聚、寶璫聚、寶釧聚、寶鎖聚、珠網聚、種種摩尼寶聚、一切莊嚴具聚、如意摩尼聚，皆如大山；又復示現一切華、一切鬘、一切香、一切燒香、一切塗香、一切衣服、一切幢幡、一切音樂、一切五欲娛樂之具，皆如山積；及現無數百千萬億諸童女眾。",
        "from": "T10n0279_068:0368a23_14",
        "context_with_next_sentence": true
    },
    {
        "source_sentence": "而彼大天告善財言：「善男子！",
        "from": "T10n0279_068:0368b02_15",
        "context_with_next_sentence": true
    },
    {
        "source_sentence": "可取此物，供養如來，修諸福德，并施一切，攝取眾生，令其修學檀波羅蜜，能捨難捨。",
        "from": "T10n0279_068:0368b03_16",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0368b05_17",
        "context_with_next_sentence": true
    },
    {
        "source_sentence": "如我為汝，示現此物，教汝行施；為一切眾生悉亦如是，皆令以此善根熏習，於三寶所、善知識所，恭敬供養，增長善法，發於無上菩提之意。",
        "from": "T10n0279_068:0368b05_18",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0368b08_19",
        "context_with_next_sentence": true
    },
    {
        "source_sentence": "若有眾生貪著五欲，自放逸者，為其示現不淨境界；若有眾生瞋恚、憍慢、多諍競者，為其示現極可怖形，如羅剎等飲血噉肉；令其見已，驚恐惶懼，心意調柔，捨離怨結。",
        "from": "T10n0279_068:0368b08_20",
        "context_with_next_sentence": true
    },
    {
        "source_sentence": "若有眾生惛沈、懶惰，為其示現王、賊、水、火及諸重疾；令其見已，心生惶怖，知有憂苦而自勉策。",
        "from": "T10n0279_068:0368b12_21",
        "context_with_next_sentence": true
    },
    {
        "source_sentence": "以如是等種種方便，令捨一切諸不善行，修行善法；令除一切波羅蜜障，具波羅蜜；令超一切障礙險道，到無障處。",
        "from": "T10n0279_068:0368b14_22",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0368b17_23",
        "context_with_next_sentence": true
    },
    {
        "source_sentence": "我唯知此雲網解脫。",
        "from": "T10n0279_068:0368b17_24",
        "context_with_next_sentence": true
    },
    {
        "source_sentence": "如諸菩薩摩訶薩，猶如帝釋，已能摧伏一切煩惱阿脩羅軍；猶如大水，普能消滅一切眾生諸煩惱火；猶如猛火，普能乾竭一切眾生諸愛欲水；猶如大風，普能吹倒一切眾生諸見取幢；猶如金剛，悉能摧破一切眾生諸我見山。",
        "from": "T10n0279_068:0368b17_25",
        "context_with_next_sentence": true
    },
    {
        "source_sentence": "而我云何能知能說彼功德行？",
        "from": "T10n0279_068:0368b22_26",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0368b23_27",
        "context_with_next_sentence": true
    },
    {
        "source_sentence": "此閻浮提摩竭提國菩提場中，有主地神，其名：安住。",
        "from": "T10n0279_068:0368b23_28",
        "context_with_next_sentence": true
    },
    {
        "source_sentence": "汝詣彼問：菩薩云何學菩薩行、修菩薩道？」",
        "from": "T10n0279_068:0368b24_29",
        "context_with_next_sentence": true
    },
    {
        "source_sentence": "時，善財童子禮大天足，遶無數匝，辭退而去。",
        "from": "T10n0279_068:0368b25_30",
        "context_with_next_sentence": true
    },
    {
        "source_sentence": "爾時，善財童子漸次遊行，趣摩竭提國菩提場內安住神所，百萬地神同在其中，更相謂言：「此來童子即是佛藏，必當普為一切眾生作所依處，必當普壞一切眾生無明[穀-禾+卵]藏。",
        "from": "T10n0279_068:0368b27_0",
        "context_with_next_sentence": true
    },
    {
        "source_sentence": "此人已生法王種中，當以離垢無礙法繒而冠其首，當開智慧大珍寶藏，摧伏一切邪論異道。」",
        "from": "T10n0279_068:0368c02_1",
        "context_with_next_sentence": true
    },
    {
        "source_sentence": "時，安住等百萬地神，放大光明，遍照三千大千世界，普令大地同時震吼，種種寶物處處莊嚴，影潔光流遞相鑒徹；一切葉樹俱時生長，一切華樹咸共開敷，一切果樹靡不成熟，一切河流遞相灌注，一切池沼悉皆盈滿；雨細香雨遍灑其地，風來吹華普散其上，無數音樂一時俱奏，天莊嚴具咸出美音；牛王、象王、師子王等，皆生歡喜，踊躍、哮吼，猶如大山相擊出聲；百千伏藏自然踊現。",
        "from": "T10n0279_068:0368c04_2",
        "context_with_next_sentence": true
    },
    {
        "source_sentence": "時，安住地神告善財言：「善來童子！",
        "from": "T10n0279_068:0368c13_0",
        "context_with_next_sentence": true
    },
    {
        "source_sentence": "汝於此地曾種善根，我為汝現，汝欲見不？」",
        "from": "T10n0279_068:0368c13_1",
        "context_with_next_sentence": true
    },
    {
        "source_sentence": "爾時，善財禮地神足，遶無數匝，合掌而立，白言：「聖者！",
        "from": "T10n0279_068:0368c14_2",
        "context_with_next_sentence": true
    },
    {
        "source_sentence": "唯然！",
        "from": "T10n0279_068:0368c15_3",
        "context_with_next_sentence": true
    },
    {
        "source_sentence": "欲見。」",
        "from": "T10n0279_068:0368c16_4",
        "context_with_next_sentence": true
    },
    {
        "source_sentence": "時，安住地神以足按地，百千億阿僧祇寶藏自然踊出，告言：「善男子！",
        "from": "T10n0279_068:0368c16_5",
        "context_with_next_sentence": true
    },
    {
        "source_sentence": "今此寶藏隨逐於汝，是汝往昔善根果報，是汝福力之所攝受，汝應隨意自在受用。",
        "from": "T10n0279_068:0368c17_6",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0368c19_7",
        "context_with_next_sentence": true
    },
    {
        "source_sentence": "我得菩薩解脫，名：不可壞智慧藏，常以此法成就眾生。",
        "from": "T10n0279_068:0368c19_8",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0368c21_9",
        "context_with_next_sentence": true
    },
    {
        "source_sentence": "我憶自從然燈佛來，常隨菩薩，恭敬守護，觀察菩薩所有心行、智慧境界、一切誓願、諸清淨行、一切三昧、廣大神通、大自在力、無能壞法，遍往一切諸佛國土，普授一切諸如來記，轉於一切諸佛法輪，廣說一切修多羅門，大法光明普皆照耀，教化調伏一切眾生，示現一切諸佛神變，我皆能領受、皆能憶持。",
        "from": "T10n0279_068:0368c21_10",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0368c28_11",
        "context_with_next_sentence": true
    },
    {
        "source_sentence": "乃往古世，過須彌山微塵數劫，有劫名：莊嚴，世界名：月幢，佛號：妙眼，於彼佛所得此法門。",
        "from": "T10n0279_068:0368c28_12",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0369a01_13",
        "context_with_next_sentence": true
    },
    {
        "source_sentence": "我於此法門，若入若出修習增長，常見諸佛未曾捨離，始從初得乃至賢劫，於其中間，值遇不可說不可說佛剎微塵數如來、應、正等覺，悉皆承事，恭敬供養；亦見彼佛詣菩提座，現大神力；亦見彼佛所有一切功德善根。",
        "from": "T10n0279_068:0369a01_14",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0369a06_15",
        "context_with_next_sentence": true
    },
    {
        "source_sentence": "我唯知此不可壞智慧藏法門。",
        "from": "T10n0279_068:0369a06_16",
        "context_with_next_sentence": true
    },
    {
        "source_sentence": "如諸菩薩摩訶薩常隨諸佛，能持一切諸佛所說，入一切佛甚深智慧，念念充遍一切法界，等如來身，生諸佛心，具諸佛法，作諸佛事；而我云何能知能說彼功德行？",
        "from": "T10n0279_068:0369a07_17",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0369a11_18",
        "context_with_next_sentence": true
    },
    {
        "source_sentence": "此閻浮提摩竭提國迦毘羅城，有主夜神，名：婆珊婆演底。",
        "from": "T10n0279_068:0369a11_19",
        "context_with_next_sentence": true
    },
    {
        "source_sentence": "汝詣彼問：菩薩云何學菩薩行、修菩薩道？」",
        "from": "T10n0279_068:0369a12_20",
        "context_with_next_sentence": true
    },
    {
        "source_sentence": "時，善財童子禮地神足，遶無數匝，慇懃瞻仰，辭退而去。",
        "from": "T10n0279_068:0369a13_21",
        "context_with_next_sentence": true
    },
    {
        "source_sentence": "爾時，善財童子一心思惟安住神教，憶持菩薩不可沮壞智藏解脫，修其三昧，學其軌則，觀其遊戲，入其微妙，得其智慧，達其平等，知其無邊，測其甚深。",
        "from": "T10n0279_068:0369a16_0",
        "context_with_next_sentence": true
    },
    {
        "source_sentence": "漸次遊行，至於彼城，從東門入，佇立未久，便見日沒。",
        "from": "T10n0279_068:0369a19_1",
        "context_with_next_sentence": true
    },
    {
        "source_sentence": "心念隨順諸菩薩教，渴仰欲見彼主夜神，於善知識生如來想，復作是念：「由善知識得周遍眼，普能明見十方境界；由善知識得廣大解，普能了達一切所緣；由善知識得三昧眼，普能觀察一切法門；由善知識得智慧眼，普能明照十方剎海。」",
        "from": "T10n0279_068:0369a20_2",
        "context_with_next_sentence": true
    },
    {
        "source_sentence": "作是念時，見彼夜神於虛空中，處寶樓閣香蓮華藏師子之座，身真金色，目髮紺青，形貌端嚴，見者歡喜，眾寶瓔珞以為嚴飾，身服朱衣，首戴梵冠，一切星宿炳然在體。",
        "from": "T10n0279_068:0369a26_3",
        "context_with_next_sentence": true
    },
    {
        "source_sentence": "於其身上一一毛孔，皆現化度無量無數惡道眾生，令其免離險難之像；是諸眾生，或生人中，或生天上，或有趣向二乘菩提，或有修行一切智道。",
        "from": "T10n0279_068:0369b01_4",
        "context_with_next_sentence": true
    },
    {
        "source_sentence": "又彼一一諸毛孔中，示現種種教化方便，或為現身，或為說法，或為示現聲聞乘道，或為示現獨覺乘道，或為示現諸菩薩行、菩薩勇猛、菩薩三昧、菩薩自在、菩薩住處、菩薩觀察、菩薩師子頻申、菩薩解脫遊戲，如是種種成熟眾生。",
        "from": "T10n0279_068:0369b04_5",
        "context_with_next_sentence": true
    },
    {
        "source_sentence": "善財童子見聞此已，心大歡喜，以身投地，禮夜神足，遶無數匝，於前合掌而作是言：「聖者！",
        "from": "T10n0279_068:0369b09_6",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，我心冀望依善知識獲諸如來功德法藏。",
        "from": "T10n0279_068:0369b11_7",
        "context_with_next_sentence": true
    },
    {
        "source_sentence": "唯願示我一切智道，我行於中，至十力地！」",
        "from": "T10n0279_068:0369b13_8",
        "context_with_next_sentence": true
    },
    {
        "source_sentence": "時，彼夜神告善財言：「善哉善哉！",
        "from": "T10n0279_068:0369b14_9",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0369b15_10",
        "context_with_next_sentence": true
    },
    {
        "source_sentence": "汝能深心敬善知識，樂聞其語，修行其教；以修行故，決定當得阿耨多羅三藐三菩提。",
        "from": "T10n0279_068:0369b15_11",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0369b17_12",
        "context_with_next_sentence": true
    },
    {
        "source_sentence": "我得菩薩破一切眾生癡暗法光明解脫。",
        "from": "T10n0279_068:0369b17_13",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0369b18_14",
        "context_with_next_sentence": true
    },
    {
        "source_sentence": "我於惡慧眾生，起大慈心；於不善業眾生，起大悲心；於作善業眾生，起於喜心；於善惡二行眾生，起不二心；於雜染眾生，起令生清淨心；於邪道眾生，起令生正行心；於劣解眾生，起令興大解心；於樂生死眾生，起令捨輪轉心；於住二乘道眾生，起令住一切智心。",
        "from": "T10n0279_068:0369b18_15",
        "context_with_next_sentence": true
    },
    {
        "source_sentence": "善男子！",
        "from": "T10n0279_068:0369b24_16",
        "context_with_next_sentence": true
    },
    {
        "source_sentence": "我以得此解脫故，常與如是心共相應。",
        "from": "T10n0279_068:0369b24_17",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0369b25_18",
        "context_with_next_sentence": true
    },
    {
        "source_sentence": "我於夜闇人靜，鬼、神、盜賊、諸惡眾生所遊行時，密雲重霧、惡風暴雨、日月星宿並皆昏蔽不見色時，見諸眾生，若入於海，若行於陸，山林、曠野、諸險難處，或遭盜賊，或乏資糧，或迷惑方隅，或忘失道路，慞惶憂怖不能自出；我時即以種種方便而救濟之。",
        "from": "T10n0279_068:0369b25_19",
        "context_with_next_sentence": true
    },
    {
        "source_sentence": "「為海難者，示作船師、魚王、馬王、龜王、象王、阿脩羅王及以海神；為彼眾生，止惡風雨，息大波浪，引其道路，示其洲岸，令免怖畏，悉得安隱。",
        "from": "T10n0279_068:0369c02_20",
        "context_with_next_sentence": true
    },
    {
        "source_sentence": "復作是念：『以此善根，迴施眾生，願令捨離一切諸苦。』",
        "from": "T10n0279_068:0369c05_21",
        "context_with_next_sentence": true
    },
    {
        "source_sentence": "「為在陸地一切眾生於夜暗中遭恐怖者，現作日月及諸星宿、晨霞、夕電種種光明，或作屋宅，或為人眾，令其得免恐怖之厄。",
        "from": "T10n0279_068:0369c06_22",
        "context_with_next_sentence": true
    },
    {
        "source_sentence": "復作是念：『以此善根，迴施眾生，悉令除滅諸煩惱暗。』",
        "from": "T10n0279_068:0369c09_23",
        "context_with_next_sentence": true
    },
    {
        "source_sentence": "一切眾生，有惜壽命，有愛名聞，有貪財寶，有重官位，有著男女，有戀妻妾，未稱所求，多生憂怖；我皆救濟，令其離苦。",
        "from": "T10n0279_068:0369c10_24",
        "context_with_next_sentence": true
    },
    {
        "source_sentence": "「為行山險而留難者，為作善神，現形親近；為作好鳥，發音慰悅；為作靈藥，舒光照耀；示其果樹，示其泉井，示正直道，示平坦地，令其免離一切憂厄。",
        "from": "T10n0279_068:0369c13_25",
        "context_with_next_sentence": true
    },
    {
        "source_sentence": "「為行曠野、稠林、險道，藤蘿所羂、雲霧所暗而恐怖者，示其正道，令得出離。",
        "from": "T10n0279_068:0369c16_26",
        "context_with_next_sentence": true
    },
    {
        "source_sentence": "作是念言：『願一切眾生，伐見稠林，截愛羅網，出生死野，滅煩惱暗，入一切智平坦正道，到無畏處畢竟安樂。』",
        "from": "T10n0279_068:0369c18_27",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0369c21_28",
        "context_with_next_sentence": true
    },
    {
        "source_sentence": "若有眾生，樂著國土而憂苦者；我以方便，令生厭離。",
        "from": "T10n0279_068:0369c21_29",
        "context_with_next_sentence": true
    },
    {
        "source_sentence": "作是念言：『願一切眾生不著諸蘊，住一切佛薩婆若境。』",
        "from": "T10n0279_068:0369c22_30",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0369c23_31",
        "context_with_next_sentence": true
    },
    {
        "source_sentence": "若有眾生，樂著聚落，貪愛宅舍，常處黑暗，受諸苦者；我為說法，令生厭離，令法滿足，令依法住。",
        "from": "T10n0279_068:0369c23_32",
        "context_with_next_sentence": true
    },
    {
        "source_sentence": "作是念言：『願一切眾生，悉不貪樂六處聚落，速得出離生死境界，究竟安住一切智城。』",
        "from": "T10n0279_068:0369c26_33",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0369c28_0",
        "context_with_next_sentence": true
    },
    {
        "source_sentence": "若有眾生行暗夜中，迷惑十方，於平坦路生險難想，於險難道起平坦想，以高為下，以下為高，其心迷惑，生大苦惱。",
        "from": "T10n0279_068:0369c28_1",
        "context_with_next_sentence": true
    },
    {
        "source_sentence": "我以方便舒光照及，若欲出者，示其門戶；若欲行者，示其道路；欲度溝洫，示其橋梁；欲涉河海，與其船筏；樂觀方者，示其險易安危之處；欲休息者，示其城邑、水、樹之所。",
        "from": "T10n0279_068:0370a01_2",
        "context_with_next_sentence": true
    },
    {
        "source_sentence": "作是念言：『如我於此照除夜暗，令諸世事悉得宣敘；願我普於一切眾生生死長夜、無明暗處，以智慧光普皆照了。",
        "from": "T10n0279_068:0370a05_3",
        "context_with_next_sentence": true
    },
    {
        "source_sentence": "是諸眾生無有智眼，想心見倒之所覆翳，無常常想，無樂樂想，無我我想，不淨淨想，堅固執著我人眾生、蘊界處法，迷惑因果，不識善惡，殺害眾生，乃至邪見，不孝父母，不敬沙門及婆羅門，不知惡人，不識善人，貪著惡事，安住邪法，毀謗如來，壞正法輪，於諸菩薩呰辱傷害，輕大乘道，斷菩提心，於有恩人反加殺害，於無恩處常懷怨結，毀謗賢聖，親近惡伴，盜塔寺物，作五逆罪，不久當墮三惡道處。",
        "from": "T10n0279_068:0370a08_4",
        "context_with_next_sentence": true
    },
    {
        "source_sentence": "願我速以大智光明，破彼眾生無明黑暗，令其疾發阿耨多羅三藐三菩提心。』",
        "from": "T10n0279_068:0370a17_5",
        "context_with_next_sentence": true
    },
    {
        "source_sentence": "既發心已，示普賢乘，開十力道，亦示如來法王境界，亦示諸佛一切智城、諸佛所行、諸佛自在、諸佛成就、諸佛總持、一切諸佛共同一身、一切諸佛平等之處，令其安住。",
        "from": "T10n0279_068:0370a19_6",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0370a23_0",
        "context_with_next_sentence": true
    },
    {
        "source_sentence": "一切眾生，或病所纏，或老所侵，或苦貧窮，或遭禍難，或犯王法，臨當受刑，無所依怙，生大怖畏；我皆救濟，使得安隱。",
        "from": "T10n0279_068:0370a23_1",
        "context_with_next_sentence": true
    },
    {
        "source_sentence": "復作是念：『願我以法普攝眾生，令其解脫一切煩惱、生老病死、憂悲苦患，近善知識，常行法施，勤行善業，速得如來清淨法身，住於究竟無變易處。』",
        "from": "T10n0279_068:0370a25_2",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0370a29_3",
        "context_with_next_sentence": true
    },
    {
        "source_sentence": "一切眾生入見稠林，住於邪道，於諸境界起邪分別，常行不善身、語、意業，妄作種種諸邪苦行，於非正覺生正覺想，於正覺所非正覺想，為惡知識之所攝受，以起惡見，將墮惡道；我以種種諸方便門而為救護，令住正見，生人天中。",
        "from": "T10n0279_068:0370a29_4",
        "context_with_next_sentence": true
    },
    {
        "source_sentence": "復作是念：『如我救此將墜惡道諸眾生等，願我普救一切眾生，悉令解脫一切諸苦，住波羅蜜出世聖道，於一切智得不退轉，具普賢願，近一切智，而不捨離諸菩薩行，常勤教化一切眾生。』」",
        "from": "T10n0279_068:0370b05_5",
        "context_with_next_sentence": true
    },
    {
        "source_sentence": "爾時，婆珊婆演底主夜神，欲重宣此解脫義，承佛神力，觀察十方，為善財童子而說頌言：「我此解脫門，　　生淨法光明，　能破愚癡暗，　　待時而演說。",
        "from": "T10n0279_068:0370b09_6",
        "context_with_next_sentence": true
    },
    {
        "source_sentence": "　我昔無邊劫，　　勤行廣大慈，　普覆諸世間，　　佛子應修學。",
        "from": "T10n0279_068:0370b14_0",
        "context_with_next_sentence": true
    },
    {
        "source_sentence": "　寂靜大悲海，　　出生三世佛，　能滅眾生苦，　　汝應入此門。",
        "from": "T10n0279_068:0370b16_0",
        "context_with_next_sentence": true
    },
    {
        "source_sentence": "　能生世間樂，　　亦生出世樂，　令我心歡喜，　　汝應入此門。",
        "from": "T10n0279_068:0370b18_0",
        "context_with_next_sentence": true
    },
    {
        "source_sentence": "　既捨有為患，　　亦遠聲聞果，　淨修諸佛力，　　汝應入此門。",
        "from": "T10n0279_068:0370b20_0",
        "context_with_next_sentence": true
    },
    {
        "source_sentence": "　我目甚清淨，　　普見十方剎，　亦見其中佛，　　菩提樹下坐，　相好莊嚴身，　　無量眾圍遶，　一一毛孔內，　　種種光明出；　見諸群生類，　　死此而生彼，　輪迴五趣中，　　常受無量苦。",
        "from": "T10n0279_068:0370b22_0",
        "context_with_next_sentence": true
    },
    {
        "source_sentence": "　我耳甚清淨，　　聽之無不及，　一切語言海，　　悉聞能憶持；　諸佛轉法輪，　　其聲妙無比，　所有諸文字，　　悉皆能憶持。",
        "from": "T10n0279_068:0370b28_0",
        "context_with_next_sentence": true
    },
    {
        "source_sentence": "　我鼻甚清淨，　　於法無所礙，　一切皆自在，　　汝應入此門。",
        "from": "T10n0279_068:0370c03_0",
        "context_with_next_sentence": true
    },
    {
        "source_sentence": "　我舌甚廣大，　　淨好能言說，　隨應演妙法，　　汝應入此門。",
        "from": "T10n0279_068:0370c05_0",
        "context_with_next_sentence": true
    },
    {
        "source_sentence": "　我身甚清淨，　　三世等如如，　隨諸眾生心，　　一切悉皆現。",
        "from": "T10n0279_068:0370c07_0",
        "context_with_next_sentence": true
    },
    {
        "source_sentence": "　我心淨無礙，　　如空含萬像，　普念諸如來，　　而亦不分別。",
        "from": "T10n0279_068:0370c09_0",
        "context_with_next_sentence": true
    },
    {
        "source_sentence": "　了知無量剎，　　一切諸心海，　諸根及欲樂，　　而亦不分別。",
        "from": "T10n0279_068:0370c11_0",
        "context_with_next_sentence": true
    },
    {
        "source_sentence": "　我以大神通，　　震動無量剎，　其身悉遍往，　　調彼難調眾。",
        "from": "T10n0279_068:0370c13_0",
        "context_with_next_sentence": true
    },
    {
        "source_sentence": "　我福甚廣大，　　如空無有盡，　供養諸如來，　　饒益一切眾。",
        "from": "T10n0279_068:0370c15_0",
        "context_with_next_sentence": true
    },
    {
        "source_sentence": "　我智廣清淨，　　了知諸法海，　除滅眾生惑，　　汝應入此門。",
        "from": "T10n0279_068:0370c17_0",
        "context_with_next_sentence": true
    },
    {
        "source_sentence": "　我知三世佛，　　及以一切法，　亦了彼方便，　　此門遍無等。",
        "from": "T10n0279_068:0370c19_0",
        "context_with_next_sentence": true
    },
    {
        "source_sentence": "　一一塵中見，　　三世一切剎，　亦見彼諸佛，　　此是普門力。",
        "from": "T10n0279_068:0370c21_0",
        "context_with_next_sentence": true
    },
    {
        "source_sentence": "　十方剎塵內，　　悉見盧舍那，　菩提樹下坐，　　成道演妙法。」",
        "from": "T10n0279_068:0370c23_0",
        "context_with_next_sentence": true
    },
    {
        "source_sentence": "爾時，善財童子白夜神言：「汝發阿耨多羅三藐三菩提心為幾時耶？",
        "from": "T10n0279_068:0370c25_0",
        "context_with_next_sentence": true
    },
    {
        "source_sentence": "得此解脫其已久如，乃能如是饒益眾生？」",
        "from": "T10n0279_068:0370c26_1",
        "context_with_next_sentence": true
    },
    {
        "source_sentence": "其神答言：「善男子！",
        "from": "T10n0279_068:0370c27_2",
        "context_with_next_sentence": true
    },
    {
        "source_sentence": "乃往古世，過如須彌山微塵數劫，有劫名：寂靜光，世界名：出生妙寶，有五億佛於中出現。",
        "from": "T10n0279_068:0370c27_3",
        "context_with_next_sentence": true
    },
    {
        "source_sentence": "彼世界中有四天下，名：寶月燈光，有城，名：蓮華光，王名：善法度，以法施化，成就七寶，王四天下。",
        "from": "T10n0279_068:0370c29_4",
        "context_with_next_sentence": true
    },
    {
        "source_sentence": "王有夫人，名：法慧月，夜久眠寐。",
        "from": "T10n0279_068:0371a03_0",
        "context_with_next_sentence": true
    },
    {
        "source_sentence": "時，彼城東有一大林，名為：寂住，林中有一大菩提樹，名：一切光摩尼王莊嚴身出生一切佛神力光明。",
        "from": "T10n0279_068:0371a03_1",
        "context_with_next_sentence": true
    },
    {
        "source_sentence": "「爾時，有佛名：一切法雷音王，於此樹下成等正覺，放無量色廣大光明，遍照出生妙寶世界。",
        "from": "T10n0279_068:0371a06_0",
        "context_with_next_sentence": true
    },
    {
        "source_sentence": "蓮華光城內有主夜神，名為：淨月，詣王夫人法慧月所，動身瓔珞以覺夫人，而告之言：『夫人當知，一切法雷音王如來，於寂住林成無上覺，及廣為說諸佛功德自在神力、普賢菩薩所有行願。』",
        "from": "T10n0279_068:0371a08_1",
        "context_with_next_sentence": true
    },
    {
        "source_sentence": "令王夫人發阿耨多羅三藐三菩提意，供養彼佛及諸菩薩、聲聞、僧眾。",
        "from": "T10n0279_068:0371a12_2",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0371a14_3",
        "context_with_next_sentence": true
    },
    {
        "source_sentence": "時王夫人法慧月者，豈異人乎？",
        "from": "T10n0279_068:0371a14_4",
        "context_with_next_sentence": true
    },
    {
        "source_sentence": "我身是也！",
        "from": "T10n0279_068:0371a15_0",
        "context_with_next_sentence": true
    },
    {
        "source_sentence": "「我於彼佛所發菩提心種善根故，於須彌山微塵數劫，不生地獄、餓鬼、畜生諸惡趣中，亦不生於下賤之家，諸根具足，無有眾苦，於天人中福德殊勝，不生惡世，恒不離佛及諸菩薩、大善知識，常於其所種植善根，經八十須彌山微塵數劫常受安樂，而未滿足菩薩諸根。",
        "from": "T10n0279_068:0371a15_1",
        "context_with_next_sentence": true
    },
    {
        "source_sentence": "「過此劫已，復過萬劫，於賢劫前，有劫名：無憂遍照，世界名：離垢妙光。",
        "from": "T10n0279_068:0371a21_2",
        "context_with_next_sentence": true
    },
    {
        "source_sentence": "其世界中淨穢相雜，有五百佛於中出現。",
        "from": "T10n0279_068:0371a23_0",
        "context_with_next_sentence": true
    },
    {
        "source_sentence": "其第一佛，名：須彌幢寂靜妙眼如來、應、正等覺；我為：名稱長者；女名：妙慧光明，端正殊妙。",
        "from": "T10n0279_068:0371a23_1",
        "context_with_next_sentence": true
    },
    {
        "source_sentence": "彼淨月夜神，以願力故，於離垢世界一四天下妙幢王城中生，作主夜神，名：清淨眼。",
        "from": "T10n0279_068:0371a25_2",
        "context_with_next_sentence": true
    },
    {
        "source_sentence": "我於一時，在父母邊，夜久眠息。",
        "from": "T10n0279_068:0371a27_3",
        "context_with_next_sentence": true
    },
    {
        "source_sentence": "彼清淨眼來詣我所，震動我宅，放大光明，出現其身，讚佛功德言：『妙眼如來坐菩提座，始成正覺。』",
        "from": "T10n0279_068:0371a28_4",
        "context_with_next_sentence": true
    },
    {
        "source_sentence": "勸諭於我及以父母并諸眷屬，令速見佛；自為前導，引至佛所，廣興供養。",
        "from": "T10n0279_068:0371b01_5",
        "context_with_next_sentence": true
    },
    {
        "source_sentence": "「我纔見佛，即得三昧，名：出生見佛調伏眾生三世智光明輪。",
        "from": "T10n0279_068:0371b03_6",
        "context_with_next_sentence": true
    },
    {
        "source_sentence": "獲此三昧故，能憶念須彌山微塵數劫，亦見其中諸佛出現，於彼佛所聽聞妙法；以聞法故，即得此破一切眾生暗法光明解脫。",
        "from": "T10n0279_068:0371b04_7",
        "context_with_next_sentence": true
    },
    {
        "source_sentence": "得此解脫已，即見其身遍往佛剎微塵數世界，亦見彼世界所有諸佛，又見自身在其佛所；亦見彼世界一切眾生，解其言音，識其根性，知其往昔曾為善友之所攝受，隨其所樂而為現身，令生歡喜。",
        "from": "T10n0279_068:0371b07_8",
        "context_with_next_sentence": true
    },
    {
        "source_sentence": "「我時於彼所得解脫，念念增長，此心無間；又見自身遍往百佛剎微塵數世界，此心無間；又見自身遍往千佛剎微塵數世界，此心無間；又見自身遍往百千佛剎微塵數世界。",
        "from": "T10n0279_068:0371b12_9",
        "context_with_next_sentence": true
    },
    {
        "source_sentence": "如是，念念乃至不可說不可說佛剎微塵數世界，亦見彼世界中一切如來；亦自見身在彼佛所，聽聞妙法，受持憶念，觀察決了；亦知彼佛諸本事海、諸大願海，彼諸如來嚴淨佛剎，我亦嚴淨；亦見彼世界一切眾生，隨其所應而為現身教化調伏。",
        "from": "T10n0279_068:0371b16_10",
        "context_with_next_sentence": true
    },
    {
        "source_sentence": "此解脫門，念念增長，如是乃至充滿法界。",
        "from": "T10n0279_068:0371b21_11",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0371b22_12",
        "context_with_next_sentence": true
    },
    {
        "source_sentence": "我唯知此菩薩破一切眾生暗法光明解脫。",
        "from": "T10n0279_068:0371b23_13",
        "context_with_next_sentence": true
    },
    {
        "source_sentence": "如諸菩薩摩訶薩，成就普賢無邊行願，普入一切諸法界海，得諸菩薩金剛智幢自在三昧，出生大願，住持佛種；於念念中，成滿一切大功德海，嚴淨一切廣大世界；以自在智，教化成熟一切眾生；以智慧日，滅除一切世間暗障；以勇猛智，覺悟一切眾生惛睡；以智慧月，決了一切眾生疑惑；以清淨音，斷除一切諸有執著；於一切法界一一塵中，示現一切自在神力，智眼明淨，等見三世。",
        "from": "T10n0279_068:0371b24_14",
        "context_with_next_sentence": true
    },
    {
        "source_sentence": "而我何能知其妙行、說其功德、入其境界、示其自在？",
        "from": "T10n0279_068:0371c03_15",
        "context_with_next_sentence": true
    },
    {
        "source_sentence": "「善男子！",
        "from": "T10n0279_068:0371c05_16",
        "context_with_next_sentence": true
    },
    {
        "source_sentence": "此閻浮提摩竭提國菩提場內，有主夜神，名：普德淨光。",
        "from": "T10n0279_068:0371c05_17",
        "context_with_next_sentence": true
    },
    {
        "source_sentence": "我本從其發阿耨多羅三藐三菩提心，常以妙法開悟於我。",
        "from": "T10n0279_068:0371c06_18",
        "context_with_next_sentence": true
    },
    {
        "source_sentence": "汝詣彼問：菩薩云何學菩薩行、修菩薩道。」",
        "from": "T10n0279_068:0371c07_19",
        "context_with_next_sentence": true
    },
    {
        "source_sentence": "爾時，善財童子向婆珊婆演底神而說頌曰：「見汝清淨身，　　相好超世間，　如文殊師利，　　亦如寶山王。",
        "from": "T10n0279_068:0371c08_20",
        "context_with_next_sentence": true
    },
    {
        "source_sentence": "　汝法身清淨，　　三世悉平等，　世界悉入中，　　成壞無所礙。",
        "from": "T10n0279_068:0371c12_0",
        "context_with_next_sentence": true
    },
    {
        "source_sentence": "　我觀一切趣，　　悉見汝形像，　一一毛孔中，　　星月各分布。",
        "from": "T10n0279_068:0371c14_0",
        "context_with_next_sentence": true
    },
    {
        "source_sentence": "　汝心極廣大，　　如空遍十方，　諸佛悉入中，　　清淨無分別。",
        "from": "T10n0279_068:0371c16_0",
        "context_with_next_sentence": true
    },
    {
        "source_sentence": "　一一毛孔內，　　悉放無數光，　十方諸佛所，　　普雨莊嚴具。",
        "from": "T10n0279_068:0371c18_0",
        "context_with_next_sentence": true
    },
    {
        "source_sentence": "　一一毛孔內，　　各現無數身，　十方諸國土，　　方便度眾生。",
        "from": "T10n0279_068:0371c20_0",
        "context_with_next_sentence": true
    },
    {
        "source_sentence": "　一一毛孔內，　　示現無量剎，　隨諸眾生欲，　　種種令清淨。",
        "from": "T10n0279_068:0371c22_0",
        "context_with_next_sentence": true
    },
    {
        "source_sentence": "　若有諸眾生，　　聞名及見身，　悉獲功德利，　　成就菩提道。",
        "from": "T10n0279_068:0371c24_0",
        "context_with_next_sentence": true
    },
    {
        "source_sentence": "　多劫在惡趣，　　始得見聞汝，　亦應歡喜受，　　以滅煩惱故。",
        "from": "T10n0279_068:0371c26_0",
        "context_with_next_sentence": true
    },
    {
        "source_sentence": "　千剎微塵劫，　　歎汝一毛德，　劫數猶可窮，　　功德終無盡。」",
        "from": "T10n0279_068:0371c28_0",
        "context_with_next_sentence": true
    },
    {
        "source_sentence": "時，善財童子說此頌已，頂禮其足，遶無量匝，慇懃瞻仰，辭退而去。",
        "from": "T10n0279_068:0372a01_0",
        "context_with_next_sentence": true
    },
    {
        "source_sentence": "大方廣佛華嚴經卷第六十八",
        "from": "T10n0279_068:0372a03_0",
        "context_with_next_sentence": false
    }
]