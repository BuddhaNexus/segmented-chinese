[
    {
        "source_sentence": "佛說大乘不思議神通境界經卷",
        "from": "T17n0843_001:0922b03_0",
        "context_with_next_sentence": true
    },
    {
        "source_sentence": "上",
        "from": "T17n0843_001:0922b04_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T17n0843_001:0922b06_0",
        "context_with_next_sentence": true
    },
    {
        "source_sentence": "傳法大師賜紫臣施護奉　詔譯",
        "from": "T17n0843_001:0922b07_0",
        "context_with_next_sentence": true
    },
    {
        "source_sentence": "如是我聞：一時世尊住法界光明菩薩宮，與大苾芻眾五十萬人俱，皆阿羅漢，諸漏已盡無餘煩惱，安住寂靜，心善解脫、慧善解脫，如大龍王所作已辦，捨諸重擔得大善利，諸有結縛皆悉已盡，正智無礙，諸心善寂神通具足。",
        "from": "T17n0843_001:0922b08_0",
        "context_with_next_sentence": true
    },
    {
        "source_sentence": "復有菩薩摩訶薩眾，皆得不退轉地、一生補處，當得成就阿耨多羅三藐三菩提者，而悉安住無邊如來神通變化，菩提加持無著妙行。",
        "from": "T17n0843_001:0922b13_1",
        "context_with_next_sentence": true
    },
    {
        "source_sentence": "一切眾生廣大愛樂，住正念慧入普遍智，具平等行，成就無量眾功德聚，現證如來平等法門，轉妙法輪，能善教授無邊學眾，已獲一切白法功德。",
        "from": "T17n0843_001:0922b16_2",
        "context_with_next_sentence": true
    },
    {
        "source_sentence": "善知一切眾生心意，了別眾生諸根利鈍，已到彼岸最上自在，成就圓滿一切善法，諸佛事業皆悉成辦，從他方界來集此會。",
        "from": "T17n0843_001:0922b19_3",
        "context_with_next_sentence": true
    },
    {
        "source_sentence": "其名曰：普賢菩薩摩訶薩、普幢菩薩摩訶薩、普步菩薩摩訶薩、普信菩薩摩訶薩、普眼菩薩摩訶薩、普寤菩薩摩訶薩、普光菩薩摩訶薩、普香菩薩摩訶薩、普意音菩薩摩訶薩、普照菩薩摩訶薩、普念菩薩摩訶薩、普智幢菩薩摩訶薩、普緣觀菩薩摩訶薩、法界普光菩薩摩訶薩，如是等萬二千人俱。",
        "from": "T17n0843_001:0922b22_4",
        "context_with_next_sentence": true
    },
    {
        "source_sentence": "復有諸天子眾，所謂：智幢天子、普華幢天子、普光天子、珠髻天子、寶積摩尼峯天子，如是等一萬天子眾俱。",
        "from": "T17n0843_001:0922b28_5",
        "context_with_next_sentence": true
    },
    {
        "source_sentence": "是諸天子，皆悉已於過去佛所種諸善根者，來集此會。",
        "from": "T17n0843_001:0922c02_6",
        "context_with_next_sentence": true
    },
    {
        "source_sentence": "爾時世尊即入普遍光明三摩地，從是三摩地出已，即放廣大光明，普照三千大千世界，乃至十方一切佛剎普皆照曜。",
        "from": "T17n0843_001:0922c04_0",
        "context_with_next_sentence": true
    },
    {
        "source_sentence": "是時此諸世界所有一切眾生，蒙光照者皆發阿耨多羅三藐三菩提心，已發心者皆悉安住不退轉地。",
        "from": "T17n0843_001:0922c06_1",
        "context_with_next_sentence": true
    },
    {
        "source_sentence": "爾時十方世界一切佛剎，彼彼剎中諸佛世尊，所有近侍諸菩薩眾見此光已，各各白其佛言：「世尊！",
        "from": "T17n0843_001:0922c10_0",
        "context_with_next_sentence": true
    },
    {
        "source_sentence": "今此光明普照世界，有何因緣，是何神力？」",
        "from": "T17n0843_001:0922c12_1",
        "context_with_next_sentence": true
    },
    {
        "source_sentence": "即時彼彼佛言：「諸善男子！",
        "from": "T17n0843_001:0922c13_2",
        "context_with_next_sentence": true
    },
    {
        "source_sentence": "汝等當知，有世界名娑婆，佛號釋迦牟尼如來、應供、正等正覺，與諸大菩薩眾而共集會，欲說不思議境界正法，以是因緣光明普照。」",
        "from": "T17n0843_001:0922c13_3",
        "context_with_next_sentence": true
    },
    {
        "source_sentence": "爾時彼諸近侍佛者各各白其佛言：「世尊！",
        "from": "T17n0843_001:0922c16_4",
        "context_with_next_sentence": true
    },
    {
        "source_sentence": "我等今者樂欲往彼娑婆世界，瞻禮恭敬釋迦牟尼如來，隨喜聽受不思議境界正法，及欲見彼諸菩薩眾。」",
        "from": "T17n0843_001:0922c17_5",
        "context_with_next_sentence": true
    },
    {
        "source_sentence": "時彼如來即各告諸近侍者言：「汝等可往，今正是時，隨其所欲。」",
        "from": "T17n0843_001:0922c20_6",
        "context_with_next_sentence": true
    },
    {
        "source_sentence": "爾時十方諸佛剎中所有一切近侍佛者，即各以其菩薩神通，現諸變化，各與無數天、龍、夜叉、乾闥婆等恭敬圍繞，來詣釋迦牟尼佛所。",
        "from": "T17n0843_001:0922c22_0",
        "context_with_next_sentence": true
    },
    {
        "source_sentence": "是諸菩薩到佛會已，頭面慇懃禮世尊足，咸作是言：「世尊釋迦牟尼如來！",
        "from": "T17n0843_001:0922c25_1",
        "context_with_next_sentence": true
    },
    {
        "source_sentence": "我等聞其不思議境界正法名字，樂欲隨喜聽受宣說，及欲見佛世尊瞻禮恭敬，并見此諸菩薩大眾，以是因緣，我等到此娑婆世界。」",
        "from": "T17n0843_001:0922c26_2",
        "context_with_next_sentence": true
    },
    {
        "source_sentence": "爾時東方大寶世界，寶幢佛剎中，所住妙吉祥菩薩摩訶薩即起是念：「今彼西方娑婆世界，釋迦牟尼佛剎中，有十方世界如殑伽沙數諸大菩薩摩訶薩眾，皆悉集會，聽彼佛說不思議境界正法。",
        "from": "T17n0843_001:0923a01_0",
        "context_with_next_sentence": true
    },
    {
        "source_sentence": "我今亦宜往彼會中，禮近世尊釋迦牟尼如來！",
        "from": "T17n0843_001:0923a05_1",
        "context_with_next_sentence": true
    },
    {
        "source_sentence": "隨喜聽受彼正法門，及見彼諸菩薩大士。",
        "from": "T17n0843_001:0923a06_2",
        "context_with_next_sentence": true
    },
    {
        "source_sentence": "何以故？",
        "from": "T17n0843_001:0923a07_3",
        "context_with_next_sentence": true
    },
    {
        "source_sentence": "十方一切諸佛剎中，隨其所有集會利益，我皆往彼無不往者；又復我常所見諸佛菩薩集會說法無如今日，彼佛剎中有如是等無量無邊菩薩大士廣大集會，我觀是相甚為難有，若見若聞轉復甚難，是故我今亦宜往彼。」",
        "from": "T17n0843_001:0923a07_4",
        "context_with_next_sentence": true
    },
    {
        "source_sentence": "爾時妙吉祥菩薩作是念已，即謂慈氏菩薩摩訶薩言：「慈氏當知，今世尊釋迦牟尼佛剎中，有無數百千俱胝那庾多菩薩摩訶薩眾廣大集會，聽受宣說不思議境界正法，我等今者宜共往彼瞻禮世尊，并見彼諸菩薩大士！",
        "from": "T17n0843_001:0923a12_5",
        "context_with_next_sentence": true
    },
    {
        "source_sentence": "何以故？",
        "from": "T17n0843_001:0923a17_6",
        "context_with_next_sentence": true
    },
    {
        "source_sentence": "十方世界諸大菩薩普集一處甚為難事。」",
        "from": "T17n0843_001:0923a17_7",
        "context_with_next_sentence": true
    },
    {
        "source_sentence": "爾時慈氏菩薩摩訶薩告妙吉祥菩薩言：「汝今自詣彼佛會中，非我所往。",
        "from": "T17n0843_001:0923a19_0",
        "context_with_next_sentence": true
    },
    {
        "source_sentence": "何以故？",
        "from": "T17n0843_001:0923a20_1",
        "context_with_next_sentence": true
    },
    {
        "source_sentence": "此甚難故。",
        "from": "T17n0843_001:0923a20_2",
        "context_with_next_sentence": true
    },
    {
        "source_sentence": "彼佛會中諸大菩薩，皆悉已得陀羅尼門，住無著智具諸善法，雖彼集會若見若聞，諸有相者我皆不能。",
        "from": "T17n0843_001:0923a21_3",
        "context_with_next_sentence": true
    },
    {
        "source_sentence": "妙吉祥！",
        "from": "T17n0843_001:0923a23_4",
        "context_with_next_sentence": true
    },
    {
        "source_sentence": "汝今當知，若以如來色身有所見者，實無可見，是故我今所不能見；若以如來法身有所見者，法身即是法性，於法性中無見無聞、無所供養、無所瞻禮、無所了知。」",
        "from": "T17n0843_001:0923a23_5",
        "context_with_next_sentence": true
    },
    {
        "source_sentence": "妙吉祥菩薩言：「汝今隨順往彼供養如來。」",
        "from": "T17n0843_001:0923a27_6",
        "context_with_next_sentence": true
    },
    {
        "source_sentence": "慈氏菩薩言：「不也。",
        "from": "T17n0843_001:0923a28_7",
        "context_with_next_sentence": true
    },
    {
        "source_sentence": "妙吉祥！",
        "from": "T17n0843_001:0923a28_8",
        "context_with_next_sentence": true
    },
    {
        "source_sentence": "非我所供養如來。",
        "from": "T17n0843_001:0923a28_9",
        "context_with_next_sentence": true
    },
    {
        "source_sentence": "何以故？",
        "from": "T17n0843_001:0923a29_10",
        "context_with_next_sentence": true
    },
    {
        "source_sentence": "無有如來能供養者。",
        "from": "T17n0843_001:0923a29_11",
        "context_with_next_sentence": true
    },
    {
        "source_sentence": "如來即是真如法，真如法中無有二相，真如法者即是如來。」",
        "from": "T17n0843_001:0923a29_12",
        "context_with_next_sentence": true
    },
    {
        "source_sentence": "妙吉祥菩薩問言：「即此無二相，汝當云何說？」",
        "from": "T17n0843_001:0923b02_13",
        "context_with_next_sentence": true
    },
    {
        "source_sentence": "慈氏答言：「妙吉祥！",
        "from": "T17n0843_001:0923b03_14",
        "context_with_next_sentence": true
    },
    {
        "source_sentence": "煩惱一性及種種性，此說為二；若了一性即種種，是無二法；若起分別此是煩惱、此出世間，作是見者即為二相。",
        "from": "T17n0843_001:0923b03_15",
        "context_with_next_sentence": true
    },
    {
        "source_sentence": "又若分別此是持戒、此非持戒；此聲聞法、此緣覺法；此是布施、此非布施；此是正道、此是邪道；此是須陀洹、斯陀含、阿那含、阿羅漢，此是緣覺、此是菩薩、此是如來、應供、正等正覺；此法斷滅、此法有想；此法決定、此不決定；此法是智所知、此法為識所識；此證覺道、此涅盤道。",
        "from": "T17n0843_001:0923b06_16",
        "context_with_next_sentence": true
    },
    {
        "source_sentence": "作如是等有分別者，皆為二相，於二相中隨識所轉；若能不起如是等相，是無二法。",
        "from": "T17n0843_001:0923b12_17",
        "context_with_next_sentence": true
    },
    {
        "source_sentence": "妙吉祥！",
        "from": "T17n0843_001:0923b14_18",
        "context_with_next_sentence": true
    },
    {
        "source_sentence": "若我以劫或以劫盡說是無二法，假使辯才智慧說不能盡，亦復不能知其邊際。",
        "from": "T17n0843_001:0923b14_19",
        "context_with_next_sentence": true
    },
    {
        "source_sentence": "何以故？",
        "from": "T17n0843_001:0923b16_20",
        "context_with_next_sentence": true
    },
    {
        "source_sentence": "彼一切法離種種性，若中若邊皆不可見亦不可得。」",
        "from": "T17n0843_001:0923b16_21",
        "context_with_next_sentence": true
    },
    {
        "source_sentence": "妙吉祥菩薩言：「大哉慈氏！",
        "from": "T17n0843_001:0923b17_22",
        "context_with_next_sentence": true
    },
    {
        "source_sentence": "汝已證得無生法忍，故作是說。",
        "from": "T17n0843_001:0923b18_23",
        "context_with_next_sentence": true
    },
    {
        "source_sentence": "如是如是！",
        "from": "T17n0843_001:0923b18_24",
        "context_with_next_sentence": true
    },
    {
        "source_sentence": "假使若我以劫或以劫盡，說是無二法，亦非辯才智慧說所能盡。」",
        "from": "T17n0843_001:0923b19_25",
        "context_with_next_sentence": true
    },
    {
        "source_sentence": "慈氏菩薩言：「妙吉祥！",
        "from": "T17n0843_001:0923b20_26",
        "context_with_next_sentence": true
    },
    {
        "source_sentence": "莫於文字而生有想，彼一切法離諸文字，是無生相亦無所動。」",
        "from": "T17n0843_001:0923b21_27",
        "context_with_next_sentence": true
    },
    {
        "source_sentence": "爾時妙吉祥菩薩普告彼佛剎中諸菩薩言：「善男子！",
        "from": "T17n0843_001:0923b23_0",
        "context_with_next_sentence": true
    },
    {
        "source_sentence": "汝等今者宜共往彼世尊釋迦牟尼佛剎中瞻禮彼佛，及見百千俱胝那庾多諸菩薩眾，隨喜聽受不思議境界正法。」",
        "from": "T17n0843_001:0923b24_1",
        "context_with_next_sentence": true
    },
    {
        "source_sentence": "爾時有菩薩名辯積幢王，白妙吉祥菩薩言：「如來無有可能見者，何故今言令我等往見佛如來？",
        "from": "T17n0843_001:0923b27_0",
        "context_with_next_sentence": true
    },
    {
        "source_sentence": "何等如來是可見者？",
        "from": "T17n0843_001:0923b29_1",
        "context_with_next_sentence": true
    },
    {
        "source_sentence": "復以何義說名如來？",
        "from": "T17n0843_001:0923b29_2",
        "context_with_next_sentence": true
    },
    {
        "source_sentence": "何以故？",
        "from": "T17n0843_001:0923c01_3",
        "context_with_next_sentence": true
    },
    {
        "source_sentence": "如來非過去、未來、現在可得。",
        "from": "T17n0843_001:0923c01_4",
        "context_with_next_sentence": true
    },
    {
        "source_sentence": "彼一切法亦非三世，皆悉空故，於空法中無能見者。",
        "from": "T17n0843_001:0923c01_5",
        "context_with_next_sentence": true
    },
    {
        "source_sentence": "如妙吉祥菩薩所言：『如來有所見』者，今云何見彼佛如來？",
        "from": "T17n0843_001:0923c03_6",
        "context_with_next_sentence": true
    },
    {
        "source_sentence": "為以何眼可觀察耶？",
        "from": "T17n0843_001:0923c04_7",
        "context_with_next_sentence": true
    },
    {
        "source_sentence": "若以肉眼而能觀者，肉眼即空，於空性中而無所見；若以天眼觀如來者，天眼亦復是有得想；若非眼所觀，何名為見？",
        "from": "T17n0843_001:0923c04_8",
        "context_with_next_sentence": true
    },
    {
        "source_sentence": "是故我等今不能往。」",
        "from": "T17n0843_001:0923c07_9",
        "context_with_next_sentence": true
    },
    {
        "source_sentence": "妙吉祥菩薩言：「善男子！",
        "from": "T17n0843_001:0923c08_0",
        "context_with_next_sentence": true
    },
    {
        "source_sentence": "汝今若住不平等法作是說者，於佛如來即不能見亦非供養；汝今若住無所著相如實說者，於佛如來即有所見，亦有所往亦可供養，不著一切文字相故，亦復不離諸文字相。",
        "from": "T17n0843_001:0923c08_1",
        "context_with_next_sentence": true
    },
    {
        "source_sentence": "彼自性空，是故我於平等法中作如是說：『諸佛如來本清淨故！",
        "from": "T17n0843_001:0923c12_2",
        "context_with_next_sentence": true
    },
    {
        "source_sentence": "如來亦復無所動轉！』",
        "from": "T17n0843_001:0923c13_3",
        "context_with_next_sentence": true
    },
    {
        "source_sentence": "汝等今者若住忍意，應當往彼；若住非忍意，亦當往彼。」",
        "from": "T17n0843_001:0923c14_4",
        "context_with_next_sentence": true
    },
    {
        "source_sentence": "是時妙吉祥菩薩如是重復為諸菩薩方便宣說，彼菩薩眾以佛威神力故，即於諸法得無所住。",
        "from": "T17n0843_001:0923c15_5",
        "context_with_next_sentence": true
    },
    {
        "source_sentence": "爾時妙吉祥菩薩復作是念：「我今不應而獨往彼娑婆世界。",
        "from": "T17n0843_001:0923c18_0",
        "context_with_next_sentence": true
    },
    {
        "source_sentence": "何以故？",
        "from": "T17n0843_001:0923c19_1",
        "context_with_next_sentence": true
    },
    {
        "source_sentence": "彼世界中，所有眾生造不善業，少見少聞不生淨信；我今當現種種色相及希有事而可往彼，令諸眾生見已生信得未曾有，使其獲得廣大善利。」",
        "from": "T17n0843_001:0923c19_2",
        "context_with_next_sentence": true
    },
    {
        "source_sentence": "即時妙吉祥菩薩作是念已，入於無垢普光三摩地，於是三摩地中見無數百千菩薩摩訶薩而共圍繞，所有大梵天王、帝釋天主，各執寶拂侍立左右。",
        "from": "T17n0843_001:0923c22_3",
        "context_with_next_sentence": true
    },
    {
        "source_sentence": "是時妙吉祥菩薩於一一毛孔中出天蓮華大如車輪，一一華中有佛世尊結加趺坐，一一世尊執寶蓮華。",
        "from": "T17n0843_001:0923c26_4",
        "context_with_next_sentence": true
    },
    {
        "source_sentence": "是時三千大千世界所有眾生得大快樂。",
        "from": "T17n0843_001:0923c28_5",
        "context_with_next_sentence": true
    },
    {
        "source_sentence": "妙吉祥菩薩即時普見一切眾生，彼諸眾生亦同得見妙吉祥菩薩，皆悉不退轉於阿耨多羅三藐三菩提心。",
        "from": "T17n0843_001:0923c29_6",
        "context_with_next_sentence": true
    },
    {
        "source_sentence": "爾時妙吉祥菩薩見是相已，出三摩地，從彼東方大寶佛剎來此娑婆世界，隨所經歷諸佛剎土，悉現如是神通變化，普令一切獲大利益。",
        "from": "T17n0843_001:0924a04_0",
        "context_with_next_sentence": true
    },
    {
        "source_sentence": "於其種種佛剎，皆見如來執寶蓮華，各各為彼眾生說法或見佛剎；地獄眾生現受苦者，佛為救度皆得離苦；及彼畜生、餓鬼等趣互相食噉、極苦惱者亦皆離苦；乃至閻魔界中現受一切苦惱眾生，見佛各為如應說法。",
        "from": "T17n0843_001:0924a07_1",
        "context_with_next_sentence": true
    },
    {
        "source_sentence": "是諸眾生，一一皆得遠離苦惱，各各發趣阿耨多羅三藐三菩提心。",
        "from": "T17n0843_001:0924a12_2",
        "context_with_next_sentence": true
    },
    {
        "source_sentence": "有佛剎中，或見如來廣為一切阿修羅眾如應說法，各各得轉阿修羅身。",
        "from": "T17n0843_001:0924a13_3",
        "context_with_next_sentence": true
    },
    {
        "source_sentence": "有佛剎中，或見如來住妙吉祥神通境界，為諸剎帝利大族、婆羅門大族、長者大族，如應說法各獲利益，或為四大王天諸天子眾如應說法，謂諸天子言：「汝等當知，彼一切行皆悉無常，勿起意念謂究竟法。」",
        "from": "T17n0843_001:0924a15_4",
        "context_with_next_sentence": true
    },
    {
        "source_sentence": "聞是法者皆獲利益。",
        "from": "T17n0843_001:0924a19_5",
        "context_with_next_sentence": true
    },
    {
        "source_sentence": "有佛剎中，或見如來住妙吉祥神通境界，為三十三天帝釋天主等諸天子眾如應說法。",
        "from": "T17n0843_001:0924a20_6",
        "context_with_next_sentence": true
    },
    {
        "source_sentence": "亦復謂言：「諸行無常非究竟法，諸有智者當如實知，不應於中作究竟想。」",
        "from": "T17n0843_001:0924a22_7",
        "context_with_next_sentence": true
    },
    {
        "source_sentence": "聞是法者皆獲利益。",
        "from": "T17n0843_001:0924a24_0",
        "context_with_next_sentence": true
    },
    {
        "source_sentence": "有佛剎中，或見如來住妙吉祥神通境界，為夜摩天諸天子眾、知足天中諸天子眾、化樂天中諸天子眾、他化自在天中諸天子眾、梵眾天中諸天子眾、梵輔天中諸天子眾、大梵王天諸天子眾，如是乃至色究竟天諸天子眾，各各如應為其說法，聞所說法皆獲利益。",
        "from": "T17n0843_001:0924a24_1",
        "context_with_next_sentence": true
    },
    {
        "source_sentence": "或見如來住妙吉祥神通境界，為諸初地菩薩摩訶薩眾如應說法。",
        "from": "T17n0843_001:0924b01_2",
        "context_with_next_sentence": true
    },
    {
        "source_sentence": "或為二地、或為三地、或為四地、或為五地、或為六地、或為七地、或為八地、或為九地、或為十地諸大菩薩摩訶薩眾、或為一生補處當得成就阿耨多羅三藐三菩提者，各各如應說法要，使令增進住不退轉，乃至普令圓滿安住大涅盤界。",
        "from": "T17n0843_001:0924b03_0",
        "context_with_next_sentence": true
    },
    {
        "source_sentence": "爾時妙吉祥菩薩現如是等種種神變，隨所經歷諸佛剎土，一切眾生見是相者，皆悉發於阿耨多羅三藐三菩提心，五百苾芻得諸漏盡心善解脫，八千菩薩得無生法忍，十千天子遠離塵垢得法眼淨。",
        "from": "T17n0843_001:0924b09_0",
        "context_with_next_sentence": true
    },
    {
        "source_sentence": "即時所得利益諸菩薩等，異口同音說伽陀曰：「見是神通變化事，　　一切具足未曾有；　妙吉祥尊境界中，　　一切眾生得利益。」",
        "from": "T17n0843_001:0924b13_1",
        "context_with_next_sentence": true
    },
    {
        "source_sentence": "爾時十方諸佛剎中已來集會諸菩薩眾，各各以神通力見如是等大希有事，俱白世尊釋迦牟尼佛言：「今此三千大千世界光明普照及希有事，是何神力所變化故？",
        "from": "T17n0843_001:0924b17_0",
        "context_with_next_sentence": true
    },
    {
        "source_sentence": "願佛世尊為我等說。」",
        "from": "T17n0843_001:0924b20_1",
        "context_with_next_sentence": true
    },
    {
        "source_sentence": "佛告諸菩薩摩訶薩言：「善男子！",
        "from": "T17n0843_001:0924b22_0",
        "context_with_next_sentence": true
    },
    {
        "source_sentence": "汝等當知，有菩薩大士名妙吉祥，住不退轉、已得灌頂，從東方來欲入此會，是彼神通現斯瑞應。",
        "from": "T17n0843_001:0924b22_1",
        "context_with_next_sentence": true
    },
    {
        "source_sentence": "又善男子！",
        "from": "T17n0843_001:0924b24_2",
        "context_with_next_sentence": true
    },
    {
        "source_sentence": "若人得聞彼妙吉祥名字者，皆悉住於不退轉心，況復得見甚為難事。」",
        "from": "T17n0843_001:0924b25_3",
        "context_with_next_sentence": true
    },
    {
        "source_sentence": "是時世尊釋迦牟尼佛為諸菩薩摩訶薩作是說時，彼妙吉祥菩薩即以神通來入佛會，到佛會已頭面著地禮世尊足，前前白佛：「世尊釋迦牟尼佛！",
        "from": "T17n0843_001:0924b26_4",
        "context_with_next_sentence": true
    },
    {
        "source_sentence": "少病少惱、輕利調適得快樂不？",
        "from": "T17n0843_001:0924c01_5",
        "context_with_next_sentence": true
    },
    {
        "source_sentence": "我從東方大寶世界寶幢佛剎來此會中，禮近世尊聽說正法。」",
        "from": "T17n0843_001:0924c01_6",
        "context_with_next_sentence": true
    },
    {
        "source_sentence": "爾時普華幢天子在大會中，從座而起前白佛言：「世尊！",
        "from": "T17n0843_001:0924c04_0",
        "context_with_next_sentence": true
    },
    {
        "source_sentence": "諸菩薩摩訶薩當修何法，即得成就如妙吉祥神通事業最勝甚深辯才智慧？」",
        "from": "T17n0843_001:0924c05_1",
        "context_with_next_sentence": true
    },
    {
        "source_sentence": "佛告普華幢天子言：「若菩薩摩訶薩樂欲成就如是神通勝事業者，應當具足四種法門。",
        "from": "T17n0843_001:0924c07_0",
        "context_with_next_sentence": true
    },
    {
        "source_sentence": "何等為四？",
        "from": "T17n0843_001:0924c09_0",
        "context_with_next_sentence": true
    },
    {
        "source_sentence": "一者、於甚深法隨喜聽受。",
        "from": "T17n0843_001:0924c09_1",
        "context_with_next_sentence": true
    },
    {
        "source_sentence": "二者、廣為他人說甚深法。",
        "from": "T17n0843_001:0924c09_2",
        "context_with_next_sentence": true
    },
    {
        "source_sentence": "三者、隨所聞法請問其義。",
        "from": "T17n0843_001:0924c10_3",
        "context_with_next_sentence": true
    },
    {
        "source_sentence": "四者、聞已信解如理修行。",
        "from": "T17n0843_001:0924c11_0",
        "context_with_next_sentence": true
    },
    {
        "source_sentence": "是為四種。",
        "from": "T17n0843_001:0924c11_1",
        "context_with_next_sentence": true
    },
    {
        "source_sentence": "復有四法，應當具足。",
        "from": "T17n0843_001:0924c11_2",
        "context_with_next_sentence": true
    },
    {
        "source_sentence": "何等為四？",
        "from": "T17n0843_001:0924c12_3",
        "context_with_next_sentence": true
    },
    {
        "source_sentence": "一者、於佛如來所說經法總持決定。",
        "from": "T17n0843_001:0924c12_4",
        "context_with_next_sentence": true
    },
    {
        "source_sentence": "二者、於諸經法愛樂修習。",
        "from": "T17n0843_001:0924c13_5",
        "context_with_next_sentence": true
    },
    {
        "source_sentence": "三者、於諸經法記念不忘。",
        "from": "T17n0843_001:0924c13_6",
        "context_with_next_sentence": true
    },
    {
        "source_sentence": "四者、於諸經法廣說流通。",
        "from": "T17n0843_001:0924c14_7",
        "context_with_next_sentence": true
    },
    {
        "source_sentence": "是為四種。",
        "from": "T17n0843_001:0924c15_8",
        "context_with_next_sentence": true
    },
    {
        "source_sentence": "復有四法，應當具足。",
        "from": "T17n0843_001:0924c15_9",
        "context_with_next_sentence": true
    },
    {
        "source_sentence": "何等為四？",
        "from": "T17n0843_001:0924c15_10",
        "context_with_next_sentence": true
    },
    {
        "source_sentence": "一者、於正法門諦實聽受。",
        "from": "T17n0843_001:0924c16_11",
        "context_with_next_sentence": true
    },
    {
        "source_sentence": "二者、於說法師生尊重想。",
        "from": "T17n0843_001:0924c16_12",
        "context_with_next_sentence": true
    },
    {
        "source_sentence": "三者、於持法人恭敬承事不生懈退。",
        "from": "T17n0843_001:0924c17_13",
        "context_with_next_sentence": true
    },
    {
        "source_sentence": "四者、於說法師常所稱讚長時無倦。",
        "from": "T17n0843_001:0924c18_14",
        "context_with_next_sentence": true
    },
    {
        "source_sentence": "是為四種。",
        "from": "T17n0843_001:0924c18_15",
        "context_with_next_sentence": true
    },
    {
        "source_sentence": "復有四法，應當具足。",
        "from": "T17n0843_001:0924c19_16",
        "context_with_next_sentence": true
    },
    {
        "source_sentence": "何等為四？",
        "from": "T17n0843_001:0924c19_17",
        "context_with_next_sentence": true
    },
    {
        "source_sentence": "所謂：四心常當發起。",
        "from": "T17n0843_001:0924c19_18",
        "context_with_next_sentence": true
    },
    {
        "source_sentence": "一者、平等心。",
        "from": "T17n0843_001:0924c20_19",
        "context_with_next_sentence": true
    },
    {
        "source_sentence": "二者、柔軟心。",
        "from": "T17n0843_001:0924c20_20",
        "context_with_next_sentence": true
    },
    {
        "source_sentence": "三者、無懈心。",
        "from": "T17n0843_001:0924c20_21",
        "context_with_next_sentence": true
    },
    {
        "source_sentence": "四者、無毒心。",
        "from": "T17n0843_001:0924c21_22",
        "context_with_next_sentence": true
    },
    {
        "source_sentence": "是為四種。",
        "from": "T17n0843_001:0924c21_23",
        "context_with_next_sentence": true
    },
    {
        "source_sentence": "若菩薩摩訶薩於如是等四種法門，隨所修習，即得如是神通變化最勝事業，復能成就智慧辯才。」",
        "from": "T17n0843_001:0924c21_24",
        "context_with_next_sentence": true
    },
    {
        "source_sentence": "爾時世尊說是四種法門時，五千菩薩得無生法忍，四千天子遠離塵垢得法眼淨。",
        "from": "T17n0843_001:0924c24_0",
        "context_with_next_sentence": true
    },
    {
        "source_sentence": "是諸菩薩及天子眾得所利已，咸作是言：「普願眾生皆得安住諸佛境界，於正法門深生信解，所聞正法記念受持，於未來世得大神通如妙吉祥，於諸佛剎變化自在。」",
        "from": "T17n0843_001:0924c25_1",
        "context_with_next_sentence": true
    },
    {
        "source_sentence": "爾時普華幢天子白妙吉祥菩薩言：「菩薩從何所來至此佛會？",
        "from": "T17n0843_001:0925a01_0",
        "context_with_next_sentence": true
    },
    {
        "source_sentence": "所住佛剎其名何等？",
        "from": "T17n0843_001:0925a02_1",
        "context_with_next_sentence": true
    },
    {
        "source_sentence": "化主如來復何名字？」",
        "from": "T17n0843_001:0925a02_2",
        "context_with_next_sentence": true
    },
    {
        "source_sentence": "時妙吉祥菩薩告普華幢天子言：「莫作是說：『有所從來』。",
        "from": "T17n0843_001:0925a03_3",
        "context_with_next_sentence": true
    },
    {
        "source_sentence": "何以故？",
        "from": "T17n0843_001:0925a04_4",
        "context_with_next_sentence": true
    },
    {
        "source_sentence": "天子當知，法界無來亦無所去，復無所行而無所住，一切無著。",
        "from": "T17n0843_001:0925a04_5",
        "context_with_next_sentence": true
    },
    {
        "source_sentence": "彼法界性，無所疑惑離諸戲論。",
        "from": "T17n0843_001:0925a06_6",
        "context_with_next_sentence": true
    },
    {
        "source_sentence": "天子！",
        "from": "T17n0843_001:0925a06_7",
        "context_with_next_sentence": true
    },
    {
        "source_sentence": "若言有來、有去、有所住者，是戲論法。」",
        "from": "T17n0843_001:0925a07_8",
        "context_with_next_sentence": true
    },
    {
        "source_sentence": "爾時普華幢天子及諸大眾，聞妙吉祥菩薩說是法已，即時各各歎未曾有，異口同音說伽陀曰：「最上希有妙吉祥！",
        "from": "T17n0843_001:0925a08_0",
        "context_with_next_sentence": true
    },
    {
        "source_sentence": "　　從佛世尊所出生；　具足神通諸法門，　　聞者見者得利益。",
        "from": "T17n0843_001:0925a11_1",
        "context_with_next_sentence": true
    },
    {
        "source_sentence": "　大士今現此諸相，　　宣說甚深微妙法；　我皆隨喜得見聞，　　咸於今日獲大利。",
        "from": "T17n0843_001:0925a13_0",
        "context_with_next_sentence": true
    },
    {
        "source_sentence": "　我等昔聞大名士，　　今見神通妙色相；　菩薩是大法光明，　　出現一切諸佛法。",
        "from": "T17n0843_001:0925a15_0",
        "context_with_next_sentence": true
    },
    {
        "source_sentence": "　已能圓滿一切行，　　慚愧上服所莊嚴；　自利利他妙吉祥，　　最勝功德難思議。",
        "from": "T17n0843_001:0925a17_0",
        "context_with_next_sentence": true
    },
    {
        "source_sentence": "　菩薩猶如世間父，　　普攝一切為所歸；　開示涅盤方便門，　　咸令眾生到彼岸。",
        "from": "T17n0843_001:0925a19_0",
        "context_with_next_sentence": true
    },
    {
        "source_sentence": "　菩薩猶如大師子，　　一音能破諸外論；　正法功德悉已圓，　　一切染法皆清淨。",
        "from": "T17n0843_001:0925a21_0",
        "context_with_next_sentence": true
    },
    {
        "source_sentence": "　菩薩猶如世間地，　　普能出生諸善法；　復為最上大醫王，　　能救眾生諸病苦。",
        "from": "T17n0843_001:0925a23_0",
        "context_with_next_sentence": true
    },
    {
        "source_sentence": "　菩薩如月大清涼，　　令諸熱惱皆清淨；　復如日光大熾盛，　　廣照一切三摩地。",
        "from": "T17n0843_001:0925a25_0",
        "context_with_next_sentence": true
    },
    {
        "source_sentence": "　菩薩大利大導師，　　引示眾生菩提道；　常生廣大慈愍心，　　救度惡趣眾生苦。",
        "from": "T17n0843_001:0925a27_0",
        "context_with_next_sentence": true
    },
    {
        "source_sentence": "　菩薩常為所依怙，　　了別一切眾生心；　一切智智妙法門，　　普施眾生令解脫。」",
        "from": "T17n0843_001:0925a29_0",
        "context_with_next_sentence": true
    },
    {
        "source_sentence": "爾時世尊告普華幢天子及諸大眾言：「如是如是。",
        "from": "T17n0843_001:0925b02_0",
        "context_with_next_sentence": true
    },
    {
        "source_sentence": "如汝所言，妙吉祥菩薩有是功德。」",
        "from": "T17n0843_001:0925b03_1",
        "context_with_next_sentence": true
    },
    {
        "source_sentence": "◎佛說大乘不思議神通境界經卷上",
        "from": "T17n0843_001:0925b03_2",
        "context_with_next_sentence": false
    }
]