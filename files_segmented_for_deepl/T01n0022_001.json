[
    {
        "source_sentence": "佛說寂志果經",
        "from": "T01n0022_001:0270c27_0",
        "context_with_next_sentence": true
    },
    {
        "source_sentence": "東晉西域沙門竺曇無蘭譯",
        "from": "T01n0022_001:0270c29_0",
        "context_with_next_sentence": true
    },
    {
        "source_sentence": "聞如是：一時，佛遊王舍城，耆域奈園，與比丘眾千二百五十俱。",
        "from": "T01n0022_001:0271a01_0",
        "context_with_next_sentence": true
    },
    {
        "source_sentence": "時，王阿闍世，七月十五日，過新歲臘，與群臣百官俱，眷屬圍繞，上寂安觀，謂群臣言：「諸卿當知，如是我修非時愁悒不改，雖得此歲，憒慘不次。",
        "from": "T01n0022_001:0271a02_1",
        "context_with_next_sentence": true
    },
    {
        "source_sentence": "當何方便除其怵惕？」",
        "from": "T01n0022_001:0271a05_2",
        "context_with_next_sentence": true
    },
    {
        "source_sentence": "有臣白王：「當以五樂消散憂慮。」",
        "from": "T01n0022_001:0271a06_3",
        "context_with_next_sentence": true
    },
    {
        "source_sentence": "有臣：「當作名倡巧妙異妓鼓樂絃歌，可以療憂。」",
        "from": "T01n0022_001:0271a07_4",
        "context_with_next_sentence": true
    },
    {
        "source_sentence": "有臣白王：「宜以四種象馬車步勇猛兵士，消除悒憒。」",
        "from": "T01n0022_001:0271a08_5",
        "context_with_next_sentence": true
    },
    {
        "source_sentence": "有臣白王：「不蘭迦葉、莫軻離惟瞿樓、阿夷耑其耶今離、迦旃、先比盧持、尼揵子等，是諸師者，各與五百之眾，在此大城。",
        "from": "T01n0022_001:0271a09_6",
        "context_with_next_sentence": true
    },
    {
        "source_sentence": "可嚴大駕，造與相見，談聽歡娛，可離所患。」",
        "from": "T01n0022_001:0271a12_7",
        "context_with_next_sentence": true
    },
    {
        "source_sentence": "時，有童子醫王，名曰耆域(晉言固活)，持扇侍王。",
        "from": "T01n0022_001:0271a13_8",
        "context_with_next_sentence": true
    },
    {
        "source_sentence": "王顧謂言：「卿何故默，獨無所陳？」",
        "from": "T01n0022_001:0271a14_9",
        "context_with_next_sentence": true
    },
    {
        "source_sentence": "耆域白王：「欲蠲灼惕忘憂除患，今佛世尊，與弟子眾俱在奈園，可到佛所稽首致敬，諮啟疑惑，乃得開解。」",
        "from": "T01n0022_001:0271a14_10",
        "context_with_next_sentence": true
    },
    {
        "source_sentence": "時，王阿闍世，便即欲見天中之天，答耆域言：「善哉！",
        "from": "T01n0022_001:0271a17_11",
        "context_with_next_sentence": true
    },
    {
        "source_sentence": "大佳，當俱往覲。」",
        "from": "T01n0022_001:0271a18_12",
        "context_with_next_sentence": true
    },
    {
        "source_sentence": "耆域受教，嚴五百象，五百采女，嚴訖白：「辦。",
        "from": "T01n0022_001:0271a18_13",
        "context_with_next_sentence": true
    },
    {
        "source_sentence": "宜知是時。」",
        "from": "T01n0022_001:0271a19_14",
        "context_with_next_sentence": true
    },
    {
        "source_sentence": "王乘駕象，名曰仁調，與五百侍從俱，導衛前後，出王舍城，然大炬火。",
        "from": "T01n0022_001:0271a20_15",
        "context_with_next_sentence": true
    },
    {
        "source_sentence": "時，王恐懅，住止不前，謂耆域言：「佛與幾比丘俱在奈園？」",
        "from": "T01n0022_001:0271a21_16",
        "context_with_next_sentence": true
    },
    {
        "source_sentence": "答曰：「有千二百五十。」",
        "from": "T01n0022_001:0271a23_17",
        "context_with_next_sentence": true
    },
    {
        "source_sentence": "王曰：「卿得無詐，令吾出國，道相危乎？",
        "from": "T01n0022_001:0271a23_18",
        "context_with_next_sentence": true
    },
    {
        "source_sentence": "每至異道諸梵志所，其眾五百，音聲揚逸。",
        "from": "T01n0022_001:0271a24_19",
        "context_with_next_sentence": true
    },
    {
        "source_sentence": "今比丘多而不聞聲？」",
        "from": "T01n0022_001:0271a25_20",
        "context_with_next_sentence": true
    },
    {
        "source_sentence": "耆域曰：「王！",
        "from": "T01n0022_001:0271a26_0",
        "context_with_next_sentence": true
    },
    {
        "source_sentence": "莫恐莫懅。",
        "from": "T01n0022_001:0271a26_1",
        "context_with_next_sentence": true
    },
    {
        "source_sentence": "不敢謀王，不造逆害，及后貴人。",
        "from": "T01n0022_001:0271a26_2",
        "context_with_next_sentence": true
    },
    {
        "source_sentence": "惟佛世尊，長夜寂然，弟子志學，法則靜然。",
        "from": "T01n0022_001:0271a27_3",
        "context_with_next_sentence": true
    },
    {
        "source_sentence": "願王前覩上妙光明，見佛世尊諸弟子眾，意爾乃悅。」",
        "from": "T01n0022_001:0271a28_4",
        "context_with_next_sentence": true
    },
    {
        "source_sentence": "於是王阿闍世，遙見世尊，便下所乘，屏毖五事，脫王冠幘纓絡寶服幢花翠羽，去蓋收刀，步到講堂，問耆域曰：「佛為所在？」",
        "from": "T01n0022_001:0271a29_5",
        "context_with_next_sentence": true
    },
    {
        "source_sentence": "答曰：「眾比丘前坐者是也，威神光光，功德巍巍。」",
        "from": "T01n0022_001:0271b03_6",
        "context_with_next_sentence": true
    },
    {
        "source_sentence": "王前詣佛，問訊占對却住一面——觀佛比丘眾，悉坐寂定，無量清淨，甚深微妙，其心欣然——叉手向佛，白世尊言：「佛心寂然，微妙無念，弟子亦爾。",
        "from": "T01n0022_001:0271b04_7",
        "context_with_next_sentence": true
    },
    {
        "source_sentence": "願令我心志于微妙隱定如是。」",
        "from": "T01n0022_001:0271b07_8",
        "context_with_next_sentence": true
    },
    {
        "source_sentence": "有一童子，名曰帛賢，白其王言：「大王願欲得是行耶？」",
        "from": "T01n0022_001:0271b08_9",
        "context_with_next_sentence": true
    },
    {
        "source_sentence": "王白佛言：「唯然世尊！",
        "from": "T01n0022_001:0271b09_10",
        "context_with_next_sentence": true
    },
    {
        "source_sentence": "願樂眾僧其心歡悅。」",
        "from": "T01n0022_001:0271b10_11",
        "context_with_next_sentence": true
    },
    {
        "source_sentence": "於是，王阿闍世白佛言：「願欲有所問，儻有聽者，乃敢發言。」",
        "from": "T01n0022_001:0271b11_0",
        "context_with_next_sentence": true
    },
    {
        "source_sentence": "佛言：「便問，在意所欲。」",
        "from": "T01n0022_001:0271b12_1",
        "context_with_next_sentence": true
    },
    {
        "source_sentence": "王言：「所可供事，及諸所欲，娛樂睡眠，合聚計校算術，印綬大臣，百官群從，太史占變知人終始，受人恭敬，飲食、伎藝，或為己身、父母、妻子、奴婢，供養沙門梵志，施以上供，求索安隱吉祥之利；頗有立於是佛法律，得道證不乎？」",
        "from": "T01n0022_001:0271b12_2",
        "context_with_next_sentence": true
    },
    {
        "source_sentence": "佛言：「大王！",
        "from": "T01n0022_001:0271b18_3",
        "context_with_next_sentence": true
    },
    {
        "source_sentence": "曾問諸外異道如是誼不？」",
        "from": "T01n0022_001:0271b18_4",
        "context_with_next_sentence": true
    },
    {
        "source_sentence": "王白佛言：「曾到不蘭迦葉所，問：『所有象馬乘車步行，財寶侍從篋藏，力士勇猛，大象車，娛樂睡眠，合會天人。",
        "from": "T01n0022_001:0271b19_5",
        "context_with_next_sentence": true
    },
    {
        "source_sentence": "印綬大臣，百官群從。",
        "from": "T01n0022_001:0271b21_6",
        "context_with_next_sentence": true
    },
    {
        "source_sentence": "太史占變，知人終始，所可恭敬。",
        "from": "T01n0022_001:0271b22_7",
        "context_with_next_sentence": true
    },
    {
        "source_sentence": "有所作為，或為己身，求索安隱，或為父母妻子奴婢，供養沙門梵志，施以上供。",
        "from": "T01n0022_001:0271b22_8",
        "context_with_next_sentence": true
    },
    {
        "source_sentence": "是我寧得法律之正，入寂然道乎？』",
        "from": "T01n0022_001:0271b24_9",
        "context_with_next_sentence": true
    },
    {
        "source_sentence": "即報我言：『無有是也，亦無世尊，無答善恩。",
        "from": "T01n0022_001:0271b25_10",
        "context_with_next_sentence": true
    },
    {
        "source_sentence": "亦無罪福，無有父母。",
        "from": "T01n0022_001:0271b26_11",
        "context_with_next_sentence": true
    },
    {
        "source_sentence": "亦無羅漢得道之人，供養無福。",
        "from": "T01n0022_001:0271b27_12",
        "context_with_next_sentence": true
    },
    {
        "source_sentence": "亦無今世後世，亦無專行一心道志。",
        "from": "T01n0022_001:0271b27_13",
        "context_with_next_sentence": true
    },
    {
        "source_sentence": "於是雖有身命，壽終之後，四事散壞，心滅歸無，後不復生。",
        "from": "T01n0022_001:0271b28_14",
        "context_with_next_sentence": true
    },
    {
        "source_sentence": "雖葬土藏，各自腐敗，悉盡如空，無所復有。』",
        "from": "T01n0022_001:0271c01_15",
        "context_with_next_sentence": true
    },
    {
        "source_sentence": "唯然世尊！",
        "from": "T01n0022_001:0271c02_16",
        "context_with_next_sentence": true
    },
    {
        "source_sentence": "我問外師，以是見答。",
        "from": "T01n0022_001:0271c02_17",
        "context_with_next_sentence": true
    },
    {
        "source_sentence": "我心念言：『無？",
        "from": "T01n0022_001:0271c02_18",
        "context_with_next_sentence": true
    },
    {
        "source_sentence": "云何而無罪福報應？』",
        "from": "T01n0022_001:0271c03_19",
        "context_with_next_sentence": true
    },
    {
        "source_sentence": "譬如有人問奈何類，以瓜答之，問瓜以奈答之。",
        "from": "T01n0022_001:0271c03_20",
        "context_with_next_sentence": true
    },
    {
        "source_sentence": "不蘭迦葉亦如是也，言語顛倒，無有本末，雖聞彼說，不以為解。」",
        "from": "T01n0022_001:0271c04_21",
        "context_with_next_sentence": true
    },
    {
        "source_sentence": "王阿闍世白佛言：「我復至莫軻離瞿耶婁所，問：『何謂小處欲處？",
        "from": "T01n0022_001:0271c07_0",
        "context_with_next_sentence": true
    },
    {
        "source_sentence": "人無因緣得淨？",
        "from": "T01n0022_001:0271c08_1",
        "context_with_next_sentence": true
    },
    {
        "source_sentence": "人為有罪福不？",
        "from": "T01n0022_001:0271c08_2",
        "context_with_next_sentence": true
    },
    {
        "source_sentence": "為無知無見？』",
        "from": "T01n0022_001:0271c09_3",
        "context_with_next_sentence": true
    },
    {
        "source_sentence": "亦答我言：『無今世後世，無力不力，無精進，一切人得其苦樂。』",
        "from": "T01n0022_001:0271c09_4",
        "context_with_next_sentence": true
    },
    {
        "source_sentence": "若問六以七答。",
        "from": "T01n0022_001:0271c10_5",
        "context_with_next_sentence": true
    },
    {
        "source_sentence": "世尊！",
        "from": "T01n0022_001:0271c11_6",
        "context_with_next_sentence": true
    },
    {
        "source_sentence": "譬如問奈以瓜答，問瓜以奈答，此異道人如是。",
        "from": "T01n0022_001:0271c11_7",
        "context_with_next_sentence": true
    },
    {
        "source_sentence": "在我國內，問其所問，以是見答，問其所言，不以開解，即便捨去。」",
        "from": "T01n0022_001:0271c12_8",
        "context_with_next_sentence": true
    },
    {
        "source_sentence": "「我復至阿夷耑所，問：『何謂所住處欲處？",
        "from": "T01n0022_001:0271c15_0",
        "context_with_next_sentence": true
    },
    {
        "source_sentence": "云何於是法律得至道證？』",
        "from": "T01n0022_001:0271c15_1",
        "context_with_next_sentence": true
    },
    {
        "source_sentence": "答我言：『唯，大王！",
        "from": "T01n0022_001:0271c16_2",
        "context_with_next_sentence": true
    },
    {
        "source_sentence": "他人往問，亦作是答，言：「有後世復生。」",
        "from": "T01n0022_001:0271c16_3",
        "context_with_next_sentence": true
    },
    {
        "source_sentence": "我問之，亦言：「有後世。」』",
        "from": "T01n0022_001:0271c17_4",
        "context_with_next_sentence": true
    },
    {
        "source_sentence": "『設有後世，復生世間，為有為無？』",
        "from": "T01n0022_001:0271c18_5",
        "context_with_next_sentence": true
    },
    {
        "source_sentence": "『如我意想，為有後世，或無後世。』",
        "from": "T01n0022_001:0271c19_0",
        "context_with_next_sentence": true
    },
    {
        "source_sentence": "或有人往問，言：『儻有後世、儻無後世，或有是、或無是。』",
        "from": "T01n0022_001:0271c19_1",
        "context_with_next_sentence": true
    },
    {
        "source_sentence": "譬如人問奈以瓜答，問瓜以奈答。",
        "from": "T01n0022_001:0271c21_0",
        "context_with_next_sentence": true
    },
    {
        "source_sentence": "阿夷耑亦如是，問沙門得道之證持異術多事，答我言語無次。",
        "from": "T01n0022_001:0271c21_1",
        "context_with_next_sentence": true
    },
    {
        "source_sentence": "我心念言：『一切王舍城所有異道，不能開解除我愁意，當於何所得沙門梵志令解我意，使不憂悒？』",
        "from": "T01n0022_001:0271c23_2",
        "context_with_next_sentence": true
    },
    {
        "source_sentence": "見阿夷耑所說無益，便起捨去。",
        "from": "T01n0022_001:0271c25_3",
        "context_with_next_sentence": true
    },
    {
        "source_sentence": "「我復至波休迦旃所，問：『何謂所住處？",
        "from": "T01n0022_001:0271c27_0",
        "context_with_next_sentence": true
    },
    {
        "source_sentence": "粗問畜生所由。",
        "from": "T01n0022_001:0271c27_1",
        "context_with_next_sentence": true
    },
    {
        "source_sentence": "於是法律，云何得道證？』",
        "from": "T01n0022_001:0271c28_2",
        "context_with_next_sentence": true
    },
    {
        "source_sentence": "答我言：『唯，大王！",
        "from": "T01n0022_001:0271c28_3",
        "context_with_next_sentence": true
    },
    {
        "source_sentence": "其有人得受身者，無因、亦無緣。",
        "from": "T01n0022_001:0271c29_4",
        "context_with_next_sentence": true
    },
    {
        "source_sentence": "無有想、亦無貢高，積累賊害，於住立而得住處，於是得身，無有失者，所想知想，而自流行，謂罪福善惡，其有人所斷截，目所覩見，無有諍訟，有身壽盡不憂命死。",
        "from": "T01n0022_001:0271c29_5",
        "context_with_next_sentence": true
    },
    {
        "source_sentence": "彼無有說是欲我當死，及諸天用人故說壽終沒已。",
        "from": "T01n0022_001:0272a04_6",
        "context_with_next_sentence": true
    },
    {
        "source_sentence": "於是人間愛欲勞塵、天人見欲其欲及便有五賊六十二種。",
        "from": "T01n0022_001:0272a05_7",
        "context_with_next_sentence": true
    },
    {
        "source_sentence": "其六十二種者，無種性，俱說六十二事，與種性俱，無用思想。",
        "from": "T01n0022_001:0272a07_8",
        "context_with_next_sentence": true
    },
    {
        "source_sentence": "入其八難，皆當棄捐，常得增益，便得安隱。",
        "from": "T01n0022_001:0272a08_9",
        "context_with_next_sentence": true
    },
    {
        "source_sentence": "已得安隱，常在於天，已在於天，便有八十四大念，與幻術俱，與微妙俱，便起老病苦。",
        "from": "T01n0022_001:0272a09_10",
        "context_with_next_sentence": true
    },
    {
        "source_sentence": "無有道人，亦無梵志。",
        "from": "T01n0022_001:0272a11_11",
        "context_with_next_sentence": true
    },
    {
        "source_sentence": "所說如是。",
        "from": "T01n0022_001:0272a12_12",
        "context_with_next_sentence": true
    },
    {
        "source_sentence": "我戒清淨，又離愛欲，於欲已盡，常隨逐身。",
        "from": "T01n0022_001:0272a12_13",
        "context_with_next_sentence": true
    },
    {
        "source_sentence": "譬如燈然已然，其事如是，無得道梵志。』",
        "from": "T01n0022_001:0272a13_14",
        "context_with_next_sentence": true
    },
    {
        "source_sentence": "譬如有人問奈以瓜答，問瓜以奈答。",
        "from": "T01n0022_001:0272a14_15",
        "context_with_next_sentence": true
    },
    {
        "source_sentence": "其波休迦旃如是，我問沙門得道之證，通持老病人答我。",
        "from": "T01n0022_001:0272a15_16",
        "context_with_next_sentence": true
    },
    {
        "source_sentence": "我心念言：『問於道證，反以是答？』",
        "from": "T01n0022_001:0272a16_17",
        "context_with_next_sentence": true
    },
    {
        "source_sentence": "聞其所言，不以為悅，不用作解，便起捨退。",
        "from": "T01n0022_001:0272a17_18",
        "context_with_next_sentence": true
    },
    {
        "source_sentence": "「我復至先比盧持所而問之：『問所住欲。",
        "from": "T01n0022_001:0272a19_0",
        "context_with_next_sentence": true
    },
    {
        "source_sentence": "於是法律，云何成道？』",
        "from": "T01n0022_001:0272a19_1",
        "context_with_next_sentence": true
    },
    {
        "source_sentence": "答我言：『唯，大王！",
        "from": "T01n0022_001:0272a20_2",
        "context_with_next_sentence": true
    },
    {
        "source_sentence": "人所作教，人所當為，所斷、所奪、所見離見，所求皆厭，愁憂自推。",
        "from": "T01n0022_001:0272a20_3",
        "context_with_next_sentence": true
    },
    {
        "source_sentence": "毀瓶壅、離慳貪，破壞國城，敗害人民，殺、盜、婬泆、妄言、兩舌、飲酒、鬪亂，雖犯是事，無有罪殃。",
        "from": "T01n0022_001:0272a22_4",
        "context_with_next_sentence": true
    },
    {
        "source_sentence": "所布施者，無有福報。",
        "from": "T01n0022_001:0272a24_5",
        "context_with_next_sentence": true
    },
    {
        "source_sentence": "殘害悖逆，作眾不善，無罪無福，亦無所取所作。",
        "from": "T01n0022_001:0272a24_6",
        "context_with_next_sentence": true
    },
    {
        "source_sentence": "無因緣，無有至誠，亦無質朴。",
        "from": "T01n0022_001:0272a26_7",
        "context_with_next_sentence": true
    },
    {
        "source_sentence": "縱行義理，善惡無應。』",
        "from": "T01n0022_001:0272a26_8",
        "context_with_next_sentence": true
    },
    {
        "source_sentence": "譬如問奈以瓜答，問瓜以奈答。",
        "from": "T01n0022_001:0272a27_9",
        "context_with_next_sentence": true
    },
    {
        "source_sentence": "比盧持亦如是，問行法，當得道證？",
        "from": "T01n0022_001:0272a28_10",
        "context_with_next_sentence": true
    },
    {
        "source_sentence": "更答斷絕，無有罪福。",
        "from": "T01n0022_001:0272a28_11",
        "context_with_next_sentence": true
    },
    {
        "source_sentence": "我心念言：『何緣如是？』",
        "from": "T01n0022_001:0272a29_12",
        "context_with_next_sentence": true
    },
    {
        "source_sentence": "不以為解，即便捨退。",
        "from": "T01n0022_001:0272a29_13",
        "context_with_next_sentence": true
    },
    {
        "source_sentence": "「我復至尼揵子所，問尼揵子：『何謂得所住處欲處有人無耶？",
        "from": "T01n0022_001:0272b02_0",
        "context_with_next_sentence": true
    },
    {
        "source_sentence": "所受罪福云何？",
        "from": "T01n0022_001:0272b03_1",
        "context_with_next_sentence": true
    },
    {
        "source_sentence": "為前世事乎？",
        "from": "T01n0022_001:0272b03_2",
        "context_with_next_sentence": true
    },
    {
        "source_sentence": "學道為得道不？』",
        "from": "T01n0022_001:0272b04_3",
        "context_with_next_sentence": true
    },
    {
        "source_sentence": "答我言：『唯，大王！",
        "from": "T01n0022_001:0272b04_4",
        "context_with_next_sentence": true
    },
    {
        "source_sentence": "一切現人有所見者，所得罪福皆是前世之事，因緣愛欲而生，因緣有老病。",
        "from": "T01n0022_001:0272b04_5",
        "context_with_next_sentence": true
    },
    {
        "source_sentence": "於是學道有因緣想，因生子孫然後得道。』",
        "from": "T01n0022_001:0272b06_6",
        "context_with_next_sentence": true
    },
    {
        "source_sentence": "譬如問奈以瓜答，問瓜以奈答。",
        "from": "T01n0022_001:0272b07_7",
        "context_with_next_sentence": true
    },
    {
        "source_sentence": "我問得道之證，反以虛妄見答。",
        "from": "T01n0022_001:0272b08_8",
        "context_with_next_sentence": true
    },
    {
        "source_sentence": "我聞其語，不悅不樂，即起捨退。」",
        "from": "T01n0022_001:0272b09_0",
        "context_with_next_sentence": true
    },
    {
        "source_sentence": "王阿闍世白佛言：「遍問諸師，不得開解。",
        "from": "T01n0022_001:0272b10_0",
        "context_with_next_sentence": true
    },
    {
        "source_sentence": "敢問世尊，財寶所在處？",
        "from": "T01n0022_001:0272b10_1",
        "context_with_next_sentence": true
    },
    {
        "source_sentence": "唯以所問，願答其疑。",
        "from": "T01n0022_001:0272b11_2",
        "context_with_next_sentence": true
    },
    {
        "source_sentence": "云何寂志梵志，於是法律，逮得道證？」",
        "from": "T01n0022_001:0272b12_3",
        "context_with_next_sentence": true
    },
    {
        "source_sentence": "佛告王言：「在所欲問，吾當為汝事事分別，令心結解。",
        "from": "T01n0022_001:0272b12_4",
        "context_with_next_sentence": true
    },
    {
        "source_sentence": "我先問王，王以意答之。",
        "from": "T01n0022_001:0272b14_5",
        "context_with_next_sentence": true
    },
    {
        "source_sentence": "云何大王？",
        "from": "T01n0022_001:0272b14_6",
        "context_with_next_sentence": true
    },
    {
        "source_sentence": "若有人著好衣服，供侍王，以自娛樂，其人不樂居處及本土，心自念言：『阿闍世王是人，我亦是人。",
        "from": "T01n0022_001:0272b15_0",
        "context_with_next_sentence": true
    },
    {
        "source_sentence": "王以五樂自娛，衣服自嚴，不樂本土，不懷居處。",
        "from": "T01n0022_001:0272b17_1",
        "context_with_next_sentence": true
    },
    {
        "source_sentence": "我當立德離諸罪殃，我不如除鬢髮、被袈裟作沙門。",
        "from": "T01n0022_001:0272b18_2",
        "context_with_next_sentence": true
    },
    {
        "source_sentence": "以家之信，捨家為道。』",
        "from": "T01n0022_001:0272b19_3",
        "context_with_next_sentence": true
    },
    {
        "source_sentence": "便受法戒，奉行道禁，不殺盜婬，不妄言、兩舌、惡口罵詈、不怒嫉癡。",
        "from": "T01n0022_001:0272b20_4",
        "context_with_next_sentence": true
    },
    {
        "source_sentence": "於王意何如？",
        "from": "T01n0022_001:0272b21_5",
        "context_with_next_sentence": true
    },
    {
        "source_sentence": "往詣王所白言：『其人好莊嚴，供侍王者，不樂居處，亦不懷土，以家之信捨家為道，護身口意，不犯眾惡，修行十善。』",
        "from": "T01n0022_001:0272b22_6",
        "context_with_next_sentence": true
    },
    {
        "source_sentence": "王奈之何？」",
        "from": "T01n0022_001:0272b24_7",
        "context_with_next_sentence": true
    },
    {
        "source_sentence": "王白佛言：「我見其人，當歡喜問訊恭修禮敬，供養衣服、飲食、床臥具、病瘦醫藥。」",
        "from": "T01n0022_001:0272b24_8",
        "context_with_next_sentence": true
    },
    {
        "source_sentence": "佛語王：「其人未行大法，得道果證。」",
        "from": "T01n0022_001:0272b26_9",
        "context_with_next_sentence": true
    },
    {
        "source_sentence": "王白佛言：「取其說法。」",
        "from": "T01n0022_001:0272b27_10",
        "context_with_next_sentence": true
    },
    {
        "source_sentence": "佛語王：「我與世間，為如來、至真、等正覺、明行成為、善逝、世間解、無上士、道法御、天人師，號佛、世尊。",
        "from": "T01n0022_001:0272b28_11",
        "context_with_next_sentence": true
    },
    {
        "source_sentence": "便即說法，初語亦善、中語亦善、竟語亦善，誼慧妙具，講清淨行。",
        "from": "T01n0022_001:0272c01_12",
        "context_with_next_sentence": true
    },
    {
        "source_sentence": "若尊長者有子，聞佛所講說經，於如來法律得信，善利自見。",
        "from": "T01n0022_001:0272c02_13",
        "context_with_next_sentence": true
    },
    {
        "source_sentence": "於佛法中，有大善利，即得法忍，念念止。",
        "from": "T01n0022_001:0272c04_14",
        "context_with_next_sentence": true
    },
    {
        "source_sentence": "居家逼於垢塵；其出家者，為無罣礙，便一其心止除欲樂，盡其形壽，奉清淨行，念言：『我欲棄家財產門室眷屬，下鬚髮被袈裟，以家信出遵道，捨所樂立家志，奉比丘戒二百五十，不犯道禁。",
        "from": "T01n0022_001:0272c05_15",
        "context_with_next_sentence": true
    },
    {
        "source_sentence": "護得度法，行止禮節，不失儀撿，忽除所有靖恭畏慎。",
        "from": "T01n0022_001:0272c09_16",
        "context_with_next_sentence": true
    },
    {
        "source_sentence": "一心平等，修習正戒也，遠離於殺，不執刀杖，心懷慙愧。",
        "from": "T01n0022_001:0272c10_17",
        "context_with_next_sentence": true
    },
    {
        "source_sentence": "普安一切，不施恐怖；其心清淨，無所加害。",
        "from": "T01n0022_001:0272c12_18",
        "context_with_next_sentence": true
    },
    {
        "source_sentence": "遠離盜竊，除不與取，樂喜惠施，心欲放捨所思念安，常自護己；其心清淨，不與不取。",
        "from": "T01n0022_001:0272c13_19",
        "context_with_next_sentence": true
    },
    {
        "source_sentence": "遠離婬行，淨修梵行，志于貞潔，消滅濁欲；其心清淨，不為色惑。",
        "from": "T01n0022_001:0272c15_20",
        "context_with_next_sentence": true
    },
    {
        "source_sentence": "遠離妄語，不尚虛誕，未曾詐殆，志存誠信，所住安諦，不違世誓；其心清淨，不懷欺偽，不樂兩舌，讒謗敗德，未曾傳說，鬪亂彼此，和解變諍，散除怨害；其心清淨，不仇兩舌，遠離惡口，不好罵詈，每制自在，未曾放恣吐不善言，所說柔順，無麤獷辭，聽服踊躍歸仰；其心清淨，曾不罵詈，遠離綺語，發言應節，無所毀害，詳在誼法，所說安詳，寂靜無失，分別情理。",
        "from": "T01n0022_001:0272c16_21",
        "context_with_next_sentence": true
    },
    {
        "source_sentence": "其心清淨，志不綺語，遠離無黠，除去愚心，不貪他有，不求人短，己身及人，常求大止。",
        "from": "T01n0022_001:0272c25_22",
        "context_with_next_sentence": true
    },
    {
        "source_sentence": "其心清淨，不懷愚癡，遠離瞋怒，無恚害意，常懷慈心，志存善權，哀護蠕動，羞愧安慰一切眾類。",
        "from": "T01n0022_001:0272c27_23",
        "context_with_next_sentence": true
    },
    {
        "source_sentence": "其心清淨，不懷恚怒，遠離睡眠，心習空行，常行寂然，未曾安寢，欲思見明想欲得起。",
        "from": "T01n0022_001:0272c29_24",
        "context_with_next_sentence": true
    },
    {
        "source_sentence": "其心清淨，志不睡眠，遠離調戲嘲談囈語，行無所著，無有卒暴。",
        "from": "T01n0022_001:0273a02_25",
        "context_with_next_sentence": true
    },
    {
        "source_sentence": "其心清淨，志不調戲，遠離狐疑心不猶豫，秉意一定，在於善法。",
        "from": "T01n0022_001:0273a03_26",
        "context_with_next_sentence": true
    },
    {
        "source_sentence": "其心清淨，志不狐疑，遠離邪見，今世後世，信施得福，孝順父母，尊敬賢聖，奉修善道信人，壽命後當復生，得道六通平等之行。",
        "from": "T01n0022_001:0273a05_27",
        "context_with_next_sentence": true
    },
    {
        "source_sentence": "其心清淨，無有邪見，遠離諛諂，其心質朴，不懷巧偽，不用斤斗尺寸侵欺削人，不行繫縛及與牢獄，無毀無望求欲得明。",
        "from": "T01n0022_001:0273a08_28",
        "context_with_next_sentence": true
    },
    {
        "source_sentence": "其心清淨，志不諛諂，遠離男女，不樂居家妻子愛欲，省除區疑。",
        "from": "T01n0022_001:0273a11_29",
        "context_with_next_sentence": true
    },
    {
        "source_sentence": "其心清淨，無所榮冀，不畜奴客僕從婢妾，不樂治家。",
        "from": "T01n0022_001:0273a12_30",
        "context_with_next_sentence": true
    },
    {
        "source_sentence": "其心清淨，不妄執事，不畜象馬牛羊，不樂畜獸。",
        "from": "T01n0022_001:0273a14_31",
        "context_with_next_sentence": true
    },
    {
        "source_sentence": "其心清淨，不志車乘，不畜鷄鶩狗犬猪豕，無所利求。",
        "from": "T01n0022_001:0273a15_32",
        "context_with_next_sentence": true
    },
    {
        "source_sentence": "其心清淨，不在鷄猪，遠離廬館，不飾屋宇，不畜田宅，園圃果蓏。",
        "from": "T01n0022_001:0273a16_33",
        "context_with_next_sentence": true
    },
    {
        "source_sentence": "其心清淨，不在田舍，遠離金銀高廣之座，不樂綺麗茵褥几筵。",
        "from": "T01n0022_001:0273a18_0",
        "context_with_next_sentence": true
    },
    {
        "source_sentence": "其心清淨，不寢高牀，遠離七寶，不畜珍琦，捨除玩弄，無所榮冀。",
        "from": "T01n0022_001:0273a19_1",
        "context_with_next_sentence": true
    },
    {
        "source_sentence": "其心清淨，不貪財色，遠離花香，不樂雜馨，身不芬薰，無所希求。",
        "from": "T01n0022_001:0273a21_0",
        "context_with_next_sentence": true
    },
    {
        "source_sentence": "其心清淨，不志花香，遠離非時飯食，中節恒以一食，終為期限。",
        "from": "T01n0022_001:0273a22_1",
        "context_with_next_sentence": true
    },
    {
        "source_sentence": "其心清淨，飯不失時，犁地下種，莊嚴中間見所為行，行沙門事，嚴淨其心，光[火*僉]憂愁，除諸穢害，常行真正，節度知足，一心在道，然後為沙門梵志，受信施食。",
        "from": "T01n0022_001:0273a24_0",
        "context_with_next_sentence": true
    },
    {
        "source_sentence": "在土地郡國縣邑，所行如法，根本常淨，莖節枝葉華實亦淨，具足種種清淨，其種像如是。",
        "from": "T01n0022_001:0273a27_1",
        "context_with_next_sentence": true
    },
    {
        "source_sentence": "在郡國縣邑，作沙門遠離是。",
        "from": "T01n0022_001:0273a29_2",
        "context_with_next_sentence": true
    },
    {
        "source_sentence": "若有沙門梵志，是應食信施，所住處善思念其人，行常如應。』",
        "from": "T01n0022_001:0273b01_3",
        "context_with_next_sentence": true
    },
    {
        "source_sentence": "「若有沙門梵志，所在受信施食，所止住處，所行不應，求索飯食，校計合會，求索香華衣被床臥，藏去珍寶，求索其處；沙門道人，皆遠離是。",
        "from": "T01n0022_001:0273b02_4",
        "context_with_next_sentence": true
    },
    {
        "source_sentence": "若有沙門梵志，食信施食，坐高廣猗床，處於寶床，所行求應，莊校榻筵采畫文蓐錦繡，若好繒綵，驚起毛竪，執持幢拂，乘象車馬，志求好食，常在名色；沙門道人，皆遠離是。",
        "from": "T01n0022_001:0273b06_5",
        "context_with_next_sentence": true
    },
    {
        "source_sentence": "若有沙門梵志，食信施食，沐浴自在，所行不應，所行斷絕，香華自薰，求索供養，不以道理，手執刀蓋，校以真珠瓔珞，臂腕頸脚，身著白淨衣服，短截樹木，如此住行；沙門道人，當遠離是。",
        "from": "T01n0022_001:0273b10_6",
        "context_with_next_sentence": true
    },
    {
        "source_sentence": "「若有沙門梵志，受信施食，自綺其身，所住之處，其行不應，鬪象牛馬鷄羊犬豕，鬪亂於人男女大小，往觀戰鬪及眾大會，如是之行，所可求住；沙門道人，遠離如是。",
        "from": "T01n0022_001:0273b15_0",
        "context_with_next_sentence": true
    },
    {
        "source_sentence": "若有沙門梵志，受信施食，自莊嚴身，所住以非，其行不應，但行聽象聲群馬車行人牛羊，撾鼓妓樂、歌舞、調戲話語，如是之法，異道道行；沙門道人，已遠離此。",
        "from": "T01n0022_001:0273b18_1",
        "context_with_next_sentence": true
    },
    {
        "source_sentence": "若有沙門梵志，受人信施食，行樗蒲博戲，所住非法，其行不一，便共競諍鞬橛兜[木*翕]君犢塞推盧，如是之行，非法所住；沙門道人，已遠離此。",
        "from": "T01n0022_001:0273b22_2",
        "context_with_next_sentence": true
    },
    {
        "source_sentence": "若有沙門梵志，受信施食，常共鬪諍遘校言語，所行非法，所住非法，其行不應：『此為是法，是為非法，是不如是，是為一法，不如卿語。",
        "from": "T01n0022_001:0273b25_3",
        "context_with_next_sentence": true
    },
    {
        "source_sentence": "我所行法，汝所為不應，我所為應。",
        "from": "T01n0022_001:0273b29_0",
        "context_with_next_sentence": true
    },
    {
        "source_sentence": "汝有因緣，我無因緣。",
        "from": "T01n0022_001:0273b29_1",
        "context_with_next_sentence": true
    },
    {
        "source_sentence": "汝自前往在後妄語，我得卿勝，卿無所種，但行眾惡，當見危害，我得度脫，卿見棄捐，不得自在。』",
        "from": "T01n0022_001:0273c01_2",
        "context_with_next_sentence": true
    },
    {
        "source_sentence": "如是諍訟非法之言；沙門道人，已遠離此。",
        "from": "T01n0022_001:0273c03_3",
        "context_with_next_sentence": true
    },
    {
        "source_sentence": "若有沙門梵志，食信施食，生共囈語，其行不應：『王者云何？",
        "from": "T01n0022_001:0273c04_4",
        "context_with_next_sentence": true
    },
    {
        "source_sentence": "盜賊云何？",
        "from": "T01n0022_001:0273c06_0",
        "context_with_next_sentence": true
    },
    {
        "source_sentence": "戰鬪云何？",
        "from": "T01n0022_001:0273c06_1",
        "context_with_next_sentence": true
    },
    {
        "source_sentence": "飲食云何？",
        "from": "T01n0022_001:0273c06_2",
        "context_with_next_sentence": true
    },
    {
        "source_sentence": "衣被男女大小云何？』",
        "from": "T01n0022_001:0273c06_3",
        "context_with_next_sentence": true
    },
    {
        "source_sentence": "說世事因事好事，如是之像，非法之言，沙門道人，已遠離此。",
        "from": "T01n0022_001:0273c07_4",
        "context_with_next_sentence": true
    },
    {
        "source_sentence": "沙門梵志，受信施食，妄說非事，其行不應，說王者婆羅門事、說樹木人事、說國事，於此彼當如是，彼國當有是，此人當往彼，彼人當來此，如是句所言非法；沙門道人，已遠離此。",
        "from": "T01n0022_001:0273c08_5",
        "context_with_next_sentence": true
    },
    {
        "source_sentence": "「沙門梵志，受信施食，而行諛諂，所為非法，其行不應，坐共語言，是為得利，是為衰折治生賈販財物之人，如是諛諂非法之事；沙門道人，已遠離此。",
        "from": "T01n0022_001:0273c12_6",
        "context_with_next_sentence": true
    },
    {
        "source_sentence": "沙門梵志受信施食，學修幻術，興起邪見，說日之怪，逢占觀相，妄語有所奪，學品術處度術所，學呪欺詐術，乾陀羅呪孔雀呪雜碎呪術，是異術欺詐迷惑，如是之像，非法之術；沙門道人，已遠離此也。",
        "from": "T01n0022_001:0273c16_7",
        "context_with_next_sentence": true
    },
    {
        "source_sentence": "沙門梵志，受信施食，學迷惑呪欺詐之術，觀人面像，星宿災變風雲雷霧，求索良日，夏月之時某聚落當雨不雨，其地當吉不吉，說國王事，如是之行，非法之術；沙門道人，已遠離此。",
        "from": "T01n0022_001:0273c20_8",
        "context_with_next_sentence": true
    },
    {
        "source_sentence": "沙門梵志，受信施食，學有若干種非取之法，畜生之業，處方行藥，住在所欲，令人短氣吐下淚出，動人血脉，志不忠正，說欺詐術，占安隱事，如是之像，畜生之業；沙門道人，已遠離此。",
        "from": "T01n0022_001:0273c25_9",
        "context_with_next_sentence": true
    },
    {
        "source_sentence": "沙門梵志，受信施食，所行非法，以斷饐口說嫁娶事，其有居跱，某館某舍某堂懷軀，某堂嬿處，某有宮殿，為精進行，某有堂館，無精進行，說王者雜事，如是之像，畜生之業；沙門道人，已遠離此。",
        "from": "T01n0022_001:0273c29_10",
        "context_with_next_sentence": true
    },
    {
        "source_sentence": "「沙門梵志，受信施食，作若干種畜生行，邪見之業，有占相珠寶牛馬居家刀刃，所見相男子女人大小，如是之像，邪見之業；沙門道人，已遠離此。",
        "from": "T01n0022_001:0274a05_11",
        "context_with_next_sentence": true
    },
    {
        "source_sentence": "沙門梵志，受信施食，或有妖妄之本行非法業，無智之事，自以為智，卜問行符呪，如是之像，邪見之業；沙門道人，已遠離此。",
        "from": "T01n0022_001:0274a08_12",
        "context_with_next_sentence": true
    },
    {
        "source_sentence": "沙門梵志，受信施食，或見善或見惡，豫說米穀當飢貴當平賤，當有恐怖當有安隱，當大疫當死亡，如是之像，邪見之業；沙門道人，已遠離此。",
        "from": "T01n0022_001:0274a11_13",
        "context_with_next_sentence": true
    },
    {
        "source_sentence": "沙門梵志，受信施食，說某國王戰鬪當得勝，某國王當不如，某國王當出遊觀他國，他國王不得自在，此當得勝，彼當敗壞，此王象馬六畜車乘多，彼王象馬車乘少，如是之像，邪見之業；沙門道人，已遠離此。",
        "from": "T01n0022_001:0274a14_14",
        "context_with_next_sentence": true
    },
    {
        "source_sentence": "沙門梵志，受信施食，共說日月順行，日月差錯，星宿順行，星宿差錯，日月運行遲疾不順，當有災異無常之變，日月當蝕，或雨霜雹，或當霹靂，如是之像，邪見之業；沙門道人，已遠離此。",
        "from": "T01n0022_001:0274a19_15",
        "context_with_next_sentence": true
    },
    {
        "source_sentence": "沙門梵志，受信施食，便說日月是故順行，以是不順行，星宿順有因緣，不順亦有因緣，有所罣礙變怪，日月西行，或言東行，或言當蝕，又云何不蝕，當雷電霹靂，如是之像，常見證驗；沙門道人，已遠離此，是謂賢聖。",
        "from": "T01n0022_001:0274a24_16",
        "context_with_next_sentence": true
    },
    {
        "source_sentence": "「我弟子沙門，以是奉賢聖戒品，行知止足，衣取蔽形，食裁充口，所遊至處，衣鉢隨身，無所顧戀。",
        "from": "T01n0022_001:0274a29_17",
        "context_with_next_sentence": true
    },
    {
        "source_sentence": "譬如飛鳥飛行空中兩翅隨身。",
        "from": "T01n0022_001:0274b02_18",
        "context_with_next_sentence": true
    },
    {
        "source_sentence": "比丘如是，奉賢聖戒，心知止足，無所希望。",
        "from": "T01n0022_001:0274b03_19",
        "context_with_next_sentence": true
    },
    {
        "source_sentence": "一曉節度，其行安隱，盡行安詳。",
        "from": "T01n0022_001:0274b04_20",
        "context_with_next_sentence": true
    },
    {
        "source_sentence": "視眄觀眄，不失儀範。",
        "from": "T01n0022_001:0274b04_21",
        "context_with_next_sentence": true
    },
    {
        "source_sentence": "屈伸進止，依法從宜，坐起安雅，行無所壞。",
        "from": "T01n0022_001:0274b05_22",
        "context_with_next_sentence": true
    },
    {
        "source_sentence": "持是戒品，第一知足，根門寂定，心在安跡，諸根不亂，守護其心，救使無想在道，目見好色，不想求以為好，斷截所受。",
        "from": "T01n0022_001:0274b06_23",
        "context_with_next_sentence": true
    },
    {
        "source_sentence": "奉行善本，其心內住，遠離內色，守護眼根。",
        "from": "T01n0022_001:0274b09_24",
        "context_with_next_sentence": true
    },
    {
        "source_sentence": "如是耳聲鼻香舌味身更，不以想求，亦無所著。",
        "from": "T01n0022_001:0274b10_25",
        "context_with_next_sentence": true
    },
    {
        "source_sentence": "除諸不可，棄療愚癡，斷不善法，其意內住，救使不亂，令心根定。",
        "from": "T01n0022_001:0274b11_26",
        "context_with_next_sentence": true
    },
    {
        "source_sentence": "其比丘奉是賢聖戒，第一知足，其心寂定，禮節根定，於內無起，而行安隱，閑居寂然，山藪避猥巖穴野處，身燕其中，離世無黠，心念無想。",
        "from": "T01n0022_001:0274b12_27",
        "context_with_next_sentence": true
    },
    {
        "source_sentence": "不貪他有，不起愚癡，不侵亂人。",
        "from": "T01n0022_001:0274b16_28",
        "context_with_next_sentence": true
    },
    {
        "source_sentence": "常行慈心，其意清淨，無有癡想。",
        "from": "T01n0022_001:0274b16_29",
        "context_with_next_sentence": true
    },
    {
        "source_sentence": "所在遊行，心無所著，快善安隱。",
        "from": "T01n0022_001:0274b17_30",
        "context_with_next_sentence": true
    },
    {
        "source_sentence": "譬如有人遠行求利，經過惡道，得度嶮迮，多獲盈利，無所遺亡，供給妻室男女親族，其人自念：『心甚歡喜。』",
        "from": "T01n0022_001:0274b18_31",
        "context_with_next_sentence": true
    },
    {
        "source_sentence": "比丘如是，遠離愚癡，其心清淨，無有垢濁，已除恚害，喜悅無穢。",
        "from": "T01n0022_001:0274b20_32",
        "context_with_next_sentence": true
    },
    {
        "source_sentence": "譬如有人得疾著床，連年羸頓，後日得愈，安隱有力，飯食消釋，心自念言：『我本委厄，今得除愈。』",
        "from": "T01n0022_001:0274b22_33",
        "context_with_next_sentence": true
    },
    {
        "source_sentence": "比丘如是，除瞋恚心，熟自思惟，心亦歡喜。",
        "from": "T01n0022_001:0274b24_34",
        "context_with_next_sentence": true
    },
    {
        "source_sentence": "譬如有人為他下使，羈縶作役，終無休閑，不得自在，然後得免脫為良民，心自念言：『我本屬人，今得脫出，心亦踊悅。』",
        "from": "T01n0022_001:0274b25_35",
        "context_with_next_sentence": true
    },
    {
        "source_sentence": "比丘去疑心無猶豫，立在清淨欣喜踊躍。",
        "from": "T01n0022_001:0274b28_36",
        "context_with_next_sentence": true
    },
    {
        "source_sentence": "譬如有人拘閉牢獄，楚痛苦毒，然後得出，心自念言：『我本幽閉，今已得脫，亦自僥愛。』",
        "from": "T01n0022_001:0274b29_37",
        "context_with_next_sentence": true
    },
    {
        "source_sentence": "比丘如是，除去狐疑，心淨無瑕歡喜，比丘除不正心，正心無瑕想，清淨其志。",
        "from": "T01n0022_001:0274c02_38",
        "context_with_next_sentence": true
    },
    {
        "source_sentence": "譬如有人遭值穀貴，恐怖飢餓，得濟安隱，救攝其命，值得豐殖，穀米平賤，逸豫無畏，心自念言：『我本飢匱，危困難言，今得飽安，心亦歡喜。』",
        "from": "T01n0022_001:0274c04_39",
        "context_with_next_sentence": true
    },
    {
        "source_sentence": "比丘如是，除不正心，無眾想行，却本清淨，無疑心，除五蓋，遠塵勞心力得智慧，而脫眾厄，刑獄飢餓已去，愛欲眾不善去，有想有行，寂而清淨，行第一禪。",
        "from": "T01n0022_001:0274c07_40",
        "context_with_next_sentence": true
    },
    {
        "source_sentence": "譬如有人入水洗浴，清潔無垢，度在岸邊，心亦歡喜。",
        "from": "T01n0022_001:0274c11_41",
        "context_with_next_sentence": true
    },
    {
        "source_sentence": "比丘如是，寂然獨處，安靜喜悅，觀視一切，身本所起，覩無有身，普觀無根，心用寂然，喜悅安隱，第一一心。",
        "from": "T01n0022_001:0274c12_42",
        "context_with_next_sentence": true
    },
    {
        "source_sentence": "彼以是定，其心清淨，寂然住立，得無有異，愛欲以盡，除去想行，內以具足所念，安隱為善行，第二一心。",
        "from": "T01n0022_001:0274c14_43",
        "context_with_next_sentence": true
    },
    {
        "source_sentence": "復以是身，得三昧定，歡喜安隱，以無罣礙，觀視具足，無有身類，成無所與，當定欣喜。",
        "from": "T01n0022_001:0274c17_44",
        "context_with_next_sentence": true
    },
    {
        "source_sentence": "譬如青蓮芙蓉蘅華生於污泥，長養水中，雖在水中，其根葉華實，在水無著，亦無所汙。",
        "from": "T01n0022_001:0274c19_45",
        "context_with_next_sentence": true
    },
    {
        "source_sentence": "比丘如是，於是身與三昧，安隱歡喜。",
        "from": "T01n0022_001:0274c21_46",
        "context_with_next_sentence": true
    },
    {
        "source_sentence": "彼以是正受之心，至于堅住，得無有異，清淨其心，無有欲塵，第三一心。",
        "from": "T01n0022_001:0274c22_47",
        "context_with_next_sentence": true
    },
    {
        "source_sentence": "彼以是心，身安隱意定安隱無著，設無有身，普觀遍無所有，亦不復歡喜，安隱不亂。",
        "from": "T01n0022_001:0274c24_0",
        "context_with_next_sentence": true
    },
    {
        "source_sentence": "譬如有山，完具無缺，廣普無邊，東方風來而不能動，南西北風，亦復如是。",
        "from": "T01n0022_001:0274c26_1",
        "context_with_next_sentence": true
    },
    {
        "source_sentence": "所以者何？",
        "from": "T01n0022_001:0274c27_2",
        "context_with_next_sentence": true
    },
    {
        "source_sentence": "其下根堅，不可動故。",
        "from": "T01n0022_001:0274c28_3",
        "context_with_next_sentence": true
    },
    {
        "source_sentence": "中有流水清涼且美，無能污者，用依山故，流滿具足，周普遍流，無所不至，用水清淨之故。",
        "from": "T01n0022_001:0274c28_4",
        "context_with_next_sentence": true
    },
    {
        "source_sentence": "比丘如是，於是觀身，無所愛樂，所倚安隱，其行具足，觀視無身，爾乃普見。",
        "from": "T01n0022_001:0275a01_5",
        "context_with_next_sentence": true
    },
    {
        "source_sentence": "彼以是心安隱之行，清淨無瑕，堅住無異，除去愛欲，無苦無樂當行，第四禪一心。",
        "from": "T01n0022_001:0275a03_6",
        "context_with_next_sentence": true
    },
    {
        "source_sentence": "譬如有人月七八日，著新衣服，首面悅懌，觀視其無有裸形，欲著上好妙衣之故也。",
        "from": "T01n0022_001:0275a05_7",
        "context_with_next_sentence": true
    },
    {
        "source_sentence": "比丘如是，身行清淨，其心無垢，歡喜得度，行無所處，不見有身，普觀無處，用心清淨，無有眾穢。",
        "from": "T01n0022_001:0275a07_8",
        "context_with_next_sentence": true
    },
    {
        "source_sentence": "譬如郡國縣邑，不遠有大講堂，有人在上然火然明，其明等炤，不高不下，風不能滅，鳥不能覆，及餘眾類，不能翳明，堅住不動。",
        "from": "T01n0022_001:0275a09_9",
        "context_with_next_sentence": true
    },
    {
        "source_sentence": "比丘如是，其心不亂，堅住不動，已得空淨，比丘作是了知，已得正受，其身寂然。",
        "from": "T01n0022_001:0275a12_10",
        "context_with_next_sentence": true
    },
    {
        "source_sentence": "是四大身，從父母生，魂神所依，棄身不樂，常立身心是可患厭，不復更受，使心無色，除去一切形類身諸有種，不失根本立身心，化現諸身，具足眾好，無所缺減。",
        "from": "T01n0022_001:0275a14_11",
        "context_with_next_sentence": true
    },
    {
        "source_sentence": "譬如拔草木根株，明者見知，如拔根本，不復更生。",
        "from": "T01n0022_001:0275a18_12",
        "context_with_next_sentence": true
    },
    {
        "source_sentence": "比丘如是，曉了如此，其身所有，見有名色，四大合成，從父母生，衣食所養，為虛偽覆，有何堅固？",
        "from": "T01n0022_001:0275a19_13",
        "context_with_next_sentence": true
    },
    {
        "source_sentence": "為摩滅法，魂神所依，使住不亂，亦不動搖。",
        "from": "T01n0022_001:0275a21_14",
        "context_with_next_sentence": true
    },
    {
        "source_sentence": "我當立身心，化現眾身，無有色心，具足形容，諸根無毀，從三昧起，化若干身，形容具足。",
        "from": "T01n0022_001:0275a22_15",
        "context_with_next_sentence": true
    },
    {
        "source_sentence": "譬如有人出篋中虺，明者見之，知為四虺之篋。",
        "from": "T01n0022_001:0275a24_16",
        "context_with_next_sentence": true
    },
    {
        "source_sentence": "比丘如是，曉了如此，是有形之身，依所溫燸，四大合成，從父母生，魂神依之，當立身心，變現眾形，無有名色，具足形容，諸根無缺，從三昧起，化無數身。",
        "from": "T01n0022_001:0275a25_17",
        "context_with_next_sentence": true
    },
    {
        "source_sentence": "譬如有人從鞘拔刀，明者見之，是鞘中有利鐵刀，今拔出耳。",
        "from": "T01n0022_001:0275a29_18",
        "context_with_next_sentence": true
    },
    {
        "source_sentence": "比丘如是，曉了如此，普觀其人，化無數形，眾好具足，令不缺減。",
        "from": "T01n0022_001:0275b02_0",
        "context_with_next_sentence": true
    },
    {
        "source_sentence": "「比丘以是三昧正受，其心清淨，無有瑕穢，除去塵勞，柔濡無欲，堅住不動，神足之慧，已逮得證神通之慧，心無增減，其行平等，尊大自在，心念無畏。",
        "from": "T01n0022_001:0275b04_0",
        "context_with_next_sentence": true
    },
    {
        "source_sentence": "以一身化無數身，無數身還令為一，獨立現變，若干之慧，出徹牆壁，而無礙跡。",
        "from": "T01n0022_001:0275b07_1",
        "context_with_next_sentence": true
    },
    {
        "source_sentence": "譬如飛鳥遊於虛空，出無間入無孔，入地無罣，如出入水經行水上。",
        "from": "T01n0022_001:0275b09_2",
        "context_with_next_sentence": true
    },
    {
        "source_sentence": "譬如履地，在虛空中，正跏趺坐，如飛鳥雲，於是日月威神廣遠，以手捉持，而捫摸之，變身上至第九梵天。",
        "from": "T01n0022_001:0275b11_3",
        "context_with_next_sentence": true
    },
    {
        "source_sentence": "譬如巧黠陶師，調和其泥，摸好摸像，埏埴作器，無所不成。",
        "from": "T01n0022_001:0275b13_4",
        "context_with_next_sentence": true
    },
    {
        "source_sentence": "比丘如是，得神通在所變化，至于梵天。",
        "from": "T01n0022_001:0275b14_5",
        "context_with_next_sentence": true
    },
    {
        "source_sentence": "譬如調象馬師，調諸象馬，皆令成就。",
        "from": "T01n0022_001:0275b15_6",
        "context_with_next_sentence": true
    },
    {
        "source_sentence": "比丘如是，神通變化，身至梵天。",
        "from": "T01n0022_001:0275b16_7",
        "context_with_next_sentence": true
    },
    {
        "source_sentence": "譬如金師所鍛工巧，取紫磨金，作臂環瓔璅印步耀勝，隨意悉成。",
        "from": "T01n0022_001:0275b17_8",
        "context_with_next_sentence": true
    },
    {
        "source_sentence": "比丘如是，神通變化，身至梵天。",
        "from": "T01n0022_001:0275b19_9",
        "context_with_next_sentence": true
    },
    {
        "source_sentence": "比丘持三昧正受，心淨無瑕，至于證智逮得神通，心無所著，眼能徹視，見天上天下善惡所趣，耳能徹聽，聞諸天人所語，及蚑行喘息人物之聲。",
        "from": "T01n0022_001:0275b19_10",
        "context_with_next_sentence": true
    },
    {
        "source_sentence": "譬如達士丈夫，吹大鳴[虫*(嬴口+(罩卓))]，立大臺上，盡力吹之，其聲四聞。",
        "from": "T01n0022_001:0275b23_11",
        "context_with_next_sentence": true
    },
    {
        "source_sentence": "比丘如是，道耳徹聽，諸天人善惡所歸，皆悉聞知，用得道證神通，普徹知他人心所念善惡，有欲無欲，有怒無怒，有慈無慈，有癡無癡，有黠無黠，有塵勞無塵勞，得道證不得證，亂心靜心，進者怠者，功德智慧，有量無量，皆悉知之。",
        "from": "T01n0022_001:0275b24_12",
        "context_with_next_sentence": true
    },
    {
        "source_sentence": "譬如郡國縣邑，不遠有大棚閣若高樓，人住其上，見無數人行來出入，智者見之，觀出入者。",
        "from": "T01n0022_001:0275c01_13",
        "context_with_next_sentence": true
    },
    {
        "source_sentence": "比丘如是，見他人心所念善惡是非，普及一切世間形類。」",
        "from": "T01n0022_001:0275c03_14",
        "context_with_next_sentence": true
    },
    {
        "source_sentence": "佛言：「其比丘得神通者，念過去無央數世事，慧心癡心，見一世、十世、百世、千世、萬世、千萬世、無數世，往來周旋，天地成敗。",
        "from": "T01n0022_001:0275c05_0",
        "context_with_next_sentence": true
    },
    {
        "source_sentence": "是人本生，彼來生此，其所在處，土地名字，種姓名色，長短好醜善惡，彼沒生此，此沒生彼，悉了知之。",
        "from": "T01n0022_001:0275c07_1",
        "context_with_next_sentence": true
    },
    {
        "source_sentence": "譬如有人從此聚落到某聚落，坐起言語，臥眠不語，從彼聚落，來還至此，坐起言語經行，皆識見之。",
        "from": "T01n0022_001:0275c10_2",
        "context_with_next_sentence": true
    },
    {
        "source_sentence": "比丘如是，識知如海，見過去無數世事。」",
        "from": "T01n0022_001:0275c12_3",
        "context_with_next_sentence": true
    },
    {
        "source_sentence": "佛言：「比丘得神通者，其心清徹，道眼洞視，過於人本。",
        "from": "T01n0022_001:0275c13_4",
        "context_with_next_sentence": true
    },
    {
        "source_sentence": "見人沒生，善惡好醜，歸善道惡道。",
        "from": "T01n0022_001:0275c14_5",
        "context_with_next_sentence": true
    },
    {
        "source_sentence": "是人身行善口言善心念善，正觀無邪見，緣是之本，壽終得生天上；是人身行惡口言惡心念惡，緣是之本，身死之後，墮惡道中。",
        "from": "T01n0022_001:0275c15_6",
        "context_with_next_sentence": true
    },
    {
        "source_sentence": "譬如有人住高樓上，視行人往來出入及坐歡喜悲哀。",
        "from": "T01n0022_001:0275c18_7",
        "context_with_next_sentence": true
    },
    {
        "source_sentence": "比丘如是，逮得神通，道眼徹視，清淨無瑕，見去來事。」",
        "from": "T01n0022_001:0275c19_8",
        "context_with_next_sentence": true
    },
    {
        "source_sentence": "佛言：「比丘逮得神通，諸漏已盡，慧證三達，不以戲疑。",
        "from": "T01n0022_001:0275c22_0",
        "context_with_next_sentence": true
    },
    {
        "source_sentence": "解知苦習盡諦道諦，除流無流無有癡心，悉見其本，深諦無異。",
        "from": "T01n0022_001:0275c23_1",
        "context_with_next_sentence": true
    },
    {
        "source_sentence": "見知如是，已度欲漏，所有癡漏，其心淨脫，則度脫已，度智具足，生死已斷，已逮梵行，所作已辦，知名色本。」",
        "from": "T01n0022_001:0275c24_2",
        "context_with_next_sentence": true
    },
    {
        "source_sentence": "佛言：「大王！",
        "from": "T01n0022_001:0275c27_3",
        "context_with_next_sentence": true
    },
    {
        "source_sentence": "是為現在沙門道果。」",
        "from": "T01n0022_001:0275c27_4",
        "context_with_next_sentence": true
    },
    {
        "source_sentence": "於是摩竭王阿闍世，起坐稽首佛足，自首悔過：「唯願世尊，原其罪舋。",
        "from": "T01n0022_001:0275c28_0",
        "context_with_next_sentence": true
    },
    {
        "source_sentence": "譬如小兒愚癡無智，迷惑失志，無有善權。",
        "from": "T01n0022_001:0275c29_1",
        "context_with_next_sentence": true
    },
    {
        "source_sentence": "佛為法王，一切父母，常立正法，救迷立法，無怒害陰蓋。",
        "from": "T01n0022_001:0276a01_2",
        "context_with_next_sentence": true
    },
    {
        "source_sentence": "今若更生，願世尊受身歸命。",
        "from": "T01n0022_001:0276a02_3",
        "context_with_next_sentence": true
    },
    {
        "source_sentence": "自見過惡，更受勅誡，懲改既往，修順將來。」",
        "from": "T01n0022_001:0276a03_4",
        "context_with_next_sentence": true
    },
    {
        "source_sentence": "佛言：「大王！",
        "from": "T01n0022_001:0276a04_5",
        "context_with_next_sentence": true
    },
    {
        "source_sentence": "如仁所言，實如小兒，愚癡無智，迷惑無權，害其父母命。",
        "from": "T01n0022_001:0276a05_0",
        "context_with_next_sentence": true
    },
    {
        "source_sentence": "今歸法王，為得更生，自見罪過。",
        "from": "T01n0022_001:0276a06_1",
        "context_with_next_sentence": true
    },
    {
        "source_sentence": "於是法律，為得善利，不為有損。」",
        "from": "T01n0022_001:0276a07_2",
        "context_with_next_sentence": true
    },
    {
        "source_sentence": "時王阿闍世，叉手向佛：「唯願世尊，受我供施，及比丘眾。」",
        "from": "T01n0022_001:0276a07_3",
        "context_with_next_sentence": true
    },
    {
        "source_sentence": "時，佛默然即已受請。",
        "from": "T01n0022_001:0276a09_4",
        "context_with_next_sentence": true
    },
    {
        "source_sentence": "王知受請，其心喜躍，繞佛三匝，稽首而退。",
        "from": "T01n0022_001:0276a09_5",
        "context_with_next_sentence": true
    },
    {
        "source_sentence": "時，王既退，去佛不遠，告耆域童子：「卿之於我多所饒益，令吾詣佛，啟受法誨，得覲世尊，免吾罪尤，令重咎微輕。」",
        "from": "T01n0022_001:0276a10_6",
        "context_with_next_sentence": true
    },
    {
        "source_sentence": "佛告諸比丘：「王阿闍世，已得生忍。",
        "from": "T01n0022_001:0276a13_7",
        "context_with_next_sentence": true
    },
    {
        "source_sentence": "雖害法王，了除瑕穢，無有諸漏，已住於法，而不動轉，於是坐上，遠塵離垢，諸法眼生。」",
        "from": "T01n0022_001:0276a14_8",
        "context_with_next_sentence": true
    },
    {
        "source_sentence": "王還歸宮，即夜設百種飯食餚饍精細，明旦往詣佛所，稽首佛足，白佛言：「時以到，願尊自屈。」",
        "from": "T01n0022_001:0276a16_9",
        "context_with_next_sentence": true
    },
    {
        "source_sentence": "佛即與比丘僧俱，眷屬圍繞，往詣王宮。",
        "from": "T01n0022_001:0276a18_10",
        "context_with_next_sentence": true
    },
    {
        "source_sentence": "佛眾坐定，行澡水訖，便布飯食，手自斟酌，食澡畢竟。",
        "from": "T01n0022_001:0276a19_11",
        "context_with_next_sentence": true
    },
    {
        "source_sentence": "王取小榻，而坐佛前，聽佛說經。",
        "from": "T01n0022_001:0276a20_12",
        "context_with_next_sentence": true
    },
    {
        "source_sentence": "王白佛：「唯然世尊，願受我一夏之請。",
        "from": "T01n0022_001:0276a21_13",
        "context_with_next_sentence": true
    },
    {
        "source_sentence": "於王舍宮，供養所乏，及比丘眾，當為佛立五百精舍，令千二百五十人，寢息有所。",
        "from": "T01n0022_001:0276a22_14",
        "context_with_next_sentence": true
    },
    {
        "source_sentence": "倉庫米穀，中宮小大，當進所供養。」",
        "from": "T01n0022_001:0276a24_15",
        "context_with_next_sentence": true
    },
    {
        "source_sentence": "佛言：「大王喜悅則所施具足，前已受舍衛國長者須達之請一夏矣。」",
        "from": "T01n0022_001:0276a24_16",
        "context_with_next_sentence": true
    },
    {
        "source_sentence": "王白佛言：「彼國長者，為得善利，佛天中天，先受其請故。」",
        "from": "T01n0022_001:0276a26_17",
        "context_with_next_sentence": true
    },
    {
        "source_sentence": "時，佛為阿闍世王說法，令心開解，佛說偈言：「有作火祠者，　　一切自謂上，　王者人中尊，　　海為眾流本，　星宿中月明，　　日者晝垂光，　上下所往來，　　所事謂萌類，　天上及世間，　　佛道為最尊。」",
        "from": "T01n0022_001:0276a27_18",
        "context_with_next_sentence": true
    },
    {
        "source_sentence": "佛說經已，王阿闍世，諸比丘眾，諸天、阿須倫，聞經歡喜，作禮而去。",
        "from": "T01n0022_001:0276b05_0",
        "context_with_next_sentence": true
    },
    {
        "source_sentence": "佛說寂志果經",
        "from": "T01n0022_001:0276b07_0",
        "context_with_next_sentence": false
    }
]