[
    {
        "source_sentence": "佛說堅固女經",
        "from": "T14n0574_001:0946c19_0",
        "context_with_next_sentence": true
    },
    {
        "source_sentence": "隋北印度三藏那連提耶舍譯",
        "from": "T14n0574_001:0946c21_0",
        "context_with_next_sentence": true
    },
    {
        "source_sentence": "如是我聞：一時，佛在都娑羅國舍婆提城祇樹給孤獨園。",
        "from": "T14n0574_001:0946c22_0",
        "context_with_next_sentence": true
    },
    {
        "source_sentence": "爾時，佛告諸比丘：「汝今諦聽！",
        "from": "T14n0574_001:0946c23_1",
        "context_with_next_sentence": true
    },
    {
        "source_sentence": "當為汝說。",
        "from": "T14n0574_001:0946c24_0",
        "context_with_next_sentence": true
    },
    {
        "source_sentence": "若有女人欲發阿耨多羅三藐三菩提心者，先當作如是念：『一切女人所有諂曲、嫉妬、貪瞋、邪偽一切惡事，以發阿耨多羅三藐三菩提心因緣故，於未來世更不復生。』",
        "from": "T14n0574_001:0946c24_1",
        "context_with_next_sentence": true
    },
    {
        "source_sentence": "以是義故諸女人等，必定須發阿耨多羅三藐三菩提心。」",
        "from": "T14n0574_001:0946c28_0",
        "context_with_next_sentence": true
    },
    {
        "source_sentence": "佛說是語時，眾中有一優婆夷，名曰堅固，即從坐起整理衣服，合十指掌而白佛言：「世尊！",
        "from": "T14n0574_001:0946c29_1",
        "context_with_next_sentence": true
    },
    {
        "source_sentence": "我今為欲利益一切眾生故，為欲施一切眾生安樂故，為欲憐愍一切世界眾生故，為欲度脫一切天人故，發阿耨多羅三藐三菩提心。",
        "from": "T14n0574_001:0947a02_2",
        "context_with_next_sentence": true
    },
    {
        "source_sentence": "「世尊！",
        "from": "T14n0574_001:0947a05_3",
        "context_with_next_sentence": true
    },
    {
        "source_sentence": "我於過去無始生死未來無際流轉不生怖畏，但為不斷佛種故，不斷如來種故，不斷一切智種故，發阿耨多羅三藐三菩提心修菩薩行。",
        "from": "T14n0574_001:0947a05_4",
        "context_with_next_sentence": true
    },
    {
        "source_sentence": "「世尊！",
        "from": "T14n0574_001:0947a08_5",
        "context_with_next_sentence": true
    },
    {
        "source_sentence": "我今為欲安隱一切眾生故，發菩提心，無救護者為作救護故，無親友者為作親友故，無歸依者為作歸依故，無舍宅者為作舍宅故。」",
        "from": "T14n0574_001:0947a08_6",
        "context_with_next_sentence": true
    },
    {
        "source_sentence": "是時長老舍利弗，在大眾中作如是念：「此堅固妹，為與一切眾生作親友故，發阿耨多羅三藐三菩提心，以是發心因緣故，世間則有聲聞、辟支佛。」",
        "from": "T14n0574_001:0947a11_7",
        "context_with_next_sentence": true
    },
    {
        "source_sentence": "作是念已，即告女言：「妹！",
        "from": "T14n0574_001:0947a15_0",
        "context_with_next_sentence": true
    },
    {
        "source_sentence": "汝以發菩提心故，於未來世得見聲聞、辟支佛。」",
        "from": "T14n0574_001:0947a15_1",
        "context_with_next_sentence": true
    },
    {
        "source_sentence": "是時，堅固女白舍利弗言：「我從昔來流轉生死，未曾得發如是菩提之心，今始得發；我今獲大善利，善得人身、善得壽命。",
        "from": "T14n0574_001:0947a16_2",
        "context_with_next_sentence": true
    },
    {
        "source_sentence": "於過去世遇善知識，未曾一念發聲聞、辟支佛心，以是因緣，今復能為一切眾生，發阿耨多羅三藐三菩提心。」",
        "from": "T14n0574_001:0947a19_3",
        "context_with_next_sentence": true
    },
    {
        "source_sentence": "爾時，舍利弗告堅固女言：「汝今善得利益，善得人身、善得壽命，乃能發阿耨多羅三藐三菩提心，如汝所說，應如說行。」",
        "from": "T14n0574_001:0947a21_4",
        "context_with_next_sentence": true
    },
    {
        "source_sentence": "時堅固女即白大德舍利弗言：「如我所說，我必定修行。」",
        "from": "T14n0574_001:0947a24_5",
        "context_with_next_sentence": true
    },
    {
        "source_sentence": "爾時，舍利弗復問堅固女言：「云何菩薩如說修行？」",
        "from": "T14n0574_001:0947a25_6",
        "context_with_next_sentence": true
    },
    {
        "source_sentence": "女言：「舍利弗！",
        "from": "T14n0574_001:0947a26_7",
        "context_with_next_sentence": true
    },
    {
        "source_sentence": "菩薩不樂聲聞地，不樂辟支佛地，但樂如來身、如來地、一切智地。",
        "from": "T14n0574_001:0947a27_8",
        "context_with_next_sentence": true
    },
    {
        "source_sentence": "如是，大德舍利弗！",
        "from": "T14n0574_001:0947a28_9",
        "context_with_next_sentence": true
    },
    {
        "source_sentence": "是名菩薩摩訶薩如說修行。",
        "from": "T14n0574_001:0947a29_0",
        "context_with_next_sentence": true
    },
    {
        "source_sentence": "「復次，大德舍利弗！",
        "from": "T14n0574_001:0947a29_1",
        "context_with_next_sentence": true
    },
    {
        "source_sentence": "菩薩摩訶薩若布施時，願得阿耨多羅三藐三菩提，不求聲聞、辟支佛地，若持戒、若忍辱、若精進、若禪定、若修智慧時，願求阿耨多羅三藐三菩提，不求聲聞、辟支佛地，是名菩薩摩訶薩如說修行。」",
        "from": "T14n0574_001:0947b01_2",
        "context_with_next_sentence": true
    },
    {
        "source_sentence": "舍利弗語堅固女言：「如說修行者得何利益？",
        "from": "T14n0574_001:0947b05_3",
        "context_with_next_sentence": true
    },
    {
        "source_sentence": "當為我說。」",
        "from": "T14n0574_001:0947b06_4",
        "context_with_next_sentence": true
    },
    {
        "source_sentence": "時堅固女聞此語已，白舍利弗言：「何者是利汝欲得見？」",
        "from": "T14n0574_001:0947b06_5",
        "context_with_next_sentence": true
    },
    {
        "source_sentence": "舍利弗言：「妹！",
        "from": "T14n0574_001:0947b07_6",
        "context_with_next_sentence": true
    },
    {
        "source_sentence": "欲見發阿耨多羅三藐三菩提心利益。」",
        "from": "T14n0574_001:0947b08_7",
        "context_with_next_sentence": true
    },
    {
        "source_sentence": "女言：「彼心相如幻，云何見有利益？」",
        "from": "T14n0574_001:0947b09_8",
        "context_with_next_sentence": true
    },
    {
        "source_sentence": "舍利弗言：「若汝有智慧者，即於此身能盡苦得阿羅漢；若汝此身不能盡苦得阿羅漢者，汝之智慧即為大錯。」",
        "from": "T14n0574_001:0947b09_9",
        "context_with_next_sentence": true
    },
    {
        "source_sentence": "女言：「大德舍利弗！",
        "from": "T14n0574_001:0947b12_10",
        "context_with_next_sentence": true
    },
    {
        "source_sentence": "若我此身得阿羅漢者，我之智慧即是顛倒，以我此身不取阿羅漢故，於當來世得阿耨多羅三藐三菩提，是故當知我之智慧不名顛倒。」",
        "from": "T14n0574_001:0947b12_11",
        "context_with_next_sentence": true
    },
    {
        "source_sentence": "時舍利弗謂堅固女言：「汝經幾時當得阿耨多羅三藐三菩提？」",
        "from": "T14n0574_001:0947b15_12",
        "context_with_next_sentence": true
    },
    {
        "source_sentence": "女言：「大德舍利弗！",
        "from": "T14n0574_001:0947b17_13",
        "context_with_next_sentence": true
    },
    {
        "source_sentence": "我非佛非阿羅漢，不知幾時得阿耨多羅三藐三菩提。",
        "from": "T14n0574_001:0947b17_14",
        "context_with_next_sentence": true
    },
    {
        "source_sentence": "如舍利弗今得阿羅漢無漏智慧，應知我幾時當得阿耨多羅三藐三菩提。」",
        "from": "T14n0574_001:0947b19_15",
        "context_with_next_sentence": true
    },
    {
        "source_sentence": "舍利弗言：「我無智慧，不知汝幾時當得阿耨多羅三藐三菩提。」",
        "from": "T14n0574_001:0947b20_16",
        "context_with_next_sentence": true
    },
    {
        "source_sentence": "女言：「我願生生世世，不用如舍利弗智慧從他而解、從他生信，我願得如來、應、正遍知智慧，自知自覺。」",
        "from": "T14n0574_001:0947b22_17",
        "context_with_next_sentence": true
    },
    {
        "source_sentence": "爾時，富樓那彌多羅尼子作是念：「我等住小乘地得小智慧，若見如來智，乃知我等所得智慧，最為狹劣住小地小智慧。」",
        "from": "T14n0574_001:0947b24_18",
        "context_with_next_sentence": true
    },
    {
        "source_sentence": "爾時，大德舍利弗心念：「我等雖得阿羅漢果，不能廣利益眾生為大丈夫事，唯有大丈夫具丈夫法者，能多利益無量眾生。",
        "from": "T14n0574_001:0947b27_19",
        "context_with_next_sentence": true
    },
    {
        "source_sentence": "如堅固女，為自利益及利益一切眾生故，發阿耨多羅三藐三菩提心。」",
        "from": "T14n0574_001:0947b29_20",
        "context_with_next_sentence": true
    },
    {
        "source_sentence": "作是念已，即問女言：「阿耨多羅三藐三菩提者，名為何法？」",
        "from": "T14n0574_001:0947c02_21",
        "context_with_next_sentence": true
    },
    {
        "source_sentence": "堅固女言：「大德舍利弗！",
        "from": "T14n0574_001:0947c03_22",
        "context_with_next_sentence": true
    },
    {
        "source_sentence": "阿耨多羅三藐三菩提者，一切法中最上最勝更無過者，是名阿耨多羅三藐三菩提。",
        "from": "T14n0574_001:0947c04_23",
        "context_with_next_sentence": true
    },
    {
        "source_sentence": "復次，舍利弗！",
        "from": "T14n0574_001:0947c06_24",
        "context_with_next_sentence": true
    },
    {
        "source_sentence": "所言阿耨多羅三藐三菩提者，我不見彼法為阿耨多羅三藐三菩提。」",
        "from": "T14n0574_001:0947c06_25",
        "context_with_next_sentence": true
    },
    {
        "source_sentence": "舍利弗言：「若不見有法名阿耨多羅三藐三菩提者，汝云何發菩提心欲覺菩提？」",
        "from": "T14n0574_001:0947c08_26",
        "context_with_next_sentence": true
    },
    {
        "source_sentence": "女言：「欲令行邪道眾生住正道故，我發阿耨多羅三藐三菩提心。」",
        "from": "T14n0574_001:0947c10_27",
        "context_with_next_sentence": true
    },
    {
        "source_sentence": "舍利弗聞此語已，又問女言：「佛得阿耨多羅三藐三菩提時，不見法、不見道、不見果，汝見何利益欲覺菩提？」",
        "from": "T14n0574_001:0947c11_28",
        "context_with_next_sentence": true
    },
    {
        "source_sentence": "女聞是已，語舍利弗言：「如是我得阿耨多羅三藐三菩提時，國土中所有弟子，如舍利弗、目犍連等，見此事故，我欲覺無上菩提。」",
        "from": "T14n0574_001:0947c14_0",
        "context_with_next_sentence": true
    },
    {
        "source_sentence": "舍利弗言：「妹！",
        "from": "T14n0574_001:0947c16_1",
        "context_with_next_sentence": true
    },
    {
        "source_sentence": "不可得法中云何欲覺？」",
        "from": "T14n0574_001:0947c17_2",
        "context_with_next_sentence": true
    },
    {
        "source_sentence": "女言：「如是，如是！",
        "from": "T14n0574_001:0947c17_3",
        "context_with_next_sentence": true
    },
    {
        "source_sentence": "舍利弗！",
        "from": "T14n0574_001:0947c18_4",
        "context_with_next_sentence": true
    },
    {
        "source_sentence": "我正欲覺此不可得法。",
        "from": "T14n0574_001:0947c18_5",
        "context_with_next_sentence": true
    },
    {
        "source_sentence": "不可得法，非得非不得故，以是故我欲覺阿耨多羅三藐三菩提，覺阿耨多羅三藐三菩提已轉大法輪；轉法輪時，令三千大千世界眾生普得聞知。」",
        "from": "T14n0574_001:0947c18_6",
        "context_with_next_sentence": true
    },
    {
        "source_sentence": "爾時，舍利弗問堅固妹言：「我云何知汝當來得阿耨多羅三藐三菩提轉大法輪時，其聲遍滿三千大千世界？」",
        "from": "T14n0574_001:0947c22_7",
        "context_with_next_sentence": true
    },
    {
        "source_sentence": "時堅固女即以右足大指按地，應時三千大千世界地大震動，唯舍利弗所坐之處其地不動。",
        "from": "T14n0574_001:0947c24_8",
        "context_with_next_sentence": true
    },
    {
        "source_sentence": "時舍利弗作是念：「今此女人作大神通，乃能令此三千大千世界地皆震動，何故唯我坐處其地不動？",
        "from": "T14n0574_001:0947c26_9",
        "context_with_next_sentence": true
    },
    {
        "source_sentence": "為是佛力？",
        "from": "T14n0574_001:0947c29_10",
        "context_with_next_sentence": true
    },
    {
        "source_sentence": "為是我力？」",
        "from": "T14n0574_001:0947c29_11",
        "context_with_next_sentence": true
    },
    {
        "source_sentence": "爾時，世尊知舍利弗心生念已，告舍利弗言：「於此地中，乃往過去有千女人同號堅固，皆於汝所坐處發阿耨多羅三藐三菩提心，現大神通受菩提記。",
        "from": "T14n0574_001:0947c29_12",
        "context_with_next_sentence": true
    },
    {
        "source_sentence": "於未來世彌勒出時，亦於此處有千女人同號堅固，發阿耨多羅三藐三菩提心，現大神力受菩提記，當得作佛號勝堅固如來、應、正遍知。」",
        "from": "T14n0574_001:0948a04_0",
        "context_with_next_sentence": true
    },
    {
        "source_sentence": "時堅固女白佛言：「世尊！",
        "from": "T14n0574_001:0948a07_1",
        "context_with_next_sentence": true
    },
    {
        "source_sentence": "若佛菩提，非過去得、非現在得、非未來得者，云何世尊說有過去、現在、未來三世諸佛？」",
        "from": "T14n0574_001:0948a07_2",
        "context_with_next_sentence": true
    },
    {
        "source_sentence": "佛言：「如是，如是！",
        "from": "T14n0574_001:0948a10_0",
        "context_with_next_sentence": true
    },
    {
        "source_sentence": "佛非過去得、非現在得、非未來得。",
        "from": "T14n0574_001:0948a10_1",
        "context_with_next_sentence": true
    },
    {
        "source_sentence": "所以說有過去、未來、現在諸佛者，此但假名說有三世，非謂諸佛有去來今。」",
        "from": "T14n0574_001:0948a11_2",
        "context_with_next_sentence": true
    },
    {
        "source_sentence": "爾時堅固女白佛言：「世尊！",
        "from": "T14n0574_001:0948a12_3",
        "context_with_next_sentence": true
    },
    {
        "source_sentence": "以此法自覺自知，不從他聞因緣故，須發阿耨多羅三藐三菩提心。」",
        "from": "T14n0574_001:0948a13_4",
        "context_with_next_sentence": true
    },
    {
        "source_sentence": "佛言：「善哉！",
        "from": "T14n0574_001:0948a15_0",
        "context_with_next_sentence": true
    },
    {
        "source_sentence": "善哉！",
        "from": "T14n0574_001:0948a15_1",
        "context_with_next_sentence": true
    },
    {
        "source_sentence": "能如是知，未來當得阿耨多羅三藐三菩提。」",
        "from": "T14n0574_001:0948a15_2",
        "context_with_next_sentence": true
    },
    {
        "source_sentence": "女言：「世尊！",
        "from": "T14n0574_001:0948a16_3",
        "context_with_next_sentence": true
    },
    {
        "source_sentence": "無有見如是法不得菩提者，是故我今必定當得阿耨多羅三藐三菩提。」",
        "from": "T14n0574_001:0948a16_4",
        "context_with_next_sentence": true
    },
    {
        "source_sentence": "佛言：「妹！",
        "from": "T14n0574_001:0948a18_5",
        "context_with_next_sentence": true
    },
    {
        "source_sentence": "汝未來世教化眾生耶？」",
        "from": "T14n0574_001:0948a18_6",
        "context_with_next_sentence": true
    },
    {
        "source_sentence": "女言：「世尊！",
        "from": "T14n0574_001:0948a19_7",
        "context_with_next_sentence": true
    },
    {
        "source_sentence": "無有見如是法不教化者，是故我今必定當能教化眾生。」",
        "from": "T14n0574_001:0948a19_8",
        "context_with_next_sentence": true
    },
    {
        "source_sentence": "佛言：「汝於來世作大導師耶？」",
        "from": "T14n0574_001:0948a20_9",
        "context_with_next_sentence": true
    },
    {
        "source_sentence": "女言：「世尊！",
        "from": "T14n0574_001:0948a21_10",
        "context_with_next_sentence": true
    },
    {
        "source_sentence": "無有見如是法不作導師，是故我今必定當得作大導師。」",
        "from": "T14n0574_001:0948a21_11",
        "context_with_next_sentence": true
    },
    {
        "source_sentence": "爾時，天帝釋持曼陀羅花於佛前立，以所持花與堅固女，作如是言：「汝持此花以散佛上。」",
        "from": "T14n0574_001:0948a22_12",
        "context_with_next_sentence": true
    },
    {
        "source_sentence": "時堅固女受此花已以散佛上，以佛神力住於虛空。",
        "from": "T14n0574_001:0948a25_0",
        "context_with_next_sentence": true
    },
    {
        "source_sentence": "爾時世尊即便微笑，諸佛法爾，若微笑時，青黃赤白紫頗梨色，種種雜光從口中出，其光遍照至乎梵天，還至佛所遶佛三匝，還從頂入。",
        "from": "T14n0574_001:0948a26_1",
        "context_with_next_sentence": true
    },
    {
        "source_sentence": "爾時，阿難白佛言：「世尊！",
        "from": "T14n0574_001:0948a29_2",
        "context_with_next_sentence": true
    },
    {
        "source_sentence": "諸佛非以無事及小因緣而便微笑；何因緣故如是微笑？」",
        "from": "T14n0574_001:0948a29_3",
        "context_with_next_sentence": true
    },
    {
        "source_sentence": "佛告阿難：「汝見此堅固女不？",
        "from": "T14n0574_001:0948b02_4",
        "context_with_next_sentence": true
    },
    {
        "source_sentence": "是女於此命終，捨女人身得成男子，於星宿劫中得阿耨多羅三藐三菩提，號曰普見如來、應供、正遍知。",
        "from": "T14n0574_001:0948b02_5",
        "context_with_next_sentence": true
    },
    {
        "source_sentence": "其普見佛初會說法，有二十百千萬億人，得盡諸漏棄捨重擔證阿羅漢；第二說法，有一十五百千萬億人得阿羅漢；第三說法，有一十百千萬億人得阿羅漢；從是已後無量百千萬億那由他眾得阿羅漢果。",
        "from": "T14n0574_001:0948b05_6",
        "context_with_next_sentence": true
    },
    {
        "source_sentence": "「如是，阿難陀！",
        "from": "T14n0574_001:0948b10_0",
        "context_with_next_sentence": true
    },
    {
        "source_sentence": "彼普見如來剎土之中，無有地獄、餓鬼、畜生，其國眾生悉皆成就十善業道，不修商賈農作，其佛國土有無量功德。",
        "from": "T14n0574_001:0948b10_1",
        "context_with_next_sentence": true
    },
    {
        "source_sentence": "是故，若有善男子、善女人發阿耨多羅三藐三菩提心者，於彼人所不應起輕慢心，唯有如來明知此事，非餘聲聞、辟支佛等所能了知。",
        "from": "T14n0574_001:0948b12_2",
        "context_with_next_sentence": true
    },
    {
        "source_sentence": "是故，阿難！",
        "from": "T14n0574_001:0948b16_0",
        "context_with_next_sentence": true
    },
    {
        "source_sentence": "若有愛樂我者、尊重我者，不應於菩薩所生輕蔑心。」",
        "from": "T14n0574_001:0948b16_1",
        "context_with_next_sentence": true
    },
    {
        "source_sentence": "佛說此法已，長老阿難、大德舍利弗、堅固優婆夷，及一切天人等，聞佛說法，皆大歡喜。",
        "from": "T14n0574_001:0948b17_2",
        "context_with_next_sentence": true
    },
    {
        "source_sentence": "佛說堅固女經",
        "from": "T14n0574_001:0948b20_0",
        "context_with_next_sentence": false
    }
]