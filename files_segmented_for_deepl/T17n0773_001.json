[
    {
        "source_sentence": "佛說菩薩修行四法經",
        "from": "T17n0773_001:0708c13_0",
        "context_with_next_sentence": true
    },
    {
        "source_sentence": "大唐天竺三藏地婆訶羅譯",
        "from": "T17n0773_001:0708c15_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園，與大比丘眾千二百五十人俱。",
        "from": "T17n0773_001:0708c16_0",
        "context_with_next_sentence": true
    },
    {
        "source_sentence": "爾時世尊告諸比丘：「汝等已得無量善利，當求無上佛大菩提。",
        "from": "T17n0773_001:0708c17_1",
        "context_with_next_sentence": true
    },
    {
        "source_sentence": "何以故？",
        "from": "T17n0773_001:0708c19_2",
        "context_with_next_sentence": true
    },
    {
        "source_sentence": "佛菩提者，世、出世間無等等故。",
        "from": "T17n0773_001:0708c19_3",
        "context_with_next_sentence": true
    },
    {
        "source_sentence": "若未來世諸眾生等，發意欲求佛菩提者，當修四法。",
        "from": "T17n0773_001:0708c20_4",
        "context_with_next_sentence": true
    },
    {
        "source_sentence": "何等為四？",
        "from": "T17n0773_001:0708c21_5",
        "context_with_next_sentence": true
    },
    {
        "source_sentence": "一者、當發大菩提心，寧失身命，不應退轉；二者、應當親近善友，寧失身命，不應遠離；三者、應修忍辱柔和，寧失身命，不生瞋恚；四者、當依寂靜之處，寧失身命，不思憒閙。",
        "from": "T17n0773_001:0708c21_6",
        "context_with_next_sentence": true
    },
    {
        "source_sentence": "諸善男子！",
        "from": "T17n0773_001:0708c25_7",
        "context_with_next_sentence": true
    },
    {
        "source_sentence": "如是四法，菩薩摩訶薩應當修學。」",
        "from": "T17n0773_001:0708c25_8",
        "context_with_next_sentence": true
    },
    {
        "source_sentence": "爾時世尊即說偈言：「諸欲求勝果，　　當發菩提心，　策勤精進行，　　須依善知識。",
        "from": "T17n0773_001:0708c26_9",
        "context_with_next_sentence": true
    },
    {
        "source_sentence": "　忍辱佛所讚，　　稱為有力人，　空閑聖所居，　　無畏猶師子。」",
        "from": "T17n0773_001:0708c29_0",
        "context_with_next_sentence": true
    },
    {
        "source_sentence": "爾時世尊說此偈已，復作是言：「諸有智慧大慈悲者，能修如上四種之法，其人則能解脫生死，出離魔網，成等正覺，得大涅槃。」",
        "from": "T17n0773_001:0709a02_0",
        "context_with_next_sentence": true
    },
    {
        "source_sentence": "爾時世尊說此經已，彼諸比丘及諸菩薩聞佛所說，皆大歡喜，信受奉行，作禮而去。",
        "from": "T17n0773_001:0709a04_1",
        "context_with_next_sentence": true
    },
    {
        "source_sentence": "佛說菩薩修行四法經",
        "from": "T17n0773_001:0709a07_0",
        "context_with_next_sentence": false
    }
]