[
    {
        "source_sentence": "身觀經",
        "from": "T15n0612_001:0242a25_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T15n0612_001:0242a27_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園。",
        "from": "T15n0612_001:0242a28_0",
        "context_with_next_sentence": true
    },
    {
        "source_sentence": "是時佛告諸比丘：「是身有肌膚髓血肉，含滿屎溺，自視身見何等好？",
        "from": "T15n0612_001:0242a28_1",
        "context_with_next_sentence": true
    },
    {
        "source_sentence": "常有九孔惡病；常不淨常流，可足慚。",
        "from": "T15n0612_001:0242b01_2",
        "context_with_next_sentence": true
    },
    {
        "source_sentence": "常與冤家合，為至老死；亦與病俱，何以不惡？",
        "from": "T15n0612_001:0242b02_3",
        "context_with_next_sentence": true
    },
    {
        "source_sentence": "身會當墮、會當敗，以棄屍地中不復用，為狐狼所噉，何以見是不慚？",
        "from": "T15n0612_001:0242b03_4",
        "context_with_next_sentence": true
    },
    {
        "source_sentence": "誰說貪婬？",
        "from": "T15n0612_001:0242b04_5",
        "context_with_next_sentence": true
    },
    {
        "source_sentence": "如佛言：少可多罪，自心觀是。",
        "from": "T15n0612_001:0242b05_6",
        "context_with_next_sentence": true
    },
    {
        "source_sentence": "如屠杆屠机為骨聚；如然熾火；如毒藥痛為旋，癡人喜，為喜不自知。",
        "from": "T15n0612_001:0242b05_7",
        "context_with_next_sentence": true
    },
    {
        "source_sentence": "何以不畏羅網？",
        "from": "T15n0612_001:0242b07_8",
        "context_with_next_sentence": true
    },
    {
        "source_sentence": "貪婬為癡，財錢穀金銀牛馬奴婢，人為命故求。",
        "from": "T15n0612_001:0242b07_9",
        "context_with_next_sentence": true
    },
    {
        "source_sentence": "命在呼吸，本命亦自少，極壽百餘歲；亦苦合會。",
        "from": "T15n0612_001:0242b08_10",
        "context_with_next_sentence": true
    },
    {
        "source_sentence": "觀是，誰為可者？",
        "from": "T15n0612_001:0242b09_11",
        "context_with_next_sentence": true
    },
    {
        "source_sentence": "「如時過去，便命稍少，命日俱盡；如疾河水，如日月盡，命疾是過去，人命去不復還，如是為不可得。",
        "from": "T15n0612_001:0242b10_12",
        "context_with_next_sentence": true
    },
    {
        "source_sentence": "人死時命去，設使若干財，索天下奇物亦一切有，死時對來亦不樂；亦不可厭；亦不可樂；亦不可自樂無餘。",
        "from": "T15n0612_001:0242b12_13",
        "context_with_next_sentence": true
    },
    {
        "source_sentence": "但可自作善。",
        "from": "T15n0612_001:0242b14_14",
        "context_with_next_sentence": true
    },
    {
        "source_sentence": "所自作善，所應自然。",
        "from": "T15n0612_001:0242b15_15",
        "context_with_next_sentence": true
    },
    {
        "source_sentence": "若以知會當死，當有何等樂？",
        "from": "T15n0612_001:0242b15_16",
        "context_with_next_sentence": true
    },
    {
        "source_sentence": "「人可墮貪婬，設使久壽；設使亡去會當死。",
        "from": "T15n0612_001:0242b16_17",
        "context_with_next_sentence": true
    },
    {
        "source_sentence": "何以意愛俱樂？",
        "from": "T15n0612_001:0242b17_18",
        "context_with_next_sentence": true
    },
    {
        "source_sentence": "何以故？",
        "from": "T15n0612_001:0242b17_19",
        "context_with_next_sentence": true
    },
    {
        "source_sentence": "不念自靜，極意受悅。",
        "from": "T15n0612_001:0242b17_20",
        "context_with_next_sentence": true
    },
    {
        "source_sentence": "兒已死啼哭，不過十日，過十日已後，便稍忘之。",
        "from": "T15n0612_001:0242b18_21",
        "context_with_next_sentence": true
    },
    {
        "source_sentence": "愛兒婦亦爾！",
        "from": "T15n0612_001:0242b19_22",
        "context_with_next_sentence": true
    },
    {
        "source_sentence": "為家室親屬知識亦爾！",
        "from": "T15n0612_001:0242b19_23",
        "context_with_next_sentence": true
    },
    {
        "source_sentence": "「以勤苦治生致財物，自愛身命綺好，人死時皆棄所有，身僵在地，下入於土，但為陰去，生隨行受形人；譬如樹果實已見，如是為有人意墮有中，天下一切果物，一人得不自足，若得一分，當那得自厭無有數？",
        "from": "T15n0612_001:0242b20_24",
        "context_with_next_sentence": true
    },
    {
        "source_sentence": "三十五樂自樂遍之，當為有何等益？",
        "from": "T15n0612_001:0242b25_25",
        "context_with_next_sentence": true
    },
    {
        "source_sentence": "「人已逢苦索受罪人意，為是所好，謂有所益，不欲受靜索為毒[虫*兀]自身，如少多亦爾！",
        "from": "T15n0612_001:0242b25_26",
        "context_with_next_sentence": true
    },
    {
        "source_sentence": "如多少亦爾！",
        "from": "T15n0612_001:0242b27_27",
        "context_with_next_sentence": true
    },
    {
        "source_sentence": "如病為大小亦苦；譬如骨無有肉，狗得齩之不厭。",
        "from": "T15n0612_001:0242b28_28",
        "context_with_next_sentence": true
    },
    {
        "source_sentence": "如是欲狗習，是亦難得，已得當多畏之。",
        "from": "T15n0612_001:0242b29_29",
        "context_with_next_sentence": true
    },
    {
        "source_sentence": "是習所不久，人亦墮惡。",
        "from": "T15n0612_001:0242c01_30",
        "context_with_next_sentence": true
    },
    {
        "source_sentence": "如人見夢，已寤不復得，貪婬亦如是。",
        "from": "T15n0612_001:0242c01_31",
        "context_with_next_sentence": true
    },
    {
        "source_sentence": "劇夢如夢為有樂，如黑[虫*兀]如鈎餌肉；如樹果實，實少味多，亡為增結，為惡作本，道家常不用。",
        "from": "T15n0612_001:0242c02_32",
        "context_with_next_sentence": true
    },
    {
        "source_sentence": "「是人在天上舍樂，亦天上色樹；亦在端正好苑園；亦得天上玉女。",
        "from": "T15n0612_001:0242c04_33",
        "context_with_next_sentence": true
    },
    {
        "source_sentence": "已得天人，不厭天上五樂，今當那得厭天下樂耶？",
        "from": "T15n0612_001:0242c06_34",
        "context_with_next_sentence": true
    },
    {
        "source_sentence": "「為取二百日骨，骨百二十段為筋纏；為九孔常漏；為六十三種；為百病極；為肉血和；為生革肌；為中寒熱風；為屎溺為千蟲，皆從身起，中亦有千孔。",
        "from": "T15n0612_001:0242c07_35",
        "context_with_next_sentence": true
    },
    {
        "source_sentence": "亦有劇，為親已壞他，為從是不淨出；從鼻中涕出；從口[泳-永+羨]唾出；從腋下汗流出；從下孔處屎溺出，如是皆從身出劇。",
        "from": "T15n0612_001:0242c10_36",
        "context_with_next_sentence": true
    },
    {
        "source_sentence": "塜間死人，誠可惡劇。",
        "from": "T15n0612_001:0242c13_37",
        "context_with_next_sentence": true
    },
    {
        "source_sentence": "舍後可惡處，身所有不淨如是，為不淨種，為從是本來如金塗餘物，為衣故香粉脂澤赤絮紺黛；為癡人見是為是意亂。",
        "from": "T15n0612_001:0242c13_38",
        "context_with_next_sentence": true
    },
    {
        "source_sentence": "如畫瓶赤如坑覆草，人所抱愛後會悔。」",
        "from": "T15n0612_001:0242c16_39",
        "context_with_next_sentence": true
    },
    {
        "source_sentence": "比丘聞經跪拜受，道教如是。",
        "from": "T15n0612_001:0242c17_40",
        "context_with_next_sentence": true
    },
    {
        "source_sentence": "身觀經",
        "from": "T15n0612_001:0242c18_0",
        "context_with_next_sentence": false
    }
]