[
    {
        "source_sentence": "出曜經卷第二十四",
        "from": "T04n0212_024:0736b02_0",
        "context_with_next_sentence": true
    },
    {
        "source_sentence": "姚秦涼州沙門竺佛念譯",
        "from": "T04n0212_024:0736b04_0",
        "context_with_next_sentence": true
    },
    {
        "source_sentence": "觀品第二十八",
        "from": "T04n0212_024:0736b05_0",
        "context_with_next_sentence": true
    },
    {
        "source_sentence": "　善觀己瑕隙，　　使己不露外，　彼彼自有隙，　　如彼飛輕塵。",
        "from": "T04n0212_024:0736b06_0",
        "context_with_next_sentence": true
    },
    {
        "source_sentence": "善觀己瑕隙者，人但見彼惡不見己愆，互相是非共相誹謗，由如典場之人抄穀高揚，輕者在遠重者在近，是故說曰，善觀己瑕隙，使己不露外，彼彼自有隙，如彼飛輕塵。",
        "from": "T04n0212_024:0736b08_0",
        "context_with_next_sentence": true
    },
    {
        "source_sentence": "　若己稱無瑕，　　二事俱并至，　但見外人隙，　　恒懷危害心，　遠觀不見近。",
        "from": "T04n0212_024:0736b12_0",
        "context_with_next_sentence": true
    },
    {
        "source_sentence": "夫人在世多自矯譽，自稱功德與世無雙，我之所行戒聞施慧，為尊為特為無儔匹，是故說曰，若己稱無瑕。",
        "from": "T04n0212_024:0736b15_0",
        "context_with_next_sentence": true
    },
    {
        "source_sentence": "二事俱并至者，此自博掩之人，逆者得勝順者恒負，執行之人修德亦爾，自知己愆不露見彼，是故說曰，二事俱并至。",
        "from": "T04n0212_024:0736b17_1",
        "context_with_next_sentence": true
    },
    {
        "source_sentence": "但見外人隙，恒懷危害心者，人不自審但見外事諸不善法弊惡之患，墮入惡趣不至善處，種地獄畜生餓鬼之苦，是故說曰，但見外人隙，恒懷危害心也。",
        "from": "T04n0212_024:0736b20_2",
        "context_with_next_sentence": true
    },
    {
        "source_sentence": "虛空與地各各離別，不見真法不見非真法，是故說曰，遠觀不見近也。",
        "from": "T04n0212_024:0736b23_3",
        "context_with_next_sentence": true
    },
    {
        "source_sentence": "　知慚壽中上，　　鳶以貪掣搏，　力士無畏忌，　　斯等命促短。",
        "from": "T04n0212_024:0736b26_0",
        "context_with_next_sentence": true
    },
    {
        "source_sentence": "知慚壽中上者，人之處世不知慚愧無所畏難，猶如暴逸之牛無所畏難，彼愚騃人亦復如是，出意造行無所畏忌，是故說曰，知慚壽中上也。",
        "from": "T04n0212_024:0736b28_0",
        "context_with_next_sentence": true
    },
    {
        "source_sentence": "鳶以貪掣搏者，猶如飛鳶貪餮無厭，掣搏人物無有忌度，眾生之類亦復如是，貪著財色無有厭足，是故說曰，鳶以貪掣搏。",
        "from": "T04n0212_024:0736c02_1",
        "context_with_next_sentence": true
    },
    {
        "source_sentence": "力士無畏忌者，如彼力人無所畏難，在大眾中恣意所作無有及者，其有呵諫來勸喻者，尋懷瞋恚斷其命根，是故說曰，力士無畏忌也。",
        "from": "T04n0212_024:0736c05_0",
        "context_with_next_sentence": true
    },
    {
        "source_sentence": "斯等命促短者，夫人處世輕人貴己，但執顛倒迷惑不寤，侵三尊物強梁自恃，如斯之類命不久停，是故說曰，斯等命促短也。",
        "from": "T04n0212_024:0736c08_1",
        "context_with_next_sentence": true
    },
    {
        "source_sentence": "　知慚不盡壽，　　恒求清淨行，　威儀不缺漏，　　當觀真淨壽。",
        "from": "T04n0212_024:0736c11_0",
        "context_with_next_sentence": true
    },
    {
        "source_sentence": "知慚不盡壽者，彼慚愧之人，於諸衣食不大慇懃，所得財貨分布與人，麤衣惡食不著莊飾，唯存命於世無所榮冀，是故說曰，知慚不盡壽也。",
        "from": "T04n0212_024:0736c13_0",
        "context_with_next_sentence": true
    },
    {
        "source_sentence": "恒求清淨行者，所行清淨不造邪部，身口意淨應無上行，亦知外淨出言適前無所傷害，是故說曰，恒求清淨行也。",
        "from": "T04n0212_024:0736c16_1",
        "context_with_next_sentence": true
    },
    {
        "source_sentence": "威儀不缺漏者，收攝諸根不使流逸，是故說曰，威儀不缺漏。",
        "from": "T04n0212_024:0736c18_2",
        "context_with_next_sentence": true
    },
    {
        "source_sentence": "當觀真淨壽者，進止行來出口言語，飲食取以養其壽，是故說曰，當觀真淨壽也。",
        "from": "T04n0212_024:0736c20_3",
        "context_with_next_sentence": true
    },
    {
        "source_sentence": "　世間普盲冥，　　有目尠尠耳，　群鳥墮羅網，　　生天不足言。",
        "from": "T04n0212_024:0736c22_0",
        "context_with_next_sentence": true
    },
    {
        "source_sentence": "世間普盲冥者，猶如盲人，不見善色惡色平地高岸，此眾生類亦復如是，為婬怒癡所覆，不見善惡之行，不知好醜，亦復不知白黑之法，意自迷惑不求善處，是故說曰，世間普盲冥也。",
        "from": "T04n0212_024:0736c24_0",
        "context_with_next_sentence": true
    },
    {
        "source_sentence": "有目尠尠耳者，猶若《長阿鋡》契經所說，佛告長爪梵志：「世皆脩善甚少少。",
        "from": "T04n0212_024:0736c28_1",
        "context_with_next_sentence": true
    },
    {
        "source_sentence": "取要言之，懷倒見眾生多於大地之土，不識佛不識法不識比丘僧不識父母，亦復不別尊卑高下。",
        "from": "T04n0212_024:0737a01_0",
        "context_with_next_sentence": true
    },
    {
        "source_sentence": "懷正見眾生者如爪上土，見雖不錯願求不同；猶如外道梵志尼揵子等，出家學道各自謂尊，書籍別異求於解脫，執愚意迷不達大道，正見之人蓋不足言。」",
        "from": "T04n0212_024:0737a03_1",
        "context_with_next_sentence": true
    },
    {
        "source_sentence": "是故說曰，有目尠尠耳。",
        "from": "T04n0212_024:0737a06_2",
        "context_with_next_sentence": true
    },
    {
        "source_sentence": "群鳥墮羅網者，猶如獵者施張羅網懸弶捕鳥，剋獲無數鳥獸之屬，其得脫者若一若兩；生天之眾亦復如是，若一若兩得受天福。",
        "from": "T04n0212_024:0737a07_3",
        "context_with_next_sentence": true
    },
    {
        "source_sentence": "如《雜阿鋡》契經所說，佛告比丘：「眾生入地獄者多於地土，從地獄終還生地獄，餓鬼畜生亦復如是；生天眾生如爪上土。」",
        "from": "T04n0212_024:0737a10_4",
        "context_with_next_sentence": true
    },
    {
        "source_sentence": "是故說曰，群鳥在羅網，生天亦復爾。",
        "from": "T04n0212_024:0737a13_0",
        "context_with_next_sentence": true
    },
    {
        "source_sentence": "　觀世衰耗法，　　但見眾色變，　愚者自繫縛，　　為暗所纏裹。",
        "from": "T04n0212_024:0737a14_0",
        "context_with_next_sentence": true
    },
    {
        "source_sentence": "觀世衰耗法，但見眾色變者，夫人處世千轉萬端，所行不同。",
        "from": "T04n0212_024:0737a16_0",
        "context_with_next_sentence": true
    },
    {
        "source_sentence": "世有三事：一者器世，二者陰世，三者眾生世。",
        "from": "T04n0212_024:0737a17_1",
        "context_with_next_sentence": true
    },
    {
        "source_sentence": "所謂器世者，三千大千剎是也。",
        "from": "T04n0212_024:0737a18_2",
        "context_with_next_sentence": true
    },
    {
        "source_sentence": "眾生世者，三界眾生四生五趣是。",
        "from": "T04n0212_024:0737a19_3",
        "context_with_next_sentence": true
    },
    {
        "source_sentence": "陰世者，色陰無色陰。",
        "from": "T04n0212_024:0737a20_0",
        "context_with_next_sentence": true
    },
    {
        "source_sentence": "於三世中取眾生界。",
        "from": "T04n0212_024:0737a20_1",
        "context_with_next_sentence": true
    },
    {
        "source_sentence": "何以故說衰耗之法？",
        "from": "T04n0212_024:0737a21_0",
        "context_with_next_sentence": true
    },
    {
        "source_sentence": "所謂衰耗法者，為婬怒癡所衰耗，猶如商賈遠涉塗路，遇賊亡失所獲財寶，為賊所劫；此眾生類亦復如是，為婬怒癡所劫，劫斷善根財貨，眾人皆見知其衰耗，億千萬眾時有脫者，是故說曰，觀世衰耗法，但見眾色變也。",
        "from": "T04n0212_024:0737a21_1",
        "context_with_next_sentence": true
    },
    {
        "source_sentence": "愚者自繫縛，為暗所纏裹者，世多有人行跡不同，恒為二縛所繫，一者結使，二者陰縛，為此二事所縛無明所陰，蓋亦不堪任越次取證盡有漏成無漏；猶若有罪之人，閉在牢獄不覩日月光明，此眾生類亦復如是，以無明暗室所見纏裹，夫為欲怒癡所繫縛，欲求解脫難可得也。",
        "from": "T04n0212_024:0737a26_2",
        "context_with_next_sentence": true
    },
    {
        "source_sentence": "是故說曰，愚者自繫縛，為暗所纏裹也。",
        "from": "T04n0212_024:0737b03_3",
        "context_with_next_sentence": true
    },
    {
        "source_sentence": "亦不見於行，觀而無所有，以性觀察都不見功德之本，復以知他人心智，欲免此難者，無一善根可濟免也；猶若有人沒溺深廁糞除所污，復有慈愍之人，欲得免濟彼難，求覓淨處欲往手捉，遍悉觀之無一淨處，便捨而去。",
        "from": "T04n0212_024:0737b04_4",
        "context_with_next_sentence": true
    },
    {
        "source_sentence": "無漏之人觀察眾生，頗有毫釐善本可療治乎？",
        "from": "T04n0212_024:0737b09_5",
        "context_with_next_sentence": true
    },
    {
        "source_sentence": "遍觀察之無有善本可療治者，聖人自念：「咄嗟衰耗群徒，罪重乃至於斯。」",
        "from": "T04n0212_024:0737b11_0",
        "context_with_next_sentence": true
    },
    {
        "source_sentence": "是故說曰，亦不見於行，觀而無所有。",
        "from": "T04n0212_024:0737b12_1",
        "context_with_next_sentence": true
    },
    {
        "source_sentence": "　眾生皆有我，　　為彼而生患，　一一不相見，　　不覩邪見刺。",
        "from": "T04n0212_024:0737b14_0",
        "context_with_next_sentence": true
    },
    {
        "source_sentence": "眾生皆有我，為彼而生患者，世多有人性懷顛倒，眾生之類我所造、為從我而生；復有說者，從他而生、從他而有。",
        "from": "T04n0212_024:0737b16_0",
        "context_with_next_sentence": true
    },
    {
        "source_sentence": "是故說曰，眾生皆有我，為彼而生患也。",
        "from": "T04n0212_024:0737b18_1",
        "context_with_next_sentence": true
    },
    {
        "source_sentence": "一一不相見，不覩邪見刺者，一一者，所謂外道梵志是，不思惟正見信邪顛倒，是故說曰，一一不相見，不覩邪見刺。",
        "from": "T04n0212_024:0737b19_2",
        "context_with_next_sentence": true
    },
    {
        "source_sentence": "　觀此刺因緣，　　眾生所染著，　我造彼非有，　　彼造非我有。",
        "from": "T04n0212_024:0737b23_0",
        "context_with_next_sentence": true
    },
    {
        "source_sentence": "觀此刺因緣者，所謂刺者，邪見之刺也，因緣者，地獄餓鬼畜生人道人天，各各別異所種不同，是故說曰，觀此刺因緣也。",
        "from": "T04n0212_024:0737b25_0",
        "context_with_next_sentence": true
    },
    {
        "source_sentence": "眾生所染著，外道異學晝夜孜孜汲汲，各自謂真信邪倒見，不能捨離就於正路，是故說曰，眾生所染著。",
        "from": "T04n0212_024:0737b27_1",
        "context_with_next_sentence": true
    },
    {
        "source_sentence": "我造彼非有，彼造我非有者，各自謂正共相干錯，眾生之類，我作我造非彼所有，復自思惟：「彼造彼作非我所有。」",
        "from": "T04n0212_024:0737c01_2",
        "context_with_next_sentence": true
    },
    {
        "source_sentence": "是故說曰，我造彼非有，彼造我非有也。",
        "from": "T04n0212_024:0737c03_3",
        "context_with_next_sentence": true
    },
    {
        "source_sentence": "　眾生為慢纏，　　染著於憍慢，　為見所迷惑，　　不免生死際。",
        "from": "T04n0212_024:0737c05_0",
        "context_with_next_sentence": true
    },
    {
        "source_sentence": "眾生為慢纏，染著於憍慢者，彼人自念意性憍豪：「我今在眾最尊最上，宗族姓望屋宅田業，僕從家產無及我者。」",
        "from": "T04n0212_024:0737c07_0",
        "context_with_next_sentence": true
    },
    {
        "source_sentence": "心意堅固不能捨離，是故說曰，眾生為慢纏，染著於憍慢也。",
        "from": "T04n0212_024:0737c09_1",
        "context_with_next_sentence": true
    },
    {
        "source_sentence": "為見所迷惑，不免生死際者，計常見不與斷滅見相應，斷滅見不與計常見相應，不能免此生死至無為岸，是故說曰，為見所迷惑，不免生死際也。",
        "from": "T04n0212_024:0737c10_2",
        "context_with_next_sentence": true
    },
    {
        "source_sentence": "　以逮及當逮，　　二俱受塵垢，　習於病根本，　　及學諸所學，　觀諸持戒者，　　梵行清淨人，　瞻視病瘦者，　　是謂至邊際。",
        "from": "T04n0212_024:0737c15_0",
        "context_with_next_sentence": true
    },
    {
        "source_sentence": "世有眾生邪見心盛，貪著愛欲不能捨離，潔欲清淨翫而習之，於中興起憍慢不自改更，是謂第二邊際，是謂諸賢增益諸著。",
        "from": "T04n0212_024:0737c19_0",
        "context_with_next_sentence": true
    },
    {
        "source_sentence": "以逮及當逮者，得陰持入，或有不得陰持入者，此二俱受塵，一者邪見塵，二者愛欲塵，為結所使不能捨離，是故說曰，二俱受塵垢也。",
        "from": "T04n0212_024:0737c21_1",
        "context_with_next_sentence": true
    },
    {
        "source_sentence": "習於病根本者，外道異學是，習彼技術而自榮己，及學諸所學者，諸有眾生學其技術，乘馬御車造作無端皆能備悉，具此行者乃得解脫，是故說曰，及學諸所學也。",
        "from": "T04n0212_024:0737c25_0",
        "context_with_next_sentence": true
    },
    {
        "source_sentence": "觀諸持戒者，或有梵志奉持禁戒，或持烏戒舉聲似烏，或持禿梟戒隨時跪拜効禿梟鳴，或持鹿戒聲響似鹿，是故說曰，觀諸持戒者也。",
        "from": "T04n0212_024:0737c28_1",
        "context_with_next_sentence": true
    },
    {
        "source_sentence": "梵志清淨人者，彼外道異學自相謂言：「其有兩兩行淨行者，便得解脫至清淨處，若復事火日月神珠藥草衣服宮殿屋舍，然後乃至無為之處。」",
        "from": "T04n0212_024:0738a02_2",
        "context_with_next_sentence": true
    },
    {
        "source_sentence": "是謂名曰，一邊際也。",
        "from": "T04n0212_024:0738a06_3",
        "context_with_next_sentence": true
    },
    {
        "source_sentence": "世有眾生邪見心盛，貪著愛欲不能捨離，計欲清淨外人習之犯欲無隙，是謂諸賢增益諸著，能得知此者亦不隨流轉。",
        "from": "T04n0212_024:0738a06_4",
        "context_with_next_sentence": true
    },
    {
        "source_sentence": "有目者觀，所謂有目者，諸佛世尊是，信能觀察流轉停息，是故說曰，有目者所見。",
        "from": "T04n0212_024:0738a09_5",
        "context_with_next_sentence": true
    },
    {
        "source_sentence": "解此二邊者，無所染著不興塵勞，此名邊際。",
        "from": "T04n0212_024:0738a11_6",
        "context_with_next_sentence": true
    },
    {
        "source_sentence": "　當觀水上泡，　　亦觀幻野馬，　如是不觀身，　　亦不見死王。",
        "from": "T04n0212_024:0738a13_0",
        "context_with_next_sentence": true
    },
    {
        "source_sentence": "當觀水上泡，亦觀幻野馬者，如彼水泡不得久停。",
        "from": "T04n0212_024:0738a15_0",
        "context_with_next_sentence": true
    },
    {
        "source_sentence": "昔有國王女為王所愛，未曾離目，時天降雨水上有泡，女見水泡意甚愛敬，女白王言：「我欲得水上泡以為頭花鬘。」",
        "from": "T04n0212_024:0738a16_1",
        "context_with_next_sentence": true
    },
    {
        "source_sentence": "王告女曰：「今水上泡不可獲持，云何得取以為花鬘？」",
        "from": "T04n0212_024:0738a18_2",
        "context_with_next_sentence": true
    },
    {
        "source_sentence": "女白王言：「設不得者我當自殺。」",
        "from": "T04n0212_024:0738a20_0",
        "context_with_next_sentence": true
    },
    {
        "source_sentence": "王聞女語，尋召巧師而告之曰：「汝等奇巧靡事不通，速取水泡與我女作鬘，若不爾者當斬汝等！」",
        "from": "T04n0212_024:0738a20_1",
        "context_with_next_sentence": true
    },
    {
        "source_sentence": "巧師白王：「我等不堪取泡作鬘。」",
        "from": "T04n0212_024:0738a22_2",
        "context_with_next_sentence": true
    },
    {
        "source_sentence": "其中有一老匠，自占堪能取泡，即前白王：「我能取泡與王作鬘。」",
        "from": "T04n0212_024:0738a23_3",
        "context_with_next_sentence": true
    },
    {
        "source_sentence": "王甚歡喜即告女曰：「今有一人堪任作鬘，汝可自往躬自瞻視。」",
        "from": "T04n0212_024:0738a25_4",
        "context_with_next_sentence": true
    },
    {
        "source_sentence": "女隨王語在外瞻視，時彼老匠白王女言：「我素不別水泡好醜，伏願王女躬自取泡我當作鬘。」",
        "from": "T04n0212_024:0738a26_5",
        "context_with_next_sentence": true
    },
    {
        "source_sentence": "女尋取泡隨手破壞不能得之，如是終日竟不得泡，女自疲厭而捨之去。",
        "from": "T04n0212_024:0738a28_6",
        "context_with_next_sentence": true
    },
    {
        "source_sentence": "女白王言：「水泡虛偽不可久停，願王與我作紫金鬘，終日竟夜無有枯萎。」",
        "from": "T04n0212_024:0738b01_7",
        "context_with_next_sentence": true
    },
    {
        "source_sentence": "水上泡者誑惑人目，雖有形質生生便滅；盛焰野馬亦復如是，渴愛疲勞而喪其命，人身虛偽樂少苦多，為磨滅法不得久停，遷轉變易在世無幾，不為死王所見，是故說曰，當觀水上泡，亦觀幻野馬，如是不觀身，亦不見死王。",
        "from": "T04n0212_024:0738b02_8",
        "context_with_next_sentence": true
    },
    {
        "source_sentence": "　當觀水上泡，　　亦觀幻野馬，　如是不觀世，　　亦不見死王。",
        "from": "T04n0212_024:0738b08_0",
        "context_with_next_sentence": true
    },
    {
        "source_sentence": "不觀世者，五盛陰身如是不久當復消滅，設能滅此五陰身者，不與死王相見也。",
        "from": "T04n0212_024:0738b10_0",
        "context_with_next_sentence": true
    },
    {
        "source_sentence": "　如是當觀身，　　如王雜色車，　愚者所染著，　　善求遠離彼。",
        "from": "T04n0212_024:0738b12_0",
        "context_with_next_sentence": true
    },
    {
        "source_sentence": "如是當觀身，如王雜色車者，如國王車雜色莊嚴，雖有形色亦不牢固，不任重載，是故說曰，如是當觀身，如王雜色車也。",
        "from": "T04n0212_024:0738b14_0",
        "context_with_next_sentence": true
    },
    {
        "source_sentence": "愚者所染著，善求遠離彼者，愚人所貪翫而習之，智者所棄若捐糞除，是故說曰，愚者所染著，善求遠離彼也。",
        "from": "T04n0212_024:0738b16_1",
        "context_with_next_sentence": true
    },
    {
        "source_sentence": "　如是當觀身，　　如王雜色車，　愚者所染著，　　智者遠離之。",
        "from": "T04n0212_024:0738b20_0",
        "context_with_next_sentence": true
    },
    {
        "source_sentence": "智人知動搖，心不願樂，常意欲遠離如避火災，是故說曰，智者遠離之。",
        "from": "T04n0212_024:0738b22_0",
        "context_with_next_sentence": true
    },
    {
        "source_sentence": "　如是當觀身，　　知病之所因，　病與愚合會，　　焉能可恃怙？",
        "from": "T04n0212_024:0738b24_0",
        "context_with_next_sentence": true
    },
    {
        "source_sentence": "人出胞胎由前世因緣，多病少病形貌好醜，是故說曰，如是當觀身，眾病之所因，病與愚合會，焉能可恃怙？",
        "from": "T04n0212_024:0738b26_0",
        "context_with_next_sentence": true
    },
    {
        "source_sentence": "　當觀畫形像，　　摩尼紺青髮，　愚者以為緣，　　不求越彼岸。",
        "from": "T04n0212_024:0738b29_0",
        "context_with_next_sentence": true
    },
    {
        "source_sentence": "當觀畫形像，摩尼紺青髮者，眾香芬薰沐浴其髮，眾香沐浴香氣遠布，是故說曰，當觀畫形像，摩尼紺青髮也。",
        "from": "T04n0212_024:0738c02_0",
        "context_with_next_sentence": true
    },
    {
        "source_sentence": "愚者以為緣，不求越彼岸者，愚者所纏裹不能得遠離，無有巧便得至彼岸，所謂彼岸者滅盡泥洹，是故說曰，愚者以為緣，不求越彼岸也。",
        "from": "T04n0212_024:0738c04_1",
        "context_with_next_sentence": true
    },
    {
        "source_sentence": "　當觀畫形像，　　摩尼紺青髮，　愚者以為緣，　　智者所厭患。",
        "from": "T04n0212_024:0738c08_0",
        "context_with_next_sentence": true
    },
    {
        "source_sentence": "智慧之人，分別妙觀思惟挍計，不興想著，是故說曰，智者所厭患。",
        "from": "T04n0212_024:0738c10_0",
        "context_with_next_sentence": true
    },
    {
        "source_sentence": "　強以彩畫形，　　莊嚴醜穢身，　愚者以為緣，　　亦不自求度。",
        "from": "T04n0212_024:0738c12_0",
        "context_with_next_sentence": true
    },
    {
        "source_sentence": "昔有豪族之家，饒財多寶七珍具足，長者自念：「今時年少道人情欲未斷，我今宜請來在家，使諸婦女擎食供養，設有欲情者我當知之。」",
        "from": "T04n0212_024:0738c14_0",
        "context_with_next_sentence": true
    },
    {
        "source_sentence": "即往在寺請，諸年少道人詣長者家，莊嚴婦女更著新衣，盡出禮拜興恭敬意。",
        "from": "T04n0212_024:0738c17_1",
        "context_with_next_sentence": true
    },
    {
        "source_sentence": "時有六通羅漢尋而覺知，即化死人骸骨血肉消盡，髑髏手脚各自一處。",
        "from": "T04n0212_024:0738c18_2",
        "context_with_next_sentence": true
    },
    {
        "source_sentence": "爾時羅漢告諸比丘：「當自專意以求度世，莫視女色興穢污心。」",
        "from": "T04n0212_024:0738c20_3",
        "context_with_next_sentence": true
    },
    {
        "source_sentence": "時彼長者覩彼瑞應歎未曾有，內自剋責知為不是，五體投地自求悔過：「我今乃知法之微妙。」",
        "from": "T04n0212_024:0738c21_4",
        "context_with_next_sentence": true
    },
    {
        "source_sentence": "諸婦女各各慚愧即還入舍。",
        "from": "T04n0212_024:0738c24_5",
        "context_with_next_sentence": true
    },
    {
        "source_sentence": "是時，羅漢告長者曰：「佛法寬博汪洋無涯，卿今以凡夫之智量度聖人，斯非正理，猶若拳許土凷仰比須彌，升合之器欲量海水。」",
        "from": "T04n0212_024:0738c24_6",
        "context_with_next_sentence": true
    },
    {
        "source_sentence": "爾時比丘便說此偈：「強以彩畫形，　　莊嚴醜穢身，　愚者以為緣，　　亦不自求度。",
        "from": "T04n0212_024:0738c27_7",
        "context_with_next_sentence": true
    },
    {
        "source_sentence": "　分髮為八分，　　雙部眼耳璫，　愚者所染著，　　亦不自求度。」",
        "from": "T04n0212_024:0739a02_0",
        "context_with_next_sentence": true
    },
    {
        "source_sentence": "爾時比丘說此二偈已，便從坐起而去。",
        "from": "T04n0212_024:0739a04_0",
        "context_with_next_sentence": true
    },
    {
        "source_sentence": "時彼長者及諸婦女善心自生，恭敬三寶，後日各各成其道跡。",
        "from": "T04n0212_024:0739a04_1",
        "context_with_next_sentence": true
    },
    {
        "source_sentence": "　著欲染於欲，　　不究結使緣，　不以生結使，　　當度欲有流。",
        "from": "T04n0212_024:0739a07_0",
        "context_with_next_sentence": true
    },
    {
        "source_sentence": "著欲染於欲者，群徒在世志趣不同，或有少欲或欲意偏多，欲偏多者不達賢之法，是故說曰，著欲染於欲也。",
        "from": "T04n0212_024:0739a09_0",
        "context_with_next_sentence": true
    },
    {
        "source_sentence": "不究結使緣者，貪嫉慳結病中之重者，入骨徹髓醫所不療，積財億萬不肯惠施，至其壽終不能持一錢自隨；其有眾生修行貪嫉者，身無威神遂致貧窮，宗親不和為人所輕，是故說曰，不究結使緣也。",
        "from": "T04n0212_024:0739a11_1",
        "context_with_next_sentence": true
    },
    {
        "source_sentence": "不以生結使，當度欲有流者，流有四品，其事不同。",
        "from": "T04n0212_024:0739a16_2",
        "context_with_next_sentence": true
    },
    {
        "source_sentence": "云何為四？",
        "from": "T04n0212_024:0739a17_3",
        "context_with_next_sentence": true
    },
    {
        "source_sentence": "一者欲流，二者有流，三者無明流，四者見流。",
        "from": "T04n0212_024:0739a17_4",
        "context_with_next_sentence": true
    },
    {
        "source_sentence": "眾生之類沈溺生死皆由此四，流浪四使不能自免，方當涉歷流轉五道，是故說曰，不以生結使，當度欲有流也。",
        "from": "T04n0212_024:0739a18_5",
        "context_with_next_sentence": true
    },
    {
        "source_sentence": "　上一切無欲，　　當察此大觀，　如是有解脫，　　本所未度者。",
        "from": "T04n0212_024:0739a21_0",
        "context_with_next_sentence": true
    },
    {
        "source_sentence": "上一切無欲者，上者色界無色界，欲者欲界也，於此三界無復三毒，於中永得解脫，是故說曰，上一切無欲也。",
        "from": "T04n0212_024:0739a23_0",
        "context_with_next_sentence": true
    },
    {
        "source_sentence": "當察此大觀者，無欲之人是佛第一弟子，佛有四弟子，羅漢為勝為尊為貴為無有上，是故說曰，當察此大觀也。",
        "from": "T04n0212_024:0739a25_1",
        "context_with_next_sentence": true
    },
    {
        "source_sentence": "如是有解脫者，聖人執行不自為己，於諸四駃永得自在，更不著有在身口行，是故說曰，如是有解脫也。",
        "from": "T04n0212_024:0739a28_0",
        "context_with_next_sentence": true
    },
    {
        "source_sentence": "本所未度者，昔所經歷生死之難，未曾為度，當求方便度此三有，更不受有造四大身，是故說曰，本所未度者。",
        "from": "T04n0212_024:0739b01_1",
        "context_with_next_sentence": true
    },
    {
        "source_sentence": "　非園脫於園，　　脫園復就園，　當復觀此人，　　脫縛復就縛。",
        "from": "T04n0212_024:0739b04_0",
        "context_with_next_sentence": true
    },
    {
        "source_sentence": "昔佛在釋翅搜迦維羅竭國尼拘類園中。",
        "from": "T04n0212_024:0739b06_0",
        "context_with_next_sentence": true
    },
    {
        "source_sentence": "爾時世尊到時著衣持鉢，將侍者阿難入迦維羅竭城乞食。",
        "from": "T04n0212_024:0739b06_1",
        "context_with_next_sentence": true
    },
    {
        "source_sentence": "爾時童子難陀，在高樓上，遙見世尊入城乞食，速下高樓至世尊所，頭面禮足啟世尊言：「如來之姓國中豪族，轉輪聖王所至之處，何為自辱持鉢乞食？」",
        "from": "T04n0212_024:0739b08_2",
        "context_with_next_sentence": true
    },
    {
        "source_sentence": "爾時難陀取如來鉢，入內盛甘饌飲食。",
        "from": "T04n0212_024:0739b11_3",
        "context_with_next_sentence": true
    },
    {
        "source_sentence": "佛見難陀入舍之後，告阿難曰：「我今向尼拘類園，難陀出者勿復取鉢。",
        "from": "T04n0212_024:0739b12_4",
        "context_with_next_sentence": true
    },
    {
        "source_sentence": "汝語難陀：『躬自送鉢還于如來。』」",
        "from": "T04n0212_024:0739b14_5",
        "context_with_next_sentence": true
    },
    {
        "source_sentence": "難陀受教從後送鉢，婦復隨後語難陀曰：「速還勿久，須來乃食。」",
        "from": "T04n0212_024:0739b15_6",
        "context_with_next_sentence": true
    },
    {
        "source_sentence": "前進未久，婦重遣信：「時還勿停。」",
        "from": "T04n0212_024:0739b16_7",
        "context_with_next_sentence": true
    },
    {
        "source_sentence": "所以鄭重者，恐捨家學道。",
        "from": "T04n0212_024:0739b17_8",
        "context_with_next_sentence": true
    },
    {
        "source_sentence": "難陀持至世尊所，手自擎鉢授與如來：「唯願時受，今欲還家。」",
        "from": "T04n0212_024:0739b17_9",
        "context_with_next_sentence": true
    },
    {
        "source_sentence": "佛告難陀：「卿以至此，今宜遠家剃除鬚髮著三法衣，何為復辭欲還到家？」",
        "from": "T04n0212_024:0739b19_10",
        "context_with_next_sentence": true
    },
    {
        "source_sentence": "是時，如來以威神力逼迫難陀出家為道，閉在靜室不使還家。",
        "from": "T04n0212_024:0739b20_11",
        "context_with_next_sentence": true
    },
    {
        "source_sentence": "如是經歷日月之數，次第當直遂至難陀。",
        "from": "T04n0212_024:0739b22_12",
        "context_with_next_sentence": true
    },
    {
        "source_sentence": "難陀聞之內自歡喜：「我今當直事得從容，因此閑暇逃走還家。」",
        "from": "T04n0212_024:0739b23_13",
        "context_with_next_sentence": true
    },
    {
        "source_sentence": "是時，難陀受直使辦水掃地，事事不闕。",
        "from": "T04n0212_024:0739b24_14",
        "context_with_next_sentence": true
    },
    {
        "source_sentence": "是時，天神侍衛難陀，汲水至滿自然飜棄淨地之中，草土更滋，關閉門戶戶自然開。",
        "from": "T04n0212_024:0739b25_15",
        "context_with_next_sentence": true
    },
    {
        "source_sentence": "難陀思惟：「我家王者之種，饒財多寶無所乏短，我今逃走向家。",
        "from": "T04n0212_024:0739b27_16",
        "context_with_next_sentence": true
    },
    {
        "source_sentence": "設有漏失以物償之，今當竊逐細徑，按大途者備值如來。」",
        "from": "T04n0212_024:0739b28_17",
        "context_with_next_sentence": true
    },
    {
        "source_sentence": "爾時難陀脫三法衣，更被白服磨何而去。",
        "from": "T04n0212_024:0739c01_18",
        "context_with_next_sentence": true
    },
    {
        "source_sentence": "行未經時，正值如來從彼而進，難陀見已奔趣大樹欲自隱形，如來神力反使大樹在難陀後，難陀周慞安身無處。",
        "from": "T04n0212_024:0739c02_19",
        "context_with_next_sentence": true
    },
    {
        "source_sentence": "爾時世尊復以神力，拔彼大樹懸在虛空。",
        "from": "T04n0212_024:0739c04_20",
        "context_with_next_sentence": true
    },
    {
        "source_sentence": "爾時難陀入樹根處隱形自蔽，如來尋往與共相見。",
        "from": "T04n0212_024:0739c05_21",
        "context_with_next_sentence": true
    },
    {
        "source_sentence": "「難陀！",
        "from": "T04n0212_024:0739c06_22",
        "context_with_next_sentence": true
    },
    {
        "source_sentence": "何為乃來至此？」",
        "from": "T04n0212_024:0739c06_23",
        "context_with_next_sentence": true
    },
    {
        "source_sentence": "難陀默然慚愧不對。",
        "from": "T04n0212_024:0739c07_24",
        "context_with_next_sentence": true
    },
    {
        "source_sentence": "如來再三告難陀曰：「汝欲何趣，默然不對？」",
        "from": "T04n0212_024:0739c07_25",
        "context_with_next_sentence": true
    },
    {
        "source_sentence": "難陀言：「還家與婦相見。」",
        "from": "T04n0212_024:0739c08_26",
        "context_with_next_sentence": true
    },
    {
        "source_sentence": "佛告難陀：「夫人學道心不自專，貪著欲心不顧後世燒身之禍。」",
        "from": "T04n0212_024:0739c09_27",
        "context_with_next_sentence": true
    },
    {
        "source_sentence": "爾時世尊便說偈言：「非園脫於園，　　脫園復就園，　當復觀此人，　　脫縛復就縛。",
        "from": "T04n0212_024:0739c10_28",
        "context_with_next_sentence": true
    },
    {
        "source_sentence": "「我今將汝天上遊觀，宜當自專勿懷恐怖。」",
        "from": "T04n0212_024:0739c14_0",
        "context_with_next_sentence": true
    },
    {
        "source_sentence": "是時，世尊以神足力，手接難陀將至天上。",
        "from": "T04n0212_024:0739c14_1",
        "context_with_next_sentence": true
    },
    {
        "source_sentence": "見一宮殿七寶所作，金銀刻鏤玉女營從不可稱計，純女無男亦無夫主。",
        "from": "T04n0212_024:0739c15_2",
        "context_with_next_sentence": true
    },
    {
        "source_sentence": "是時，難陀前白佛言：「是何天宮殿快樂無比？",
        "from": "T04n0212_024:0739c17_3",
        "context_with_next_sentence": true
    },
    {
        "source_sentence": "七寶殿堂彈琴鼓瑟，作倡伎樂共相娛樂昔所未聞。",
        "from": "T04n0212_024:0739c18_4",
        "context_with_next_sentence": true
    },
    {
        "source_sentence": "然此天女無有夫主，唯願世尊解我狐疑。」",
        "from": "T04n0212_024:0739c19_5",
        "context_with_next_sentence": true
    },
    {
        "source_sentence": "爾時世尊告難陀曰：「汝自往彼問其情實？",
        "from": "T04n0212_024:0739c20_6",
        "context_with_next_sentence": true
    },
    {
        "source_sentence": "天女自當與汝說之。」",
        "from": "T04n0212_024:0739c21_7",
        "context_with_next_sentence": true
    },
    {
        "source_sentence": "難陀受教至彼天宮，以其情實問天女曰：「汝等天女自然受福，七寶殿堂五樂自娛，汝等夫主竟為所在？」",
        "from": "T04n0212_024:0739c22_8",
        "context_with_next_sentence": true
    },
    {
        "source_sentence": "天女報曰：「汝不知乎？",
        "from": "T04n0212_024:0739c24_9",
        "context_with_next_sentence": true
    },
    {
        "source_sentence": "閻浮利地迦維羅竭國，釋迦文佛並父弟名曰難陀，命終之後當來生此處在天宮，彼人即我等夫主。」",
        "from": "T04n0212_024:0739c24_10",
        "context_with_next_sentence": true
    },
    {
        "source_sentence": "難陀聞之密自歡喜：「今所論者正是我也。」",
        "from": "T04n0212_024:0739c27_11",
        "context_with_next_sentence": true
    },
    {
        "source_sentence": "即還佛所具以此情白世尊言：「此諸宮殿玉女營從盡是我許。」",
        "from": "T04n0212_024:0739c28_12",
        "context_with_next_sentence": true
    },
    {
        "source_sentence": "佛告難陀：「快修梵行，如是不久當來至此受福自然。」",
        "from": "T04n0212_024:0739c29_13",
        "context_with_next_sentence": true
    },
    {
        "source_sentence": "是時，世尊以神足力，手接難陀將至地獄，路經鐵圍山表，見一獼猴瞎無一目。",
        "from": "T04n0212_024:0740a01_14",
        "context_with_next_sentence": true
    },
    {
        "source_sentence": "佛語難陀：「汝孫陀利婦何如是瞎獼猴乎？」",
        "from": "T04n0212_024:0740a03_15",
        "context_with_next_sentence": true
    },
    {
        "source_sentence": "難陀白佛：「止止世尊勿復說此！",
        "from": "T04n0212_024:0740a04_16",
        "context_with_next_sentence": true
    },
    {
        "source_sentence": "豈當以此方之彼人？",
        "from": "T04n0212_024:0740a05_17",
        "context_with_next_sentence": true
    },
    {
        "source_sentence": "孫陀利者女中英妙，六十四術無事不閑。」",
        "from": "T04n0212_024:0740a05_18",
        "context_with_next_sentence": true
    },
    {
        "source_sentence": "爾時世尊告難陀曰：「瞎獼猴比孫陀利，復以孫陀利比諸天女，億千萬倍不以譬喻為比。」",
        "from": "T04n0212_024:0740a06_19",
        "context_with_next_sentence": true
    },
    {
        "source_sentence": "是時，世尊即接難陀將至地獄，示彼苦痛考掠搒笞酸毒難計，八大地獄湯煑罪人，一大地獄十六隔子圍繞其獄，刀山劍樹火車爐炭，燒炙缹煮苦痛難陳。",
        "from": "T04n0212_024:0740a08_20",
        "context_with_next_sentence": true
    },
    {
        "source_sentence": "有一大鑊獄卒圍遶，湯沸火熾不見罪人。",
        "from": "T04n0212_024:0740a12_21",
        "context_with_next_sentence": true
    },
    {
        "source_sentence": "難陀白佛：「不審，世尊！",
        "from": "T04n0212_024:0740a13_22",
        "context_with_next_sentence": true
    },
    {
        "source_sentence": "斯諸地獄皆有罪囚，斯是何鑊不見罪人？」",
        "from": "T04n0212_024:0740a13_23",
        "context_with_next_sentence": true
    },
    {
        "source_sentence": "佛告難陀：「汝躬自往問彼獄卒，自當為汝說其本末。」",
        "from": "T04n0212_024:0740a14_24",
        "context_with_next_sentence": true
    },
    {
        "source_sentence": "是時，難陀受佛教誡，往問獄卒：「斯是何鑊空無罪人？」",
        "from": "T04n0212_024:0740a15_25",
        "context_with_next_sentence": true
    },
    {
        "source_sentence": "獄卒報曰：「閻浮利地，真淨王家兒得成道，並父弟甘露王兒，名曰難陀，為人放逸婬欲情多，自恃豪族輕忽萬民，彼命終之後當來入此鑊中，經歷劫數乃得免脫。",
        "from": "T04n0212_024:0740a17_0",
        "context_with_next_sentence": true
    },
    {
        "source_sentence": "卿欲知者其事如是。」",
        "from": "T04n0212_024:0740a20_1",
        "context_with_next_sentence": true
    },
    {
        "source_sentence": "難陀聞已衣毛皆竪，形體戰慄顏色變異，往趣世尊前白佛言：「唯然天師二界大護，今覩此變倍懷恐懼。」",
        "from": "T04n0212_024:0740a21_2",
        "context_with_next_sentence": true
    },
    {
        "source_sentence": "尋於佛前而說此偈：「今捨天上位，　　不造生死本，　求離地獄苦，　　願說泥洹滅。」",
        "from": "T04n0212_024:0740a23_3",
        "context_with_next_sentence": true
    },
    {
        "source_sentence": "爾時世尊漸與難陀說微妙法，安處無為令至道場。",
        "from": "T04n0212_024:0740a27_0",
        "context_with_next_sentence": true
    },
    {
        "source_sentence": "　青衣白蓋覆，　　御者御一輪，　觀彼末塵垢，　　永便斷縛者，　人多求自歸，　　山川樹木神，　園觀及神祠，　　望免苦患難。",
        "from": "T04n0212_024:0740a29_0",
        "context_with_next_sentence": true
    },
    {
        "source_sentence": "人懷恐懼意迷不寤，值前禱祀不別真偽。",
        "from": "T04n0212_024:0740b04_0",
        "context_with_next_sentence": true
    },
    {
        "source_sentence": "昔月支國有王名惡少，王此天下莫不靡伏。",
        "from": "T04n0212_024:0740b04_1",
        "context_with_next_sentence": true
    },
    {
        "source_sentence": "母教勅王：「設卿有臨死之難，慎莫左旋佛寺，當念右旋，慎莫違吾此教。」",
        "from": "T04n0212_024:0740b05_2",
        "context_with_next_sentence": true
    },
    {
        "source_sentence": "是時，惡少王大出兵眾攻純西城，手自執劍殺三億人，不滿四億，規滿五億，後戰不如，乘象奔走，顧見佛圖憶母教誡，便迴象右旋，敵國見之皆伏還國。",
        "from": "T04n0212_024:0740b07_3",
        "context_with_next_sentence": true
    },
    {
        "source_sentence": "王見賊退尋後追攝，即還壞賊擒獲王身，便憶佛語：「自歸佛者，為尊為上無有及者。",
        "from": "T04n0212_024:0740b11_4",
        "context_with_next_sentence": true
    },
    {
        "source_sentence": "設我不右旋者，豈能壞此賊乎？」",
        "from": "T04n0212_024:0740b13_0",
        "context_with_next_sentence": true
    },
    {
        "source_sentence": "是故說曰，人多求自歸，山川樹木神，園觀及神祠，望免苦患難也。",
        "from": "T04n0212_024:0740b13_1",
        "context_with_next_sentence": true
    },
    {
        "source_sentence": "　此非自歸上，　　亦非有吉利，　如有自歸者，　　不脫一切苦。",
        "from": "T04n0212_024:0740b16_0",
        "context_with_next_sentence": true
    },
    {
        "source_sentence": "　若有自歸佛，　　歸法比丘僧，　修習聖四諦，　　如慧之所見。",
        "from": "T04n0212_024:0740b18_0",
        "context_with_next_sentence": true
    },
    {
        "source_sentence": "　苦因苦緣生，　　當越此苦本，　賢聖八品道，　　滅盡甘露際。",
        "from": "T04n0212_024:0740b20_0",
        "context_with_next_sentence": true
    },
    {
        "source_sentence": "　是為自歸上，　　非不有吉利，　如有自歸者，　　得脫一切苦。",
        "from": "T04n0212_024:0740b22_0",
        "context_with_next_sentence": true
    },
    {
        "source_sentence": "人之修道唯有信義，信根以全戒則不毀。",
        "from": "T04n0212_024:0740b24_0",
        "context_with_next_sentence": true
    },
    {
        "source_sentence": "諸有眾生能自歸此三寶者，無願不成，為天人所供養，自致得道，亦復受永劫之福。",
        "from": "T04n0212_024:0740b25_0",
        "context_with_next_sentence": true
    },
    {
        "source_sentence": "人之無怙猶樹之無根，若有所憑何事不果也。",
        "from": "T04n0212_024:0740b26_1",
        "context_with_next_sentence": true
    },
    {
        "source_sentence": "　觀以觀當觀，　　不觀亦當觀，　觀而復重觀，　　觀而不復觀。",
        "from": "T04n0212_024:0740b28_0",
        "context_with_next_sentence": true
    },
    {
        "source_sentence": "所謂觀者，苦習盡道真如四諦，彼執行人，以觀苦習盡道真如四諦，觀者現在以觀過去當觀未來，興於塵勞皆由三世，墜墮生死不至于道，是故說曰，觀以觀當觀也。",
        "from": "T04n0212_024:0740c01_0",
        "context_with_next_sentence": true
    },
    {
        "source_sentence": "不觀亦當觀者，所謂不觀者，不見苦習盡道，如是當觀深察分明，知為不見苦習盡道真如四諦，是故說曰，不觀亦當觀也。",
        "from": "T04n0212_024:0740c04_1",
        "context_with_next_sentence": true
    },
    {
        "source_sentence": "觀而復重觀者，信能分別苦習盡道，一一思惟究暢其義。",
        "from": "T04n0212_024:0740c07_2",
        "context_with_next_sentence": true
    },
    {
        "source_sentence": "觀而不復觀者，已觀已知不復思惟，是故說曰，不觀亦當觀，觀而復不觀也。",
        "from": "T04n0212_024:0740c09_3",
        "context_with_next_sentence": true
    },
    {
        "source_sentence": "　觀而復重觀，　　分別彼性本，　計晝以為夜，　　寶身壞不久。",
        "from": "T04n0212_024:0740c11_0",
        "context_with_next_sentence": true
    },
    {
        "source_sentence": "觀而復重觀者，觀有二種：一者財觀，二者第一義觀。",
        "from": "T04n0212_024:0740c13_0",
        "context_with_next_sentence": true
    },
    {
        "source_sentence": "夫財觀者增益結使，第一義者盡有漏成無漏行，是故說曰，觀而復重觀也。",
        "from": "T04n0212_024:0740c14_1",
        "context_with_next_sentence": true
    },
    {
        "source_sentence": "分別彼性本者，或有人性造行不同，國界若干法教非一，聖人在中一一分別；或有意開寤者，或有意不開寤者，或有開寤不開寤者，眾生受性寤有遲疾，是以聖人訓之以道，懃加脩行晝夜匪懈，是故說曰，分別彼性本也。",
        "from": "T04n0212_024:0740c15_2",
        "context_with_next_sentence": true
    },
    {
        "source_sentence": "計晝以為夜者，眾生之類性行不同，或思善本，或不思善本，是謂計晝以為夜也。",
        "from": "T04n0212_024:0740c21_3",
        "context_with_next_sentence": true
    },
    {
        "source_sentence": "寶身壞不久者，世間財貨世之常法，終日聚集要當消壞，善根財貨者終不腐敗，是故律本說曰：「當以不寶之身易寶身，不寶之財易寶財，不寶之命易寶命。」",
        "from": "T04n0212_024:0740c23_0",
        "context_with_next_sentence": true
    },
    {
        "source_sentence": "是故說曰，寶身壞不久也。",
        "from": "T04n0212_024:0740c26_1",
        "context_with_next_sentence": true
    },
    {
        "source_sentence": "　觀而不重觀，　　雖見亦不見，　如見而不見，　　觀而亦不見。",
        "from": "T04n0212_024:0740c28_0",
        "context_with_next_sentence": true
    },
    {
        "source_sentence": "觀而不重觀者，彼修行人思惟妙觀，道者觀察知彼行人亦無妙觀。",
        "from": "T04n0212_024:0741a01_0",
        "context_with_next_sentence": true
    },
    {
        "source_sentence": "得思惟定者有二種人：一人得觀，一者不得觀。",
        "from": "T04n0212_024:0741a02_1",
        "context_with_next_sentence": true
    },
    {
        "source_sentence": "復更有導師觀察行人，頗有應於聖諦者不？",
        "from": "T04n0212_024:0741a03_2",
        "context_with_next_sentence": true
    },
    {
        "source_sentence": "遍思觀之不應聖諦，是故說曰，觀而不重觀也。",
        "from": "T04n0212_024:0741a04_3",
        "context_with_next_sentence": true
    },
    {
        "source_sentence": "觀而亦不見者，多有思惟修集道行，復觀久遠過去世事，或有達者，或有不達者，一一分別亦不錯亂，是故說曰，觀而亦不觀也。",
        "from": "T04n0212_024:0741a05_4",
        "context_with_next_sentence": true
    },
    {
        "source_sentence": "　云何見不見？",
        "from": "T04n0212_024:0741a09_0",
        "context_with_next_sentence": true
    },
    {
        "source_sentence": "　　何說見不見？",
        "from": "T04n0212_024:0741a09_1",
        "context_with_next_sentence": true
    },
    {
        "source_sentence": "　因何見不見？",
        "from": "T04n0212_024:0741a10_0",
        "context_with_next_sentence": true
    },
    {
        "source_sentence": "　　因為出何見。",
        "from": "T04n0212_024:0741a10_1",
        "context_with_next_sentence": true
    },
    {
        "source_sentence": "云何見不見者，行人修法計有是常清淨之法，所謂不見者，不見苦習盡道，是故說曰，云何見不見也。",
        "from": "T04n0212_024:0741a11_0",
        "context_with_next_sentence": true
    },
    {
        "source_sentence": "何說見不見者，行人唯見一緣，或緣色或緣色聲香味，或有思惟或不思惟，是故說曰，何說見不見也。",
        "from": "T04n0212_024:0741a13_1",
        "context_with_next_sentence": true
    },
    {
        "source_sentence": "因何見不見者，猶如二人眾行以具功德備悉，雖在生死不懷怯弱，意求斷結亦無疑滯，一人意偏不達究竟，一者不見斷諸有漏，一者不見在諸生死，是故說曰，因何見不見也。",
        "from": "T04n0212_024:0741a15_2",
        "context_with_next_sentence": true
    },
    {
        "source_sentence": "因為出何見者，由賢聖法自見出要義，所願必剋無所畏忌，是故說曰，因何出何見也。",
        "from": "T04n0212_024:0741a19_3",
        "context_with_next_sentence": true
    },
    {
        "source_sentence": "　猶若不觀苦，　　常當深自觀，　以解苦根源，　　是謂明妙觀。",
        "from": "T04n0212_024:0741a22_0",
        "context_with_next_sentence": true
    },
    {
        "source_sentence": "猶若不觀苦者，如彼學人不見苦空非身無我，亦不分別於諸行陰，便為墮落；自觀身中污穢不淨，從頭至足無一可貪，我自我有色自我色，亦不分別色之本末，是故說曰，猶若不觀苦，常當深自觀也。",
        "from": "T04n0212_024:0741a24_0",
        "context_with_next_sentence": true
    },
    {
        "source_sentence": "以解苦根源，是謂明妙觀者，所解苦空無常非身之義，身之為患流溢萬病，行人思惟意不亂錯，深知病之根源，身寄於世四大合成，從無數劫以來不覩大明，斯由癡惑所纏裹故，我今以脫不造彼緣。",
        "from": "T04n0212_024:0741a28_1",
        "context_with_next_sentence": true
    },
    {
        "source_sentence": "是故說曰，以解苦根源，是謂明妙觀也。",
        "from": "T04n0212_024:0741b04_2",
        "context_with_next_sentence": true
    },
    {
        "source_sentence": "　誰令凡夫人，　　不覩眾行本，　因彼而觀察，　　去冥見大明。",
        "from": "T04n0212_024:0741b06_0",
        "context_with_next_sentence": true
    },
    {
        "source_sentence": "誰令凡夫人，不覩眾行本者，世間盲冥不覩大明誰之所造，眾生遊遊不識正路，現有四大陰持入苦，愚者染著不信為患，興諸邪見遂增塵勞；因彼行人而自觀察，晝夜思惟斷結為業，去冥見大明，大明之本無冥根是，不識佛不識法不識比丘僧，亦復不識真如四諦苦習盡道，不修境界清淨之行，是故說曰，誰令凡夫人，不覩眾行本也(觀品第二十八竟)。",
        "from": "T04n0212_024:0741b08_0",
        "context_with_next_sentence": true
    },
    {
        "source_sentence": "◎出曜經卷第二十四",
        "from": "T04n0212_024:0741b16_0",
        "context_with_next_sentence": false
    }
]