[
    {
        "source_sentence": "優婆夷淨行法門經卷上",
        "from": "T14n0579_001:0951b20_0",
        "context_with_next_sentence": true
    },
    {
        "source_sentence": "僧祐錄云安公涼土異經附北涼錄",
        "from": "T14n0579_001:0951b22_0",
        "context_with_next_sentence": true
    },
    {
        "source_sentence": "修行品第一",
        "from": "T14n0579_001:0951b23_0",
        "context_with_next_sentence": true
    },
    {
        "source_sentence": "如是我聞：一時佛住舍衛國彌伽羅母弗婆羅園歡喜殿中，於是毘舍佉母與千五百清信優婆夷來詣佛所，稽首佛足，却住一面。",
        "from": "T14n0579_001:0951b24_0",
        "context_with_next_sentence": true
    },
    {
        "source_sentence": "爾時佛告毘舍佉：「何緣晨朝而來至？」",
        "from": "T14n0579_001:0951b27_0",
        "context_with_next_sentence": true
    },
    {
        "source_sentence": "毘舍佉母白佛言：「世尊！",
        "from": "T14n0579_001:0951b27_1",
        "context_with_next_sentence": true
    },
    {
        "source_sentence": "已聞如來先所略說甚深難解無上之法，名曰優婆夷淨行。",
        "from": "T14n0579_001:0951b28_2",
        "context_with_next_sentence": true
    },
    {
        "source_sentence": "唯願世尊哀愍我等，廣演分別微妙法相，令我等輩聞此法已，當來長夜安隱快樂，天上人中乃至菩提。」",
        "from": "T14n0579_001:0951b29_3",
        "context_with_next_sentence": true
    },
    {
        "source_sentence": "佛語毘舍佉母：「善哉，善哉！",
        "from": "T14n0579_001:0951c03_4",
        "context_with_next_sentence": true
    },
    {
        "source_sentence": "善女人！",
        "from": "T14n0579_001:0951c03_5",
        "context_with_next_sentence": true
    },
    {
        "source_sentence": "汝於往昔無量劫中常樂聞法，與諸眷屬曾於我所貪求廣說。」",
        "from": "T14n0579_001:0951c03_6",
        "context_with_next_sentence": true
    },
    {
        "source_sentence": "毘舍佉母聞佛所說往昔因緣，歡喜踊躍而白佛言：「世尊！",
        "from": "T14n0579_001:0951c05_7",
        "context_with_next_sentence": true
    },
    {
        "source_sentence": "唯願如來為我宣說，令得開解。」",
        "from": "T14n0579_001:0951c06_8",
        "context_with_next_sentence": true
    },
    {
        "source_sentence": "佛告毘舍佉：「諦聽，諦聽！",
        "from": "T14n0579_001:0951c08_0",
        "context_with_next_sentence": true
    },
    {
        "source_sentence": "我當為汝分別略說。",
        "from": "T14n0579_001:0951c08_1",
        "context_with_next_sentence": true
    },
    {
        "source_sentence": "善女人！",
        "from": "T14n0579_001:0951c09_0",
        "context_with_next_sentence": true
    },
    {
        "source_sentence": "過去久遠無量劫中，爾時有國名波羅奈，王號梵與，其王夫人名跋陀羅。",
        "from": "T14n0579_001:0951c09_1",
        "context_with_next_sentence": true
    },
    {
        "source_sentence": "王有一女名曰蓮華，形貌端正，稟性儒賢；聰慧明了，志樂多聞；精勤勇猛，常修善行；於世技藝善能通達，恒為父母之所愛重。",
        "from": "T14n0579_001:0951c10_2",
        "context_with_next_sentence": true
    },
    {
        "source_sentence": "「爾時雪山有一梵志名那羅馱，勤修梵行得五神通，恒為大眾廣說諸法，名聞遠徹流於四方。",
        "from": "T14n0579_001:0951c14_0",
        "context_with_next_sentence": true
    },
    {
        "source_sentence": "爾時彼女從善友所，聞讚梵志神通如是，功德難量，常為大眾宣揚妙法，心生歡喜便自念言：『善人難見，法亦難聞，身命難保，是故我今宜應速往禮拜問法。』",
        "from": "T14n0579_001:0951c16_1",
        "context_with_next_sentence": true
    },
    {
        "source_sentence": "作是念已，往父母所而自啟曰：『聞人稱歎梵志修行道德巍巍，唯願父母聽許我等往詣梵志，聽受法味！』",
        "from": "T14n0579_001:0951c19_2",
        "context_with_next_sentence": true
    },
    {
        "source_sentence": "父母答言：『汝今年幼生長深宮，稟性柔軟，初未曾出，雪山玄遠，路險艱難，汝今云何當能到彼？",
        "from": "T14n0579_001:0951c22_3",
        "context_with_next_sentence": true
    },
    {
        "source_sentence": "吾國多有耆舊梵志，神智無二，善能宣說甚深妙法，我當為汝請入宮內，講論道法，恣汝所問，勿須去也！』",
        "from": "T14n0579_001:0951c24_4",
        "context_with_next_sentence": true
    },
    {
        "source_sentence": "女又請曰：『波羅奈國耆舊梵志，皆悉尊重推其道術，唯願聽許得聞法要！』",
        "from": "T14n0579_001:0951c26_5",
        "context_with_next_sentence": true
    },
    {
        "source_sentence": "王以愛念，不違其願，勉而許之。",
        "from": "T14n0579_001:0951c28_6",
        "context_with_next_sentence": true
    },
    {
        "source_sentence": "爾時父王即勅四臣及宮中婇女，莊嚴供養皆使具足，臣白王言：『大王所勅，皆悉已辦。』",
        "from": "T14n0579_001:0951c29_0",
        "context_with_next_sentence": true
    },
    {
        "source_sentence": "於是王女心自念言：『我求聽法，今正是時！』",
        "from": "T14n0579_001:0952a02_0",
        "context_with_next_sentence": true
    },
    {
        "source_sentence": "便與宮中婇女眷屬千五百人，齎持香華，往詣梵志，而便聽法。」",
        "from": "T14n0579_001:0952a02_1",
        "context_with_next_sentence": true
    },
    {
        "source_sentence": "佛告毘舍佉：「爾時王女者，汝身是也；雪山梵志者即我身是。",
        "from": "T14n0579_001:0952a05_0",
        "context_with_next_sentence": true
    },
    {
        "source_sentence": "汝於往昔曾求廣說，今亦如是。",
        "from": "T14n0579_001:0952a06_1",
        "context_with_next_sentence": true
    },
    {
        "source_sentence": "我當為汝分別演說淨行法門！」",
        "from": "T14n0579_001:0952a07_2",
        "context_with_next_sentence": true
    },
    {
        "source_sentence": "毘舍佉母白佛言：「善哉，世尊！",
        "from": "T14n0579_001:0952a07_3",
        "context_with_next_sentence": true
    },
    {
        "source_sentence": "如來大慈哀愍眾生，願為解說我當修行！」",
        "from": "T14n0579_001:0952a08_4",
        "context_with_next_sentence": true
    },
    {
        "source_sentence": "佛告毘舍佉：「汝等諦聽！",
        "from": "T14n0579_001:0952a10_0",
        "context_with_next_sentence": true
    },
    {
        "source_sentence": "我今為汝廣演分別優婆夷淨行法門。",
        "from": "T14n0579_001:0952a10_1",
        "context_with_next_sentence": true
    },
    {
        "source_sentence": "如是法者，乃是諸佛之所護念，汝今應當精勤修學。",
        "from": "T14n0579_001:0952a11_2",
        "context_with_next_sentence": true
    },
    {
        "source_sentence": "毘舍佉！",
        "from": "T14n0579_001:0952a12_3",
        "context_with_next_sentence": true
    },
    {
        "source_sentence": "若善女人捨惡知識，親近善友，應供養者而供養之，是則名為優婆夷淨行。",
        "from": "T14n0579_001:0952a12_4",
        "context_with_next_sentence": true
    },
    {
        "source_sentence": "「宿因所感處好國土，善安置身，亦名淨行。",
        "from": "T14n0579_001:0952a15_0",
        "context_with_next_sentence": true
    },
    {
        "source_sentence": "「供養父母，奉事夫主，瞻視兒息，亦名淨行。",
        "from": "T14n0579_001:0952a15_1",
        "context_with_next_sentence": true
    },
    {
        "source_sentence": "「勿於小罪而生輕想，所應作者次第作之，亦名淨行。",
        "from": "T14n0579_001:0952a17_0",
        "context_with_next_sentence": true
    },
    {
        "source_sentence": "「常樂布施，修習作法，愛念親友，亦名淨行。",
        "from": "T14n0579_001:0952a19_0",
        "context_with_next_sentence": true
    },
    {
        "source_sentence": "「遠離飲酒，不為眾惡，常修愛語，亦名淨行。",
        "from": "T14n0579_001:0952a19_1",
        "context_with_next_sentence": true
    },
    {
        "source_sentence": "「多聞技藝，善學威儀，研尋所聞，不令廢忘，亦名淨行。",
        "from": "T14n0579_001:0952a20_2",
        "context_with_next_sentence": true
    },
    {
        "source_sentence": "「恭敬尊重，少欲知足，受恩能報，亦名淨行。",
        "from": "T14n0579_001:0952a23_0",
        "context_with_next_sentence": true
    },
    {
        "source_sentence": "「不為八法之所動轉，顏貌怡悅，亦名淨行。",
        "from": "T14n0579_001:0952a24_0",
        "context_with_next_sentence": true
    },
    {
        "source_sentence": "「心不憂慼，常得安隱，若能如是一切無退眾務休息，亦名淨行。",
        "from": "T14n0579_001:0952a24_1",
        "context_with_next_sentence": true
    },
    {
        "source_sentence": "「能於善法不生懈怠，疾證無上解脫涅槃，亦名淨行。",
        "from": "T14n0579_001:0952a26_2",
        "context_with_next_sentence": true
    },
    {
        "source_sentence": "「忍辱隨語，樂見沙門，身行正直，猗於大蔭，亦名淨行。",
        "from": "T14n0579_001:0952a28_0",
        "context_with_next_sentence": true
    },
    {
        "source_sentence": "「能以智火燒滅煩惱，具足善法，勇猛無退，亦名淨行。",
        "from": "T14n0579_001:0952b01_0",
        "context_with_next_sentence": true
    },
    {
        "source_sentence": "「不毀謗人，不行杖楚，善護諸根，攝心不亂，亦名淨行。",
        "from": "T14n0579_001:0952b03_0",
        "context_with_next_sentence": true
    },
    {
        "source_sentence": "「直心不貪，常樂靜處，精勤修習，永無退轉，亦名淨行。",
        "from": "T14n0579_001:0952b05_0",
        "context_with_next_sentence": true
    },
    {
        "source_sentence": "「於菩提道進而不退，厭惡三界猶如死屍，深觀如此亦名淨行。",
        "from": "T14n0579_001:0952b07_0",
        "context_with_next_sentence": true
    },
    {
        "source_sentence": "「心常樂捨難捨之身，善能護持難持禁戒，樂修禪定而不散亂，亦名淨行。",
        "from": "T14n0579_001:0952b09_0",
        "context_with_next_sentence": true
    },
    {
        "source_sentence": "「無量眾生於菩提道而生退想，而我能進一切進者，而我不退，行住亦爾，是名淨行。",
        "from": "T14n0579_001:0952b10_1",
        "context_with_next_sentence": true
    },
    {
        "source_sentence": "「一切眾生燒滅善根而我生之，人所樂生我今滅之，生死無極我得其邊，亦名淨行。」",
        "from": "T14n0579_001:0952b13_0",
        "context_with_next_sentence": true
    },
    {
        "source_sentence": "毘舍佉母聞佛所說，歡喜踊躍，得未曾有，而白佛言：「世尊！",
        "from": "T14n0579_001:0952b15_0",
        "context_with_next_sentence": true
    },
    {
        "source_sentence": "優婆夷法門復有幾行？」",
        "from": "T14n0579_001:0952b16_1",
        "context_with_next_sentence": true
    },
    {
        "source_sentence": "佛告毘舍佉：「有十行法汝應修學。",
        "from": "T14n0579_001:0952b16_2",
        "context_with_next_sentence": true
    },
    {
        "source_sentence": "何謂為十？",
        "from": "T14n0579_001:0952b17_3",
        "context_with_next_sentence": true
    },
    {
        "source_sentence": "一者、見慳貪過，樂修行施；二者、見五根過，樂持禁戒；三者、見在家過，樂欲出家；四者、見疑惑過，樂修智慧；五者、見懈怠過，樂勤精進；六者、見瞋恚過，樂行忍辱；七者、見妄語過，而樂忠信；八者、見亂心過，常樂禪定；九者、見罪苦過，而樂慈悲；十者、見苦樂過，樂行捨心。」",
        "from": "T14n0579_001:0952b17_4",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「從施得大富，　　能捨所愛身，　離欲樂出家，　　持戒攝諸根，　修學得智慧，　　精進斷懈怠，　忍辱除瞋恚，　　實語不虛妄，　若遇世八法，　　安住心不動。",
        "from": "T14n0579_001:0952b23_5",
        "context_with_next_sentence": true
    },
    {
        "source_sentence": "　心常樂禪定，　　永無有散亂，　慈悲利眾生，　　修捨離苦樂。",
        "from": "T14n0579_001:0952c01_0",
        "context_with_next_sentence": true
    },
    {
        "source_sentence": "　若能行此法，　　是名大勇猛，　得度法海岸，　　而證菩提道。」",
        "from": "T14n0579_001:0952c03_0",
        "context_with_next_sentence": true
    },
    {
        "source_sentence": "毘舍佉母聞佛所說，心生歡喜，白佛言：「世尊！",
        "from": "T14n0579_001:0952c05_0",
        "context_with_next_sentence": true
    },
    {
        "source_sentence": "初有幾事應當遠離？",
        "from": "T14n0579_001:0952c06_0",
        "context_with_next_sentence": true
    },
    {
        "source_sentence": "復有幾法應當親近？」",
        "from": "T14n0579_001:0952c06_1",
        "context_with_next_sentence": true
    },
    {
        "source_sentence": "佛告毘舍佉：「有五十八法，應當修學，亦應遠離。",
        "from": "T14n0579_001:0952c06_2",
        "context_with_next_sentence": true
    },
    {
        "source_sentence": "何謂也？",
        "from": "T14n0579_001:0952c08_0",
        "context_with_next_sentence": true
    },
    {
        "source_sentence": "謂：離一切不淨之法，親近淨法；應離惡法，親近善法；不應育養，不將養之；不應往處，勿往親近；所應往者，即便應往；不應作者，終不妄作；所應作者，方便應作；非法求得，不應用之；如法而得，應當受用；善調身心，常樂靜處；捨離欺誑，行於正語；厭離懶惰，樂行精進；善攝諸根，不令放逸；先意謙敬，捨於貢高；常行忍辱，不生瞋恚；自不諍訟，善和合眾；捨不覆藏，住於覆地；捨無義語，住於義語；捨於邪命，正命自活；善能量身，受於飲食；不樂多求，住於少欲；捨於剛強，住調柔地；修習軟語，遠離麁言；捨不安樂，住安樂處；捨不同見，共等類住；捨無問處，往諮問處；厭離三界，住不樂三界；捨一切作，住無所作；捨於我見，修學空法。",
        "from": "T14n0579_001:0952c08_1",
        "context_with_next_sentence": true
    },
    {
        "source_sentence": "毘舍佉！",
        "from": "T14n0579_001:0952c22_2",
        "context_with_next_sentence": true
    },
    {
        "source_sentence": "此五十八初法如是，汝應修行。」",
        "from": "T14n0579_001:0952c22_3",
        "context_with_next_sentence": true
    },
    {
        "source_sentence": "爾時世尊重說偈言：「若一切所學，　　初後無有餘，　應遠離親近，　　已作得安樂。",
        "from": "T14n0579_001:0952c23_4",
        "context_with_next_sentence": true
    },
    {
        "source_sentence": "　一切法學已，　　所願皆具足，　捨愛身命故，　　而證無上道。",
        "from": "T14n0579_001:0952c26_0",
        "context_with_next_sentence": true
    },
    {
        "source_sentence": "　若有如是學，　　於淨行法門，　非聲聞緣覺，　　亦非證菩薩，　於無量劫中，　　稱嘆其功德。」",
        "from": "T14n0579_001:0952c28_0",
        "context_with_next_sentence": true
    },
    {
        "source_sentence": "佛說偈已，毘舍佉母心大歡喜，更增上問：「世尊！",
        "from": "T14n0579_001:0953a02_0",
        "context_with_next_sentence": true
    },
    {
        "source_sentence": "淨行法門復有幾種名為大行？」",
        "from": "T14n0579_001:0953a03_1",
        "context_with_next_sentence": true
    },
    {
        "source_sentence": "佛言：「有三大行，汝應修行。",
        "from": "T14n0579_001:0953a03_2",
        "context_with_next_sentence": true
    },
    {
        "source_sentence": "何者名三大行？",
        "from": "T14n0579_001:0953a04_3",
        "context_with_next_sentence": true
    },
    {
        "source_sentence": "一者、大信心；二者、大精進；三者、大智慧。」",
        "from": "T14n0579_001:0953a04_4",
        "context_with_next_sentence": true
    },
    {
        "source_sentence": "「世尊！",
        "from": "T14n0579_001:0953a05_5",
        "context_with_next_sentence": true
    },
    {
        "source_sentence": "云何大信心？」",
        "from": "T14n0579_001:0953a05_6",
        "context_with_next_sentence": true
    },
    {
        "source_sentence": "佛言：「大信心者，信佛是。",
        "from": "T14n0579_001:0953a07_0",
        "context_with_next_sentence": true
    },
    {
        "source_sentence": "佛是婆伽婆、阿羅呵、三藐三佛陀、明行足、善逝、世間解、無上士、調御丈夫、天人師、佛、世尊，是名大信心。",
        "from": "T14n0579_001:0953a07_1",
        "context_with_next_sentence": true
    },
    {
        "source_sentence": "何者大精進？",
        "from": "T14n0579_001:0953a09_2",
        "context_with_next_sentence": true
    },
    {
        "source_sentence": "若能於中成精進行，一切惡法棄捨遠離，一切善法應當攝取，於善法中勇猛不息，是名大精進。",
        "from": "T14n0579_001:0953a10_3",
        "context_with_next_sentence": true
    },
    {
        "source_sentence": "何者大智慧？",
        "from": "T14n0579_001:0953a12_4",
        "context_with_next_sentence": true
    },
    {
        "source_sentence": "若人以智慧眼見生滅法，聖人所度無常苦盡，是名大智慧。",
        "from": "T14n0579_001:0953a12_5",
        "context_with_next_sentence": true
    },
    {
        "source_sentence": "是則名為三種大行。」",
        "from": "T14n0579_001:0953a13_6",
        "context_with_next_sentence": true
    },
    {
        "source_sentence": "爾時世尊重說偈言：「共大信心，　　深著不離，　　諸行具足，　而求菩提。",
        "from": "T14n0579_001:0953a14_7",
        "context_with_next_sentence": true
    },
    {
        "source_sentence": "　　共大精進，　　堅固難捨，　勤修已滿，　　而求菩提。",
        "from": "T14n0579_001:0953a16_8",
        "context_with_next_sentence": true
    },
    {
        "source_sentence": "　　共大智慧，　究竟明了，　　具波羅蜜，　　而求菩提。",
        "from": "T14n0579_001:0953a17_9",
        "context_with_next_sentence": true
    },
    {
        "source_sentence": "　初法增已，　　知大名聞，　　增長盡已，　隨所修行，　　以此知故，　　解過人法。」",
        "from": "T14n0579_001:0953a19_0",
        "context_with_next_sentence": true
    },
    {
        "source_sentence": "佛說偈已，毘舍佉母心生歡喜，更增上問：「世尊！",
        "from": "T14n0579_001:0953a21_0",
        "context_with_next_sentence": true
    },
    {
        "source_sentence": "優婆夷淨行法門，進趣佛地復有幾行？」",
        "from": "T14n0579_001:0953a22_1",
        "context_with_next_sentence": true
    },
    {
        "source_sentence": "佛告毘舍佉：「更有四行而取佛地。",
        "from": "T14n0579_001:0953a23_0",
        "context_with_next_sentence": true
    },
    {
        "source_sentence": "何謂為四？",
        "from": "T14n0579_001:0953a23_1",
        "context_with_next_sentence": true
    },
    {
        "source_sentence": "一者、翹勤精進；二者、無惑智慧；三者、逝定不退；四者、行慈利益眾生。",
        "from": "T14n0579_001:0953a24_0",
        "context_with_next_sentence": true
    },
    {
        "source_sentence": "毘舍佉！",
        "from": "T14n0579_001:0953a25_1",
        "context_with_next_sentence": true
    },
    {
        "source_sentence": "以此四法進趣佛地。」",
        "from": "T14n0579_001:0953a25_2",
        "context_with_next_sentence": true
    },
    {
        "source_sentence": "爾時世尊重說偈言：「翹勤樂精進，　　智慧無迷惑，　逝定不退轉，　　行慈利眾生，　以此四法故，　　而證薩婆若。」",
        "from": "T14n0579_001:0953a26_3",
        "context_with_next_sentence": true
    },
    {
        "source_sentence": "佛說偈已，毘舍佉母心生歡喜，更增上問：「世尊！",
        "from": "T14n0579_001:0953b01_0",
        "context_with_next_sentence": true
    },
    {
        "source_sentence": "復於幾法安住得觀？",
        "from": "T14n0579_001:0953b02_1",
        "context_with_next_sentence": true
    },
    {
        "source_sentence": "云何法集無有分散？",
        "from": "T14n0579_001:0953b02_2",
        "context_with_next_sentence": true
    },
    {
        "source_sentence": "初合法者復有幾事？」",
        "from": "T14n0579_001:0953b03_3",
        "context_with_next_sentence": true
    },
    {
        "source_sentence": "佛告毘舍佉：「於四法中安住得觀，謂慈、悲、喜、捨。",
        "from": "T14n0579_001:0953b03_4",
        "context_with_next_sentence": true
    },
    {
        "source_sentence": "其中法集無有分散，謂得聲聞智、辟支佛智、薩婆若智、佛智。",
        "from": "T14n0579_001:0953b04_5",
        "context_with_next_sentence": true
    },
    {
        "source_sentence": "初合法者，有三十二觀法，所謂念佛、念法、念僧、念戒、念施、念天、阿那念、般那念，觀滅想、觀身想、觀寂靜想，觀地、水、火、風想，觀青、黃、赤、白想，觀虛空想、觀識處想、觀膖脹想、觀臭穢想、觀穿漏想、觀爛壞想、觀處處分散想、觀骨肉縱橫想、觀骨濕想、觀白骨色想、觀一切無常想、觀一切法無我想——是名三十二觀法。",
        "from": "T14n0579_001:0953b06_0",
        "context_with_next_sentence": true
    },
    {
        "source_sentence": "四無量心是名安住得觀；聲聞智、辟支佛智、薩婆若智、佛智，是名法集無有分散。」",
        "from": "T14n0579_001:0953b13_1",
        "context_with_next_sentence": true
    },
    {
        "source_sentence": "爾時世尊重說偈言：「若以下觀，　　得聲聞智，　　善修中觀，　得緣覺智，　　上觀滿足，　　得菩提智。」",
        "from": "T14n0579_001:0953b14_2",
        "context_with_next_sentence": true
    },
    {
        "source_sentence": "佛說偈已，毘舍佉母心大歡喜，更增上問：「世尊！",
        "from": "T14n0579_001:0953b18_0",
        "context_with_next_sentence": true
    },
    {
        "source_sentence": "於不淨法門云何心住，疾離煩惱，通達六門？」",
        "from": "T14n0579_001:0953b19_1",
        "context_with_next_sentence": true
    },
    {
        "source_sentence": "佛告毘舍佉：「有三十二法門，於不淨中心所樂住，疾離煩惱，便通六門。",
        "from": "T14n0579_001:0953b20_2",
        "context_with_next_sentence": true
    },
    {
        "source_sentence": "何者三十二法門？",
        "from": "T14n0579_001:0953b21_3",
        "context_with_next_sentence": true
    },
    {
        "source_sentence": "謂身中有髮、毛、爪、齒、皮、肉、筋、骨、肪、膏、髓、腦、心、腎、肝、膽、大腸、小腸、脾、肺、肚、胃、膿、血、痰、汗、涕、唾、涎、淚、屎、尿不淨。",
        "from": "T14n0579_001:0953b22_4",
        "context_with_next_sentence": true
    },
    {
        "source_sentence": "毘舍佉！",
        "from": "T14n0579_001:0953b24_5",
        "context_with_next_sentence": true
    },
    {
        "source_sentence": "是為三十二不淨之觀，令心樂住淨行法門，疾捨煩惱，得通六門。」",
        "from": "T14n0579_001:0953b24_6",
        "context_with_next_sentence": true
    },
    {
        "source_sentence": "爾時世尊重說偈言：「猶如江流，　　聚入大海，　　於法門中，　流觀亦爾。",
        "from": "T14n0579_001:0953b26_7",
        "context_with_next_sentence": true
    },
    {
        "source_sentence": "　　善觀麁細，　　淨以不淨，　無上智法，　　佛悉通達。」",
        "from": "T14n0579_001:0953b28_8",
        "context_with_next_sentence": true
    },
    {
        "source_sentence": "佛說偈已，毘舍佉母心大歡喜，更增上問：「世尊！",
        "from": "T14n0579_001:0953c01_0",
        "context_with_next_sentence": true
    },
    {
        "source_sentence": "菩薩於淨行法門有幾戀著，住於世間不得解脫？」",
        "from": "T14n0579_001:0953c02_1",
        "context_with_next_sentence": true
    },
    {
        "source_sentence": "佛告毘舍佉：「淨行法門，前諸菩薩有七縛著，住於世間。",
        "from": "T14n0579_001:0953c03_2",
        "context_with_next_sentence": true
    },
    {
        "source_sentence": "何謂為七？",
        "from": "T14n0579_001:0953c04_3",
        "context_with_next_sentence": true
    },
    {
        "source_sentence": "一者、若我得度，世間未度，我欲度之；二者、若我得脫，世間未脫，我欲脫之；三者、若我已覺，世間未覺，我欲覺之；四者、若我已調，世間未調，我欲調之；五者、若我已安，世間未安，我欲安之；六者、若我成道，世間未道，我欲導之；七者、若我已得涅槃，世間未得，我欲令其入於涅槃。",
        "from": "T14n0579_001:0953c04_4",
        "context_with_next_sentence": true
    },
    {
        "source_sentence": "毘舍佉！",
        "from": "T14n0579_001:0953c10_5",
        "context_with_next_sentence": true
    },
    {
        "source_sentence": "是為菩薩七種戀著，住於世間不得解脫。」",
        "from": "T14n0579_001:0953c11_6",
        "context_with_next_sentence": true
    },
    {
        "source_sentence": "爾時世尊重說偈言：「已度度眾生，　　已脫脫眾生，　已覺覺眾生，　　已調調眾生，　已安安眾生，　　已導導眾生，　我已得涅槃，　　令眾生涅槃。",
        "from": "T14n0579_001:0953c12_7",
        "context_with_next_sentence": true
    },
    {
        "source_sentence": "　三界如火宅，　　貪欲如泥網，　一切滅斷之，　　而證菩提道。」",
        "from": "T14n0579_001:0953c17_0",
        "context_with_next_sentence": true
    },
    {
        "source_sentence": "爾時世尊說此偈已，毘舍佉母心大歡喜，更增上問：「世尊！",
        "from": "T14n0579_001:0953c19_0",
        "context_with_next_sentence": true
    },
    {
        "source_sentence": "淨行法門修幾善行一切法滿？」",
        "from": "T14n0579_001:0953c20_1",
        "context_with_next_sentence": true
    },
    {
        "source_sentence": "佛言：「修三善行令一切法滿。",
        "from": "T14n0579_001:0953c21_2",
        "context_with_next_sentence": true
    },
    {
        "source_sentence": "何謂為三善行法？",
        "from": "T14n0579_001:0953c21_3",
        "context_with_next_sentence": true
    },
    {
        "source_sentence": "一者、身善行；二者、口善行；三者、意善行。",
        "from": "T14n0579_001:0953c22_4",
        "context_with_next_sentence": true
    },
    {
        "source_sentence": "此三善行滿，令一切法滿，所謂得布施滿、得持戒滿、得出家滿、得智慧滿、得精進滿、得忍辱滿、得真實滿、得誓願滿、得慈悲喜捨滿、得四思滿、得四定滿、得四神足滿、得五根滿、得五力滿、得七菩提滿、得八正道滿、得九智滿、得十力智滿、得須陀洹道智滿、得須陀洹果智滿、得斯陀含道智滿、得斯陀含果智滿、得阿那含道智滿、得阿那含果智滿、得阿羅漢道智滿、得阿羅漢果智滿、得四智滿。",
        "from": "T14n0579_001:0953c23_0",
        "context_with_next_sentence": true
    },
    {
        "source_sentence": "所謂法智、未知智、名字智、他心智滿，得盡智滿、得無生智滿、得雙神力滿、得大慈三昧智滿、得一切智滿、得無礙智滿。",
        "from": "T14n0579_001:0954a02_1",
        "context_with_next_sentence": true
    },
    {
        "source_sentence": "毘舍佉！",
        "from": "T14n0579_001:0954a05_2",
        "context_with_next_sentence": true
    },
    {
        "source_sentence": "是名修三善行滿，令一切法滿。」",
        "from": "T14n0579_001:0954a05_3",
        "context_with_next_sentence": true
    },
    {
        "source_sentence": "爾時世尊而說偈言：「修三善行已，　　一切法皆滿，　滿一切法已，　　而證菩提道。」",
        "from": "T14n0579_001:0954a06_4",
        "context_with_next_sentence": true
    },
    {
        "source_sentence": "佛說偈已，毘舍佉母心大歡喜，更增上問：「世尊！",
        "from": "T14n0579_001:0954a09_0",
        "context_with_next_sentence": true
    },
    {
        "source_sentence": "淨行法門有幾大人念？」",
        "from": "T14n0579_001:0954a10_1",
        "context_with_next_sentence": true
    },
    {
        "source_sentence": "佛言：「有八大人念。",
        "from": "T14n0579_001:0954a10_2",
        "context_with_next_sentence": true
    },
    {
        "source_sentence": "何謂為八？",
        "from": "T14n0579_001:0954a11_3",
        "context_with_next_sentence": true
    },
    {
        "source_sentence": "一者、少欲非不少欲；二者、知足非不知足；三者、寂靜非不寂靜；四者、遠離非不遠離；五者、精進非不精進；六者、禪定非不禪定；七者、智慧非不智慧；八者、無礙非不無礙。",
        "from": "T14n0579_001:0954a11_4",
        "context_with_next_sentence": true
    },
    {
        "source_sentence": "毘舍佉！",
        "from": "T14n0579_001:0954a15_5",
        "context_with_next_sentence": true
    },
    {
        "source_sentence": "是名八大人念。」",
        "from": "T14n0579_001:0954a15_6",
        "context_with_next_sentence": true
    },
    {
        "source_sentence": "爾時世尊重說偈言：「善定諸念，　　念非善法，　　若毀此念，　而生厭離。",
        "from": "T14n0579_001:0954a15_7",
        "context_with_next_sentence": true
    },
    {
        "source_sentence": "　　善定諸念，　　念非善法，　觀練法相，　　得進無上。」",
        "from": "T14n0579_001:0954a18_8",
        "context_with_next_sentence": true
    },
    {
        "source_sentence": "優婆夷淨行法門經修學品第二",
        "from": "T14n0579_001:0954a20_0",
        "context_with_next_sentence": true
    },
    {
        "source_sentence": "佛說偈已，毘舍佉母心大歡喜，更增上問：「世尊！",
        "from": "T14n0579_001:0954a21_0",
        "context_with_next_sentence": true
    },
    {
        "source_sentence": "初學菩薩於淨行法門，云何修學而得菩提？」",
        "from": "T14n0579_001:0954a22_1",
        "context_with_next_sentence": true
    },
    {
        "source_sentence": "佛言：「初學菩薩有五十修學而得菩提。",
        "from": "T14n0579_001:0954a23_2",
        "context_with_next_sentence": true
    },
    {
        "source_sentence": "何者五十？",
        "from": "T14n0579_001:0954a24_0",
        "context_with_next_sentence": true
    },
    {
        "source_sentence": "所謂深入法性，不捨不減，不墮不退，修學捨心、修學多聞、修學威儀、修學降伏眾魔、修學光明、修學佛相好、修學禁戒、修學三昧、修學波若、修學大波若、修學善行、修學大善行、修學色相、修學無二語、修學如意足、修學上如意足、修學大如意足、修學妙如意足、修學意行、修學已意行、修學大意行、修學佛所王領、修學自在、修學佛心相、修學滿心相、修學神通、修學大神通、修學真實、修學王領正法令得久住、修學至極處、修學佛剎土、修學佛壽命、修學菩提樹、修學蓮華、修學佛說法、修學大法輪、修學轉法輪、修學善知識、修學不捨眾生、修學手圓滿、修學劫波樹衣、修學師子座、修學右脇臥床、修學佛所食味、修學毘羶闍、修學如來水相。",
        "from": "T14n0579_001:0954a24_1",
        "context_with_next_sentence": true
    },
    {
        "source_sentence": "毘舍佉！",
        "from": "T14n0579_001:0954b10_2",
        "context_with_next_sentence": true
    },
    {
        "source_sentence": "是為五十學法，初行菩薩應當修學深入，不捨不減，不墮不退，汝應當知！」",
        "from": "T14n0579_001:0954b10_3",
        "context_with_next_sentence": true
    },
    {
        "source_sentence": "爾時世尊而說偈言：「一切行具足，　　而求寂靜法，　光明照佛剎，　　為慈眾生故。",
        "from": "T14n0579_001:0954b12_4",
        "context_with_next_sentence": true
    },
    {
        "source_sentence": "　引導諸眾生，　　得度三界難，　一切法無窮，　　如來已到彼。」",
        "from": "T14n0579_001:0954b15_0",
        "context_with_next_sentence": true
    },
    {
        "source_sentence": "爾時世尊說此偈已，毘舍佉母心大歡喜，更增上問：「世尊！",
        "from": "T14n0579_001:0954b17_0",
        "context_with_next_sentence": true
    },
    {
        "source_sentence": "如來有幾光明，初學菩薩云何修行？」",
        "from": "T14n0579_001:0954b18_1",
        "context_with_next_sentence": true
    },
    {
        "source_sentence": "佛告毘舍佉：「如來有六種光明。",
        "from": "T14n0579_001:0954b19_2",
        "context_with_next_sentence": true
    },
    {
        "source_sentence": "何謂為六？",
        "from": "T14n0579_001:0954b19_3",
        "context_with_next_sentence": true
    },
    {
        "source_sentence": "一者、青光；二者、黃光；三者、赤光；四者、白光；五者、紅光；六者、光色照明。",
        "from": "T14n0579_001:0954b20_4",
        "context_with_next_sentence": true
    },
    {
        "source_sentence": "毘舍佉！",
        "from": "T14n0579_001:0954b21_5",
        "context_with_next_sentence": true
    },
    {
        "source_sentence": "是名如來六種光明。",
        "from": "T14n0579_001:0954b21_6",
        "context_with_next_sentence": true
    },
    {
        "source_sentence": "初學菩薩云何修行，得此光明？",
        "from": "T14n0579_001:0954b22_7",
        "context_with_next_sentence": true
    },
    {
        "source_sentence": "毘舍佉！",
        "from": "T14n0579_001:0954b23_0",
        "context_with_next_sentence": true
    },
    {
        "source_sentence": "菩薩為得青光明故，恒以青華、青塗香末香、青[疊*毛]、青寶，而以供養，若入禪定常觀青色，作已而願當來之世願得青光。",
        "from": "T14n0579_001:0954b23_1",
        "context_with_next_sentence": true
    },
    {
        "source_sentence": "云何菩薩修學黃光？",
        "from": "T14n0579_001:0954b25_2",
        "context_with_next_sentence": true
    },
    {
        "source_sentence": "恒以黃華、黃塗香末香、黃[疊*毛]、黃寶，而以供養，若入禪定常觀黃色，作已而願當來之世願得黃光。",
        "from": "T14n0579_001:0954b26_3",
        "context_with_next_sentence": true
    },
    {
        "source_sentence": "云何菩薩修學赤光？",
        "from": "T14n0579_001:0954b28_4",
        "context_with_next_sentence": true
    },
    {
        "source_sentence": "恒以赤華、赤塗香末香、赤[疊*毛]、赤寶，而以供養，若入禪定常觀赤色，作已而願當來之世願得赤光。",
        "from": "T14n0579_001:0954b28_5",
        "context_with_next_sentence": true
    },
    {
        "source_sentence": "云何菩薩修學白光？",
        "from": "T14n0579_001:0954c02_6",
        "context_with_next_sentence": true
    },
    {
        "source_sentence": "恒以白華、白塗香末香、白[疊*毛]、白寶，而以供養，若入禪定常觀白色，作已而願當來之世願得白光。",
        "from": "T14n0579_001:0954c02_7",
        "context_with_next_sentence": true
    },
    {
        "source_sentence": "云何菩薩修學紅光？",
        "from": "T14n0579_001:0954c04_8",
        "context_with_next_sentence": true
    },
    {
        "source_sentence": "恒以紅華、紅塗香末香、紅[疊*毛]、紅寶，而以供養，若入禪定常觀紅色，作已而願當來之世願得紅光。",
        "from": "T14n0579_001:0954c05_9",
        "context_with_next_sentence": true
    },
    {
        "source_sentence": "云何菩薩修學光色照明？",
        "from": "T14n0579_001:0954c07_10",
        "context_with_next_sentence": true
    },
    {
        "source_sentence": "恒以光明華、光明塗香末香、光明[疊*毛]、光明寶，而以供養，若入禪定常觀光明，作已而願當來之世願得光明照曜。",
        "from": "T14n0579_001:0954c08_0",
        "context_with_next_sentence": true
    },
    {
        "source_sentence": "毘舍佉！",
        "from": "T14n0579_001:0954c10_1",
        "context_with_next_sentence": true
    },
    {
        "source_sentence": "是名菩薩修學如來六種光明。」",
        "from": "T14n0579_001:0954c10_2",
        "context_with_next_sentence": true
    },
    {
        "source_sentence": "爾時世尊而說偈言：「佛光有六種，　　青色黃色光，　赤白及紅色，　　光相最照明，　若有智慧人，　　常當勤修行。",
        "from": "T14n0579_001:0954c11_3",
        "context_with_next_sentence": true
    },
    {
        "source_sentence": "　若樂妙色光，　　應學廣大行，　華香燈供養，　　恒施無上尊，　修學六種行，　　所願皆成就。」",
        "from": "T14n0579_001:0954c15_0",
        "context_with_next_sentence": true
    },
    {
        "source_sentence": "佛說偈已，毘舍佉母心大歡喜，更增上問：「世尊！",
        "from": "T14n0579_001:0954c18_0",
        "context_with_next_sentence": true
    },
    {
        "source_sentence": "大人之相凡有幾種，初學菩薩云何修學？」",
        "from": "T14n0579_001:0954c19_1",
        "context_with_next_sentence": true
    },
    {
        "source_sentence": "佛言：「大人之相有三十二，菩薩所修有二十行，與大人相合，得成二道，無有餘也。",
        "from": "T14n0579_001:0954c20_0",
        "context_with_next_sentence": true
    },
    {
        "source_sentence": "何謂二道？",
        "from": "T14n0579_001:0954c21_1",
        "context_with_next_sentence": true
    },
    {
        "source_sentence": "若在家者，得作轉輪聖王，王四天下，降伏諸國，七寶隨從：一、金輪寶，二、白象寶，三、白馬寶，四、摩尼寶，五、玉女寶，六、藏臣寶，七、主兵寶，復有千子勇健威猛，能伏怨敵，盡大海際，以法降伏，不用兵仗。",
        "from": "T14n0579_001:0954c22_2",
        "context_with_next_sentence": true
    },
    {
        "source_sentence": "若出家者，得成為佛，天上、人中最尊第一，具三十二大人之相。",
        "from": "T14n0579_001:0954c26_3",
        "context_with_next_sentence": true
    },
    {
        "source_sentence": "何者三十二相？",
        "from": "T14n0579_001:0954c27_4",
        "context_with_next_sentence": true
    },
    {
        "source_sentence": "所謂：身黃金色、圓光一尋猶如融金、梵身方直、項後日光、頂有肉髻、其髮紺青、佛身圓滿如尼俱律樹、眉間毫相如兜羅綿、上下俱眴、目睫紺青、舌能覆面、梵音八種如迦陵頻伽聲、口四十齒、齒白齊密、師子頰、皮膚細薄不受塵垢、一一孔一毛生、紺色細軟、皆起右旋、師子臆、胸有卍字、七合處滿、手足合鞔網、指纖長、手內外握、立手過膝、陰馬藏、脚傭直、鹿腨腸、奩底相、千輻輪、足跟長，是名三十二大人之相身。",
        "from": "T14n0579_001:0954c28_5",
        "context_with_next_sentence": true
    },
    {
        "source_sentence": "「毘舍佉！",
        "from": "T14n0579_001:0955a09_0",
        "context_with_next_sentence": true
    },
    {
        "source_sentence": "何者二十事修大人相？",
        "from": "T14n0579_001:0955a09_1",
        "context_with_next_sentence": true
    },
    {
        "source_sentence": "如來往昔作凡人時，於善法中成就堅固，不易受持，身作善行、口為善行、心念善行，一切布施與眾生共，堅持禁戒，恒住布薩，供養父母、沙門、婆羅門、耆舊宿德、六親眷屬。",
        "from": "T14n0579_001:0955a09_2",
        "context_with_next_sentence": true
    },
    {
        "source_sentence": "於諸善法皆悉行已，修集滿足，積聚高廣，生死無量乃至一生補處，如意自在常受天樂，壽命、色力、王位、名聞、色、聲、香、味、觸；受天樂已，下生人間得大人相，成足下平，蹈地皆著，舉足俱上，脚趺隆起猶如龜背。",
        "from": "T14n0579_001:0955a13_3",
        "context_with_next_sentence": true
    },
    {
        "source_sentence": "以此相故，若在家者得作轉輪聖王；若出家者得成阿耨多羅三藐三菩提，永斷生死，得常樂涅槃，內外怨家、梵、魔、沙門、婆羅門所不能壞，是名為佛。」",
        "from": "T14n0579_001:0955a18_4",
        "context_with_next_sentence": true
    },
    {
        "source_sentence": "爾時世尊重說偈曰：「於諸法調柔，　　恒持齋禁戒，　布施心平等，　　深觀無常法。",
        "from": "T14n0579_001:0955a21_5",
        "context_with_next_sentence": true
    },
    {
        "source_sentence": "　一切所行業，　　堅固心受持，　以此行業故，　　常生天人中。",
        "from": "T14n0579_001:0955a25_0",
        "context_with_next_sentence": true
    },
    {
        "source_sentence": "　受天上樂已，　　還生於人中，　受世間福報，　　而得足下平。",
        "from": "T14n0579_001:0955a27_0",
        "context_with_next_sentence": true
    },
    {
        "source_sentence": "　蹈地皆悉著，　　隨蹈地起迎，　若在家出家，　　皆有如是相。",
        "from": "T14n0579_001:0955a29_0",
        "context_with_next_sentence": true
    },
    {
        "source_sentence": "　若梵天魔王，　　沙門婆羅門，　一切諸怨家，　　皆悉已降伏。",
        "from": "T14n0579_001:0955b02_0",
        "context_with_next_sentence": true
    },
    {
        "source_sentence": "　出家行學道，　　斷絕生死源，　眾行已滿足，　　得成無上尊。",
        "from": "T14n0579_001:0955b04_0",
        "context_with_next_sentence": true
    },
    {
        "source_sentence": "「復次，毘舍佉！",
        "from": "T14n0579_001:0955b06_0",
        "context_with_next_sentence": true
    },
    {
        "source_sentence": "云何修行千輻輪相？",
        "from": "T14n0579_001:0955b06_1",
        "context_with_next_sentence": true
    },
    {
        "source_sentence": "如來往昔作凡人時，荷負眾生，除其恐怖，施無畏樂。",
        "from": "T14n0579_001:0955b06_2",
        "context_with_next_sentence": true
    },
    {
        "source_sentence": "凡所布施悉共眾生，積業高廣不可稱計。",
        "from": "T14n0579_001:0955b07_3",
        "context_with_next_sentence": true
    },
    {
        "source_sentence": "於此命終，往生天上常受妙樂，如是展轉無量無邊；下生世間，得大人相足下千輻輪，輪相具足如真金輪。",
        "from": "T14n0579_001:0955b08_4",
        "context_with_next_sentence": true
    },
    {
        "source_sentence": "得此相已，若在家者，作轉輪聖王，王四天下，七寶隨從，常為沙門、婆羅門、居士、大臣、長者及諸四兵之所圍遶；若出家者，得成為佛，大眾圍繞，比丘、比丘尼、優婆塞、優婆夷、天、龍、夜叉、乾闥婆、阿修羅、迦樓羅、緊那羅、摩睺羅伽等恭敬尊重。」",
        "from": "T14n0579_001:0955b11_5",
        "context_with_next_sentence": true
    },
    {
        "source_sentence": "爾時世尊重說偈言：「我於無量世，　　展轉三界中，　荷負眾生樂，　　為除怖畏處。",
        "from": "T14n0579_001:0955b16_6",
        "context_with_next_sentence": true
    },
    {
        "source_sentence": "　善護不休息，　　以此功德業，　常生人天中，　　至一生補處。",
        "from": "T14n0579_001:0955b20_0",
        "context_with_next_sentence": true
    },
    {
        "source_sentence": "　兩足千輻輪，　　光曜如金輪，　千行業所感，　　記成人中尊。",
        "from": "T14n0579_001:0955b22_0",
        "context_with_next_sentence": true
    },
    {
        "source_sentence": "　得大眾圍遶，　　降伏諸魔怨，　若獲剎利種，　　得成轉輪王。",
        "from": "T14n0579_001:0955b24_0",
        "context_with_next_sentence": true
    },
    {
        "source_sentence": "　若出家學道，　　得成無上尊，　天人阿修羅，　　摩睺羅伽等，　四足及非人，　　皆恭敬供養，　名聞滿十方，　　眾生良福田。",
        "from": "T14n0579_001:0955b26_0",
        "context_with_next_sentence": true
    },
    {
        "source_sentence": "「復次，毘舍佉！",
        "from": "T14n0579_001:0955c01_0",
        "context_with_next_sentence": true
    },
    {
        "source_sentence": "云何修行三大人相？",
        "from": "T14n0579_001:0955c01_1",
        "context_with_next_sentence": true
    },
    {
        "source_sentence": "如來往昔作凡人時，不害眾生，捨殺生想，不行杖楚，一切器仗悉不畜之，恒生慚愧，修習慈悲。",
        "from": "T14n0579_001:0955c01_2",
        "context_with_next_sentence": true
    },
    {
        "source_sentence": "積業高遠不可思議，生死無量乃至一生補處；下生人間得三大人相：一者，足跟長；二者，指纖長；三者，梵身圓直。",
        "from": "T14n0579_001:0955c03_3",
        "context_with_next_sentence": true
    },
    {
        "source_sentence": "以此相故，記壽命長，現久住相，亦護壽命，終不中夭；若出家者，得成為佛，壽命長遠，一切世間天、人、沙門、婆羅門無有能害如來壽命。」",
        "from": "T14n0579_001:0955c06_4",
        "context_with_next_sentence": true
    },
    {
        "source_sentence": "爾時世尊而說偈言：「一切畏死怖刀杖，　　以己為喻勿行杖，　是故遠離不思念，　　以此善行生天上。",
        "from": "T14n0579_001:0955c09_5",
        "context_with_next_sentence": true
    },
    {
        "source_sentence": "　受天果報無量樂，　　壽盡下生得三相，　指足跟長梵身滿，　　安置地上如金龜，　柔軟纖長如金杵，　　身體光曜如須彌，　三相記成天人尊，　　亦表如來壽命長。",
        "from": "T14n0579_001:0955c12_0",
        "context_with_next_sentence": true
    },
    {
        "source_sentence": "「復次，毘舍佉！",
        "from": "T14n0579_001:0955c16_0",
        "context_with_next_sentence": true
    },
    {
        "source_sentence": "云何修行七處滿相？",
        "from": "T14n0579_001:0955c16_1",
        "context_with_next_sentence": true
    },
    {
        "source_sentence": "如來往昔無量劫中作凡人時，恒作施主，餚饍、飲食，種種甘果、香美諸漿，勤修布施。",
        "from": "T14n0579_001:0955c16_2",
        "context_with_next_sentence": true
    },
    {
        "source_sentence": "積集高廣不可稱計，乃至一生補處，常受天樂；下生世間得七處滿相：肩、頸、臂、脚皆悉圓滿。",
        "from": "T14n0579_001:0955c18_3",
        "context_with_next_sentence": true
    },
    {
        "source_sentence": "以此相故，若在家者得作轉輪聖王，世間上味具足而得；若出家者得成為佛，所受飲食於天上、人間味中最上。」",
        "from": "T14n0579_001:0955c20_4",
        "context_with_next_sentence": true
    },
    {
        "source_sentence": "爾時世尊而說偈言：「食噉舐甞無上味，　　施主恒修如是行，　以此善行無有量，　　難陀園中受快樂。",
        "from": "T14n0579_001:0955c23_5",
        "context_with_next_sentence": true
    },
    {
        "source_sentence": "　業報一生下世間，　　得大人相七處滿，　手脚柔軟無有比，　　以此相故得上味，　在家出家皆如是，　　如來永斷三界漏，　是故得成無上尊。",
        "from": "T14n0579_001:0955c26_0",
        "context_with_next_sentence": true
    },
    {
        "source_sentence": "「復次，毘舍佉！",
        "from": "T14n0579_001:0956a01_0",
        "context_with_next_sentence": true
    },
    {
        "source_sentence": "云何修行手足柔軟、合鞔網相？",
        "from": "T14n0579_001:0956a01_1",
        "context_with_next_sentence": true
    },
    {
        "source_sentence": "佛於往昔作凡人時，常以四攝攝取眾生：布施、愛語、利益、同事，有所求索，不違眾生。",
        "from": "T14n0579_001:0956a02_0",
        "context_with_next_sentence": true
    },
    {
        "source_sentence": "積業高廣乃至一生補處，常受天樂；下生世間得二大人相：一、手足柔軟，二、手足合鞔網。",
        "from": "T14n0579_001:0956a03_1",
        "context_with_next_sentence": true
    },
    {
        "source_sentence": "以此相故，若在家者，作轉輪聖王攝四天下；若出家者，得成法王，善攝一切無量眾生——比丘、比丘尼、優婆塞、優婆夷、天、龍、夜叉、乾闥婆、阿修羅、迦樓羅、緊那羅、摩睺羅伽、人、非人等。」",
        "from": "T14n0579_001:0956a05_2",
        "context_with_next_sentence": true
    },
    {
        "source_sentence": "爾時世尊而說偈言：「修布施愛語，　　行利益同事，　恒以四攝法，　　攝眾無有餘。",
        "from": "T14n0579_001:0956a10_3",
        "context_with_next_sentence": true
    },
    {
        "source_sentence": "　以此行業故，　　常生天人中，　下生於世間，　　得二大人相。",
        "from": "T14n0579_001:0956a13_0",
        "context_with_next_sentence": true
    },
    {
        "source_sentence": "　手足悉柔軟，　　俱有合鞔網，　微妙極細薄，　　外黃裏紅色。",
        "from": "T14n0579_001:0956a15_0",
        "context_with_next_sentence": true
    },
    {
        "source_sentence": "　以此二相故，　　在家轉輪王，　若以善法化，　　一切皆順行。",
        "from": "T14n0579_001:0956a17_0",
        "context_with_next_sentence": true
    },
    {
        "source_sentence": "　堅受持不犯，　　歡喜讚聖王，　施恩無有比，　　慈潤於四方。",
        "from": "T14n0579_001:0956a19_0",
        "context_with_next_sentence": true
    },
    {
        "source_sentence": "　若棄捨五欲，　　出家得成佛，　為眾生說法，　　聞者悉頂受。",
        "from": "T14n0579_001:0956a21_0",
        "context_with_next_sentence": true
    },
    {
        "source_sentence": "「復次，毘舍佉！",
        "from": "T14n0579_001:0956a23_0",
        "context_with_next_sentence": true
    },
    {
        "source_sentence": "云何修行如來脚相傭直，身毛旋起？」",
        "from": "T14n0579_001:0956a23_1",
        "context_with_next_sentence": true
    },
    {
        "source_sentence": "佛告毘舍佉：「我於往昔作凡人時，恒以善法饒益眾生，常行法施，初未曾說無義之語。",
        "from": "T14n0579_001:0956a24_2",
        "context_with_next_sentence": true
    },
    {
        "source_sentence": "以此業故，增長廣大乃至一生補處；下生世間得二大人相：一、脚傭直，踝骨不現；二、者毛端旋起。",
        "from": "T14n0579_001:0956a26_3",
        "context_with_next_sentence": true
    },
    {
        "source_sentence": "以此相故，若在家者，得作轉輪聖王，人中最尊高妙上勝，於五欲中歡喜快樂，七寶千子隨從侍衛；若捨家業，入山學道，得成為佛，天上、人中最尊最上，無有二者，一切眾生恭敬、尊重。」",
        "from": "T14n0579_001:0956a28_4",
        "context_with_next_sentence": true
    },
    {
        "source_sentence": "爾時世尊而說偈言：「恒以善法，　　利益眾生，　　恒以善語，　教導眾生，　　恒以善力，　　將侍眾生，　歡喜快樂，　　恒行法施，　　無有嫉妬。",
        "from": "T14n0579_001:0956b03_5",
        "context_with_next_sentence": true
    },
    {
        "source_sentence": "　以此業故，　　積行無量，　　下生人間，　得大人相。",
        "from": "T14n0579_001:0956b07_0",
        "context_with_next_sentence": true
    },
    {
        "source_sentence": "　　一脚傭直，　　踝骨不現；　二毛端起，　　悉皆右旋。",
        "from": "T14n0579_001:0956b08_1",
        "context_with_next_sentence": true
    },
    {
        "source_sentence": "　　若在家者，　作轉輪王，　　王四天下；　　若出家者，　得成為佛，　　天上人中，　　最尊最上。",
        "from": "T14n0579_001:0956b09_2",
        "context_with_next_sentence": true
    },
    {
        "source_sentence": "「復次，毘舍佉！",
        "from": "T14n0579_001:0956b12_0",
        "context_with_next_sentence": true
    },
    {
        "source_sentence": "云何修行鹿膞腸相？",
        "from": "T14n0579_001:0956b12_1",
        "context_with_next_sentence": true
    },
    {
        "source_sentence": "如來於昔無量劫中作凡人時，善勤教人一切典籍、威儀、工巧、醫方、呪術，教持禁戒悉皆具足，恒自思惟：『云何令人善解義趣，速得通達，不生疲惓、厭惡之心？』",
        "from": "T14n0579_001:0956b12_2",
        "context_with_next_sentence": true
    },
    {
        "source_sentence": "以此業故，勤積高廣乃至一生補處，常受天樂；下生世間得大人相，成鹿膞腸。",
        "from": "T14n0579_001:0956b16_3",
        "context_with_next_sentence": true
    },
    {
        "source_sentence": "若在家者，作轉輪聖王，王四天下，一切所須供養之具隨念速得；若出家者，得成為佛，天上、人中所須供養皆悉疾得。」",
        "from": "T14n0579_001:0956b18_4",
        "context_with_next_sentence": true
    },
    {
        "source_sentence": "爾時世尊重說偈言：「諸典悉教學，　　工巧及呪術，　醫方察眾病，　　恒自作思念，　云何令速成，　　於學不疲惓，　展轉教餘人？",
        "from": "T14n0579_001:0956b20_5",
        "context_with_next_sentence": true
    },
    {
        "source_sentence": "　　以此行業故，　積聚不可量，　　至一生補處，　成大人相好，　　而得鹿膞腸，　纖好成圓滿，　　皮細薄柔軟，　毛起皆右旋。",
        "from": "T14n0579_001:0956b25_6",
        "context_with_next_sentence": true
    },
    {
        "source_sentence": "　　以此大人相，　記成人中尊，　　在家轉輪王，　所求皆速得；　　若出家作佛，　一切諸供養，　　隨念悉具足。",
        "from": "T14n0579_001:0956b29_7",
        "context_with_next_sentence": true
    },
    {
        "source_sentence": "「復次，毘舍佉！",
        "from": "T14n0579_001:0956c04_0",
        "context_with_next_sentence": true
    },
    {
        "source_sentence": "云何修行皮膚細軟，不受塵垢？",
        "from": "T14n0579_001:0956c04_1",
        "context_with_next_sentence": true
    },
    {
        "source_sentence": "佛於往昔作凡人時，若沙門、婆羅門、剎利居士，來至我所，而問我言：『大德！",
        "from": "T14n0579_001:0956c05_0",
        "context_with_next_sentence": true
    },
    {
        "source_sentence": "何者名善行？",
        "from": "T14n0579_001:0956c06_1",
        "context_with_next_sentence": true
    },
    {
        "source_sentence": "何者名不善？",
        "from": "T14n0579_001:0956c07_0",
        "context_with_next_sentence": true
    },
    {
        "source_sentence": "何者應親近？",
        "from": "T14n0579_001:0956c07_1",
        "context_with_next_sentence": true
    },
    {
        "source_sentence": "何者應遠離？",
        "from": "T14n0579_001:0956c07_2",
        "context_with_next_sentence": true
    },
    {
        "source_sentence": "何者行業得受安樂？",
        "from": "T14n0579_001:0956c07_3",
        "context_with_next_sentence": true
    },
    {
        "source_sentence": "何者行業而受苦惱？』",
        "from": "T14n0579_001:0956c08_4",
        "context_with_next_sentence": true
    },
    {
        "source_sentence": "我於往昔為人分別，是法應作、是不應作，是法應行、是不應行，是法得快樂、是法不安樂。",
        "from": "T14n0579_001:0956c08_5",
        "context_with_next_sentence": true
    },
    {
        "source_sentence": "以此業故，積行無量乃至一生補處，受天福樂；下生人間得大人相，皮膚細軟，不受塵水。",
        "from": "T14n0579_001:0956c10_6",
        "context_with_next_sentence": true
    },
    {
        "source_sentence": "譬如蓮華雖在水中，水不能污；如來身相亦復如是。",
        "from": "T14n0579_001:0956c12_7",
        "context_with_next_sentence": true
    },
    {
        "source_sentence": "以此相故，若在家者，作轉輪聖王，聰明智慧，於諸世間沙門、婆羅門、剎利居士無有及者；若出家學道，得成為佛，智慧廣大，利疾智慧最上最勝，諸天世人梵、魔、沙門、婆羅門諸有智慧無能及者。」",
        "from": "T14n0579_001:0956c14_8",
        "context_with_next_sentence": true
    },
    {
        "source_sentence": "爾時世尊而說偈言：「佛於無量世，　　凡人時修行，　若有來問者，　　勤教令速成，　恒在出家地，　　善分別義趣。",
        "from": "T14n0579_001:0956c18_9",
        "context_with_next_sentence": true
    },
    {
        "source_sentence": "　以此行業故，　　若天上人中，　常得大智慧，　　一生下人中，　得皮膚細軟。",
        "from": "T14n0579_001:0956c22_0",
        "context_with_next_sentence": true
    },
    {
        "source_sentence": "　　以此相好故，　成就大智慧。",
        "from": "T14n0579_001:0956c24_1",
        "context_with_next_sentence": true
    },
    {
        "source_sentence": "　　若獲剎利種，　在家轉輪王；　　若不樂在家，　出家得成佛，　　獲一切種智，　天上及人中，　　無有能及者。",
        "from": "T14n0579_001:0956c25_2",
        "context_with_next_sentence": true
    },
    {
        "source_sentence": "優婆夷淨行法門經卷上",
        "from": "T14n0579_001:0956c29_0",
        "context_with_next_sentence": false
    }
]