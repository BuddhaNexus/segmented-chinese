[
    {
        "source_sentence": "無明羅剎集卷中",
        "from": "T16n0720_002:0853a02_0",
        "context_with_next_sentence": true
    },
    {
        "source_sentence": "失譯人名附秦錄",
        "from": "T16n0720_002:0853a04_0",
        "context_with_next_sentence": true
    },
    {
        "source_sentence": "◎復次，以何義故，說此譬喻？",
        "from": "T16n0720_002:0853a05_0",
        "context_with_next_sentence": true
    },
    {
        "source_sentence": "不為綺語，不為非時。",
        "from": "T16n0720_002:0853a05_1",
        "context_with_next_sentence": true
    },
    {
        "source_sentence": "所以者何？",
        "from": "T16n0720_002:0853a06_2",
        "context_with_next_sentence": true
    },
    {
        "source_sentence": "為欲增廣佛法甚深義故；為欲顯示因緣理故，作是種種眾多方喻。",
        "from": "T16n0720_002:0853a06_3",
        "context_with_next_sentence": true
    },
    {
        "source_sentence": "言王城者，喻於三有。",
        "from": "T16n0720_002:0853a07_4",
        "context_with_next_sentence": true
    },
    {
        "source_sentence": "三有城中有生、老、病、死、憂、悲苦惱，愛別離苦、求不得苦、怨憎會苦，毀罵惡名、持戒破戒，如是種種無量諸苦不可稱計。",
        "from": "T16n0720_002:0853a08_5",
        "context_with_next_sentence": true
    },
    {
        "source_sentence": "煩惱災疫喪失善根。",
        "from": "T16n0720_002:0853a11_0",
        "context_with_next_sentence": true
    },
    {
        "source_sentence": "菩薩悲愍，猶如母牛念於犢子，而為眾生作真親友，堅誓勇猛救濟一切。",
        "from": "T16n0720_002:0853a11_1",
        "context_with_next_sentence": true
    },
    {
        "source_sentence": "善知生死結習因果，善能曉了法以非法，具足四攝成就一乘。",
        "from": "T16n0720_002:0853a13_2",
        "context_with_next_sentence": true
    },
    {
        "source_sentence": "大心眾生，觀察五道輪轉受苦，常為四大毒蛇、五陰怨賊、六入空聚，愛詐親善愚癡五欲，計我、我所之所侵害。",
        "from": "T16n0720_002:0853a14_3",
        "context_with_next_sentence": true
    },
    {
        "source_sentence": "「是諸眾生煩惱所縛，云何今者而不拔濟？」",
        "from": "T16n0720_002:0853a17_0",
        "context_with_next_sentence": true
    },
    {
        "source_sentence": "菩薩思惟如是事已，從宮殿起即便出家，被精進鎧，四攝神呪而自擁護，身念良藥以自塗體，忍辱功德以為矛盾，無量劫中所修智慧猶如利劍，專心正念如王大道。",
        "from": "T16n0720_002:0853a17_1",
        "context_with_next_sentence": true
    },
    {
        "source_sentence": "坐道場時觀察一切世間苦原，發大弘誓必拔其本。",
        "from": "T16n0720_002:0853a21_2",
        "context_with_next_sentence": true
    },
    {
        "source_sentence": "此苦原者，逼切眾生為大苦惱，眾患之首，九十六種愚癡所弊，不識生、老、病、死過患之源。",
        "from": "T16n0720_002:0853a22_3",
        "context_with_next_sentence": true
    },
    {
        "source_sentence": "菩薩爾時，以正觀察見老、病、死無量苦患。",
        "from": "T16n0720_002:0853a24_4",
        "context_with_next_sentence": true
    },
    {
        "source_sentence": "解是義已，即問老言：「汝名為誰？」",
        "from": "T16n0720_002:0853a25_5",
        "context_with_next_sentence": true
    },
    {
        "source_sentence": "老即答言：「我名為老？」",
        "from": "T16n0720_002:0853a26_6",
        "context_with_next_sentence": true
    },
    {
        "source_sentence": "菩薩問言：「汝何所老？」",
        "from": "T16n0720_002:0853a27_7",
        "context_with_next_sentence": true
    },
    {
        "source_sentence": "老答言：「而我老者，能老三界。」",
        "from": "T16n0720_002:0853a27_8",
        "context_with_next_sentence": true
    },
    {
        "source_sentence": "菩薩問言：「更何所作？」",
        "from": "T16n0720_002:0853a28_9",
        "context_with_next_sentence": true
    },
    {
        "source_sentence": "老答言：「我無所作。」",
        "from": "T16n0720_002:0853a28_10",
        "context_with_next_sentence": true
    },
    {
        "source_sentence": "菩薩言：「汝為愛樂而作飢儉。",
        "from": "T16n0720_002:0853a29_11",
        "context_with_next_sentence": true
    },
    {
        "source_sentence": "汝懷憶念，猶如野象蹋芭蕉林盡皆摧碎；汝是曠野懸遠嶮路，能滅六根喜樂之樂；能壞壯色，如雹害花移徙盛力；能使消滅乾竭六情。",
        "from": "T16n0720_002:0853a29_12",
        "context_with_next_sentence": true
    },
    {
        "source_sentence": "云何而言：我無所作！」",
        "from": "T16n0720_002:0853b04_0",
        "context_with_next_sentence": true
    },
    {
        "source_sentence": "老答言：「此事實爾。」",
        "from": "T16n0720_002:0853b04_1",
        "context_with_next_sentence": true
    },
    {
        "source_sentence": "菩薩言：「老者二字，三界都聞不解其義。」",
        "from": "T16n0720_002:0853b04_2",
        "context_with_next_sentence": true
    },
    {
        "source_sentence": "老復言曰：「汝今真實究盡知我。」",
        "from": "T16n0720_002:0853b05_3",
        "context_with_next_sentence": true
    },
    {
        "source_sentence": "菩薩問曰：「彼第二者，為是誰耶？」",
        "from": "T16n0720_002:0853b06_4",
        "context_with_next_sentence": true
    },
    {
        "source_sentence": "老答言：「名之為死。」",
        "from": "T16n0720_002:0853b07_5",
        "context_with_next_sentence": true
    },
    {
        "source_sentence": "菩薩爾時，即問死曰：「今汝名字何期麁惡？」",
        "from": "T16n0720_002:0853b07_6",
        "context_with_next_sentence": true
    },
    {
        "source_sentence": "死答言：「不但名惡，名下之事復甚麁惡。",
        "from": "T16n0720_002:0853b08_7",
        "context_with_next_sentence": true
    },
    {
        "source_sentence": "一切世界人、天、阿修羅、夜叉、鬼神我盡能殺。",
        "from": "T16n0720_002:0853b09_8",
        "context_with_next_sentence": true
    },
    {
        "source_sentence": "如大羅剎能壞國土，我亦如是，能壞一切有生之命。」",
        "from": "T16n0720_002:0853b10_9",
        "context_with_next_sentence": true
    },
    {
        "source_sentence": "菩薩問曰：「怪哉！",
        "from": "T16n0720_002:0853b11_10",
        "context_with_next_sentence": true
    },
    {
        "source_sentence": "汝最大惡：無悲愍心。",
        "from": "T16n0720_002:0853b12_11",
        "context_with_next_sentence": true
    },
    {
        "source_sentence": "汝所遊行無處不至，下賤惡業無過於汝。」",
        "from": "T16n0720_002:0853b12_12",
        "context_with_next_sentence": true
    },
    {
        "source_sentence": "死答言：「如是之事，實是我體。」",
        "from": "T16n0720_002:0853b13_13",
        "context_with_next_sentence": true
    },
    {
        "source_sentence": "菩薩問曰：「汝體雖爾，以我心力要斷於汝。",
        "from": "T16n0720_002:0853b14_14",
        "context_with_next_sentence": true
    },
    {
        "source_sentence": "汝雖難伏，以我精進要當伏汝。",
        "from": "T16n0720_002:0853b15_15",
        "context_with_next_sentence": true
    },
    {
        "source_sentence": "如海波浪不能吹山，汝亦如是豈能殺我？」",
        "from": "T16n0720_002:0853b15_16",
        "context_with_next_sentence": true
    },
    {
        "source_sentence": "死答曰：「汝於今者雖作是意，恐汝未必能制於我。」",
        "from": "T16n0720_002:0853b16_17",
        "context_with_next_sentence": true
    },
    {
        "source_sentence": "菩薩問曰：「汝今何故，疑我不能？」",
        "from": "T16n0720_002:0853b17_18",
        "context_with_next_sentence": true
    },
    {
        "source_sentence": "死答曰：「若有精進、善巧方便乃能制我。",
        "from": "T16n0720_002:0853b18_19",
        "context_with_next_sentence": true
    },
    {
        "source_sentence": "恐汝未必勇猛精進，是故疑汝。」",
        "from": "T16n0720_002:0853b19_20",
        "context_with_next_sentence": true
    },
    {
        "source_sentence": "菩薩言：「汝且觀我，於無量劫慈悲方便。",
        "from": "T16n0720_002:0853b20_21",
        "context_with_next_sentence": true
    },
    {
        "source_sentence": "自以己命代諸眾生，乃至重怨設以利劍支節解我，我於彼所恒生慈心；急難眾生設來投我，寧捨身命為作救護。",
        "from": "T16n0720_002:0853b21_22",
        "context_with_next_sentence": true
    },
    {
        "source_sentence": "如是方便，足滅汝不？」",
        "from": "T16n0720_002:0853b23_23",
        "context_with_next_sentence": true
    },
    {
        "source_sentence": "死答言：「何須廣說多作往返，何足勤勤苦惱於我？",
        "from": "T16n0720_002:0853b24_24",
        "context_with_next_sentence": true
    },
    {
        "source_sentence": "我當至誠語汝根本，此根本者即是生也。",
        "from": "T16n0720_002:0853b25_25",
        "context_with_next_sentence": true
    },
    {
        "source_sentence": "生者，生一切世間無量苦惱，四大毒蛇、五陰怨賊、六情之器、輪迴五道皆生所為。",
        "from": "T16n0720_002:0853b26_26",
        "context_with_next_sentence": true
    },
    {
        "source_sentence": "此生始有生一切苦，況復中後；若受生者如我等苦不可稱計，若捨生者則無過患。",
        "from": "T16n0720_002:0853b28_27",
        "context_with_next_sentence": true
    },
    {
        "source_sentence": "一切過患由生而有，譬如無薪，火無所燒；亦如無樹，斧無所斫；亦如無瓶，椎何所破？",
        "from": "T16n0720_002:0853c01_0",
        "context_with_next_sentence": true
    },
    {
        "source_sentence": "如無藕花，霜何所敗？",
        "from": "T16n0720_002:0853c02_1",
        "context_with_next_sentence": true
    },
    {
        "source_sentence": "以喻方之知生多患。",
        "from": "T16n0720_002:0853c03_2",
        "context_with_next_sentence": true
    },
    {
        "source_sentence": "汝今誠心決定，誓願欲斷死者，必先斷生。",
        "from": "T16n0720_002:0853c03_3",
        "context_with_next_sentence": true
    },
    {
        "source_sentence": "由此生，故有老、病、死、憂、悲苦惱，諸災患等皆有勢力。」",
        "from": "T16n0720_002:0853c04_4",
        "context_with_next_sentence": true
    },
    {
        "source_sentence": "菩薩言：「我解是事，若有山者金剛必壞。",
        "from": "T16n0720_002:0853c06_5",
        "context_with_next_sentence": true
    },
    {
        "source_sentence": "若無山者，金剛雖堅何所能壞？",
        "from": "T16n0720_002:0853c06_6",
        "context_with_next_sentence": true
    },
    {
        "source_sentence": "凡有身者必有諸苦，若無身者苦何所苦？」",
        "from": "T16n0720_002:0853c07_7",
        "context_with_next_sentence": true
    },
    {
        "source_sentence": "菩薩爾時，即放老、死，而捉於生。",
        "from": "T16n0720_002:0853c08_8",
        "context_with_next_sentence": true
    },
    {
        "source_sentence": "而問之曰：「汝名誰耶？」",
        "from": "T16n0720_002:0853c09_9",
        "context_with_next_sentence": true
    },
    {
        "source_sentence": "生答言：「我有種種眾多名字，而我名者，名中最勝號之為生。」",
        "from": "T16n0720_002:0853c09_10",
        "context_with_next_sentence": true
    },
    {
        "source_sentence": "菩薩問言：「何故名生？」",
        "from": "T16n0720_002:0853c11_11",
        "context_with_next_sentence": true
    },
    {
        "source_sentence": "生答言：「汝自觀察。」",
        "from": "T16n0720_002:0853c11_12",
        "context_with_next_sentence": true
    },
    {
        "source_sentence": "菩薩尋自觀生，而作是言：「然此生者，出一切有，從二字和合出於生義。」",
        "from": "T16n0720_002:0853c12_13",
        "context_with_next_sentence": true
    },
    {
        "source_sentence": "生答言：「今汝智慧，實非顛倒修理而解。」",
        "from": "T16n0720_002:0853c13_14",
        "context_with_next_sentence": true
    },
    {
        "source_sentence": "菩薩問曰：「而此生者生一切苦，何故不名出一切苦，乃名生耶？」",
        "from": "T16n0720_002:0853c14_15",
        "context_with_next_sentence": true
    },
    {
        "source_sentence": "生答言：「我有此過，實如汝言。」",
        "from": "T16n0720_002:0853c16_0",
        "context_with_next_sentence": true
    },
    {
        "source_sentence": "菩薩問曰：「汝不見我有堅誓願能斷汝耶？",
        "from": "T16n0720_002:0853c16_1",
        "context_with_next_sentence": true
    },
    {
        "source_sentence": "我以悲愍為體，能滅世間一切眾苦。」",
        "from": "T16n0720_002:0853c17_2",
        "context_with_next_sentence": true
    },
    {
        "source_sentence": "生答言：「善哉，善哉！",
        "from": "T16n0720_002:0853c18_3",
        "context_with_next_sentence": true
    },
    {
        "source_sentence": "誠如所言，我不自在，從他而有令我依止。",
        "from": "T16n0720_002:0853c18_4",
        "context_with_next_sentence": true
    },
    {
        "source_sentence": "諸有男子，得是勢力能生一切生死之苦。",
        "from": "T16n0720_002:0853c19_5",
        "context_with_next_sentence": true
    },
    {
        "source_sentence": "汝若不信何不自觀？」",
        "from": "T16n0720_002:0853c20_6",
        "context_with_next_sentence": true
    },
    {
        "source_sentence": "菩薩思惟：「我今觀生，定知是有。",
        "from": "T16n0720_002:0853c21_7",
        "context_with_next_sentence": true
    },
    {
        "source_sentence": "而此三有即三大龍，能雨暴雨注於生河，入死海水；有因緣河，漂淪眾生沒溺苦海。」",
        "from": "T16n0720_002:0853c22_8",
        "context_with_next_sentence": true
    },
    {
        "source_sentence": "菩薩爾時，即便捨生而捉於有，呵責有言：「我為一切眾生而作真濟，秉智慧劍能斬怨敵！",
        "from": "T16n0720_002:0853c23_9",
        "context_with_next_sentence": true
    },
    {
        "source_sentence": "汝今云何，敢自放逸莊嚴生耶？」",
        "from": "T16n0720_002:0853c25_10",
        "context_with_next_sentence": true
    },
    {
        "source_sentence": "有即答言：「四取鈎鉺，鈎牽於我。",
        "from": "T16n0720_002:0853c26_11",
        "context_with_next_sentence": true
    },
    {
        "source_sentence": "著於有中四取，強力捕諸嬰愚。」",
        "from": "T16n0720_002:0853c27_12",
        "context_with_next_sentence": true
    },
    {
        "source_sentence": "言：「我當樂可以與有，汝但增長眾苦何以與有？」",
        "from": "T16n0720_002:0853c28_13",
        "context_with_next_sentence": true
    },
    {
        "source_sentence": "取答言：「譬如虛空不能生樹，有地水因緣而能生樹，若無愛水，何由而得生於有樹。",
        "from": "T16n0720_002:0853c29_14",
        "context_with_next_sentence": true
    },
    {
        "source_sentence": "汝今不應但呵責我！」",
        "from": "T16n0720_002:0854a02_15",
        "context_with_next_sentence": true
    },
    {
        "source_sentence": "菩薩即捨四取而捉於愛。",
        "from": "T16n0720_002:0854a02_16",
        "context_with_next_sentence": true
    },
    {
        "source_sentence": "愛語菩薩言：「善來，淨飯王子！",
        "from": "T16n0720_002:0854a03_17",
        "context_with_next_sentence": true
    },
    {
        "source_sentence": "汝於無量劫中，作諸功德，集諸善行。",
        "from": "T16n0720_002:0854a03_18",
        "context_with_next_sentence": true
    },
    {
        "source_sentence": "汝之威力過於帝釋、大梵天王，汝當留神受我小供。」",
        "from": "T16n0720_002:0854a04_19",
        "context_with_next_sentence": true
    },
    {
        "source_sentence": "菩薩問言：「汝以何供？」",
        "from": "T16n0720_002:0854a05_20",
        "context_with_next_sentence": true
    },
    {
        "source_sentence": "愛答言：「於五根處所受五欲樂，是我供養。」",
        "from": "T16n0720_002:0854a06_21",
        "context_with_next_sentence": true
    },
    {
        "source_sentence": "菩薩問曰：「何以用此五根而請於我？」",
        "from": "T16n0720_002:0854a07_22",
        "context_with_next_sentence": true
    },
    {
        "source_sentence": "愛答言：「我以色、香、味、觸，而請於汝。」",
        "from": "T16n0720_002:0854a08_23",
        "context_with_next_sentence": true
    },
    {
        "source_sentence": "菩薩言：「汝今乃以香美毒果請於我耶？」",
        "from": "T16n0720_002:0854a09_24",
        "context_with_next_sentence": true
    },
    {
        "source_sentence": "愛答言：「云何言毒？」",
        "from": "T16n0720_002:0854a09_25",
        "context_with_next_sentence": true
    },
    {
        "source_sentence": "菩薩言：「此五欲者，譬如以羊擲置火中，又如盲人墮於深坑，違離解脫、閉涅槃門。",
        "from": "T16n0720_002:0854a10_26",
        "context_with_next_sentence": true
    },
    {
        "source_sentence": "有智之人乃至夢中尚離五欲，況復覺時！」",
        "from": "T16n0720_002:0854a12_27",
        "context_with_next_sentence": true
    },
    {
        "source_sentence": "愛答言：「諸天五欲可不勝耶？」",
        "from": "T16n0720_002:0854a13_28",
        "context_with_next_sentence": true
    },
    {
        "source_sentence": "菩薩言：「亦如幻夢。",
        "from": "T16n0720_002:0854a13_29",
        "context_with_next_sentence": true
    },
    {
        "source_sentence": "有孫陀羅天女端正如日，乘天宮殿音樂自恣，福盡命終還墮地獄，豈非欺誑！」",
        "from": "T16n0720_002:0854a14_30",
        "context_with_next_sentence": true
    },
    {
        "source_sentence": "愛答言：「汝今若嫌欲界之事，色界諸天豈非樂也？",
        "from": "T16n0720_002:0854a16_31",
        "context_with_next_sentence": true
    },
    {
        "source_sentence": "彼色界中，安止禪定少於過患。」",
        "from": "T16n0720_002:0854a17_32",
        "context_with_next_sentence": true
    },
    {
        "source_sentence": "菩薩言：「彼色界中苦患之事，我悉知之。」",
        "from": "T16n0720_002:0854a17_33",
        "context_with_next_sentence": true
    },
    {
        "source_sentence": "愛答言：「汝今云何能觀察知？」",
        "from": "T16n0720_002:0854a18_34",
        "context_with_next_sentence": true
    },
    {
        "source_sentence": "菩薩言：「雖得禪定生於梵世，福盡命終墮三惡道。",
        "from": "T16n0720_002:0854a19_35",
        "context_with_next_sentence": true
    },
    {
        "source_sentence": "譬如燒炙還冷水灑，眾生薄福輪迴受苦。」",
        "from": "T16n0720_002:0854a20_36",
        "context_with_next_sentence": true
    },
    {
        "source_sentence": "愛答言：「如汝所解，最上有頂，汝心鄙賤同於蒭草。」",
        "from": "T16n0720_002:0854a21_37",
        "context_with_next_sentence": true
    },
    {
        "source_sentence": "菩薩問言：「何名有頂？」",
        "from": "T16n0720_002:0854a22_38",
        "context_with_next_sentence": true
    },
    {
        "source_sentence": "愛答言：「四無色界名之有頂。」",
        "from": "T16n0720_002:0854a23_39",
        "context_with_next_sentence": true
    },
    {
        "source_sentence": "菩薩問言：「四無色界有何體相？」",
        "from": "T16n0720_002:0854a23_40",
        "context_with_next_sentence": true
    },
    {
        "source_sentence": "愛答言：「彼無色中，所有諸天能定壽命八萬大劫。」",
        "from": "T16n0720_002:0854a24_41",
        "context_with_next_sentence": true
    },
    {
        "source_sentence": "菩薩問言：「彼大劫盡，更受何等？」",
        "from": "T16n0720_002:0854a25_42",
        "context_with_next_sentence": true
    },
    {
        "source_sentence": "愛答言：「八萬劫盡，名之為終。」",
        "from": "T16n0720_002:0854a26_43",
        "context_with_next_sentence": true
    },
    {
        "source_sentence": "菩薩言：「嗚呼！",
        "from": "T16n0720_002:0854a27_44",
        "context_with_next_sentence": true
    },
    {
        "source_sentence": "怪哉！",
        "from": "T16n0720_002:0854a27_45",
        "context_with_next_sentence": true
    },
    {
        "source_sentence": "觀於欲界苦惱無量，觀察色界體性必壞，至四無色不免於死。",
        "from": "T16n0720_002:0854a27_46",
        "context_with_next_sentence": true
    },
    {
        "source_sentence": "世界之中，樂少苦多甚可哀愍！」",
        "from": "T16n0720_002:0854a29_0",
        "context_with_next_sentence": true
    },
    {
        "source_sentence": "愛答言：「汝今若欲出我境界，更復何處欲求於樂？」",
        "from": "T16n0720_002:0854a29_1",
        "context_with_next_sentence": true
    },
    {
        "source_sentence": "菩薩問言：「汝之境界為在何處？」",
        "from": "T16n0720_002:0854b01_2",
        "context_with_next_sentence": true
    },
    {
        "source_sentence": "愛答言：「一切有為是我境界。」",
        "from": "T16n0720_002:0854b02_3",
        "context_with_next_sentence": true
    },
    {
        "source_sentence": "菩薩言：「一切有為，死得自在是汝境界。",
        "from": "T16n0720_002:0854b03_4",
        "context_with_next_sentence": true
    },
    {
        "source_sentence": "我今超過有為境界，死所不到永離死處；無愛離別、怨憎會處，無生、老、病、憂悲惱處，五陰盡處，五根滅處，一切諸根無所用處，一切智讚出甘露處。",
        "from": "T16n0720_002:0854b04_5",
        "context_with_next_sentence": true
    },
    {
        "source_sentence": "如此之處豈不名為出汝境界？」",
        "from": "T16n0720_002:0854b07_6",
        "context_with_next_sentence": true
    },
    {
        "source_sentence": "愛聞是已，大笑而言：「毘輸蜜多羅婆吒如是等無量大仙，皆有是語未見得者。」",
        "from": "T16n0720_002:0854b08_7",
        "context_with_next_sentence": true
    },
    {
        "source_sentence": "菩薩言：「彼雖欲求，不知方便。」",
        "from": "T16n0720_002:0854b10_8",
        "context_with_next_sentence": true
    },
    {
        "source_sentence": "愛答曰：「汝於今者有何方便？」",
        "from": "T16n0720_002:0854b10_9",
        "context_with_next_sentence": true
    },
    {
        "source_sentence": "菩薩言：「汝今當捨誑惑眾生，諸大憍慢。",
        "from": "T16n0720_002:0854b11_10",
        "context_with_next_sentence": true
    },
    {
        "source_sentence": "我今拔汝，譬如大象拔於小草。」",
        "from": "T16n0720_002:0854b12_11",
        "context_with_next_sentence": true
    },
    {
        "source_sentence": "愛答言：「善哉！",
        "from": "T16n0720_002:0854b13_0",
        "context_with_next_sentence": true
    },
    {
        "source_sentence": "大心眾生！",
        "from": "T16n0720_002:0854b13_1",
        "context_with_next_sentence": true
    },
    {
        "source_sentence": "我依於受，應先取受。」",
        "from": "T16n0720_002:0854b13_2",
        "context_with_next_sentence": true
    },
    {
        "source_sentence": "菩薩言：「我今諦觀一切有生，咸皆怖畏苦之體相。",
        "from": "T16n0720_002:0854b14_0",
        "context_with_next_sentence": true
    },
    {
        "source_sentence": "諸根馳動悕求於樂，樂不自在由他而有，樂是詐偽暫有之法。",
        "from": "T16n0720_002:0854b15_1",
        "context_with_next_sentence": true
    },
    {
        "source_sentence": "凡愚之人雖數得樂情無厭足；樂為放逸能劫諸根幻惑人心，墜陷凡夫如蠅墮蜜，得味甚寡所失甚多。",
        "from": "T16n0720_002:0854b16_2",
        "context_with_next_sentence": true
    },
    {
        "source_sentence": "不別好醜見便生愛，如以蘇油注於大火，熾炎倍增。",
        "from": "T16n0720_002:0854b18_3",
        "context_with_next_sentence": true
    },
    {
        "source_sentence": "愛且小住，待我擒受乃當治汝。",
        "from": "T16n0720_002:0854b20_4",
        "context_with_next_sentence": true
    },
    {
        "source_sentence": "汝之與受過各正等，俱當罪汝。」",
        "from": "T16n0720_002:0854b20_5",
        "context_with_next_sentence": true
    },
    {
        "source_sentence": "愛答言：「淨飯王子！",
        "from": "T16n0720_002:0854b21_6",
        "context_with_next_sentence": true
    },
    {
        "source_sentence": "汝雖自強欲有此意恐不禁我。",
        "from": "T16n0720_002:0854b21_7",
        "context_with_next_sentence": true
    },
    {
        "source_sentence": "何以故？",
        "from": "T16n0720_002:0854b22_8",
        "context_with_next_sentence": true
    },
    {
        "source_sentence": "往昔劫初有大仙人黃頭之等，出於好時壽八萬歲，道德深厚尚自不能虧損於我，況汝末惡之世壽命短促不滿百年。」",
        "from": "T16n0720_002:0854b22_9",
        "context_with_next_sentence": true
    },
    {
        "source_sentence": "菩薩言：「我出惡世耶？」",
        "from": "T16n0720_002:0854b25_10",
        "context_with_next_sentence": true
    },
    {
        "source_sentence": "愛言：「實出惡世。」",
        "from": "T16n0720_002:0854b26_0",
        "context_with_next_sentence": true
    },
    {
        "source_sentence": "菩薩言：「今日縱令煩惱熾盛出於濁時，若不破汝無明之門，何得名之為大丈夫。」",
        "from": "T16n0720_002:0854b26_1",
        "context_with_next_sentence": true
    },
    {
        "source_sentence": "愛言：「且止！",
        "from": "T16n0720_002:0854b28_2",
        "context_with_next_sentence": true
    },
    {
        "source_sentence": "莫自歎譽。」",
        "from": "T16n0720_002:0854b28_3",
        "context_with_next_sentence": true
    },
    {
        "source_sentence": "菩薩言：「我稱時說而非不時。",
        "from": "T16n0720_002:0854b28_4",
        "context_with_next_sentence": true
    },
    {
        "source_sentence": "是時、是處，是真實說、有義而說。",
        "from": "T16n0720_002:0854b29_5",
        "context_with_next_sentence": true
    },
    {
        "source_sentence": "如日初出光不可隱，大人智光亦難隱蔽。」",
        "from": "T16n0720_002:0854c01_6",
        "context_with_next_sentence": true
    },
    {
        "source_sentence": "愛復答言：「觀汝之志，雖復勇進未見成功。",
        "from": "T16n0720_002:0854c02_7",
        "context_with_next_sentence": true
    },
    {
        "source_sentence": "屢自稱讚，如似雲雷降注大雨孔雀歡喜。",
        "from": "T16n0720_002:0854c03_0",
        "context_with_next_sentence": true
    },
    {
        "source_sentence": "汝於今者，但興雲雷未見雨水，如此旱雷將何所益？",
        "from": "T16n0720_002:0854c03_1",
        "context_with_next_sentence": true
    },
    {
        "source_sentence": "以意量汝恐汝無實。」",
        "from": "T16n0720_002:0854c05_2",
        "context_with_next_sentence": true
    },
    {
        "source_sentence": "菩薩言：「今當示汝不虛妄事。",
        "from": "T16n0720_002:0854c05_3",
        "context_with_next_sentence": true
    },
    {
        "source_sentence": "我於無量劫中所積善行，一心定意智慧利劍當用斬汝。」",
        "from": "T16n0720_002:0854c06_4",
        "context_with_next_sentence": true
    },
    {
        "source_sentence": "愛答言：「何所卒？」",
        "from": "T16n0720_002:0854c07_5",
        "context_with_next_sentence": true
    },
    {
        "source_sentence": "菩薩復言：「今誰為我作擾亂因發此歌聲？",
        "from": "T16n0720_002:0854c07_6",
        "context_with_next_sentence": true
    },
    {
        "source_sentence": "是誰結業煩惱之手觸三有琴，惱惑一切諂曲眾生？」",
        "from": "T16n0720_002:0854c08_7",
        "context_with_next_sentence": true
    },
    {
        "source_sentence": "愛言：「我正欲導，如此歌者欲鼓於琴，是我之本。",
        "from": "T16n0720_002:0854c10_8",
        "context_with_next_sentence": true
    },
    {
        "source_sentence": "我於今者，為彼所作、為彼所使。」",
        "from": "T16n0720_002:0854c11_9",
        "context_with_next_sentence": true
    },
    {
        "source_sentence": "菩薩問言：「是愛耶？」",
        "from": "T16n0720_002:0854c11_10",
        "context_with_next_sentence": true
    },
    {
        "source_sentence": "愛答言：「是。」",
        "from": "T16n0720_002:0854c12_11",
        "context_with_next_sentence": true
    },
    {
        "source_sentence": "菩薩言：「愛最是大火，能燒種種、處處皆遍。",
        "from": "T16n0720_002:0854c12_12",
        "context_with_next_sentence": true
    },
    {
        "source_sentence": "愛著樂者皆墮愛中，嬰愚墮中如蛾赴火。」",
        "from": "T16n0720_002:0854c13_13",
        "context_with_next_sentence": true
    },
    {
        "source_sentence": "愛言：「盡觀察。」",
        "from": "T16n0720_002:0854c14_14",
        "context_with_next_sentence": true
    },
    {
        "source_sentence": "菩薩言：「我以知之，貪樂生死樂，必為愛所害；嗜味諸鳥獸，必為網所覆。」",
        "from": "T16n0720_002:0854c14_15",
        "context_with_next_sentence": true
    },
    {
        "source_sentence": "愛言：「汝實知之。",
        "from": "T16n0720_002:0854c16_16",
        "context_with_next_sentence": true
    },
    {
        "source_sentence": "然我實能使諸凡愚著於有樂，後身必與堅[革*卬]之苦。",
        "from": "T16n0720_002:0854c16_17",
        "context_with_next_sentence": true
    },
    {
        "source_sentence": "眾生貪有樂，是我之所作，乃至生有頂，還復令墮落。」",
        "from": "T16n0720_002:0854c18_18",
        "context_with_next_sentence": true
    },
    {
        "source_sentence": "菩薩言：「汝不妄說。",
        "from": "T16n0720_002:0854c19_19",
        "context_with_next_sentence": true
    },
    {
        "source_sentence": "世間極渴無過於愛，如飲醎水踰增其渴；飲有醎水踰增其愛。」",
        "from": "T16n0720_002:0854c19_20",
        "context_with_next_sentence": true
    },
    {
        "source_sentence": "愛言：「汝莫殺我！」",
        "from": "T16n0720_002:0854c21_21",
        "context_with_next_sentence": true
    },
    {
        "source_sentence": "菩薩言：「汝言雖善，心常懷惡。",
        "from": "T16n0720_002:0854c21_22",
        "context_with_next_sentence": true
    },
    {
        "source_sentence": "若不除汝我云何安？",
        "from": "T16n0720_002:0854c22_23",
        "context_with_next_sentence": true
    },
    {
        "source_sentence": "雖復如此汝且小住，待我取受。」",
        "from": "T16n0720_002:0854c22_24",
        "context_with_next_sentence": true
    },
    {
        "source_sentence": "菩薩思惟：「受何由生？」",
        "from": "T16n0720_002:0854c23_25",
        "context_with_next_sentence": true
    },
    {
        "source_sentence": "即自稟勵，身心勇猛不懷怯弱，去諸憒閙得寂定足，入一切智地即便見受。",
        "from": "T16n0720_002:0854c23_26",
        "context_with_next_sentence": true
    },
    {
        "source_sentence": "語於受言：「汝久遠來欺弄眾生，而我為諸眾生作不請親友。",
        "from": "T16n0720_002:0854c25_27",
        "context_with_next_sentence": true
    },
    {
        "source_sentence": "汝從今已後，更不復得作擾亂事。」",
        "from": "T16n0720_002:0854c27_0",
        "context_with_next_sentence": true
    },
    {
        "source_sentence": "受言：「我作何擾亂？」",
        "from": "T16n0720_002:0854c27_1",
        "context_with_next_sentence": true
    },
    {
        "source_sentence": "菩薩言：「有受身者體性是苦，詐現樂相惑凡愚心。",
        "from": "T16n0720_002:0854c28_2",
        "context_with_next_sentence": true
    },
    {
        "source_sentence": "雖現親善實是大怨。」",
        "from": "T16n0720_002:0854c29_3",
        "context_with_next_sentence": true
    },
    {
        "source_sentence": "受答言：「實有是過。",
        "from": "T16n0720_002:0854c29_4",
        "context_with_next_sentence": true
    },
    {
        "source_sentence": "然諸眾生猶愛著我，如蜂採花，但貪香味擾亂不停。」",
        "from": "T16n0720_002:0855a01_5",
        "context_with_next_sentence": true
    },
    {
        "source_sentence": "菩薩言：「汝言真實。",
        "from": "T16n0720_002:0855a02_6",
        "context_with_next_sentence": true
    },
    {
        "source_sentence": "如人為樂入海遭種種難，為樂入陣箭如雲雨，刀鉾劍矟更相傷害。",
        "from": "T16n0720_002:0855a03_0",
        "context_with_next_sentence": true
    },
    {
        "source_sentence": "為樂因緣，遠涉嶮路曠野飢渴艱難非一，為樂因緣作諸苦行，投淵赴火、五熱炙身、臥棘刺上、自餓斷食、編椽而坐、樹皮草衣、食果食菜。",
        "from": "T16n0720_002:0855a04_1",
        "context_with_next_sentence": true
    },
    {
        "source_sentence": "為樂因緣，造諸器械耕田墾殖；造作窟宅衣服織作。",
        "from": "T16n0720_002:0855a07_2",
        "context_with_next_sentence": true
    },
    {
        "source_sentence": "如是等事皆為樂故，生無量苦。」",
        "from": "T16n0720_002:0855a08_3",
        "context_with_next_sentence": true
    },
    {
        "source_sentence": "受言：「實爾。",
        "from": "T16n0720_002:0855a09_4",
        "context_with_next_sentence": true
    },
    {
        "source_sentence": "而我能令一切眾生為樂因緣，受無量苦。",
        "from": "T16n0720_002:0855a09_5",
        "context_with_next_sentence": true
    },
    {
        "source_sentence": "我極輕躁無暫停時，然諸眾生耽著受樂，謂我常爾。」",
        "from": "T16n0720_002:0855a10_6",
        "context_with_next_sentence": true
    },
    {
        "source_sentence": "菩薩言：「一切眾生甚可悲愍，念念常為汝所渴惑，而眾生愚闇為汝擾惱。」",
        "from": "T16n0720_002:0855a11_7",
        "context_with_next_sentence": true
    },
    {
        "source_sentence": "受言：「我之過患不但齊是，更有諸愆倍過於此。",
        "from": "T16n0720_002:0855a13_8",
        "context_with_next_sentence": true
    },
    {
        "source_sentence": "從無始界來運動流轉，一切有生之類恒吞受，我無有厭足。",
        "from": "T16n0720_002:0855a14_9",
        "context_with_next_sentence": true
    },
    {
        "source_sentence": "如油投火，火不知足，是皆樂著我，無有能見我之過咎者。」",
        "from": "T16n0720_002:0855a16_10",
        "context_with_next_sentence": true
    },
    {
        "source_sentence": "菩薩言：「我於今日愛怨賊邊，高聲大喚拔智慧劍臨欲斬之。",
        "from": "T16n0720_002:0855a17_11",
        "context_with_next_sentence": true
    },
    {
        "source_sentence": "愛言：『由汝，非我己過。』",
        "from": "T16n0720_002:0855a18_12",
        "context_with_next_sentence": true
    },
    {
        "source_sentence": "審如彼言，今當斬汝。",
        "from": "T16n0720_002:0855a19_13",
        "context_with_next_sentence": true
    },
    {
        "source_sentence": "若汝無者愛則不有。」",
        "from": "T16n0720_002:0855a19_14",
        "context_with_next_sentence": true
    },
    {
        "source_sentence": "受言：「我不自在，為觸所使，汝雖害我於汝無利。」",
        "from": "T16n0720_002:0855a20_15",
        "context_with_next_sentence": true
    },
    {
        "source_sentence": "菩薩即時解其次第，以智慧手而摩於觸，而語觸言：「汝名何等？",
        "from": "T16n0720_002:0855a21_16",
        "context_with_next_sentence": true
    },
    {
        "source_sentence": "生於一切眾生之苦。",
        "from": "T16n0720_002:0855a22_17",
        "context_with_next_sentence": true
    },
    {
        "source_sentence": "受因汝有，生死脚足便得增長，閉涅槃門。」",
        "from": "T16n0720_002:0855a23_18",
        "context_with_next_sentence": true
    },
    {
        "source_sentence": "觸言：「能生受者，此事實爾。",
        "from": "T16n0720_002:0855a24_19",
        "context_with_next_sentence": true
    },
    {
        "source_sentence": "緣以三事因緣觸乃得生，猶如鑽火，人功、燧、鑽三事和合得出於火，我亦如是。",
        "from": "T16n0720_002:0855a24_20",
        "context_with_next_sentence": true
    },
    {
        "source_sentence": "有眼、識、緣三事和合而有觸生，由觸因緣得生於受。",
        "from": "T16n0720_002:0855a26_21",
        "context_with_next_sentence": true
    },
    {
        "source_sentence": "若無六入我何從生？」",
        "from": "T16n0720_002:0855a27_22",
        "context_with_next_sentence": true
    },
    {
        "source_sentence": "菩薩言：「汝為實語。",
        "from": "T16n0720_002:0855a28_23",
        "context_with_next_sentence": true
    },
    {
        "source_sentence": "離三因緣則無有觸，生觸之流六根最近。",
        "from": "T16n0720_002:0855a28_24",
        "context_with_next_sentence": true
    },
    {
        "source_sentence": "觸，爾且住！",
        "from": "T16n0720_002:0855a29_25",
        "context_with_next_sentence": true
    },
    {
        "source_sentence": "須取六根與爾同罪。」",
        "from": "T16n0720_002:0855b01_0",
        "context_with_next_sentence": true
    },
    {
        "source_sentence": "菩薩爾時，體解觸相次推六根：「此六根者，色如鷰樔亦如水泡，又如初生癰不久當潰，有何強力自高乃爾？」",
        "from": "T16n0720_002:0855b01_1",
        "context_with_next_sentence": true
    },
    {
        "source_sentence": "六入言：「何故作如是語？」",
        "from": "T16n0720_002:0855b03_2",
        "context_with_next_sentence": true
    },
    {
        "source_sentence": "菩薩言：「由有汝故，與觸作力，既自無事橫生攀緣生一切苦。",
        "from": "T16n0720_002:0855b04_3",
        "context_with_next_sentence": true
    },
    {
        "source_sentence": "我斷諍訟，豈與汝諍？」",
        "from": "T16n0720_002:0855b05_4",
        "context_with_next_sentence": true
    },
    {
        "source_sentence": "六入言：「我過輕微但能生觸。」",
        "from": "T16n0720_002:0855b06_5",
        "context_with_next_sentence": true
    },
    {
        "source_sentence": "菩薩言：「我今觀觸根原由汝。",
        "from": "T16n0720_002:0855b07_0",
        "context_with_next_sentence": true
    },
    {
        "source_sentence": "六入者無量苦惱之大窟宅，汝恒狂逸不曾寂定志，恒輕躁不甞調順，所可攀緣不知厭足。",
        "from": "T16n0720_002:0855b07_1",
        "context_with_next_sentence": true
    },
    {
        "source_sentence": "六根嬰愚貪嗜六觸求諸六塵。」",
        "from": "T16n0720_002:0855b09_2",
        "context_with_next_sentence": true
    },
    {
        "source_sentence": "六入言：「大心眾生！",
        "from": "T16n0720_002:0855b10_3",
        "context_with_next_sentence": true
    },
    {
        "source_sentence": "汝欲伏我，應當在前調伏名色。",
        "from": "T16n0720_002:0855b10_4",
        "context_with_next_sentence": true
    },
    {
        "source_sentence": "汝若勤苦欲遮於我，應遮名色。」",
        "from": "T16n0720_002:0855b11_5",
        "context_with_next_sentence": true
    },
    {
        "source_sentence": "◎無明羅剎集卷中",
        "from": "T16n0720_002:0855b12_6",
        "context_with_next_sentence": false
    }
]