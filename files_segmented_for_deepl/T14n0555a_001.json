[
    {
        "source_sentence": "五母子經",
        "from": "T14n0555a_001:0906b26_0",
        "context_with_next_sentence": true
    },
    {
        "source_sentence": "吳月氏國居士支謙譯",
        "from": "T14n0555a_001:0906b28_0",
        "context_with_next_sentence": true
    },
    {
        "source_sentence": "昔者有阿羅漢在山中奉行道業。",
        "from": "T14n0555a_001:0906b29_0",
        "context_with_next_sentence": true
    },
    {
        "source_sentence": "有一小兒年始七歲，大好道法，辭母出家，求作沙彌，隨大沙門，於山中學道，給師所須，誦經行道，時無有懈。",
        "from": "T14n0555a_001:0906b29_1",
        "context_with_next_sentence": true
    },
    {
        "source_sentence": "至年八歲得慧眼，能通視無極；耳能徹聽，天上、天下所為善惡，皆聞知之；身能飛行，所在至到能分一身及人自化，無所不作；自知宿命，所從來生，及人民、蚑行、蠕動之類所經歷善惡之道，皆悉知之。",
        "from": "T14n0555a_001:0906c03_2",
        "context_with_next_sentence": true
    },
    {
        "source_sentence": "先世宿命為五母子時，便坐自笑。",
        "from": "T14n0555a_001:0906c08_3",
        "context_with_next_sentence": true
    },
    {
        "source_sentence": "其師問：「何等而笑？」",
        "from": "T14n0555a_001:0906c08_4",
        "context_with_next_sentence": true
    },
    {
        "source_sentence": "沙彌答言：「無所笑也。」",
        "from": "T14n0555a_001:0906c09_5",
        "context_with_next_sentence": true
    },
    {
        "source_sentence": "師曰：「是山中亦無歌唱、伎樂，汝笑嗤我耳？」",
        "from": "T14n0555a_001:0906c09_6",
        "context_with_next_sentence": true
    },
    {
        "source_sentence": "沙彌答言：「不敢笑師，但自笑耳。",
        "from": "T14n0555a_001:0906c10_7",
        "context_with_next_sentence": true
    },
    {
        "source_sentence": "我一身為五母作子。",
        "from": "T14n0555a_001:0906c11_8",
        "context_with_next_sentence": true
    },
    {
        "source_sentence": "母皆為我晝夜啼哭，感傷愁毒，不能自止；常念子憂思，未常忽忘。",
        "from": "T14n0555a_001:0906c12_9",
        "context_with_next_sentence": true
    },
    {
        "source_sentence": "我自念一身而憂毒五家，以是笑耳，不敢笑師。",
        "from": "T14n0555a_001:0906c13_10",
        "context_with_next_sentence": true
    },
    {
        "source_sentence": "「我與第一母作子時，竝隣亦復生子，與我同日而生。",
        "from": "T14n0555a_001:0906c14_11",
        "context_with_next_sentence": true
    },
    {
        "source_sentence": "其子出入行步，我母見之，便悲念：『我子在者，亦當出入行步如是。』",
        "from": "T14n0555a_001:0906c16_0",
        "context_with_next_sentence": true
    },
    {
        "source_sentence": "愁毒淚下如雨，悲言念子。",
        "from": "T14n0555a_001:0906c17_1",
        "context_with_next_sentence": true
    },
    {
        "source_sentence": "「我為第二母作子時，我短命又早死。",
        "from": "T14n0555a_001:0906c18_2",
        "context_with_next_sentence": true
    },
    {
        "source_sentence": "我母見人乳兒，便念乳我，悲哀涕泣，言念我子。",
        "from": "T14n0555a_001:0906c18_3",
        "context_with_next_sentence": true
    },
    {
        "source_sentence": "「我為第三母作子時，我年十歲，復少死。",
        "from": "T14n0555a_001:0906c20_0",
        "context_with_next_sentence": true
    },
    {
        "source_sentence": "母臨食悲哭泣淚，言念：『我子在者，亦當與我共食。",
        "from": "T14n0555a_001:0906c20_1",
        "context_with_next_sentence": true
    },
    {
        "source_sentence": "捨我死去，使我獨食。』",
        "from": "T14n0555a_001:0906c22_2",
        "context_with_next_sentence": true
    },
    {
        "source_sentence": "哽咽言念我。",
        "from": "T14n0555a_001:0906c22_3",
        "context_with_next_sentence": true
    },
    {
        "source_sentence": "「復為第四母作子時，我薄命先死。",
        "from": "T14n0555a_001:0906c22_4",
        "context_with_next_sentence": true
    },
    {
        "source_sentence": "我等輩娶婦，我母見之，即念：『我子在者，亦當為子娶婦。』",
        "from": "T14n0555a_001:0906c23_5",
        "context_with_next_sentence": true
    },
    {
        "source_sentence": "言：『我何負蒼天而殺我子！』",
        "from": "T14n0555a_001:0906c24_6",
        "context_with_next_sentence": true
    },
    {
        "source_sentence": "「復為第五母作子時，我始年七歲，好道辭家，捨母隨師，入山求道，得羅漢道。",
        "from": "T14n0555a_001:0906c25_7",
        "context_with_next_sentence": true
    },
    {
        "source_sentence": "我母日日啼哭言：『我生一子，隨師學道，不知所在，飢飽寒溫，不知生死，不復相見。』",
        "from": "T14n0555a_001:0906c27_8",
        "context_with_next_sentence": true
    },
    {
        "source_sentence": "愁毒言念我子。",
        "from": "T14n0555a_001:0906c29_9",
        "context_with_next_sentence": true
    },
    {
        "source_sentence": "「是五母適共一會，各各言亡我子，相對啼哭，不能相止。",
        "from": "T14n0555a_001:0906c29_10",
        "context_with_next_sentence": true
    },
    {
        "source_sentence": "是我一身一魄，展轉而與五母腹中作子，固疑惑人，而使眾悲哭發狂，但共念我一身耳，各欲自殺，是故笑耳。",
        "from": "T14n0555a_001:0907a01_11",
        "context_with_next_sentence": true
    },
    {
        "source_sentence": "「發念世間凡人，不知死當有所至生，皆共言死耳。",
        "from": "T14n0555a_001:0907a04_12",
        "context_with_next_sentence": true
    },
    {
        "source_sentence": "凡人何能知死當有生，作善自得其福，作惡得其殃，不有所遺人。",
        "from": "T14n0555a_001:0907a05_13",
        "context_with_next_sentence": true
    },
    {
        "source_sentence": "在世間皆為惡業，無所畏難，死後當入泰山地獄中，苦痛極哉，後悔無所復及。",
        "from": "T14n0555a_001:0907a07_14",
        "context_with_next_sentence": true
    },
    {
        "source_sentence": "「我厭世間勤苦，故辭父母，入山精進求道。",
        "from": "T14n0555a_001:0907a08_15",
        "context_with_next_sentence": true
    },
    {
        "source_sentence": "今我目見畜生、餓鬼、地獄中代之恐怖。",
        "from": "T14n0555a_001:0907a09_16",
        "context_with_next_sentence": true
    },
    {
        "source_sentence": "今被蒙佛恩，得聞經法。",
        "from": "T14n0555a_001:0907a10_17",
        "context_with_next_sentence": true
    },
    {
        "source_sentence": "今我日夜憐傷五母不能自脫反憂，我所求願皆以得，念世間人展轉相生，亦復相笑，無有休息。",
        "from": "T14n0555a_001:0907a11_18",
        "context_with_next_sentence": true
    },
    {
        "source_sentence": "身皆歸土，魂當所作，隨其善惡，皆不能自拔。",
        "from": "T14n0555a_001:0907a13_19",
        "context_with_next_sentence": true
    },
    {
        "source_sentence": "斷其恩愛，能離貪欲，可得度脫。",
        "from": "T14n0555a_001:0907a14_20",
        "context_with_next_sentence": true
    },
    {
        "source_sentence": "我以不復與生死會，我恨身以斷，如人不種，當泥洹道最樂，長復與勤苦。」",
        "from": "T14n0555a_001:0907a15_21",
        "context_with_next_sentence": true
    },
    {
        "source_sentence": "為師說之，已便飛去。",
        "from": "T14n0555a_001:0907a17_22",
        "context_with_next_sentence": true
    },
    {
        "source_sentence": "佛說五母子經",
        "from": "T14n0555a_001:0907a18_0",
        "context_with_next_sentence": false
    }
]