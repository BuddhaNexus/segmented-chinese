[
    {
        "source_sentence": "妙法蓮華經玄贊卷第一(本)",
        "from": "T34n1723_001:0651a03_0",
        "context_with_next_sentence": true
    },
    {
        "source_sentence": "大慈恩寺沙門基撰",
        "from": "T34n1723_001:0651a05_0",
        "context_with_next_sentence": true
    },
    {
        "source_sentence": "蓋聞至覺權真乘物機而誕跡，靈樞擅妙應群品以揚筌，振融山而秀大千，騰委海而津八萬，靉慈雲而廣庇，驟法雨以遐清，滋兩木之分華，潤三草之殊茂。",
        "from": "T34n1723_001:0651a06_0",
        "context_with_next_sentence": true
    },
    {
        "source_sentence": "然以幼商倦於綿險，始循誘於化城；稚子翫於羬軒，竟照晉於犪駕。",
        "from": "T34n1723_001:0651a09_1",
        "context_with_next_sentence": true
    },
    {
        "source_sentence": "由是摧十軍之聖后，解髻上之明珠，建八諦之醫王，授掌中之妙藥，藻掞眾筌之表，邃軼百宗之外，籠七地而孤榮九分，冠五乘而獨頴千古。",
        "from": "T34n1723_001:0651a11_2",
        "context_with_next_sentence": true
    },
    {
        "source_sentence": "大矣哉！",
        "from": "T34n1723_001:0651a14_3",
        "context_with_next_sentence": true
    },
    {
        "source_sentence": "揚一實而包總太虛，振兩權而遺羅萬象，豈可以溟輸類其深旨、妙高方其峻躅者乎！",
        "from": "T34n1723_001:0651a15_4",
        "context_with_next_sentence": true
    },
    {
        "source_sentence": "首稱「妙法蓮華經」者，藻宏綱之極唱，旌一部之都名。",
        "from": "T34n1723_001:0651a18_0",
        "context_with_next_sentence": true
    },
    {
        "source_sentence": "「序品第一」者，鏡義類之鴻標，顯異筌之別目。",
        "from": "T34n1723_001:0651a19_1",
        "context_with_next_sentence": true
    },
    {
        "source_sentence": "法含持軌，綰群祥以稱妙；華兼秀發，總眾美而彰蓮；體、業俱陳，法、喻雙舉，半、滿之途已曉、取捨之路方著。",
        "from": "T34n1723_001:0651a20_2",
        "context_with_next_sentence": true
    },
    {
        "source_sentence": "經者為常為法，是攝是貫，常則道軌百王，法乃德摸千葉，攝則集斯妙理，貫又御彼庸生，庶令畢離苦津，終登覺岸。",
        "from": "T34n1723_001:0651a22_3",
        "context_with_next_sentence": true
    },
    {
        "source_sentence": "序者，由也始也，陳教起之因由，作法興之漸始。",
        "from": "T34n1723_001:0651a25_4",
        "context_with_next_sentence": true
    },
    {
        "source_sentence": "品者，類也別也，區玄旨而異類，派幽筌而彙別。",
        "from": "T34n1723_001:0651a26_5",
        "context_with_next_sentence": true
    },
    {
        "source_sentence": "第者，次也居也。",
        "from": "T34n1723_001:0651a27_6",
        "context_with_next_sentence": true
    },
    {
        "source_sentence": "一者，極也首也。",
        "from": "T34n1723_001:0651a28_7",
        "context_with_next_sentence": true
    },
    {
        "source_sentence": "經有二十八類條貫真宗，此品次居極首，故名第一。",
        "from": "T34n1723_001:0651a28_8",
        "context_with_next_sentence": true
    },
    {
        "source_sentence": "經「如是我聞」。",
        "from": "T34n1723_001:0651b01_0",
        "context_with_next_sentence": true
    },
    {
        "source_sentence": "贊曰：初釋經文略以六門料簡：一敘經起之意，二明經之宗旨，三解經品得名，四顯經品廢立，五彰品之次第，六釋經之本文。",
        "from": "T34n1723_001:0651b01_1",
        "context_with_next_sentence": true
    },
    {
        "source_sentence": "第一敘經起意者，略由五義：一為酬因請，二為破疑執，三為彰記行，四為利今後，五為顯時機。",
        "from": "T34n1723_001:0651b04_2",
        "context_with_next_sentence": true
    },
    {
        "source_sentence": "酬因請中有二：一酬因，二酬請。",
        "from": "T34n1723_001:0651b06_3",
        "context_with_next_sentence": true
    },
    {
        "source_sentence": "初酬因有六：一酬行因，二酬願因，三酬求因，四酬持因，五酬相因，六酬說因。",
        "from": "T34n1723_001:0651b07_4",
        "context_with_next_sentence": true
    },
    {
        "source_sentence": "佛果不可虛成，必由業行方得，行不孤起，必願資生。",
        "from": "T34n1723_001:0651b09_5",
        "context_with_next_sentence": true
    },
    {
        "source_sentence": "行願雖復自興，無緣不能獨會，雖逢緣以求重，非率爾而果成，要由持學始能得果，得果既圓將陳應物。",
        "from": "T34n1723_001:0651b10_6",
        "context_with_next_sentence": true
    },
    {
        "source_sentence": "表經宗之深妙，先現大相之因，大相既彰理須敷唱，故標佛本出世為一大事故也。",
        "from": "T34n1723_001:0651b13_7",
        "context_with_next_sentence": true
    },
    {
        "source_sentence": "由此酬因具斯六義。",
        "from": "T34n1723_001:0651b15_8",
        "context_with_next_sentence": true
    },
    {
        "source_sentence": "酬行因者，〈方便品〉中准論釋經八甚深云：「佛曾親近百千萬億無數諸佛，盡行諸佛無量道法，勇猛精進名稱普聞，成就甚深未曾有法，難解法者如來能知，隨宜所說意趣難解，一切聲聞、辟支佛所不能知。」",
        "from": "T34n1723_001:0651b15_9",
        "context_with_next_sentence": true
    },
    {
        "source_sentence": "八甚深者，一受持讀誦甚深，二修行，三果行，四增長功德心，五快妙事心，六無上，七入，八不共聲聞辟支佛所作住持甚深。",
        "from": "T34n1723_001:0651b20_10",
        "context_with_next_sentence": true
    },
    {
        "source_sentence": "經唯有六，無第六第八，至下當知。",
        "from": "T34n1723_001:0651b23_11",
        "context_with_next_sentence": true
    },
    {
        "source_sentence": "諸佛道法既盡行之，具行一乘種智之因方得佛果，故今酬因說斯妙法勸脩因行。",
        "from": "T34n1723_001:0651b24_12",
        "context_with_next_sentence": true
    },
    {
        "source_sentence": "酬願因者，〈方便品〉云：「舍利弗善聽！",
        "from": "T34n1723_001:0651b26_13",
        "context_with_next_sentence": true
    },
    {
        "source_sentence": "我本立誓願，欲令一切眾，如我等無異。",
        "from": "T34n1723_001:0651b26_14",
        "context_with_next_sentence": true
    },
    {
        "source_sentence": "如我昔所願，今者已滿足，化一切眾生，令入於佛道。」",
        "from": "T34n1723_001:0651b27_15",
        "context_with_next_sentence": true
    },
    {
        "source_sentence": "〈壽量品〉云：「每自作是念，以何令眾生得入於佛道、速成就佛身。」",
        "from": "T34n1723_001:0651b29_16",
        "context_with_next_sentence": true
    },
    {
        "source_sentence": "若昔因中、若今果位，皆每發願令眾生猶如我身得入佛道，故酬本願而說此經；亦令眾生發此願故，行願相符致出世故。",
        "from": "T34n1723_001:0651c01_17",
        "context_with_next_sentence": true
    },
    {
        "source_sentence": "酬求因者，〈天授品〉云：「吾於過去求《法華經》無有懈倦，於多劫中常作國王，求大菩提曾不退轉。",
        "from": "T34n1723_001:0651c04_18",
        "context_with_next_sentence": true
    },
    {
        "source_sentence": "擊鼓宣令四方，時有仙人來白王言：我有大乘名『妙法蓮華經』，若不違我，當為宣說。",
        "from": "T34n1723_001:0651c06_19",
        "context_with_next_sentence": true
    },
    {
        "source_sentence": "王聞仙人言歡喜踊躍，即隨仙人供給所須，乃至以身而為床座身心無倦，奉事仙人經於千歲，為求法故令無所乏。",
        "from": "T34n1723_001:0651c08_20",
        "context_with_next_sentence": true
    },
    {
        "source_sentence": "爾時王者今我身是，時仙人者今提婆達多是。」",
        "from": "T34n1723_001:0651c11_21",
        "context_with_next_sentence": true
    },
    {
        "source_sentence": "以佛過去願行雖成必由緣會，恒重此經，於善友所專事求之。",
        "from": "T34n1723_001:0651c12_22",
        "context_with_next_sentence": true
    },
    {
        "source_sentence": "故今宣說令生求重。",
        "from": "T34n1723_001:0651c14_23",
        "context_with_next_sentence": true
    },
    {
        "source_sentence": "酬持因者，前八甚深中，第一佛曾親近百千萬億無數諸佛名受持讀誦甚深。",
        "from": "T34n1723_001:0651c14_24",
        "context_with_next_sentence": true
    },
    {
        "source_sentence": "初依菩薩供五恒佛，第二依菩薩供六恒佛，第三依菩薩供七恒佛，第四依菩薩供八恒佛，值多善友長時受持。",
        "from": "T34n1723_001:0651c16_25",
        "context_with_next_sentence": true
    },
    {
        "source_sentence": "又釋迦如來過去自為常不輕菩薩，於威音王佛滅後行不輕行，臨終之時聞虛空中說《法華經》二十千萬億偈，悉能受持。",
        "from": "T34n1723_001:0651c19_26",
        "context_with_next_sentence": true
    },
    {
        "source_sentence": "即得如上六根清淨，更增壽命二百萬億那由他歲，廣說此經。",
        "from": "T34n1723_001:0651c22_27",
        "context_with_next_sentence": true
    },
    {
        "source_sentence": "命終之後，得值二千億佛皆號日月燈明，常持此經。",
        "from": "T34n1723_001:0651c23_28",
        "context_with_next_sentence": true
    },
    {
        "source_sentence": "以是因緣又值二千億佛同號雲自在燈王，亦於此諸佛法中受持此經，常獲如上六根清淨，其常不輕即我身是，故為往時常持此經，今者說之勸常受持。",
        "from": "T34n1723_001:0651c24_29",
        "context_with_next_sentence": true
    },
    {
        "source_sentence": "酬相因者，既成佛已將說此經，先為菩薩說《無量義經》，次入無量義處三昧。",
        "from": "T34n1723_001:0651c28_30",
        "context_with_next_sentence": true
    },
    {
        "source_sentence": "天雨四華、地振六種，四眾瞻仰、八部歡喜，放豪光以遠矚，眾見此已疑生。",
        "from": "T34n1723_001:0652a01_31",
        "context_with_next_sentence": true
    },
    {
        "source_sentence": "彌勒發問，文殊告言：「如我惟忖！",
        "from": "T34n1723_001:0652a03_32",
        "context_with_next_sentence": true
    },
    {
        "source_sentence": "今佛世尊欲說大法，雨大法雨、吹大法螺、擊大法鼓、演大法義。",
        "from": "T34n1723_001:0652a04_0",
        "context_with_next_sentence": true
    },
    {
        "source_sentence": "我於過去曾見此瑞，放斯光已即說大法，乃至廣說。",
        "from": "T34n1723_001:0652a05_1",
        "context_with_next_sentence": true
    },
    {
        "source_sentence": "今日如來當說大乘經，名『妙法蓮華』。」",
        "from": "T34n1723_001:0652a06_2",
        "context_with_next_sentence": true
    },
    {
        "source_sentence": "三世諸佛將說此經必先有此種種大相，不同餘經，餘經無此初大相故。",
        "from": "T34n1723_001:0652a07_3",
        "context_with_next_sentence": true
    },
    {
        "source_sentence": "相既非常故須說此，即將說此經先現大相。",
        "from": "T34n1723_001:0652a09_4",
        "context_with_next_sentence": true
    },
    {
        "source_sentence": "先現大相者，為說此經故也。",
        "from": "T34n1723_001:0652a10_5",
        "context_with_next_sentence": true
    },
    {
        "source_sentence": "酬說因者，下云「諸佛如來唯以一大事因緣故出現於世，乃至廣說。",
        "from": "T34n1723_001:0652a11_6",
        "context_with_next_sentence": true
    },
    {
        "source_sentence": "無聲聞弟子但教化菩薩，究竟令得一切種智。」",
        "from": "T34n1723_001:0652a12_7",
        "context_with_next_sentence": true
    },
    {
        "source_sentence": "故三世諸佛成道究竟必說一乘，皆是因中方便趣求。",
        "from": "T34n1723_001:0652a13_8",
        "context_with_next_sentence": true
    },
    {
        "source_sentence": "修學雖滿未曾演說，今時機會不可虛然，故趣宿因說斯妙法。",
        "from": "T34n1723_001:0652a15_9",
        "context_with_next_sentence": true
    },
    {
        "source_sentence": "上來義類經文甚多，恐厭繁廣故略指述。",
        "from": "T34n1723_001:0652a16_10",
        "context_with_next_sentence": true
    },
    {
        "source_sentence": "後酬請者，如經中說，菩薩初生即行七步，放大光明遍照十方，四顧觀視作師子吼，而說偈言：「我生胎分盡，是最末後身，我已得解脫，當復度眾生。」",
        "from": "T34n1723_001:0652a17_11",
        "context_with_next_sentence": true
    },
    {
        "source_sentence": "作是誓已身漸長大，遊出四門見老、病、死及沙門相。",
        "from": "T34n1723_001:0652a21_12",
        "context_with_next_sentence": true
    },
    {
        "source_sentence": "既問識已，欲捨親屬求無上果。",
        "from": "T34n1723_001:0652a22_13",
        "context_with_next_sentence": true
    },
    {
        "source_sentence": "中夜觀察，見諸伎人后妃婇女，狀如臭屍深可厭患，即命車匿令被楗低，諸天捧足夜半出城，行十四由旬，到跋伽婆仙人所住林中，以刀剃髮，持妙寶服貿鹿皮衣，遣車匿歸報父王已。",
        "from": "T34n1723_001:0652a23_14",
        "context_with_next_sentence": true
    },
    {
        "source_sentence": "於熙連河側六師外道所，為降伏彼，六年苦行，懃苦過彼，日食麻麥，厭其非道遂食乳糜。",
        "from": "T34n1723_001:0652a28_15",
        "context_with_next_sentence": true
    },
    {
        "source_sentence": "受吉祥草，詣菩提樹坐金剛座，以智慧力降伏魔軍，證大菩提永出三界。",
        "from": "T34n1723_001:0652b01_16",
        "context_with_next_sentence": true
    },
    {
        "source_sentence": "是時三千大千世界主及餘天等，來詣佛所請轉法輪，化佛讚揚勸且權說，時機未熟且說方便未說實法。",
        "from": "T34n1723_001:0652b03_0",
        "context_with_next_sentence": true
    },
    {
        "source_sentence": "今既合宜，鶖子等請說乘權實之境，文殊等請說乘安樂之行，彌勒等請說身真應之果。",
        "from": "T34n1723_001:0652b05_1",
        "context_with_next_sentence": true
    },
    {
        "source_sentence": "故下經云：「我始坐道場，觀樹亦經行，於三七日中，常思惟是事。",
        "from": "T34n1723_001:0652b07_2",
        "context_with_next_sentence": true
    },
    {
        "source_sentence": "乃至尋念過去佛，所行方便力，我今所得道，亦應說三乘。",
        "from": "T34n1723_001:0652b09_3",
        "context_with_next_sentence": true
    },
    {
        "source_sentence": "作是思惟時，十方佛皆現梵音慰喻我：善哉釋迦文！",
        "from": "T34n1723_001:0652b10_4",
        "context_with_next_sentence": true
    },
    {
        "source_sentence": "隨諸一切佛，而用方便力。」",
        "from": "T34n1723_001:0652b11_5",
        "context_with_next_sentence": true
    },
    {
        "source_sentence": "由是方便且說三乘。",
        "from": "T34n1723_001:0652b12_6",
        "context_with_next_sentence": true
    },
    {
        "source_sentence": "今機宜熟，鶖子等請演暢真宗顯斯一實。",
        "from": "T34n1723_001:0652b12_7",
        "context_with_next_sentence": true
    },
    {
        "source_sentence": "故下經云：「汝已慇懃三請，吾今豈得不說。」",
        "from": "T34n1723_001:0652b13_8",
        "context_with_next_sentence": true
    },
    {
        "source_sentence": "〈安樂行品〉中，文殊發請，世尊廣說四安樂行。",
        "from": "T34n1723_001:0652b14_9",
        "context_with_next_sentence": true
    },
    {
        "source_sentence": "〈壽量品〉中亦復如是，彌勒三請，佛言：汝等當信解如來誠諦之語。",
        "from": "T34n1723_001:0652b15_10",
        "context_with_next_sentence": true
    },
    {
        "source_sentence": "三遍勸信，方說身之真應，故為酬請說是《法華》。",
        "from": "T34n1723_001:0652b17_11",
        "context_with_next_sentence": true
    },
    {
        "source_sentence": "破疑執中有二：一破疑，二破執。",
        "from": "T34n1723_001:0652b19_0",
        "context_with_next_sentence": true
    },
    {
        "source_sentence": "破疑者，佛自成道唯記菩薩當得菩提，不說聲聞有得佛果。",
        "from": "T34n1723_001:0652b19_1",
        "context_with_next_sentence": true
    },
    {
        "source_sentence": "聲聞等疑永不作佛，故舍利弗深自感傷失於如來無量知見，乃至廣說。",
        "from": "T34n1723_001:0652b21_2",
        "context_with_next_sentence": true
    },
    {
        "source_sentence": "而今從佛聞所未聞未曾有法，斷諸疑悔，諸小菩薩昔聞大乘，亦疑菩薩獨得菩提、聲聞無分，或不定性諸小菩薩，疑佛菩提己亦無分。",
        "from": "T34n1723_001:0652b23_3",
        "context_with_next_sentence": true
    },
    {
        "source_sentence": "由是三乘俱有疑網。",
        "from": "T34n1723_001:0652b26_4",
        "context_with_next_sentence": true
    },
    {
        "source_sentence": "由此經云：「聲聞若菩薩，聞我所說法，乃至於一偈，皆成佛無疑。」",
        "from": "T34n1723_001:0652b26_5",
        "context_with_next_sentence": true
    },
    {
        "source_sentence": "又云：「諸求三乘人，若有疑悔者，佛當為除斷，令盡無有餘。」",
        "from": "T34n1723_001:0652b28_6",
        "context_with_next_sentence": true
    },
    {
        "source_sentence": "又云：「菩薩聞是法，疑網皆已除，千二百羅漢，悉亦當作佛。」",
        "from": "T34n1723_001:0652b29_7",
        "context_with_next_sentence": true
    },
    {
        "source_sentence": "此中破疑亦兼破悔，昔悔修小不得作佛，今聞得作悔所以除，知小乃為大之因故。",
        "from": "T34n1723_001:0652c02_0",
        "context_with_next_sentence": true
    },
    {
        "source_sentence": "疑通三乘，悔唯小有，以寬攝狹，但說破疑不說除悔，至後卷中當釋差別，故為破疑說斯妙法。",
        "from": "T34n1723_001:0652c04_0",
        "context_with_next_sentence": true
    },
    {
        "source_sentence": "後破執者，聲聞有二：一決定種姓，得聲聞果定入無餘身灰智滅。",
        "from": "T34n1723_001:0652c06_1",
        "context_with_next_sentence": true
    },
    {
        "source_sentence": "故諸經云：「餘人善根涅槃時盡，菩薩善根不爾。」",
        "from": "T34n1723_001:0652c07_2",
        "context_with_next_sentence": true
    },
    {
        "source_sentence": "二退已還發大菩提心，初是定姓、後不定姓。",
        "from": "T34n1723_001:0652c09_3",
        "context_with_next_sentence": true
    },
    {
        "source_sentence": "然《瑜伽》及《法華論》說聲聞有四：一決定種姓，亦名趣寂。",
        "from": "T34n1723_001:0652c10_4",
        "context_with_next_sentence": true
    },
    {
        "source_sentence": "二增上慢，此是凡夫得第四禪謂阿羅漢。",
        "from": "T34n1723_001:0652c11_5",
        "context_with_next_sentence": true
    },
    {
        "source_sentence": "三退已還發大菩提心，亦名不定種姓。",
        "from": "T34n1723_001:0652c12_6",
        "context_with_next_sentence": true
    },
    {
        "source_sentence": "且法華會得記，聲聞名退菩提心，舍利弗等皆是此類，故經自云：「告舍利弗：我昔教汝志願佛道，汝今悉忘，而便自謂已得滅度。」",
        "from": "T34n1723_001:0652c13_7",
        "context_with_next_sentence": true
    },
    {
        "source_sentence": "《優婆塞經》說：「舍利弗修大乘道經六十劫，因施眼故，大行難成退求小果。」",
        "from": "T34n1723_001:0652c16_8",
        "context_with_next_sentence": true
    },
    {
        "source_sentence": "鶖子亦言，世世已曾從佛受化。",
        "from": "T34n1723_001:0652c18_9",
        "context_with_next_sentence": true
    },
    {
        "source_sentence": "〈化城喻品〉說十六王子所教化眾生過去結緣之始，由是故名退菩提心，非不定姓皆是退類，亦有昔日未求於大，今者但從小果趣大，不定姓故。",
        "from": "T34n1723_001:0652c18_10",
        "context_with_next_sentence": true
    },
    {
        "source_sentence": "四者應化，應化非真。",
        "from": "T34n1723_001:0652c22_11",
        "context_with_next_sentence": true
    },
    {
        "source_sentence": "《攝大乘》說：「諸大菩薩及佛等化示為聲聞，引實聲聞向大乘故，富樓那等即其類也。」",
        "from": "T34n1723_001:0652c22_12",
        "context_with_next_sentence": true
    },
    {
        "source_sentence": "《法華論》云：「此中唯為二聲聞記，謂退心、應化。",
        "from": "T34n1723_001:0652c24_13",
        "context_with_next_sentence": true
    },
    {
        "source_sentence": "其趣寂者及增上慢，佛不與記，根未熟故。」",
        "from": "T34n1723_001:0652c25_14",
        "context_with_next_sentence": true
    },
    {
        "source_sentence": "菩薩與記，雖復總言：汝行菩薩道當得作佛；論言與記令發心故，退菩提心正當根熟，為說一乘正破其執。",
        "from": "T34n1723_001:0652c26_15",
        "context_with_next_sentence": true
    },
    {
        "source_sentence": "應化非真，無執可破，示相可爾。",
        "from": "T34n1723_001:0652c29_16",
        "context_with_next_sentence": true
    },
    {
        "source_sentence": "其增上慢既是異生，根現未熟，故佛不與記。",
        "from": "T34n1723_001:0653a01_17",
        "context_with_next_sentence": true
    },
    {
        "source_sentence": "菩薩與記者，即常不輕為具因，記令信有佛姓，復漸發心脩大行故。",
        "from": "T34n1723_001:0653a02_18",
        "context_with_next_sentence": true
    },
    {
        "source_sentence": "其趣寂者既無大乘姓，何得論其熟與不熟？",
        "from": "T34n1723_001:0653a04_19",
        "context_with_next_sentence": true
    },
    {
        "source_sentence": "應言趣寂由無大姓，根不熟故佛不與記。",
        "from": "T34n1723_001:0653a05_20",
        "context_with_next_sentence": true
    },
    {
        "source_sentence": "菩薩與記具理姓因，漸令信大，不愚法故。",
        "from": "T34n1723_001:0653a06_21",
        "context_with_next_sentence": true
    },
    {
        "source_sentence": "非根未熟後可當熟，故非菩薩與記，令發趣大乘心，言當作佛。",
        "from": "T34n1723_001:0653a07_22",
        "context_with_next_sentence": true
    },
    {
        "source_sentence": "菩薩願心方便化之令生信意，如《般若經》「我皆令入無餘涅槃，非皆入盡」，菩薩記於趣寂亦爾。",
        "from": "T34n1723_001:0653a08_23",
        "context_with_next_sentence": true
    },
    {
        "source_sentence": "若許趣寂同增上慢，不但不得名為趣寂，甚違諸教，義不相叶。",
        "from": "T34n1723_001:0653a11_24",
        "context_with_next_sentence": true
    },
    {
        "source_sentence": "由趣寂者與增上慢合一處說，翻譯之主同言根未熟令其發心，正義應言趣寂根未熟故不與記，菩薩與記令發信解大乘心故；增上慢者根未熟故佛不與記，菩薩與記令發趣向大乘心故。",
        "from": "T34n1723_001:0653a12_25",
        "context_with_next_sentence": true
    },
    {
        "source_sentence": "若趣寂者後亦作佛，違《涅槃》等處處教文。",
        "from": "T34n1723_001:0653a17_26",
        "context_with_next_sentence": true
    },
    {
        "source_sentence": "菩薩亦二：一者頓悟，二者漸悟。",
        "from": "T34n1723_001:0653a18_27",
        "context_with_next_sentence": true
    },
    {
        "source_sentence": "漸悟有二義：一者若從得二乘果發心向大名為漸悟，由生數小或全無故。",
        "from": "T34n1723_001:0653a18_28",
        "context_with_next_sentence": true
    },
    {
        "source_sentence": "若從二凡而歸於大即頓悟攝，未曾悟證二乘果故。",
        "from": "T34n1723_001:0653a20_29",
        "context_with_next_sentence": true
    },
    {
        "source_sentence": "生數猶多不名漸悟，故《涅槃經》但說聖人八萬劫等，不說異生迴心劫數。",
        "from": "T34n1723_001:0653a21_30",
        "context_with_next_sentence": true
    },
    {
        "source_sentence": "二者但從曾發二心曾修二行，來歸大者皆名漸悟。",
        "from": "T34n1723_001:0653a23_31",
        "context_with_next_sentence": true
    },
    {
        "source_sentence": "具彼姓故修彼行故，聞思悟解亦名為悟，何必證悟？",
        "from": "T34n1723_001:0653a24_32",
        "context_with_next_sentence": true
    },
    {
        "source_sentence": "況復亦有生數小者，謂已定生即此生時及一坐順決擇分等。",
        "from": "T34n1723_001:0653a26_33",
        "context_with_next_sentence": true
    },
    {
        "source_sentence": "經據劫定但說聖人，何妨異生有生數小者？",
        "from": "T34n1723_001:0653a27_34",
        "context_with_next_sentence": true
    },
    {
        "source_sentence": "此經所說一乘之理，論雖言為二聲聞說謂退心、應化，法華一會正唯為退菩提心說，兼亦為應化，滿慈子等亦在會故。",
        "from": "T34n1723_001:0653a28_35",
        "context_with_next_sentence": true
    },
    {
        "source_sentence": "若准《攝論》合以十義說於一乘，義兼為三理亦無失，決定種姓不愚法故，不定種姓迴求大故，其應化者為化記故。",
        "from": "T34n1723_001:0653b02_36",
        "context_with_next_sentence": true
    },
    {
        "source_sentence": "雖亦可為二菩薩說，正宗唯為漸悟者說。",
        "from": "T34n1723_001:0653b05_37",
        "context_with_next_sentence": true
    },
    {
        "source_sentence": "故下經云：「菩薩聞是法，疑網皆已除」，義兼頓悟於理未爽。",
        "from": "T34n1723_001:0653b06_38",
        "context_with_next_sentence": true
    },
    {
        "source_sentence": "《攝論》十義解一乘云：「為引攝一類，及任持所餘，由不定種姓，諸佛說一乘。」",
        "from": "T34n1723_001:0653b07_39",
        "context_with_next_sentence": true
    },
    {
        "source_sentence": "所引攝一類即退菩提心聲聞。",
        "from": "T34n1723_001:0653b09_40",
        "context_with_next_sentence": true
    },
    {
        "source_sentence": "及任持所餘即漸悟菩薩、退菩提心聲聞，執著小果自謂究竟故。",
        "from": "T34n1723_001:0653b10_41",
        "context_with_next_sentence": true
    },
    {
        "source_sentence": "舍利弗言：我悉除邪見，於空法得證，爾時心自謂，得至於滅度。",
        "from": "T34n1723_001:0653b11_42",
        "context_with_next_sentence": true
    },
    {
        "source_sentence": "迦葉亦言：佛令我等出於三界得涅槃證，於菩薩法不生一念好樂之心。",
        "from": "T34n1723_001:0653b13_43",
        "context_with_next_sentence": true
    },
    {
        "source_sentence": "此皆昔時執著小意。",
        "from": "T34n1723_001:0653b14_44",
        "context_with_next_sentence": true
    },
    {
        "source_sentence": "即《攝論》云：「三種練磨心，斷除四處障，緣法義為境。」",
        "from": "T34n1723_001:0653b15_45",
        "context_with_next_sentence": true
    },
    {
        "source_sentence": "四處者：一二乘作意，二諸疑離疑，三於所聞思法中言我能然餘不能爾，四於骨瑣乃至菩提執著分別。",
        "from": "T34n1723_001:0653b16_46",
        "context_with_next_sentence": true
    },
    {
        "source_sentence": "二乘作意者，執二果為極故，為斷此執而說此經，漸悟菩薩執佛菩提於己無分，欲生退敗還住二乘，為任持此而不令退。",
        "from": "T34n1723_001:0653b19_47",
        "context_with_next_sentence": true
    },
    {
        "source_sentence": "又復頓悟諸小菩薩，執唯已依大乘修行可得成佛，已住聲聞不得作佛。",
        "from": "T34n1723_001:0653b22_48",
        "context_with_next_sentence": true
    },
    {
        "source_sentence": "今破此執，顯二乘非極，住二乘者亦得作佛，故說是經。",
        "from": "T34n1723_001:0653b23_49",
        "context_with_next_sentence": true
    },
    {
        "source_sentence": "由此《攝論》斷四處言一二乘作意，二言我能然餘不能爾，即此二種諸疑離疑，即是前也。",
        "from": "T34n1723_001:0653b25_50",
        "context_with_next_sentence": true
    },
    {
        "source_sentence": "彰記行中有二：一彰記，二彰行。",
        "from": "T34n1723_001:0653b28_0",
        "context_with_next_sentence": true
    },
    {
        "source_sentence": "初彰記者，佛自成道未為聲聞授菩提記，今為授記故說是經。",
        "from": "T34n1723_001:0653b28_1",
        "context_with_next_sentence": true
    },
    {
        "source_sentence": "故下經云：「我設是方便，令得入佛慧，未曾說汝等，當得成佛道。",
        "from": "T34n1723_001:0653c01_2",
        "context_with_next_sentence": true
    },
    {
        "source_sentence": "所以未曾說，說時未至故；今正是其時，決定說大乘。",
        "from": "T34n1723_001:0653c02_3",
        "context_with_next_sentence": true
    },
    {
        "source_sentence": "又迦葉言：又今我等年已朽邁，於佛教化菩薩阿耨多羅三藐三菩提法，不生一念好樂之心，我等今於佛前聞授聲聞阿耨多羅三藐三菩提記，心皆歡喜得未曾有。」",
        "from": "T34n1723_001:0653c04_4",
        "context_with_next_sentence": true
    },
    {
        "source_sentence": "又云：「或說修多羅、伽陀及本事、本生、未曾有。",
        "from": "T34n1723_001:0653c08_0",
        "context_with_next_sentence": true
    },
    {
        "source_sentence": "亦說於因緣、譬喻并祇夜、優婆提舍經。」",
        "from": "T34n1723_001:0653c09_1",
        "context_with_next_sentence": true
    },
    {
        "source_sentence": "唯為聲聞說此九部，不說授記、方廣、自說，故此以前未為授記，今為授記故說是經。",
        "from": "T34n1723_001:0653c10_0",
        "context_with_next_sentence": true
    },
    {
        "source_sentence": "後彰行者，今說菩薩一乘之行，一乘正是菩薩行。",
        "from": "T34n1723_001:0653c12_1",
        "context_with_next_sentence": true
    },
    {
        "source_sentence": "故下經云：「有佛子心淨，柔軟亦利根，無量諸佛所，而行深妙道，為此諸佛子，說是大乘經。」",
        "from": "T34n1723_001:0653c13_2",
        "context_with_next_sentence": true
    },
    {
        "source_sentence": "又云：「聲聞若菩薩，聞我所說法，乃至於一偈，皆成佛無疑。」",
        "from": "T34n1723_001:0653c15_3",
        "context_with_next_sentence": true
    },
    {
        "source_sentence": "又云：「舍利弗！",
        "from": "T34n1723_001:0653c16_4",
        "context_with_next_sentence": true
    },
    {
        "source_sentence": "諸佛如來，但教化菩薩，諸有所作常為一事故。」",
        "from": "T34n1723_001:0653c17_0",
        "context_with_next_sentence": true
    },
    {
        "source_sentence": "要由修福、慧，照有、空，尋教詮、究玄理，真解起、悟一乘。",
        "from": "T34n1723_001:0653c18_1",
        "context_with_next_sentence": true
    },
    {
        "source_sentence": "又且一乘有因有果，因即七地四菩薩行，下隨所應並皆具配；果即佛位菩提、涅槃。",
        "from": "T34n1723_001:0653c19_2",
        "context_with_next_sentence": true
    },
    {
        "source_sentence": "在三身中此皆攝盡。",
        "from": "T34n1723_001:0653c21_3",
        "context_with_next_sentence": true
    },
    {
        "source_sentence": "又三周說一乘，明一乘境，〈安樂行品〉等明一乘行，〈壽量品〉等明一乘果，明境欲發聲聞心，明行令修菩薩行，因此方期佛果功德，故為彰菩薩行說是《法華經》。",
        "from": "T34n1723_001:0653c22_0",
        "context_with_next_sentence": true
    },
    {
        "source_sentence": "利今後中有二：一利今，二利後。",
        "from": "T34n1723_001:0653c26_0",
        "context_with_next_sentence": true
    },
    {
        "source_sentence": "初利今者，法華一會所有凡聖，宜聞法華而得益故，此有二類：一果記利，二現證利。",
        "from": "T34n1723_001:0653c26_1",
        "context_with_next_sentence": true
    },
    {
        "source_sentence": "果記利者，即為三機世尊三周說一乘義，會二破二以利益今。",
        "from": "T34n1723_001:0653c28_2",
        "context_with_next_sentence": true
    },
    {
        "source_sentence": "〈方便品〉下至〈譬喻品〉鶖子得記八部喜讚已來為第一周。",
        "from": "T34n1723_001:0654a01_3",
        "context_with_next_sentence": true
    },
    {
        "source_sentence": "經云：「諸佛世尊唯以一大事因緣故出現於世，乃至諸佛以方便力於一佛乘分別說三。」",
        "from": "T34n1723_001:0654a02_4",
        "context_with_next_sentence": true
    },
    {
        "source_sentence": "故舍利弗聞是說已，〈譬喻品〉中深生領解，佛述成已便得授記。",
        "from": "T34n1723_001:0654a04_5",
        "context_with_next_sentence": true
    },
    {
        "source_sentence": "其〈譬喻品〉中舍利弗請下佛說譬喻，并〈信解品〉、〈藥草喻品〉、〈授記品〉為第二周。",
        "from": "T34n1723_001:0654a06_6",
        "context_with_next_sentence": true
    },
    {
        "source_sentence": "〈譬喻品〉云：「如來亦復如是，為一切眾生之父，乃至舍利弗以是因緣當知諸佛方便力故於一佛乘分別說三。」",
        "from": "T34n1723_001:0654a08_0",
        "context_with_next_sentence": true
    },
    {
        "source_sentence": "大迦葉等聞是說已，〈信解品〉中方生領悟，〈藥草喻品〉佛重述成，〈授記品〉中佛便為大迦葉、須菩提、摩訶迦旃延、大目犍連四人授記。",
        "from": "T34n1723_001:0654a10_1",
        "context_with_next_sentence": true
    },
    {
        "source_sentence": "其〈化城喻品〉、〈五百弟子授記品〉、〈授學無學人記品〉為第三周。",
        "from": "T34n1723_001:0654a13_2",
        "context_with_next_sentence": true
    },
    {
        "source_sentence": "〈化城喻品〉初說大通智勝佛事令其憶念，復云：「諸比丘！",
        "from": "T34n1723_001:0654a14_3",
        "context_with_next_sentence": true
    },
    {
        "source_sentence": "若如來自知涅槃時到，乃至但是如來方便之力，於一佛乘分別說三。」",
        "from": "T34n1723_001:0654a16_4",
        "context_with_next_sentence": true
    },
    {
        "source_sentence": "富樓那等聞是說已，於〈五百弟子授記品〉中深生領解，佛述成已便為五百弟子及學無學人授記，即是利今聲聞眾也。",
        "from": "T34n1723_001:0654a17_5",
        "context_with_next_sentence": true
    },
    {
        "source_sentence": "經出六處示現授記：一者別記，舍利弗及四大聲聞眾所知識，名號不同故與別記。",
        "from": "T34n1723_001:0654a20_6",
        "context_with_next_sentence": true
    },
    {
        "source_sentence": "二者同記，富樓那等五百人千二百人，同一名故俱時與記。",
        "from": "T34n1723_001:0654a22_7",
        "context_with_next_sentence": true
    },
    {
        "source_sentence": "三者後記，學、無學等非眾所知識，共同一號就下根中後時與記。",
        "from": "T34n1723_001:0654a23_8",
        "context_with_next_sentence": true
    },
    {
        "source_sentence": "四無怨記，示現如來無怨惡故，與提婆達多記。",
        "from": "T34n1723_001:0654a25_9",
        "context_with_next_sentence": true
    },
    {
        "source_sentence": "五通行記，顯示女人在家出家修菩薩行皆證佛果，故與比丘尼及天女記。",
        "from": "T34n1723_001:0654a26_10",
        "context_with_next_sentence": true
    },
    {
        "source_sentence": "此上五記說今時益皆如來記。",
        "from": "T34n1723_001:0654a28_11",
        "context_with_next_sentence": true
    },
    {
        "source_sentence": "六具因記，常不輕菩薩禮拜讚歎言「我不輕汝，汝等皆當作佛」，示現眾生皆有佛性故，此之一種菩薩與記，說往時益。",
        "from": "T34n1723_001:0654a29_0",
        "context_with_next_sentence": true
    },
    {
        "source_sentence": "初三及第五利聞《法華》記，餘之二種非由聞此記。",
        "from": "T34n1723_001:0654b02_1",
        "context_with_next_sentence": true
    },
    {
        "source_sentence": "然前五記並名利今，即果記利也。",
        "from": "T34n1723_001:0654b04_0",
        "context_with_next_sentence": true
    },
    {
        "source_sentence": "然諸聲聞授記以後，受變易生，相狀體義至後當知。",
        "from": "T34n1723_001:0654b04_1",
        "context_with_next_sentence": true
    },
    {
        "source_sentence": "現證利者，復有多種，如〈提婆達多品〉雖龍宮涌出龍女道成皆由法華，非靈山會益，略而不說。",
        "from": "T34n1723_001:0654b06_0",
        "context_with_next_sentence": true
    },
    {
        "source_sentence": "唯有龍女成道演說法時，娑婆世界菩薩、聲聞、天龍八部、人與非人皆遙見彼龍女成佛，普為時會人天說法，心大歡喜悉遙敬禮。",
        "from": "T34n1723_001:0654b08_1",
        "context_with_next_sentence": true
    },
    {
        "source_sentence": "無量眾生聞法悟解得不退轉，無量眾生得受道記，無垢世界六返震動，娑婆世界三千眾生住不退地，三千眾生發菩提心而得受記，合四位益。",
        "from": "T34n1723_001:0654b11_2",
        "context_with_next_sentence": true
    },
    {
        "source_sentence": "〈分別功德品〉有十一位得證，一位發心。",
        "from": "T34n1723_001:0654b14_3",
        "context_with_next_sentence": true
    },
    {
        "source_sentence": "佛說是如來壽量長遠時，六百八十萬億那由他恒河沙眾生得無生法忍，千億菩薩摩訶薩得聞持陀羅尼門；復一世界微塵數菩薩摩訶薩得樂說辨才，一世界微塵數菩薩摩訶薩得百千萬億無量旋陀羅尼，三千大千世界微塵數菩薩摩訶薩能轉不退轉法輪，二千國土微塵數菩薩摩訶薩能轉清淨法輪，小千國土微塵數菩薩摩訶薩八生當得，四四天下四生當得，三四天下三生當得，二四天下二生當得，一四天下微塵數菩薩摩訶薩一生當得阿耨多羅三藐三菩提；復有八世界微塵數眾生皆發阿耨多羅三藐三菩提心。",
        "from": "T34n1723_001:0654b15_4",
        "context_with_next_sentence": true
    },
    {
        "source_sentence": "如說〈藥王品〉，八萬四千菩薩得解一切眾生語言陀羅尼。",
        "from": "T34n1723_001:0654b28_0",
        "context_with_next_sentence": true
    },
    {
        "source_sentence": "說〈妙音品〉，八萬四千人得現一切色身三昧，四萬二千天子得無生法忍，華德菩薩得法華三昧。",
        "from": "T34n1723_001:0654b29_1",
        "context_with_next_sentence": true
    },
    {
        "source_sentence": "說〈觀音品〉，八萬四千眾生皆發無等等阿耨多羅三藐三菩提心。",
        "from": "T34n1723_001:0654c02_2",
        "context_with_next_sentence": true
    },
    {
        "source_sentence": "說〈陀羅尼品〉，六萬八千人得無生法忍。",
        "from": "T34n1723_001:0654c04_0",
        "context_with_next_sentence": true
    },
    {
        "source_sentence": "說〈妙莊嚴王本事品〉，八萬四千人遠塵離垢得法眼淨。",
        "from": "T34n1723_001:0654c04_1",
        "context_with_next_sentence": true
    },
    {
        "source_sentence": "說〈普賢勸發品〉，恒河沙等無量無邊菩薩得百萬旋陀羅尼，三千大千世界微塵等菩薩行普賢道。",
        "from": "T34n1723_001:0654c06_2",
        "context_with_next_sentence": true
    },
    {
        "source_sentence": "前之五記記當得佛，此二十五類現證因位，並是利今，故說法華後利後者，散席以後因《法華經》所獲功德皆是利後。",
        "from": "T34n1723_001:0654c08_3",
        "context_with_next_sentence": true
    },
    {
        "source_sentence": "〈隨喜功德品〉說第五十人一聞《法華經》能隨喜者功德，過於布施四百萬億那由他三千大千世界眾生金銀七寶，又勝令得阿羅漢果。",
        "from": "T34n1723_001:0654c11_4",
        "context_with_next_sentence": true
    },
    {
        "source_sentence": "若往僧房須臾聽《法華經》者，生生常乘象馬車乘七寶輦輿及乘天宮；若復分坐令他聽者，生生常得帝釋坐處梵王坐處；若復勸人往聽法華，生生常與陀羅尼菩薩共生一處終不瘖瘂，乃至當來見佛聞法信受教誨。",
        "from": "T34n1723_001:0654c14_5",
        "context_with_next_sentence": true
    },
    {
        "source_sentence": "〈法師功德品〉說若善男子、善女人受持是法華經，若讀、若誦、若解說、若書寫，是人當得八百眼功德，千二百耳功德，八百鼻功德，千二百舌功德，八百身功德，千二百意功德，以是功德莊嚴六根皆令清淨。",
        "from": "T34n1723_001:0654c19_6",
        "context_with_next_sentence": true
    },
    {
        "source_sentence": "乃至〈普賢品〉云：「若有後世受持讀誦是經典者，是人不復貪著衣服、臥具、飲食、資生之物，所願不虛，亦於現世得其福報。」",
        "from": "T34n1723_001:0654c24_7",
        "context_with_next_sentence": true
    },
    {
        "source_sentence": "是以《遺教經》言：「所應度者皆已度訖，其未度者皆亦已作得度因緣。」",
        "from": "T34n1723_001:0654c27_8",
        "context_with_next_sentence": true
    },
    {
        "source_sentence": "故由說此而與未來作大利益，是名利後故說是經。",
        "from": "T34n1723_001:0654c28_9",
        "context_with_next_sentence": true
    },
    {
        "source_sentence": "顯時機中有二：一顯時，二顯機。",
        "from": "T34n1723_001:0655a02_0",
        "context_with_next_sentence": true
    },
    {
        "source_sentence": "初顯時者，諸佛設教略有二種：一頓，二漸。",
        "from": "T34n1723_001:0655a02_1",
        "context_with_next_sentence": true
    },
    {
        "source_sentence": "頓即被彼大機，頓從凡夫以求佛果，如《勝鬘經》所說一乘，一乘是權、四乘實故。",
        "from": "T34n1723_001:0655a03_2",
        "context_with_next_sentence": true
    },
    {
        "source_sentence": "漸即被彼從小至大機，如此經中所說一乘，一乘是實、二乘權故。",
        "from": "T34n1723_001:0655a05_3",
        "context_with_next_sentence": true
    },
    {
        "source_sentence": "此經多被從彼二乘以求佛果，多是漸教大乘所攝。",
        "from": "T34n1723_001:0655a07_4",
        "context_with_next_sentence": true
    },
    {
        "source_sentence": "古有釋言：教有五時。",
        "from": "T34n1723_001:0655a08_5",
        "context_with_next_sentence": true
    },
    {
        "source_sentence": "第一時者，佛初成道為提謂等五百賈人但說三歸五戒十善世間因果教，即《提謂》等五戒本行經是，未有出世善根器故。",
        "from": "T34n1723_001:0655a08_6",
        "context_with_next_sentence": true
    },
    {
        "source_sentence": "第二時者，佛成道竟三七日外，十二年中唯說三乘有行之教，未為說空，即《阿含》等小乘經是。",
        "from": "T34n1723_001:0655a11_7",
        "context_with_next_sentence": true
    },
    {
        "source_sentence": "第三時者，佛成道竟三十年中，說彼三乘同行空教，即《維摩》、《思益》、《大品》等是。",
        "from": "T34n1723_001:0655a13_8",
        "context_with_next_sentence": true
    },
    {
        "source_sentence": "第四時者，佛成道竟四十年中，說有一乘猶未分明演說佛性常住實相，尚說無常佛果以為真實，即《無量義》、《法華》等是，以前未明一乘義故，此中猶未分明演說常住佛性故。",
        "from": "T34n1723_001:0655a15_9",
        "context_with_next_sentence": true
    },
    {
        "source_sentence": "第五時者，謂雙林中說諸眾生悉有佛性常住佛教，即《涅槃經》、《大悲經》等是。",
        "from": "T34n1723_001:0655a19_10",
        "context_with_next_sentence": true
    },
    {
        "source_sentence": "乍觀可爾，理即不然。",
        "from": "T34n1723_001:0655a21_11",
        "context_with_next_sentence": true
    },
    {
        "source_sentence": "《提謂經》說五百賈人將受五戒先懺悔彼五逆十惡謗法等罪，得四大本淨、五陰本淨、六塵本淨、吾我本淨，時提謂等得不起法忍，三百賈人得柔順忍，二百賈人得須陀洹果，四天王等得柔順忍，三百龍王得信忍，自餘天等皆發無上道意，十億天人皆行菩薩十善。",
        "from": "T34n1723_001:0655a21_12",
        "context_with_next_sentence": true
    },
    {
        "source_sentence": "提謂長者滅三界苦得不起法忍，即是初地或第八地。",
        "from": "T34n1723_001:0655a28_0",
        "context_with_next_sentence": true
    },
    {
        "source_sentence": "又《普曜經》第二七日提謂等五百賈人獻佛麨蜜，佛與授記：汝於來世當得作佛名曰齊成。",
        "from": "T34n1723_001:0655a29_1",
        "context_with_next_sentence": true
    },
    {
        "source_sentence": "云何但言第一唯是世間教也？",
        "from": "T34n1723_001:0655b02_2",
        "context_with_next_sentence": true
    },
    {
        "source_sentence": "但為此日猶未分明說三乘者同所觀諦，故未名轉法輪，至五比丘時方名轉法輪。",
        "from": "T34n1723_001:0655b03_3",
        "context_with_next_sentence": true
    },
    {
        "source_sentence": "次第二時十二年中唯說有教者，覺愛難云：成道五年說《大般若》正明實相；又第七年為八菩薩說《般舟三昧經》，正明眾生五陰本空；又第九年說《鴦掘摩羅三昧經》，第十年中說《如來藏經》，皆明涅槃佛性深理。",
        "from": "T34n1723_001:0655b05_4",
        "context_with_next_sentence": true
    },
    {
        "source_sentence": "又《提謂》、《普曜經》並明菩薩行，又與賈人授記成佛，明初成道已說大乘。",
        "from": "T34n1723_001:0655b10_5",
        "context_with_next_sentence": true
    },
    {
        "source_sentence": "又成道竟第二七日說《十地經》，又《大般若》云：「佛在鹿野轉四諦輪，無量眾生發聲聞心，無量眾生發獨覺心，無量眾生發阿耨多羅三藐三菩提心、行六波羅蜜，無量菩薩得無生法忍、住於初地二地三地乃至十地，無量一生補處菩薩一時成佛。」",
        "from": "T34n1723_001:0655b11_6",
        "context_with_next_sentence": true
    },
    {
        "source_sentence": "云何乃言第二時唯說三乘有教？",
        "from": "T34n1723_001:0655b17_7",
        "context_with_next_sentence": true
    },
    {
        "source_sentence": "是知一雨普潤稟解不同，不可說佛教必有先後。",
        "from": "T34n1723_001:0655b18_8",
        "context_with_next_sentence": true
    },
    {
        "source_sentence": "今依古義且破二時，後餘三時並如古人破，乍雖可爾理即不然，恐厭文繁且略應止。",
        "from": "T34n1723_001:0655b19_9",
        "context_with_next_sentence": true
    },
    {
        "source_sentence": "依今新經，頓教大乘但唯一時，與一大機不從小起，教被唯一，故漸次大教乃有三時。",
        "from": "T34n1723_001:0655b21_10",
        "context_with_next_sentence": true
    },
    {
        "source_sentence": "《解深密經》中「佛為勝義生菩薩依於三性說三無性皆是遍計所執性已。",
        "from": "T34n1723_001:0655b23_11",
        "context_with_next_sentence": true
    },
    {
        "source_sentence": "勝義生菩薩深生領解，廣說世間毘濕縛藥、雜綵書地、熟蘇虛空諸譬喻已，世尊讚歎善解所說。",
        "from": "T34n1723_001:0655b25_12",
        "context_with_next_sentence": true
    },
    {
        "source_sentence": "勝義生白言：佛初於一時在波羅痆斯仙人墮處施鹿林中，唯為發趣聲聞乘者，以四諦相轉正法輪，雖是甚奇甚為希有，一切世間無能轉者，而於彼時所轉法輪有上有容，是未了義，是諸諍論安足處所。",
        "from": "T34n1723_001:0655b27_13",
        "context_with_next_sentence": true
    },
    {
        "source_sentence": "世尊在昔第二時中，唯為發趣修大乘者，依一切法皆無自性、無生無滅、本來寂靜自性涅槃，以隱密相轉正法輪，雖更甚奇甚為希有。",
        "from": "T34n1723_001:0655c03_14",
        "context_with_next_sentence": true
    },
    {
        "source_sentence": "而於彼時所轉法輪，亦是有所容受，猶未了義，亦諸諍論安足處所。",
        "from": "T34n1723_001:0655c06_15",
        "context_with_next_sentence": true
    },
    {
        "source_sentence": "世尊于今第三時中，普為發趣一切乘者，依一切法皆無自性、無生無滅、本來寂靜、自性涅槃無自性性，以顯了相轉正法輪，第一甚奇最為希有。",
        "from": "T34n1723_001:0655c08_16",
        "context_with_next_sentence": true
    },
    {
        "source_sentence": "于今，世尊所轉法輪無上、無所容受，是真了義，非諸諍論安足處所。」",
        "from": "T34n1723_001:0655c11_17",
        "context_with_next_sentence": true
    },
    {
        "source_sentence": "依此經文，《阿含經》等為第一時，總密說有，不明有者有其何性。",
        "from": "T34n1723_001:0655c13_18",
        "context_with_next_sentence": true
    },
    {
        "source_sentence": "《大般若》等為第二時，總密說空，不明空者亦空何性。",
        "from": "T34n1723_001:0655c14_19",
        "context_with_next_sentence": true
    },
    {
        "source_sentence": "《華嚴經》等為第三時，顯了說有有依他、圓成，亦顯了說空空所執性。",
        "from": "T34n1723_001:0655c16_20",
        "context_with_next_sentence": true
    },
    {
        "source_sentence": "故《善戒經》等云：「有為無為名為有，我及我所名為空。」",
        "from": "T34n1723_001:0655c17_21",
        "context_with_next_sentence": true
    },
    {
        "source_sentence": "《金光明經》亦說三法輪，謂轉、照、持。",
        "from": "T34n1723_001:0655c18_22",
        "context_with_next_sentence": true
    },
    {
        "source_sentence": "轉四諦法，以空照有，非有非空可任持故。",
        "from": "T34n1723_001:0655c19_23",
        "context_with_next_sentence": true
    },
    {
        "source_sentence": "《涅槃》亦言：「初有醫師教人服乳，由純服乳國人多死。",
        "from": "T34n1723_001:0655c20_24",
        "context_with_next_sentence": true
    },
    {
        "source_sentence": "後有醫師說乳為毒教並令斷，國人並差。",
        "from": "T34n1723_001:0655c22_25",
        "context_with_next_sentence": true
    },
    {
        "source_sentence": "後王有疾，問藥所宜。",
        "from": "T34n1723_001:0655c23_26",
        "context_with_next_sentence": true
    },
    {
        "source_sentence": "醫更藥方以乳和藥。",
        "from": "T34n1723_001:0655c23_27",
        "context_with_next_sentence": true
    },
    {
        "source_sentence": "王瞋問彼：汝先所說乳為毒藥，何故今者令和藥服？",
        "from": "T34n1723_001:0655c24_28",
        "context_with_next_sentence": true
    },
    {
        "source_sentence": "醫答王言：前為純服國人多死，常純服之故說為毒，恐不能斷總令斷之。",
        "from": "T34n1723_001:0655c25_29",
        "context_with_next_sentence": true
    },
    {
        "source_sentence": "案實理者有病宜服，有病不宜；王今此病宜和藥服，正所應可。",
        "from": "T34n1723_001:0655c27_30",
        "context_with_next_sentence": true
    },
    {
        "source_sentence": "佛言：我法亦復如是。」",
        "from": "T34n1723_001:0655c28_31",
        "context_with_next_sentence": true
    },
    {
        "source_sentence": "《法華》亦言：「我等內滅自謂為足，唯了此事更無餘事」，初時教也。",
        "from": "T34n1723_001:0655c29_32",
        "context_with_next_sentence": true
    },
    {
        "source_sentence": "「我等若聞淨佛國土、教化眾生都無欣樂」，第二時教也。",
        "from": "T34n1723_001:0656a01_33",
        "context_with_next_sentence": true
    },
    {
        "source_sentence": "「佛亦如是，現希有事，知樂小者，以方便力調伏其心乃教大智，我等今日得未曾有，非先所望而今自得」，第三時教也。",
        "from": "T34n1723_001:0656a02_34",
        "context_with_next_sentence": true
    },
    {
        "source_sentence": "即同《金光明》、《解深密》等三時教也。",
        "from": "T34n1723_001:0656a05_35",
        "context_with_next_sentence": true
    },
    {
        "source_sentence": "若以偏圓機宜漸次，教但三時非一五等，不可難以一雨普潤三草不同教唯有一；其頓悟之機一果之證，即依此理無三時之教。",
        "from": "T34n1723_001:0656a06_36",
        "context_with_next_sentence": true
    },
    {
        "source_sentence": "若機成漸次，大從小生教定有三，應機說故，將理會教名為一雨；將教就機，說三乘法，或三或一，理不相違。",
        "from": "T34n1723_001:0656a09_37",
        "context_with_next_sentence": true
    },
    {
        "source_sentence": "此經三周說一乘處，多被聲聞，先說《般若》已教其空，破彼有病；彼不愚法既信解已，今說第三時令其歸趣，亦化頓悟因得發心，流通分中證獲無生也。",
        "from": "T34n1723_001:0656a12_38",
        "context_with_next_sentence": true
    },
    {
        "source_sentence": "如前所說亦通頓教，是知一雨滋益別故，為顯第三時真實之教故說此經。",
        "from": "T34n1723_001:0656a15_39",
        "context_with_next_sentence": true
    },
    {
        "source_sentence": "後顯機者，依《涅槃經》唯有一機。",
        "from": "T34n1723_001:0656a17_40",
        "context_with_next_sentence": true
    },
    {
        "source_sentence": "故彼經云：「師子吼者是決定說，一切眾生悉有佛性。」",
        "from": "T34n1723_001:0656a18_41",
        "context_with_next_sentence": true
    },
    {
        "source_sentence": "又云：「眾生亦爾悉皆有心，凡有心者悉皆當得阿耨多羅三藐三菩提。」",
        "from": "T34n1723_001:0656a19_42",
        "context_with_next_sentence": true
    },
    {
        "source_sentence": "此經亦云：「十方佛土中，唯有一乘法，無二亦無三，除佛方便說，但教化菩薩，無聲聞弟子。",
        "from": "T34n1723_001:0656a21_43",
        "context_with_next_sentence": true
    },
    {
        "source_sentence": "乃至廣說，若聲聞若菩薩，聞我說法皆成於佛。」",
        "from": "T34n1723_001:0656a23_44",
        "context_with_next_sentence": true
    },
    {
        "source_sentence": "依此唯有一大乘性。",
        "from": "T34n1723_001:0656a24_45",
        "context_with_next_sentence": true
    },
    {
        "source_sentence": "此經既說一乘被彼大乘根性，然性有二：一理性，《勝鬘》所說如來藏是，二行性，《楞伽》所說如來藏是。",
        "from": "T34n1723_001:0656a24_46",
        "context_with_next_sentence": true
    },
    {
        "source_sentence": "前皆有之，後性或無，談有藏無說皆作佛。",
        "from": "T34n1723_001:0656a27_47",
        "context_with_next_sentence": true
    },
    {
        "source_sentence": "依《善戒經》、《地持論》中唯說有二：一有種姓，二無種姓。",
        "from": "T34n1723_001:0656a28_48",
        "context_with_next_sentence": true
    },
    {
        "source_sentence": "彼經論云性種姓者，無始法爾六處殊勝展轉相續，此依行性有種姓也。",
        "from": "T34n1723_001:0656a29_49",
        "context_with_next_sentence": true
    },
    {
        "source_sentence": "無種姓人無種性故，雖復發心懃行精進，終不能得無上菩提，但以人天善根而成就之，即無性也。",
        "from": "T34n1723_001:0656b02_50",
        "context_with_next_sentence": true
    },
    {
        "source_sentence": "此被有性非被於無，此依行性以說有無，已下多依行性而說，理性遍有故，依有非無勝劣異故。",
        "from": "T34n1723_001:0656b04_51",
        "context_with_next_sentence": true
    },
    {
        "source_sentence": "天親《攝論》亦言：「上乘、下乘有差別故，菩薩、聲聞各分三藏。」",
        "from": "T34n1723_001:0656b06_52",
        "context_with_next_sentence": true
    },
    {
        "source_sentence": "又處處說如來十力中，有根上下智力，此即上乘菩薩藏攝，被上根故，依有非無，依異非同，以通就別。",
        "from": "T34n1723_001:0656b08_53",
        "context_with_next_sentence": true
    },
    {
        "source_sentence": "此經又言：「為求聲聞者說應四諦法，為求緣覺者說應十二因緣法，為求菩薩者說應六波羅蜜法。」",
        "from": "T34n1723_001:0656b10_54",
        "context_with_next_sentence": true
    },
    {
        "source_sentence": "此經說一乘，即為求菩薩者說應六波羅蜜法。",
        "from": "T34n1723_001:0656b13_0",
        "context_with_next_sentence": true
    },
    {
        "source_sentence": "此經下文〈妙莊嚴王品〉八萬四千人遠塵離垢，亦可言被聲聞傍利益故，有無俱彰大小類別，依同非異以別攝通。",
        "from": "T34n1723_001:0656b14_1",
        "context_with_next_sentence": true
    },
    {
        "source_sentence": "《涅槃經》言：「譬如病人有其三種：一者若遇良醫不遇良醫決定可差，即菩薩也。",
        "from": "T34n1723_001:0656b16_2",
        "context_with_next_sentence": true
    },
    {
        "source_sentence": "二者若遇即差、不遇不差，即二乘也。",
        "from": "T34n1723_001:0656b18_3",
        "context_with_next_sentence": true
    },
    {
        "source_sentence": "三者若遇不遇決定不差，即一闡提。」",
        "from": "T34n1723_001:0656b19_4",
        "context_with_next_sentence": true
    },
    {
        "source_sentence": "此經亦言：「輪王、釋、梵是小藥草，聲聞、緣覺是中藥草，大小菩薩名大藥草。」",
        "from": "T34n1723_001:0656b20_5",
        "context_with_next_sentence": true
    },
    {
        "source_sentence": "隨逆次第亦同《涅槃》。",
        "from": "T34n1723_001:0656b22_6",
        "context_with_next_sentence": true
    },
    {
        "source_sentence": "今此唯被菩薩性人，先雖是聲聞後作菩薩故；又亦可言被彼聲聞，如前已說依有非無通別類異。",
        "from": "T34n1723_001:0656b22_7",
        "context_with_next_sentence": true
    },
    {
        "source_sentence": "又《大般若》「善勇猛菩薩言：唯願世尊哀愍我等，為具宣說如來境智，若有情類於聲聞乘姓決定者，聞此法已速能證得自無漏地；於獨覺乘姓決定者，聞此法已速依自乘而得出離；於無上乘姓決定者，聞此法已速證無上正等菩提。",
        "from": "T34n1723_001:0656b25_0",
        "context_with_next_sentence": true
    },
    {
        "source_sentence": "若有情類雖未已入正性離生，而於三乘姓不定者，聞此法已皆發無上正等覺心。」",
        "from": "T34n1723_001:0656c01_1",
        "context_with_next_sentence": true
    },
    {
        "source_sentence": "諸論雖說聖亦迴心，今說不受變易生死，以迴心者故，言未入正性離生。",
        "from": "T34n1723_001:0656c03_2",
        "context_with_next_sentence": true
    },
    {
        "source_sentence": "此經被彼大乘定性、聲聞定性、及不定性，如前已引，然無被彼獨覺機文，有無雙彰以通從別。",
        "from": "T34n1723_001:0656c05_3",
        "context_with_next_sentence": true
    },
    {
        "source_sentence": "又《勝鬘經》言：「譬如大地持四重擔：一大海，二諸山，三草木，四眾生。",
        "from": "T34n1723_001:0656c07_4",
        "context_with_next_sentence": true
    },
    {
        "source_sentence": "如是攝受正法善男子，堪能荷負四種重任，謂離善知識無聞非法眾生，以人天善根而成就之；求聲聞者授聲聞乘；求緣覺者授緣覺乘；求大乘者授以大乘。」",
        "from": "T34n1723_001:0656c09_0",
        "context_with_next_sentence": true
    },
    {
        "source_sentence": "此被大乘可及聲聞，非餘二姓，依有非無通別類異，現當非有。",
        "from": "T34n1723_001:0656c12_1",
        "context_with_next_sentence": true
    },
    {
        "source_sentence": "《楞伽經》云：「佛告大慧：有五種種姓證法。",
        "from": "T34n1723_001:0656c14_2",
        "context_with_next_sentence": true
    },
    {
        "source_sentence": "一聲聞乘姓，二辟支佛乘姓，三如來乘姓，四不定乘姓，五者無姓謂一闡提。",
        "from": "T34n1723_001:0656c15_3",
        "context_with_next_sentence": true
    },
    {
        "source_sentence": "此有二種，一者焚燒一切善根即謗菩薩藏，二者憐愍一切眾生，作佛盡一切眾生界願，是菩薩也。",
        "from": "T34n1723_001:0656c17_4",
        "context_with_next_sentence": true
    },
    {
        "source_sentence": "若眾生不入涅槃我亦不入。",
        "from": "T34n1723_001:0656c19_5",
        "context_with_next_sentence": true
    },
    {
        "source_sentence": "大慧白言：此二何者常不入涅槃？",
        "from": "T34n1723_001:0656c20_6",
        "context_with_next_sentence": true
    },
    {
        "source_sentence": "佛言菩薩常不入涅槃，非焚燒一切善根者，以知諸法本來涅槃，不捨一切諸眾生故。」",
        "from": "T34n1723_001:0656c20_7",
        "context_with_next_sentence": true
    },
    {
        "source_sentence": "此經被聲聞及如來乘姓、不定乘姓及一闡提中大悲菩薩，非獨覺性及斷善者，有、無並說，通、別類異，現斷畢無。",
        "from": "T34n1723_001:0656c23_0",
        "context_with_next_sentence": true
    },
    {
        "source_sentence": "又《大莊嚴論》云：「有五種姓，初四同《楞伽》；第五有二種：一時邊，二畢竟。",
        "from": "T34n1723_001:0656c25_1",
        "context_with_next_sentence": true
    },
    {
        "source_sentence": "時邊即暫時，畢竟謂無因。」",
        "from": "T34n1723_001:0656c27_2",
        "context_with_next_sentence": true
    },
    {
        "source_sentence": "此經被前四，中除獨覺及第五姓，依有及無，當成、不成，通、別類異。",
        "from": "T34n1723_001:0656c27_3",
        "context_with_next_sentence": true
    },
    {
        "source_sentence": "《瑜伽》又說有五種姓，前四同前；第五唯一謂無種姓。",
        "from": "T34n1723_001:0656c29_4",
        "context_with_next_sentence": true
    },
    {
        "source_sentence": "此經被彼與《莊嚴》同。",
        "from": "T34n1723_001:0657a01_5",
        "context_with_next_sentence": true
    },
    {
        "source_sentence": "若以一乘為宗，唯被有菩薩姓不被唯聲聞姓，一雨所潤三草各別，可被聲聞。",
        "from": "T34n1723_001:0657a02_6",
        "context_with_next_sentence": true
    },
    {
        "source_sentence": "《瑜伽》等云：「無間道能遠塵，解脫道能離垢，證此勝智名法眼淨，即是見諦預流果等」，故知非說一乘之處亦被聲聞。",
        "from": "T34n1723_001:0657a04_0",
        "context_with_next_sentence": true
    },
    {
        "source_sentence": "經會既有，故作此通，為被機宜說是經也。",
        "from": "T34n1723_001:0657a06_1",
        "context_with_next_sentence": true
    },
    {
        "source_sentence": "第二明經宗旨，此方先德總判經論有其四宗：一立性宗，《雜心》等是，立五聚法有體性故。",
        "from": "T34n1723_001:0657a08_0",
        "context_with_next_sentence": true
    },
    {
        "source_sentence": "二破性宗，《成實論》是，破法有體唯有相故。",
        "from": "T34n1723_001:0657a10_1",
        "context_with_next_sentence": true
    },
    {
        "source_sentence": "三破相宗，《般若》等是，破法相狀亦成空故。",
        "from": "T34n1723_001:0657a11_2",
        "context_with_next_sentence": true
    },
    {
        "source_sentence": "四顯實宗，《涅槃》、《華嚴》、《法華》等是，顯於真實中道義故。",
        "from": "T34n1723_001:0657a12_3",
        "context_with_next_sentence": true
    },
    {
        "source_sentence": "此經即是第四宗也。",
        "from": "T34n1723_001:0657a13_4",
        "context_with_next_sentence": true
    },
    {
        "source_sentence": "且古經論宗致極多，舊四《阿含》及《僧祇律》大眾部義；《三彌帝論》上座部義；《舍利弗阿毘曇》、《梵網六十二見經》正量部義；《四分律》是法藏部義。",
        "from": "T34n1723_001:0657a13_5",
        "context_with_next_sentence": true
    },
    {
        "source_sentence": "此等經論復是何宗？",
        "from": "T34n1723_001:0657a16_6",
        "context_with_next_sentence": true
    },
    {
        "source_sentence": "然《文殊問經》及《宗輪論》說小乘有二十部，謂大眾部、一說部、說出世部、雞胤部、多聞部、說假部、制多山部、西山住部、北山住部、說一切有部、雪轉部、犢子部、法上部、賢胄部、正量部、密林山部、化地部、法藏部、飲光部、經量部；并大乘二，合二十二宗。",
        "from": "T34n1723_001:0657a17_7",
        "context_with_next_sentence": true
    },
    {
        "source_sentence": "今依文判教，教但有三；若以類准宗，宗乃有八。",
        "from": "T34n1723_001:0657a23_8",
        "context_with_next_sentence": true
    },
    {
        "source_sentence": "教但三者：一多說有宗，諸《阿含》等小乘義是，雖多說有亦不違空。",
        "from": "T34n1723_001:0657a24_9",
        "context_with_next_sentence": true
    },
    {
        "source_sentence": "二多說空宗，《中》、《百》、《十二門》、《般若》等是，雖多說空亦不違有。",
        "from": "T34n1723_001:0657a25_10",
        "context_with_next_sentence": true
    },
    {
        "source_sentence": "三非空有宗，《華嚴》、《深密》、《法華》等是，說有為、無為名之為有，我及我所名為空故，此等三教如前引文。",
        "from": "T34n1723_001:0657a27_11",
        "context_with_next_sentence": true
    },
    {
        "source_sentence": "宗有八者：一我法俱有，犢子部等。",
        "from": "T34n1723_001:0657a29_12",
        "context_with_next_sentence": true
    },
    {
        "source_sentence": "二有法無我，薩婆多等。",
        "from": "T34n1723_001:0657b01_13",
        "context_with_next_sentence": true
    },
    {
        "source_sentence": "三法無去來，大眾部等。",
        "from": "T34n1723_001:0657b02_14",
        "context_with_next_sentence": true
    },
    {
        "source_sentence": "四現通假實，說假部等。",
        "from": "T34n1723_001:0657b02_15",
        "context_with_next_sentence": true
    },
    {
        "source_sentence": "五俗妄真實，說出世部等。",
        "from": "T34n1723_001:0657b03_16",
        "context_with_next_sentence": true
    },
    {
        "source_sentence": "六諸法但名，說一部等。",
        "from": "T34n1723_001:0657b03_17",
        "context_with_next_sentence": true
    },
    {
        "source_sentence": "七勝義皆空，《般若》等經，龍樹等說《中》、《百》論等。",
        "from": "T34n1723_001:0657b04_18",
        "context_with_next_sentence": true
    },
    {
        "source_sentence": "八應理圓實，此《法華》等、無著等說中道教也。",
        "from": "T34n1723_001:0657b05_19",
        "context_with_next_sentence": true
    },
    {
        "source_sentence": "《成實論》義、經部師宗，即當第四現通假實，雖差別義合二十二，據理全差莫過此八。",
        "from": "T34n1723_001:0657b06_20",
        "context_with_next_sentence": true
    },
    {
        "source_sentence": "然《華嚴》云：「如來以一語言中演說無邊契經海。」",
        "from": "T34n1723_001:0657b08_21",
        "context_with_next_sentence": true
    },
    {
        "source_sentence": "《無垢稱經》言：「佛以一音演說法，眾生隨類各得解。」",
        "from": "T34n1723_001:0657b09_22",
        "context_with_next_sentence": true
    },
    {
        "source_sentence": "《無量義經》言：「我成道來四十餘年，常說諸法不生不滅不去不來、無此無彼無得無失，一切無相，但由眾生悟解不同得諸果異。」",
        "from": "T34n1723_001:0657b10_23",
        "context_with_next_sentence": true
    },
    {
        "source_sentence": "《法華》亦言：「一雨普潤，三草二木生長不同。」",
        "from": "T34n1723_001:0657b13_24",
        "context_with_next_sentence": true
    },
    {
        "source_sentence": "《優婆塞戒經》言：「三獸渡河，得淺深別。」",
        "from": "T34n1723_001:0657b14_25",
        "context_with_next_sentence": true
    },
    {
        "source_sentence": "《攝論》亦言：「如末尼天鼓，無思成自事。」",
        "from": "T34n1723_001:0657b15_26",
        "context_with_next_sentence": true
    },
    {
        "source_sentence": "故知諸教本無差別，由機不同遂分大小頓漸之教。",
        "from": "T34n1723_001:0657b16_27",
        "context_with_next_sentence": true
    },
    {
        "source_sentence": "此經且當大漸之教，此依化誘聲聞以歸於大，名之為漸。",
        "from": "T34n1723_001:0657b17_28",
        "context_with_next_sentence": true
    },
    {
        "source_sentence": "〈妙莊嚴王本事品〉中，八萬四千人遠塵離垢得法眼淨，即初果等。",
        "from": "T34n1723_001:0657b19_29",
        "context_with_next_sentence": true
    },
    {
        "source_sentence": "〈壽量品〉中，八世界微塵數眾生發阿耨多羅三藐三菩提心。",
        "from": "T34n1723_001:0657b20_30",
        "context_with_next_sentence": true
    },
    {
        "source_sentence": "〈普門品〉中，八萬四千眾生皆發無等等阿耨多羅三藐三菩提心，可成頓教。",
        "from": "T34n1723_001:0657b22_0",
        "context_with_next_sentence": true
    },
    {
        "source_sentence": "故知頓、漸無別教門，隨機以分，故此通也。",
        "from": "T34n1723_001:0657b23_1",
        "context_with_next_sentence": true
    },
    {
        "source_sentence": "半、滿二教，滿宗所收，生、法二空通二教攝，有作、無作可貫兩門，世俗、勝義隨應分二。",
        "from": "T34n1723_001:0657b24_2",
        "context_with_next_sentence": true
    },
    {
        "source_sentence": "雖知通旨宗義若斯，隨別所明一乘正為宗也。",
        "from": "T34n1723_001:0657b26_3",
        "context_with_next_sentence": true
    },
    {
        "source_sentence": "故下文言：「今此經中唯說一乘，而昔於菩薩前毀訾聲聞樂小法者，然佛實以大乘教化」，故此定以一乘為宗。",
        "from": "T34n1723_001:0657b27_4",
        "context_with_next_sentence": true
    },
    {
        "source_sentence": "一乘之義，至〈方便品〉「一大事因緣」中當廣分別。",
        "from": "T34n1723_001:0657c01_5",
        "context_with_next_sentence": true
    },
    {
        "source_sentence": "第三解經品得名者，且經題目妙法蓮華經名者，梵云「薩達摩奔荼利迦素呾攬」，「薩」者正妙之義。",
        "from": "T34n1723_001:0657c03_0",
        "context_with_next_sentence": true
    },
    {
        "source_sentence": "故法護云「正法華」。",
        "from": "T34n1723_001:0657c05_1",
        "context_with_next_sentence": true
    },
    {
        "source_sentence": "羅什云「妙法蓮華」。",
        "from": "T34n1723_001:0657c05_2",
        "context_with_next_sentence": true
    },
    {
        "source_sentence": "「達磨」，法也。",
        "from": "T34n1723_001:0657c06_3",
        "context_with_next_sentence": true
    },
    {
        "source_sentence": "「奔荼利迦」者，白蓮華也。",
        "from": "T34n1723_001:0657c06_4",
        "context_with_next_sentence": true
    },
    {
        "source_sentence": "西域呼白蓮華為奔荼利迦，故新經說青黃赤白四色蓮華，云殟鉢羅華、拘某陀華、鉢特摩華、奔荼利華，如次配之。",
        "from": "T34n1723_001:0657c06_5",
        "context_with_next_sentence": true
    },
    {
        "source_sentence": "蓮者芙蕖之實，花者華也，華美曰花也。",
        "from": "T34n1723_001:0657c09_6",
        "context_with_next_sentence": true
    },
    {
        "source_sentence": "「素呾攬」者，經。",
        "from": "T34n1723_001:0657c10_7",
        "context_with_next_sentence": true
    },
    {
        "source_sentence": "義應云妙法白蓮華經。",
        "from": "T34n1723_001:0657c10_8",
        "context_with_next_sentence": true
    },
    {
        "source_sentence": "所以下云放白豪光駕以白牛，白是眾色所依根本，一乘乃是諸乘本故。",
        "from": "T34n1723_001:0657c11_9",
        "context_with_next_sentence": true
    },
    {
        "source_sentence": "梵本無別白字，故總云蓮華。",
        "from": "T34n1723_001:0657c13_0",
        "context_with_next_sentence": true
    },
    {
        "source_sentence": "然此經中鶖子三請惡人退席，已後方說一乘深旨，多依因果理智以名法華，開佛知見，雙歎顯理智，法、報二身二種無上，令生欣趣。",
        "from": "T34n1723_001:0657c13_1",
        "context_with_next_sentence": true
    },
    {
        "source_sentence": "示佛知見是法身理，示同令證；悟佛知見是報身智，勸其脩悟。",
        "from": "T34n1723_001:0657c16_2",
        "context_with_next_sentence": true
    },
    {
        "source_sentence": "此上三種歎顯佛果法、報二身，涅槃、菩提理智二訖。",
        "from": "T34n1723_001:0657c18_3",
        "context_with_next_sentence": true
    },
    {
        "source_sentence": "入佛知見是此二因，行一乘因趣極果故。",
        "from": "T34n1723_001:0657c19_4",
        "context_with_next_sentence": true
    },
    {
        "source_sentence": "等賜牛車是一乘因，得如是乘與諸子等。",
        "from": "T34n1723_001:0657c20_5",
        "context_with_next_sentence": true
    },
    {
        "source_sentence": "日夜劫數自在遊戲是因乘故，滅去化城引至寶所是一乘果，大般涅槃名寶所故。",
        "from": "T34n1723_001:0657c21_6",
        "context_with_next_sentence": true
    },
    {
        "source_sentence": "與《辨中邊》三種無上亦不相違。",
        "from": "T34n1723_001:0657c23_7",
        "context_with_next_sentence": true
    },
    {
        "source_sentence": "能詮之教名權方便，所詮智慧名真實乘。",
        "from": "T34n1723_001:0657c24_8",
        "context_with_next_sentence": true
    },
    {
        "source_sentence": "真實乘中欲令二乘行因趣果，故說因果名為法華。",
        "from": "T34n1723_001:0657c25_9",
        "context_with_next_sentence": true
    },
    {
        "source_sentence": "故本論解〈方便品〉言：「自此已下明所說因果相，由此正取一乘行果名為法華。」",
        "from": "T34n1723_001:0657c26_10",
        "context_with_next_sentence": true
    },
    {
        "source_sentence": "若依論解《無量義經》十七名中，第十六名妙法蓮華。",
        "from": "T34n1723_001:0657c28_11",
        "context_with_next_sentence": true
    },
    {
        "source_sentence": "蓮華有二義：一出水義，所詮之理出離二乘泥濁水故。",
        "from": "T34n1723_001:0657c29_12",
        "context_with_next_sentence": true
    },
    {
        "source_sentence": "二開敷義，以勝教言開真理故。",
        "from": "T34n1723_001:0658a02_13",
        "context_with_next_sentence": true
    },
    {
        "source_sentence": "前為理妙，後為教妙。",
        "from": "T34n1723_001:0658a02_14",
        "context_with_next_sentence": true
    },
    {
        "source_sentence": "又彼諸名第十四名亦名一乘，故知法華亦通教、理，欲令菩薩觀機授道。",
        "from": "T34n1723_001:0658a03_15",
        "context_with_next_sentence": true
    },
    {
        "source_sentence": "故說教、理正名無量義，傍亦名為法華。",
        "from": "T34n1723_001:0658a05_16",
        "context_with_next_sentence": true
    },
    {
        "source_sentence": "〈方便品〉云「諸佛智慧甚深無量，其智慧門難解難入」。",
        "from": "T34n1723_001:0658a06_17",
        "context_with_next_sentence": true
    },
    {
        "source_sentence": "論自釋言：「有二甚深：一證甚深，謂佛智慧所證智也。",
        "from": "T34n1723_001:0658a07_18",
        "context_with_next_sentence": true
    },
    {
        "source_sentence": "二阿含甚深，謂智慧門即詮彼教，欲拂二乘令生驚心故。」",
        "from": "T34n1723_001:0658a08_19",
        "context_with_next_sentence": true
    },
    {
        "source_sentence": "從無量義處定起，初以教、理名為法華，總攬諸文據實而說，教、理、行、果俱是一乘，皆名妙法蓮華。",
        "from": "T34n1723_001:0658a09_20",
        "context_with_next_sentence": true
    },
    {
        "source_sentence": "教、理妙法如次前說。",
        "from": "T34n1723_001:0658a12_21",
        "context_with_next_sentence": true
    },
    {
        "source_sentence": "行妙法者，論釋入佛知見云：「令證不退轉地，示現與無量智業故，正是佛果之因乘也。」",
        "from": "T34n1723_001:0658a12_22",
        "context_with_next_sentence": true
    },
    {
        "source_sentence": "〈譬喻品〉云：「我身手有力，當以衣裓机案從舍出之。」",
        "from": "T34n1723_001:0658a14_23",
        "context_with_next_sentence": true
    },
    {
        "source_sentence": "復云「唯有一門而復狹小」，又云「我雖於此所燒之門安隱得出」，大乘因行名之為門，正所行處故。",
        "from": "T34n1723_001:0658a15_24",
        "context_with_next_sentence": true
    },
    {
        "source_sentence": "二乘之因悲智所誘，名衣裓机案，隨宜出處故。",
        "from": "T34n1723_001:0658a18_25",
        "context_with_next_sentence": true
    },
    {
        "source_sentence": "上來三乘猶居分段三界宅，故未與車名。",
        "from": "T34n1723_001:0658a19_26",
        "context_with_next_sentence": true
    },
    {
        "source_sentence": "又云「得如是乘令諸子等日夜劫數常得遊戲，與諸菩薩及聲聞眾，乘此寶乘直至道場」，故知出宅無漏因行正名一乘，自在不繫無所依求。",
        "from": "T34n1723_001:0658a20_27",
        "context_with_next_sentence": true
    },
    {
        "source_sentence": "故〈方便品〉云：「盡行諸佛無量道法。」",
        "from": "T34n1723_001:0658a23_28",
        "context_with_next_sentence": true
    },
    {
        "source_sentence": "論云：「修行甚深」，故知佛果能成之行亦名法華。",
        "from": "T34n1723_001:0658a24_29",
        "context_with_next_sentence": true
    },
    {
        "source_sentence": "果妙法者，論解開示悟云「無上義、因同義、不知義」，即是佛果涅槃、菩提。",
        "from": "T34n1723_001:0658a25_30",
        "context_with_next_sentence": true
    },
    {
        "source_sentence": "下云「諸法寂滅相不可以言宣」，故知佛果真理亦名一乘。",
        "from": "T34n1723_001:0658a27_31",
        "context_with_next_sentence": true
    },
    {
        "source_sentence": "又云「說佛智慧，故諸佛出於世」，故知佛果正智亦名一乘。",
        "from": "T34n1723_001:0658a28_32",
        "context_with_next_sentence": true
    },
    {
        "source_sentence": "由此總言大乘教、理、行、果俱有出二乘濁水蓮華之德，教有能敷妙理之功，理有所敷出水之力，行有因敷趣果之相，果有結實為因之能故也。",
        "from": "T34n1723_001:0658a29_33",
        "context_with_next_sentence": true
    },
    {
        "source_sentence": "然則法藉喻明、微由著顯，故假奔荼利之花實況薩達摩之果因，法既囊括四義，花亦包羅四德。",
        "from": "T34n1723_001:0658b04_34",
        "context_with_next_sentence": true
    },
    {
        "source_sentence": "法四義者，契祕賾之微筌(教也)，叶幽機之玄旨(理也)，尅上乘之奧業(行也)，圓至覺之真宗(果也)，美無不殫故稱為妙。",
        "from": "T34n1723_001:0658b06_35",
        "context_with_next_sentence": true
    },
    {
        "source_sentence": "華四義者，菡萏披敷以見蓮，類教踰揚以悟旨；芙蕖秀出於靈沼，喻理頴超於小運；舉蘤開而得實，譬因嚴而果滿；標實結為華，本顯佛智為乘源，故假喻蓮華斯有由矣。",
        "from": "T34n1723_001:0658b09_0",
        "context_with_next_sentence": true
    },
    {
        "source_sentence": "准此理應法四如華亦應為勝，然觀經意雖具有四，〈方便品〉意彰昔日教權說三，今此會中理實唯一，佛所得法甚深難解，有所言說意趣難知，故以佛智對誘二乘，教、理二種取譬蓮華，拂彼二乘令真聖者同取一乘，令假聖者避席而去，三請已後許其正說一大事因緣為法華正體，即取行、果以為法華，開、示、悟為果，入為因行故，故《無量義》解蓮華出水有二義，初不可盡解頓悟菩薩性出二乘，後喻聲聞入眾中坐，顯彼依教觀一乘理成漸悟故，亦如菩薩常坐蓮華，傍為二乘兼說教、理，或《無量義經》為菩薩說，對眾生性、欲以辨無量，欲令菩薩以教、理二逗生機，故論解十七名中，唯教、理二以解蓮華；此經化彼二乘發心求大，唯行、果二以名蓮華。",
        "from": "T34n1723_001:0658b13_0",
        "context_with_next_sentence": true
    },
    {
        "source_sentence": "又復此經化二乘者以歸於大，令知教權設三、理體唯一，發心修行終成佛果，故教、理、行、果俱名蓮華，教、行並開敷，理、果俱出水故。",
        "from": "T34n1723_001:0658b28_1",
        "context_with_next_sentence": true
    },
    {
        "source_sentence": "下十七名中更當分別。",
        "from": "T34n1723_001:0658c02_2",
        "context_with_next_sentence": true
    },
    {
        "source_sentence": "若但以真如為其妙法一乘之體，蓮華二義出水、開敷喻寬法狹，理必不然，況論釋名非解於此，法即是妙，是蓮之華；持業、依主二釋如次，亦可大法之妙是依主釋，此妙法如蓮華亦持業釋。",
        "from": "T34n1723_001:0658c03_3",
        "context_with_next_sentence": true
    },
    {
        "source_sentence": "今此不欲別解蓮華，故非相違釋；若理為妙、經但是教，言妙法蓮華經即依主釋。",
        "from": "T34n1723_001:0658c07_4",
        "context_with_next_sentence": true
    },
    {
        "source_sentence": "妙法是教、經亦是教，言妙法蓮華經即持業釋。",
        "from": "T34n1723_001:0658c09_5",
        "context_with_next_sentence": true
    },
    {
        "source_sentence": "若妙法是理、經亦是理，言妙法蓮華經亦持業釋。",
        "from": "T34n1723_001:0658c10_6",
        "context_with_next_sentence": true
    },
    {
        "source_sentence": "妙法是教、經是理者，亦依主釋，依順體義、處中因、出世報，依人依法，依法依喻，以為其名，如《宗輪》說。",
        "from": "T34n1723_001:0658c12_7",
        "context_with_next_sentence": true
    },
    {
        "source_sentence": "〈序品〉等義並如音訓。",
        "from": "T34n1723_001:0658c14_8",
        "context_with_next_sentence": true
    },
    {
        "source_sentence": "其品得名者，經有二十八品，謂〈序品〉、〈方便品〉、〈譬喻品〉、〈信解品〉、〈藥草喻品〉、〈授記品〉、〈化城喻品〉、〈五百弟子授記品〉、〈授學無學人記品〉、〈法師品〉、〈見寶塔品〉、〈提婆達多品〉、〈勸持品〉、〈安樂行品〉、〈從地涌出品〉、〈如來壽量品〉、〈分別功德品〉、〈隨喜功德品〉、〈法師功德品〉、〈常不輕菩薩品〉、〈如來神力品〉、〈囑累品〉、〈藥王菩薩本事品〉、〈妙音菩薩品〉、〈觀世音菩薩普門品〉、〈陀羅尼品〉、〈妙莊嚴王本事品〉、〈普賢菩薩勸發品〉，於此諸品總為四例：一義為名有十五，二義為名有十，三義為名有一，不定為名有二。",
        "from": "T34n1723_001:0658c15_0",
        "context_with_next_sentence": true
    },
    {
        "source_sentence": "一義為名有十五中復為四例，從法為名有四：〈方便品〉、〈信解品〉、〈持品〉、〈陀羅尼品〉；從喻為名有三：〈譬喻品〉、〈藥草喻品〉、〈化城喻品〉；從人為名有四：〈法師品〉、〈提婆達多品〉、〈常不輕菩薩品〉、〈妙音菩薩品〉。",
        "from": "T34n1723_001:0658c25_1",
        "context_with_next_sentence": true
    },
    {
        "source_sentence": "其法師品有法之師從人名中，法即是師以法為師從法名中，隨應可悉。",
        "from": "T34n1723_001:0659a01_2",
        "context_with_next_sentence": true
    },
    {
        "source_sentence": "從事為名有四：〈序品〉、〈授記品〉、〈從地涌出品〉、〈囑累品〉。",
        "from": "T34n1723_001:0659a02_3",
        "context_with_next_sentence": true
    },
    {
        "source_sentence": "二義為名有十中復有三例，從人法為名有八：〈授學無學人記品〉、〈如來壽量品〉、〈法師功德品〉、〈如來神力品〉、〈藥王菩薩本事品〉、〈觀世音菩薩普門品〉、〈妙莊嚴王本事品〉、〈普賢菩薩勸發品〉。",
        "from": "T34n1723_001:0659a04_4",
        "context_with_next_sentence": true
    },
    {
        "source_sentence": "能所為名有一，〈分別功德品〉。",
        "from": "T34n1723_001:0659a08_5",
        "context_with_next_sentence": true
    },
    {
        "source_sentence": "因果為名有一，〈隨喜功德品〉。",
        "from": "T34n1723_001:0659a08_6",
        "context_with_next_sentence": true
    },
    {
        "source_sentence": "三義為名有一，〈五百弟子授記品〉。",
        "from": "T34n1723_001:0659a09_7",
        "context_with_next_sentence": true
    },
    {
        "source_sentence": "五百者數，弟子者人，授記者事，故成三義。",
        "from": "T34n1723_001:0659a10_8",
        "context_with_next_sentence": true
    },
    {
        "source_sentence": "不定為名有二：一〈安樂行品〉，二〈見寶塔品〉。",
        "from": "T34n1723_001:0659a11_9",
        "context_with_next_sentence": true
    },
    {
        "source_sentence": "安樂之義通因果故，其見之義通見、現故。",
        "from": "T34n1723_001:0659a12_10",
        "context_with_next_sentence": true
    },
    {
        "source_sentence": "安樂在因、見者現也，即一義名中。",
        "from": "T34n1723_001:0659a13_11",
        "context_with_next_sentence": true
    },
    {
        "source_sentence": "若安樂在果、見者見也，即二義名中。",
        "from": "T34n1723_001:0659a14_12",
        "context_with_next_sentence": true
    },
    {
        "source_sentence": "思准可悉，且依總類以辨得名，得名所從至品當釋。",
        "from": "T34n1723_001:0659a15_13",
        "context_with_next_sentence": true
    },
    {
        "source_sentence": "第四顯經品廢立者，案此經根本，秦姚興時，鳩摩羅什所翻二十七品，無〈提婆達多品〉。",
        "from": "T34n1723_001:0659a17_0",
        "context_with_next_sentence": true
    },
    {
        "source_sentence": "沙門道慧《宗齊錄》云：「上定林寺釋法獻，於于闐國得此經梵本，有此一品。",
        "from": "T34n1723_001:0659a19_1",
        "context_with_next_sentence": true
    },
    {
        "source_sentence": "瓦官寺沙門法意，以齊永明八年十二月譯出此品，猶未安置《法華經》內。",
        "from": "T34n1723_001:0659a20_2",
        "context_with_next_sentence": true
    },
    {
        "source_sentence": "至梁末有西天竺優禪尼國沙門拘羅那陀，此云家依，亦云婆羅末陀，此云真諦，又翻此品，始安〈見寶塔〉後。",
        "from": "T34n1723_001:0659a22_3",
        "context_with_next_sentence": true
    },
    {
        "source_sentence": "復有燉煌沙門竺法護，於晉武之世譯《正法華》，其〈提婆達多品〉亦安在〈見寶塔品〉後。」",
        "from": "T34n1723_001:0659a25_4",
        "context_with_next_sentence": true
    },
    {
        "source_sentence": "什公本無之者，古傳解云：蔥嶺已西多有此品，已東多無，什公既在龜茲故無此品。",
        "from": "T34n1723_001:0659a27_0",
        "context_with_next_sentence": true
    },
    {
        "source_sentence": "若爾，法獻於于闐國如何得此品？",
        "from": "T34n1723_001:0659a28_1",
        "context_with_next_sentence": true
    },
    {
        "source_sentence": "于闐亦在蔥嶺東故。",
        "from": "T34n1723_001:0659a29_2",
        "context_with_next_sentence": true
    },
    {
        "source_sentence": "又有解云：塔品命持，而持品應命言勢相接，而忽間以天授，則文勢疎斷，什公恐末葉多惑所以刪之。",
        "from": "T34n1723_001:0659a30_3",
        "context_with_next_sentence": true
    },
    {
        "source_sentence": "若爾即取捨真文並由羅什，刪繁好醜併在一人，斯為未可。",
        "from": "T34n1723_001:0659b02_4",
        "context_with_next_sentence": true
    },
    {
        "source_sentence": "釋道安以翻經者多略經文，乃作五失三不易云：「結集之羅漢兢兢若此，末代之凡夫平平若是。",
        "from": "T34n1723_001:0659b04_5",
        "context_with_next_sentence": true
    },
    {
        "source_sentence": "改千代之上微言，同百王之下末俗，豈不痛哉！」",
        "from": "T34n1723_001:0659b06_6",
        "context_with_next_sentence": true
    },
    {
        "source_sentence": "故〈天授品〉梵本皆有。",
        "from": "T34n1723_001:0659b07_7",
        "context_with_next_sentence": true
    },
    {
        "source_sentence": "又〈天授品〉顯已重法為床以求，經力勢大龍宮涌出，經威速疾龍女道成，讚勸於人，何不此後即有〈持品〉？",
        "from": "T34n1723_001:0659b07_8",
        "context_with_next_sentence": true
    },
    {
        "source_sentence": "但知梵本有之，而什公本闕，隨本翻譯故無此品，既非以東西判定，亦不可義越刪之，但是什公梵本差脫，邊國訛鄙多脫錯故。",
        "from": "T34n1723_001:0659b10_9",
        "context_with_next_sentence": true
    },
    {
        "source_sentence": "又此經中〈囑累品〉安在〈神力品〉後者，古有解言：什公善得經意，所以不安經末置在前者，〈囑累品〉中令分身佛各還本土，若安經末則至說經竟始令分身各還本土，未還已前此土猶淨，妙音來日何事被誡於此土中勿生下劣之想。",
        "from": "T34n1723_001:0659b13_10",
        "context_with_next_sentence": true
    },
    {
        "source_sentence": "又下方涌出既普稽首分身，東土妙音不應獨頂禮多寶，觀音奉珠不應但為二分，分身諸佛何過不蒙。",
        "from": "T34n1723_001:0659b18_11",
        "context_with_next_sentence": true
    },
    {
        "source_sentence": "又〈囑累〉一品既明付囑，〈藥王〉等品受命弘宣，以此而推不應居後，所以什公安於前也。",
        "from": "T34n1723_001:0659b21_12",
        "context_with_next_sentence": true
    },
    {
        "source_sentence": "上來所說乍雖可爾，窮其旨趣理有八違：一眾本相違難。",
        "from": "T34n1723_001:0659b23_13",
        "context_with_next_sentence": true
    },
    {
        "source_sentence": "晉時竺法護所譯《正法華》，及隋時崛多、笈多二人所添《法華》中，此〈囑累品〉並安在經末。",
        "from": "T34n1723_001:0659b24_14",
        "context_with_next_sentence": true
    },
    {
        "source_sentence": "二論經相違難。",
        "from": "T34n1723_001:0659b26_15",
        "context_with_next_sentence": true
    },
    {
        "source_sentence": "《法華論》中說修行力略有七種：一持力，〈法師品〉、〈安樂行品〉、〈勸持品〉示現。",
        "from": "T34n1723_001:0659b27_0",
        "context_with_next_sentence": true
    },
    {
        "source_sentence": "二說力，〈神力品〉示現。",
        "from": "T34n1723_001:0659b28_1",
        "context_with_next_sentence": true
    },
    {
        "source_sentence": "三行苦行力，〈藥王品〉示現。",
        "from": "T34n1723_001:0659b29_2",
        "context_with_next_sentence": true
    },
    {
        "source_sentence": "四教化眾生行苦行力，〈妙音品〉示現。",
        "from": "T34n1723_001:0659b29_3",
        "context_with_next_sentence": true
    },
    {
        "source_sentence": "五護眾生諸難力，〈觀世音品〉、〈陀羅尼品〉示現。",
        "from": "T34n1723_001:0659c01_4",
        "context_with_next_sentence": true
    },
    {
        "source_sentence": "六功德勝力，〈妙莊嚴王本事品〉示現。",
        "from": "T34n1723_001:0659c02_5",
        "context_with_next_sentence": true
    },
    {
        "source_sentence": "七護法力，〈普賢菩薩品〉及後品示現。",
        "from": "T34n1723_001:0659c03_6",
        "context_with_next_sentence": true
    },
    {
        "source_sentence": "既言護法力〈普賢〉及後品示現，明知〈囑累〉令居經末；若不爾者，〈普賢品〉後更有何品？",
        "from": "T34n1723_001:0659c04_7",
        "context_with_next_sentence": true
    },
    {
        "source_sentence": "又〈神力品〉後即明〈藥王〉，餘皆依次，故知〈囑累〉合在經終。",
        "from": "T34n1723_001:0659c06_8",
        "context_with_next_sentence": true
    },
    {
        "source_sentence": "三諸教不同難。",
        "from": "T34n1723_001:0659c07_9",
        "context_with_next_sentence": true
    },
    {
        "source_sentence": "餘經囑累並在經終，何故此經獨在前說？",
        "from": "T34n1723_001:0659c07_10",
        "context_with_next_sentence": true
    },
    {
        "source_sentence": "四二事乖角難。",
        "from": "T34n1723_001:0659c08_11",
        "context_with_next_sentence": true
    },
    {
        "source_sentence": "若以令分身佛還此土便穢，妙音來日故被誡者，〈囑累品〉中亦令多寶塔還，何故觀音奉珠猶為二分？",
        "from": "T34n1723_001:0659c09_12",
        "context_with_next_sentence": true
    },
    {
        "source_sentence": "五兩命不齊難。",
        "from": "T34n1723_001:0659c11_13",
        "context_with_next_sentence": true
    },
    {
        "source_sentence": "若分身多寶並各遣還，何故分身即還，多寶佛塔猶在？",
        "from": "T34n1723_001:0659c11_14",
        "context_with_next_sentence": true
    },
    {
        "source_sentence": "若言命多寶塔還可如故，但是閉塔者，若爾；何故《正法華》云可還本土？",
        "from": "T34n1723_001:0659c13_15",
        "context_with_next_sentence": true
    },
    {
        "source_sentence": "六塔無還處難。",
        "from": "T34n1723_001:0659c14_16",
        "context_with_next_sentence": true
    },
    {
        "source_sentence": "又分身諸佛，釋迦命去初即言歸，多寶佛塔迄至經終更無還處。",
        "from": "T34n1723_001:0659c15_17",
        "context_with_next_sentence": true
    },
    {
        "source_sentence": "七淨穢有殊難。",
        "from": "T34n1723_001:0659c16_18",
        "context_with_next_sentence": true
    },
    {
        "source_sentence": "又以妙音被誡便非淨土，故知分身各已還國者，分身佛集之日，何故各命侍者手捧蓮華並詣靈山，持散佛上變淨土時，諸山皆無通為佛國，五道亦盡，何有靈山詣佛持散？",
        "from": "T34n1723_001:0659c17_19",
        "context_with_next_sentence": true
    },
    {
        "source_sentence": "又文殊海會將至此間，預在靈山忽有華現。",
        "from": "T34n1723_001:0659c21_20",
        "context_with_next_sentence": true
    },
    {
        "source_sentence": "八眾喜乖情難。",
        "from": "T34n1723_001:0659c22_21",
        "context_with_next_sentence": true
    },
    {
        "source_sentence": "又〈囑累品〉令分身佛還塔時不去，若非經末方囑累者，阿修羅等皆大歡喜何太早生？",
        "from": "T34n1723_001:0659c22_22",
        "context_with_next_sentence": true
    },
    {
        "source_sentence": "既非聞法寶以喜生，乃是見客佛去以歡喜慰，深成可怪；但是先放神力故現淨土，由此土本穢恐妙音兼見本土穢相而生譏毀，所以被誡，非妙音至、分身已還而土唯穢，如雖淨土還見靈山，變不唯淨兼見穢故，上見下故，何因不許二佛同坐妙音致禮？",
        "from": "T34n1723_001:0659c24_23",
        "context_with_next_sentence": true
    },
    {
        "source_sentence": "觀世音奉珠禮贈此二化主，別意不通餘佛，只如〈天授品〉中文殊龍宮而出，獨禮塔中二世尊足，是時分身未還本土，文殊于時不禮分身，故知歸奉意別，何得例使通歸？",
        "from": "T34n1723_001:0660a01_24",
        "context_with_next_sentence": true
    },
    {
        "source_sentence": "故知〈囑累〉合在經終，歡喜奉行並居彼故。",
        "from": "T34n1723_001:0660a05_25",
        "context_with_next_sentence": true
    },
    {
        "source_sentence": "又〈觀音普門品〉本皆無頌，或有安者後人添足，俗每疑云：若佛說者，云何頌言「具足妙相尊，偈答無盡意」，此乃經家結集為偈。",
        "from": "T34n1723_001:0660a06_26",
        "context_with_next_sentence": true
    },
    {
        "source_sentence": "如《勝鬘經》云：「即生此念時佛於空中現」等，從前偈後乘便為偈以生後偈，中間文短長行不便，理亦應通。",
        "from": "T34n1723_001:0660a09_27",
        "context_with_next_sentence": true
    },
    {
        "source_sentence": "又有疑云：若佛說者何故偈云呪咀諸毒藥還著於本人，豈佛世尊返害生命？",
        "from": "T34n1723_001:0660a12_28",
        "context_with_next_sentence": true
    },
    {
        "source_sentence": "昔亦致惑曾問先師慈音妙大雲義，大師勘梵本既具此頌，正云梅怛剌耶末那，應言慈意非慈音也。",
        "from": "T34n1723_001:0660a14_29",
        "context_with_next_sentence": true
    },
    {
        "source_sentence": "故定有之。",
        "from": "T34n1723_001:0660a16_30",
        "context_with_next_sentence": true
    },
    {
        "source_sentence": "又有無失，乃是應宜而為調伏，如巧獵師善取罷熊；亦如良醫善用反藥，初雖有損後必為益，非後為損而初益之。",
        "from": "T34n1723_001:0660a16_31",
        "context_with_next_sentence": true
    },
    {
        "source_sentence": "有頌既不乖宗，設無亦何違理？",
        "from": "T34n1723_001:0660a19_32",
        "context_with_next_sentence": true
    },
    {
        "source_sentence": "又隋時所添經中，莊嚴幢菩薩問無盡意，觀音名所由？",
        "from": "T34n1723_001:0660a20_33",
        "context_with_next_sentence": true
    },
    {
        "source_sentence": "無盡意菩薩遍觀觀音過去願海，告莊嚴幢而說於偈。",
        "from": "T34n1723_001:0660a21_34",
        "context_with_next_sentence": true
    },
    {
        "source_sentence": "若爾，云何偈言世尊妙相具？",
        "from": "T34n1723_001:0660a22_35",
        "context_with_next_sentence": true
    },
    {
        "source_sentence": "我今重問彼具足妙相尊偈答無盡意，文既相違，故知差舛。",
        "from": "T34n1723_001:0660a23_36",
        "context_with_next_sentence": true
    },
    {
        "source_sentence": "又彼經〈藥草喻品〉加其後半，論釋兩喻破執乘一，彼說乘同，日光為喻，《正法》、《妙法》兩經俱無，論又不解四從三逆，有爽通途無順成理，彼經又以〈陀羅尼品〉安在〈神力品〉後，違二本經及論次第。",
        "from": "T34n1723_001:0660a24_37",
        "context_with_next_sentence": true
    },
    {
        "source_sentence": "又云：〈富樓那〉及〈法師〉二品初皆脫少。",
        "from": "T34n1723_001:0660a29_38",
        "context_with_next_sentence": true
    },
    {
        "source_sentence": "既無誠文，理難依信。",
        "from": "T34n1723_001:0660b01_39",
        "context_with_next_sentence": true
    },
    {
        "source_sentence": "又云：合有二十七品，以〈天授品〉與〈寶塔〉同品，四本違三，寔為未可。",
        "from": "T34n1723_001:0660b01_40",
        "context_with_next_sentence": true
    },
    {
        "source_sentence": "第五彰品次第者，凡欲說法必先警覺群情，機集緣和乃可應物宣暢。",
        "from": "T34n1723_001:0660b04_0",
        "context_with_next_sentence": true
    },
    {
        "source_sentence": "陳說之漸，初名序品。",
        "from": "T34n1723_001:0660b05_1",
        "context_with_next_sentence": true
    },
    {
        "source_sentence": "序品既說次辨正宗，眾既集而未閑，須陳宗以訓誘，法說一乘為實，略開二運為權，言一實而導彼歸途，顯二權而令斯返跡，智揚善巧妙應上根，語演神功津冥邃理，故次有〈方便品〉。",
        "from": "T34n1723_001:0660b06_2",
        "context_with_next_sentence": true
    },
    {
        "source_sentence": "上根領悟、佛重述成方有授記，應有領、述及〈授記品〉，良以鶖子獨頴不可孤明，領述授記文小略故，〈譬喻品〉初寄其領、述及為授記。",
        "from": "T34n1723_001:0660b10_3",
        "context_with_next_sentence": true
    },
    {
        "source_sentence": "中根之類雖聞法說猶未能解，不因曉喻無以解生，故有〈譬喻品〉。",
        "from": "T34n1723_001:0660b13_4",
        "context_with_next_sentence": true
    },
    {
        "source_sentence": "智者因喻領慧隨生，故有〈信解品〉。",
        "from": "T34n1723_001:0660b15_5",
        "context_with_next_sentence": true
    },
    {
        "source_sentence": "雖少信解尚未深知，為破疑情重成其意，故有〈藥草喻品〉。",
        "from": "T34n1723_001:0660b16_6",
        "context_with_next_sentence": true
    },
    {
        "source_sentence": "四大聲聞既深領解，記其當果，故次有〈授記品〉。",
        "from": "T34n1723_001:0660b17_7",
        "context_with_next_sentence": true
    },
    {
        "source_sentence": "上中二性雖復解生，下根之徒猶無悟相，必假丁寧之說、欣資鄭重之訓，說過去結緣之始覺照其心，述彼所得涅槃本非真滅，令歸寶所趣大涅槃，故次有〈化城喻品〉。",
        "from": "T34n1723_001:0660b18_8",
        "context_with_next_sentence": true
    },
    {
        "source_sentence": "高名之輩因說即解，應有信解復重淨心，良由三遍慇懃領解，文略印亦不廣不別生品。",
        "from": "T34n1723_001:0660b22_9",
        "context_with_next_sentence": true
    },
    {
        "source_sentence": "先陳高名當果之相，故有〈五百弟子授記品〉；下位之儔時漸亦達，為之授記，故有〈授學無學人記品〉。",
        "from": "T34n1723_001:0660b24_10",
        "context_with_next_sentence": true
    },
    {
        "source_sentence": "三根並悟說利已周，將使遠代同規，歎人美法令弘大義，故有〈法師品〉。",
        "from": "T34n1723_001:0660b27_11",
        "context_with_next_sentence": true
    },
    {
        "source_sentence": "依法修學，若法若人可師範故，破小執而成大道，會權旨以入真宗，信學既希，歸崇亦尠。",
        "from": "T34n1723_001:0660b28_12",
        "context_with_next_sentence": true
    },
    {
        "source_sentence": "多寶現塔、分身佛集，勸長時明信證說不虛，故有〈見寶塔品〉。",
        "from": "T34n1723_001:0660c02_13",
        "context_with_next_sentence": true
    },
    {
        "source_sentence": "雖他佛說證信此經，未顯自尊勸人歸仰，故顯身作國王為重此經，於彼怨家為床求法，亦顯經威廣大度龍宮眾極多，法力速成化龍女以成道，故有〈提婆達多品〉。",
        "from": "T34n1723_001:0660c03_14",
        "context_with_next_sentence": true
    },
    {
        "source_sentence": "既現自他俱為寶重，威弘用速，慇懃勸勉，聞經菩薩皆受教而願持，故有〈持品〉，若依論本言「勸持品」，此經無「勸」，因前勸而今持，故名「勸持」理亦無爽。",
        "from": "T34n1723_001:0660c07_15",
        "context_with_next_sentence": true
    },
    {
        "source_sentence": "其有末代行法多越軌摸，今示儀方令易宣暢，法既易行自離傷毀，故有〈安樂行品〉。",
        "from": "T34n1723_001:0660c11_16",
        "context_with_next_sentence": true
    },
    {
        "source_sentence": "八恒菩薩聞妙道以願持，佛時不許，明已有持弘者，遂有六萬恒沙菩薩久離毀傷先願弘宣，勸發時會，故有〈從地涌出品〉。",
        "from": "T34n1723_001:0660c13_17",
        "context_with_next_sentence": true
    },
    {
        "source_sentence": "眾見涌出，謂此化而非真、父少子老，疑非釋迦所化；今明我道久成，所化故宜非小，為釋此疑難，故有〈如來壽量品〉。",
        "from": "T34n1723_001:0660c16_18",
        "context_with_next_sentence": true
    },
    {
        "source_sentence": "報佛之身現壽量而長遠，法身之體亦方便以宣揚，故知釋迦由來化質，佛德深妙，聞信者多，利益既弘功德無量。",
        "from": "T34n1723_001:0660c18_19",
        "context_with_next_sentence": true
    },
    {
        "source_sentence": "今明時眾差別獲益，故有〈分別功德品〉。",
        "from": "T34n1723_001:0660c21_20",
        "context_with_next_sentence": true
    },
    {
        "source_sentence": "時宜所益雖已具陳，有能隨喜福亦不小，故有〈隨喜功德品〉。",
        "from": "T34n1723_001:0660c22_21",
        "context_with_next_sentence": true
    },
    {
        "source_sentence": "傍人隨喜尚獲福多，正能宣闡功德彌眾，故有〈法師功德品〉。",
        "from": "T34n1723_001:0660c23_22",
        "context_with_next_sentence": true
    },
    {
        "source_sentence": "法師持經必當作佛，毀法師者獲罪無量，引己為證故有〈常不輕品〉。",
        "from": "T34n1723_001:0660c25_23",
        "context_with_next_sentence": true
    },
    {
        "source_sentence": "如來勸說福事俱多，恐眾生疑謂佛虛唱，欲顯己言不謬，何得誑汝眾生，縱神力以示之，故有〈如來神力品〉。",
        "from": "T34n1723_001:0660c26_24",
        "context_with_next_sentence": true
    },
    {
        "source_sentence": "藥王昔者殉命持經，說彼本緣勸勉時會，故有〈藥王菩薩本事品〉。",
        "from": "T34n1723_001:0660c29_25",
        "context_with_next_sentence": true
    },
    {
        "source_sentence": "流行正法此彼之土皆通，藥王已此土加揚，故召妙音令他方傳授，故有〈妙音菩薩品〉。",
        "from": "T34n1723_001:0661a02_26",
        "context_with_next_sentence": true
    },
    {
        "source_sentence": "眾生持經多諸障難，必假普示諸法門大悲救護，故有〈觀世音菩薩普門品〉。",
        "from": "T34n1723_001:0661a04_27",
        "context_with_next_sentence": true
    },
    {
        "source_sentence": "雖念觀音憑人救難，未持神呪仰法威加，欲令廣有威靈、持經易所成濟，故有〈陀羅尼品〉。",
        "from": "T34n1723_001:0661a06_0",
        "context_with_next_sentence": true
    },
    {
        "source_sentence": "持經之力不簡怨、親，經福所資常生勝所，欲明古今相即以勸弘於妙旨，故有〈妙莊嚴王本事品〉。",
        "from": "T34n1723_001:0661a08_1",
        "context_with_next_sentence": true
    },
    {
        "source_sentence": "雖此土他土皆有弘經，未有此方他方俱為勸勵，故有〈普賢菩薩勸發品〉。",
        "from": "T34n1723_001:0661a10_2",
        "context_with_next_sentence": true
    },
    {
        "source_sentence": "讚勸既周化緣已畢，慇懃付授遠使流通，故有〈囑累品〉。",
        "from": "T34n1723_001:0661a12_3",
        "context_with_next_sentence": true
    },
    {
        "source_sentence": "此依《正法華》及論，〈囑累品〉居後釋其次第；若〈神力品〉後即說囑累，人情曲解未契通途也。",
        "from": "T34n1723_001:0661a13_4",
        "context_with_next_sentence": true
    },
    {
        "source_sentence": "◎法華玄贊卷第一(本)",
        "from": "T34n1723_001:0661a15_5",
        "context_with_next_sentence": false
    }
]