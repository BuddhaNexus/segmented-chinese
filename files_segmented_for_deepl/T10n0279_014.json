[
    {
        "source_sentence": "大方廣佛華嚴經卷第十四",
        "from": "T10n0279_014:0069b16_0",
        "context_with_next_sentence": true
    },
    {
        "source_sentence": "于闐國三藏實叉難陀奉　制譯",
        "from": "T10n0279_014:0069b18_0",
        "context_with_next_sentence": true
    },
    {
        "source_sentence": "淨行品第十一",
        "from": "T10n0279_014:0069b19_0",
        "context_with_next_sentence": true
    },
    {
        "source_sentence": "爾時，智首菩薩問文殊師利菩薩言：「佛子！",
        "from": "T10n0279_014:0069b20_0",
        "context_with_next_sentence": true
    },
    {
        "source_sentence": "菩薩云何得無過失身、語、意業？",
        "from": "T10n0279_014:0069b20_1",
        "context_with_next_sentence": true
    },
    {
        "source_sentence": "云何得不害身、語、意業？",
        "from": "T10n0279_014:0069b21_2",
        "context_with_next_sentence": true
    },
    {
        "source_sentence": "云何得不可毀身、語、意業？",
        "from": "T10n0279_014:0069b22_3",
        "context_with_next_sentence": true
    },
    {
        "source_sentence": "云何得不可壞身、語、意業？",
        "from": "T10n0279_014:0069b22_4",
        "context_with_next_sentence": true
    },
    {
        "source_sentence": "云何得不退轉身、語、意業？",
        "from": "T10n0279_014:0069b23_5",
        "context_with_next_sentence": true
    },
    {
        "source_sentence": "云何得不可動身、語、意業？",
        "from": "T10n0279_014:0069b23_6",
        "context_with_next_sentence": true
    },
    {
        "source_sentence": "云何得殊勝身、語、意業？",
        "from": "T10n0279_014:0069b24_7",
        "context_with_next_sentence": true
    },
    {
        "source_sentence": "云何得清淨身、語、意業？",
        "from": "T10n0279_014:0069b25_8",
        "context_with_next_sentence": true
    },
    {
        "source_sentence": "云何得無染身、語、意業？",
        "from": "T10n0279_014:0069b25_9",
        "context_with_next_sentence": true
    },
    {
        "source_sentence": "云何得智為先導身、語、意業？",
        "from": "T10n0279_014:0069b26_10",
        "context_with_next_sentence": true
    },
    {
        "source_sentence": "云何得生處具足、種族具足、家具足、色具足、相具足、念具足、慧具足、行具足、無畏具足、覺悟具足？",
        "from": "T10n0279_014:0069b26_11",
        "context_with_next_sentence": true
    },
    {
        "source_sentence": "云何得勝慧、第一慧、最上慧、最勝慧、無量慧、無數慧、不思議慧、無與等慧、不可量慧、不可說慧？",
        "from": "T10n0279_014:0069b29_12",
        "context_with_next_sentence": true
    },
    {
        "source_sentence": "云何得因力、欲力、方便力、緣力、所緣力、根力、觀察力、奢摩他力、毘鉢舍那力、思惟力？",
        "from": "T10n0279_014:0069c02_13",
        "context_with_next_sentence": true
    },
    {
        "source_sentence": "云何得蘊善巧、界善巧、處善巧、緣起善巧、欲界善巧、色界善巧、無色界善巧、過去善巧、未來善巧、現在善巧？",
        "from": "T10n0279_014:0069c04_14",
        "context_with_next_sentence": true
    },
    {
        "source_sentence": "云何善修習念覺分、擇法覺分、精進覺分、喜覺分、猗覺分、定覺分、捨覺分、空、無相、無願？",
        "from": "T10n0279_014:0069c07_0",
        "context_with_next_sentence": true
    },
    {
        "source_sentence": "云何得圓滿檀波羅蜜、尸波羅蜜、羼提波羅蜜、毘梨耶波羅蜜、禪那波羅蜜、般若波羅蜜，及以圓滿慈、悲、喜、捨？",
        "from": "T10n0279_014:0069c09_1",
        "context_with_next_sentence": true
    },
    {
        "source_sentence": "云何得處非處智力、過未現在業報智力、根勝劣智力、種種界智力、種種解智力、一切至處道智力、禪解脫三昧染淨智力、宿住念智力、無障礙天眼智力、斷諸習智力？",
        "from": "T10n0279_014:0069c11_2",
        "context_with_next_sentence": true
    },
    {
        "source_sentence": "云何常得天王、龍王、夜叉王、乾闥婆王、阿脩羅王、迦樓羅王、緊那羅王、摩睺羅伽王、人王、梵王之所守護，恭敬供養？",
        "from": "T10n0279_014:0069c15_3",
        "context_with_next_sentence": true
    },
    {
        "source_sentence": "云何得與一切眾生為依、為救、為歸、為趣、為炬、為明、為照、為導、為勝導、為普導？",
        "from": "T10n0279_014:0069c18_4",
        "context_with_next_sentence": true
    },
    {
        "source_sentence": "云何於一切眾生中，為第一、為大、為勝、為最勝、為妙、為極妙、為上、為無上、為無等、為無等等？」",
        "from": "T10n0279_014:0069c20_5",
        "context_with_next_sentence": true
    },
    {
        "source_sentence": "爾時，文殊師利菩薩告智首菩薩言：「善哉！",
        "from": "T10n0279_014:0069c23_0",
        "context_with_next_sentence": true
    },
    {
        "source_sentence": "佛子！",
        "from": "T10n0279_014:0069c23_1",
        "context_with_next_sentence": true
    },
    {
        "source_sentence": "汝今為欲多所饒益、多所安隱，哀愍世間，利樂天人，問如是義。",
        "from": "T10n0279_014:0069c24_2",
        "context_with_next_sentence": true
    },
    {
        "source_sentence": "佛子！",
        "from": "T10n0279_014:0069c25_3",
        "context_with_next_sentence": true
    },
    {
        "source_sentence": "若諸菩薩善用其心，則獲一切勝妙功德；於諸佛法，心無所礙，住去、來、今諸佛之道；隨眾生住，恒不捨離；如諸法相，悉能通達；斷一切惡，具足眾善；當如普賢，色像第一，一切行願皆得具足；於一切法，無不自在，而為眾生第二導師。",
        "from": "T10n0279_014:0069c25_4",
        "context_with_next_sentence": true
    },
    {
        "source_sentence": "佛子！",
        "from": "T10n0279_014:0070a02_5",
        "context_with_next_sentence": true
    },
    {
        "source_sentence": "云何用心能獲一切勝妙功德？",
        "from": "T10n0279_014:0070a02_6",
        "context_with_next_sentence": true
    },
    {
        "source_sentence": "佛子！",
        "from": "T10n0279_014:0070a03_7",
        "context_with_next_sentence": true
    },
    {
        "source_sentence": "「菩薩在家，　　當願眾生：　　知家性空，　免其逼迫。",
        "from": "T10n0279_014:0070a04_0",
        "context_with_next_sentence": true
    },
    {
        "source_sentence": "　　孝事父母，　　當願眾生：　善事於佛，　　護養一切。",
        "from": "T10n0279_014:0070a05_1",
        "context_with_next_sentence": true
    },
    {
        "source_sentence": "　　妻子集會，　當願眾生：　　怨親平等，　　永離貪著。",
        "from": "T10n0279_014:0070a06_2",
        "context_with_next_sentence": true
    },
    {
        "source_sentence": "　若得五欲，　　當願眾生：　　拔除欲箭，　究竟安隱。",
        "from": "T10n0279_014:0070a08_0",
        "context_with_next_sentence": true
    },
    {
        "source_sentence": "　　妓樂聚會，　　當願眾生：　以法自娛，　　了妓非實。",
        "from": "T10n0279_014:0070a09_1",
        "context_with_next_sentence": true
    },
    {
        "source_sentence": "　　若在宮室，　當願眾生：　　入於聖地，　　永除穢欲。",
        "from": "T10n0279_014:0070a10_2",
        "context_with_next_sentence": true
    },
    {
        "source_sentence": "　著瓔珞時，　　當願眾生：　　捨諸偽飾，　到真實處。",
        "from": "T10n0279_014:0070a12_0",
        "context_with_next_sentence": true
    },
    {
        "source_sentence": "　　上昇樓閣，　　當願眾生：　昇正法樓，　　徹見一切。",
        "from": "T10n0279_014:0070a13_1",
        "context_with_next_sentence": true
    },
    {
        "source_sentence": "　　若有所施，　當願眾生：　　一切能捨，　　心無愛著。",
        "from": "T10n0279_014:0070a14_2",
        "context_with_next_sentence": true
    },
    {
        "source_sentence": "　眾會聚集，　　當願眾生：　　捨眾聚法，　成一切智。",
        "from": "T10n0279_014:0070a16_0",
        "context_with_next_sentence": true
    },
    {
        "source_sentence": "　　若在厄難，　　當願眾生：　隨意自在，　　所行無礙。",
        "from": "T10n0279_014:0070a17_1",
        "context_with_next_sentence": true
    },
    {
        "source_sentence": "　　捨居家時，　當願眾生：　　出家無礙，　　心得解脫。",
        "from": "T10n0279_014:0070a18_2",
        "context_with_next_sentence": true
    },
    {
        "source_sentence": "　入僧伽藍，　　當願眾生：　　演說種種，　無乖諍法。",
        "from": "T10n0279_014:0070a20_0",
        "context_with_next_sentence": true
    },
    {
        "source_sentence": "　　詣大小師，　　當願眾生：　巧事師長，　　習行善法。",
        "from": "T10n0279_014:0070a21_1",
        "context_with_next_sentence": true
    },
    {
        "source_sentence": "　　求請出家，　當願眾生：　　得不退法，　　心無障礙。",
        "from": "T10n0279_014:0070a22_2",
        "context_with_next_sentence": true
    },
    {
        "source_sentence": "　脫去俗服，　　當願眾生：　　勤修善根，　捨諸罪軛。",
        "from": "T10n0279_014:0070a24_0",
        "context_with_next_sentence": true
    },
    {
        "source_sentence": "　　鬀除鬚髮，　　當願眾生：　永離煩惱，　　究竟寂滅。",
        "from": "T10n0279_014:0070a25_1",
        "context_with_next_sentence": true
    },
    {
        "source_sentence": "　　著袈裟衣，　當願眾生：　　心無所染，　　具大仙道。",
        "from": "T10n0279_014:0070a26_2",
        "context_with_next_sentence": true
    },
    {
        "source_sentence": "　正出家時，　　當願眾生：　　同佛出家，　救護一切。",
        "from": "T10n0279_014:0070a28_0",
        "context_with_next_sentence": true
    },
    {
        "source_sentence": "　　自歸於佛，　　當願眾生：　紹隆佛種，　　發無上意。",
        "from": "T10n0279_014:0070a29_1",
        "context_with_next_sentence": true
    },
    {
        "source_sentence": "　　自歸於法，　當願眾生：　　深入經藏，　　智慧如海。",
        "from": "T10n0279_014:0070b01_2",
        "context_with_next_sentence": true
    },
    {
        "source_sentence": "　自歸於僧，　　當願眾生：　　統理大眾，　一切無礙。",
        "from": "T10n0279_014:0070b03_0",
        "context_with_next_sentence": true
    },
    {
        "source_sentence": "　　受學戒時，　　當願眾生：　善學於戒，　　不作眾惡。",
        "from": "T10n0279_014:0070b04_1",
        "context_with_next_sentence": true
    },
    {
        "source_sentence": "　　受闍梨教，　當願眾生：　　具足威儀，　　所行真實。",
        "from": "T10n0279_014:0070b05_2",
        "context_with_next_sentence": true
    },
    {
        "source_sentence": "　受和尚教，　　當願眾生：　　入無生智，　到無依處。",
        "from": "T10n0279_014:0070b07_0",
        "context_with_next_sentence": true
    },
    {
        "source_sentence": "　　受具足戒，　　當願眾生：　具諸方便，　　得最勝法。",
        "from": "T10n0279_014:0070b08_1",
        "context_with_next_sentence": true
    },
    {
        "source_sentence": "　　若入堂宇，　當願眾生：　　昇無上堂，　　安住不動。",
        "from": "T10n0279_014:0070b09_2",
        "context_with_next_sentence": true
    },
    {
        "source_sentence": "　若敷床座，　　當願眾生：　　開敷善法，　見真實相。",
        "from": "T10n0279_014:0070b11_0",
        "context_with_next_sentence": true
    },
    {
        "source_sentence": "　　正身端坐，　　當願眾生：　坐菩提座，　　心無所著。",
        "from": "T10n0279_014:0070b12_1",
        "context_with_next_sentence": true
    },
    {
        "source_sentence": "　　結跏趺坐，　當願眾生：　　善根堅固，　　得不動地。",
        "from": "T10n0279_014:0070b13_2",
        "context_with_next_sentence": true
    },
    {
        "source_sentence": "　修行於定，　　當願眾生：　　以定伏心，　究竟無餘。",
        "from": "T10n0279_014:0070b15_0",
        "context_with_next_sentence": true
    },
    {
        "source_sentence": "　　若修於觀，　　當願眾生：　見如實理，　　永無乖諍。",
        "from": "T10n0279_014:0070b16_1",
        "context_with_next_sentence": true
    },
    {
        "source_sentence": "　　捨跏趺坐，　當願眾生：　　觀諸行法，　　悉歸散滅。",
        "from": "T10n0279_014:0070b17_2",
        "context_with_next_sentence": true
    },
    {
        "source_sentence": "　下足住時，　　當願眾生：　　心得解脫，　安住不動。",
        "from": "T10n0279_014:0070b19_0",
        "context_with_next_sentence": true
    },
    {
        "source_sentence": "　　若舉於足，　　當願眾生：　出生死海，　　具眾善法。",
        "from": "T10n0279_014:0070b20_1",
        "context_with_next_sentence": true
    },
    {
        "source_sentence": "　　著下帬時，　當願眾生：　　服諸善根，　　具足慚愧。",
        "from": "T10n0279_014:0070b21_2",
        "context_with_next_sentence": true
    },
    {
        "source_sentence": "　整衣束帶，　　當願眾生：　　檢束善根，　不令散失。",
        "from": "T10n0279_014:0070b23_0",
        "context_with_next_sentence": true
    },
    {
        "source_sentence": "　　若著上衣，　　當願眾生：　獲勝善根，　　至法彼岸。",
        "from": "T10n0279_014:0070b24_1",
        "context_with_next_sentence": true
    },
    {
        "source_sentence": "　　著僧伽梨，　當願眾生：　　入第一位，　　得不動法。",
        "from": "T10n0279_014:0070b25_2",
        "context_with_next_sentence": true
    },
    {
        "source_sentence": "　手執楊枝，　　當願眾生：　　皆得妙法，　究竟清淨。",
        "from": "T10n0279_014:0070b27_0",
        "context_with_next_sentence": true
    },
    {
        "source_sentence": "　　嚼楊枝時，　　當願眾生：　其心調淨，　　噬諸煩惱。",
        "from": "T10n0279_014:0070b28_1",
        "context_with_next_sentence": true
    },
    {
        "source_sentence": "　　大小便時，　當願眾生：　　棄貪瞋癡，　　蠲除罪法。",
        "from": "T10n0279_014:0070b29_2",
        "context_with_next_sentence": true
    },
    {
        "source_sentence": "　事訖就水，　　當願眾生：　　出世法中，　速疾而往。",
        "from": "T10n0279_014:0070c02_0",
        "context_with_next_sentence": true
    },
    {
        "source_sentence": "　　洗滌形穢，　　當願眾生：　清淨調柔，　　畢竟無垢。",
        "from": "T10n0279_014:0070c03_1",
        "context_with_next_sentence": true
    },
    {
        "source_sentence": "　　以水盥掌，　當願眾生：　　得清淨手，　　受持佛法。",
        "from": "T10n0279_014:0070c04_2",
        "context_with_next_sentence": true
    },
    {
        "source_sentence": "　以水洗面，　　當願眾生：　　得淨法門，　永無垢染。",
        "from": "T10n0279_014:0070c06_0",
        "context_with_next_sentence": true
    },
    {
        "source_sentence": "　　手執錫杖，　　當願眾生：　設大施會，　　示如實道。",
        "from": "T10n0279_014:0070c07_1",
        "context_with_next_sentence": true
    },
    {
        "source_sentence": "　　執持應器，　當願眾生：　　成就法器，　　受天人供。",
        "from": "T10n0279_014:0070c08_2",
        "context_with_next_sentence": true
    },
    {
        "source_sentence": "　發趾向道，　　當願眾生：　　趣佛所行，　入無依處。",
        "from": "T10n0279_014:0070c10_0",
        "context_with_next_sentence": true
    },
    {
        "source_sentence": "　　若在於道，　　當願眾生：　能行佛道，　　向無餘法。",
        "from": "T10n0279_014:0070c11_1",
        "context_with_next_sentence": true
    },
    {
        "source_sentence": "　　涉路而去，　當願眾生：　　履淨法界，　　心無障礙。",
        "from": "T10n0279_014:0070c12_2",
        "context_with_next_sentence": true
    },
    {
        "source_sentence": "　見昇高路，　　當願眾生：　　永出三界，　心無怯弱。",
        "from": "T10n0279_014:0070c14_0",
        "context_with_next_sentence": true
    },
    {
        "source_sentence": "　　見趣下路，　　當願眾生：　其心謙下，　　長佛善根。",
        "from": "T10n0279_014:0070c15_1",
        "context_with_next_sentence": true
    },
    {
        "source_sentence": "　　見斜曲路，　當願眾生：　　捨不正道，　　永除惡見。",
        "from": "T10n0279_014:0070c16_2",
        "context_with_next_sentence": true
    },
    {
        "source_sentence": "　若見直路，　　當願眾生：　　其心正直，　無諂無誑。",
        "from": "T10n0279_014:0070c18_0",
        "context_with_next_sentence": true
    },
    {
        "source_sentence": "　　見路多塵，　　當願眾生：　遠離塵坌，　　獲清淨法。",
        "from": "T10n0279_014:0070c19_1",
        "context_with_next_sentence": true
    },
    {
        "source_sentence": "　　見路無塵，　當願眾生：　　常行大悲，　　其心潤澤。",
        "from": "T10n0279_014:0070c20_2",
        "context_with_next_sentence": true
    },
    {
        "source_sentence": "　若見險道，　　當願眾生：　　住正法界，　離諸罪難。",
        "from": "T10n0279_014:0070c22_0",
        "context_with_next_sentence": true
    },
    {
        "source_sentence": "　　若見眾會，　　當願眾生：　說甚深法，　　一切和合。",
        "from": "T10n0279_014:0070c23_1",
        "context_with_next_sentence": true
    },
    {
        "source_sentence": "　　若見大柱，　當願眾生：　　離我諍心，　　無有忿恨。",
        "from": "T10n0279_014:0070c24_2",
        "context_with_next_sentence": true
    },
    {
        "source_sentence": "　若見叢林，　　當願眾生：　　諸天及人，　所應敬禮。",
        "from": "T10n0279_014:0070c26_0",
        "context_with_next_sentence": true
    },
    {
        "source_sentence": "　　若見高山，　　當願眾生：　善根超出，　　無能至頂。",
        "from": "T10n0279_014:0070c27_1",
        "context_with_next_sentence": true
    },
    {
        "source_sentence": "　　見棘刺樹，　當願眾生：　　疾得翦除，　　三毒之刺。",
        "from": "T10n0279_014:0070c28_2",
        "context_with_next_sentence": true
    },
    {
        "source_sentence": "　見樹葉茂，　　當願眾生：　　以定解脫，　而為蔭映。",
        "from": "T10n0279_014:0071a01_0",
        "context_with_next_sentence": true
    },
    {
        "source_sentence": "　　若見華開，　　當願眾生：　神通等法，　　如華開敷。",
        "from": "T10n0279_014:0071a02_1",
        "context_with_next_sentence": true
    },
    {
        "source_sentence": "　　若見樹華，　當願眾生：　　眾相如華，　　具三十二。",
        "from": "T10n0279_014:0071a03_2",
        "context_with_next_sentence": true
    },
    {
        "source_sentence": "　若見果實，　　當願眾生：　　獲最勝法，　證菩提道。",
        "from": "T10n0279_014:0071a05_0",
        "context_with_next_sentence": true
    },
    {
        "source_sentence": "　　若見大河，　　當願眾生：　得預法流，　　入佛智海。",
        "from": "T10n0279_014:0071a06_1",
        "context_with_next_sentence": true
    },
    {
        "source_sentence": "　　若見陂澤，　當願眾生：　　疾悟諸佛，　　一味之法。",
        "from": "T10n0279_014:0071a07_2",
        "context_with_next_sentence": true
    },
    {
        "source_sentence": "　若見池沼，　　當願眾生：　　語業滿足，　巧能演說。",
        "from": "T10n0279_014:0071a09_0",
        "context_with_next_sentence": true
    },
    {
        "source_sentence": "　　若見汲井，　　當願眾生：　具足辯才，　　演一切法。",
        "from": "T10n0279_014:0071a10_1",
        "context_with_next_sentence": true
    },
    {
        "source_sentence": "　　若見涌泉，　當願眾生：　　方便增長，　　善根無盡。",
        "from": "T10n0279_014:0071a11_2",
        "context_with_next_sentence": true
    },
    {
        "source_sentence": "　若見橋道，　　當願眾生：　　廣度一切，　猶如橋梁。",
        "from": "T10n0279_014:0071a13_0",
        "context_with_next_sentence": true
    },
    {
        "source_sentence": "　　若見流水，　　當願眾生：　得善意欲，　　洗除惑垢。",
        "from": "T10n0279_014:0071a14_1",
        "context_with_next_sentence": true
    },
    {
        "source_sentence": "　　見修園圃，　當願眾生：　　五欲圃中，　　耘除愛草。",
        "from": "T10n0279_014:0071a15_2",
        "context_with_next_sentence": true
    },
    {
        "source_sentence": "　見無憂林，　　當願眾生：　　永離貪愛，　不生憂怖。",
        "from": "T10n0279_014:0071a17_0",
        "context_with_next_sentence": true
    },
    {
        "source_sentence": "　　若見園苑，　　當願眾生：　勤修諸行，　　趣佛菩提。",
        "from": "T10n0279_014:0071a18_1",
        "context_with_next_sentence": true
    },
    {
        "source_sentence": "　　見嚴飾人，　當願眾生：　　三十二相，　　以為嚴好。",
        "from": "T10n0279_014:0071a19_2",
        "context_with_next_sentence": true
    },
    {
        "source_sentence": "　見無嚴飾，　　當願眾生：　　捨諸飾好，　具頭陀行。",
        "from": "T10n0279_014:0071a21_0",
        "context_with_next_sentence": true
    },
    {
        "source_sentence": "　　見樂著人，　　當願眾生：　以法自娛，　　歡愛不捨。",
        "from": "T10n0279_014:0071a22_1",
        "context_with_next_sentence": true
    },
    {
        "source_sentence": "　　見無樂著，　當願眾生：　　有為事中，　　心無所樂。",
        "from": "T10n0279_014:0071a23_2",
        "context_with_next_sentence": true
    },
    {
        "source_sentence": "　見歡樂人，　　當願眾生：　　常得安樂，　樂供養佛。",
        "from": "T10n0279_014:0071a25_0",
        "context_with_next_sentence": true
    },
    {
        "source_sentence": "　　見苦惱人，　　當願眾生：　獲根本智，　　滅除眾苦。",
        "from": "T10n0279_014:0071a26_1",
        "context_with_next_sentence": true
    },
    {
        "source_sentence": "　　見無病人，　當願眾生：　　入真實慧，　　永無病惱。",
        "from": "T10n0279_014:0071a27_2",
        "context_with_next_sentence": true
    },
    {
        "source_sentence": "　見疾病人，　　當願眾生：　　知身空寂，　離乖諍法。",
        "from": "T10n0279_014:0071a29_0",
        "context_with_next_sentence": true
    },
    {
        "source_sentence": "　　見端正人，　　當願眾生：　於佛菩薩，　　常生淨信。",
        "from": "T10n0279_014:0071b01_1",
        "context_with_next_sentence": true
    },
    {
        "source_sentence": "　　見醜陋人，　當願眾生：　　於不善事，　　不生樂著。",
        "from": "T10n0279_014:0071b02_2",
        "context_with_next_sentence": true
    },
    {
        "source_sentence": "　見報恩人，　　當願眾生：　　於佛菩薩，　能知恩德。",
        "from": "T10n0279_014:0071b04_0",
        "context_with_next_sentence": true
    },
    {
        "source_sentence": "　　見背恩人，　　當願眾生：　於有惡人，　　不加其報。",
        "from": "T10n0279_014:0071b05_1",
        "context_with_next_sentence": true
    },
    {
        "source_sentence": "　　若見沙門，　當願眾生：　　調柔寂靜，　　畢竟第一。",
        "from": "T10n0279_014:0071b06_2",
        "context_with_next_sentence": true
    },
    {
        "source_sentence": "　見婆羅門，　　當願眾生：　　永持梵行，　離一切惡。",
        "from": "T10n0279_014:0071b08_0",
        "context_with_next_sentence": true
    },
    {
        "source_sentence": "　　見苦行人，　　當願眾生：　依於苦行，　　至究竟處。",
        "from": "T10n0279_014:0071b09_1",
        "context_with_next_sentence": true
    },
    {
        "source_sentence": "　　見操行人，　當願眾生：　　堅持志行，　　不捨佛道。",
        "from": "T10n0279_014:0071b10_2",
        "context_with_next_sentence": true
    },
    {
        "source_sentence": "　見著甲冑，　　當願眾生：　　常服善鎧，　趣無師法。",
        "from": "T10n0279_014:0071b12_0",
        "context_with_next_sentence": true
    },
    {
        "source_sentence": "　　見無鎧仗，　　當願眾生：　永離一切，　　不善之業。",
        "from": "T10n0279_014:0071b13_1",
        "context_with_next_sentence": true
    },
    {
        "source_sentence": "　　見論議人，　當願眾生：　　於諸異論，　　悉能摧伏。",
        "from": "T10n0279_014:0071b14_2",
        "context_with_next_sentence": true
    },
    {
        "source_sentence": "　見正命人，　　當願眾生：　　得清淨命，　不矯威儀。",
        "from": "T10n0279_014:0071b16_0",
        "context_with_next_sentence": true
    },
    {
        "source_sentence": "　　若見於王，　　當願眾生：　得為法王，　　恒轉正法。",
        "from": "T10n0279_014:0071b17_1",
        "context_with_next_sentence": true
    },
    {
        "source_sentence": "　　若見王子，　當願眾生：　　從法化生，　　而為佛子。",
        "from": "T10n0279_014:0071b18_2",
        "context_with_next_sentence": true
    },
    {
        "source_sentence": "　若見長者，　　當願眾生：　　善能明斷，　不行惡法。",
        "from": "T10n0279_014:0071b20_0",
        "context_with_next_sentence": true
    },
    {
        "source_sentence": "　　若見大臣，　　當願眾生：　恒守正念，　　習行眾善。",
        "from": "T10n0279_014:0071b21_1",
        "context_with_next_sentence": true
    },
    {
        "source_sentence": "　　若見城廓，　當願眾生：　　得堅固身，　　心無所屈。",
        "from": "T10n0279_014:0071b22_2",
        "context_with_next_sentence": true
    },
    {
        "source_sentence": "　若見王都，　　當願眾生：　　功德共聚，　心恒喜樂。",
        "from": "T10n0279_014:0071b24_0",
        "context_with_next_sentence": true
    },
    {
        "source_sentence": "　　見處林藪，　　當願眾生：　應為天人，　　之所歎仰。",
        "from": "T10n0279_014:0071b25_1",
        "context_with_next_sentence": true
    },
    {
        "source_sentence": "　　入里乞食，　當願眾生：　　入深法界，　　心無障礙。",
        "from": "T10n0279_014:0071b26_2",
        "context_with_next_sentence": true
    },
    {
        "source_sentence": "　到人門戶，　　當願眾生：　　入於一切，　佛法之門。",
        "from": "T10n0279_014:0071b28_0",
        "context_with_next_sentence": true
    },
    {
        "source_sentence": "　　入其家已，　　當願眾生：　得入佛乘，　　三世平等。",
        "from": "T10n0279_014:0071b29_1",
        "context_with_next_sentence": true
    },
    {
        "source_sentence": "　　見不捨人，　當願眾生：　　常不捨離，　　勝功德法。",
        "from": "T10n0279_014:0071c01_2",
        "context_with_next_sentence": true
    },
    {
        "source_sentence": "　見能捨人，　　當願眾生：　　永得捨離，　三惡道苦。",
        "from": "T10n0279_014:0071c03_0",
        "context_with_next_sentence": true
    },
    {
        "source_sentence": "　　若見空鉢，　　當願眾生：　其心清淨，　　空無煩惱。",
        "from": "T10n0279_014:0071c04_1",
        "context_with_next_sentence": true
    },
    {
        "source_sentence": "　　若見滿鉢，　當願眾生：　　具足成滿，　　一切善法。",
        "from": "T10n0279_014:0071c05_2",
        "context_with_next_sentence": true
    },
    {
        "source_sentence": "　若得恭敬，　　當願眾生：　　恭敬修行，　一切佛法。",
        "from": "T10n0279_014:0071c07_0",
        "context_with_next_sentence": true
    },
    {
        "source_sentence": "　　不得恭敬，　　當願眾生：　不行一切，　　不善之法。",
        "from": "T10n0279_014:0071c08_1",
        "context_with_next_sentence": true
    },
    {
        "source_sentence": "　　見慚恥人，　當願眾生：　　具慚恥行，　　藏護諸根。",
        "from": "T10n0279_014:0071c09_2",
        "context_with_next_sentence": true
    },
    {
        "source_sentence": "　見無慚恥，　　當願眾生：　　捨離無慚，　住大慈道。",
        "from": "T10n0279_014:0071c11_0",
        "context_with_next_sentence": true
    },
    {
        "source_sentence": "　　若得美食，　　當願眾生：　滿足其願，　　心無羨欲。",
        "from": "T10n0279_014:0071c12_1",
        "context_with_next_sentence": true
    },
    {
        "source_sentence": "　　得不美食，　當願眾生：　　莫不獲得，　　諸三昧味。",
        "from": "T10n0279_014:0071c13_2",
        "context_with_next_sentence": true
    },
    {
        "source_sentence": "　得柔軟食，　　當願眾生：　　大悲所熏，　心意柔軟。",
        "from": "T10n0279_014:0071c15_0",
        "context_with_next_sentence": true
    },
    {
        "source_sentence": "　　得麁澁食，　　當願眾生：　心無染著，　　絕世貪愛。",
        "from": "T10n0279_014:0071c16_1",
        "context_with_next_sentence": true
    },
    {
        "source_sentence": "　　若飯食時，　當願眾生：　　禪悅為食，　　法喜充滿。",
        "from": "T10n0279_014:0071c17_2",
        "context_with_next_sentence": true
    },
    {
        "source_sentence": "　若受味時，　　當願眾生：　　得佛上味，　甘露滿足。",
        "from": "T10n0279_014:0071c19_0",
        "context_with_next_sentence": true
    },
    {
        "source_sentence": "　　飯食已訖，　　當願眾生：　所作皆辦，　　具諸佛法。",
        "from": "T10n0279_014:0071c20_1",
        "context_with_next_sentence": true
    },
    {
        "source_sentence": "　　若說法時，　當願眾生：　　得無盡辯，　　廣宣法要。",
        "from": "T10n0279_014:0071c21_2",
        "context_with_next_sentence": true
    },
    {
        "source_sentence": "　從舍出時，　　當願眾生：　　深入佛智，　永出三界。",
        "from": "T10n0279_014:0071c23_0",
        "context_with_next_sentence": true
    },
    {
        "source_sentence": "　　若入水時，　　當願眾生：　入一切智，　　知三世等。",
        "from": "T10n0279_014:0071c24_1",
        "context_with_next_sentence": true
    },
    {
        "source_sentence": "　　洗浴身體，　當願眾生：　　身心無垢，　　內外光潔。",
        "from": "T10n0279_014:0071c25_2",
        "context_with_next_sentence": true
    },
    {
        "source_sentence": "　盛暑炎毒，　　當願眾生：　　捨離眾惱，　一切皆盡。",
        "from": "T10n0279_014:0071c27_0",
        "context_with_next_sentence": true
    },
    {
        "source_sentence": "　　暑退涼初，　　當願眾生：　證無上法，　　究竟清涼。",
        "from": "T10n0279_014:0071c28_1",
        "context_with_next_sentence": true
    },
    {
        "source_sentence": "　　諷誦經時，　當願眾生：　　順佛所說，　　總持不忘。",
        "from": "T10n0279_014:0071c29_2",
        "context_with_next_sentence": true
    },
    {
        "source_sentence": "　若得見佛，　　當願眾生：　　得無礙眼，　見一切佛。",
        "from": "T10n0279_014:0072a02_0",
        "context_with_next_sentence": true
    },
    {
        "source_sentence": "　　諦觀佛時，　　當願眾生：　皆如普賢，　　端正嚴好。",
        "from": "T10n0279_014:0072a03_1",
        "context_with_next_sentence": true
    },
    {
        "source_sentence": "　　見佛塔時，　當願眾生：　　尊重如塔，　　受天人供。",
        "from": "T10n0279_014:0072a04_2",
        "context_with_next_sentence": true
    },
    {
        "source_sentence": "　敬心觀塔，　　當願眾生：　　諸天及人，　所共瞻仰。",
        "from": "T10n0279_014:0072a06_0",
        "context_with_next_sentence": true
    },
    {
        "source_sentence": "　　頂禮於塔，　　當願眾生：　一切天人，　　無能見頂。",
        "from": "T10n0279_014:0072a07_1",
        "context_with_next_sentence": true
    },
    {
        "source_sentence": "　　右遶於塔，　當願眾生：　　所行無逆，　　成一切智。",
        "from": "T10n0279_014:0072a08_2",
        "context_with_next_sentence": true
    },
    {
        "source_sentence": "　遶塔三匝，　　當願眾生：　　勤求佛道，　心無懈歇。",
        "from": "T10n0279_014:0072a10_0",
        "context_with_next_sentence": true
    },
    {
        "source_sentence": "　　讚佛功德，　　當願眾生：　眾德悉具，　　稱歎無盡。",
        "from": "T10n0279_014:0072a11_1",
        "context_with_next_sentence": true
    },
    {
        "source_sentence": "　　讚佛相好，　當願眾生：　　成就佛身，　　證無相法。",
        "from": "T10n0279_014:0072a12_2",
        "context_with_next_sentence": true
    },
    {
        "source_sentence": "　若洗足時，　　當願眾生：　　具神足力，　所行無礙。",
        "from": "T10n0279_014:0072a14_0",
        "context_with_next_sentence": true
    },
    {
        "source_sentence": "　　以時寢息，　　當願眾生：　身得安隱，　　心無動亂。",
        "from": "T10n0279_014:0072a15_1",
        "context_with_next_sentence": true
    },
    {
        "source_sentence": "　　睡眠始寤，　當願眾生：　　一切智覺，　　周顧十方。",
        "from": "T10n0279_014:0072a16_2",
        "context_with_next_sentence": true
    },
    {
        "source_sentence": "「佛子！",
        "from": "T10n0279_014:0072a18_0",
        "context_with_next_sentence": true
    },
    {
        "source_sentence": "若諸菩薩如是用心，則獲一切勝妙功德；一切世間諸天、魔、梵、沙門、婆羅門、乾闥婆、阿脩羅等，及以一切聲聞、緣覺，所不能動。」",
        "from": "T10n0279_014:0072a18_1",
        "context_with_next_sentence": true
    },
    {
        "source_sentence": "賢首品第十二之一",
        "from": "T10n0279_014:0072a22_0",
        "context_with_next_sentence": true
    },
    {
        "source_sentence": "爾時，文殊師利菩薩說無濁亂清淨行大功德已，欲顯示菩提心功德故，以偈問賢首菩薩曰：「我今已為諸菩薩，　　說佛往修清淨行，　仁亦當於此會中，　　演暢修行勝功德。」",
        "from": "T10n0279_014:0072a23_0",
        "context_with_next_sentence": true
    },
    {
        "source_sentence": "爾時，賢首菩薩以偈答曰：「善哉仁者應諦聽，　　彼諸功德不可量，　我今隨力說少分，　　猶如大海一滴水。",
        "from": "T10n0279_014:0072a28_0",
        "context_with_next_sentence": true
    },
    {
        "source_sentence": "　若有菩薩初發心，　　誓求當證佛菩提，　彼之功德無邊際，　　不可稱量無與等。",
        "from": "T10n0279_014:0072b02_0",
        "context_with_next_sentence": true
    },
    {
        "source_sentence": "　何況無量無邊劫，　　具修地度諸功德，　十方一切諸如來，　　悉共稱揚不能盡。",
        "from": "T10n0279_014:0072b04_0",
        "context_with_next_sentence": true
    },
    {
        "source_sentence": "　如是無邊大功德，　　我今於中說少分，　譬如鳥足所履空，　　亦如大地一微塵。",
        "from": "T10n0279_014:0072b06_0",
        "context_with_next_sentence": true
    },
    {
        "source_sentence": "　菩薩發意求菩提，　　非是無因無有緣，　於佛法僧生淨信，　　以是而生廣大心。",
        "from": "T10n0279_014:0072b08_0",
        "context_with_next_sentence": true
    },
    {
        "source_sentence": "　不求五欲及王位，　　富饒自樂大名稱，　但為永滅眾生苦，　　利益世間而發心。",
        "from": "T10n0279_014:0072b10_0",
        "context_with_next_sentence": true
    },
    {
        "source_sentence": "　常欲利樂諸眾生，　　莊嚴國土供養佛，　受持正法修諸智，　　證菩提故而發心。",
        "from": "T10n0279_014:0072b12_0",
        "context_with_next_sentence": true
    },
    {
        "source_sentence": "　深心信解常清淨，　　恭敬尊重一切佛，　於法及僧亦如是，　　至誠供養而發心。",
        "from": "T10n0279_014:0072b14_0",
        "context_with_next_sentence": true
    },
    {
        "source_sentence": "　深信於佛及佛法，　　亦信佛子所行道，　及信無上大菩提，　　菩薩以是初發心。",
        "from": "T10n0279_014:0072b16_0",
        "context_with_next_sentence": true
    },
    {
        "source_sentence": "　信為道元功德母，　　長養一切諸善法，　斷除疑網出愛流，　　開示涅槃無上道。",
        "from": "T10n0279_014:0072b18_0",
        "context_with_next_sentence": true
    },
    {
        "source_sentence": "　信無垢濁心清淨，　　滅除憍慢恭敬本，　亦為法藏第一財，　　為清淨手受眾行。",
        "from": "T10n0279_014:0072b20_0",
        "context_with_next_sentence": true
    },
    {
        "source_sentence": "　信能惠施心無吝，　　信能歡喜入佛法，　信能增長智功德，　　信能必到如來地。",
        "from": "T10n0279_014:0072b22_0",
        "context_with_next_sentence": true
    },
    {
        "source_sentence": "　信令諸根淨明利，　　信力堅固無能壞，　信能永滅煩惱本，　　信能專向佛功德。",
        "from": "T10n0279_014:0072b24_0",
        "context_with_next_sentence": true
    },
    {
        "source_sentence": "　信於境界無所著，　　遠離諸難得無難，　信能超出眾魔路，　　示現無上解脫道。",
        "from": "T10n0279_014:0072b26_0",
        "context_with_next_sentence": true
    },
    {
        "source_sentence": "　信為功德不壞種，　　信能生長菩提樹，　信能增益最勝智，　　信能示現一切佛。",
        "from": "T10n0279_014:0072b28_0",
        "context_with_next_sentence": true
    },
    {
        "source_sentence": "　是故依行說次第，　　信樂最勝甚難得，　譬如一切世間中，　　而有隨意妙寶珠。",
        "from": "T10n0279_014:0072c01_0",
        "context_with_next_sentence": true
    },
    {
        "source_sentence": "　若常信奉於諸佛，　　則能持戒修學處；　若常持戒修學處，　　則能具足諸功德。",
        "from": "T10n0279_014:0072c03_0",
        "context_with_next_sentence": true
    },
    {
        "source_sentence": "　戒能開發菩提本，　　學是勤修功德地；　於戒及學常順行，　　一切如來所稱美。",
        "from": "T10n0279_014:0072c05_0",
        "context_with_next_sentence": true
    },
    {
        "source_sentence": "　若常信奉於諸佛，　　則能興集大供養；　若能興集大供養，　　彼人信佛不思議。",
        "from": "T10n0279_014:0072c07_0",
        "context_with_next_sentence": true
    },
    {
        "source_sentence": "　若常信奉於尊法，　　則聞佛法無厭足；　若聞佛法無厭足，　　彼人信法不思議。",
        "from": "T10n0279_014:0072c09_0",
        "context_with_next_sentence": true
    },
    {
        "source_sentence": "　若常信奉清淨僧，　　則得信心不退轉；　若得信心不退轉，　　彼人信力無能動。",
        "from": "T10n0279_014:0072c11_0",
        "context_with_next_sentence": true
    },
    {
        "source_sentence": "　若得信力無能動，　　則得諸根淨明利；　若得諸根淨明利，　　則能遠離惡知識。",
        "from": "T10n0279_014:0072c13_0",
        "context_with_next_sentence": true
    },
    {
        "source_sentence": "　若能遠離惡知識，　　則得親近善知識；　若得親近善知識，　　則能修集廣大善。",
        "from": "T10n0279_014:0072c15_0",
        "context_with_next_sentence": true
    },
    {
        "source_sentence": "　若能修集廣大善，　　彼人成就大因力；　若人成就大因力，　　則得殊勝決定解。",
        "from": "T10n0279_014:0072c17_0",
        "context_with_next_sentence": true
    },
    {
        "source_sentence": "　若得殊勝決定解，　　則為諸佛所護念；　若為諸佛所護念，　　則能發起菩提心。",
        "from": "T10n0279_014:0072c19_0",
        "context_with_next_sentence": true
    },
    {
        "source_sentence": "　若能發起菩提心，　　則能勤修佛功德；　若能勤修佛功德，　　則得生在如來家。",
        "from": "T10n0279_014:0072c21_0",
        "context_with_next_sentence": true
    },
    {
        "source_sentence": "　若得生在如來家，　　則善修行巧方便；　若善修行巧方便，　　則得信樂心清淨。",
        "from": "T10n0279_014:0072c23_0",
        "context_with_next_sentence": true
    },
    {
        "source_sentence": "　若得信樂心清淨，　　則得增上最勝心；　若得增上最勝心，　　則常修習波羅蜜。",
        "from": "T10n0279_014:0072c25_0",
        "context_with_next_sentence": true
    },
    {
        "source_sentence": "　若常修習波羅蜜，　　則能具足摩訶衍；　若能具足摩訶衍，　　則能如法供養佛。",
        "from": "T10n0279_014:0072c27_0",
        "context_with_next_sentence": true
    },
    {
        "source_sentence": "　若能如法供養佛，　　則能念佛心不動；　若能念佛心不動，　　則常覩見無量佛。",
        "from": "T10n0279_014:0072c29_0",
        "context_with_next_sentence": true
    },
    {
        "source_sentence": "　若常覩見無量佛，　　則見如來體常住；　若見如來體常住，　　則能知法永不滅。",
        "from": "T10n0279_014:0073a02_0",
        "context_with_next_sentence": true
    },
    {
        "source_sentence": "　若能知法永不滅，　　則得辯才無障礙；　若得辯才無障礙，　　則能開演無邊法。",
        "from": "T10n0279_014:0073a04_0",
        "context_with_next_sentence": true
    },
    {
        "source_sentence": "　若能開演無邊法，　　則能慈愍度眾生；　若能慈愍度眾生，　　則得堅固大悲心。",
        "from": "T10n0279_014:0073a06_0",
        "context_with_next_sentence": true
    },
    {
        "source_sentence": "　若得堅固大悲心，　　則能愛樂甚深法；　若能愛樂甚深法，　　則能捨離有為過。",
        "from": "T10n0279_014:0073a08_0",
        "context_with_next_sentence": true
    },
    {
        "source_sentence": "　若能捨離有為過，　　則離憍慢及放逸；　若離憍慢及放逸，　　則能兼利一切眾。",
        "from": "T10n0279_014:0073a10_0",
        "context_with_next_sentence": true
    },
    {
        "source_sentence": "　若能兼利一切眾，　　則處生死無疲厭；　若處生死無疲厭，　　則能勇健無能勝。",
        "from": "T10n0279_014:0073a12_0",
        "context_with_next_sentence": true
    },
    {
        "source_sentence": "　若能勇健無能勝，　　則能發起大神通；　若能發起大神通，　　則知一切眾生行。",
        "from": "T10n0279_014:0073a14_0",
        "context_with_next_sentence": true
    },
    {
        "source_sentence": "　若知一切眾生行，　　則能成就諸群生；　若能成就諸群生，　　則得善攝眾生智。",
        "from": "T10n0279_014:0073a16_0",
        "context_with_next_sentence": true
    },
    {
        "source_sentence": "　若得善攝眾生智，　　則能成就四攝法；　若能成就四攝法，　　則與眾生無限利。",
        "from": "T10n0279_014:0073a18_0",
        "context_with_next_sentence": true
    },
    {
        "source_sentence": "　若與眾生無限利，　　則具最勝智方便；　若具最勝智方便，　　則住勇猛無上道。",
        "from": "T10n0279_014:0073a20_0",
        "context_with_next_sentence": true
    },
    {
        "source_sentence": "　若住勇猛無上道，　　則能摧殄諸魔力；　若能摧殄諸魔力，　　則能超出四魔境。",
        "from": "T10n0279_014:0073a22_0",
        "context_with_next_sentence": true
    },
    {
        "source_sentence": "　若能超出四魔境，　　則得至於不退地；　若得至於不退地，　　則得無生深法忍。",
        "from": "T10n0279_014:0073a24_0",
        "context_with_next_sentence": true
    },
    {
        "source_sentence": "　若得無生深法忍，　　則為諸佛所授記；　若為諸佛所授記，　　則一切佛現其前。",
        "from": "T10n0279_014:0073a26_0",
        "context_with_next_sentence": true
    },
    {
        "source_sentence": "　若一切佛現其前，　　則了神通深密用；　若了神通深密用，　　則為諸佛所憶念。",
        "from": "T10n0279_014:0073a28_0",
        "context_with_next_sentence": true
    },
    {
        "source_sentence": "　若為諸佛所憶念，　　則以佛德自莊嚴；　若以佛德自莊嚴，　　則獲妙福端嚴身。",
        "from": "T10n0279_014:0073b01_0",
        "context_with_next_sentence": true
    },
    {
        "source_sentence": "　若獲妙福端嚴身，　　則身晃耀如金山；　若身晃耀如金山，　　則相莊嚴三十二。",
        "from": "T10n0279_014:0073b03_0",
        "context_with_next_sentence": true
    },
    {
        "source_sentence": "　若相莊嚴三十二，　　則具隨好為嚴飾；　若具隨好為嚴飾，　　則身光明無限量。",
        "from": "T10n0279_014:0073b05_0",
        "context_with_next_sentence": true
    },
    {
        "source_sentence": "　若身光明無限量，　　則不思議光莊嚴；　若不思議光莊嚴，　　其光則出諸蓮華。",
        "from": "T10n0279_014:0073b07_0",
        "context_with_next_sentence": true
    },
    {
        "source_sentence": "　其光若出諸蓮華，　　則無量佛坐華上；　示現十方靡不遍，　　悉能調伏諸眾生。",
        "from": "T10n0279_014:0073b09_0",
        "context_with_next_sentence": true
    },
    {
        "source_sentence": "　若能如是調眾生，　　則現無量神通力。",
        "from": "T10n0279_014:0073b11_0",
        "context_with_next_sentence": true
    },
    {
        "source_sentence": "　若現無量神通力，　　則住不可思議土，　演說不可思議法，　　令不思議眾歡喜。",
        "from": "T10n0279_014:0073b12_0",
        "context_with_next_sentence": true
    },
    {
        "source_sentence": "　若說不可思議法，　　令不思議眾歡喜，　則以智慧辯才力，　　隨眾生心而化誘。",
        "from": "T10n0279_014:0073b14_0",
        "context_with_next_sentence": true
    },
    {
        "source_sentence": "　若以智慧辯才力，　　隨眾生心而化誘，　則以智慧為先導，　　身語意業恒無失。",
        "from": "T10n0279_014:0073b16_0",
        "context_with_next_sentence": true
    },
    {
        "source_sentence": "　若以智慧為先導，　　身語意業恒無失，　則其願力得自在，　　普隨諸趣而現身。",
        "from": "T10n0279_014:0073b18_0",
        "context_with_next_sentence": true
    },
    {
        "source_sentence": "　若其願力得自在，　　普隨諸趣而現身，　則能為眾說法時，　　音聲隨類難思議。",
        "from": "T10n0279_014:0073b20_0",
        "context_with_next_sentence": true
    },
    {
        "source_sentence": "　若能為眾說法時，　　音聲隨類難思議，　則於一切眾生心，　　一念悉知無有餘。",
        "from": "T10n0279_014:0073b22_0",
        "context_with_next_sentence": true
    },
    {
        "source_sentence": "　若於一切眾生心，　　一念悉知無有餘，　則知煩惱無所起，　　永不沒溺於生死。",
        "from": "T10n0279_014:0073b24_0",
        "context_with_next_sentence": true
    },
    {
        "source_sentence": "　若知煩惱無所起，　　永不沒溺於生死，　則獲功德法性身，　　以法威力現世間。",
        "from": "T10n0279_014:0073b26_0",
        "context_with_next_sentence": true
    },
    {
        "source_sentence": "　若獲功德法性身，　　以法威力現世間，　則獲十地十自在，　　修行諸度勝解脫。",
        "from": "T10n0279_014:0073b28_0",
        "context_with_next_sentence": true
    },
    {
        "source_sentence": "　若獲十地十自在，　　修行諸度勝解脫，　則獲灌頂大神通，　　住於最勝諸三昧。",
        "from": "T10n0279_014:0073c01_0",
        "context_with_next_sentence": true
    },
    {
        "source_sentence": "　若獲灌頂大神通，　　住於最勝諸三昧，　則於十方諸佛所，　　應受灌頂而昇位。",
        "from": "T10n0279_014:0073c03_0",
        "context_with_next_sentence": true
    },
    {
        "source_sentence": "　若於十方諸佛所，　　應受灌頂而昇位，　則蒙十方一切佛，　　手以甘露灌其頂。",
        "from": "T10n0279_014:0073c05_0",
        "context_with_next_sentence": true
    },
    {
        "source_sentence": "　若蒙十方一切佛，　　手以甘露灌其頂，　則身充遍如虛空，　　安住不動滿十方。",
        "from": "T10n0279_014:0073c07_0",
        "context_with_next_sentence": true
    },
    {
        "source_sentence": "　若身充遍如虛空，　　安住不動滿十方，　則彼所行無與等，　　諸天世人莫能知。",
        "from": "T10n0279_014:0073c09_0",
        "context_with_next_sentence": true
    },
    {
        "source_sentence": "　菩薩勤修大悲行，　　願度一切無不果，　見聞聽受若供養，　　靡不皆令獲安樂。",
        "from": "T10n0279_014:0073c11_0",
        "context_with_next_sentence": true
    },
    {
        "source_sentence": "　彼諸大士威神力，　　法眼常全無缺減，　十善妙行等諸道，　　無上勝寶皆令現。",
        "from": "T10n0279_014:0073c13_0",
        "context_with_next_sentence": true
    },
    {
        "source_sentence": "　譬如大海金剛聚，　　以彼威力生眾寶，　無減無增亦無盡，　　菩薩功德聚亦然。",
        "from": "T10n0279_014:0073c15_0",
        "context_with_next_sentence": true
    },
    {
        "source_sentence": "　或有剎土無有佛，　　於彼示現成正覺，　或有國土不知法，　　於彼為說妙法藏。",
        "from": "T10n0279_014:0073c17_0",
        "context_with_next_sentence": true
    },
    {
        "source_sentence": "　無有分別無功用，　　於一念頃遍十方，　如月光影靡不周，　　無量方便化群生。",
        "from": "T10n0279_014:0073c19_0",
        "context_with_next_sentence": true
    },
    {
        "source_sentence": "　於彼十方世界中，　　念念示現成佛道，　轉正法輪入寂滅，　　乃至舍利廣分布。",
        "from": "T10n0279_014:0073c21_0",
        "context_with_next_sentence": true
    },
    {
        "source_sentence": "　或現聲聞獨覺道，　　或現成佛普莊嚴，　如是開闡三乘教，　　廣度眾生無量劫。",
        "from": "T10n0279_014:0073c23_0",
        "context_with_next_sentence": true
    },
    {
        "source_sentence": "　或現童男童女形，　　天龍及以阿脩羅，　乃至摩睺羅伽等，　　隨其所樂悉令見。",
        "from": "T10n0279_014:0073c25_0",
        "context_with_next_sentence": true
    },
    {
        "source_sentence": "　眾生形相各不同，　　行業音聲亦無量，　如是一切皆能現，　　海印三昧威神力。",
        "from": "T10n0279_014:0073c27_0",
        "context_with_next_sentence": true
    },
    {
        "source_sentence": "　嚴淨不可思議剎，　　供養一切諸如來，　放大光明無有邊，　　度脫眾生亦無限。",
        "from": "T10n0279_014:0073c29_0",
        "context_with_next_sentence": true
    },
    {
        "source_sentence": "　智慧自在不思議，　　說法言辭無有礙，　施戒忍進及禪定，　　智慧方便神通等。",
        "from": "T10n0279_014:0074a02_0",
        "context_with_next_sentence": true
    },
    {
        "source_sentence": "　如是一切皆自在，　　以佛華嚴三昧力，　一微塵中入三昧，　　成就一切微塵定，　而彼微塵亦不增，　　於一普現難思剎。",
        "from": "T10n0279_014:0074a04_0",
        "context_with_next_sentence": true
    },
    {
        "source_sentence": "　彼一塵內眾多剎，　　或有有佛或無佛，　或有雜染或清淨，　　或有廣大或狹小，　或復有成或有壞，　　或有正住或傍住，　或如曠野熱時焰，　　或如天上因陀網。",
        "from": "T10n0279_014:0074a07_0",
        "context_with_next_sentence": true
    },
    {
        "source_sentence": "　如一塵中所示現，　　一切微塵悉亦然。",
        "from": "T10n0279_014:0074a11_0",
        "context_with_next_sentence": true
    },
    {
        "source_sentence": "　此大名稱諸聖人，　　三昧解脫神通力，　若欲供養一切佛，　　入于三昧起神變，　能以一手遍三千，　　普供一切諸如來。",
        "from": "T10n0279_014:0074a12_0",
        "context_with_next_sentence": true
    },
    {
        "source_sentence": "　十方所有勝妙華，　　塗香末香無價寶，　如是皆從手中出，　　供養道樹諸最勝。",
        "from": "T10n0279_014:0074a15_0",
        "context_with_next_sentence": true
    },
    {
        "source_sentence": "　無價寶衣雜妙香，　　寶幢幡蓋皆嚴好，　真金為華寶為帳，　　莫不皆從掌中雨。",
        "from": "T10n0279_014:0074a17_0",
        "context_with_next_sentence": true
    },
    {
        "source_sentence": "　十方所有諸妙物，　　應可奉獻無上尊，　掌中悉雨無不備，　　菩提樹前持供佛。",
        "from": "T10n0279_014:0074a19_0",
        "context_with_next_sentence": true
    },
    {
        "source_sentence": "　十方一切諸妓樂，　　鐘鼓琴瑟非一類，　悉奏和雅妙音聲，　　靡不從於掌中出。",
        "from": "T10n0279_014:0074a21_0",
        "context_with_next_sentence": true
    },
    {
        "source_sentence": "　十方所有諸讚頌，　　稱歎如來實功德，　如是種種妙言辭，　　皆從掌內而開演。",
        "from": "T10n0279_014:0074a23_0",
        "context_with_next_sentence": true
    },
    {
        "source_sentence": "　菩薩右手放淨光，　　光中香水從空雨，　普灑十方諸佛土，　　供養一切照世燈。",
        "from": "T10n0279_014:0074a25_0",
        "context_with_next_sentence": true
    },
    {
        "source_sentence": "　又放光明妙莊嚴，　　出生無量寶蓮華，　其華色相皆殊妙，　　以此供養於諸佛。",
        "from": "T10n0279_014:0074a27_0",
        "context_with_next_sentence": true
    },
    {
        "source_sentence": "　又放光明華莊嚴，　　種種妙華集為帳，　普散十方諸國土，　　供養一切大德尊。",
        "from": "T10n0279_014:0074a29_0",
        "context_with_next_sentence": true
    },
    {
        "source_sentence": "　又放光明香莊嚴，　　種種妙香集為帳，　普散十方諸國土，　　供養一切大德尊。",
        "from": "T10n0279_014:0074b02_0",
        "context_with_next_sentence": true
    },
    {
        "source_sentence": "　又放光明末香嚴，　　種種末香聚為帳，　普散十方諸國土，　　供養一切大德尊。",
        "from": "T10n0279_014:0074b04_0",
        "context_with_next_sentence": true
    },
    {
        "source_sentence": "　又放光明衣莊嚴，　　種種名衣集為帳，　普散十方諸國土，　　供養一切大德尊。",
        "from": "T10n0279_014:0074b06_0",
        "context_with_next_sentence": true
    },
    {
        "source_sentence": "　又放光明寶莊嚴，　　種種妙寶集為帳，　普散十方諸國土，　　供養一切大德尊。",
        "from": "T10n0279_014:0074b08_0",
        "context_with_next_sentence": true
    },
    {
        "source_sentence": "　又放光明蓮莊嚴，　　種種蓮華集為帳，　普散十方諸國土，　　供養一切大德尊。",
        "from": "T10n0279_014:0074b10_0",
        "context_with_next_sentence": true
    },
    {
        "source_sentence": "　又放光明瓔莊嚴，　　種種妙瓔集為帳，　普散十方諸國土，　　供養一切大德尊。",
        "from": "T10n0279_014:0074b12_0",
        "context_with_next_sentence": true
    },
    {
        "source_sentence": "　又放光明幢莊嚴，　　其幢絢煥備眾色，　種種無量皆殊好，　　以此莊嚴諸佛土。",
        "from": "T10n0279_014:0074b14_0",
        "context_with_next_sentence": true
    },
    {
        "source_sentence": "　種種雜寶莊嚴蓋，　　眾妙繒幡共垂飾，　摩尼寶鐸演佛音，　　執持供養諸如來。",
        "from": "T10n0279_014:0074b16_0",
        "context_with_next_sentence": true
    },
    {
        "source_sentence": "　手出供具難思議，　　如是供養一導師，　一切佛所皆如是，　　大士三昧神通力。",
        "from": "T10n0279_014:0074b18_0",
        "context_with_next_sentence": true
    },
    {
        "source_sentence": "　菩薩住在三昧中，　　種種自在攝眾生，　悉以所行功德法，　　無量方便而開誘。",
        "from": "T10n0279_014:0074b20_0",
        "context_with_next_sentence": true
    },
    {
        "source_sentence": "　或以供養如來門，　　或以難思布施門，　或以頭陀持戒門，　　或以不動堪忍門。",
        "from": "T10n0279_014:0074b22_0",
        "context_with_next_sentence": true
    },
    {
        "source_sentence": "　或以苦行精進門，　　或以寂靜禪定門，　或以決了智慧門，　　或以所行方便門。",
        "from": "T10n0279_014:0074b24_0",
        "context_with_next_sentence": true
    },
    {
        "source_sentence": "　或以梵住神通門，　　或以四攝利益門，　或以福智莊嚴門，　　或以因緣解脫門。",
        "from": "T10n0279_014:0074b26_0",
        "context_with_next_sentence": true
    },
    {
        "source_sentence": "　或以根力正道門，　　或以聲聞解脫門，　或以獨覺清淨門，　　或以大乘自在門。",
        "from": "T10n0279_014:0074b28_0",
        "context_with_next_sentence": true
    },
    {
        "source_sentence": "　或以無常眾苦門，　　或以無我壽者門，　或以不淨離欲門，　　或以滅盡三昧門。",
        "from": "T10n0279_014:0074c01_0",
        "context_with_next_sentence": true
    },
    {
        "source_sentence": "　隨諸眾生病不同，　　悉以法藥而對治；　隨諸眾生心所樂，　　悉以方便而滿足；　隨諸眾生行差別，　　悉以善巧而成就。",
        "from": "T10n0279_014:0074c03_0",
        "context_with_next_sentence": true
    },
    {
        "source_sentence": "　如是三昧神通相，　　一切天人莫能測。",
        "from": "T10n0279_014:0074c06_0",
        "context_with_next_sentence": true
    },
    {
        "source_sentence": "　有妙三昧名隨樂，　　菩薩住此普觀察，　隨宜示現度眾生，　　悉使歡心從法化。",
        "from": "T10n0279_014:0074c07_0",
        "context_with_next_sentence": true
    },
    {
        "source_sentence": "　劫中饑饉災難時，　　悉與世間諸樂具，　隨其所欲皆令滿，　　普為眾生作饒益。",
        "from": "T10n0279_014:0074c09_0",
        "context_with_next_sentence": true
    },
    {
        "source_sentence": "　或以飲食上好味，　　寶衣嚴具眾妙物，　乃至王位皆能捨，　　令好施者悉從化。",
        "from": "T10n0279_014:0074c11_0",
        "context_with_next_sentence": true
    },
    {
        "source_sentence": "　或以相好莊嚴身，　　上妙衣服寶瓔珞，　華鬘為飾香塗體，　　威儀具足度眾生。",
        "from": "T10n0279_014:0074c13_0",
        "context_with_next_sentence": true
    },
    {
        "source_sentence": "　一切世間所好尚，　　色相顏容及衣服，　隨應普現愜其心，　　俾樂色者皆從道。",
        "from": "T10n0279_014:0074c15_0",
        "context_with_next_sentence": true
    },
    {
        "source_sentence": "　迦陵頻伽美妙音，　　俱枳羅等妙音聲，　種種梵音皆具足，　　隨其心樂為說法。",
        "from": "T10n0279_014:0074c17_0",
        "context_with_next_sentence": true
    },
    {
        "source_sentence": "　八萬四千諸法門，　　諸佛以此度眾生，　彼亦如其差別法，　　隨世所宜而化度。",
        "from": "T10n0279_014:0074c19_0",
        "context_with_next_sentence": true
    },
    {
        "source_sentence": "　眾生苦樂利衰等，　　一切世間所作法，　悉能應現同其事，　　以此普度諸眾生。",
        "from": "T10n0279_014:0074c21_0",
        "context_with_next_sentence": true
    },
    {
        "source_sentence": "　一切世間眾苦患，　　深廣無涯如大海，　與彼同事悉能忍，　　令其利益得安樂。",
        "from": "T10n0279_014:0074c23_0",
        "context_with_next_sentence": true
    },
    {
        "source_sentence": "　若有不識出離法，　　不求解脫離諠憒，　菩薩為現捨國財，　　常樂出家心寂靜。",
        "from": "T10n0279_014:0074c25_0",
        "context_with_next_sentence": true
    },
    {
        "source_sentence": "　家是貪愛繫縛所，　　欲使眾生悉免離，　故示出家得解脫，　　於諸欲樂無所受。",
        "from": "T10n0279_014:0074c27_0",
        "context_with_next_sentence": true
    },
    {
        "source_sentence": "　菩薩示行十種行，　　亦行一切大人法，　諸仙行等悉無餘，　　為欲利益眾生故。",
        "from": "T10n0279_014:0074c29_0",
        "context_with_next_sentence": true
    },
    {
        "source_sentence": "　若有眾生壽無量，　　煩惱微細樂具足，　菩薩於中得自在，　　示受老病死眾患。",
        "from": "T10n0279_014:0075a02_0",
        "context_with_next_sentence": true
    },
    {
        "source_sentence": "　或有貪欲瞋恚癡，　　煩惱猛火常熾然，　菩薩為現老病死，　　令彼眾生悉調伏。",
        "from": "T10n0279_014:0075a04_0",
        "context_with_next_sentence": true
    },
    {
        "source_sentence": "　如來十力無所畏，　　及以十八不共法，　所有無量諸功德，　　悉以示現度眾生。",
        "from": "T10n0279_014:0075a06_0",
        "context_with_next_sentence": true
    },
    {
        "source_sentence": "　記心教誡及神足，　　悉是如來自在用，　彼諸大士皆示現，　　能使眾生盡調伏。",
        "from": "T10n0279_014:0075a08_0",
        "context_with_next_sentence": true
    },
    {
        "source_sentence": "　菩薩種種方便門，　　隨順世法度眾生，　譬如蓮華不著水，　　如是在世令深信。",
        "from": "T10n0279_014:0075a10_0",
        "context_with_next_sentence": true
    },
    {
        "source_sentence": "　雅思淵才文中王，　　歌舞談說眾所欣，　一切世間眾技術，　　譬如幻師無不現。",
        "from": "T10n0279_014:0075a12_0",
        "context_with_next_sentence": true
    },
    {
        "source_sentence": "　或為長者邑中主，　　或為賈客商人導，　或為國王及大臣，　　或作良醫善眾論。",
        "from": "T10n0279_014:0075a14_0",
        "context_with_next_sentence": true
    },
    {
        "source_sentence": "　或於曠野作大樹，　　或為良藥眾寶藏，　或作寶珠隨所求，　　或以正道示眾生。",
        "from": "T10n0279_014:0075a16_0",
        "context_with_next_sentence": true
    },
    {
        "source_sentence": "　若見世界始成立，　　眾生未有資身具，　是時菩薩為工匠，　　為之示現種種業。",
        "from": "T10n0279_014:0075a18_0",
        "context_with_next_sentence": true
    },
    {
        "source_sentence": "　不作逼惱眾生物，　　但說利益世間事，　呪術藥草等眾論，　　如是所有皆能說。",
        "from": "T10n0279_014:0075a20_0",
        "context_with_next_sentence": true
    },
    {
        "source_sentence": "　一切仙人殊勝行，　　人天等類同信仰，　如是難行苦行法，　　菩薩隨應悉能作。",
        "from": "T10n0279_014:0075a22_0",
        "context_with_next_sentence": true
    },
    {
        "source_sentence": "　或作外道出家人，　　或在山林自勤苦，　或露形體無衣服，　　而於彼眾作師長。",
        "from": "T10n0279_014:0075a24_0",
        "context_with_next_sentence": true
    },
    {
        "source_sentence": "　或現邪命種種行，　　習行非法以為勝，　或現梵志諸威儀，　　於彼眾中為上首。",
        "from": "T10n0279_014:0075a26_0",
        "context_with_next_sentence": true
    },
    {
        "source_sentence": "　或受五熱隨日轉，　　或持牛狗及鹿戒，　或著壞衣奉事火，　　為化是等作導師。",
        "from": "T10n0279_014:0075a28_0",
        "context_with_next_sentence": true
    },
    {
        "source_sentence": "　或有示謁諸天廟，　　或復示入恒河水，　食根果等悉示行，　　於彼常思已勝法。",
        "from": "T10n0279_014:0075b01_0",
        "context_with_next_sentence": true
    },
    {
        "source_sentence": "　或現蹲踞或翹足，　　或臥草棘及灰上，　或復臥杵求出離，　　而於彼眾作師首。",
        "from": "T10n0279_014:0075b03_0",
        "context_with_next_sentence": true
    },
    {
        "source_sentence": "　如是等類諸外道，　　觀其意解與同事，　所示苦行世靡堪，　　令彼見已皆調伏。",
        "from": "T10n0279_014:0075b05_0",
        "context_with_next_sentence": true
    },
    {
        "source_sentence": "　眾生迷惑稟邪教，　　住於惡見受眾苦，　為其方便說妙法，　　悉令得解真實諦。",
        "from": "T10n0279_014:0075b07_0",
        "context_with_next_sentence": true
    },
    {
        "source_sentence": "　或邊呪語說四諦，　　或善密語說四諦，　或人直語說四諦，　　或天密語說四諦，　分別文字說四諦，　　決定義理說四諦，　善破於他說四諦，　　非外所動說四諦，　或八部語說四諦，　　或一切語說四諦，　隨彼所解語言音，　　為說四諦令解脫。",
        "from": "T10n0279_014:0075b09_0",
        "context_with_next_sentence": true
    },
    {
        "source_sentence": "　所有一切諸佛法，　　皆如是說無不盡，　知語境界不思議，　　是名說法三昧力。",
        "from": "T10n0279_014:0075b15_0",
        "context_with_next_sentence": true
    },
    {
        "source_sentence": "大方廣佛華嚴經卷第十四",
        "from": "T10n0279_014:0075b17_0",
        "context_with_next_sentence": false
    }
]