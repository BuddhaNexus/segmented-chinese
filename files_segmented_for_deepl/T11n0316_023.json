[
    {
        "source_sentence": "佛說大乘菩薩藏正法經卷第二",
        "from": "T11n0316_023:0837b20_0",
        "context_with_next_sentence": true
    },
    {
        "source_sentence": "十三",
        "from": "T11n0316_023:0837b21_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0316_023:0837b23_0",
        "context_with_next_sentence": true
    },
    {
        "source_sentence": "試光祿卿傳梵大師賜紫",
        "from": "T11n0316_023:0837b24_0",
        "context_with_next_sentence": true
    },
    {
        "source_sentence": "沙門臣法護等奉　詔譯",
        "from": "T11n0316_023:0837b25_0",
        "context_with_next_sentence": true
    },
    {
        "source_sentence": "持戒波羅蜜多品第七之六",
        "from": "T11n0316_023:0837b26_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_023:0837b27_0",
        "context_with_next_sentence": true
    },
    {
        "source_sentence": "時彼菩薩摩訶薩說是偈已，而更前詣最上眾佛般涅盤所，頭面禮竟涕淚交流，遶百千匝却住一面，復說伽陀曰：「『如來於諸有情中，　　善說最上真實法，　　我今發起真實心，　　願求無上菩提果。",
        "from": "T11n0316_023:0837b27_1",
        "context_with_next_sentence": true
    },
    {
        "source_sentence": "　　佛具大智真實身，　　今滅度已我不見，　　志發誓願等如來，　　當獲殊妙諸相好。",
        "from": "T11n0316_023:0837c03_0",
        "context_with_next_sentence": true
    },
    {
        "source_sentence": "　　我昔曾於俗舍中，　　於如來法不恭敬，　　現招劣弱深鈍根，　　致諸魔障來嬈惱。",
        "from": "T11n0316_023:0837c05_0",
        "context_with_next_sentence": true
    },
    {
        "source_sentence": "　　今我未得聞正法，　　無量苦惱常逼迫，　　願得親覩調御師，　　發起宿植善根本。",
        "from": "T11n0316_023:0837c07_0",
        "context_with_next_sentence": true
    },
    {
        "source_sentence": "　　我今發是誠實語，　　對諸八部天龍眾，　　證明我此真實心，　　願獲當來真實果。",
        "from": "T11n0316_023:0837c09_0",
        "context_with_next_sentence": true
    },
    {
        "source_sentence": "　　願我當承善根力，　　得見最上人中尊，　　聞正法已獲神通，　　如大龍故注甘雨。",
        "from": "T11n0316_023:0837c11_0",
        "context_with_next_sentence": true
    },
    {
        "source_sentence": "　　願我不墮八難中，　　遠離一切諸欲染，　　於佛常生諦仰心，　　惡魔重障無能縛。",
        "from": "T11n0316_023:0837c13_0",
        "context_with_next_sentence": true
    },
    {
        "source_sentence": "　　願我常於諸佛所，　　親得聞持正法藏，　　潔白之業速圓成，　　無邊佛慧皆通達。",
        "from": "T11n0316_023:0837c15_0",
        "context_with_next_sentence": true
    },
    {
        "source_sentence": "　　願我速獲真實語，　　以真實故得成佛，　　當坐菩提大道場，　　說真實法利含識。",
        "from": "T11n0316_023:0837c17_0",
        "context_with_next_sentence": true
    },
    {
        "source_sentence": "　　願我早同最上眾，　　振神通力大千界，　　俱胝天眾圍遶時，　　獲利益者心歡喜。",
        "from": "T11n0316_023:0837c19_0",
        "context_with_next_sentence": true
    },
    {
        "source_sentence": "　　佛神通力難思議，　　住虛空中復難見，　　願以讚歎功德因，　　放淨光明照我等。",
        "from": "T11n0316_023:0837c21_0",
        "context_with_next_sentence": true
    },
    {
        "source_sentence": "　　佛神通力無有量，　　慜念有情常顯現，　　以上妙法令我聞，　　億千萬偈歎無盡。』",
        "from": "T11n0316_023:0837c23_0",
        "context_with_next_sentence": true
    },
    {
        "source_sentence": "「復次菩薩摩訶薩心生歡喜轉復增進，說伽陀曰：「『若我往昔承記別，　　現生當得成佛道，　　一切有情隨我心，　　所修供養皆圓滿。",
        "from": "T11n0316_023:0837c25_0",
        "context_with_next_sentence": true
    },
    {
        "source_sentence": "　　真淨境界不思議，　　求菩提者當趣入，　　眾生若發如是心，　　無量如來常再見。』",
        "from": "T11n0316_023:0837c29_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_023:0838a02_0",
        "context_with_next_sentence": true
    },
    {
        "source_sentence": "是菩薩摩訶薩昔曾於諸佛所深種善根親近供養，皆悉成辦無量根力。",
        "from": "T11n0316_023:0838a02_1",
        "context_with_next_sentence": true
    },
    {
        "source_sentence": "於此沒已得生天界，二十俱胝劫不墮惡趣，二十俱胝劫不耽五欲之樂。",
        "from": "T11n0316_023:0838a03_2",
        "context_with_next_sentence": true
    },
    {
        "source_sentence": "復於往昔親近供養七千如來，於一一如來所廣大成辦諸供養事，為求無上正等正覺，於一切時常修梵行。",
        "from": "T11n0316_023:0838a05_3",
        "context_with_next_sentence": true
    },
    {
        "source_sentence": "以是往昔善根力故，得成阿耨多羅三藐三菩提，號曰娑羅樹王如來、應供、正遍知、明行足、善逝、世間解、無上士、調御丈夫、天人師、佛、世尊，十號具足出現於世。",
        "from": "T11n0316_023:0838a08_4",
        "context_with_next_sentence": true
    },
    {
        "source_sentence": "彼佛會中有諸聲聞皆來集會，復有二十俱胝比丘，與大阿羅漢四萬人俱，諸漏已盡無復煩惱，逮得己利盡諸有結，心得自在到於彼岸。",
        "from": "T11n0316_023:0838a11_5",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0838a14_6",
        "context_with_next_sentence": true
    },
    {
        "source_sentence": "彼娑羅樹王如來壽命二十俱胝歲，般涅盤後正法住世滿一萬歲，像法住世亦復如是。",
        "from": "T11n0316_023:0838a14_7",
        "context_with_next_sentence": true
    },
    {
        "source_sentence": "全身舍利流布世間，普遍供養廣作佛事。」",
        "from": "T11n0316_023:0838a16_8",
        "context_with_next_sentence": true
    },
    {
        "source_sentence": "爾時世尊說伽陀曰：「我於二十俱胝劫，　　不曾墮於諸惡趣，　二十俱胝劫數中，　　亦不耽著於五欲。",
        "from": "T11n0316_023:0838a17_9",
        "context_with_next_sentence": true
    },
    {
        "source_sentence": "　七千如來當住世，　　於彼時中般涅盤，　修梵行故得成就，　　常與有情獲法欲。",
        "from": "T11n0316_023:0838a21_0",
        "context_with_next_sentence": true
    },
    {
        "source_sentence": "　今我得成菩提道，　　故號娑羅王如來，　二十俱胝劫數中，　　安立有情菩提果。",
        "from": "T11n0316_023:0838a23_0",
        "context_with_next_sentence": true
    },
    {
        "source_sentence": "　覺悟菩提最上因，　　饒益一切有情故，　二十俱胝歲數中，　　當為有情常說法。",
        "from": "T11n0316_023:0838a25_0",
        "context_with_next_sentence": true
    },
    {
        "source_sentence": "　常與四十俱胝眾，　　同坐道場宣正法，　諸漏已盡悉無餘，　　獲得涅盤殊妙果。",
        "from": "T11n0316_023:0838a27_0",
        "context_with_next_sentence": true
    },
    {
        "source_sentence": "　三世如來身舍利，　　我甞建塔六十千，　復立俱胝數寶幢，　　於萬年中伸供養。",
        "from": "T11n0316_023:0838a29_0",
        "context_with_next_sentence": true
    },
    {
        "source_sentence": "　正法住世一萬歲，　　諸有智者獲利益，　清淨妙音宣演時，　　普獲聞者心歡喜。",
        "from": "T11n0316_023:0838b02_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_023:0838b04_0",
        "context_with_next_sentence": true
    },
    {
        "source_sentence": "菩薩摩訶薩圓滿清淨戒行，於一切有情而生對治，於父母所不生貪愛；於諸有情發起對治，於諸欲境不生耽著。",
        "from": "T11n0316_023:0838b04_1",
        "context_with_next_sentence": true
    },
    {
        "source_sentence": "菩薩摩訶薩，云何是欲法？",
        "from": "T11n0316_023:0838b06_2",
        "context_with_next_sentence": true
    },
    {
        "source_sentence": "云何對治法？",
        "from": "T11n0316_023:0838b07_3",
        "context_with_next_sentence": true
    },
    {
        "source_sentence": "欲法者，謂眼觀色欲、耳聽聲欲、鼻嗅香欲、舌了味欲、身著觸欲，而生和合，於此和合而生耽著，是名欲法。",
        "from": "T11n0316_023:0838b07_4",
        "context_with_next_sentence": true
    },
    {
        "source_sentence": "既生耽著而被纏縛，於諸纏縛生決定想；此纏縛法畢竟虛假，由貪迷故深樂纏縛。",
        "from": "T11n0316_023:0838b10_5",
        "context_with_next_sentence": true
    },
    {
        "source_sentence": "此纏縛法總有三種，謂淺、深、極深，諸有情等應當遠離此纏縛法。",
        "from": "T11n0316_023:0838b12_0",
        "context_with_next_sentence": true
    },
    {
        "source_sentence": "又色是纏縛，聲、香、味、觸皆是纏縛。",
        "from": "T11n0316_023:0838b13_1",
        "context_with_next_sentence": true
    },
    {
        "source_sentence": "云何色是纏縛？",
        "from": "T11n0316_023:0838b14_2",
        "context_with_next_sentence": true
    },
    {
        "source_sentence": "所謂成就身命色故，生於我想、補特伽羅想、壽者想、常想、不壞想、決定不變想、塵境物想、薩伽羅想、五蘊想，此等皆是色法纏縛。",
        "from": "T11n0316_023:0838b14_3",
        "context_with_next_sentence": true
    },
    {
        "source_sentence": "又色是纏縛，成就身命色法故，所謂世間諸有欲法，愛著身命妻孥眷屬，是名色法纏縛。",
        "from": "T11n0316_023:0838b17_4",
        "context_with_next_sentence": true
    },
    {
        "source_sentence": "乃至觸欲皆是纏縛，諸有染緣而漸成就，諸不善業而皆積集，耽著諸欲不能暫捨。",
        "from": "T11n0316_023:0838b19_5",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0838b21_6",
        "context_with_next_sentence": true
    },
    {
        "source_sentence": "云何是欲無過失？",
        "from": "T11n0316_023:0838b21_7",
        "context_with_next_sentence": true
    },
    {
        "source_sentence": "謂潔白清淨欲無過失，然於惡趣不生愛著。",
        "from": "T11n0316_023:0838b22_8",
        "context_with_next_sentence": true
    },
    {
        "source_sentence": "云何於惡趣中不生愛著？",
        "from": "T11n0316_023:0838b23_9",
        "context_with_next_sentence": true
    },
    {
        "source_sentence": "謂欲無過失。",
        "from": "T11n0316_023:0838b23_10",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0838b23_11",
        "context_with_next_sentence": true
    },
    {
        "source_sentence": "諸有情等於諸欲事而常親近，無有少分不曾暫捨，由此業報遍受苦果。",
        "from": "T11n0316_023:0838b24_12",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0838b25_13",
        "context_with_next_sentence": true
    },
    {
        "source_sentence": "於千世界次第伺察遍觀察已，諸惡朋友無有一人可比於妻。",
        "from": "T11n0316_023:0838b25_14",
        "context_with_next_sentence": true
    },
    {
        "source_sentence": "何以故？",
        "from": "T11n0316_023:0838b27_15",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0838b27_16",
        "context_with_next_sentence": true
    },
    {
        "source_sentence": "一切有情由愚癡故，諸有智者而常毀棄，是故當知顯現正法。",
        "from": "T11n0316_023:0838b27_17",
        "context_with_next_sentence": true
    },
    {
        "source_sentence": "諸無智者而常攝受，是故當知顯現非法諸有為法。",
        "from": "T11n0316_023:0838b29_18",
        "context_with_next_sentence": true
    },
    {
        "source_sentence": "男女妻妾互相耽著而生愛樂，邪道攝受男女妻妾數數愛取，障難出離、障難持戒、障難修定、障難生天、障難涅盤、障難一切潔白之法，又復攝受奴婢眷屬，以要言之，又或攝受惡友，為地獄、餓鬼、畜生之所攝受。",
        "from": "T11n0316_023:0838c01_19",
        "context_with_next_sentence": true
    },
    {
        "source_sentence": "又復攝受男女妻妾，即彼攝受一切雜染諸不善根。",
        "from": "T11n0316_023:0838c06_20",
        "context_with_next_sentence": true
    },
    {
        "source_sentence": "又復攝受男女妻妾乃至飲食，盡其邊際而為障礙：欲見如來而為障礙、欲聞正法而為障礙、欲近聖眾而為障礙。",
        "from": "T11n0316_023:0838c07_21",
        "context_with_next_sentence": true
    },
    {
        "source_sentence": "佛之知見清淨潔白之法，一切聖眾，由障礙故皆不能見。",
        "from": "T11n0316_023:0838c09_22",
        "context_with_next_sentence": true
    },
    {
        "source_sentence": "於時分中欲求成就而為障礙，求七聖財而為障礙，於不正信法返生攝受，乃至破戒慳吝惡慧無慚無愧皆悉攝受，於非七聖財返生攝受。",
        "from": "T11n0316_023:0838c11_23",
        "context_with_next_sentence": true
    },
    {
        "source_sentence": "又復攝受男女妻妾，即彼攝受疾病瘡疣疼痛猛火毒蛇諸苦。",
        "from": "T11n0316_023:0838c14_24",
        "context_with_next_sentence": true
    },
    {
        "source_sentence": "又復攝受男女妻妾所住舍宅，猶如塚間，於其塚間發悲號聲，無諸親友乃生聽受，增長癡迷。",
        "from": "T11n0316_023:0838c15_25",
        "context_with_next_sentence": true
    },
    {
        "source_sentence": "是虛幻法，於諸善法而為障礙。",
        "from": "T11n0316_023:0838c17_26",
        "context_with_next_sentence": true
    },
    {
        "source_sentence": "以要言之，舍利子！",
        "from": "T11n0316_023:0838c18_27",
        "context_with_next_sentence": true
    },
    {
        "source_sentence": "破戒之人諸有惡法，如世霜雹毀一切物，破壞善法亦復如是。",
        "from": "T11n0316_023:0838c19_0",
        "context_with_next_sentence": true
    },
    {
        "source_sentence": "又復耽著男女妻妾，如貪味人舐於利劍，食熱鐵團諸不淨物。",
        "from": "T11n0316_023:0838c20_1",
        "context_with_next_sentence": true
    },
    {
        "source_sentence": "又身垢穢，以貪著故用香花燈塗而自供養，如地獄中極大苦器而自嚴飾。",
        "from": "T11n0316_023:0838c21_2",
        "context_with_next_sentence": true
    },
    {
        "source_sentence": "又復於諸奴婢攝受驅使，又復攝受黑瘦惡人種種毀棄，又復攝受駝驢猪狗種種畜類，即是攝受一切苦惱。",
        "from": "T11n0316_023:0838c23_3",
        "context_with_next_sentence": true
    },
    {
        "source_sentence": "又復攝受男女妻妾者，舍利子！",
        "from": "T11n0316_023:0838c26_0",
        "context_with_next_sentence": true
    },
    {
        "source_sentence": "決定寧入千踰繕那極大猛焰熱鐵城中，不應攝受父母男女妻妾。",
        "from": "T11n0316_023:0838c26_1",
        "context_with_next_sentence": true
    },
    {
        "source_sentence": "常起如是染愛之心即便墮落，何況領受諸觸境事。",
        "from": "T11n0316_023:0838c28_2",
        "context_with_next_sentence": true
    },
    {
        "source_sentence": "何以故？",
        "from": "T11n0316_023:0838c29_3",
        "context_with_next_sentence": true
    },
    {
        "source_sentence": "諸苦所因，以貪染法為諸根本，損害善法根本、憂悲苦惱根本、繫縛善法根本、穢惡根本、生盲根本，而非慧眼潔白根本。",
        "from": "T11n0316_023:0838c29_4",
        "context_with_next_sentence": true
    },
    {
        "source_sentence": "如常履踐熱鐵地上，悉令是人墮落邪道。",
        "from": "T11n0316_023:0839a03_5",
        "context_with_next_sentence": true
    },
    {
        "source_sentence": "以何因緣說名為妻？",
        "from": "T11n0316_023:0839a04_6",
        "context_with_next_sentence": true
    },
    {
        "source_sentence": "妻所作為，如負重擔而能忍受，又甘領納任持重擔，長時不捨受諸苦惱，逼迫身心為其損害；如是因緣說名為妻。",
        "from": "T11n0316_023:0839a04_7",
        "context_with_next_sentence": true
    },
    {
        "source_sentence": "如是有情，由起愛故返為奴僕，由耽著故不得自在，被諸打縛皆悉信伏，倍生欽仰隨諸走使；如是因緣說名為妻。",
        "from": "T11n0316_023:0839a07_8",
        "context_with_next_sentence": true
    },
    {
        "source_sentence": "若具足說廣大無量。",
        "from": "T11n0316_023:0839a09_9",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839a10_10",
        "context_with_next_sentence": true
    },
    {
        "source_sentence": "又重擔者，所謂五蘊——色、受、想、行、識——而此五蘊名大重擔，不能棄捨。",
        "from": "T11n0316_023:0839a10_11",
        "context_with_next_sentence": true
    },
    {
        "source_sentence": "男女妻妾宿因緣故而為眷屬。",
        "from": "T11n0316_023:0839a12_0",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839a12_1",
        "context_with_next_sentence": true
    },
    {
        "source_sentence": "此為破戒緣、壞正行緣、不正見緣、樂飲食緣、地獄餓鬼畜生緣，作勝慧障、閉涅盤門，以是因緣集一切苦，說此名為宿因眷屬。",
        "from": "T11n0316_023:0839a12_2",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_023:0839a15_3",
        "context_with_next_sentence": true
    },
    {
        "source_sentence": "母之種族亦多過失。",
        "from": "T11n0316_023:0839a16_4",
        "context_with_next_sentence": true
    },
    {
        "source_sentence": "說此種族無量無邊幻化等事，有人隨順則生過失。",
        "from": "T11n0316_023:0839a16_5",
        "context_with_next_sentence": true
    },
    {
        "source_sentence": "諸有魔事如在掌中，波旬眷屬及諸魔女種種幻惑多種過失，以輕掉心、侮戲心、顛狂心、猿猴心，善能顯現如是幻惑。",
        "from": "T11n0316_023:0839a17_6",
        "context_with_next_sentence": true
    },
    {
        "source_sentence": "以是因緣故，說名為母之種族。",
        "from": "T11n0316_023:0839a20_7",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839a21_8",
        "context_with_next_sentence": true
    },
    {
        "source_sentence": "又此幻惑亦名聚落，而建王城四衢道陌，人民世界廣大無量不可思議。",
        "from": "T11n0316_023:0839a21_9",
        "context_with_next_sentence": true
    },
    {
        "source_sentence": "以是因緣故，說名為幻惑聚落。",
        "from": "T11n0316_023:0839a22_10",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839a23_11",
        "context_with_next_sentence": true
    },
    {
        "source_sentence": "如是幻惑諸欲過失應墮惡趣。",
        "from": "T11n0316_023:0839a23_12",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839a24_13",
        "context_with_next_sentence": true
    },
    {
        "source_sentence": "譬如幻師作幻惑事，而於眾中備諸幻具，廣能顯現種種幻事，女人幻惑亦復如是。",
        "from": "T11n0316_023:0839a24_14",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839a26_15",
        "context_with_next_sentence": true
    },
    {
        "source_sentence": "世間有情見彼女人而被纏縛，或時聞聲、或時手觸、或時歌舞起心愛著、或時和合起諸幻惑、或時啼泣，行住坐臥於一切處悉被纏縛，供給走使返為奴僕。",
        "from": "T11n0316_023:0839a26_16",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839b01_17",
        "context_with_next_sentence": true
    },
    {
        "source_sentence": "譬如世間成熟苗稼，遭大雨雹之所損壞。",
        "from": "T11n0316_023:0839b01_18",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839b02_19",
        "context_with_next_sentence": true
    },
    {
        "source_sentence": "母之種族亦復如是，而能損壞夫之種族，亦能損壞一切潔白之法。",
        "from": "T11n0316_023:0839b02_20",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839b04_21",
        "context_with_next_sentence": true
    },
    {
        "source_sentence": "諸欲過失應墮惡趣，一切愚夫不能了知，而返攝受妻妾眷屬。",
        "from": "T11n0316_023:0839b04_22",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839b05_23",
        "context_with_next_sentence": true
    },
    {
        "source_sentence": "此諸菩薩於諸欲過失無義利事，以方便力而能遠離。",
        "from": "T11n0316_023:0839b05_24",
        "context_with_next_sentence": true
    },
    {
        "source_sentence": "云何一切愚夫異生，棄背正法返生愚癡非丈夫想？",
        "from": "T11n0316_023:0839b07_25",
        "context_with_next_sentence": true
    },
    {
        "source_sentence": "應於一切佛菩薩摩訶薩所作大丈夫想，應當棄捨非丈夫想，不應生諸瞋恚之想，於諸善趣作大丈夫起諸正行，不於惡趣作非丈夫起諸邪行，不於地獄、餓鬼、畜生起諸趣向，不於破戒起諸趣向，不樂於破戒眾中而暫安住，唯樂於最上最勝一切無上正法無障無礙佛慧而起趣向，而樂對治諸不善法起諸趣向：『願我當來作師子吼，不樂隨順諸不善法作異獸吼。",
        "from": "T11n0316_023:0839b08_26",
        "context_with_next_sentence": true
    },
    {
        "source_sentence": "願我當來如佛顯現金色之身，不作異生凡夫之身。",
        "from": "T11n0316_023:0839b16_27",
        "context_with_next_sentence": true
    },
    {
        "source_sentence": "常為世間導善之首。",
        "from": "T11n0316_023:0839b17_28",
        "context_with_next_sentence": true
    },
    {
        "source_sentence": "又於人中無諸險難，安然寢饍無所乏少，常得清淨諸妙飲食皆悉豐足，亦不厭捨世間麁糲飲食。",
        "from": "T11n0316_023:0839b18_29",
        "context_with_next_sentence": true
    },
    {
        "source_sentence": "常願於寂靜處修習禪定，速得成就最上最勝妙三摩地，專注一境遠離動亂諸惑障染，常得遊戲諸佛定門，亦復遠離聲聞緣覺諸有定門，不樂依止一切愚夫異生諸有定門。",
        "from": "T11n0316_023:0839b20_30",
        "context_with_next_sentence": true
    },
    {
        "source_sentence": "亦不樂著色、受、想行、識五蘊而住，不樂依止地、水、火、風、空、識而住，不樂依止欲界、色界、無色界而住，亦不樂於此界他界而住。",
        "from": "T11n0316_023:0839b24_31",
        "context_with_next_sentence": true
    },
    {
        "source_sentence": "雖復於彼見聞覺知妙觸境界及所證得寂靜思惟，亦復不樂依止而住。",
        "from": "T11n0316_023:0839b27_32",
        "context_with_next_sentence": true
    },
    {
        "source_sentence": "願常依止如實靜慮之者，雖樂修定於自他身常無損害。",
        "from": "T11n0316_023:0839b29_33",
        "context_with_next_sentence": true
    },
    {
        "source_sentence": "願常圓滿佛之智慧，所有欲界諸有為事悉不願樂。』",
        "from": "T11n0316_023:0839c01_34",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839c02_35",
        "context_with_next_sentence": true
    },
    {
        "source_sentence": "菩薩摩訶薩智者有四種出離法。",
        "from": "T11n0316_023:0839c02_36",
        "context_with_next_sentence": true
    },
    {
        "source_sentence": "何等為四？",
        "from": "T11n0316_023:0839c03_37",
        "context_with_next_sentence": true
    },
    {
        "source_sentence": "一者出離欲界，二者出離一切有情界，三者出離知恩不報而不親近，四者出離一切苦行；應當發起此之四種出離之法。",
        "from": "T11n0316_023:0839c03_38",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839c06_39",
        "context_with_next_sentence": true
    },
    {
        "source_sentence": "菩薩摩訶薩住惡趣中，見諸殊妙母之種族亦不發起貪愛之心，應當發起四種之想。",
        "from": "T11n0316_023:0839c06_40",
        "context_with_next_sentence": true
    },
    {
        "source_sentence": "何等為四？",
        "from": "T11n0316_023:0839c08_41",
        "context_with_next_sentence": true
    },
    {
        "source_sentence": "一者損減想，二者險難想，三者便利不淨想，四者膿血穢污想。",
        "from": "T11n0316_023:0839c08_42",
        "context_with_next_sentence": true
    },
    {
        "source_sentence": "舍利子！",
        "from": "T11n0316_023:0839c10_43",
        "context_with_next_sentence": true
    },
    {
        "source_sentence": "菩薩摩訶薩住惡趣中，又應發起三種之想。",
        "from": "T11n0316_023:0839c10_44",
        "context_with_next_sentence": true
    },
    {
        "source_sentence": "何等為三？",
        "from": "T11n0316_023:0839c11_45",
        "context_with_next_sentence": true
    },
    {
        "source_sentence": "一者如母想，二者如妹想，三者親女想；應當發起此三種想。",
        "from": "T11n0316_023:0839c11_46",
        "context_with_next_sentence": true
    },
    {
        "source_sentence": "如是舍利子！",
        "from": "T11n0316_023:0839c13_47",
        "context_with_next_sentence": true
    },
    {
        "source_sentence": "菩薩摩訶薩而常善說修習思惟，及諸經典悉應信受。",
        "from": "T11n0316_023:0839c13_48",
        "context_with_next_sentence": true
    },
    {
        "source_sentence": "我觀世間無有一人，於無量劫來非母能生、非父能育。",
        "from": "T11n0316_023:0839c14_49",
        "context_with_next_sentence": true
    },
    {
        "source_sentence": "至於一切有情循環養育，一切有情亦悉曾為我之父母，或於往昔曾名為母，至於今生返名為婦。",
        "from": "T11n0316_023:0839c15_50",
        "context_with_next_sentence": true
    },
    {
        "source_sentence": "彼諸行人應當修學，與諸愚夫異生，我當住於不相違行。",
        "from": "T11n0316_023:0839c18_51",
        "context_with_next_sentence": true
    },
    {
        "source_sentence": "如是行相隨順於此。",
        "from": "T11n0316_023:0839c19_52",
        "context_with_next_sentence": true
    },
    {
        "source_sentence": "貪愛為心，內心專注作是思惟。",
        "from": "T11n0316_023:0839c19_53",
        "context_with_next_sentence": true
    },
    {
        "source_sentence": "所謂貪愛之心，彼云何見生與未生？",
        "from": "T11n0316_023:0839c20_54",
        "context_with_next_sentence": true
    },
    {
        "source_sentence": "若或貪愛眼中諸色，彼諸行人內心堅固。",
        "from": "T11n0316_023:0839c21_55",
        "context_with_next_sentence": true
    },
    {
        "source_sentence": "應當伺察於自眼中而生愛著。",
        "from": "T11n0316_023:0839c22_56",
        "context_with_next_sentence": true
    },
    {
        "source_sentence": "云何眼中而生見見？",
        "from": "T11n0316_023:0839c23_0",
        "context_with_next_sentence": true
    },
    {
        "source_sentence": "云何自性而見自性？",
        "from": "T11n0316_023:0839c23_1",
        "context_with_next_sentence": true
    },
    {
        "source_sentence": "云何自眼而見自眼？",
        "from": "T11n0316_023:0839c23_2",
        "context_with_next_sentence": true
    },
    {
        "source_sentence": "如是自眼四大所成，仗眾緣故而非自性，既非自性而生愛著，愛著之心亦非自性。",
        "from": "T11n0316_023:0839c24_3",
        "context_with_next_sentence": true
    },
    {
        "source_sentence": "何以故？",
        "from": "T11n0316_023:0839c26_4",
        "context_with_next_sentence": true
    },
    {
        "source_sentence": "彼性非有、此心亦無，由差別故而生愛著。",
        "from": "T11n0316_023:0839c26_5",
        "context_with_next_sentence": true
    },
    {
        "source_sentence": "諸愚夫異生由不了故住無分別，我今樂住有分別中而生進求。",
        "from": "T11n0316_023:0839c27_6",
        "context_with_next_sentence": true
    },
    {
        "source_sentence": "何以故？",
        "from": "T11n0316_023:0839c28_7",
        "context_with_next_sentence": true
    },
    {
        "source_sentence": "如是色相非功德法，是欲思惟。」",
        "from": "T11n0316_023:0839c29_8",
        "context_with_next_sentence": true
    },
    {
        "source_sentence": "爾時世尊說伽陀曰：「互相和合為一義，　　此中無有義差別，　亦非內心堅固生，　　由貪愛故名積聚。",
        "from": "T11n0316_023:0839c29_9",
        "context_with_next_sentence": true
    },
    {
        "source_sentence": "　云何真實中真實，　　而於四大生愛著，　此法猶如於瓦木，　　是中不生愛樂心。",
        "from": "T11n0316_023:0840a03_0",
        "context_with_next_sentence": true
    },
    {
        "source_sentence": "　由我執故生遍計，　　從不真實為積聚，　不真實中貪愛生，　　真實貪愛不可得。",
        "from": "T11n0316_023:0840a05_0",
        "context_with_next_sentence": true
    },
    {
        "source_sentence": "　設於十方遍尋求，　　真實貪性不可得，　於不真實計執已，　　貪愛心生還積聚。",
        "from": "T11n0316_023:0840a07_0",
        "context_with_next_sentence": true
    },
    {
        "source_sentence": "　彼若如是生伺察，　　循環於此遍推窮，　隨諸增勝推窮時，　　真實貪愛不可得。」",
        "from": "T11n0316_023:0840a09_0",
        "context_with_next_sentence": true
    },
    {
        "source_sentence": "佛說大乘菩薩藏正法經卷第二十三",
        "from": "T11n0316_023:0840a11_0",
        "context_with_next_sentence": false
    }
]