[
    {
        "source_sentence": "前世三轉經",
        "from": "T03n0178_001:0447c22_0",
        "context_with_next_sentence": true
    },
    {
        "source_sentence": "西晉沙門法炬譯",
        "from": "T03n0178_001:0447c24_0",
        "context_with_next_sentence": true
    },
    {
        "source_sentence": "聞如是：一時，佛遊於舍衛國祇樹給孤獨園，與大比丘眾五百人，皆阿羅漢也。",
        "from": "T03n0178_001:0447c25_0",
        "context_with_next_sentence": true
    },
    {
        "source_sentence": "一切大聖皆其上尊，悉知他人心所念，獨阿難未也。",
        "from": "T03n0178_001:0447c26_1",
        "context_with_next_sentence": true
    },
    {
        "source_sentence": "爾時，佛出精舍坐於虛空，為無央數百千眾會圍繞，而為說法，及七萬菩薩，皆得諸總持。",
        "from": "T03n0178_001:0447c28_0",
        "context_with_next_sentence": true
    },
    {
        "source_sentence": "彼時，佛面色光明勝常時，光明從面出，往照遍諸世界。",
        "from": "T03n0178_001:0448a01_1",
        "context_with_next_sentence": true
    },
    {
        "source_sentence": "時佛便笑，五色光從口出，上至梵天。",
        "from": "T03n0178_001:0448a02_2",
        "context_with_next_sentence": true
    },
    {
        "source_sentence": "諸佛天中天授諸弟子決時，光往照四天王，光還照佛三匝，從足心入。",
        "from": "T03n0178_001:0448a03_3",
        "context_with_next_sentence": true
    },
    {
        "source_sentence": "諸佛天中天授辟支佛道決時，光從口中出，往照波羅尼蜜天，還繞佛三匝從臍入。",
        "from": "T03n0178_001:0448a04_4",
        "context_with_next_sentence": true
    },
    {
        "source_sentence": "諸佛天中天授佛道決時，光往照梵天，還繞佛三匝從頂入。",
        "from": "T03n0178_001:0448a06_5",
        "context_with_next_sentence": true
    },
    {
        "source_sentence": "是時地神皆同時舉聲：「如是佛見三事，若過去、當來、今現在，說種種決。」",
        "from": "T03n0178_001:0448a08_6",
        "context_with_next_sentence": true
    },
    {
        "source_sentence": "虛空神天、四天王、忉利天、上至梵天，皆舉作聲：「如是說三事種種決，過去、當來、今現在，為授弟子地決、為授辟支佛地決、為授佛地決。」",
        "from": "T03n0178_001:0448a09_7",
        "context_with_next_sentence": true
    },
    {
        "source_sentence": "時，梵天皆來下，上至三十三天人皆來下。",
        "from": "T03n0178_001:0448a12_8",
        "context_with_next_sentence": true
    },
    {
        "source_sentence": "爾時，無央數百千人會，比丘、比丘尼、優婆塞、優婆夷。",
        "from": "T03n0178_001:0448a13_9",
        "context_with_next_sentence": true
    },
    {
        "source_sentence": "賢者阿難，時知七法事，何等為七：一者、知義；二者、解法；三者、曉時；四者、了節；五者、明眾；六者、知身事；七者、知他人事。",
        "from": "T03n0178_001:0448a15_10",
        "context_with_next_sentence": true
    },
    {
        "source_sentence": "賢者阿難從座起，整衣被長跪叉手，以偈讚佛言：「得清淨智眼明好，　　尊根寂定度無極，　光明遠照而金色，　　神照誰得願說之。",
        "from": "T03n0178_001:0448a17_11",
        "context_with_next_sentence": true
    },
    {
        "source_sentence": "　誰今發意於佛道？",
        "from": "T03n0178_001:0448a22_0",
        "context_with_next_sentence": true
    },
    {
        "source_sentence": "　　誰坐樹下降伏魔？",
        "from": "T03n0178_001:0448a22_1",
        "context_with_next_sentence": true
    },
    {
        "source_sentence": "　誰今取佛上道利？",
        "from": "T03n0178_001:0448a23_0",
        "context_with_next_sentence": true
    },
    {
        "source_sentence": "　　月面願說何故笑？",
        "from": "T03n0178_001:0448a23_1",
        "context_with_next_sentence": true
    },
    {
        "source_sentence": "　若佛世尊笑之時，　　面出光笑勝於人，　應時百千人民會，　　今佛以緣當說之。」",
        "from": "T03n0178_001:0448a24_0",
        "context_with_next_sentence": true
    },
    {
        "source_sentence": "阿難問佛：「惟，天中天！",
        "from": "T03n0178_001:0448a26_0",
        "context_with_next_sentence": true
    },
    {
        "source_sentence": "諸有婬怒癡者，以色、聲、香、味、細滑、法故笑；天中天斷婬怒癡，用何故笑？",
        "from": "T03n0178_001:0448a26_1",
        "context_with_next_sentence": true
    },
    {
        "source_sentence": "天中天！",
        "from": "T03n0178_001:0448a28_2",
        "context_with_next_sentence": true
    },
    {
        "source_sentence": "不是舍利弗所問？",
        "from": "T03n0178_001:0448a28_3",
        "context_with_next_sentence": true
    },
    {
        "source_sentence": "亦不是摩訶目犍連、摩訶迦葉、優為迦葉、迦翼迦葉、那翼迦葉、施羅比利迦私所問？",
        "from": "T03n0178_001:0448a28_4",
        "context_with_next_sentence": true
    },
    {
        "source_sentence": "諸佛天中天，有六法不共。",
        "from": "T03n0178_001:0448b01_5",
        "context_with_next_sentence": true
    },
    {
        "source_sentence": "何等為六？",
        "from": "T03n0178_001:0448b02_6",
        "context_with_next_sentence": true
    },
    {
        "source_sentence": "一者、諸佛天中天，知過去無所罣礙慧；二者、諸佛天中天，有當來無所罣礙慧；三者、諸佛天中天，今現在亦有無所罣礙慧；四者、諸佛天中天，身所行智慧；五者、諸佛天中天，口所說智慧；六者、諸佛天中天，心念智慧，是為六。",
        "from": "T03n0178_001:0448b02_7",
        "context_with_next_sentence": true
    },
    {
        "source_sentence": "諸佛天中天，無有不見聞諸佛說佛道慧。」",
        "from": "T03n0178_001:0448b07_8",
        "context_with_next_sentence": true
    },
    {
        "source_sentence": "佛告阿難：「過世時，有國名優波羅越，其國富樂熾盛五穀豐熟，人民安隱眾多不可得計。」",
        "from": "T03n0178_001:0448b08_9",
        "context_with_next_sentence": true
    },
    {
        "source_sentence": "佛語阿難：「爾時，優波羅越國中，有王名波羅先。",
        "from": "T03n0178_001:0448b10_10",
        "context_with_next_sentence": true
    },
    {
        "source_sentence": "於諸國中獨尊，所施行教敕使人，正法治國鞭杖不行；爾時，人民長壽二萬歲。",
        "from": "T03n0178_001:0448b11_11",
        "context_with_next_sentence": true
    },
    {
        "source_sentence": "時其王命過，其國中有一婬妷女，為上色面貌、端正姝好，其女人往至他人舍，其主人生男，便以手牽子臂。",
        "from": "T03n0178_001:0448b13_12",
        "context_with_next_sentence": true
    },
    {
        "source_sentence": "婬女便問之：『牽兒欲作何等？』",
        "from": "T03n0178_001:0448b16_13",
        "context_with_next_sentence": true
    },
    {
        "source_sentence": "報言：『我飢餓欲噉之。』",
        "from": "T03n0178_001:0448b16_14",
        "context_with_next_sentence": true
    },
    {
        "source_sentence": "問言：『無有飯可食之耶？』",
        "from": "T03n0178_001:0448b17_15",
        "context_with_next_sentence": true
    },
    {
        "source_sentence": "報言：『無有也。』",
        "from": "T03n0178_001:0448b18_0",
        "context_with_next_sentence": true
    },
    {
        "source_sentence": "婬女人報言：『且待，須我為汝持食來。』",
        "from": "T03n0178_001:0448b18_1",
        "context_with_next_sentence": true
    },
    {
        "source_sentence": "答曰：『卿未出門頃，我當餓死，那能須卿持飯來耶！』",
        "from": "T03n0178_001:0448b19_2",
        "context_with_next_sentence": true
    },
    {
        "source_sentence": "婬女人念言：『若我持兒去，其母便當餓死；若置去者，便當取兒噉之。",
        "from": "T03n0178_001:0448b20_3",
        "context_with_next_sentence": true
    },
    {
        "source_sentence": "將當奈何令母子各得安隱？』",
        "from": "T03n0178_001:0448b22_4",
        "context_with_next_sentence": true
    },
    {
        "source_sentence": "婬女人即取利刀，自割兩乳與之，其母便食之。",
        "from": "T03n0178_001:0448b22_5",
        "context_with_next_sentence": true
    },
    {
        "source_sentence": "婬女人問言：『卿為飽未？』",
        "from": "T03n0178_001:0448b23_6",
        "context_with_next_sentence": true
    },
    {
        "source_sentence": "報言：『已飽矣。』",
        "from": "T03n0178_001:0448b24_7",
        "context_with_next_sentence": true
    },
    {
        "source_sentence": "婬女人兩乳血出流離，便還其家。",
        "from": "T03n0178_001:0448b24_8",
        "context_with_next_sentence": true
    },
    {
        "source_sentence": "「時，有一男子至其婬女人舍，欲與共作非法，見之便言：『誰取此上色女乳，割如是耶？』",
        "from": "T03n0178_001:0448b25_9",
        "context_with_next_sentence": true
    },
    {
        "source_sentence": "便有悲意，以姊弟心侍之，不復起欲心。",
        "from": "T03n0178_001:0448b27_10",
        "context_with_next_sentence": true
    },
    {
        "source_sentence": "男子即問言：『姊！",
        "from": "T03n0178_001:0448b28_11",
        "context_with_next_sentence": true
    },
    {
        "source_sentence": "誰取卿如是耶？』",
        "from": "T03n0178_001:0448b28_12",
        "context_with_next_sentence": true
    },
    {
        "source_sentence": "報言：『無有嬈我者也，我自至他舍，其主人適產，生便牽其子。",
        "from": "T03n0178_001:0448b29_13",
        "context_with_next_sentence": true
    },
    {
        "source_sentence": "我問言：「欲作何等？」",
        "from": "T03n0178_001:0448c01_14",
        "context_with_next_sentence": true
    },
    {
        "source_sentence": "報我言：「我飢餓，欲取子肉噉之。」",
        "from": "T03n0178_001:0448c02_0",
        "context_with_next_sentence": true
    },
    {
        "source_sentence": "我問：「卿無有飯可食耶？」",
        "from": "T03n0178_001:0448c02_1",
        "context_with_next_sentence": true
    },
    {
        "source_sentence": "報我言：「無有也。」",
        "from": "T03n0178_001:0448c03_2",
        "context_with_next_sentence": true
    },
    {
        "source_sentence": "我言：「且待須，我為汝持飯來。」",
        "from": "T03n0178_001:0448c03_3",
        "context_with_next_sentence": true
    },
    {
        "source_sentence": "報我言：「卿去未及出門頃，我便餓死。」",
        "from": "T03n0178_001:0448c04_4",
        "context_with_next_sentence": true
    },
    {
        "source_sentence": "我心念：「適持兒去，母便當死；若捨去者，則當取兒噉。」",
        "from": "T03n0178_001:0448c05_5",
        "context_with_next_sentence": true
    },
    {
        "source_sentence": "我便割乳便與噉之。』",
        "from": "T03n0178_001:0448c06_6",
        "context_with_next_sentence": true
    },
    {
        "source_sentence": "其男子聞之言，即躃地奄絕。",
        "from": "T03n0178_001:0448c07_7",
        "context_with_next_sentence": true
    },
    {
        "source_sentence": "婬女便取水灑其上，其久乃得穌息。",
        "from": "T03n0178_001:0448c07_8",
        "context_with_next_sentence": true
    },
    {
        "source_sentence": "男子問言：『姉當為我現至誠？』",
        "from": "T03n0178_001:0448c08_9",
        "context_with_next_sentence": true
    },
    {
        "source_sentence": "婬女言：『諾！』",
        "from": "T03n0178_001:0448c09_10",
        "context_with_next_sentence": true
    },
    {
        "source_sentence": "男子言：『我初不見此難，實至誠如汝言不虛者，姉乳當平復如故。』",
        "from": "T03n0178_001:0448c09_11",
        "context_with_next_sentence": true
    },
    {
        "source_sentence": "應時，其女人乳平復如故，亦無瘢也。",
        "from": "T03n0178_001:0448c11_12",
        "context_with_next_sentence": true
    },
    {
        "source_sentence": "「釋提桓因以天眼見婬妷女，言：『此上色婬女人布施為福乃如是，恐來奪我座。』",
        "from": "T03n0178_001:0448c12_13",
        "context_with_next_sentence": true
    },
    {
        "source_sentence": "則化作婆羅門，持寶枝、澡豆瓶，著金錫杖，行乞匃至此婬女家，言：『乞我分衛。』",
        "from": "T03n0178_001:0448c13_14",
        "context_with_next_sentence": true
    },
    {
        "source_sentence": "其女人便以金鉢盛飯出與婆羅門，婆羅門即却行不肯受。",
        "from": "T03n0178_001:0448c15_15",
        "context_with_next_sentence": true
    },
    {
        "source_sentence": "上色女問道人：『何為却行不肯受食？』",
        "from": "T03n0178_001:0448c17_16",
        "context_with_next_sentence": true
    },
    {
        "source_sentence": "報言：『我不用食，我聞汝布施乳，為審爾不乎？』",
        "from": "T03n0178_001:0448c18_17",
        "context_with_next_sentence": true
    },
    {
        "source_sentence": "報言：『實如是。』",
        "from": "T03n0178_001:0448c19_18",
        "context_with_next_sentence": true
    },
    {
        "source_sentence": "婆羅門以偈問之曰：「『汝為索何願？",
        "from": "T03n0178_001:0448c19_19",
        "context_with_next_sentence": true
    },
    {
        "source_sentence": "　　云何釋為梵？",
        "from": "T03n0178_001:0448c20_20",
        "context_with_next_sentence": true
    },
    {
        "source_sentence": "　　為求多寶王，　　所願難如是。』",
        "from": "T03n0178_001:0449a01_0",
        "context_with_next_sentence": true
    },
    {
        "source_sentence": "「上色女，以偈報之言：「『婆羅門無為者，　　無生老及病死，　　無愁憂清淨處，　　婆羅門我求彼。』",
        "from": "T03n0178_001:0449a02_0",
        "context_with_next_sentence": true
    },
    {
        "source_sentence": "「婆羅門言：『問汝持乳布施時，意寧轉異不？』",
        "from": "T03n0178_001:0449a05_0",
        "context_with_next_sentence": true
    },
    {
        "source_sentence": "女人報言：『婆羅門！",
        "from": "T03n0178_001:0449a06_0",
        "context_with_next_sentence": true
    },
    {
        "source_sentence": "我當為汝現至誠。』",
        "from": "T03n0178_001:0449a06_1",
        "context_with_next_sentence": true
    },
    {
        "source_sentence": "報言：『現之。』",
        "from": "T03n0178_001:0449a06_2",
        "context_with_next_sentence": true
    },
    {
        "source_sentence": "女人言：『若使我至誠持乳布施意無異者，令我轉女人身得作男子。』",
        "from": "T03n0178_001:0449a07_3",
        "context_with_next_sentence": true
    },
    {
        "source_sentence": "所言適竟，即轉成男子。",
        "from": "T03n0178_001:0449a08_4",
        "context_with_next_sentence": true
    },
    {
        "source_sentence": "「時優波羅越王，治國五千歲已後終亡。",
        "from": "T03n0178_001:0449a09_5",
        "context_with_next_sentence": true
    },
    {
        "source_sentence": "傍臣、左右聞婬女人轉身作男子，念言：『正當立此作國王，為王者當以正法治國。』",
        "from": "T03n0178_001:0449a10_6",
        "context_with_next_sentence": true
    },
    {
        "source_sentence": "便共立作王。",
        "from": "T03n0178_001:0449a12_0",
        "context_with_next_sentence": true
    },
    {
        "source_sentence": "鞭杖不行，以正法治國，好布施金銀、珍寶著四城門，外及諸街里，欲得飯食、漿水、衣被、熏華、房室、座席、舍宅、金銀、珍寶、明月珠、玉琉璃、水精、珊瑚、馬瑙，隨其欲與之。",
        "from": "T03n0178_001:0449a12_1",
        "context_with_next_sentence": true
    },
    {
        "source_sentence": "教一天下人持八關齋，如是治國五百歲，不耕種自然稻米清潔香美，無有麁獷，今日截，旦日續自然生，即取其米，莖應時沒不現。",
        "from": "T03n0178_001:0449a16_0",
        "context_with_next_sentence": true
    },
    {
        "source_sentence": "取共食味，一切味食是已後齒不落，亦不老、亦不病、亦不傴，顏色無異長短適等；祿相亦等，譬如欝單越天下。",
        "from": "T03n0178_001:0449a19_0",
        "context_with_next_sentence": true
    },
    {
        "source_sentence": "「國王自念言：『我布施與人，有何可怪？",
        "from": "T03n0178_001:0449a21_1",
        "context_with_next_sentence": true
    },
    {
        "source_sentence": "我布施與禽獸者，爾乃為難。』",
        "from": "T03n0178_001:0449a22_2",
        "context_with_next_sentence": true
    },
    {
        "source_sentence": "時，王穌香自塗身，便入山空閑處臥巖石上，諸百鳥皆來生噉其身，便命過，生於婆羅門家——其家大富，金銀珍寶無央數——十月已滿便生，端正好無比。",
        "from": "T03n0178_001:0449a23_3",
        "context_with_next_sentence": true
    },
    {
        "source_sentence": "適生，四侍女共養育，第一女主拭其身；第二女主沐浴；第三女主乳哺；第四女主抱之。",
        "from": "T03n0178_001:0449a26_4",
        "context_with_next_sentence": true
    },
    {
        "source_sentence": "兒即長大，四人共侍議，不得使有見者，五百綵女共侍相娛樂。",
        "from": "T03n0178_001:0449a28_5",
        "context_with_next_sentence": true
    },
    {
        "source_sentence": "便竊出，過向市，觀見販賣貧窮乞匃者，有悲哀之意言：『此人民若使富樂者，不復賈作販賣。』",
        "from": "T03n0178_001:0449b01_6",
        "context_with_next_sentence": true
    },
    {
        "source_sentence": "爾時，自說偈言：「『我之身心云何？",
        "from": "T03n0178_001:0449b03_7",
        "context_with_next_sentence": true
    },
    {
        "source_sentence": "　　甚堅而不破碎，　　吾自在安樂處，　　見勤苦諸人民。』",
        "from": "T03n0178_001:0449b04_8",
        "context_with_next_sentence": true
    },
    {
        "source_sentence": "「馳還白父母：『我欲除鬚髮行入山空處，處樹下。』",
        "from": "T03n0178_001:0449b06_0",
        "context_with_next_sentence": true
    },
    {
        "source_sentence": "父母不聽。",
        "from": "T03n0178_001:0449b07_1",
        "context_with_next_sentence": true
    },
    {
        "source_sentence": "所以者何？",
        "from": "T03n0178_001:0449b07_2",
        "context_with_next_sentence": true
    },
    {
        "source_sentence": "適有汝一子甚重愛之：『我禱祠山川、日月、諸天，適得汝一子耳，我不見汝者便愁憂死。』",
        "from": "T03n0178_001:0449b07_3",
        "context_with_next_sentence": true
    },
    {
        "source_sentence": "不肯聽使去，子便委臥地，一日、二日、至五日不食飲。",
        "from": "T03n0178_001:0449b09_4",
        "context_with_next_sentence": true
    },
    {
        "source_sentence": "諸親厚知識聞此兒欲學道除鬚髮，父母不聽，委臥空地不食飲五日；諸親厚知識皆共到其所，諫曉言：『童子！",
        "from": "T03n0178_001:0449b10_5",
        "context_with_next_sentence": true
    },
    {
        "source_sentence": "何以不起沐浴、飲食、莊嚴，用除鬚髮，在樹間樂道？』",
        "from": "T03n0178_001:0449b13_6",
        "context_with_next_sentence": true
    },
    {
        "source_sentence": "童子亦不應；如是言者三日。",
        "from": "T03n0178_001:0449b14_7",
        "context_with_next_sentence": true
    },
    {
        "source_sentence": "諸親厚共到父母所，言：『聽使去學道，若樂者可數來往相見，不樂者便當來歸。』",
        "from": "T03n0178_001:0449b15_8",
        "context_with_next_sentence": true
    },
    {
        "source_sentence": "父母言：『諾！』",
        "from": "T03n0178_001:0449b17_9",
        "context_with_next_sentence": true
    },
    {
        "source_sentence": "見聽已，子便自養視六七日，繞父母三匝為作禮，便入空閑坐行道已後，則往至餘大叢樹間。",
        "from": "T03n0178_001:0449b17_10",
        "context_with_next_sentence": true
    },
    {
        "source_sentence": "「中有兩道人坐得五神通，精誠求道離婬欲，童子便至其所問：『此間作何等？』",
        "from": "T03n0178_001:0449b19_11",
        "context_with_next_sentence": true
    },
    {
        "source_sentence": "報言：『我在此間露坐禪念道，用人民故，作勤苦行。』",
        "from": "T03n0178_001:0449b21_12",
        "context_with_next_sentence": true
    },
    {
        "source_sentence": "童子言：『我亦當用人民故，露坐禪念道。』",
        "from": "T03n0178_001:0449b22_13",
        "context_with_next_sentence": true
    },
    {
        "source_sentence": "二道人言：『善！』",
        "from": "T03n0178_001:0449b23_14",
        "context_with_next_sentence": true
    },
    {
        "source_sentence": "童子即於大叢樹下坐禪，於中用人民故，勤苦行道，即得五神通，精進踰於二道人。",
        "from": "T03n0178_001:0449b23_15",
        "context_with_next_sentence": true
    },
    {
        "source_sentence": "其人大聖上尊，其樹間有虎妊娠。",
        "from": "T03n0178_001:0449b25_16",
        "context_with_next_sentence": true
    },
    {
        "source_sentence": "諸道人法，樹果自墮落者，乃取食之，不從樹摘取也。",
        "from": "T03n0178_001:0449b26_17",
        "context_with_next_sentence": true
    },
    {
        "source_sentence": "諸道人共行求果蓏，便見妊娠虎，童子道人語兩道人言：『此虎今不久當產，飢餓經日，恐自噉其子。",
        "from": "T03n0178_001:0449b27_18",
        "context_with_next_sentence": true
    },
    {
        "source_sentence": "誰能持身食之者？』",
        "from": "T03n0178_001:0449c01_19",
        "context_with_next_sentence": true
    },
    {
        "source_sentence": "彌勒菩薩言：『我當持身食之。』",
        "from": "T03n0178_001:0449c01_20",
        "context_with_next_sentence": true
    },
    {
        "source_sentence": "採果還已，見虎乳飢餓，欲取其子噉之，其道人語兩道人言：『虎已乳飢餓，欲還噉其子。",
        "from": "T03n0178_001:0449c02_21",
        "context_with_next_sentence": true
    },
    {
        "source_sentence": "誰能持身食之？』",
        "from": "T03n0178_001:0449c04_22",
        "context_with_next_sentence": true
    },
    {
        "source_sentence": "便共俱至餓虎所，虎開目張口向之，兩道人俱畏懼，便飛上虛空中。",
        "from": "T03n0178_001:0449c04_23",
        "context_with_next_sentence": true
    },
    {
        "source_sentence": "其一人言：『道人！",
        "from": "T03n0178_001:0449c06_24",
        "context_with_next_sentence": true
    },
    {
        "source_sentence": "卿之至誠如是也。",
        "from": "T03n0178_001:0449c06_25",
        "context_with_next_sentence": true
    },
    {
        "source_sentence": "屬者言：「當持身食餓虎。」",
        "from": "T03n0178_001:0449c07_26",
        "context_with_next_sentence": true
    },
    {
        "source_sentence": "今者何故飛上虛空也？』",
        "from": "T03n0178_001:0449c07_27",
        "context_with_next_sentence": true
    },
    {
        "source_sentence": "其一道人哀之淚出，左右顧視無所有。",
        "from": "T03n0178_001:0449c08_28",
        "context_with_next_sentence": true
    },
    {
        "source_sentence": "童子道人取利刀刺右臂流血，如是七處自刺，血入虎口中因飲之，便復自投身食餓虎則死。」",
        "from": "T03n0178_001:0449c09_29",
        "context_with_next_sentence": true
    },
    {
        "source_sentence": "佛語阿難：「欲知爾時上色婬女人者不？",
        "from": "T03n0178_001:0449c11_30",
        "context_with_next_sentence": true
    },
    {
        "source_sentence": "正是我身；時立為王者，亦是我身；時婆羅門子自投身餧餓虎者，亦是我身；兩道人者，是迦葉、彌勒菩薩。」",
        "from": "T03n0178_001:0449c12_31",
        "context_with_next_sentence": true
    },
    {
        "source_sentence": "佛告阿難：「我精進行道故，超越九劫出彌勒前。",
        "from": "T03n0178_001:0449c14_32",
        "context_with_next_sentence": true
    },
    {
        "source_sentence": "如是，阿難！",
        "from": "T03n0178_001:0449c16_33",
        "context_with_next_sentence": true
    },
    {
        "source_sentence": "勤苦行道六十劫，布施手、足、鼻、耳、頭、目、肌肉、婦、子、男、女、好衣被、飲食故，降伏六十億魔，三十四億得佛道。」",
        "from": "T03n0178_001:0449c16_34",
        "context_with_next_sentence": true
    },
    {
        "source_sentence": "佛語阿難：「若使一切人知布施之福，如我所知者，窮乏餬口得一食自飯繼命；若不食此便死者，則當不自食與善人令受。",
        "from": "T03n0178_001:0449c18_35",
        "context_with_next_sentence": true
    },
    {
        "source_sentence": "阿難！",
        "from": "T03n0178_001:0450a01_36",
        "context_with_next_sentence": true
    },
    {
        "source_sentence": "我念昔世時所布施，用是故面色明好照曜，笑光從口出遍三千大千世界。」",
        "from": "T03n0178_001:0450a01_37",
        "context_with_next_sentence": true
    },
    {
        "source_sentence": "佛說是經時，四千二百比丘起無餘意得解脫，八十那術諸天人發無上正真道意，七萬菩薩得無所從生法忍。",
        "from": "T03n0178_001:0450a03_38",
        "context_with_next_sentence": true
    },
    {
        "source_sentence": "佛說如是，賢者阿難，及一切眾會諸天龍、鬼神、世間人皆歡喜，前為佛作禮而去。",
        "from": "T03n0178_001:0450a05_39",
        "context_with_next_sentence": true
    },
    {
        "source_sentence": "前世三轉經",
        "from": "T03n0178_001:0450a08_0",
        "context_with_next_sentence": false
    }
]