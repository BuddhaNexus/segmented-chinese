[
    {
        "source_sentence": "大方廣佛華嚴經卷第五十二",
        "from": "T10n0279_052:0273c02_0",
        "context_with_next_sentence": true
    },
    {
        "source_sentence": "于闐國三藏實叉難陀奉　制譯",
        "from": "T10n0279_052:0273c04_0",
        "context_with_next_sentence": true
    },
    {
        "source_sentence": "如來出現品第三十七之三",
        "from": "T10n0279_052:0273c05_0",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0273c06_0",
        "context_with_next_sentence": true
    },
    {
        "source_sentence": "菩薩摩訶薩應云何知如來、應、正等覺境界？",
        "from": "T10n0279_052:0273c06_1",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0273c07_2",
        "context_with_next_sentence": true
    },
    {
        "source_sentence": "菩薩摩訶薩以無障無礙智慧，知一切世間境界是如來境界，知一切三世境界、一切剎境界、一切法境界、一切眾生境界、真如無差別境界、法界無障礙境界、實際無邊際境界、虛空無分量境界、無境界境界是如來境界。",
        "from": "T10n0279_052:0273c07_3",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0273c12_4",
        "context_with_next_sentence": true
    },
    {
        "source_sentence": "如一切世間境界無量，如來境界亦無量；如一切三世境界無量，如來境界亦無量；乃至，如無境界境界無量，如來境界亦無量；如無境界境界一切處無有，如來境界亦如是一切處無有。",
        "from": "T10n0279_052:0273c12_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0273c16_6",
        "context_with_next_sentence": true
    },
    {
        "source_sentence": "菩薩摩訶薩應知心境界是如來境界。",
        "from": "T10n0279_052:0273c16_7",
        "context_with_next_sentence": true
    },
    {
        "source_sentence": "如心境界無量無邊、無縛無脫，如來境界亦無量無邊、無縛無脫。",
        "from": "T10n0279_052:0273c17_8",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0273c19_0",
        "context_with_next_sentence": true
    },
    {
        "source_sentence": "以如是如是思惟分別，如是如是無量顯現故。",
        "from": "T10n0279_052:0273c19_1",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0273c20_2",
        "context_with_next_sentence": true
    },
    {
        "source_sentence": "如大龍王隨心降雨，其雨不從內出、不從外出。",
        "from": "T10n0279_052:0273c20_3",
        "context_with_next_sentence": true
    },
    {
        "source_sentence": "如來境界亦復如是，隨於如是思惟分別，則有如是無量顯現，於十方中悉無來處。",
        "from": "T10n0279_052:0273c21_4",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0273c23_5",
        "context_with_next_sentence": true
    },
    {
        "source_sentence": "如大海水，皆從龍王心力所起。",
        "from": "T10n0279_052:0273c23_6",
        "context_with_next_sentence": true
    },
    {
        "source_sentence": "諸佛如來一切智海亦復如是，皆從如來往昔大願之所生起。",
        "from": "T10n0279_052:0273c24_7",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0273c25_8",
        "context_with_next_sentence": true
    },
    {
        "source_sentence": "一切智海無量無邊，不可思議，不可言說；然我今者略說譬諭，汝應諦聽。",
        "from": "T10n0279_052:0273c25_9",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0273c27_10",
        "context_with_next_sentence": true
    },
    {
        "source_sentence": "此閻浮提有二千五百河流入大海，西拘耶尼有五千河流入大海，東弗婆提有七千五百河流入大海，北欝單越有一萬河流入大海。",
        "from": "T10n0279_052:0273c27_11",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0274a01_12",
        "context_with_next_sentence": true
    },
    {
        "source_sentence": "此四天下，如是二萬五千河相續不絕流入大海。",
        "from": "T10n0279_052:0274a01_13",
        "context_with_next_sentence": true
    },
    {
        "source_sentence": "於意云何，此水多不？」",
        "from": "T10n0279_052:0274a02_14",
        "context_with_next_sentence": true
    },
    {
        "source_sentence": "答言：「甚多。」",
        "from": "T10n0279_052:0274a03_15",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0274a03_16",
        "context_with_next_sentence": true
    },
    {
        "source_sentence": "復有十光明龍王，雨大海中水倍過前；百光明龍王，雨大海中水復倍前；大莊嚴龍王、摩那斯龍王、雷震龍王、難陀跋難陀龍王、無量光明龍王、連霔不斷龍王、大勝龍王、大奮迅龍王，如是等八十億諸大龍王，各雨大海，皆悉展轉倍過於前；娑竭羅龍王太子，名：閻浮幢，雨大海中水復倍前。",
        "from": "T10n0279_052:0274a03_17",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274a10_18",
        "context_with_next_sentence": true
    },
    {
        "source_sentence": "十光明龍王宮殿中水流入大海，復倍過前；百光明龍王宮殿中水流入大海，復倍過前；大莊嚴龍王、摩那斯龍王、雷震龍王、難陀跋難陀龍王、無量光明龍王、連霔不斷龍王、大勝龍王、大奮迅龍王，如是等八十億諸大龍王，宮殿各別，其中有水流入大海，皆悉展轉倍過於前；娑竭羅龍王太子閻浮幢宮殿中水流入大海，復倍過前。",
        "from": "T10n0279_052:0274a10_19",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274a18_20",
        "context_with_next_sentence": true
    },
    {
        "source_sentence": "娑竭羅龍王連雨大海，水復倍前；其娑竭羅龍王宮殿中水涌出入海，復倍於前；其所出水紺瑠璃色，涌出有時，是故大海潮不失時。",
        "from": "T10n0279_052:0274a18_21",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274a21_22",
        "context_with_next_sentence": true
    },
    {
        "source_sentence": "如是大海，其水無量，眾寶無量，眾生無量，所依大地亦復無量。",
        "from": "T10n0279_052:0274a21_23",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0274a22_24",
        "context_with_next_sentence": true
    },
    {
        "source_sentence": "於汝意云何，彼大海為無量不？」",
        "from": "T10n0279_052:0274a23_25",
        "context_with_next_sentence": true
    },
    {
        "source_sentence": "答言：「實為無量，不可為諭。」",
        "from": "T10n0279_052:0274a23_26",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0274a24_27",
        "context_with_next_sentence": true
    },
    {
        "source_sentence": "此大海無量於如來智海無量，百分不及一，千分不及一，乃至優波尼沙陀分不及其一；但隨眾生心為作譬諭，而佛境界非譬所及。",
        "from": "T10n0279_052:0274a24_28",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274a27_29",
        "context_with_next_sentence": true
    },
    {
        "source_sentence": "菩薩摩訶薩應知如來智海無量，從初發心修一切菩薩行不斷故；應知寶聚無量，一切菩提分法、三寶種不斷故；應知所住眾生無量，一切學、無學、聲聞、獨覺所受用故；應知住地無量，從初歡喜地乃至究竟無障礙地諸菩薩所居故。",
        "from": "T10n0279_052:0274a27_30",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274b04_0",
        "context_with_next_sentence": true
    },
    {
        "source_sentence": "菩薩摩訶薩為入無量智慧利益一切眾生故，於如來、應、正等覺境界應如是知。」",
        "from": "T10n0279_052:0274b04_1",
        "context_with_next_sentence": true
    },
    {
        "source_sentence": "爾時，普賢菩薩摩訶薩欲重明此義而說頌言：「如心境界無有量，　　諸佛境界亦復然；　如心境界從意生，　　佛境如是應觀察。",
        "from": "T10n0279_052:0274b05_2",
        "context_with_next_sentence": true
    },
    {
        "source_sentence": "　如龍不離於本處，　　以心威力霔大雨，　雨水雖無來去處，　　隨龍心故悉充洽。",
        "from": "T10n0279_052:0274b09_0",
        "context_with_next_sentence": true
    },
    {
        "source_sentence": "　十力牟尼亦如是，　　無所從來無所去，　若有淨心則現身，　　量等法界入毛孔。",
        "from": "T10n0279_052:0274b11_0",
        "context_with_next_sentence": true
    },
    {
        "source_sentence": "　如海珍奇無有量，　　眾生大地亦復然，　水性一味等無別，　　於中生者各蒙利。",
        "from": "T10n0279_052:0274b13_0",
        "context_with_next_sentence": true
    },
    {
        "source_sentence": "　如來智海亦如是，　　一切所有皆無量，　有學無學住地人，　　悉在其中得饒益。",
        "from": "T10n0279_052:0274b15_0",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0274b17_0",
        "context_with_next_sentence": true
    },
    {
        "source_sentence": "菩薩摩訶薩應云何知如來、應、正等覺行？",
        "from": "T10n0279_052:0274b17_1",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274b18_2",
        "context_with_next_sentence": true
    },
    {
        "source_sentence": "菩薩摩訶薩應知無礙行是如來行，應知真如行是如來行。",
        "from": "T10n0279_052:0274b18_3",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274b19_4",
        "context_with_next_sentence": true
    },
    {
        "source_sentence": "如真如，前際不生，後際不動，現在不起；如來行亦如是，不生、不動、不起。",
        "from": "T10n0279_052:0274b19_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274b21_6",
        "context_with_next_sentence": true
    },
    {
        "source_sentence": "如法界，非量、非無量，無形故；如來行亦如是，非量、非無量，無形故。",
        "from": "T10n0279_052:0274b21_7",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274b22_8",
        "context_with_next_sentence": true
    },
    {
        "source_sentence": "譬如鳥飛虛空，經於百年，已經過處、未經過處皆不可量。",
        "from": "T10n0279_052:0274b22_9",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0274b24_10",
        "context_with_next_sentence": true
    },
    {
        "source_sentence": "虛空界無邊際故。",
        "from": "T10n0279_052:0274b24_11",
        "context_with_next_sentence": true
    },
    {
        "source_sentence": "如來行亦如是，假使有人經百千億那由他劫分別演說，已說、未說皆不可量。",
        "from": "T10n0279_052:0274b24_12",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0274b26_13",
        "context_with_next_sentence": true
    },
    {
        "source_sentence": "如來行無邊際故。",
        "from": "T10n0279_052:0274b26_14",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274b27_15",
        "context_with_next_sentence": true
    },
    {
        "source_sentence": "如來、應、正等覺住無礙行，無有住處，而能普為一切眾生示現所行，令其見已，出過一切諸障礙道。",
        "from": "T10n0279_052:0274b27_16",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274b29_17",
        "context_with_next_sentence": true
    },
    {
        "source_sentence": "譬如金翅鳥王，飛行虛空，迴翔不去，以清淨眼觀察海內諸龍宮殿，奮勇猛力，以左右翅鼓揚海水悉令兩闢，知龍男女命將盡者而搏取之。",
        "from": "T10n0279_052:0274b29_18",
        "context_with_next_sentence": true
    },
    {
        "source_sentence": "如來、應、正等覺金翅鳥王亦復如是，住無礙行，以淨佛眼觀察法界諸宮殿中一切眾生，若曾種善根已成熟者，如來奮勇猛十力，以止觀兩翅鼓揚生死大愛水海，使其兩闢而撮取之，置佛法中，令斷一切妄想戲論，安住如來無分別無礙行。",
        "from": "T10n0279_052:0274c03_19",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274c09_20",
        "context_with_next_sentence": true
    },
    {
        "source_sentence": "譬如日月，獨無等侶，周行虛空，利益眾生，不作是念：『我從何來，而至何所。』",
        "from": "T10n0279_052:0274c09_21",
        "context_with_next_sentence": true
    },
    {
        "source_sentence": "諸佛如來亦復如是，性本寂滅，無有分別，示現遊行一切法界，為欲饒益諸眾生故，作諸佛事無有休息，不生如是戲論分別：『我從彼來，而向彼去。』",
        "from": "T10n0279_052:0274c11_22",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274c14_23",
        "context_with_next_sentence": true
    },
    {
        "source_sentence": "菩薩摩訶薩應以如是等無量方便、無量性相，知見如來、應、正等覺所行之行。」",
        "from": "T10n0279_052:0274c14_24",
        "context_with_next_sentence": true
    },
    {
        "source_sentence": "爾時，普賢菩薩欲重明此義而說頌言：「譬如真如不生滅，　　無有方所無能見；　大饒益者行如是，　　出過三世不可量。",
        "from": "T10n0279_052:0274c16_25",
        "context_with_next_sentence": true
    },
    {
        "source_sentence": "　法界非界非非界，　　非是有量非無量；　大功德者行亦然，　　非量無量無身故。",
        "from": "T10n0279_052:0274c20_0",
        "context_with_next_sentence": true
    },
    {
        "source_sentence": "　如鳥飛行億千歲，　　前後虛空等無別；　眾劫演說如來行，　　已說未說不可量。",
        "from": "T10n0279_052:0274c22_0",
        "context_with_next_sentence": true
    },
    {
        "source_sentence": "　金翅在空觀大海，　　闢水搏取龍男女；　十力能拔善根人，　　令出有海除眾惑。",
        "from": "T10n0279_052:0274c24_0",
        "context_with_next_sentence": true
    },
    {
        "source_sentence": "　譬如日月遊虛空，　　照臨一切不分別；　世尊周行於法界，　　教化眾生無動念。",
        "from": "T10n0279_052:0274c26_0",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0274c28_0",
        "context_with_next_sentence": true
    },
    {
        "source_sentence": "諸菩薩摩訶薩應云何知如來、應、正等覺成正覺？",
        "from": "T10n0279_052:0274c28_1",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0274c29_2",
        "context_with_next_sentence": true
    },
    {
        "source_sentence": "菩薩摩訶薩應知如來成正覺，於一切義無所觀察，於法平等無所疑惑，無二無相，無行無止，無量無際，遠離二邊，住於中道，出過一切文字言說，知一切眾生心念所行、根性欲樂、煩惱染習；舉要言之，於一念中悉知三世一切諸法。",
        "from": "T10n0279_052:0274c29_3",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275a05_4",
        "context_with_next_sentence": true
    },
    {
        "source_sentence": "譬如大海普能印現四天下中一切眾生色身形像，是故共說以為大海；諸佛菩提亦復如是，普現一切眾生心念、根性樂欲而無所現，是故說名諸佛菩提。",
        "from": "T10n0279_052:0275a05_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275a09_6",
        "context_with_next_sentence": true
    },
    {
        "source_sentence": "諸佛菩提，一切文字所不能宣，一切音聲所不能及，一切言語所不能說，但隨所應方便開示。",
        "from": "T10n0279_052:0275a09_7",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275a11_8",
        "context_with_next_sentence": true
    },
    {
        "source_sentence": "如來、應、正等覺成正覺時，得一切眾生量等身，得一切法量等身，得一切剎量等身，得一切三世量等身，得一切佛量等身，得一切語言量等身，得真如量等身，得法界量等身，得虛空界量等身，得無礙界量等身，得一切願量等身，得一切行量等身，得寂滅涅槃界量等身。",
        "from": "T10n0279_052:0275a11_9",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275a17_10",
        "context_with_next_sentence": true
    },
    {
        "source_sentence": "如所得身，言語及心亦復如是，得如是等無量無數清淨三輪。",
        "from": "T10n0279_052:0275a18_11",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275a19_12",
        "context_with_next_sentence": true
    },
    {
        "source_sentence": "如來成正覺時，於其身中普見一切眾生成正覺，乃至普見一切眾生入涅槃，皆同一性，所謂：無性。",
        "from": "T10n0279_052:0275a19_13",
        "context_with_next_sentence": true
    },
    {
        "source_sentence": "無何等性？",
        "from": "T10n0279_052:0275a21_14",
        "context_with_next_sentence": true
    },
    {
        "source_sentence": "所謂：無相性、無盡性、無生性、無滅性、無我性、無非我性、無眾生性、無非眾生性、無菩提性、無法界性、無虛空性，亦復無有成正覺性。",
        "from": "T10n0279_052:0275a22_15",
        "context_with_next_sentence": true
    },
    {
        "source_sentence": "知一切法皆無性故，得一切智，大悲相續，救度眾生。",
        "from": "T10n0279_052:0275a25_16",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275a26_17",
        "context_with_next_sentence": true
    },
    {
        "source_sentence": "譬如虛空，一切世界若成若壞，常無增減。",
        "from": "T10n0279_052:0275a26_18",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0275a27_19",
        "context_with_next_sentence": true
    },
    {
        "source_sentence": "虛空無生故。",
        "from": "T10n0279_052:0275a27_20",
        "context_with_next_sentence": true
    },
    {
        "source_sentence": "諸佛菩提亦復如是，若成正覺、不成正覺，亦無增減。",
        "from": "T10n0279_052:0275a27_21",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0275a29_22",
        "context_with_next_sentence": true
    },
    {
        "source_sentence": "菩提無相、無非相，無一、無種種故。",
        "from": "T10n0279_052:0275a29_23",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275b01_0",
        "context_with_next_sentence": true
    },
    {
        "source_sentence": "假使有人能化作恒河沙等心，一一心復化作恒河沙等佛，皆無色、無形、無相，如是盡恒河沙等劫無有休息。",
        "from": "T10n0279_052:0275b01_1",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275b03_2",
        "context_with_next_sentence": true
    },
    {
        "source_sentence": "於汝意云何？",
        "from": "T10n0279_052:0275b03_3",
        "context_with_next_sentence": true
    },
    {
        "source_sentence": "彼人化心，化作如來，凡有幾何？」",
        "from": "T10n0279_052:0275b04_0",
        "context_with_next_sentence": true
    },
    {
        "source_sentence": "如來性起妙德菩薩言：「如我解於仁所說義，化與不化等無有別，云何問言凡有幾何？」",
        "from": "T10n0279_052:0275b04_1",
        "context_with_next_sentence": true
    },
    {
        "source_sentence": "普賢菩薩言：「善哉善哉！",
        "from": "T10n0279_052:0275b06_2",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275b07_3",
        "context_with_next_sentence": true
    },
    {
        "source_sentence": "如汝所說，設一切眾生，於一念中悉成正覺，與不成正覺等無有異。",
        "from": "T10n0279_052:0275b07_4",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0275b08_5",
        "context_with_next_sentence": true
    },
    {
        "source_sentence": "菩提無相故；若無有相，則無增無減。",
        "from": "T10n0279_052:0275b09_6",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275b09_7",
        "context_with_next_sentence": true
    },
    {
        "source_sentence": "菩薩摩訶薩應如是知成等正覺同於菩提一相無相。",
        "from": "T10n0279_052:0275b10_8",
        "context_with_next_sentence": true
    },
    {
        "source_sentence": "如來成正覺時，以一相方便入善覺智三昧；入已，於一成正覺廣大身，現一切眾生數等身住於身中。",
        "from": "T10n0279_052:0275b11_9",
        "context_with_next_sentence": true
    },
    {
        "source_sentence": "如一成正覺廣大身，一切成正覺廣大身悉亦如是。",
        "from": "T10n0279_052:0275b13_10",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275b14_11",
        "context_with_next_sentence": true
    },
    {
        "source_sentence": "如來有如是等無量成正覺門，是故應知如來所現身無有量；以無量故，說如來身為無量界、等眾生界。",
        "from": "T10n0279_052:0275b14_12",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275b17_13",
        "context_with_next_sentence": true
    },
    {
        "source_sentence": "菩薩摩訶薩應知如來身一毛孔中，有一切眾生數等諸佛身。",
        "from": "T10n0279_052:0275b17_14",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0275b18_15",
        "context_with_next_sentence": true
    },
    {
        "source_sentence": "如來成正覺身究竟無生滅故。",
        "from": "T10n0279_052:0275b18_16",
        "context_with_next_sentence": true
    },
    {
        "source_sentence": "如一毛孔遍法界，一切毛孔悉亦如是，當知無有少許處空無佛身。",
        "from": "T10n0279_052:0275b19_17",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0275b21_18",
        "context_with_next_sentence": true
    },
    {
        "source_sentence": "如來成正覺，無處不至故；隨其所能，隨其勢力，於道場菩提樹下師子座上，以種種身成等正覺。",
        "from": "T10n0279_052:0275b21_19",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275b23_20",
        "context_with_next_sentence": true
    },
    {
        "source_sentence": "菩薩摩訶薩應知自心念念常有佛成正覺。",
        "from": "T10n0279_052:0275b23_21",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0275b24_22",
        "context_with_next_sentence": true
    },
    {
        "source_sentence": "諸佛如來不離此心成正覺故。",
        "from": "T10n0279_052:0275b24_23",
        "context_with_next_sentence": true
    },
    {
        "source_sentence": "如自心，一切眾生心亦復如是，悉有如來成等正覺，廣大周遍，無處不有，不離不斷，無有休息，入不思議方便法門。",
        "from": "T10n0279_052:0275b25_24",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275b28_25",
        "context_with_next_sentence": true
    },
    {
        "source_sentence": "菩薩摩訶薩應如是知如來成正覺。」",
        "from": "T10n0279_052:0275b28_26",
        "context_with_next_sentence": true
    },
    {
        "source_sentence": "爾時，普賢菩薩摩訶薩欲重明此義而說頌言：「正覺了知一切法，　　無二離二悉平等，　自性清淨如虛空，　　我與非我不分別。",
        "from": "T10n0279_052:0275b29_27",
        "context_with_next_sentence": true
    },
    {
        "source_sentence": "　如海印現眾生身，　　以此說其為大海；　菩提普印諸心行，　　是故說名為正覺。",
        "from": "T10n0279_052:0275c04_0",
        "context_with_next_sentence": true
    },
    {
        "source_sentence": "　譬如世界有成敗，　　而於虛空不增減；　一切諸佛出世間，　　菩提一相恒無相。",
        "from": "T10n0279_052:0275c06_0",
        "context_with_next_sentence": true
    },
    {
        "source_sentence": "　如人化心化作佛，　　化與不化性無異；　一切眾生成菩提，　　成與不成無增減。",
        "from": "T10n0279_052:0275c08_0",
        "context_with_next_sentence": true
    },
    {
        "source_sentence": "　佛有三昧名善覺，　　菩提樹下入此定，　放眾生等無量光，　　開悟群品如蓮敷。",
        "from": "T10n0279_052:0275c10_0",
        "context_with_next_sentence": true
    },
    {
        "source_sentence": "　如三世劫剎眾生，　　所有心念及根欲，　如是數等身皆現，　　是故正覺名無量。",
        "from": "T10n0279_052:0275c12_0",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0275c14_0",
        "context_with_next_sentence": true
    },
    {
        "source_sentence": "菩薩摩訶薩應云何知如來、應、正等覺轉法輪？",
        "from": "T10n0279_052:0275c14_1",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275c15_2",
        "context_with_next_sentence": true
    },
    {
        "source_sentence": "菩薩摩訶薩應如是知如來以心自在力無起無轉而轉法輪，知一切法恒無起故；以三種轉斷所應斷而轉法輪，知一切法離邊見故；離欲際、非際而轉法輪，入一切法虛空際故；無有言說而轉法輪，知一切法不可說故；究竟寂滅而轉法輪，知一切法涅槃性故；以一切文字、一切言語而轉法輪，如來音聲無處不至故；知聲如響而轉法輪，了於諸法真實性故；於一音中出一切音而轉法輪，畢竟無主故；無遺無盡而轉法輪，內外無著故。",
        "from": "T10n0279_052:0275c15_3",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275c25_4",
        "context_with_next_sentence": true
    },
    {
        "source_sentence": "譬如一切文字語言，盡未來劫說不可盡；佛轉法輪亦復如是，一切文字安立顯示，無有休息，無有窮盡。",
        "from": "T10n0279_052:0275c25_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0275c27_6",
        "context_with_next_sentence": true
    },
    {
        "source_sentence": "如來法輪悉入一切語言文字而無所住。",
        "from": "T10n0279_052:0275c28_7",
        "context_with_next_sentence": true
    },
    {
        "source_sentence": "譬如書字，普入一切事、一切語、一切算數、一切世間出世間處而無所住；如來音聲亦復如是，普入一切處、一切眾生、一切法、一切業、一切報中而無所住。",
        "from": "T10n0279_052:0275c29_0",
        "context_with_next_sentence": true
    },
    {
        "source_sentence": "一切眾生種種語言，皆悉不離如來法輪。",
        "from": "T10n0279_052:0276a03_1",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0276a04_2",
        "context_with_next_sentence": true
    },
    {
        "source_sentence": "言音實相即法輪故。",
        "from": "T10n0279_052:0276a04_3",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276a05_4",
        "context_with_next_sentence": true
    },
    {
        "source_sentence": "菩薩摩訶薩於如來轉法輪應如是知「復次，佛子！",
        "from": "T10n0279_052:0276a05_5",
        "context_with_next_sentence": true
    },
    {
        "source_sentence": "菩薩摩訶薩欲知如來所轉法輪，應知如來法輪所出生處。",
        "from": "T10n0279_052:0276a06_6",
        "context_with_next_sentence": true
    },
    {
        "source_sentence": "何等為如來法輪所出生處？",
        "from": "T10n0279_052:0276a07_7",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276a08_8",
        "context_with_next_sentence": true
    },
    {
        "source_sentence": "如來隨一切眾生心行欲樂無量差別，出若干音聲而轉法輪。",
        "from": "T10n0279_052:0276a08_9",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276a09_10",
        "context_with_next_sentence": true
    },
    {
        "source_sentence": "如來、應、正等覺有三昧，名：究竟無礙無畏，入此三昧已，於成正覺一一身、一一口，各出一切眾生數等言音，一一音中眾音具足，各各差別而轉法輪，令一切眾生皆生歡喜。",
        "from": "T10n0279_052:0276a10_11",
        "context_with_next_sentence": true
    },
    {
        "source_sentence": "能如是知轉法輪者，當知此人則為隨順一切佛法；不如是知，則非隨順。",
        "from": "T10n0279_052:0276a13_12",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276a15_13",
        "context_with_next_sentence": true
    },
    {
        "source_sentence": "諸菩薩摩訶薩應如是知佛轉法輪，普入無量眾生界故。」",
        "from": "T10n0279_052:0276a15_14",
        "context_with_next_sentence": true
    },
    {
        "source_sentence": "爾時，普賢菩薩摩訶薩欲重明此義而說頌言：「如來法輪無所轉，　　三世無起亦無得，　譬如文字無盡時，　　十力法輪亦如是。",
        "from": "T10n0279_052:0276a17_0",
        "context_with_next_sentence": true
    },
    {
        "source_sentence": "　如字普入而無至，　　正覺法輪亦復然，　入諸言音無所入，　　能令眾生悉歡喜。",
        "from": "T10n0279_052:0276a21_0",
        "context_with_next_sentence": true
    },
    {
        "source_sentence": "　佛有三昧名究竟，　　入此定已乃說法，　一切眾生無有邊，　　普出其音令悟解。",
        "from": "T10n0279_052:0276a23_0",
        "context_with_next_sentence": true
    },
    {
        "source_sentence": "　一一音中復更演，　　無量言音各差別，　於世自在無分別，　　隨其欲樂普使聞。",
        "from": "T10n0279_052:0276a25_0",
        "context_with_next_sentence": true
    },
    {
        "source_sentence": "　文字不從內外出，　　亦不失壞無積聚，　而為眾生轉法輪，　　如是自在甚奇特。",
        "from": "T10n0279_052:0276a27_0",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0276a29_0",
        "context_with_next_sentence": true
    },
    {
        "source_sentence": "菩薩摩訶薩應云何知如來、應、正等覺般涅槃？",
        "from": "T10n0279_052:0276a29_1",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276b01_2",
        "context_with_next_sentence": true
    },
    {
        "source_sentence": "菩薩摩訶薩欲知如來大涅槃者，當須了知根本自性。",
        "from": "T10n0279_052:0276b01_3",
        "context_with_next_sentence": true
    },
    {
        "source_sentence": "如真如涅槃，如來涅槃亦如是；如實際涅槃，如來涅槃亦如是；如法界涅槃，如來涅槃亦如是；如虛空涅槃，如來涅槃亦如是；如法性涅槃，如來涅槃亦如是；如離欲際涅槃，如來涅槃亦如是；如無相際涅槃，如來涅槃亦如是；如我性際涅槃，如來涅槃亦如是；如一切法性際涅槃，如來涅槃亦如是；如真如際涅槃，如來涅槃亦如是。",
        "from": "T10n0279_052:0276b02_4",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0276b10_0",
        "context_with_next_sentence": true
    },
    {
        "source_sentence": "涅槃無生無出故；若法無生無出，則無有滅。",
        "from": "T10n0279_052:0276b10_1",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276b11_2",
        "context_with_next_sentence": true
    },
    {
        "source_sentence": "如來不為菩薩說諸如來究竟涅槃，亦不為彼示現其事。",
        "from": "T10n0279_052:0276b11_3",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0276b12_4",
        "context_with_next_sentence": true
    },
    {
        "source_sentence": "為欲令見一切如來常住其前，於一念中見過去、未來一切諸佛色相圓滿皆如現在，亦不起二、不二想。",
        "from": "T10n0279_052:0276b12_5",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0276b15_6",
        "context_with_next_sentence": true
    },
    {
        "source_sentence": "菩薩摩訶薩永離一切諸想著故。",
        "from": "T10n0279_052:0276b15_7",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276b16_8",
        "context_with_next_sentence": true
    },
    {
        "source_sentence": "諸佛如來為令眾生生欣樂故，出現於世；欲令眾生生戀慕故，示現涅槃；而實如來無有出世，亦無涅槃。",
        "from": "T10n0279_052:0276b16_9",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0276b18_10",
        "context_with_next_sentence": true
    },
    {
        "source_sentence": "如來常住清淨法界，隨眾生心示現涅槃。",
        "from": "T10n0279_052:0276b18_11",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276b19_12",
        "context_with_next_sentence": true
    },
    {
        "source_sentence": "譬如日出，普照世間，於一切淨水器中影無不現，普遍眾處而無來往，或一器破便不現影。",
        "from": "T10n0279_052:0276b19_13",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276b21_14",
        "context_with_next_sentence": true
    },
    {
        "source_sentence": "於汝意云何，彼影不現為日咎不？」",
        "from": "T10n0279_052:0276b22_15",
        "context_with_next_sentence": true
    },
    {
        "source_sentence": "答言：「不也。",
        "from": "T10n0279_052:0276b22_16",
        "context_with_next_sentence": true
    },
    {
        "source_sentence": "但由器壞，非日有咎。」",
        "from": "T10n0279_052:0276b23_17",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0276b23_18",
        "context_with_next_sentence": true
    },
    {
        "source_sentence": "如來智日亦復如是，普現法界無前無後，一切眾生淨心器中佛無不現，心器常淨常見佛身，若心濁器破則不得見。",
        "from": "T10n0279_052:0276b23_19",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276b26_20",
        "context_with_next_sentence": true
    },
    {
        "source_sentence": "若有眾生應以涅槃而得度者，如來則為示現涅槃，而實如來無生、無歿、無有滅度。",
        "from": "T10n0279_052:0276b26_21",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276b28_22",
        "context_with_next_sentence": true
    },
    {
        "source_sentence": "譬如火大，於一切世間能為火事，或時一處其火息滅。",
        "from": "T10n0279_052:0276b28_23",
        "context_with_next_sentence": true
    },
    {
        "source_sentence": "於意云何，豈一切世間火皆滅耶？」",
        "from": "T10n0279_052:0276b29_24",
        "context_with_next_sentence": true
    },
    {
        "source_sentence": "答言：「不也。」",
        "from": "T10n0279_052:0276c01_25",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0276c01_26",
        "context_with_next_sentence": true
    },
    {
        "source_sentence": "如來、應、正等覺亦復如是，於一切世界施作佛事，或於一世界能事已畢示入涅槃，豈一切世界諸佛如來悉皆滅度？",
        "from": "T10n0279_052:0276c02_0",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276c04_1",
        "context_with_next_sentence": true
    },
    {
        "source_sentence": "菩薩摩訶薩應如是知如來、應、正等覺大般涅槃。",
        "from": "T10n0279_052:0276c04_2",
        "context_with_next_sentence": true
    },
    {
        "source_sentence": "「復次，佛子！",
        "from": "T10n0279_052:0276c05_3",
        "context_with_next_sentence": true
    },
    {
        "source_sentence": "譬如幻師善明幻術，以幻術力，於三千大千世界一切國土、城邑、聚落示現幻身，以幻力持經劫而住；然於餘處，幻事已訖，隱身不現。",
        "from": "T10n0279_052:0276c06_4",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276c09_5",
        "context_with_next_sentence": true
    },
    {
        "source_sentence": "於汝意云何，彼大幻師豈於一處隱身不現，便一切處皆隱滅耶？」",
        "from": "T10n0279_052:0276c09_6",
        "context_with_next_sentence": true
    },
    {
        "source_sentence": "答言：「不也。」",
        "from": "T10n0279_052:0276c10_7",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0276c11_8",
        "context_with_next_sentence": true
    },
    {
        "source_sentence": "如來、應、正等覺亦復如是，善知無量智慧方便種種幻術，於一切法界普現其身，持令常住盡未來際；或於一處，隨眾生心，所作事訖，示現涅槃。",
        "from": "T10n0279_052:0276c11_9",
        "context_with_next_sentence": true
    },
    {
        "source_sentence": "豈以一處示入涅槃，便謂一切悉皆滅度？",
        "from": "T10n0279_052:0276c14_10",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276c15_11",
        "context_with_next_sentence": true
    },
    {
        "source_sentence": "菩薩摩訶薩應如是知如來、應、正等覺大般涅槃。",
        "from": "T10n0279_052:0276c15_12",
        "context_with_next_sentence": true
    },
    {
        "source_sentence": "「復次，佛子！",
        "from": "T10n0279_052:0276c16_13",
        "context_with_next_sentence": true
    },
    {
        "source_sentence": "如來、應、正等覺示涅槃時，入不動三昧；入此三昧已，於一一身各放無量百千億那由他大光明，一一光明各出阿僧祇蓮華，一一蓮華各有不可說妙寶華蘂，一一華蘂有師子座，一一座上皆有如來結跏趺坐，其佛身數正與一切眾生數等，皆具上妙功德莊嚴，從本願力之所生起。",
        "from": "T10n0279_052:0276c16_14",
        "context_with_next_sentence": true
    },
    {
        "source_sentence": "若有眾生善根熟者，見佛身已，則皆受化。",
        "from": "T10n0279_052:0276c23_15",
        "context_with_next_sentence": true
    },
    {
        "source_sentence": "然彼佛身，盡未來際究竟安住，隨宜化度一切眾生未曾失時。",
        "from": "T10n0279_052:0276c24_16",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276c25_17",
        "context_with_next_sentence": true
    },
    {
        "source_sentence": "如來身者，無有方處，非實非虛，但以諸佛本誓願力，眾生堪度則便出現。",
        "from": "T10n0279_052:0276c25_18",
        "context_with_next_sentence": true
    },
    {
        "source_sentence": "菩薩摩訶薩應如是知如來、應、正等覺大般涅槃。",
        "from": "T10n0279_052:0276c27_19",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0276c28_20",
        "context_with_next_sentence": true
    },
    {
        "source_sentence": "如來住於無量無礙究竟法界、虛空界，真如法性無生無滅及以實際，為諸眾生隨時示現；本願持故，無有休息，不捨一切眾生、一切剎、一切法。」",
        "from": "T10n0279_052:0276c28_21",
        "context_with_next_sentence": true
    },
    {
        "source_sentence": "爾時，普賢菩薩摩訶薩欲重明此義而說頌言：「如日舒光照法界，　　器壞水漏影隨滅；　最勝智日亦如是，　　眾生無信見涅槃。",
        "from": "T10n0279_052:0277a02_22",
        "context_with_next_sentence": true
    },
    {
        "source_sentence": "　如火世間作火事，　　於一城邑或時息；　人中最勝遍法界，　　化事訖處示終盡。",
        "from": "T10n0279_052:0277a06_0",
        "context_with_next_sentence": true
    },
    {
        "source_sentence": "　幻師現身一切剎，　　能事畢處則便謝；　如來化訖亦復然，　　於餘國土常見佛。",
        "from": "T10n0279_052:0277a08_0",
        "context_with_next_sentence": true
    },
    {
        "source_sentence": "　佛有三昧名不動，　　化眾生訖入此定，　一念身放無量光，　　光出蓮華華有佛。",
        "from": "T10n0279_052:0277a10_0",
        "context_with_next_sentence": true
    },
    {
        "source_sentence": "　佛身無數等法界，　　有福眾生所能見，　如是無數一一身，　　壽命莊嚴皆具足。",
        "from": "T10n0279_052:0277a12_0",
        "context_with_next_sentence": true
    },
    {
        "source_sentence": "　如無生性佛出興，　　如無滅性佛涅槃，　言辭譬諭悉皆斷，　　一切義成無與等。",
        "from": "T10n0279_052:0277a14_0",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0277a16_0",
        "context_with_next_sentence": true
    },
    {
        "source_sentence": "菩薩摩訶薩應云何知於如來、應、正等覺見聞親近所種善根？",
        "from": "T10n0279_052:0277a16_1",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277a17_2",
        "context_with_next_sentence": true
    },
    {
        "source_sentence": "菩薩摩訶薩應知於如來所見聞親近所種善根皆悉不虛，出生無盡覺慧故，離於一切障難故，決定至於究竟故，無有虛誑故，一切願滿故，不盡有為行故，隨順無為智故，生諸佛智故，盡未來際故，成一切種勝行故，到無功用智地故。",
        "from": "T10n0279_052:0277a17_3",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277a22_4",
        "context_with_next_sentence": true
    },
    {
        "source_sentence": "譬如丈夫，食少金剛，終竟不消，要穿其身，出在於外。",
        "from": "T10n0279_052:0277a23_5",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0277a24_6",
        "context_with_next_sentence": true
    },
    {
        "source_sentence": "金剛不與肉身雜穢而同止故。",
        "from": "T10n0279_052:0277a24_7",
        "context_with_next_sentence": true
    },
    {
        "source_sentence": "於如來所種少善根亦復如是，要穿一切有為諸行煩惱身過，到於無為究竟智處。",
        "from": "T10n0279_052:0277a25_8",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0277a27_9",
        "context_with_next_sentence": true
    },
    {
        "source_sentence": "此少善根不與有為諸行煩惱而共住故。",
        "from": "T10n0279_052:0277a27_10",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277a28_11",
        "context_with_next_sentence": true
    },
    {
        "source_sentence": "假使乾草積同須彌，投火於中如芥子許，必皆燒盡。",
        "from": "T10n0279_052:0277a28_12",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0277a29_13",
        "context_with_next_sentence": true
    },
    {
        "source_sentence": "火能燒故。",
        "from": "T10n0279_052:0277a29_14",
        "context_with_next_sentence": true
    },
    {
        "source_sentence": "於如來所種少善根亦復如是，必能燒盡一切煩惱，究竟得於無餘涅槃。",
        "from": "T10n0279_052:0277b01_0",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0277b02_1",
        "context_with_next_sentence": true
    },
    {
        "source_sentence": "此少善根性究竟故。",
        "from": "T10n0279_052:0277b02_2",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277b03_3",
        "context_with_next_sentence": true
    },
    {
        "source_sentence": "譬如雪山有藥王樹，名曰：善見。",
        "from": "T10n0279_052:0277b03_4",
        "context_with_next_sentence": true
    },
    {
        "source_sentence": "若有見者，眼得清淨；若有聞者，耳得清淨；若有嗅者，鼻得清淨；若有嘗者，舌得清淨；若有觸者，身得清淨；若有眾生取彼地土，亦能為作除病利益。",
        "from": "T10n0279_052:0277b04_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277b07_6",
        "context_with_next_sentence": true
    },
    {
        "source_sentence": "如來、應、正等覺無上藥王亦復如是，能作一切饒益眾生。",
        "from": "T10n0279_052:0277b07_7",
        "context_with_next_sentence": true
    },
    {
        "source_sentence": "若有得見如來色身，眼得清淨；若有得聞如來名號，耳得清淨；若有得嗅如來戒香，鼻得清淨；若有得嘗如來法味，舌得清淨，具廣長舌，解語言法；若有得觸如來光者，身得清淨，究竟獲得無上法身；若於如來生憶念者，則得念佛三昧清淨；若有眾生供養如來所經土地及塔廟者，亦具善根，滅除一切諸煩惱患，得賢聖樂。",
        "from": "T10n0279_052:0277b08_8",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277b16_9",
        "context_with_next_sentence": true
    },
    {
        "source_sentence": "我今告汝，設有眾生見聞於佛，業障纏覆不生信樂，亦種善根無空過者，乃至究竟入於涅槃。",
        "from": "T10n0279_052:0277b16_10",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277b18_11",
        "context_with_next_sentence": true
    },
    {
        "source_sentence": "菩薩摩訶薩應如是知於如來所見聞親近所種善根，悉離一切諸不善法，具足善法。",
        "from": "T10n0279_052:0277b18_12",
        "context_with_next_sentence": true
    },
    {
        "source_sentence": "「佛子！",
        "from": "T10n0279_052:0277b20_13",
        "context_with_next_sentence": true
    },
    {
        "source_sentence": "如來以一切譬諭說種種事，無有譬諭能說此法。",
        "from": "T10n0279_052:0277b20_14",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0277b21_15",
        "context_with_next_sentence": true
    },
    {
        "source_sentence": "心智路絕，不思議故。",
        "from": "T10n0279_052:0277b22_16",
        "context_with_next_sentence": true
    },
    {
        "source_sentence": "諸佛菩薩但隨眾生心，令其歡喜，為說譬諭，非是究竟。",
        "from": "T10n0279_052:0277b22_17",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277b23_18",
        "context_with_next_sentence": true
    },
    {
        "source_sentence": "此法門名為：如來祕密之處，名：一切世間所不能知，名：入如來印，名：開大智門，名：示現如來種性，名：成就一切菩薩，名：一切世間所不能壞，名：一向隨順如來境界，名：能！",
        "from": "T10n0279_052:0277b24_0",
        "context_with_next_sentence": true
    },
    {
        "source_sentence": "淨一切諸眾生界，名：演說如來根本實性不思議究竟法。",
        "from": "T10n0279_052:0277b27_1",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277b29_2",
        "context_with_next_sentence": true
    },
    {
        "source_sentence": "此法門，如來不為餘眾生說，唯為趣向大乘菩薩說，唯為乘不思議乘菩薩說；此法門不入一切餘眾生手，唯除諸菩薩摩訶薩。",
        "from": "T10n0279_052:0277b29_3",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277c03_4",
        "context_with_next_sentence": true
    },
    {
        "source_sentence": "譬如轉輪聖王所有七寶，因此寶故顯示輪王，此寶不入餘眾生手，唯除第一夫人所生太子，具足成就聖王相者。",
        "from": "T10n0279_052:0277c03_5",
        "context_with_next_sentence": true
    },
    {
        "source_sentence": "若轉輪王無此太子具眾德者，王命終後，此諸寶等於七日中悉皆散滅。",
        "from": "T10n0279_052:0277c05_6",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277c07_7",
        "context_with_next_sentence": true
    },
    {
        "source_sentence": "此經珍寶亦復如是，不入一切餘眾生手，唯除如來法王真子，生如來家，種如來相諸善根者。",
        "from": "T10n0279_052:0277c07_8",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277c09_9",
        "context_with_next_sentence": true
    },
    {
        "source_sentence": "若無此等佛之真子，如是法門不久散滅。",
        "from": "T10n0279_052:0277c09_10",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0277c10_11",
        "context_with_next_sentence": true
    },
    {
        "source_sentence": "一切二乘不聞此經，何況受持、讀誦、書寫、分別解說！",
        "from": "T10n0279_052:0277c10_12",
        "context_with_next_sentence": true
    },
    {
        "source_sentence": "唯諸菩薩乃能如是。",
        "from": "T10n0279_052:0277c12_13",
        "context_with_next_sentence": true
    },
    {
        "source_sentence": "是故，菩薩摩訶薩聞此法門應大歡喜，以尊重心恭敬頂受。",
        "from": "T10n0279_052:0277c12_14",
        "context_with_next_sentence": true
    },
    {
        "source_sentence": "何以故？",
        "from": "T10n0279_052:0277c13_15",
        "context_with_next_sentence": true
    },
    {
        "source_sentence": "菩薩摩訶薩信樂此經，疾得阿耨多羅三藐三菩提故。",
        "from": "T10n0279_052:0277c14_16",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277c15_17",
        "context_with_next_sentence": true
    },
    {
        "source_sentence": "設有菩薩於無量百千億那由他劫行六波羅蜜，修習種種菩提分法。",
        "from": "T10n0279_052:0277c15_18",
        "context_with_next_sentence": true
    },
    {
        "source_sentence": "若未聞此如來不思議大威德法門，或時聞已不信、不解、不順、不入，不得名為真實菩薩，以不能生如來家故。",
        "from": "T10n0279_052:0277c17_19",
        "context_with_next_sentence": true
    },
    {
        "source_sentence": "若得聞此如來無量不可思議無障無礙智慧法門，聞已信解，隨順悟入，當知此人生如來家，隨順一切如來境界，具足一切諸菩薩法，安住一切種智境界，遠離一切諸世間法，出生一切如來所行，通達一切菩薩法性，於佛自在心無疑惑，住無師法，深入如來無礙境界。",
        "from": "T10n0279_052:0277c19_20",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0277c25_21",
        "context_with_next_sentence": true
    },
    {
        "source_sentence": "菩薩摩訶薩聞此法已，則能以平等智知無量法，則能以正直心離諸分別，則能以勝欲樂現見諸佛，則能以作意力入平等虛空界，則能以自在念行無邊法界，則能以智慧力具一切功德，則能以自然智離一切世間垢，則能以菩提心入一切十方網，則能以大觀察知三世諸佛同一體性，則能以善根迴向智普入如是法，不入而入；不於一法而有攀緣，恒以一法觀一切法。",
        "from": "T10n0279_052:0277c25_22",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0278a05_23",
        "context_with_next_sentence": true
    },
    {
        "source_sentence": "菩薩摩訶薩成就如是功德，少作功力，得無師自然智。」",
        "from": "T10n0279_052:0278a05_24",
        "context_with_next_sentence": true
    },
    {
        "source_sentence": "爾時，普賢菩薩欲重明此義而說頌言：「見聞供養諸如來，　　所得功德不可量，　於有為中終不盡，　　要滅煩惱離眾苦。",
        "from": "T10n0279_052:0278a06_25",
        "context_with_next_sentence": true
    },
    {
        "source_sentence": "　譬人吞服少金剛，　　終竟不消要當出；　供養十力諸功德，　　滅惑必至金剛智。",
        "from": "T10n0279_052:0278a10_0",
        "context_with_next_sentence": true
    },
    {
        "source_sentence": "　如乾草積等須彌，　　投芥子火悉燒盡；　供養諸佛少功德，　　必斷煩惱至涅槃。",
        "from": "T10n0279_052:0278a12_0",
        "context_with_next_sentence": true
    },
    {
        "source_sentence": "　雪山有藥名善見，　　見聞嗅觸消眾疾；　若有見聞於十力，　　得勝功德到佛智。」",
        "from": "T10n0279_052:0278a14_0",
        "context_with_next_sentence": true
    },
    {
        "source_sentence": "爾時，佛神力故，法如是故，十方各有十不可說百千億那由他世界六種震動，所謂：東涌西沒，西涌東沒，南涌北沒，北涌南沒，邊涌中沒，中涌邊沒。",
        "from": "T10n0279_052:0278a16_0",
        "context_with_next_sentence": true
    },
    {
        "source_sentence": "十八相動，所謂：動、遍動、等遍動，起、遍起、等遍起，涌、遍涌、等遍涌，震、遍震、等遍震，吼、遍吼、等遍吼，擊、遍擊、等遍擊。",
        "from": "T10n0279_052:0278a19_1",
        "context_with_next_sentence": true
    },
    {
        "source_sentence": "雨出過諸天一切華雲、一切蓋雲、幢雲、幡雲、香雲、鬘雲、塗香雲、莊嚴具雲、大光明摩尼寶雲、諸菩薩讚歎雲、不可說菩薩各差別身雲，雨成正覺雲、嚴淨不思議世界雲，雨如來言語音聲雲，充滿無邊法界。",
        "from": "T10n0279_052:0278a22_0",
        "context_with_next_sentence": true
    },
    {
        "source_sentence": "如此四天下，如來神力如是示現，令諸菩薩皆大歡喜；周遍十方一切世界，悉亦如是。",
        "from": "T10n0279_052:0278a26_1",
        "context_with_next_sentence": true
    },
    {
        "source_sentence": "是時，十方各過八十不可說百千億那由他佛剎微塵數世界外，各有八十不可說百千億那由他佛剎微塵數如來，同名：普賢，皆現其前而作是言：「善哉！",
        "from": "T10n0279_052:0278a28_2",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0278b02_3",
        "context_with_next_sentence": true
    },
    {
        "source_sentence": "乃能承佛威力，隨順法性，演說如來出現不思議法。",
        "from": "T10n0279_052:0278b03_4",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0278b04_5",
        "context_with_next_sentence": true
    },
    {
        "source_sentence": "我等十方八十不可說百千億那由他佛剎微塵數同名諸佛皆說此法；如我所說，十方世界一切諸佛亦如是說。",
        "from": "T10n0279_052:0278b04_6",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0278b06_7",
        "context_with_next_sentence": true
    },
    {
        "source_sentence": "今此會中，十萬佛剎微塵數菩薩摩訶薩，得一切菩薩神通三昧；我等皆與授記，一生當得阿耨多羅三藐三菩提。",
        "from": "T10n0279_052:0278b07_8",
        "context_with_next_sentence": true
    },
    {
        "source_sentence": "佛剎微塵數眾生，發阿耨多羅三藐三菩提心；我等亦與授記，於當來世經不可說佛剎微塵數劫，皆得成佛，同號：佛殊勝境界。",
        "from": "T10n0279_052:0278b09_9",
        "context_with_next_sentence": true
    },
    {
        "source_sentence": "我等為令未來諸菩薩聞此法故，皆共護持。",
        "from": "T10n0279_052:0278b12_10",
        "context_with_next_sentence": true
    },
    {
        "source_sentence": "如此四天下所度眾生，十方百千億那由他無數無量，乃至不可說不可說法界虛空等一切世界中所度眾生，皆亦如是。」",
        "from": "T10n0279_052:0278b13_11",
        "context_with_next_sentence": true
    },
    {
        "source_sentence": "爾時，十方諸佛威神力故，毘盧遮那本願力故，法如是故，善根力故，如來起智不越念故，如來應緣不失時故，隨時覺悟諸菩薩故，往昔所作無失壞故，令得普賢廣大行故，顯現一切智自在故，十方各過十不可說百千億那由他佛剎微塵數世界外，各有十不可說百千億那由他佛剎微塵數菩薩來詣於此，充滿十方一切法界，示現菩薩廣大莊嚴，放大光明網，震動一切十方世界，壞散一切諸魔宮殿，消滅一切諸惡道苦，顯現一切如來威德，歌詠讚歎如來無量差別功德法，普雨一切種種雨，示現無量差別身，領受無量諸佛法，以佛神力各作是言：「善哉！",
        "from": "T10n0279_052:0278b16_12",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0278b29_13",
        "context_with_next_sentence": true
    },
    {
        "source_sentence": "乃能說此如來不可壞法。",
        "from": "T10n0279_052:0278b29_14",
        "context_with_next_sentence": true
    },
    {
        "source_sentence": "佛子！",
        "from": "T10n0279_052:0278b29_15",
        "context_with_next_sentence": true
    },
    {
        "source_sentence": "我等一切皆名：普賢，各從普光明世界普幢自在如來所而來於此，彼一切處亦說是法，如是文句，如是義理，如是宣說，如是決定，皆同於此，不增不減。",
        "from": "T10n0279_052:0278b29_16",
        "context_with_next_sentence": true
    },
    {
        "source_sentence": "我等皆以佛神力故，得如來法故，來詣此處為汝作證。",
        "from": "T10n0279_052:0278c04_17",
        "context_with_next_sentence": true
    },
    {
        "source_sentence": "如我來此，十方等虛空遍法界一切世界諸四天下亦復如是。」",
        "from": "T10n0279_052:0278c05_18",
        "context_with_next_sentence": true
    },
    {
        "source_sentence": "爾時，普賢菩薩承佛神力，觀察一切菩薩大眾，欲重明如來出現廣大威德，如來正法不可沮壞，無量善根皆悉不空，諸佛出世必具一切最勝之法，善能觀察諸眾生心，隨應說法未曾失時，生諸菩薩無量法光，一切諸佛自在莊嚴，一切如來一身無異，從本大行之所生起，而說頌言：「一切如來諸所作，　　世間譬諭無能及，　為令眾生得悟解，　　非諭為諭而顯示。",
        "from": "T10n0279_052:0278c08_0",
        "context_with_next_sentence": true
    },
    {
        "source_sentence": "　如是微密甚深法，　　百千萬劫難可聞；　精進智慧調伏者，　　乃得聞此祕奧義。",
        "from": "T10n0279_052:0278c17_0",
        "context_with_next_sentence": true
    },
    {
        "source_sentence": "　若聞此法生欣慶，　　彼曾供養無量佛，　為佛加持所攝受，　　人天讚歎常供養。",
        "from": "T10n0279_052:0278c19_0",
        "context_with_next_sentence": true
    },
    {
        "source_sentence": "　此為超世第一財，　　此能救度諸群品，　此能出生清淨道，　　汝等當持莫放逸。」",
        "from": "T10n0279_052:0278c21_0",
        "context_with_next_sentence": true
    },
    {
        "source_sentence": "大方廣佛華嚴經卷第五十二",
        "from": "T10n0279_052:0278c23_0",
        "context_with_next_sentence": false
    }
]