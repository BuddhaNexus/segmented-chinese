[
    {
        "source_sentence": "佛說五恐怖世經",
        "from": "T24n1481_001:0957b25_0",
        "context_with_next_sentence": true
    },
    {
        "source_sentence": "宋居士沮渠京聲譯",
        "from": "T24n1481_001:0957b27_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹給孤獨園。",
        "from": "T24n1481_001:0957b28_0",
        "context_with_next_sentence": true
    },
    {
        "source_sentence": "佛告諸比丘：「有五當來恐怖，未到、未成、且來不久、可畏。",
        "from": "T24n1481_001:0957b28_1",
        "context_with_next_sentence": true
    },
    {
        "source_sentence": "當善思惟，以方便遠離之。",
        "from": "T24n1481_001:0957c01_2",
        "context_with_next_sentence": true
    },
    {
        "source_sentence": "何謂五？",
        "from": "T24n1481_001:0957c01_3",
        "context_with_next_sentence": true
    },
    {
        "source_sentence": "「一者謂後當來比丘，身無行無戒、意不拘、無慧從身。",
        "from": "T24n1481_001:0957c01_4",
        "context_with_next_sentence": true
    },
    {
        "source_sentence": "自無行無戒、意不拘至無慧內。",
        "from": "T24n1481_001:0957c03_5",
        "context_with_next_sentence": true
    },
    {
        "source_sentence": "彼人為學至與大戒，從其學以師之，自可戒、自從意、自明慧。",
        "from": "T24n1481_001:0957c03_6",
        "context_with_next_sentence": true
    },
    {
        "source_sentence": "本從上學類，至後學者，法先頭學如上，從後毀律、言謗法經、真慧所遠。",
        "from": "T24n1481_001:0957c05_7",
        "context_with_next_sentence": true
    },
    {
        "source_sentence": "比丘！",
        "from": "T24n1481_001:0957c06_8",
        "context_with_next_sentence": true
    },
    {
        "source_sentence": "是為第一未來恐怖可畏，且來不久，當善思惟方便避之。",
        "from": "T24n1481_001:0957c06_9",
        "context_with_next_sentence": true
    },
    {
        "source_sentence": "「二者謂後當來比丘，身無行無戒、意不拘、無慧。",
        "from": "T24n1481_001:0957c09_0",
        "context_with_next_sentence": true
    },
    {
        "source_sentence": "為彼稱說有藏寶，以非次、內無戒，違尊令彼學，謂從是可到岸，為以遠流。",
        "from": "T24n1481_001:0957c10_1",
        "context_with_next_sentence": true
    },
    {
        "source_sentence": "是為第二未來可畏，且來不久，當善思惟方便避之。",
        "from": "T24n1481_001:0957c11_2",
        "context_with_next_sentence": true
    },
    {
        "source_sentence": "「三者謂後當來比丘，身無行無戒、意不拘、無慧。",
        "from": "T24n1481_001:0957c13_0",
        "context_with_next_sentence": true
    },
    {
        "source_sentence": "本無明師受不正法，比丘從受法，失法律義。",
        "from": "T24n1481_001:0957c14_1",
        "context_with_next_sentence": true
    },
    {
        "source_sentence": "是為第三未來可畏，且來不久，當善思惟方便避之。",
        "from": "T24n1481_001:0957c15_2",
        "context_with_next_sentence": true
    },
    {
        "source_sentence": "「四者後當來比丘，身無行無戒、意不拘、無慧。",
        "from": "T24n1481_001:0957c17_0",
        "context_with_next_sentence": true
    },
    {
        "source_sentence": "從身無行無戒、意不拘、無慧比丘聚會講律說義，後語現之在中、中語現之在後，從是失明就冥，不能自覺遠離正法。",
        "from": "T24n1481_001:0957c18_0",
        "context_with_next_sentence": true
    },
    {
        "source_sentence": "是為第四未來可畏，且來不久，當善思惟方便避之。",
        "from": "T24n1481_001:0957c20_1",
        "context_with_next_sentence": true
    },
    {
        "source_sentence": "「五者後當來比丘，身無行無戒、意不拘、無慧。",
        "from": "T24n1481_001:0957c22_0",
        "context_with_next_sentence": true
    },
    {
        "source_sentence": "從身無行無戒、意不拘、無慧，世之所造巧言放語悉受意善，見彼誦之意為悅樂；尊所說合十二因緣苦空非常，意態不樂悉捨不受，聞彼之說意疑不然亦不悅喜。",
        "from": "T24n1481_001:0957c23_0",
        "context_with_next_sentence": true
    },
    {
        "source_sentence": "是為第五未來可畏，且來不久，當善思惟方便避之。」",
        "from": "T24n1481_001:0957c26_1",
        "context_with_next_sentence": true
    },
    {
        "source_sentence": "佛說如是。",
        "from": "T24n1481_001:0957c27_2",
        "context_with_next_sentence": true
    },
    {
        "source_sentence": "佛說五恐怖世經",
        "from": "T24n1481_001:0957c29_0",
        "context_with_next_sentence": false
    }
]