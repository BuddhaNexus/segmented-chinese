[
    {
        "source_sentence": "大方廣佛華嚴經海印道場十重行願常徧禮懺儀卷第十六唐　蘭山雲巖慈恩寺護法國師行沙門慧覺依經錄宋　蒼山載光寺沙門普瑞補註明　欽褒忠義忠藎四川布政佛弟子木增訂正雞山寂光寺沙門讀徹參閱天台習教觀沙門正止治定第十六晌一切恭敬禮無盡三寶。",
        "from": "X74n1470_016:0227c01_0",
        "context_with_next_sentence": true
    },
    {
        "source_sentence": "是諸眾等人各胡跪。",
        "from": "X74n1470_016:0227c10_0",
        "context_with_next_sentence": true
    },
    {
        "source_sentence": "嚴持香華。",
        "from": "X74n1470_016:0227c10_1",
        "context_with_next_sentence": true
    },
    {
        "source_sentence": "如法供養。",
        "from": "X74n1470_016:0227c10_2",
        "context_with_next_sentence": true
    },
    {
        "source_sentence": "願此供海雲徧滿十方界。",
        "from": "X74n1470_016:0227c10_3",
        "context_with_next_sentence": true
    },
    {
        "source_sentence": "阿僧祇華。",
        "from": "X74n1470_016:0227c11_4",
        "context_with_next_sentence": true
    },
    {
        "source_sentence": "阿僧祇香。",
        "from": "X74n1470_016:0227c11_5",
        "context_with_next_sentence": true
    },
    {
        "source_sentence": "阿僧祇鬘。",
        "from": "X74n1470_016:0227c11_6",
        "context_with_next_sentence": true
    },
    {
        "source_sentence": "阿僧祇塗香末香。",
        "from": "X74n1470_016:0227c11_7",
        "context_with_next_sentence": true
    },
    {
        "source_sentence": "衣服珍寶。",
        "from": "X74n1470_016:0227c12_8",
        "context_with_next_sentence": true
    },
    {
        "source_sentence": "幢幡玅葢。",
        "from": "X74n1470_016:0227c12_9",
        "context_with_next_sentence": true
    },
    {
        "source_sentence": "諸莊嚴具。",
        "from": "X74n1470_016:0227c12_10",
        "context_with_next_sentence": true
    },
    {
        "source_sentence": "各阿僧祇。",
        "from": "X74n1470_016:0227c12_11",
        "context_with_next_sentence": true
    },
    {
        "source_sentence": "以用供養。",
        "from": "X74n1470_016:0227c13_12",
        "context_with_next_sentence": true
    },
    {
        "source_sentence": "以如是等諸供養具。",
        "from": "X74n1470_016:0227c13_13",
        "context_with_next_sentence": true
    },
    {
        "source_sentence": "常作供養。",
        "from": "X74n1470_016:0227c13_14",
        "context_with_next_sentence": true
    },
    {
        "source_sentence": "帝網重重。",
        "from": "X74n1470_016:0227c13_15",
        "context_with_next_sentence": true
    },
    {
        "source_sentence": "諸佛菩薩賢聖海眾。",
        "from": "X74n1470_016:0227c14_16",
        "context_with_next_sentence": true
    },
    {
        "source_sentence": "受此供養雲。",
        "from": "X74n1470_016:0227c14_17",
        "context_with_next_sentence": true
    },
    {
        "source_sentence": "以為光明臺。",
        "from": "X74n1470_016:0227c14_18",
        "context_with_next_sentence": true
    },
    {
        "source_sentence": "廣於無邊界。",
        "from": "X74n1470_016:0227c14_19",
        "context_with_next_sentence": true
    },
    {
        "source_sentence": "無量無盡。",
        "from": "X74n1470_016:0227c15_20",
        "context_with_next_sentence": true
    },
    {
        "source_sentence": "願作佛事。",
        "from": "X74n1470_016:0227c15_21",
        "context_with_next_sentence": true
    },
    {
        "source_sentence": "供養已。",
        "from": "X74n1470_016:0227c16_0",
        "context_with_next_sentence": true
    },
    {
        "source_sentence": "一切恭敬。",
        "from": "X74n1470_016:0227c16_1",
        "context_with_next_sentence": true
    },
    {
        "source_sentence": "次奉施寶錯",
        "from": "X74n1470_016:0227c17_0",
        "context_with_next_sentence": true
    },
    {
        "source_sentence": "　寶珠自性廣大海　　七寶山等最殊勝　出興如斯供養雲　　諸佛等處我奉獻唵薩[口*栗]末怛達遏怛囉得捺布桚銘遏薩摩[口*能]囉悉癹囉捺薩麻英吽寶錯經云。",
        "from": "X74n1470_016:0227c18_0",
        "context_with_next_sentence": true
    },
    {
        "source_sentence": "有一總持。",
        "from": "X74n1470_016:0227c22_1",
        "context_with_next_sentence": true
    },
    {
        "source_sentence": "名無量種呪。",
        "from": "X74n1470_016:0227c22_2",
        "context_with_next_sentence": true
    },
    {
        "source_sentence": "皆能成就具大功能。",
        "from": "X74n1470_016:0227c22_3",
        "context_with_next_sentence": true
    },
    {
        "source_sentence": "總持曰。",
        "from": "X74n1470_016:0227c23_4",
        "context_with_next_sentence": true
    },
    {
        "source_sentence": "唵悉麻囉悉麻囉眉麻捺悉葛囉麻曷令[口*(椔田+夕)]斡吽次不空摩尼印呪唵啞麼遏布[口*(椔田+夕)]麻禰巴能麻末唧呤怛達遏怛眉浪雞矴薩慢怛不囉薩囉吽梵音讚佛　佛身一切相　　悉現無量佛　　普入十方界　一一微塵中　　佛剎微塵數　　如是諸國土　能令一念中　　一一塵中現　　一切諸國土　及以神通事　　悉現一剎中　　菩薩力如是直言讚佛　世尊坐道場　　清淨大光明　　譬如千日出　普照虗空界　　無量億千劫　　導師時乃現　佛今出世間　　一切所瞻奉　　汝觀佛光明　化佛難思議　　一切宮殿中　　寂然而正受　汝觀佛神道　　毛孔出燄雲　　炤曜於世間　光明無有盡　　汝應觀佛身　　光網極清淨　現形等一切　　徧滿於十方　　妙音徧世間　聞者皆欣樂　　隨諸眾生語　　讚嘆佛功德　世尊光所照　　眾生悉安樂　　有苦皆滅除　心生大歡喜　　觀諸菩薩眾　　十方來萃止　悉放摩尼雲　　現前稱讚佛　　道場出妙音　其音極深遠　　能滅眾生苦　　以是佛神力　一切咸恭敬　　心生大歡喜　　共在世尊前　瞻仰於法王南無大方廣佛華嚴經中華藏世界海十身無礙本尊毗盧遮那佛南無大慈大悲五百誓願五濁救苦釋迦牟尼佛南無東方滿月世界十二上願五濁救苦藥師琉璃光王佛南無西方極樂世界四十八願五濁救苦阿彌陀佛南無十方三世盡虗空界微塵剎土中大方廣佛華嚴經圓滿教海南無大方廣佛華嚴經中主於行願真理普賢菩薩摩訶薩南無大方廣佛華嚴經中主於信解證智文殊師利菩薩摩訶薩南無大慈大悲五濁救苦千手千眼觀世音菩薩摩訶薩南無大願弘深五濁救苦出無佛世安慰人心常住琰魔羅界地藏王菩薩摩訶薩南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾南無大方廣佛華嚴經末會中修證五相處五十五聖者南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾南無大願摜甲求生淨土末濁夏國護持正法護法國師至心歸命禮大方廣佛華嚴經華藏世界海本尊毗盧遮那佛南無大月光太子觀見佛光明證得佛法門　十方盡歸命　　滅罪增淨信　　願生華藏海　極樂淨土中毗盧遮那品第六第一逢一切功德山須彌勝雲佛經云爾時普賢菩薩(至)莊嚴佛剎海法界普周徧。",
        "from": "X74n1470_016:0227c24_0",
        "context_with_next_sentence": true
    },
    {
        "source_sentence": "　願共諸眾生　　往生華藏海　　極樂淨土中第二逢波羅蜜善眼莊嚴王佛經云諸佛子汝等應知(至)當如法王得自在。",
        "from": "X74n1470_016:0228c13_0",
        "context_with_next_sentence": true
    },
    {
        "source_sentence": "　願共諸眾生　　往生華藏海　　極樂淨土中經云諸佛子大威光童子(至)汝當成佛大功德。",
        "from": "X74n1470_016:0228c16_0",
        "context_with_next_sentence": true
    },
    {
        "source_sentence": "　願共諸眾生　　往生華藏海　　極樂淨土中第三逢最勝功德海佛經云諸佛子波羅蜜善眼莊嚴(至)普賢菩薩一切行。",
        "from": "X74n1470_016:0228c18_0",
        "context_with_next_sentence": true
    },
    {
        "source_sentence": "　願共諸眾生　　往生華藏海　　極樂淨土中第四逢名稱普聞蓮華眼幢佛經云諸佛子彼摩尼華枝輪(至)從道場出還歸本處。",
        "from": "X74n1470_016:0228c21_0",
        "context_with_next_sentence": true
    },
    {
        "source_sentence": "　願共諸眾生　　往生華藏海　　極樂淨土中南無普門淨光明世界海勝音世界最初劫中一切功德山須彌勝雲佛道場一切海眾南無普門淨光明世界海勝音世界最初劫中波羅蜜善眼莊嚴王佛道場一切海眾南無普門淨光明世界海勝音世界最初劫中最勝功德海佛道場一切海眾南無普門淨光明世界海勝音世界最初劫中名稱普聞蓮華眼幢佛道場一切海眾南無勝音世界最初劫中如是等十須彌山微塵數一切如來南無三世一切如來普集自在法修多羅等世界海彼微塵數一切眷屬修多羅南無法界體性清淨莊嚴修多羅等世界微塵數一切眷屬修多羅南無菩薩普眼光明行修多羅等世界海微塵數一切眷屬修多羅南無廣大方便普門徧炤修多羅等世界海微塵數一切眷屬修多羅南無普門淨光明世界海勝音世界最初劫中圓器上根一生圓多劫果大威光菩薩摩訶薩南無勝音世界最初劫中燄光明城中夫人婇女三萬七千前後圍繞喜見善慧王南無此摩尼華枝輪大林中喜見王及一萬五千五百王子與其父母并諸眷屬無量百千那由他前後圍繞眾至心歸命禮大方廣佛華嚴經華藏世界海本尊毗盧遮那佛　十方盡歸命　　滅罪增淨信　　願生華藏海　極樂淨土中次四聖諦懺悔惟願帝網無盡佛法僧寶。",
        "from": "X74n1470_016:0228c24_0",
        "context_with_next_sentence": true
    },
    {
        "source_sentence": "毗盧遮那如來。",
        "from": "X74n1470_016:0229b07_1",
        "context_with_next_sentence": true
    },
    {
        "source_sentence": "普賢文殊海會聖眾。",
        "from": "X74n1470_016:0229b07_2",
        "context_with_next_sentence": true
    },
    {
        "source_sentence": "世出世神。",
        "from": "X74n1470_016:0229b08_3",
        "context_with_next_sentence": true
    },
    {
        "source_sentence": "慈悲本願。",
        "from": "X74n1470_016:0229b08_4",
        "context_with_next_sentence": true
    },
    {
        "source_sentence": "放大光明。",
        "from": "X74n1470_016:0229b08_5",
        "context_with_next_sentence": true
    },
    {
        "source_sentence": "炤於法會。",
        "from": "X74n1470_016:0229b08_6",
        "context_with_next_sentence": true
    },
    {
        "source_sentence": "證盟護念。",
        "from": "X74n1470_016:0229b09_0",
        "context_with_next_sentence": true
    },
    {
        "source_sentence": "哀愍攝受。",
        "from": "X74n1470_016:0229b09_1",
        "context_with_next_sentence": true
    },
    {
        "source_sentence": "願我及一切眾生海。",
        "from": "X74n1470_016:0229b09_2",
        "context_with_next_sentence": true
    },
    {
        "source_sentence": "自從無始。",
        "from": "X74n1470_016:0229b09_3",
        "context_with_next_sentence": true
    },
    {
        "source_sentence": "直至今時。",
        "from": "X74n1470_016:0229b10_0",
        "context_with_next_sentence": true
    },
    {
        "source_sentence": "一切迷四諦罪。",
        "from": "X74n1470_016:0229b10_1",
        "context_with_next_sentence": true
    },
    {
        "source_sentence": "發露懺悔。",
        "from": "X74n1470_016:0229b10_2",
        "context_with_next_sentence": true
    },
    {
        "source_sentence": "夫四聖諦者。",
        "from": "X74n1470_016:0229b11_0",
        "context_with_next_sentence": true
    },
    {
        "source_sentence": "藏通別圓四教。",
        "from": "X74n1470_016:0229b11_1",
        "context_with_next_sentence": true
    },
    {
        "source_sentence": "但以四聖諦為本。",
        "from": "X74n1470_016:0229b11_2",
        "context_with_next_sentence": true
    },
    {
        "source_sentence": "乃至同教別教。",
        "from": "X74n1470_016:0229b11_3",
        "context_with_next_sentence": true
    },
    {
        "source_sentence": "皆說四聖諦。",
        "from": "X74n1470_016:0229b12_4",
        "context_with_next_sentence": true
    },
    {
        "source_sentence": "今標依圓教。",
        "from": "X74n1470_016:0229b12_5",
        "context_with_next_sentence": true
    },
    {
        "source_sentence": "明四聖諦。",
        "from": "X74n1470_016:0229b12_6",
        "context_with_next_sentence": true
    },
    {
        "source_sentence": "亦攝於餘教。",
        "from": "X74n1470_016:0229b12_7",
        "context_with_next_sentence": true
    },
    {
        "source_sentence": "經云。",
        "from": "X74n1470_016:0229b13_8",
        "context_with_next_sentence": true
    },
    {
        "source_sentence": "菩薩此是苦聖諦。",
        "from": "X74n1470_016:0229b13_9",
        "context_with_next_sentence": true
    },
    {
        "source_sentence": "此是苦集聖諦。",
        "from": "X74n1470_016:0229b13_10",
        "context_with_next_sentence": true
    },
    {
        "source_sentence": "此是苦滅聖諦。",
        "from": "X74n1470_016:0229b13_11",
        "context_with_next_sentence": true
    },
    {
        "source_sentence": "此是苦滅道聖諦。",
        "from": "X74n1470_016:0229b14_12",
        "context_with_next_sentence": true
    },
    {
        "source_sentence": "善知俗諦。",
        "from": "X74n1470_016:0229b14_13",
        "context_with_next_sentence": true
    },
    {
        "source_sentence": "善知第一義諦。",
        "from": "X74n1470_016:0229b14_14",
        "context_with_next_sentence": true
    },
    {
        "source_sentence": "善知相諦。",
        "from": "X74n1470_016:0229b15_15",
        "context_with_next_sentence": true
    },
    {
        "source_sentence": "善知成立諦。",
        "from": "X74n1470_016:0229b15_16",
        "context_with_next_sentence": true
    },
    {
        "source_sentence": "善知事諦。",
        "from": "X74n1470_016:0229b15_17",
        "context_with_next_sentence": true
    },
    {
        "source_sentence": "善知生諦。",
        "from": "X74n1470_016:0229b15_18",
        "context_with_next_sentence": true
    },
    {
        "source_sentence": "善知盡無生智諦。",
        "from": "X74n1470_016:0229b15_19",
        "context_with_next_sentence": true
    },
    {
        "source_sentence": "善知入道智諦。",
        "from": "X74n1470_016:0229b16_20",
        "context_with_next_sentence": true
    },
    {
        "source_sentence": "善知一切菩薩地。",
        "from": "X74n1470_016:0229b16_21",
        "context_with_next_sentence": true
    },
    {
        "source_sentence": "次第成就諦。",
        "from": "X74n1470_016:0229b16_22",
        "context_with_next_sentence": true
    },
    {
        "source_sentence": "乃至善知如來智成就諦。",
        "from": "X74n1470_016:0229b17_23",
        "context_with_next_sentence": true
    },
    {
        "source_sentence": "此菩薩隨眾生心樂令歡喜故知俗諦。",
        "from": "X74n1470_016:0229b17_24",
        "context_with_next_sentence": true
    },
    {
        "source_sentence": "通達一切實相故。",
        "from": "X74n1470_016:0229b18_25",
        "context_with_next_sentence": true
    },
    {
        "source_sentence": "知第一義諦。",
        "from": "X74n1470_016:0229b18_26",
        "context_with_next_sentence": true
    },
    {
        "source_sentence": "覺法自相共相故知相諦。",
        "from": "X74n1470_016:0229b19_0",
        "context_with_next_sentence": true
    },
    {
        "source_sentence": "了諸法分位差別故知差別諦。",
        "from": "X74n1470_016:0229b19_1",
        "context_with_next_sentence": true
    },
    {
        "source_sentence": "善分別蘊界處故。",
        "from": "X74n1470_016:0229b20_2",
        "context_with_next_sentence": true
    },
    {
        "source_sentence": "知成立諦。",
        "from": "X74n1470_016:0229b20_3",
        "context_with_next_sentence": true
    },
    {
        "source_sentence": "覺身心苦惱故知事諦。",
        "from": "X74n1470_016:0229b20_4",
        "context_with_next_sentence": true
    },
    {
        "source_sentence": "覺諸趣生相續故知生諦。",
        "from": "X74n1470_016:0229b21_5",
        "context_with_next_sentence": true
    },
    {
        "source_sentence": "一切熱惱畢竟滅故。",
        "from": "X74n1470_016:0229b21_6",
        "context_with_next_sentence": true
    },
    {
        "source_sentence": "知盡無生智諦。",
        "from": "X74n1470_016:0229b22_0",
        "context_with_next_sentence": true
    },
    {
        "source_sentence": "出生無二故。",
        "from": "X74n1470_016:0229b22_1",
        "context_with_next_sentence": true
    },
    {
        "source_sentence": "知入道智諦。",
        "from": "X74n1470_016:0229b22_2",
        "context_with_next_sentence": true
    },
    {
        "source_sentence": "正覺一切行相故。",
        "from": "X74n1470_016:0229b22_3",
        "context_with_next_sentence": true
    },
    {
        "source_sentence": "善知一切菩薩地次第相續成就。",
        "from": "X74n1470_016:0229b23_4",
        "context_with_next_sentence": true
    },
    {
        "source_sentence": "乃至如來智成就諦。",
        "from": "X74n1470_016:0229b23_5",
        "context_with_next_sentence": true
    },
    {
        "source_sentence": "以信解智力知非。",
        "from": "X74n1470_016:0229b24_6",
        "context_with_next_sentence": true
    },
    {
        "source_sentence": "以究竟智力。",
        "from": "X74n1470_016:0229b24_7",
        "context_with_next_sentence": true
    },
    {
        "source_sentence": "知如是諦。",
        "from": "X74n1470_016:0229b24_8",
        "context_with_next_sentence": true
    },
    {
        "source_sentence": "諦知已如實知一切有為法虗妄詐偽誑惑愚夫菩薩。",
        "from": "X74n1470_016:0229c01_0",
        "context_with_next_sentence": true
    },
    {
        "source_sentence": "爾時於諸眾生。",
        "from": "X74n1470_016:0229c02_1",
        "context_with_next_sentence": true
    },
    {
        "source_sentence": "轉增大悲。",
        "from": "X74n1470_016:0229c02_2",
        "context_with_next_sentence": true
    },
    {
        "source_sentence": "生大慈光明。",
        "from": "X74n1470_016:0229c02_3",
        "context_with_next_sentence": true
    },
    {
        "source_sentence": "得如是智力。",
        "from": "X74n1470_016:0229c02_4",
        "context_with_next_sentence": true
    },
    {
        "source_sentence": "不捨一切眾生。",
        "from": "X74n1470_016:0229c03_5",
        "context_with_next_sentence": true
    },
    {
        "source_sentence": "常求佛智。",
        "from": "X74n1470_016:0229c03_6",
        "context_with_next_sentence": true
    },
    {
        "source_sentence": "如實觀一切有為行前後際。",
        "from": "X74n1470_016:0229c03_7",
        "context_with_next_sentence": true
    },
    {
        "source_sentence": "知從前際無明有愛故生。",
        "from": "X74n1470_016:0229c04_8",
        "context_with_next_sentence": true
    },
    {
        "source_sentence": "生死流轉。",
        "from": "X74n1470_016:0229c04_9",
        "context_with_next_sentence": true
    },
    {
        "source_sentence": "於諸蘊宅。",
        "from": "X74n1470_016:0229c04_10",
        "context_with_next_sentence": true
    },
    {
        "source_sentence": "不能動出。",
        "from": "X74n1470_016:0229c05_0",
        "context_with_next_sentence": true
    },
    {
        "source_sentence": "增長苦聚。",
        "from": "X74n1470_016:0229c05_1",
        "context_with_next_sentence": true
    },
    {
        "source_sentence": "無我無壽者。",
        "from": "X74n1470_016:0229c05_2",
        "context_with_next_sentence": true
    },
    {
        "source_sentence": "無養育者。",
        "from": "X74n1470_016:0229c05_3",
        "context_with_next_sentence": true
    },
    {
        "source_sentence": "無更數取後趣身者。",
        "from": "X74n1470_016:0229c05_4",
        "context_with_next_sentence": true
    },
    {
        "source_sentence": "離我我所。",
        "from": "X74n1470_016:0229c06_5",
        "context_with_next_sentence": true
    },
    {
        "source_sentence": "知前際後際亦如是。",
        "from": "X74n1470_016:0229c06_6",
        "context_with_next_sentence": true
    },
    {
        "source_sentence": "皆無所有虗妄貪著。",
        "from": "X74n1470_016:0229c06_7",
        "context_with_next_sentence": true
    },
    {
        "source_sentence": "斷盡出離。",
        "from": "X74n1470_016:0229c07_8",
        "context_with_next_sentence": true
    },
    {
        "source_sentence": "若有若無。",
        "from": "X74n1470_016:0229c07_9",
        "context_with_next_sentence": true
    },
    {
        "source_sentence": "皆如實知。",
        "from": "X74n1470_016:0229c07_10",
        "context_with_next_sentence": true
    },
    {
        "source_sentence": "我等凡夫。",
        "from": "X74n1470_016:0229c07_11",
        "context_with_next_sentence": true
    },
    {
        "source_sentence": "愚癡無智。",
        "from": "X74n1470_016:0229c08_12",
        "context_with_next_sentence": true
    },
    {
        "source_sentence": "甚可哀愍。",
        "from": "X74n1470_016:0229c08_13",
        "context_with_next_sentence": true
    },
    {
        "source_sentence": "有無數身已滅現滅當滅。",
        "from": "X74n1470_016:0229c08_14",
        "context_with_next_sentence": true
    },
    {
        "source_sentence": "如是盡滅。",
        "from": "X74n1470_016:0229c08_15",
        "context_with_next_sentence": true
    },
    {
        "source_sentence": "不能於身而生厭想。",
        "from": "X74n1470_016:0229c09_16",
        "context_with_next_sentence": true
    },
    {
        "source_sentence": "轉更增長機關苦事。",
        "from": "X74n1470_016:0229c09_17",
        "context_with_next_sentence": true
    },
    {
        "source_sentence": "隨生死流。",
        "from": "X74n1470_016:0229c09_18",
        "context_with_next_sentence": true
    },
    {
        "source_sentence": "不能還返於諸蘊宅。",
        "from": "X74n1470_016:0229c10_19",
        "context_with_next_sentence": true
    },
    {
        "source_sentence": "不求出離。",
        "from": "X74n1470_016:0229c10_20",
        "context_with_next_sentence": true
    },
    {
        "source_sentence": "不知憂畏四大毒虵。",
        "from": "X74n1470_016:0229c10_21",
        "context_with_next_sentence": true
    },
    {
        "source_sentence": "不能拔出諸慢見箭。",
        "from": "X74n1470_016:0229c11_22",
        "context_with_next_sentence": true
    },
    {
        "source_sentence": "不能息滅貪恚癡火。",
        "from": "X74n1470_016:0229c11_23",
        "context_with_next_sentence": true
    },
    {
        "source_sentence": "不能破壞無明黑暗。",
        "from": "X74n1470_016:0229c11_24",
        "context_with_next_sentence": true
    },
    {
        "source_sentence": "不能乾竭愛欲大海。",
        "from": "X74n1470_016:0229c12_25",
        "context_with_next_sentence": true
    },
    {
        "source_sentence": "不求十力大聖導師。",
        "from": "X74n1470_016:0229c12_26",
        "context_with_next_sentence": true
    },
    {
        "source_sentence": "不出魔意稠林。",
        "from": "X74n1470_016:0229c13_27",
        "context_with_next_sentence": true
    },
    {
        "source_sentence": "於生死海。",
        "from": "X74n1470_016:0229c13_28",
        "context_with_next_sentence": true
    },
    {
        "source_sentence": "為覺觀波濤之所漂溺。",
        "from": "X74n1470_016:0229c13_29",
        "context_with_next_sentence": true
    },
    {
        "source_sentence": "我等眾生。",
        "from": "X74n1470_016:0229c14_30",
        "context_with_next_sentence": true
    },
    {
        "source_sentence": "受如是苦。",
        "from": "X74n1470_016:0229c14_31",
        "context_with_next_sentence": true
    },
    {
        "source_sentence": "孤窮困逼。",
        "from": "X74n1470_016:0229c14_32",
        "context_with_next_sentence": true
    },
    {
        "source_sentence": "無救無依。",
        "from": "X74n1470_016:0229c14_33",
        "context_with_next_sentence": true
    },
    {
        "source_sentence": "無洲無舍。",
        "from": "X74n1470_016:0229c14_34",
        "context_with_next_sentence": true
    },
    {
        "source_sentence": "無導無目。",
        "from": "X74n1470_016:0229c15_35",
        "context_with_next_sentence": true
    },
    {
        "source_sentence": "無明覆瞖黑暗纏褁。",
        "from": "X74n1470_016:0229c15_36",
        "context_with_next_sentence": true
    },
    {
        "source_sentence": "我等為無明所覆。",
        "from": "X74n1470_016:0229c16_0",
        "context_with_next_sentence": true
    },
    {
        "source_sentence": "聖諦玄義。",
        "from": "X74n1470_016:0229c16_1",
        "context_with_next_sentence": true
    },
    {
        "source_sentence": "不能證知今遇道場。",
        "from": "X74n1470_016:0229c16_2",
        "context_with_next_sentence": true
    },
    {
        "source_sentence": "方始覺知。",
        "from": "X74n1470_016:0229c16_3",
        "context_with_next_sentence": true
    },
    {
        "source_sentence": "歸命毗盧遮那如來。",
        "from": "X74n1470_016:0229c17_4",
        "context_with_next_sentence": true
    },
    {
        "source_sentence": "及一切賢聖海眾。",
        "from": "X74n1470_016:0229c17_5",
        "context_with_next_sentence": true
    },
    {
        "source_sentence": "燒香散華。",
        "from": "X74n1470_016:0229c17_6",
        "context_with_next_sentence": true
    },
    {
        "source_sentence": "不解聖諦。",
        "from": "X74n1470_016:0229c18_7",
        "context_with_next_sentence": true
    },
    {
        "source_sentence": "無量罪業。",
        "from": "X74n1470_016:0229c18_8",
        "context_with_next_sentence": true
    },
    {
        "source_sentence": "發露懺悔。",
        "from": "X74n1470_016:0229c18_9",
        "context_with_next_sentence": true
    },
    {
        "source_sentence": "不敢覆藏。",
        "from": "X74n1470_016:0229c18_10",
        "context_with_next_sentence": true
    },
    {
        "source_sentence": "由此因緣。",
        "from": "X74n1470_016:0229c18_11",
        "context_with_next_sentence": true
    },
    {
        "source_sentence": "我及法界眾生海。",
        "from": "X74n1470_016:0229c19_12",
        "context_with_next_sentence": true
    },
    {
        "source_sentence": "一切罪業。",
        "from": "X74n1470_016:0229c19_13",
        "context_with_next_sentence": true
    },
    {
        "source_sentence": "願皆清淨。",
        "from": "X74n1470_016:0229c19_14",
        "context_with_next_sentence": true
    },
    {
        "source_sentence": "次懺悔滅罪印呪",
        "from": "X74n1470_016:0229c20_0",
        "context_with_next_sentence": true
    },
    {
        "source_sentence": "唵薩栗末(二合)巴(引)巴眉悉普怛[口*捺]曷捺末日羅也莎曷(應誦三徧)　百劫積集罪　　一念悉盪除　　如火焚枯草　滅盡無有餘　我昔所造諸惡業　　皆由無始貪瞋癡　從身語意之所生　　一切我今皆懺悔懺悔已。",
        "from": "X74n1470_016:0229c21_0",
        "context_with_next_sentence": true
    },
    {
        "source_sentence": "至心歸命禮本尊毗盧遮那佛。",
        "from": "X74n1470_016:0230a03_1",
        "context_with_next_sentence": true
    },
    {
        "source_sentence": "○(白)眾等聽說經中無常偈",
        "from": "X74n1470_016:0230a04_0",
        "context_with_next_sentence": true
    },
    {
        "source_sentence": "　縱使此身滿百歲　　終歸要有死當頭　況復卒亡無定准　　如何兀兀不驚愁　如鳥被繩常繫脚　　似魚食餌鎮吞鉤　鬼使忽來追捉去　　親朋悲泣豈能留",
        "from": "X74n1470_016:0230a05_0",
        "context_with_next_sentence": false
    }
]