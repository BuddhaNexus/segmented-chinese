[
    {
        "source_sentence": "大智度論釋初品大慈大悲義",
        "from": "T25n1509_027:0256b08_0",
        "context_with_next_sentence": true
    },
    {
        "source_sentence": "第四十二(卷二十七)",
        "from": "T25n1509_027:0256b09_0",
        "context_with_next_sentence": true
    },
    {
        "source_sentence": "聖者龍樹造",
        "from": "T25n1509_027:0256b11_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T25n1509_027:0256b12_0",
        "context_with_next_sentence": true
    },
    {
        "source_sentence": "【經】「大慈大悲，當習行般若波羅密。」",
        "from": "T25n1509_027:0256b13_0",
        "context_with_next_sentence": true
    },
    {
        "source_sentence": "【論】大慈、大悲者，四無量心中已分別，今當更略說。",
        "from": "T25n1509_027:0256b13_1",
        "context_with_next_sentence": true
    },
    {
        "source_sentence": "大慈與一切眾生樂，大悲拔一切眾生苦；大慈以喜樂因緣與眾生，大悲以離苦因緣與眾生。",
        "from": "T25n1509_027:0256b15_0",
        "context_with_next_sentence": true
    },
    {
        "source_sentence": "譬如有人，諸子繫在牢獄，當受大罪；其父慈惻，以若干方便，令得免苦，是大悲；得離苦已，以五所欲給與諸子，是大慈。",
        "from": "T25n1509_027:0256b17_1",
        "context_with_next_sentence": true
    },
    {
        "source_sentence": "如是等種種差別。",
        "from": "T25n1509_027:0256b20_2",
        "context_with_next_sentence": true
    },
    {
        "source_sentence": "問曰：大慈、大悲如是，何等是小慈、小悲，因此小而名為大？",
        "from": "T25n1509_027:0256b20_3",
        "context_with_next_sentence": true
    },
    {
        "source_sentence": "答曰：四無量心中慈、悲名為小，此中十八不共法次第說大慈悲名為大。",
        "from": "T25n1509_027:0256b22_0",
        "context_with_next_sentence": true
    },
    {
        "source_sentence": "復次，諸佛心中慈悲名為大，餘人心中名為小。",
        "from": "T25n1509_027:0256b23_1",
        "context_with_next_sentence": true
    },
    {
        "source_sentence": "問曰：若爾者，何以言「菩薩行大慈、大悲」？",
        "from": "T25n1509_027:0256b24_2",
        "context_with_next_sentence": true
    },
    {
        "source_sentence": "答曰：菩薩大慈者，於佛為小，於二乘為大，此是假名為大；佛大慈、大悲真實最大。",
        "from": "T25n1509_027:0256b25_3",
        "context_with_next_sentence": true
    },
    {
        "source_sentence": "復次，小慈，但心念與眾生樂，實無樂事；小悲，名觀眾生種種身苦心苦，憐愍而已，不能令脫。",
        "from": "T25n1509_027:0256b27_4",
        "context_with_next_sentence": true
    },
    {
        "source_sentence": "大慈者，念令眾生得樂，亦與樂事；大悲，憐愍眾生苦，亦能令脫苦。",
        "from": "T25n1509_027:0256b29_5",
        "context_with_next_sentence": true
    },
    {
        "source_sentence": "復次，凡夫人、聲聞、辟支佛、菩薩慈悲名為小，諸佛慈悲乃名為大。",
        "from": "T25n1509_027:0256c02_6",
        "context_with_next_sentence": true
    },
    {
        "source_sentence": "復次，大慈，從大人心中生，十力、四無所畏、四無礙智、十八不共法大法中出；能破三惡道大苦，能與三種大樂：天樂、人樂、涅槃樂。",
        "from": "T25n1509_027:0256c03_7",
        "context_with_next_sentence": true
    },
    {
        "source_sentence": "復次，是大慈遍滿十方三世眾生，乃至昆虫，慈徹骨髓，心不捨離。",
        "from": "T25n1509_027:0256c06_8",
        "context_with_next_sentence": true
    },
    {
        "source_sentence": "若三千大千世界眾生墮三惡道，若人一一皆代受其苦，得脫苦已，以五所欲樂、禪定樂、世間最上樂自恣與之，皆令滿足，比佛慈悲，千萬分中不及一分。",
        "from": "T25n1509_027:0256c08_9",
        "context_with_next_sentence": true
    },
    {
        "source_sentence": "何以故？",
        "from": "T25n1509_027:0256c12_10",
        "context_with_next_sentence": true
    },
    {
        "source_sentence": "世間樂欺誑不實，不離生死故。",
        "from": "T25n1509_027:0256c12_11",
        "context_with_next_sentence": true
    },
    {
        "source_sentence": "問曰：法在佛心中一切皆大，何以故但說慈悲為大？",
        "from": "T25n1509_027:0256c13_12",
        "context_with_next_sentence": true
    },
    {
        "source_sentence": "答曰：佛所有功德法應皆大故。",
        "from": "T25n1509_027:0256c14_13",
        "context_with_next_sentence": true
    },
    {
        "source_sentence": "問曰：若爾者，何以但說慈悲為大？",
        "from": "T25n1509_027:0256c15_14",
        "context_with_next_sentence": true
    },
    {
        "source_sentence": "答曰：慈悲是佛道之根本。",
        "from": "T25n1509_027:0256c15_15",
        "context_with_next_sentence": true
    },
    {
        "source_sentence": "所以者何？",
        "from": "T25n1509_027:0256c16_16",
        "context_with_next_sentence": true
    },
    {
        "source_sentence": "菩薩見眾生老病死苦、身苦心苦、今世後世苦等諸苦所惱，生大慈、悲，救如是苦，然後發心求阿耨多羅三藐三菩提。",
        "from": "T25n1509_027:0256c16_17",
        "context_with_next_sentence": true
    },
    {
        "source_sentence": "亦以大慈悲力故，於無量阿僧祇世生死中，心不厭沒；以大慈悲力故，久應得涅槃而不取證。",
        "from": "T25n1509_027:0256c19_18",
        "context_with_next_sentence": true
    },
    {
        "source_sentence": "以是故，一切諸佛法中，慈悲為大；若無大慈大悲，便早入涅槃。",
        "from": "T25n1509_027:0256c21_19",
        "context_with_next_sentence": true
    },
    {
        "source_sentence": "復次，得佛道時，成就無量甚深禪定、解脫、諸三昧，生清淨樂，棄捨不受；入聚落城邑中，種種譬喻、因緣說法；變化其身，無量音聲，將迎一切，忍諸眾生罵詈誹謗，乃至自作伎樂，皆是大慈、大悲力。",
        "from": "T25n1509_027:0256c23_20",
        "context_with_next_sentence": true
    },
    {
        "source_sentence": "復次，大慈、大悲：大名非佛所作，眾生名之；譬如師子大力，不自言力大，皆是眾獸名之。",
        "from": "T25n1509_027:0256c27_21",
        "context_with_next_sentence": true
    },
    {
        "source_sentence": "眾生聞佛種種妙法，知佛為祐利眾生故，於無量阿僧祇劫難行能行；眾生聞見是事，而名此法為大慈、大悲。",
        "from": "T25n1509_027:0256c29_22",
        "context_with_next_sentence": true
    },
    {
        "source_sentence": "譬如一人，有二親友，以罪事因緣故，繫之囹圄。",
        "from": "T25n1509_027:0257a03_23",
        "context_with_next_sentence": true
    },
    {
        "source_sentence": "一人供給所須，一人代死。",
        "from": "T25n1509_027:0257a04_24",
        "context_with_next_sentence": true
    },
    {
        "source_sentence": "眾人言：「能代死者，是為大慈悲。」",
        "from": "T25n1509_027:0257a05_25",
        "context_with_next_sentence": true
    },
    {
        "source_sentence": "佛亦如是，世世為一切眾生，頭目髓腦盡以布施；眾生聞見是事，即共名之為大慈、大悲。",
        "from": "T25n1509_027:0257a05_26",
        "context_with_next_sentence": true
    },
    {
        "source_sentence": "如尸毘王，為救鴿故，盡以身肉代之，猶不與鴿等，復以手攀稱，欲以身代之。",
        "from": "T25n1509_027:0257a08_27",
        "context_with_next_sentence": true
    },
    {
        "source_sentence": "是時地為六種震動，海水波蕩，諸天香華供養於王。",
        "from": "T25n1509_027:0257a10_28",
        "context_with_next_sentence": true
    },
    {
        "source_sentence": "眾生稱言：「為一小鳥所感乃爾，真是大慈、大悲！」",
        "from": "T25n1509_027:0257a11_29",
        "context_with_next_sentence": true
    },
    {
        "source_sentence": "佛因眾生所名，故言大慈、大悲。",
        "from": "T25n1509_027:0257a12_30",
        "context_with_next_sentence": true
    },
    {
        "source_sentence": "如是等無量本生，是中悉應廣說。",
        "from": "T25n1509_027:0257a13_31",
        "context_with_next_sentence": true
    },
    {
        "source_sentence": "問曰：禪定等諸餘功德，人不知故，不名為大；智慧說法等，能令人得道，何以不稱言大？",
        "from": "T25n1509_027:0257a14_32",
        "context_with_next_sentence": true
    },
    {
        "source_sentence": "答曰：佛智慧所能，無有遍知者；大慈、大悲故，世世不惜身命，捨禪定樂，救護眾生，人皆知之。",
        "from": "T25n1509_027:0257a16_33",
        "context_with_next_sentence": true
    },
    {
        "source_sentence": "於佛智慧，可比類知，不能了了知；慈悲心眼見、耳聞，處處變化大師子吼，是故可知。",
        "from": "T25n1509_027:0257a18_34",
        "context_with_next_sentence": true
    },
    {
        "source_sentence": "復次，佛智慧細妙，諸菩薩、舍利弗等尚不能知，何況餘人！",
        "from": "T25n1509_027:0257a20_35",
        "context_with_next_sentence": true
    },
    {
        "source_sentence": "慈悲相可眼見、耳聞故，人能信受；智慧深妙，不可測知。",
        "from": "T25n1509_027:0257a21_36",
        "context_with_next_sentence": true
    },
    {
        "source_sentence": "復次，是大慈、大悲，一切眾生所愛樂；譬如美藥，人所樂服。",
        "from": "T25n1509_027:0257a23_37",
        "context_with_next_sentence": true
    },
    {
        "source_sentence": "智慧如服苦藥，人多不樂；人多樂故，稱慈悲為大。",
        "from": "T25n1509_027:0257a24_38",
        "context_with_next_sentence": true
    },
    {
        "source_sentence": "復次，智慧者，得道人乃能信受；大慈悲相，一切雜類皆能生信。",
        "from": "T25n1509_027:0257a25_39",
        "context_with_next_sentence": true
    },
    {
        "source_sentence": "如見像、若聞說，皆能信受，多所饒益故，名為大慈、大悲。",
        "from": "T25n1509_027:0257a27_40",
        "context_with_next_sentence": true
    },
    {
        "source_sentence": "復次，大智慧名捨相、遠離相，大慈大悲為憐愍利益相。",
        "from": "T25n1509_027:0257a28_41",
        "context_with_next_sentence": true
    },
    {
        "source_sentence": "是憐愍利益法，一切眾生所愛樂，以是故名為大。",
        "from": "T25n1509_027:0257a29_42",
        "context_with_next_sentence": true
    },
    {
        "source_sentence": "是大慈、大悲，如《持心經》中說：大慈、大悲有三十二種，於眾生中行。",
        "from": "T25n1509_027:0257b02_0",
        "context_with_next_sentence": true
    },
    {
        "source_sentence": "是大慈、大悲攝、相、緣，如四無量心說。",
        "from": "T25n1509_027:0257b03_1",
        "context_with_next_sentence": true
    },
    {
        "source_sentence": "復次，佛大慈大悲等功德，不應一切如迦旃延法中分別求其相。",
        "from": "T25n1509_027:0257b04_2",
        "context_with_next_sentence": true
    },
    {
        "source_sentence": "上諸論議師，雖用迦旃延法分別顯示，不應盡信受。",
        "from": "T25n1509_027:0257b05_3",
        "context_with_next_sentence": true
    },
    {
        "source_sentence": "所以者何？",
        "from": "T25n1509_027:0257b07_4",
        "context_with_next_sentence": true
    },
    {
        "source_sentence": "迦旃延說：「大慈大悲，一切智慧，是有漏法、繫法、世間法。」",
        "from": "T25n1509_027:0257b07_5",
        "context_with_next_sentence": true
    },
    {
        "source_sentence": "是事不爾。",
        "from": "T25n1509_027:0257b08_6",
        "context_with_next_sentence": true
    },
    {
        "source_sentence": "何以故？",
        "from": "T25n1509_027:0257b09_0",
        "context_with_next_sentence": true
    },
    {
        "source_sentence": "大慈、大悲名為一切佛法之根本，云何言「是有漏法、繫法、世間法」？",
        "from": "T25n1509_027:0257b09_1",
        "context_with_next_sentence": true
    },
    {
        "source_sentence": "問曰：大慈悲雖是佛法根本，故是有漏；如淤泥中生蓮華，不得言泥亦應妙；大慈大悲亦如是，雖是佛法根本，不應是無漏！",
        "from": "T25n1509_027:0257b10_2",
        "context_with_next_sentence": true
    },
    {
        "source_sentence": "答曰：菩薩未得佛時大慈悲，若言有漏，其失猶可；今佛得無礙解脫智故，一切諸法皆清淨，一切煩惱及習盡。",
        "from": "T25n1509_027:0257b13_3",
        "context_with_next_sentence": true
    },
    {
        "source_sentence": "聲聞、辟支佛，不得無礙解脫智故，煩惱習不盡，處處中疑不斷故，心應有漏；諸佛無是事，何以故說佛大慈悲應是有漏？",
        "from": "T25n1509_027:0257b16_4",
        "context_with_next_sentence": true
    },
    {
        "source_sentence": "問曰：我不敢不敬佛，以慈悲心為眾生故生，應是有漏。",
        "from": "T25n1509_027:0257b19_5",
        "context_with_next_sentence": true
    },
    {
        "source_sentence": "答曰：諸佛力勢不可思議，諸聲聞、辟支佛不能離眾生想而生慈悲，諸佛能離眾生想而生慈悲。",
        "from": "T25n1509_027:0257b20_6",
        "context_with_next_sentence": true
    },
    {
        "source_sentence": "所以者何？",
        "from": "T25n1509_027:0257b22_7",
        "context_with_next_sentence": true
    },
    {
        "source_sentence": "如諸阿羅漢、辟支佛，十方眾生相不可得，而取眾生相生慈悲；今諸佛十方求眾生不可得，亦不取眾生相而能生慈悲。",
        "from": "T25n1509_027:0257b23_0",
        "context_with_next_sentence": true
    },
    {
        "source_sentence": "如《無盡意經》中說，有三種慈悲：眾生緣、法緣、無緣。",
        "from": "T25n1509_027:0257b25_1",
        "context_with_next_sentence": true
    },
    {
        "source_sentence": "復次，一切眾生中，唯佛盡行不誑法；若佛於眾生中取相而行慈悲心，不名行不誑法。",
        "from": "T25n1509_027:0257b26_2",
        "context_with_next_sentence": true
    },
    {
        "source_sentence": "何以故？",
        "from": "T25n1509_027:0257b29_0",
        "context_with_next_sentence": true
    },
    {
        "source_sentence": "眾生畢竟不可得故。",
        "from": "T25n1509_027:0257b29_1",
        "context_with_next_sentence": true
    },
    {
        "source_sentence": "聲聞、辟支佛，不名為盡行不誑法；故聲聞、辟支佛，於眾生、於法，若取相、若不取相，不應難，不悉行不誑法故。",
        "from": "T25n1509_027:0257b29_2",
        "context_with_next_sentence": true
    },
    {
        "source_sentence": "一切智能斷一切諸漏，能從一切有漏法中出，能作無漏因緣，是法云何自是有漏？",
        "from": "T25n1509_027:0257c03_3",
        "context_with_next_sentence": true
    },
    {
        "source_sentence": "問曰：無漏智各各有所緣，無有能悉緣一切法者，唯有世俗智能緣一切法。",
        "from": "T25n1509_027:0257c05_4",
        "context_with_next_sentence": true
    },
    {
        "source_sentence": "以是故說一切智是有漏相。",
        "from": "T25n1509_027:0257c07_0",
        "context_with_next_sentence": true
    },
    {
        "source_sentence": "答曰：汝法中有是說，非佛法中所說。",
        "from": "T25n1509_027:0257c07_1",
        "context_with_next_sentence": true
    },
    {
        "source_sentence": "如人自持斗入市，不與官斗相應，無人用者；汝亦如是，自用汝法，不與佛法相應，無人用者。",
        "from": "T25n1509_027:0257c08_2",
        "context_with_next_sentence": true
    },
    {
        "source_sentence": "無漏智慧，何以故不能緣一切法？",
        "from": "T25n1509_027:0257c10_3",
        "context_with_next_sentence": true
    },
    {
        "source_sentence": "有漏智是假名虛誑，勢力少故，不應真實緣一切法。",
        "from": "T25n1509_027:0257c11_4",
        "context_with_next_sentence": true
    },
    {
        "source_sentence": "汝法中自說能緣一切法！",
        "from": "T25n1509_027:0257c12_5",
        "context_with_next_sentence": true
    },
    {
        "source_sentence": "復次，是聲聞法中十智，摩訶衍法中有十一智，名為「如實相智」。",
        "from": "T25n1509_027:0257c13_6",
        "context_with_next_sentence": true
    },
    {
        "source_sentence": "是十智入是如實智中，都為一智，所謂無漏智；如十方水入大海水中，都為一味。",
        "from": "T25n1509_027:0257c15_7",
        "context_with_next_sentence": true
    },
    {
        "source_sentence": "是大慈、大悲，佛三昧王三昧、師子遊戲三昧所攝。",
        "from": "T25n1509_027:0257c17_0",
        "context_with_next_sentence": true
    },
    {
        "source_sentence": "如是略說大慈、大悲義。",
        "from": "T25n1509_027:0257c18_1",
        "context_with_next_sentence": true
    },
    {
        "source_sentence": "【經】「菩薩摩訶薩欲得道慧，當習行般若波羅蜜！",
        "from": "T25n1509_027:0257c19_0",
        "context_with_next_sentence": true
    },
    {
        "source_sentence": "菩薩摩訶薩欲以道慧具足道種慧，當習行般若波羅蜜！」",
        "from": "T25n1509_027:0257c20_1",
        "context_with_next_sentence": true
    },
    {
        "source_sentence": "【論】道名一道，一向趣涅槃，於善法中一心不放逸，道隨身念。",
        "from": "T25n1509_027:0257c21_2",
        "context_with_next_sentence": true
    },
    {
        "source_sentence": "道復有二道：惡道、善道；世間道、出世間道；定道、慧道；有漏道、無漏道；見道、修道；學道、無學道；信行道、法行道；向道、果道；無礙道、解脫道；信解道、見得道；慧解脫道、俱解脫道。",
        "from": "T25n1509_027:0257c23_3",
        "context_with_next_sentence": true
    },
    {
        "source_sentence": "如是無量二道門。",
        "from": "T25n1509_027:0257c27_0",
        "context_with_next_sentence": true
    },
    {
        "source_sentence": "復有三道：地獄道、畜生道、餓鬼道。",
        "from": "T25n1509_027:0257c27_1",
        "context_with_next_sentence": true
    },
    {
        "source_sentence": "三種地獄：熱地獄、寒地獄、黑闇地獄。",
        "from": "T25n1509_027:0257c28_2",
        "context_with_next_sentence": true
    },
    {
        "source_sentence": "三種畜生道：地行、水行、空行。",
        "from": "T25n1509_027:0257c29_3",
        "context_with_next_sentence": true
    },
    {
        "source_sentence": "三種鬼道：餓鬼、食不淨鬼、神鬼。",
        "from": "T25n1509_027:0257c29_4",
        "context_with_next_sentence": true
    },
    {
        "source_sentence": "三種善道：人道、天道、涅槃道。",
        "from": "T25n1509_027:0258a01_5",
        "context_with_next_sentence": true
    },
    {
        "source_sentence": "人有三種：作罪者、作福者、求涅槃者。",
        "from": "T25n1509_027:0258a02_6",
        "context_with_next_sentence": true
    },
    {
        "source_sentence": "復有三種人：受欲行惡者、受欲不行惡者、不受欲不行惡者。",
        "from": "T25n1509_027:0258a03_0",
        "context_with_next_sentence": true
    },
    {
        "source_sentence": "天有三種：欲天、色天、無色天。",
        "from": "T25n1509_027:0258a04_1",
        "context_with_next_sentence": true
    },
    {
        "source_sentence": "涅槃道有三種：聲聞道、辟支佛道、佛道。",
        "from": "T25n1509_027:0258a05_2",
        "context_with_next_sentence": true
    },
    {
        "source_sentence": "聲聞道有三種：學道、無學道、非學非無學道。",
        "from": "T25n1509_027:0258a06_3",
        "context_with_next_sentence": true
    },
    {
        "source_sentence": "辟支佛道，亦如是。",
        "from": "T25n1509_027:0258a07_4",
        "context_with_next_sentence": true
    },
    {
        "source_sentence": "佛道有三種：波羅蜜道、方便道、淨世界道。",
        "from": "T25n1509_027:0258a07_5",
        "context_with_next_sentence": true
    },
    {
        "source_sentence": "佛復有三道：初發意道、行諸善道、成就眾生道。",
        "from": "T25n1509_027:0258a08_6",
        "context_with_next_sentence": true
    },
    {
        "source_sentence": "復有三道：戒道、定道、慧道。",
        "from": "T25n1509_027:0258a09_7",
        "context_with_next_sentence": true
    },
    {
        "source_sentence": "如是等無量三道門。",
        "from": "T25n1509_027:0258a10_8",
        "context_with_next_sentence": true
    },
    {
        "source_sentence": "復有四種道：凡夫道、聲聞道、辟支佛道、佛道。",
        "from": "T25n1509_027:0258a10_9",
        "context_with_next_sentence": true
    },
    {
        "source_sentence": "復有四種道：聲聞道、辟支佛道、菩薩道、佛道。",
        "from": "T25n1509_027:0258a11_10",
        "context_with_next_sentence": true
    },
    {
        "source_sentence": "聲聞道有四種：苦道、集道、滅道、道道。",
        "from": "T25n1509_027:0258a12_11",
        "context_with_next_sentence": true
    },
    {
        "source_sentence": "復有四沙門果道。",
        "from": "T25n1509_027:0258a13_12",
        "context_with_next_sentence": true
    },
    {
        "source_sentence": "復有四種道：觀身實相道觀受、心、法實相道。",
        "from": "T25n1509_027:0258a14_0",
        "context_with_next_sentence": true
    },
    {
        "source_sentence": "復有四種道：為斷未生惡不善令不生道、為斷已生惡令疾滅道、為未生善法令生道、為已生善法令增長道。",
        "from": "T25n1509_027:0258a15_1",
        "context_with_next_sentence": true
    },
    {
        "source_sentence": "復有四種道：欲增上道、精進增上道、心增上道、慧增上道。",
        "from": "T25n1509_027:0258a17_2",
        "context_with_next_sentence": true
    },
    {
        "source_sentence": "復有四聖種道：不擇衣、食、臥具、醫藥，樂斷苦修定。",
        "from": "T25n1509_027:0258a19_3",
        "context_with_next_sentence": true
    },
    {
        "source_sentence": "復有四行道：苦難道、苦易道、樂難道、樂易道。",
        "from": "T25n1509_027:0258a20_4",
        "context_with_next_sentence": true
    },
    {
        "source_sentence": "復有四修道：一、為今世樂修道，二、生死智修道，三、為漏盡故修道，四、分別慧修道。",
        "from": "T25n1509_027:0258a21_5",
        "context_with_next_sentence": true
    },
    {
        "source_sentence": "復有四天道，所謂四禪。",
        "from": "T25n1509_027:0258a23_6",
        "context_with_next_sentence": true
    },
    {
        "source_sentence": "復有四種道：天道、梵道、聖道、佛道。",
        "from": "T25n1509_027:0258a23_7",
        "context_with_next_sentence": true
    },
    {
        "source_sentence": "如是等無量四道門。",
        "from": "T25n1509_027:0258a24_8",
        "context_with_next_sentence": true
    },
    {
        "source_sentence": "復有五種道：地獄道、畜生、餓鬼、人、天道。",
        "from": "T25n1509_027:0258a24_9",
        "context_with_next_sentence": true
    },
    {
        "source_sentence": "復有五無學眾道：無學戒眾道，乃至無學解脫知見眾道。",
        "from": "T25n1509_027:0258a25_10",
        "context_with_next_sentence": true
    },
    {
        "source_sentence": "復有五種淨居天道。",
        "from": "T25n1509_027:0258a27_11",
        "context_with_next_sentence": true
    },
    {
        "source_sentence": "復有五治道。",
        "from": "T25n1509_027:0258a27_12",
        "context_with_next_sentence": true
    },
    {
        "source_sentence": "復有五如法語道。",
        "from": "T25n1509_027:0258a27_13",
        "context_with_next_sentence": true
    },
    {
        "source_sentence": "復有五非法語道。",
        "from": "T25n1509_027:0258a28_14",
        "context_with_next_sentence": true
    },
    {
        "source_sentence": "復有五道：凡夫道、聲聞道、辟支佛道、菩薩道、佛道。",
        "from": "T25n1509_027:0258a28_15",
        "context_with_next_sentence": true
    },
    {
        "source_sentence": "復有五道：分別色法道、分別心法道、分別心數道、分別心不相應行道、分別無為法道。",
        "from": "T25n1509_027:0258a29_16",
        "context_with_next_sentence": true
    },
    {
        "source_sentence": "復有五種道：苦諦所斷道、集諦所斷道、滅諦所斷道、道諦所斷道、思惟所斷道。",
        "from": "T25n1509_027:0258b02_17",
        "context_with_next_sentence": true
    },
    {
        "source_sentence": "如是等無量五法道門。",
        "from": "T25n1509_027:0258b04_18",
        "context_with_next_sentence": true
    },
    {
        "source_sentence": "復有六種道：地獄道、畜生、餓鬼、人、天、阿修羅道。",
        "from": "T25n1509_027:0258b05_19",
        "context_with_next_sentence": true
    },
    {
        "source_sentence": "復有捨六塵道，復有六和合(舊云六種)道，六神通道，六種阿羅漢道，六地修道，六定道，六波羅蜜道——一一波羅蜜各各有六道。",
        "from": "T25n1509_027:0258b06_20",
        "context_with_next_sentence": true
    },
    {
        "source_sentence": "如是等無量六道門。",
        "from": "T25n1509_027:0258b09_21",
        "context_with_next_sentence": true
    },
    {
        "source_sentence": "復有七道：七覺意道，七地無漏道，七想定道，七淨道，七善人道，七財福道，七法福道，七助定道。",
        "from": "T25n1509_027:0258b09_22",
        "context_with_next_sentence": true
    },
    {
        "source_sentence": "如是等無量七道門。",
        "from": "T25n1509_027:0258b11_23",
        "context_with_next_sentence": true
    },
    {
        "source_sentence": "復有八道：八正道，八解脫道，八背捨道。",
        "from": "T25n1509_027:0258b12_24",
        "context_with_next_sentence": true
    },
    {
        "source_sentence": "如是等無量八道門。",
        "from": "T25n1509_027:0258b13_25",
        "context_with_next_sentence": true
    },
    {
        "source_sentence": "復有九道：九次第道，九地無漏道，九見斷道，九阿羅漢道，九菩薩道，所謂六波羅蜜、方便、成就眾生、淨佛世界。",
        "from": "T25n1509_027:0258b13_26",
        "context_with_next_sentence": true
    },
    {
        "source_sentence": "如是等無量九道門。",
        "from": "T25n1509_027:0258b16_27",
        "context_with_next_sentence": true
    },
    {
        "source_sentence": "復有十道，所謂十無學道，十想道，十智道，十一切處道，十不善道，十善道。",
        "from": "T25n1509_027:0258b16_28",
        "context_with_next_sentence": true
    },
    {
        "source_sentence": "乃至一百六十二道。",
        "from": "T25n1509_027:0258b18_29",
        "context_with_next_sentence": true
    },
    {
        "source_sentence": "如是等無量道門。",
        "from": "T25n1509_027:0258b18_30",
        "context_with_next_sentence": true
    },
    {
        "source_sentence": "如是諸道，盡知、遍知，是為道種慧。",
        "from": "T25n1509_027:0258b19_31",
        "context_with_next_sentence": true
    },
    {
        "source_sentence": "問曰：般若波羅蜜是菩薩第一道，一相，所謂無相，何以說是種種道？",
        "from": "T25n1509_027:0258b19_32",
        "context_with_next_sentence": true
    },
    {
        "source_sentence": "答曰：是道皆入一道中，所謂諸法實相。",
        "from": "T25n1509_027:0258b21_33",
        "context_with_next_sentence": true
    },
    {
        "source_sentence": "初學有種種別，後皆同一，無有差別；譬如劫盡燒時，一切所有，皆同虛空。",
        "from": "T25n1509_027:0258b22_34",
        "context_with_next_sentence": true
    },
    {
        "source_sentence": "復次，為引導眾生故，菩薩分別說是種種道，所謂世間道、出世間道等。",
        "from": "T25n1509_027:0258b24_35",
        "context_with_next_sentence": true
    },
    {
        "source_sentence": "問曰：云何菩薩住一相無相中，而分別是世間道、是出世間道？",
        "from": "T25n1509_027:0258b25_36",
        "context_with_next_sentence": true
    },
    {
        "source_sentence": "答曰：世間名但從顛倒憶想、虛誑二法生，如幻、如夢、如轉火輪，凡夫人強以為世間；是世間皆從虛妄中來，今亦虛妄本亦虛妄，其實無生無作，但從內外六情、六塵和合因緣生，隨凡夫所著故，為說世間；是世間種種邪見羅網，如亂系相著，常往來生死中。",
        "from": "T25n1509_027:0258b27_37",
        "context_with_next_sentence": true
    },
    {
        "source_sentence": "如是知世間。",
        "from": "T25n1509_027:0258c04_38",
        "context_with_next_sentence": true
    },
    {
        "source_sentence": "何等是出世間道？",
        "from": "T25n1509_027:0258c04_39",
        "context_with_next_sentence": true
    },
    {
        "source_sentence": "如實知世間，即是出世間道。",
        "from": "T25n1509_027:0258c05_40",
        "context_with_next_sentence": true
    },
    {
        "source_sentence": "所以者何？",
        "from": "T25n1509_027:0258c05_41",
        "context_with_next_sentence": true
    },
    {
        "source_sentence": "智者求世間、出世間，二事不可得；若不可得，當知假名為世間、出世間。",
        "from": "T25n1509_027:0258c06_42",
        "context_with_next_sentence": true
    },
    {
        "source_sentence": "但為破世間故，說出世間，世間相即是出世間，更無所復有。",
        "from": "T25n1509_027:0258c07_43",
        "context_with_next_sentence": true
    },
    {
        "source_sentence": "所以者何？",
        "from": "T25n1509_027:0258c09_44",
        "context_with_next_sentence": true
    },
    {
        "source_sentence": "世間相不可得，是出世間；是世間相常空，世間法定相不可得故。",
        "from": "T25n1509_027:0258c09_45",
        "context_with_next_sentence": true
    },
    {
        "source_sentence": "如是行者不得世間，亦不著出世間。",
        "from": "T25n1509_027:0258c11_0",
        "context_with_next_sentence": true
    },
    {
        "source_sentence": "若不得世間，亦不著出世間，愛、慢破故，不共世間諍。",
        "from": "T25n1509_027:0258c11_1",
        "context_with_next_sentence": true
    },
    {
        "source_sentence": "何以故？",
        "from": "T25n1509_027:0258c13_2",
        "context_with_next_sentence": true
    },
    {
        "source_sentence": "行者久知世間空、無所有、虛誑故，不作憶想分別。",
        "from": "T25n1509_027:0258c13_3",
        "context_with_next_sentence": true
    },
    {
        "source_sentence": "世間名五眾，五眾相，假令十方諸佛求之亦不可得：無來處、無住處、亦無去處。",
        "from": "T25n1509_027:0258c14_4",
        "context_with_next_sentence": true
    },
    {
        "source_sentence": "若不得五眾來、住、去相，即是出世間。",
        "from": "T25n1509_027:0258c16_5",
        "context_with_next_sentence": true
    },
    {
        "source_sentence": "行者爾時觀是世間、出世間，實不可見；不見世間與出世間合，亦不見出世間與世間合；離世間亦不見出世間，離出世間亦不見世間。",
        "from": "T25n1509_027:0258c17_6",
        "context_with_next_sentence": true
    },
    {
        "source_sentence": "如是則不生二識，所謂世間、出世間。",
        "from": "T25n1509_027:0258c20_7",
        "context_with_next_sentence": true
    },
    {
        "source_sentence": "若捨世間，不受出世間，是名出世間。",
        "from": "T25n1509_027:0258c21_8",
        "context_with_next_sentence": true
    },
    {
        "source_sentence": "若菩薩能如是知，則能為眾生分別世間出世間道、有漏無漏一切諸道，亦如是入一相，是名「道種慧」。",
        "from": "T25n1509_027:0258c22_9",
        "context_with_next_sentence": true
    },
    {
        "source_sentence": "【經】「欲以道種慧具足一切智，當習行般若波羅蜜！",
        "from": "T25n1509_027:0258c25_0",
        "context_with_next_sentence": true
    },
    {
        "source_sentence": "欲以一切智具足一切種智，當習行般若波羅蜜！」",
        "from": "T25n1509_027:0258c26_1",
        "context_with_next_sentence": true
    },
    {
        "source_sentence": "【論】問曰：一切智、一切種智，有何差別？",
        "from": "T25n1509_027:0258c27_2",
        "context_with_next_sentence": true
    },
    {
        "source_sentence": "答曰：有人言：無差別；或時言一切智，或時言一切種智。",
        "from": "T25n1509_027:0258c28_3",
        "context_with_next_sentence": true
    },
    {
        "source_sentence": "有人言：總相是一切智，別相是一切種智。",
        "from": "T25n1509_027:0258c29_4",
        "context_with_next_sentence": true
    },
    {
        "source_sentence": "因是一切智，果是一切種智。",
        "from": "T25n1509_027:0259a01_5",
        "context_with_next_sentence": true
    },
    {
        "source_sentence": "略說一切智，廣說一切種智。",
        "from": "T25n1509_027:0259a02_6",
        "context_with_next_sentence": true
    },
    {
        "source_sentence": "一切智者，總破一切法中無明闇；一切種智者，觀種種法門破諸無明。",
        "from": "T25n1509_027:0259a02_7",
        "context_with_next_sentence": true
    },
    {
        "source_sentence": "一切智，譬如說四諦；一切種智，譬如說四諦義。",
        "from": "T25n1509_027:0259a04_8",
        "context_with_next_sentence": true
    },
    {
        "source_sentence": "一切智者，如說苦諦；一切種智者，如說八苦相。",
        "from": "T25n1509_027:0259a05_9",
        "context_with_next_sentence": true
    },
    {
        "source_sentence": "一切智者，如說生苦；一切種智者，如說種種眾生處處受生。",
        "from": "T25n1509_027:0259a06_10",
        "context_with_next_sentence": true
    },
    {
        "source_sentence": "復次，一切法名眼色乃至意法，是諸阿羅漢、辟支佛亦能總相知無常、苦、空、無我等；知是十二入故，名為一切智。",
        "from": "T25n1509_027:0259a08_11",
        "context_with_next_sentence": true
    },
    {
        "source_sentence": "聲聞、辟支佛尚不能盡別相知一眾生生處好醜、事業多少；未來、現在世亦如是，何況一切眾生！",
        "from": "T25n1509_027:0259a10_12",
        "context_with_next_sentence": true
    },
    {
        "source_sentence": "如一閻浮提中金名字，尚不能知，何況三千大千世界，於一物中種種名字！",
        "from": "T25n1509_027:0259a13_13",
        "context_with_next_sentence": true
    },
    {
        "source_sentence": "若天語、若龍語，如是等種種語言名金，尚不能知，何況能知金因緣生處，好惡、貴賤，因而得福、因而得罪、因而得道！",
        "from": "T25n1509_027:0259a15_0",
        "context_with_next_sentence": true
    },
    {
        "source_sentence": "如是現事尚不能知，何況心心數法，所謂禪定、智慧等諸法！",
        "from": "T25n1509_027:0259a17_1",
        "context_with_next_sentence": true
    },
    {
        "source_sentence": "佛盡知諸法總相、別相故，名為一切種智。",
        "from": "T25n1509_027:0259a19_2",
        "context_with_next_sentence": true
    },
    {
        "source_sentence": "復次，後品中佛自說：「一切智是聲聞、辟支佛事，道智是諸菩薩事，一切種智是佛事。」",
        "from": "T25n1509_027:0259a20_3",
        "context_with_next_sentence": true
    },
    {
        "source_sentence": "聲聞、辟支佛但有總一切智，無有一切種智。",
        "from": "T25n1509_027:0259a22_4",
        "context_with_next_sentence": true
    },
    {
        "source_sentence": "復次，聲聞、辟支佛雖於別相有分而不能盡知，故總相受名；佛一切智、一切種智，皆是真實。",
        "from": "T25n1509_027:0259a23_5",
        "context_with_next_sentence": true
    },
    {
        "source_sentence": "聲聞、辟支佛但有名字一切智；譬如晝燈，但有燈名，無有燈用。",
        "from": "T25n1509_027:0259a25_6",
        "context_with_next_sentence": true
    },
    {
        "source_sentence": "如聲聞、辟支佛，若有人問難，或時不能悉答，不能斷疑；如佛三問舍利弗而不能答。",
        "from": "T25n1509_027:0259a27_7",
        "context_with_next_sentence": true
    },
    {
        "source_sentence": "若有一切智，云何不能答？",
        "from": "T25n1509_027:0259a29_8",
        "context_with_next_sentence": true
    },
    {
        "source_sentence": "以是故，但有一切智名，勝於凡夫，無有實也。",
        "from": "T25n1509_027:0259a29_9",
        "context_with_next_sentence": true
    },
    {
        "source_sentence": "是故佛是實一切智、一切種智。",
        "from": "T25n1509_027:0259b02_0",
        "context_with_next_sentence": true
    },
    {
        "source_sentence": "有如是無量名字，或時名佛為一切智人，或時名為一切種智人。",
        "from": "T25n1509_027:0259b02_1",
        "context_with_next_sentence": true
    },
    {
        "source_sentence": "如是等略說一切智、一切種智種種差別。",
        "from": "T25n1509_027:0259b04_2",
        "context_with_next_sentence": true
    },
    {
        "source_sentence": "問曰：如經中說：「行六波羅蜜、三十七品、十力、四無所畏等諸法，得一切智。」",
        "from": "T25n1509_027:0259b05_3",
        "context_with_next_sentence": true
    },
    {
        "source_sentence": "何以故此中說但用道種智得一切智？",
        "from": "T25n1509_027:0259b06_4",
        "context_with_next_sentence": true
    },
    {
        "source_sentence": "答曰：汝所說六波羅蜜等即是道，知是道、行是道，得一切智，何所疑？",
        "from": "T25n1509_027:0259b07_5",
        "context_with_next_sentence": true
    },
    {
        "source_sentence": "復次，初發心乃至坐道場，於其中間一切善法，盡名為道。",
        "from": "T25n1509_027:0259b09_6",
        "context_with_next_sentence": true
    },
    {
        "source_sentence": "此道中分別思惟而行，是名道智；如此經後說：「道智是菩薩事。」",
        "from": "T25n1509_027:0259b10_7",
        "context_with_next_sentence": true
    },
    {
        "source_sentence": "問曰：佛道事已備故，不名道智；阿羅漢、辟支佛諸功德未備，何以不名道智？",
        "from": "T25n1509_027:0259b12_8",
        "context_with_next_sentence": true
    },
    {
        "source_sentence": "答曰：阿羅漢、辟支佛道，自於所行亦辦，是故不名道智，道是行相故。",
        "from": "T25n1509_027:0259b14_9",
        "context_with_next_sentence": true
    },
    {
        "source_sentence": "復次，此經中說聲聞、辟支佛，聲聞中不攝三道故此中不說。",
        "from": "T25n1509_027:0259b15_10",
        "context_with_next_sentence": true
    },
    {
        "source_sentence": "佛道大故，名為道智；聲聞、辟支佛道小故，不名道智。",
        "from": "T25n1509_027:0259b17_11",
        "context_with_next_sentence": true
    },
    {
        "source_sentence": "復次，菩薩摩訶薩自行道，亦示眾生各各所行道，以是故說名「菩薩行道智得一切智」。",
        "from": "T25n1509_027:0259b18_12",
        "context_with_next_sentence": true
    },
    {
        "source_sentence": "問曰：何等是一切智所知一切法？",
        "from": "T25n1509_027:0259b20_13",
        "context_with_next_sentence": true
    },
    {
        "source_sentence": "答曰：如佛告諸比丘：「為汝說一切法。",
        "from": "T25n1509_027:0259b21_14",
        "context_with_next_sentence": true
    },
    {
        "source_sentence": "何等是一切法？",
        "from": "T25n1509_027:0259b22_15",
        "context_with_next_sentence": true
    },
    {
        "source_sentence": "所謂眼色、耳聲、鼻香、舌味、身觸、意法。",
        "from": "T25n1509_027:0259b22_16",
        "context_with_next_sentence": true
    },
    {
        "source_sentence": "是十二入名一切法。」",
        "from": "T25n1509_027:0259b23_17",
        "context_with_next_sentence": true
    },
    {
        "source_sentence": "復有一切法，所謂名、色。",
        "from": "T25n1509_027:0259b23_18",
        "context_with_next_sentence": true
    },
    {
        "source_sentence": "如《佛說利眾經》中偈：　「若欲求真觀，　　但有名與色；　　若欲審實知，　　亦當知名色。",
        "from": "T25n1509_027:0259b24_19",
        "context_with_next_sentence": true
    },
    {
        "source_sentence": "　　雖癡心多想，　　分別於諸法，　　更無有異事，　　出於名色者。」",
        "from": "T25n1509_027:0259b27_0",
        "context_with_next_sentence": true
    },
    {
        "source_sentence": "復次，一切法，所謂色、無色法，可見、不可見，有對、無對，有漏、無漏，有為、無為，心、非心，心相應、非心相應，共心生、不共心生，隨心行、不隨心行，從心因、不從心因。",
        "from": "T25n1509_027:0259b29_0",
        "context_with_next_sentence": true
    },
    {
        "source_sentence": "如是等無量二法門攝一切法，如《阿毘曇．攝法品》中說。",
        "from": "T25n1509_027:0259c03_1",
        "context_with_next_sentence": true
    },
    {
        "source_sentence": "復次，一切法，所謂善法、不善法、無記法；見諦所斷、思惟所斷、不斷法；有報法、無報法、非有報非無報法。",
        "from": "T25n1509_027:0259c04_2",
        "context_with_next_sentence": true
    },
    {
        "source_sentence": "如是等無量三法門攝一切法。",
        "from": "T25n1509_027:0259c07_0",
        "context_with_next_sentence": true
    },
    {
        "source_sentence": "復次，一切法，所謂過去法、未來法、現在法、非過去未來現在法；欲界繫法、色界繫法、無色界繫法、不繫法；從善因法、從不善因法、從無記因法、從非善非不善非無記因法；有緣緣法、無緣緣法、有緣緣亦無緣緣法、非有緣緣非無緣緣法。",
        "from": "T25n1509_027:0259c07_1",
        "context_with_next_sentence": true
    },
    {
        "source_sentence": "如是等無量四法門攝一切法。",
        "from": "T25n1509_027:0259c13_0",
        "context_with_next_sentence": true
    },
    {
        "source_sentence": "復次，一切法，所謂色法、心法、心數法、心不相應諸行法、無為法；四諦及無記無為。",
        "from": "T25n1509_027:0259c13_1",
        "context_with_next_sentence": true
    },
    {
        "source_sentence": "如是等無量五法門攝一切法。",
        "from": "T25n1509_027:0259c15_2",
        "context_with_next_sentence": true
    },
    {
        "source_sentence": "復次，一切法，所謂五眾及無為；苦諦所斷法，集諦、滅諦、道諦、思惟所斷法，不斷法。",
        "from": "T25n1509_027:0259c16_3",
        "context_with_next_sentence": true
    },
    {
        "source_sentence": "如是等無量六法門攝一切法。",
        "from": "T25n1509_027:0259c18_4",
        "context_with_next_sentence": true
    },
    {
        "source_sentence": "七、八、九、十等諸法門。",
        "from": "T25n1509_027:0259c18_5",
        "context_with_next_sentence": true
    },
    {
        "source_sentence": "是阿毘曇分別義。",
        "from": "T25n1509_027:0259c19_6",
        "context_with_next_sentence": true
    },
    {
        "source_sentence": "復次，一切法，所謂有法、無法，空法、實法，所緣法、能緣法，聚法、散法等。",
        "from": "T25n1509_027:0259c19_7",
        "context_with_next_sentence": true
    },
    {
        "source_sentence": "復次，一切法，所謂有法、無法、亦有亦無法，空法、實法、非空非實法，所緣法、能緣法、非所緣非能緣法。",
        "from": "T25n1509_027:0259c21_8",
        "context_with_next_sentence": true
    },
    {
        "source_sentence": "復次，一切法，所謂有法、無法、亦有亦無法、非有非無法，空法、不空法、空不空法、非空非不空法，生法、滅法、生滅法、非生非滅法，不生不滅法、非不生非不滅法、不生不滅亦非不生非不滅法、非不生非不滅亦非不不生亦非不不滅法。",
        "from": "T25n1509_027:0259c23_9",
        "context_with_next_sentence": true
    },
    {
        "source_sentence": "復次，一切法，所謂有法、無法、有無法、非有非無法、捨是四句法。",
        "from": "T25n1509_027:0259c29_10",
        "context_with_next_sentence": true
    },
    {
        "source_sentence": "空不空，生滅，不生不滅。",
        "from": "T25n1509_027:0260a01_11",
        "context_with_next_sentence": true
    },
    {
        "source_sentence": "五句皆亦如是。",
        "from": "T25n1509_027:0260a02_0",
        "context_with_next_sentence": true
    },
    {
        "source_sentence": "如是等種種無量阿僧祇法門所攝諸法，以是無礙智慧盡遍知上諸法，名為一切智、一切種智。",
        "from": "T25n1509_027:0260a02_1",
        "context_with_next_sentence": true
    },
    {
        "source_sentence": "問曰：一切眾生皆求智慧，云何獨佛一人得一切智？",
        "from": "T25n1509_027:0260a04_2",
        "context_with_next_sentence": true
    },
    {
        "source_sentence": "答曰：佛於一切眾生中第一故，獨得一切智。",
        "from": "T25n1509_027:0260a05_3",
        "context_with_next_sentence": true
    },
    {
        "source_sentence": "如佛所說：「無足、二足、四足、多足，有色、無色，有想、無想、非有想非無想等一切眾生中，佛最第一。」",
        "from": "T25n1509_027:0260a06_4",
        "context_with_next_sentence": true
    },
    {
        "source_sentence": "譬如須彌山，於眾山中自然最第一；如四大中，火最有力，能照能燒；佛亦如是，於一切眾生中最第一故，得一切智。",
        "from": "T25n1509_027:0260a09_5",
        "context_with_next_sentence": true
    },
    {
        "source_sentence": "問曰：佛何以故於一切眾生中獨最第一？",
        "from": "T25n1509_027:0260a11_6",
        "context_with_next_sentence": true
    },
    {
        "source_sentence": "答曰：如先答：「得一切智故。」",
        "from": "T25n1509_027:0260a12_7",
        "context_with_next_sentence": true
    },
    {
        "source_sentence": "今當更說：佛自利益亦利益他故，於眾生中最第一。",
        "from": "T25n1509_027:0260a13_8",
        "context_with_next_sentence": true
    },
    {
        "source_sentence": "如一切照中日為第一，一切人中轉輪聖王最第一，一切蓮華中青蓮華為第一，一切陸生華須曼色第一，一切木香中牛頭栴檀為第一，一切珠中如意珠為第一，一切諸戒中聖戒為第一，一切解脫中不壞解脫為最第一，一切清淨中解脫為第一，一切諸諦中空觀為第一，一切諸法中涅槃為第一，如是等無量各各第一。",
        "from": "T25n1509_027:0260a14_9",
        "context_with_next_sentence": true
    },
    {
        "source_sentence": "佛亦如是，於一切眾生中最為第一故，獨得一切智。",
        "from": "T25n1509_027:0260a22_10",
        "context_with_next_sentence": true
    },
    {
        "source_sentence": "復次，佛從初發意，以大誓莊嚴，一切衰沒眾生欲拯濟故，盡遍行諸善道，無善不集，無苦不行，皆集一切諸佛功德。",
        "from": "T25n1509_027:0260a23_11",
        "context_with_next_sentence": true
    },
    {
        "source_sentence": "如是等種種無量因緣故，佛於一切眾生中獨第一。",
        "from": "T25n1509_027:0260a26_12",
        "context_with_next_sentence": true
    },
    {
        "source_sentence": "問曰：三世十方諸佛亦有是功德，何以故言佛獨第一？",
        "from": "T25n1509_027:0260a27_13",
        "context_with_next_sentence": true
    },
    {
        "source_sentence": "答曰：除諸佛，為餘眾生故言「佛獨第一」，諸佛第一功德。",
        "from": "T25n1509_027:0260a28_14",
        "context_with_next_sentence": true
    },
    {
        "source_sentence": "復次，「薩婆若多」者，「薩婆」，秦言一切；「若」，秦言智；「多」，秦言相。",
        "from": "T25n1509_027:0260b01_15",
        "context_with_next_sentence": true
    },
    {
        "source_sentence": "「一切」，如先說名色等諸法。",
        "from": "T25n1509_027:0260b02_16",
        "context_with_next_sentence": true
    },
    {
        "source_sentence": "佛知是一切法一相、異相，漏相、非漏相，作相、非作相等，一切法各各相、各各力、各各因緣、各各果報、各各性、各各得、各各失；一切智慧力故，一切世一切種盡遍解知。",
        "from": "T25n1509_027:0260b03_17",
        "context_with_next_sentence": true
    },
    {
        "source_sentence": "以是故說：「欲以道種智具足得一切智，當習行般若波羅蜜！",
        "from": "T25n1509_027:0260b07_0",
        "context_with_next_sentence": true
    },
    {
        "source_sentence": "欲以一切智具足一切種智，當習行般若波羅蜜。」",
        "from": "T25n1509_027:0260b08_1",
        "context_with_next_sentence": true
    },
    {
        "source_sentence": "問曰：如佛得佛道時，以道智得具足一切智、一切種智；今何以言「以一切智得具足一切種智」？",
        "from": "T25n1509_027:0260b09_2",
        "context_with_next_sentence": true
    },
    {
        "source_sentence": "答曰：佛得道時，以道智雖具足得一切智、得具足一切種智，而未用一切種智；如大國王得位時，境土寶藏皆已得，但未開用。",
        "from": "T25n1509_027:0260b11_3",
        "context_with_next_sentence": true
    },
    {
        "source_sentence": "【經】「欲以一切種智斷煩惱習，當習行般若波羅蜜！",
        "from": "T25n1509_027:0260b15_0",
        "context_with_next_sentence": true
    },
    {
        "source_sentence": "舍利弗！",
        "from": "T25n1509_027:0260b16_1",
        "context_with_next_sentence": true
    },
    {
        "source_sentence": "菩薩摩訶薩應如是學般若波羅蜜！」",
        "from": "T25n1509_027:0260b16_2",
        "context_with_next_sentence": true
    },
    {
        "source_sentence": "【論】問曰：一心中得一切智、一切種智，斷一切煩惱習；今云何言「以一切智具足得一切種智，以一切種智斷煩惱習」？",
        "from": "T25n1509_027:0260b17_3",
        "context_with_next_sentence": true
    },
    {
        "source_sentence": "答曰：實一切一時得。",
        "from": "T25n1509_027:0260b19_4",
        "context_with_next_sentence": true
    },
    {
        "source_sentence": "此中為令人信般若波羅蜜故，次第差品說；欲令眾生得清淨心，是故如是說。",
        "from": "T25n1509_027:0260b20_5",
        "context_with_next_sentence": true
    },
    {
        "source_sentence": "復次，雖一心中得，亦有初、中、後次第。",
        "from": "T25n1509_027:0260b22_6",
        "context_with_next_sentence": true
    },
    {
        "source_sentence": "如一心有三相，生因緣住，住因緣滅。",
        "from": "T25n1509_027:0260b23_7",
        "context_with_next_sentence": true
    },
    {
        "source_sentence": "又如心、心數法、不相應諸行及身業、口業。",
        "from": "T25n1509_027:0260b24_8",
        "context_with_next_sentence": true
    },
    {
        "source_sentence": "以道智具足一切智，以一切智具足一切種智，以一切種智斷煩惱習亦如是。",
        "from": "T25n1509_027:0260b25_0",
        "context_with_next_sentence": true
    },
    {
        "source_sentence": "先說一切種智即是一切智，道智名金剛三昧；佛初心即是一切智、一切種智，是時煩惱習斷。",
        "from": "T25n1509_027:0260b26_1",
        "context_with_next_sentence": true
    },
    {
        "source_sentence": "「一切智」、「一切種智」相，先已說。",
        "from": "T25n1509_027:0260b29_2",
        "context_with_next_sentence": true
    },
    {
        "source_sentence": "「斷一切煩惱習」者，「煩惱」名略說則三毒，廣說則三界九十八使，是名「煩惱」。",
        "from": "T25n1509_027:0260b29_3",
        "context_with_next_sentence": true
    },
    {
        "source_sentence": "「煩惱習」名煩惱殘氣，若身業、口業不隨智慧，似從煩惱起；不知他心者，見其所起，生不淨心，是非實煩惱，久習煩惱故，起如是業。",
        "from": "T25n1509_027:0260c02_4",
        "context_with_next_sentence": true
    },
    {
        "source_sentence": "譬如久鎖腳人，卒得解脫，行時雖無有鎖，猶有習在。",
        "from": "T25n1509_027:0260c05_5",
        "context_with_next_sentence": true
    },
    {
        "source_sentence": "如乳母衣，久故垢著，雖以淳灰淨浣，雖無有垢，垢氣猶在；衣如聖人心，垢如諸煩惱，雖以智慧水浣，煩惱垢氣猶在。",
        "from": "T25n1509_027:0260c06_6",
        "context_with_next_sentence": true
    },
    {
        "source_sentence": "如是諸餘賢聖雖能斷煩惱，不能斷習。",
        "from": "T25n1509_027:0260c09_7",
        "context_with_next_sentence": true
    },
    {
        "source_sentence": "如難陀婬欲習故，雖得阿羅漢道，於男女大眾中坐，眼先視女眾，而與言語說法。",
        "from": "T25n1509_027:0260c10_8",
        "context_with_next_sentence": true
    },
    {
        "source_sentence": "如舍利弗瞋習故，聞佛言舍利弗食不淨食，即便吐食，終不復受請。",
        "from": "T25n1509_027:0260c12_9",
        "context_with_next_sentence": true
    },
    {
        "source_sentence": "又舍利弗自說偈言：　「覆罪妄念人，　　無智而懈怠，　　終不欲令此，　　妄來近我住！」",
        "from": "T25n1509_027:0260c14_10",
        "context_with_next_sentence": true
    },
    {
        "source_sentence": "如摩訶迦葉瞋習故，佛滅度後集法時，勅令阿難六突吉羅懺悔，而復自牽阿難手出：「不共汝漏未盡不淨人集法。」",
        "from": "T25n1509_027:0260c17_0",
        "context_with_next_sentence": true
    },
    {
        "source_sentence": "如畢陵迦婆蹉，常罵恒神為小婢。",
        "from": "T25n1509_027:0260c19_1",
        "context_with_next_sentence": true
    },
    {
        "source_sentence": "如摩頭婆和吒跳戲習故，或時從衣枷踔上梁，從梁至枰，從枰至閣。",
        "from": "T25n1509_027:0260c20_2",
        "context_with_next_sentence": true
    },
    {
        "source_sentence": "如憍梵鉢提牛業習故，常吐食而呞。",
        "from": "T25n1509_027:0260c22_3",
        "context_with_next_sentence": true
    },
    {
        "source_sentence": "如是等諸聖人，雖漏盡而有煩惱習；如火焚薪已，灰炭猶在，火力薄故，不能令盡。",
        "from": "T25n1509_027:0260c23_4",
        "context_with_next_sentence": true
    },
    {
        "source_sentence": "若劫盡時火，燒三千大千世界無復遺餘，火力大故；佛一切智火亦如是，燒諸煩惱，無復殘習。",
        "from": "T25n1509_027:0260c25_5",
        "context_with_next_sentence": true
    },
    {
        "source_sentence": "如一婆羅門，以五百種惡口，眾中罵佛，佛無異色，亦無異心；此婆羅門心伏，還以五百種語讚佛，佛無喜色，亦無悅心；於此毀譽，心色無變。",
        "from": "T25n1509_027:0260c27_6",
        "context_with_next_sentence": true
    },
    {
        "source_sentence": "又復旃遮婆羅門女，帶杅謗佛，佛無慚色；事情既露，佛無悅色。",
        "from": "T25n1509_027:0261a02_0",
        "context_with_next_sentence": true
    },
    {
        "source_sentence": "轉法輪時，讚美之聲滿於十方，心亦不高；孫陀利死，惡聲流布，心亦不下。",
        "from": "T25n1509_027:0261a03_1",
        "context_with_next_sentence": true
    },
    {
        "source_sentence": "阿羅毘國土風寒，又多蒺[卄/梨]，佛於中坐臥，不以為苦；又在天上歡喜園中夏安居時，坐劍婆石，柔軟清潔，如天綩綖，亦不以為樂。",
        "from": "T25n1509_027:0261a05_2",
        "context_with_next_sentence": true
    },
    {
        "source_sentence": "受大天王跽奉天食，不以為美；毘蘭若國食馬麥，不以為惡。",
        "from": "T25n1509_027:0261a08_3",
        "context_with_next_sentence": true
    },
    {
        "source_sentence": "諸大國王供奉上饌，不以為得；入薩羅聚落，空鉢而出，不以為失。",
        "from": "T25n1509_027:0261a09_4",
        "context_with_next_sentence": true
    },
    {
        "source_sentence": "提婆達多於耆闍崛山，推石壓佛，佛亦不憎；是時羅睺羅敬心讚佛，佛亦不愛。",
        "from": "T25n1509_027:0261a11_5",
        "context_with_next_sentence": true
    },
    {
        "source_sentence": "阿闍貰縱諸醉象，欲令害佛，佛亦不畏；降伏狂象，王舍城人益加恭敬，持香華纓絡出供養佛，佛亦不喜。",
        "from": "T25n1509_027:0261a13_6",
        "context_with_next_sentence": true
    },
    {
        "source_sentence": "九十六種外道，一時和合議言：「我等亦皆是一切智人。」",
        "from": "T25n1509_027:0261a15_7",
        "context_with_next_sentence": true
    },
    {
        "source_sentence": "從舍婆提來，欲共佛論議。",
        "from": "T25n1509_027:0261a17_8",
        "context_with_next_sentence": true
    },
    {
        "source_sentence": "爾時，佛以神足從臍放光，光中皆有化佛；國王波斯匿亦命之令來，於其坐上尚不能得動，何況能得與佛論議！",
        "from": "T25n1509_027:0261a17_9",
        "context_with_next_sentence": true
    },
    {
        "source_sentence": "佛見一切外道賊來，心亦無退；破是外道，諸天世人倍益恭敬供養，心亦不進。",
        "from": "T25n1509_027:0261a20_10",
        "context_with_next_sentence": true
    },
    {
        "source_sentence": "如是等種種因緣來欲毀佛，佛不可動；譬如真閻浮檀金，火燒不異，搥打磨斫，不敗不異。",
        "from": "T25n1509_027:0261a22_11",
        "context_with_next_sentence": true
    },
    {
        "source_sentence": "佛亦如是，經諸毀辱誹謗論議，不動不異。",
        "from": "T25n1509_027:0261a24_12",
        "context_with_next_sentence": true
    },
    {
        "source_sentence": "以是故知佛諸煩惱習都盡無餘。",
        "from": "T25n1509_027:0261a25_13",
        "context_with_next_sentence": true
    },
    {
        "source_sentence": "問曰：諸阿羅漢、辟支佛同用無漏智，斷諸煩惱，習何以有盡、不盡？",
        "from": "T25n1509_027:0261a26_14",
        "context_with_next_sentence": true
    },
    {
        "source_sentence": "答曰：先已說：智慧力薄，如世間火；諸佛力大，如劫盡火。",
        "from": "T25n1509_027:0261a27_15",
        "context_with_next_sentence": true
    },
    {
        "source_sentence": "今當更答：聲聞、辟支佛集諸功德、智慧不久，或一世、二世、三世；佛智慧、功德，於無量阿僧祇劫廣修廣習，善法久熏故，於煩惱習無復餘氣。",
        "from": "T25n1509_027:0261a29_16",
        "context_with_next_sentence": true
    },
    {
        "source_sentence": "復次，佛於一切諸功德皆已攝盡故，乃至諸煩惱習氣永盡無餘。",
        "from": "T25n1509_027:0261b03_17",
        "context_with_next_sentence": true
    },
    {
        "source_sentence": "何以故？",
        "from": "T25n1509_027:0261b04_18",
        "context_with_next_sentence": true
    },
    {
        "source_sentence": "諸善法功德消諸煩惱故。",
        "from": "T25n1509_027:0261b05_0",
        "context_with_next_sentence": true
    },
    {
        "source_sentence": "諸阿羅漢於此功德不盡得故，但斷世間愛，直入涅槃。",
        "from": "T25n1509_027:0261b05_1",
        "context_with_next_sentence": true
    },
    {
        "source_sentence": "復次，佛斷結使智慧力甚利，用十力為大刀，以無礙智直過故，斷諸結使盡無復遺餘。",
        "from": "T25n1509_027:0261b06_2",
        "context_with_next_sentence": true
    },
    {
        "source_sentence": "譬如人有重罪，國王大瞋，誅其七世根本，令無遺餘；佛亦如是，於煩惱重賊，誅拔根本，令無遺餘。",
        "from": "T25n1509_027:0261b09_3",
        "context_with_next_sentence": true
    },
    {
        "source_sentence": "以是故說：「欲以一切種智斷一切煩惱習，當習行般若波羅蜜。」",
        "from": "T25n1509_027:0261b11_4",
        "context_with_next_sentence": true
    },
    {
        "source_sentence": "問曰：但斷習？",
        "from": "T25n1509_027:0261b12_5",
        "context_with_next_sentence": true
    },
    {
        "source_sentence": "亦除煩惱？",
        "from": "T25n1509_027:0261b13_6",
        "context_with_next_sentence": true
    },
    {
        "source_sentence": "答曰：有人言：斷煩惱及習俱盡，如先說習盡無餘。",
        "from": "T25n1509_027:0261b13_7",
        "context_with_next_sentence": true
    },
    {
        "source_sentence": "阿羅漢、辟支佛但斷煩惱，不能斷習；菩薩斷一切煩惱及習，令盡無餘。",
        "from": "T25n1509_027:0261b14_8",
        "context_with_next_sentence": true
    },
    {
        "source_sentence": "有人言：佛久已遠欲。",
        "from": "T25n1509_027:0261b16_9",
        "context_with_next_sentence": true
    },
    {
        "source_sentence": "如佛說：「我見定光佛已來已離欲，以方便力故，現有生死、妻子眷屬。」",
        "from": "T25n1509_027:0261b16_10",
        "context_with_next_sentence": true
    },
    {
        "source_sentence": "有人言：從得無生法忍來，得諸法實相故，一切煩惱及習盡。",
        "from": "T25n1509_027:0261b18_11",
        "context_with_next_sentence": true
    },
    {
        "source_sentence": "有人言：佛從初發意來有煩惱，至坐道場，於後夜時，斷一切煩惱及習。",
        "from": "T25n1509_027:0261b19_12",
        "context_with_next_sentence": true
    },
    {
        "source_sentence": "問曰：如是種種說，何者為實？",
        "from": "T25n1509_027:0261b21_13",
        "context_with_next_sentence": true
    },
    {
        "source_sentence": "答曰：皆是佛口所說故，無有不實。",
        "from": "T25n1509_027:0261b22_14",
        "context_with_next_sentence": true
    },
    {
        "source_sentence": "聲聞法中，佛以方便力故，現受人法，有生老病、寒熱、飢渴等。",
        "from": "T25n1509_027:0261b23_15",
        "context_with_next_sentence": true
    },
    {
        "source_sentence": "無人生而無煩惱者，是故佛亦應隨人法有煩惱，於樹王下，外先破魔軍，內滅結使賊；破外內賊故，成阿耨多羅三藐三菩提。",
        "from": "T25n1509_027:0261b24_16",
        "context_with_next_sentence": true
    },
    {
        "source_sentence": "人皆信受：「是人能為是事，我等亦當學習是事。」",
        "from": "T25n1509_027:0261b27_17",
        "context_with_next_sentence": true
    },
    {
        "source_sentence": "若言「久來無煩惱」，若「從然燈佛得無生法忍來斷煩惱盡」，是亦方便說，令諸菩薩歡喜故。",
        "from": "T25n1509_027:0261b28_18",
        "context_with_next_sentence": true
    },
    {
        "source_sentence": "若菩薩久已斷一切煩惱，成佛時復何所為？",
        "from": "T25n1509_027:0261c01_19",
        "context_with_next_sentence": true
    },
    {
        "source_sentence": "問曰：佛有種種事，斷結使是一事；餘有淨佛國土、成就眾生等未具，以具足眾事故名為佛。",
        "from": "T25n1509_027:0261c02_20",
        "context_with_next_sentence": true
    },
    {
        "source_sentence": "答曰：若爾者，佛言「斷結使是末後身」，人若都無結使，云何得生？",
        "from": "T25n1509_027:0261c05_21",
        "context_with_next_sentence": true
    },
    {
        "source_sentence": "問曰：從得無生法忍已來，常得法性生身變化不？",
        "from": "T25n1509_027:0261c06_22",
        "context_with_next_sentence": true
    },
    {
        "source_sentence": "答曰：化法，要有化主然後能化；若得無生法忍，斷一切結使，死時捨是肉身，無有實身，誰為變化？",
        "from": "T25n1509_027:0261c07_23",
        "context_with_next_sentence": true
    },
    {
        "source_sentence": "以是故知：得無生已來，不應盡結使。",
        "from": "T25n1509_027:0261c10_24",
        "context_with_next_sentence": true
    },
    {
        "source_sentence": "復次，聲聞人言「菩薩不斷結使，乃至坐道場然後斷」，是為大錯！",
        "from": "T25n1509_027:0261c11_25",
        "context_with_next_sentence": true
    },
    {
        "source_sentence": "何以故？",
        "from": "T25n1509_027:0261c12_26",
        "context_with_next_sentence": true
    },
    {
        "source_sentence": "汝法中說：菩薩已滿三阿僧祇劫，後更有百劫中常得宿命智，自憶迦葉佛時作比丘，名欝多羅，修行佛法。",
        "from": "T25n1509_027:0261c12_27",
        "context_with_next_sentence": true
    },
    {
        "source_sentence": "云何今六年苦行，修邪道法，日食一麻一米？",
        "from": "T25n1509_027:0261c15_28",
        "context_with_next_sentence": true
    },
    {
        "source_sentence": "後身菩薩一日尚不應謬，何況六年！",
        "from": "T25n1509_027:0261c16_29",
        "context_with_next_sentence": true
    },
    {
        "source_sentence": "瞋亦如是，從久遠世時作毒蛇，獵者生剝其皮，猶尚不瞋，云何最後身而瞋五人？",
        "from": "T25n1509_027:0261c17_30",
        "context_with_next_sentence": true
    },
    {
        "source_sentence": "以是故，知聲聞人受佛義為錯。",
        "from": "T25n1509_027:0261c19_31",
        "context_with_next_sentence": true
    },
    {
        "source_sentence": "佛以方便力，欲破外道故，現六年苦行。",
        "from": "T25n1509_027:0261c20_0",
        "context_with_next_sentence": true
    },
    {
        "source_sentence": "汝言瞋五人者，是為方便，亦是瞋習，非煩惱也。",
        "from": "T25n1509_027:0261c21_0",
        "context_with_next_sentence": true
    },
    {
        "source_sentence": "今當如實說：菩薩得無生法忍，煩惱已盡；習氣未除故，因習氣受及法性生身，能自在化生。",
        "from": "T25n1509_027:0261c22_1",
        "context_with_next_sentence": true
    },
    {
        "source_sentence": "有大慈悲為眾生故，亦為滿本願故，還來世間具足成就餘殘佛法故；十地滿，坐道場，以無礙解脫力故，得一切智、一切種智，斷煩惱習。",
        "from": "T25n1509_027:0261c24_2",
        "context_with_next_sentence": true
    },
    {
        "source_sentence": "摩訶衍人言「得無生法忍菩薩，一切煩惱及習都盡」，亦是錯！",
        "from": "T25n1509_027:0261c27_3",
        "context_with_next_sentence": true
    },
    {
        "source_sentence": "若都盡，與佛無異，亦不應受法性生身！",
        "from": "T25n1509_027:0261c29_4",
        "context_with_next_sentence": true
    },
    {
        "source_sentence": "以是故，菩薩得無生法忍，捨生身，得法性生身。",
        "from": "T25n1509_027:0262a01_0",
        "context_with_next_sentence": true
    },
    {
        "source_sentence": "若言「至坐道場，一切煩惱及習俱斷」，是語亦非！",
        "from": "T25n1509_027:0262a02_1",
        "context_with_next_sentence": true
    },
    {
        "source_sentence": "所以者何？",
        "from": "T25n1509_027:0262a03_2",
        "context_with_next_sentence": true
    },
    {
        "source_sentence": "若菩薩具有三毒者，云何能集無量佛法？",
        "from": "T25n1509_027:0262a03_3",
        "context_with_next_sentence": true
    },
    {
        "source_sentence": "譬如毒瓶，雖著甘露，皆不中食。",
        "from": "T25n1509_027:0262a04_4",
        "context_with_next_sentence": true
    },
    {
        "source_sentence": "菩薩集諸純淨功德，乃得作佛；若雜三毒，云何能具足清淨佛法？",
        "from": "T25n1509_027:0262a05_5",
        "context_with_next_sentence": true
    },
    {
        "source_sentence": "問曰：觀諸法實相及修悲心故，能令三毒薄，故能集清淨功德！",
        "from": "T25n1509_027:0262a06_6",
        "context_with_next_sentence": true
    },
    {
        "source_sentence": "答曰：薄三毒，可得轉輪聖王、諸天王身；欲得佛功德身，無有是事！",
        "from": "T25n1509_027:0262a08_7",
        "context_with_next_sentence": true
    },
    {
        "source_sentence": "三毒斷、習未盡，可得集諸功德。",
        "from": "T25n1509_027:0262a09_8",
        "context_with_next_sentence": true
    },
    {
        "source_sentence": "復次，「薄」名如離欲人斷下地結，猶有上地煩惱。",
        "from": "T25n1509_027:0262a10_9",
        "context_with_next_sentence": true
    },
    {
        "source_sentence": "又如須陀洹見諦所斷結盡，思惟所斷未盡，是名為「薄」。",
        "from": "T25n1509_027:0262a11_10",
        "context_with_next_sentence": true
    },
    {
        "source_sentence": "如佛說：「斷三結，薄婬怒癡，名為斯陀含。」",
        "from": "T25n1509_027:0262a13_11",
        "context_with_next_sentence": true
    },
    {
        "source_sentence": "汝若言「薄」，應當是斷。",
        "from": "T25n1509_027:0262a14_12",
        "context_with_next_sentence": true
    },
    {
        "source_sentence": "以是故，「得無生法忍時斷煩惱，得佛時斷煩惱習」，是則實說。",
        "from": "T25n1509_027:0262a14_13",
        "context_with_next_sentence": true
    },
    {
        "source_sentence": "【經】「復次，舍利弗！",
        "from": "T25n1509_027:0262a17_0",
        "context_with_next_sentence": true
    },
    {
        "source_sentence": "菩薩摩訶薩欲上菩薩位，當學般若波羅蜜！」",
        "from": "T25n1509_027:0262a17_1",
        "context_with_next_sentence": true
    },
    {
        "source_sentence": "【論】「菩薩位」者，無生法忍是。",
        "from": "T25n1509_027:0262a18_2",
        "context_with_next_sentence": true
    },
    {
        "source_sentence": "得此法忍，觀一切世間空，心無所著，住諸法實相中，不復染世間。",
        "from": "T25n1509_027:0262a19_3",
        "context_with_next_sentence": true
    },
    {
        "source_sentence": "復次，般舟般三昧是菩薩位。",
        "from": "T25n1509_027:0262a20_4",
        "context_with_next_sentence": true
    },
    {
        "source_sentence": "得是般舟般三昧，悉見現在十方諸佛，從諸佛聞法，斷諸疑網，是時菩薩心不動搖，是名菩薩位。",
        "from": "T25n1509_027:0262a21_5",
        "context_with_next_sentence": true
    },
    {
        "source_sentence": "復次，菩薩位者，具足六波羅蜜，生方便智，於諸法實相亦不住；自知自證，不隨他語，若魔作佛形來，心亦不惑。",
        "from": "T25n1509_027:0262a23_6",
        "context_with_next_sentence": true
    },
    {
        "source_sentence": "復次，入菩薩法位力故，得名阿鞞跋致菩薩。",
        "from": "T25n1509_027:0262a26_7",
        "context_with_next_sentence": true
    },
    {
        "source_sentence": "復次，菩薩摩訶薩入是法位中，不復墮凡夫數，名為得道人；一切世間事欲壞其心，不能令動；閉三惡趣門；墮諸菩薩數中，初生菩薩家，智慧清淨成熟。",
        "from": "T25n1509_027:0262a27_8",
        "context_with_next_sentence": true
    },
    {
        "source_sentence": "復次，住頂不墮，是名菩薩法位。",
        "from": "T25n1509_027:0262b02_9",
        "context_with_next_sentence": true
    },
    {
        "source_sentence": "如〈學品〉中說：「上位菩薩——不墮惡趣，不生下賤家，不墮聲聞、辟支佛地，亦不從頂墮。」",
        "from": "T25n1509_027:0262b03_0",
        "context_with_next_sentence": true
    },
    {
        "source_sentence": "問曰：云何為「頂墮」？",
        "from": "T25n1509_027:0262b04_1",
        "context_with_next_sentence": true
    },
    {
        "source_sentence": "答曰：如須菩提語舍利弗：「若菩薩摩訶薩無方便心行六波羅蜜，入空、無相、無作中，不能上菩薩位，亦不墮聲聞、辟支佛地，愛著諸功德法，於五眾無常、苦、空、無我取相心著，言是道、是非道，是應行、是不應行；如是等取相分別，是菩薩頂墮。」",
        "from": "T25n1509_027:0262b05_2",
        "context_with_next_sentence": true
    },
    {
        "source_sentence": "何等是「住頂」？",
        "from": "T25n1509_027:0262b11_3",
        "context_with_next_sentence": true
    },
    {
        "source_sentence": "如上所說諸法愛斷，於愛斷法亦復不取，如「住頂義」中說：「若菩薩摩訶薩行般若波羅蜜時，內空中不見外空，外空中不見內空，外空中不見內外空，內外空中不見外空；乃至無法有法空亦如是。」",
        "from": "T25n1509_027:0262b11_4",
        "context_with_next_sentence": true
    },
    {
        "source_sentence": "復次，上位菩薩得無等等心，亦不自高，知心相真空，諸有無等戲論滅。",
        "from": "T25n1509_027:0262b16_0",
        "context_with_next_sentence": true
    },
    {
        "source_sentence": "問曰：何以故聲聞法中名為「正位」，此菩薩法中位但名「位」？",
        "from": "T25n1509_027:0262b17_1",
        "context_with_next_sentence": true
    },
    {
        "source_sentence": "答曰：若言「正位」亦無咎。",
        "from": "T25n1509_027:0262b18_2",
        "context_with_next_sentence": true
    },
    {
        "source_sentence": "所以者何？",
        "from": "T25n1509_027:0262b19_3",
        "context_with_next_sentence": true
    },
    {
        "source_sentence": "若言「菩薩法位」，是則為正。",
        "from": "T25n1509_027:0262b19_4",
        "context_with_next_sentence": true
    },
    {
        "source_sentence": "聲聞法中但言「位」，不言「聲聞位」，以是故言「正位」。",
        "from": "T25n1509_027:0262b20_5",
        "context_with_next_sentence": true
    },
    {
        "source_sentence": "復次，學聲聞人，無大慈悲心、智慧不利故，未生厭心，多求諸法，生種種邪見疑悔。",
        "from": "T25n1509_027:0262b21_6",
        "context_with_next_sentence": true
    },
    {
        "source_sentence": "菩薩摩訶薩大慈愍一切故，多求度脫眾生老病死苦，不求分別種種戲論；譬如長者有一子，愛之甚重，其子得病，但求良藥能差病者，不求分別諸藥名字、取之時節、合和分數。",
        "from": "T25n1509_027:0262b23_7",
        "context_with_next_sentence": true
    },
    {
        "source_sentence": "以是故，諸菩薩從果觀十二因緣，不從因觀——見多者從因觀，愛多者從果觀。",
        "from": "T25n1509_027:0262b27_8",
        "context_with_next_sentence": true
    },
    {
        "source_sentence": "諸聲聞人因邪位故有正位；菩薩邪位薄故，但名「菩薩位」。",
        "from": "T25n1509_027:0262b29_9",
        "context_with_next_sentence": true
    },
    {
        "source_sentence": "問曰：聲聞法中從苦法忍乃至道比忍，名為正位。",
        "from": "T25n1509_027:0262c01_10",
        "context_with_next_sentence": true
    },
    {
        "source_sentence": "如《經》中說：「三惡道中不可得三事，所謂正位、聖果、漏盡。",
        "from": "T25n1509_027:0262c03_11",
        "context_with_next_sentence": true
    },
    {
        "source_sentence": "破戒、邪見、五逆罪等，亦如是。」",
        "from": "T25n1509_027:0262c04_12",
        "context_with_next_sentence": true
    },
    {
        "source_sentence": "從得何法，名為菩薩位？",
        "from": "T25n1509_027:0262c05_13",
        "context_with_next_sentence": true
    },
    {
        "source_sentence": "答曰：發意、修行、大悲、方便具足，行是四法，得入菩薩位。",
        "from": "T25n1509_027:0262c05_14",
        "context_with_next_sentence": true
    },
    {
        "source_sentence": "如聲聞法中，先具說四種善根：煖法、頂法、忍法、世間第一法，然後入苦法忍正位。",
        "from": "T25n1509_027:0262c07_0",
        "context_with_next_sentence": true
    },
    {
        "source_sentence": "問曰：修行皆攝四法，何以故差別為四？",
        "from": "T25n1509_027:0262c08_1",
        "context_with_next_sentence": true
    },
    {
        "source_sentence": "答曰：初發意雖有修行，不久修故，不名修行；如在家雖終日不住，不名為行。",
        "from": "T25n1509_027:0262c09_2",
        "context_with_next_sentence": true
    },
    {
        "source_sentence": "復次，發意時，但有意願；行時造作，以財與人，受持禁戒，如是等行六波羅蜜，是名「修行」。",
        "from": "T25n1509_027:0262c11_3",
        "context_with_next_sentence": true
    },
    {
        "source_sentence": "修行已，以般若波羅蜜知諸法實相，以大悲心愍念眾生不知是諸法實相，染著世間虛誑法，受種種身苦、心苦，是更受「大悲」名故，不名修行。",
        "from": "T25n1509_027:0262c13_4",
        "context_with_next_sentence": true
    },
    {
        "source_sentence": "「方便」者，具足般若波羅蜜故，知諸法空；大悲心故，憐愍眾生；於是二法，以方便力不生染著。",
        "from": "T25n1509_027:0262c17_5",
        "context_with_next_sentence": true
    },
    {
        "source_sentence": "雖知諸法空，方便力故，亦不捨眾生；雖不捨眾生，亦知諸法實空。",
        "from": "T25n1509_027:0262c19_6",
        "context_with_next_sentence": true
    },
    {
        "source_sentence": "若於是二事等，即得入菩薩位；如聲聞人，於定慧二法等故，是時即得入正位。",
        "from": "T25n1509_027:0262c20_7",
        "context_with_next_sentence": true
    },
    {
        "source_sentence": "是法雖有行，更有餘名字，不名修行。",
        "from": "T25n1509_027:0262c22_8",
        "context_with_next_sentence": true
    },
    {
        "source_sentence": "從初發意乃至坐道場，於其中間所行皆名「修行」，小小差別，有異名字，為易解故。",
        "from": "T25n1509_027:0262c23_9",
        "context_with_next_sentence": true
    },
    {
        "source_sentence": "譬如有人初發阿耨多羅三藐三菩提意，欲度脫一切眾生老病死等身心諸苦，作大誓莊嚴；功德、慧明二事因緣故，所願皆滿。",
        "from": "T25n1509_027:0262c25_10",
        "context_with_next_sentence": true
    },
    {
        "source_sentence": "是二事有六分修行，名為六波羅蜜：布施、持戒、忍辱是功德分；精進、禪定、智慧是慧明分。",
        "from": "T25n1509_027:0262c28_11",
        "context_with_next_sentence": true
    },
    {
        "source_sentence": "修行六波羅蜜，知是諸法相甚深微妙，難解難知，作是念：「眾生著三界諸法，以何因緣令眾生得是諸法相？",
        "from": "T25n1509_027:0263a01_12",
        "context_with_next_sentence": true
    },
    {
        "source_sentence": "當以具足諸功德、清淨智慧，成就佛身三十二相、八十隨形好，光明具足、神通無量，以十力、四無所畏、十八不共法、四無礙智，觀應可度者，說法開化。」",
        "from": "T25n1509_027:0263a04_0",
        "context_with_next_sentence": true
    },
    {
        "source_sentence": "譬如金翅鳥王，普觀諸龍，命應盡者，以翅摶海，令水兩闢，取而食之。",
        "from": "T25n1509_027:0263a07_1",
        "context_with_next_sentence": true
    },
    {
        "source_sentence": "佛亦如是，以佛眼觀十方世界五道眾生，誰應得度，初現神足，次為示其心趣；以此二事，除三障礙而為說法，拔三界眾生。",
        "from": "T25n1509_027:0263a09_2",
        "context_with_next_sentence": true
    },
    {
        "source_sentence": "得佛力無量神通，假令虛妄猶尚可信，何況實說！",
        "from": "T25n1509_027:0263a12_3",
        "context_with_next_sentence": true
    },
    {
        "source_sentence": "是名「方便」。",
        "from": "T25n1509_027:0263a13_4",
        "context_with_next_sentence": true
    },
    {
        "source_sentence": "復次，菩薩以般若波羅蜜知諸法相，念其本願，欲度眾生，作是思惟：「諸法實相中，眾生不可得，當云何度？」",
        "from": "T25n1509_027:0263a13_5",
        "context_with_next_sentence": true
    },
    {
        "source_sentence": "復作是念：「諸法實相中，眾生雖不可得，而眾生不知是諸法相故，欲令知是實相。」",
        "from": "T25n1509_027:0263a15_6",
        "context_with_next_sentence": true
    },
    {
        "source_sentence": "復次，是實法相，亦不礙眾生。",
        "from": "T25n1509_027:0263a17_7",
        "context_with_next_sentence": true
    },
    {
        "source_sentence": "實法相者，名為無所除壞，亦無所作。",
        "from": "T25n1509_027:0263a18_8",
        "context_with_next_sentence": true
    },
    {
        "source_sentence": "是名「方便」。",
        "from": "T25n1509_027:0263a19_9",
        "context_with_next_sentence": true
    },
    {
        "source_sentence": "具足是四法，得入菩薩位。",
        "from": "T25n1509_027:0263a19_10",
        "context_with_next_sentence": true
    },
    {
        "source_sentence": "【經】「欲過聲聞、辟支佛地，住阿鞞跋致地，當學般若波羅蜜！」",
        "from": "T25n1509_027:0263a21_0",
        "context_with_next_sentence": true
    },
    {
        "source_sentence": "【論】問曰：菩薩入法位時，即已過聲聞、辟支佛地，住阿鞞跋致地，何以故復說？",
        "from": "T25n1509_027:0263a22_1",
        "context_with_next_sentence": true
    },
    {
        "source_sentence": "答曰：雖三事一時，諸法各各相，應當次第讚；如一心中，一時得無漏五根，而各各分別說其相。",
        "from": "T25n1509_027:0263a24_2",
        "context_with_next_sentence": true
    },
    {
        "source_sentence": "菩薩入法位時，斷若干結使、得若干功德，過是地、住是地，唯佛能知；亦欲引導諸菩薩故，佛種種讚說。",
        "from": "T25n1509_027:0263a26_3",
        "context_with_next_sentence": true
    },
    {
        "source_sentence": "如此經始，佛在耆闍崛山，與五千比丘俱，皆是阿羅漢，諸漏已盡，所作已辦等。",
        "from": "T25n1509_027:0263a28_4",
        "context_with_next_sentence": true
    },
    {
        "source_sentence": "阿羅漢即是漏盡，漏盡者即是所作已辦等。",
        "from": "T25n1509_027:0263b01_5",
        "context_with_next_sentence": true
    },
    {
        "source_sentence": "亦為引導餘人令心清淨故，種種讚說，無咎。",
        "from": "T25n1509_027:0263b02_6",
        "context_with_next_sentence": true
    },
    {
        "source_sentence": "此亦如是，「入法位」即是「過阿羅漢、辟支佛地，住阿鞞跋致地」。",
        "from": "T25n1509_027:0263b03_7",
        "context_with_next_sentence": true
    },
    {
        "source_sentence": "復次，因入法位故，得過阿羅漢、辟支佛地，住阿鞞跋致地。",
        "from": "T25n1509_027:0263b05_8",
        "context_with_next_sentence": true
    },
    {
        "source_sentence": "問曰：入法位中，過老病死及斷諸結使、破三惡道等，如先說，何以但說「過聲聞、辟支佛地」？",
        "from": "T25n1509_027:0263b06_9",
        "context_with_next_sentence": true
    },
    {
        "source_sentence": "亦住種種功德，何以故但說「住阿鞞跋致地」？",
        "from": "T25n1509_027:0263b08_10",
        "context_with_next_sentence": true
    },
    {
        "source_sentence": "答曰：捨諸惡事，得諸功德，後當次第說及所住功德；諸法當須次第，不可一時頓說。",
        "from": "T25n1509_027:0263b09_11",
        "context_with_next_sentence": true
    },
    {
        "source_sentence": "復次，菩薩初發意時，所可怖畏，無過聲聞、辟支佛地。",
        "from": "T25n1509_027:0263b11_12",
        "context_with_next_sentence": true
    },
    {
        "source_sentence": "正使墮地獄，無如是怖畏，不永破大乘道故；阿羅漢、辟支佛於此大乘，以為永滅。",
        "from": "T25n1509_027:0263b13_0",
        "context_with_next_sentence": true
    },
    {
        "source_sentence": "譬如空地有樹，名舍摩梨，觚枝廣大，眾鳥集宿。",
        "from": "T25n1509_027:0263b15_0",
        "context_with_next_sentence": true
    },
    {
        "source_sentence": "一鴿後至，住一枝上，其枝及觚，即時壓折。",
        "from": "T25n1509_027:0263b16_1",
        "context_with_next_sentence": true
    },
    {
        "source_sentence": "澤神問樹神：「大鳥鵰鷲，皆能任持，何至小鳥，便不自勝？」",
        "from": "T25n1509_027:0263b17_2",
        "context_with_next_sentence": true
    },
    {
        "source_sentence": "樹神答言：「此鳥從我怨家尼俱盧樹上來，食彼樹果，來栖我上，必當放糞；子墮地者，惡樹復生，為害必大。",
        "from": "T25n1509_027:0263b18_3",
        "context_with_next_sentence": true
    },
    {
        "source_sentence": "以是故，於此一鴿，大懷憂畏；寧捨一枝，所全者大。」",
        "from": "T25n1509_027:0263b21_0",
        "context_with_next_sentence": true
    },
    {
        "source_sentence": "菩薩摩訶薩亦如是，於諸外道、魔眾及諸結使、惡業，無如是畏如阿羅漢、辟支佛。",
        "from": "T25n1509_027:0263b22_1",
        "context_with_next_sentence": true
    },
    {
        "source_sentence": "何以故？",
        "from": "T25n1509_027:0263b24_2",
        "context_with_next_sentence": true
    },
    {
        "source_sentence": "聲聞、辟支佛於菩薩邊，亦如彼鴿，壞敗大乘心，永滅佛業。",
        "from": "T25n1509_027:0263b24_3",
        "context_with_next_sentence": true
    },
    {
        "source_sentence": "以是故，但說「過聲聞、辟支佛地」。",
        "from": "T25n1509_027:0263b25_4",
        "context_with_next_sentence": true
    },
    {
        "source_sentence": "「住阿鞞跋致地」者，從初發意已來，常喜樂住阿鞞跋致地；聞諸菩薩多退轉故，發意時作願：「何時當得過聲聞、辟支佛地，住阿鞞跋致地？」",
        "from": "T25n1509_027:0263b26_5",
        "context_with_next_sentence": true
    },
    {
        "source_sentence": "以是故說「住阿鞞跋致地」。",
        "from": "T25n1509_027:0263b29_6",
        "context_with_next_sentence": true
    },
    {
        "source_sentence": "問曰：何等是阿鞞跋致地？",
        "from": "T25n1509_027:0263c01_7",
        "context_with_next_sentence": true
    },
    {
        "source_sentence": "答曰：若菩薩能觀一切法不生不滅、不不生不不滅、不共、非不共。",
        "from": "T25n1509_027:0263c01_8",
        "context_with_next_sentence": true
    },
    {
        "source_sentence": "如是觀諸法，於三界得脫，不以空，不以非空；一心信忍十方諸佛所用實相智慧，無能壞、無能動者，是名無生忍法。",
        "from": "T25n1509_027:0263c03_9",
        "context_with_next_sentence": true
    },
    {
        "source_sentence": "無生忍法，即是阿鞞跋致地。",
        "from": "T25n1509_027:0263c06_10",
        "context_with_next_sentence": true
    },
    {
        "source_sentence": "復次，入菩薩位，是阿鞞跋致地；過聲聞、辟支佛地，亦名阿鞞跋致地。",
        "from": "T25n1509_027:0263c06_11",
        "context_with_next_sentence": true
    },
    {
        "source_sentence": "復次，住阿鞞跋致地，世世常得果報神通，不失不退。",
        "from": "T25n1509_027:0263c08_12",
        "context_with_next_sentence": true
    },
    {
        "source_sentence": "若菩薩得此二法，雖得諸法實相，而以大悲不捨一切眾生。",
        "from": "T25n1509_027:0263c09_13",
        "context_with_next_sentence": true
    },
    {
        "source_sentence": "復有二法：一者、清淨智慧，二者、方便慧。",
        "from": "T25n1509_027:0263c11_14",
        "context_with_next_sentence": true
    },
    {
        "source_sentence": "復有二法：一者、深心念涅槃，二者、所作不離世間。",
        "from": "T25n1509_027:0263c12_15",
        "context_with_next_sentence": true
    },
    {
        "source_sentence": "譬如大龍，尾在大海，頭在虛空，震電雷霆而降大雨。",
        "from": "T25n1509_027:0263c13_16",
        "context_with_next_sentence": true
    },
    {
        "source_sentence": "復次，阿鞞跋致菩薩得是諸法實相智慧，世世不失，終不暫離。",
        "from": "T25n1509_027:0263c14_17",
        "context_with_next_sentence": true
    },
    {
        "source_sentence": "於諸佛深經終不疑，亦不作礙。",
        "from": "T25n1509_027:0263c16_0",
        "context_with_next_sentence": true
    },
    {
        "source_sentence": "何以故？",
        "from": "T25n1509_027:0263c16_1",
        "context_with_next_sentence": true
    },
    {
        "source_sentence": "我未得一切智慧故，不知何方便何因緣故如是說。",
        "from": "T25n1509_027:0263c16_2",
        "context_with_next_sentence": true
    },
    {
        "source_sentence": "阿鞞跋致菩薩常以深心，終不生惡；阿鞞跋致以深心集諸善，淺心作諸不善。",
        "from": "T25n1509_027:0263c18_3",
        "context_with_next_sentence": true
    },
    {
        "source_sentence": "問曰：若阿鞞跋致相，得無生法忍，云何以淺心作諸不善？",
        "from": "T25n1509_027:0263c20_4",
        "context_with_next_sentence": true
    },
    {
        "source_sentence": "答曰：有二種阿鞞跋致：一者、得無生忍法；二者、雖未得無生忍法，佛知其過去、未來所作因緣，必得作佛，為利益傍人故，為其授記。",
        "from": "T25n1509_027:0263c21_5",
        "context_with_next_sentence": true
    },
    {
        "source_sentence": "是菩薩生死肉身，結使未斷，於諸凡夫中為最第一，是亦名阿鞞跋致相。",
        "from": "T25n1509_027:0263c24_6",
        "context_with_next_sentence": true
    },
    {
        "source_sentence": "若得無生忍法，斷諸結使，此則清淨，末後肉身盡，得法性生身，結使所不礙，不須教誡；如大恒河中船，不須將御，自至大海。",
        "from": "T25n1509_027:0263c26_7",
        "context_with_next_sentence": true
    },
    {
        "source_sentence": "復次，有初發意生大心，斷諸煩惱，知諸法實相，便得阿鞞跋致。",
        "from": "T25n1509_027:0263c29_8",
        "context_with_next_sentence": true
    },
    {
        "source_sentence": "有但行檀波羅蜜，便具足六波羅蜜，乃至般若波羅蜜亦如是。",
        "from": "T25n1509_027:0264a01_9",
        "context_with_next_sentence": true
    },
    {
        "source_sentence": "有行六波羅蜜，未得阿鞞跋致，於眾生中生大悲心，是時便得阿鞞跋致。",
        "from": "T25n1509_027:0264a03_10",
        "context_with_next_sentence": true
    },
    {
        "source_sentence": "有得悲心而作是念：「若諸法皆空，則無眾生，誰可度者？」",
        "from": "T25n1509_027:0264a05_11",
        "context_with_next_sentence": true
    },
    {
        "source_sentence": "是時悲心便弱。",
        "from": "T25n1509_027:0264a06_12",
        "context_with_next_sentence": true
    },
    {
        "source_sentence": "或時以眾生可愍，於諸法空觀弱。",
        "from": "T25n1509_027:0264a06_13",
        "context_with_next_sentence": true
    },
    {
        "source_sentence": "若得方便力，於此二法，等無偏黨，大悲心不妨諸法實相，得諸法實相不妨大悲生。",
        "from": "T25n1509_027:0264a07_14",
        "context_with_next_sentence": true
    },
    {
        "source_sentence": "如是方便，是時便得入菩薩法位，住阿鞞跋致地，如〈往生品〉中說。",
        "from": "T25n1509_027:0264a09_15",
        "context_with_next_sentence": true
    },
    {
        "source_sentence": "復次，阿鞞跋致相，如後〈阿鞞跋致〉二品中說。",
        "from": "T25n1509_027:0264a11_16",
        "context_with_next_sentence": true
    },
    {
        "source_sentence": "大智度論卷第二十七",
        "from": "T25n1509_027:0264a13_0",
        "context_with_next_sentence": false
    }
]