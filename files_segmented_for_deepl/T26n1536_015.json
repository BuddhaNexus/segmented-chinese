[
    {
        "source_sentence": "阿毘達磨集異門足論卷第十五",
        "from": "T26n1536_015:0428c18_0",
        "context_with_next_sentence": true
    },
    {
        "source_sentence": "尊者舍利子說",
        "from": "T26n1536_015:0428c20_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T26n1536_015:0428c21_0",
        "context_with_next_sentence": true
    },
    {
        "source_sentence": "六法品第七之一",
        "from": "T26n1536_015:0428c22_0",
        "context_with_next_sentence": true
    },
    {
        "source_sentence": "時舍利子復告眾言：「具壽當知，佛於六法自善通達，現等覺已，為諸弟子宣說開示。",
        "from": "T26n1536_015:0428c23_0",
        "context_with_next_sentence": true
    },
    {
        "source_sentence": "我等今應和合結集，佛滅度後勿有乖諍，當令隨順梵行法律久住，利樂無量有情，哀愍世間諸天人眾，令獲殊勝義利安樂。」",
        "from": "T26n1536_015:0428c24_1",
        "context_with_next_sentence": true
    },
    {
        "source_sentence": "六法云何？",
        "from": "T26n1536_015:0428c27_2",
        "context_with_next_sentence": true
    },
    {
        "source_sentence": "此中有二嗢柁南頌。",
        "from": "T26n1536_015:0428c27_3",
        "context_with_next_sentence": true
    },
    {
        "source_sentence": "初嗢柁南曰：　初六法十種，　　謂內外識觸，　及受想思愛，　　退不退各六。",
        "from": "T26n1536_015:0428c28_4",
        "context_with_next_sentence": true
    },
    {
        "source_sentence": "有六內處、六外處、六識身、六觸身、六受身、六想身、六思身、六愛身、六順退法、六順不退法。",
        "from": "T26n1536_015:0429a02_0",
        "context_with_next_sentence": true
    },
    {
        "source_sentence": "六內處者，云何為六？",
        "from": "T26n1536_015:0429a04_1",
        "context_with_next_sentence": true
    },
    {
        "source_sentence": "答：一、眼內處；二、耳內處；三、鼻內處；四、舌內處；五、身內處；六、意內處。",
        "from": "T26n1536_015:0429a04_2",
        "context_with_next_sentence": true
    },
    {
        "source_sentence": "云何眼內處？",
        "from": "T26n1536_015:0429a06_3",
        "context_with_next_sentence": true
    },
    {
        "source_sentence": "答：若眼於色或已見、或今見、或當見，或彼同分，是名眼內處。",
        "from": "T26n1536_015:0429a06_4",
        "context_with_next_sentence": true
    },
    {
        "source_sentence": "耳、鼻、舌、身、意內處，隨所應，當廣說。",
        "from": "T26n1536_015:0429a07_5",
        "context_with_next_sentence": true
    },
    {
        "source_sentence": "六外處者，云何為六？",
        "from": "T26n1536_015:0429a09_0",
        "context_with_next_sentence": true
    },
    {
        "source_sentence": "答：一、色外處；二、聲外處；三、香外處；四、味外處；五、觸外處；六、法外處。",
        "from": "T26n1536_015:0429a09_1",
        "context_with_next_sentence": true
    },
    {
        "source_sentence": "云何色外處？",
        "from": "T26n1536_015:0429a10_2",
        "context_with_next_sentence": true
    },
    {
        "source_sentence": "答：若色為眼或已見、或今見、或當見，或彼同分，是名色外處。",
        "from": "T26n1536_015:0429a11_3",
        "context_with_next_sentence": true
    },
    {
        "source_sentence": "聲、香、味、觸、法外處，隨所應，當廣說。",
        "from": "T26n1536_015:0429a12_4",
        "context_with_next_sentence": true
    },
    {
        "source_sentence": "六識身者，云何為六？",
        "from": "T26n1536_015:0429a14_0",
        "context_with_next_sentence": true
    },
    {
        "source_sentence": "答：一、眼識身；二、耳識身；三、鼻識身；四、舌識身；五、身識身；六、意識身。",
        "from": "T26n1536_015:0429a14_1",
        "context_with_next_sentence": true
    },
    {
        "source_sentence": "云何眼識身？",
        "from": "T26n1536_015:0429a15_2",
        "context_with_next_sentence": true
    },
    {
        "source_sentence": "答：眼及諸色為緣生眼識，此中眼為增上、色為所緣，於眼所識色諸了別性、極了別性、了別色性，是名眼識身。",
        "from": "T26n1536_015:0429a16_3",
        "context_with_next_sentence": true
    },
    {
        "source_sentence": "耳、鼻、舌、身、意識身，隨所應，當廣說。",
        "from": "T26n1536_015:0429a18_4",
        "context_with_next_sentence": true
    },
    {
        "source_sentence": "六觸身者，云何為六？",
        "from": "T26n1536_015:0429a20_0",
        "context_with_next_sentence": true
    },
    {
        "source_sentence": "答：一、眼觸身；二、耳觸身；三、鼻觸身；四、舌觸身；五、身觸身；六、意觸身。",
        "from": "T26n1536_015:0429a20_1",
        "context_with_next_sentence": true
    },
    {
        "source_sentence": "云何眼觸身？",
        "from": "T26n1536_015:0429a21_2",
        "context_with_next_sentence": true
    },
    {
        "source_sentence": "答：眼及諸色為緣生眼識，三和合故觸。",
        "from": "T26n1536_015:0429a22_3",
        "context_with_next_sentence": true
    },
    {
        "source_sentence": "此中眼為增上、色為所緣，於眼所識色，諸觸等觸等觸性、已觸當觸，是名眼觸身。",
        "from": "T26n1536_015:0429a23_4",
        "context_with_next_sentence": true
    },
    {
        "source_sentence": "耳、鼻、舌、身、意觸身，隨所應，當廣說。",
        "from": "T26n1536_015:0429a24_5",
        "context_with_next_sentence": true
    },
    {
        "source_sentence": "六受身者，云何為六？",
        "from": "T26n1536_015:0429a26_0",
        "context_with_next_sentence": true
    },
    {
        "source_sentence": "答：一、眼觸所生受身；二、耳觸所生受身；三者、鼻觸所生受身；四、舌觸所生受身；五、身觸所生受身；六、意觸所生受身。",
        "from": "T26n1536_015:0429a26_1",
        "context_with_next_sentence": true
    },
    {
        "source_sentence": "云何眼觸所生受身？",
        "from": "T26n1536_015:0429a29_2",
        "context_with_next_sentence": true
    },
    {
        "source_sentence": "答：眼及諸色為緣生眼識，三和合故觸，觸為緣故受。",
        "from": "T26n1536_015:0429a29_3",
        "context_with_next_sentence": true
    },
    {
        "source_sentence": "此中眼為增上、色為所緣、眼觸為因，眼觸等起、眼觸種類、眼觸所生、眼觸所起作意相應，於眼所識色諸受等受別受、已受當受，是名眼觸所生受身。",
        "from": "T26n1536_015:0429b01_4",
        "context_with_next_sentence": true
    },
    {
        "source_sentence": "耳、鼻、舌、身、意觸所生受身，隨所應，當廣說。",
        "from": "T26n1536_015:0429b05_5",
        "context_with_next_sentence": true
    },
    {
        "source_sentence": "六想身者，云何為六？",
        "from": "T26n1536_015:0429b06_0",
        "context_with_next_sentence": true
    },
    {
        "source_sentence": "答：一、眼觸所生想身；二、耳觸所生想身；三、鼻觸所生想身；四、舌觸所生想身；五、身觸所生想身；六、意觸所生想身。",
        "from": "T26n1536_015:0429b06_1",
        "context_with_next_sentence": true
    },
    {
        "source_sentence": "云何眼觸所生想身？",
        "from": "T26n1536_015:0429b09_0",
        "context_with_next_sentence": true
    },
    {
        "source_sentence": "答：眼及諸色為緣生眼識，三和合故觸，觸為緣故想。",
        "from": "T26n1536_015:0429b09_1",
        "context_with_next_sentence": true
    },
    {
        "source_sentence": "此中眼為增上，色為所緣，眼觸為因，眼觸等起、眼觸種類、眼觸所生、眼觸所起作意相應，於眼所識色諸想等想、現前等想、已想當想，是名眼觸所生想身。",
        "from": "T26n1536_015:0429b10_2",
        "context_with_next_sentence": true
    },
    {
        "source_sentence": "耳、鼻、舌、身、意觸所生想身，隨所應，當廣說。",
        "from": "T26n1536_015:0429b14_3",
        "context_with_next_sentence": true
    },
    {
        "source_sentence": "六思身者，云何為六？",
        "from": "T26n1536_015:0429b16_0",
        "context_with_next_sentence": true
    },
    {
        "source_sentence": "答：一、眼觸所生思身；二、耳觸所生思身；三、鼻觸所生思身；四、舌觸所生思身；五、身觸所生思身；六、意觸所生思身。",
        "from": "T26n1536_015:0429b16_1",
        "context_with_next_sentence": true
    },
    {
        "source_sentence": "云何眼觸所生思身？",
        "from": "T26n1536_015:0429b19_0",
        "context_with_next_sentence": true
    },
    {
        "source_sentence": "答：眼及諸色為緣生眼識，三和合故觸，觸為緣故思。",
        "from": "T26n1536_015:0429b19_1",
        "context_with_next_sentence": true
    },
    {
        "source_sentence": "此中眼為增上、色為所緣、眼觸為因，眼觸等起、眼觸種類、眼觸所生、眼觸所起作意相應。",
        "from": "T26n1536_015:0429b20_2",
        "context_with_next_sentence": true
    },
    {
        "source_sentence": "於眼所識色，諸思等思、現前等思、已思當思，作心意業，是名眼觸所生思身。",
        "from": "T26n1536_015:0429b22_3",
        "context_with_next_sentence": true
    },
    {
        "source_sentence": "耳、鼻、舌、身、意觸所生思身，隨所應，當廣說。",
        "from": "T26n1536_015:0429b24_4",
        "context_with_next_sentence": true
    },
    {
        "source_sentence": "六愛身者，云何為六？",
        "from": "T26n1536_015:0429b26_0",
        "context_with_next_sentence": true
    },
    {
        "source_sentence": "答：一、眼觸所生愛身；二、耳觸所生愛身；三、鼻觸所生愛身；四、舌觸所生愛身；五、身觸所生愛身；六、意觸所生愛身。",
        "from": "T26n1536_015:0429b26_1",
        "context_with_next_sentence": true
    },
    {
        "source_sentence": "云何眼觸所生愛身？",
        "from": "T26n1536_015:0429b29_0",
        "context_with_next_sentence": true
    },
    {
        "source_sentence": "答：眼及諸色為緣生眼識，三和合故觸，觸為緣故受，受為緣故愛。",
        "from": "T26n1536_015:0429b29_1",
        "context_with_next_sentence": true
    },
    {
        "source_sentence": "此中眼為增上、色為所緣，於眼所識色，諸貪等貪執藏防護耽著愛樂，是名眼觸所生愛身。",
        "from": "T26n1536_015:0429c01_2",
        "context_with_next_sentence": true
    },
    {
        "source_sentence": "耳、鼻、舌、身、意觸所生愛身，隨所應，當廣說。",
        "from": "T26n1536_015:0429c04_0",
        "context_with_next_sentence": true
    },
    {
        "source_sentence": "六順退法者，云何為六？",
        "from": "T26n1536_015:0429c05_0",
        "context_with_next_sentence": true
    },
    {
        "source_sentence": "答：一、於佛不恭敬住；二、於法不恭敬住；三、於僧不恭敬住；四、於學不恭敬住；五、具惡言；六、遇惡友。",
        "from": "T26n1536_015:0429c05_1",
        "context_with_next_sentence": true
    },
    {
        "source_sentence": "於佛不恭敬住者，云何於佛不恭敬性？",
        "from": "T26n1536_015:0429c07_2",
        "context_with_next_sentence": true
    },
    {
        "source_sentence": "答：於佛世尊諸不恭敬性、不等恭敬性、不與自在性、不等與自在性，是名於佛不恭敬性。",
        "from": "T26n1536_015:0429c08_3",
        "context_with_next_sentence": true
    },
    {
        "source_sentence": "於法、於僧、於學亦爾。",
        "from": "T26n1536_015:0429c10_4",
        "context_with_next_sentence": true
    },
    {
        "source_sentence": "具惡言者，云何惡言性？",
        "from": "T26n1536_015:0429c11_5",
        "context_with_next_sentence": true
    },
    {
        "source_sentence": "答：如前惡語說。",
        "from": "T26n1536_015:0429c11_6",
        "context_with_next_sentence": true
    },
    {
        "source_sentence": "遇惡友者，云何惡友性？",
        "from": "T26n1536_015:0429c11_7",
        "context_with_next_sentence": true
    },
    {
        "source_sentence": "答：如前惡友說。",
        "from": "T26n1536_015:0429c12_8",
        "context_with_next_sentence": true
    },
    {
        "source_sentence": "六順不退法者，云何為六？",
        "from": "T26n1536_015:0429c13_0",
        "context_with_next_sentence": true
    },
    {
        "source_sentence": "答：一、於佛有恭敬住；二、於法有恭敬住；三、於僧有恭敬住；四、於學有恭敬住；五、具善言；六、遇善友。",
        "from": "T26n1536_015:0429c13_1",
        "context_with_next_sentence": true
    },
    {
        "source_sentence": "於佛有恭敬住者，云何於佛有恭敬性？",
        "from": "T26n1536_015:0429c15_2",
        "context_with_next_sentence": true
    },
    {
        "source_sentence": "答：於佛世尊諸恭敬性，有恭敬性、有與自在性、有怖隨自在轉性，是名於佛有恭敬性。",
        "from": "T26n1536_015:0429c16_3",
        "context_with_next_sentence": true
    },
    {
        "source_sentence": "於法、於僧、於學亦爾。",
        "from": "T26n1536_015:0429c18_4",
        "context_with_next_sentence": true
    },
    {
        "source_sentence": "具善言者，云何善言性？",
        "from": "T26n1536_015:0429c19_5",
        "context_with_next_sentence": true
    },
    {
        "source_sentence": "答：如前善語說。",
        "from": "T26n1536_015:0429c19_6",
        "context_with_next_sentence": true
    },
    {
        "source_sentence": "遇善友者，云何善友性？",
        "from": "T26n1536_015:0429c19_7",
        "context_with_next_sentence": true
    },
    {
        "source_sentence": "答：善友謂佛及佛弟子，廣說乃至行遠離癡、調伏癡行，是名善友性。",
        "from": "T26n1536_015:0429c20_8",
        "context_with_next_sentence": true
    },
    {
        "source_sentence": "若於如是善友，諸習近等習近、親近等親近、恭敬承事，是名遇善友。",
        "from": "T26n1536_015:0429c22_0",
        "context_with_next_sentence": true
    },
    {
        "source_sentence": "後嗢柁南曰：　後六有十四，　　謂喜憂捨恒，　界出根喜通，　　明念上觀類。",
        "from": "T26n1536_015:0429c23_1",
        "context_with_next_sentence": true
    },
    {
        "source_sentence": "有六喜近行、六憂近行、六捨近行、六恒住、六界、六出離界、六諍根法、六可喜法、六通、六順明分想、六隨念、六無上法、六觀待、六生類。",
        "from": "T26n1536_015:0429c26_0",
        "context_with_next_sentence": true
    },
    {
        "source_sentence": "六喜近行者，云何為六？",
        "from": "T26n1536_015:0430a01_0",
        "context_with_next_sentence": true
    },
    {
        "source_sentence": "答：一、眼見色已順喜處色近行；二、耳聞聲已順喜處聲近行；三、鼻嗅香已順喜處香近行；四、舌嘗味已順喜處味近行；五、身覺觸已順喜處觸近行；六、意了法已順喜處法近行。",
        "from": "T26n1536_015:0430a01_1",
        "context_with_next_sentence": true
    },
    {
        "source_sentence": "眼見色已順喜處色近行者，謂眼見色已，於一向可愛、一向可樂、一向可欣、一向可意色，以順喜處作意思惟。",
        "from": "T26n1536_015:0430a05_2",
        "context_with_next_sentence": true
    },
    {
        "source_sentence": "若於此色由順喜處作意思惟所生喜受，是名眼見色已順喜處色近行。",
        "from": "T26n1536_015:0430a07_3",
        "context_with_next_sentence": true
    },
    {
        "source_sentence": "耳、鼻、舌、身、意喜近行亦爾。",
        "from": "T26n1536_015:0430a09_4",
        "context_with_next_sentence": true
    },
    {
        "source_sentence": "六憂近行者，云何為六？",
        "from": "T26n1536_015:0430a11_0",
        "context_with_next_sentence": true
    },
    {
        "source_sentence": "答：一、眼見色已順憂處色近行；二、耳聞聲已順憂處聲近行；三、鼻嗅香已順憂處香近行；四、舌嘗味已順憂處味近行；五、身覺觸已順憂處觸近行；六、意了法已順憂處法近行。",
        "from": "T26n1536_015:0430a11_1",
        "context_with_next_sentence": true
    },
    {
        "source_sentence": "眼見色已順憂處色近行者，謂眼見色已，於一向不可愛、一向不可樂、一向不可欣、一向不可意色，以順憂處作意思惟。",
        "from": "T26n1536_015:0430a15_2",
        "context_with_next_sentence": true
    },
    {
        "source_sentence": "若於此色由順憂處作意思惟所生憂受，是名眼見色已順憂處色近行。",
        "from": "T26n1536_015:0430a18_3",
        "context_with_next_sentence": true
    },
    {
        "source_sentence": "耳、鼻、舌、身、意憂近行亦爾。",
        "from": "T26n1536_015:0430a19_4",
        "context_with_next_sentence": true
    },
    {
        "source_sentence": "六捨近行者，云何為六？",
        "from": "T26n1536_015:0430a21_0",
        "context_with_next_sentence": true
    },
    {
        "source_sentence": "答：一、眼見色已順捨處色近行；二、耳聞聲已順捨處聲近行；三、鼻嗅香已順捨處香近行；四、舌嘗味已順捨處味近行；五、身覺觸已順捨處觸近行；六、意了法已順捨處法近行。",
        "from": "T26n1536_015:0430a21_1",
        "context_with_next_sentence": true
    },
    {
        "source_sentence": "眼見色已順捨處色近行者，謂眼見色已，於非可愛非不可愛、非可樂非不可樂、非可欣非不可欣、非可意非不可意色，以順捨處作意思惟。",
        "from": "T26n1536_015:0430a25_2",
        "context_with_next_sentence": true
    },
    {
        "source_sentence": "若於此色由順捨處作意思惟所生捨受，是名眼見色已順捨處色近行。",
        "from": "T26n1536_015:0430a28_3",
        "context_with_next_sentence": true
    },
    {
        "source_sentence": "耳、鼻、舌、身、意捨近行亦爾。",
        "from": "T26n1536_015:0430b01_4",
        "context_with_next_sentence": true
    },
    {
        "source_sentence": "六恒住者，云何為六？",
        "from": "T26n1536_015:0430b02_0",
        "context_with_next_sentence": true
    },
    {
        "source_sentence": "答：一、眼見色已不喜不憂具念正知恒安住捨；二、耳聞聲已不喜不憂具念正知恒安住捨；三、鼻嗅香已不喜不憂具念正知恒安住捨；四、舌嘗味已不喜不憂具念正知恒安住捨；五、身覺觸已不喜不憂具念正知恒安住捨；六、意了法已不喜不憂具念正知恒安住捨。",
        "from": "T26n1536_015:0430b02_1",
        "context_with_next_sentence": true
    },
    {
        "source_sentence": "眼見色已不喜不憂具念正知恒安住捨者，謂眼見色於可愛不可愛、可樂不可樂、可欣不可欣、可意不可意，或所依止、或等無間、或所緣、或處所、或增上色，以順捨處作意思惟。",
        "from": "T26n1536_015:0430b08_2",
        "context_with_next_sentence": true
    },
    {
        "source_sentence": "若於此色由順捨處作意思惟所生妙捨，是名眼見色已不喜不憂具念正知恒安住捨。",
        "from": "T26n1536_015:0430b12_3",
        "context_with_next_sentence": true
    },
    {
        "source_sentence": "耳、鼻、舌、身、意恒住亦爾。",
        "from": "T26n1536_015:0430b14_4",
        "context_with_next_sentence": true
    },
    {
        "source_sentence": "問：此中捨者何所謂耶？",
        "from": "T26n1536_015:0430b15_5",
        "context_with_next_sentence": true
    },
    {
        "source_sentence": "答：心平等性、心正直性、心無驚覺任運住性，應知此中說名為捨。",
        "from": "T26n1536_015:0430b15_6",
        "context_with_next_sentence": true
    },
    {
        "source_sentence": "復次有說，六識相應緣色聲香味觸法境捨受名捨。",
        "from": "T26n1536_015:0430b17_7",
        "context_with_next_sentence": true
    },
    {
        "source_sentence": "今此義中應知意說心平等性、心正直性、心無驚覺任運住性，行捨名捨。",
        "from": "T26n1536_015:0430b18_8",
        "context_with_next_sentence": true
    },
    {
        "source_sentence": "六界者，云何為六？",
        "from": "T26n1536_015:0430b19_9",
        "context_with_next_sentence": true
    },
    {
        "source_sentence": "答：一、地界；二、水界；三、火界；四、風界；五、空界；六、識界。",
        "from": "T26n1536_015:0430b20_10",
        "context_with_next_sentence": true
    },
    {
        "source_sentence": "分別此六，如《法蘊論》。",
        "from": "T26n1536_015:0430b21_11",
        "context_with_next_sentence": true
    },
    {
        "source_sentence": "六出離界者，云何為六？",
        "from": "T26n1536_015:0430b21_12",
        "context_with_next_sentence": true
    },
    {
        "source_sentence": "答：一、有具壽作如是言：「我於慈心定雖已習已修已多所作，而我心猶為嗔所纏縛。」",
        "from": "T26n1536_015:0430b22_13",
        "context_with_next_sentence": true
    },
    {
        "source_sentence": "應告彼曰：「勿作是言。",
        "from": "T26n1536_015:0430b24_14",
        "context_with_next_sentence": true
    },
    {
        "source_sentence": "所以者何？",
        "from": "T26n1536_015:0430b24_15",
        "context_with_next_sentence": true
    },
    {
        "source_sentence": "若有具壽於慈心定已習已修已多所作，無處無容其心猶為嗔所纏縛。",
        "from": "T26n1536_015:0430b25_16",
        "context_with_next_sentence": true
    },
    {
        "source_sentence": "若心猶為嗔所纏縛，無有是處。」",
        "from": "T26n1536_015:0430b26_17",
        "context_with_next_sentence": true
    },
    {
        "source_sentence": "謂慈心定必能出離一切嗔縛。",
        "from": "T26n1536_015:0430b27_18",
        "context_with_next_sentence": true
    },
    {
        "source_sentence": "問：此中出離，何所謂耶？",
        "from": "T26n1536_015:0430b28_19",
        "context_with_next_sentence": true
    },
    {
        "source_sentence": "答：嗔縛永斷亦名出離、超越嗔縛亦名出離、諸慈心定亦名出離。",
        "from": "T26n1536_015:0430b28_20",
        "context_with_next_sentence": true
    },
    {
        "source_sentence": "今此義中意說慈心定名出離。",
        "from": "T26n1536_015:0430c01_21",
        "context_with_next_sentence": true
    },
    {
        "source_sentence": "二、有具壽作如是言：「我於悲心定雖已習已修已多所作，而我心猶為害所纏縛。」",
        "from": "T26n1536_015:0430c01_22",
        "context_with_next_sentence": true
    },
    {
        "source_sentence": "應告彼曰：「勿作是言。",
        "from": "T26n1536_015:0430c03_23",
        "context_with_next_sentence": true
    },
    {
        "source_sentence": "所以者何？",
        "from": "T26n1536_015:0430c04_24",
        "context_with_next_sentence": true
    },
    {
        "source_sentence": "若有具壽於悲心定已習已修已多所作，無處無容其心猶為害所纏縛。",
        "from": "T26n1536_015:0430c04_25",
        "context_with_next_sentence": true
    },
    {
        "source_sentence": "若心猶為害所纏縛，無有是處。」",
        "from": "T26n1536_015:0430c06_26",
        "context_with_next_sentence": true
    },
    {
        "source_sentence": "謂悲心定必能出離一切害縛。",
        "from": "T26n1536_015:0430c06_27",
        "context_with_next_sentence": true
    },
    {
        "source_sentence": "問：此中出離，何所謂耶？",
        "from": "T26n1536_015:0430c07_28",
        "context_with_next_sentence": true
    },
    {
        "source_sentence": "答：害縛永斷亦名出離、超越害縛亦名出離、諸悲心定亦名出離。",
        "from": "T26n1536_015:0430c08_0",
        "context_with_next_sentence": true
    },
    {
        "source_sentence": "今此義中意說悲心定名出離。",
        "from": "T26n1536_015:0430c09_1",
        "context_with_next_sentence": true
    },
    {
        "source_sentence": "三、有具壽作如是言：「我於喜心定雖已習已修已多所作，而我心猶為不樂纏縛。」",
        "from": "T26n1536_015:0430c10_2",
        "context_with_next_sentence": true
    },
    {
        "source_sentence": "應告彼曰：「勿作是言。",
        "from": "T26n1536_015:0430c11_3",
        "context_with_next_sentence": true
    },
    {
        "source_sentence": "所以者何？",
        "from": "T26n1536_015:0430c12_4",
        "context_with_next_sentence": true
    },
    {
        "source_sentence": "若有具壽於喜心定已習已修已多所作，無處無容，其心猶為不樂纏縛。",
        "from": "T26n1536_015:0430c12_5",
        "context_with_next_sentence": true
    },
    {
        "source_sentence": "若心猶為不樂纏縛，無有是處。」",
        "from": "T26n1536_015:0430c14_6",
        "context_with_next_sentence": true
    },
    {
        "source_sentence": "謂喜心定必能出離一切不樂。",
        "from": "T26n1536_015:0430c15_0",
        "context_with_next_sentence": true
    },
    {
        "source_sentence": "問：此中出離，何所謂耶？",
        "from": "T26n1536_015:0430c15_1",
        "context_with_next_sentence": true
    },
    {
        "source_sentence": "答：不樂永斷亦名出離、超越不樂亦名出離、諸喜心定亦名出離。",
        "from": "T26n1536_015:0430c16_2",
        "context_with_next_sentence": true
    },
    {
        "source_sentence": "今此義中意說喜心定名出離。",
        "from": "T26n1536_015:0430c17_3",
        "context_with_next_sentence": true
    },
    {
        "source_sentence": "四、有具壽作如是言：「我於捨心定雖已習已修已多所作，而我心猶為欲貪嗔纏縛。」",
        "from": "T26n1536_015:0430c18_4",
        "context_with_next_sentence": true
    },
    {
        "source_sentence": "應告彼曰：「勿作是言。",
        "from": "T26n1536_015:0430c20_5",
        "context_with_next_sentence": true
    },
    {
        "source_sentence": "所以者何？",
        "from": "T26n1536_015:0430c20_6",
        "context_with_next_sentence": true
    },
    {
        "source_sentence": "若有具壽於捨心定已習已修已多所作，無處無容，其心猶為欲貪嗔纏縛。",
        "from": "T26n1536_015:0430c21_0",
        "context_with_next_sentence": true
    },
    {
        "source_sentence": "若心猶為欲貪嗔纏縛，無有是處。」",
        "from": "T26n1536_015:0430c22_1",
        "context_with_next_sentence": true
    },
    {
        "source_sentence": "謂捨心定必能出離一切欲貪嗔。",
        "from": "T26n1536_015:0430c23_2",
        "context_with_next_sentence": true
    },
    {
        "source_sentence": "問：此中出離，何所謂耶？",
        "from": "T26n1536_015:0430c24_3",
        "context_with_next_sentence": true
    },
    {
        "source_sentence": "答：欲貪嗔永斷亦名出離、超越欲貪嗔亦名出離、諸捨心定亦名出離。",
        "from": "T26n1536_015:0430c24_4",
        "context_with_next_sentence": true
    },
    {
        "source_sentence": "今此義中意說捨心定名出離。",
        "from": "T26n1536_015:0430c26_5",
        "context_with_next_sentence": true
    },
    {
        "source_sentence": "五、有具壽作如是言：「我於無相心定雖已習已修已多所作，而我心猶為隨相識纏縛。」",
        "from": "T26n1536_015:0430c27_6",
        "context_with_next_sentence": true
    },
    {
        "source_sentence": "應告彼曰：「勿作是言。",
        "from": "T26n1536_015:0430c29_0",
        "context_with_next_sentence": true
    },
    {
        "source_sentence": "所以者何？",
        "from": "T26n1536_015:0430c29_1",
        "context_with_next_sentence": true
    },
    {
        "source_sentence": "若有具壽於無相心定已習已修已多所作，無處無容，其心猶為隨相識纏縛。",
        "from": "T26n1536_015:0430c29_2",
        "context_with_next_sentence": true
    },
    {
        "source_sentence": "若心猶為隨相識纏縛，無有是處。」",
        "from": "T26n1536_015:0431a02_3",
        "context_with_next_sentence": true
    },
    {
        "source_sentence": "謂無相心定必能出離一切隨相識。",
        "from": "T26n1536_015:0431a03_4",
        "context_with_next_sentence": true
    },
    {
        "source_sentence": "問：此中出離，何所謂耶？",
        "from": "T26n1536_015:0431a04_5",
        "context_with_next_sentence": true
    },
    {
        "source_sentence": "答：隨相識永斷亦名出離、超越隨相識亦名出離、無相心定亦名出離。",
        "from": "T26n1536_015:0431a04_6",
        "context_with_next_sentence": true
    },
    {
        "source_sentence": "今此義中意說無相心定名出離。",
        "from": "T26n1536_015:0431a06_7",
        "context_with_next_sentence": true
    },
    {
        "source_sentence": "六、有具壽作如是言：「我雖遠離我慢、不觀見我我所，而我心猶為疑猶豫箭纏縛損害。」",
        "from": "T26n1536_015:0431a06_8",
        "context_with_next_sentence": true
    },
    {
        "source_sentence": "應告彼曰：「勿作是言。",
        "from": "T26n1536_015:0431a08_9",
        "context_with_next_sentence": true
    },
    {
        "source_sentence": "所以者何？",
        "from": "T26n1536_015:0431a09_10",
        "context_with_next_sentence": true
    },
    {
        "source_sentence": "若有具壽遠離我慢、不觀見我我所，無處無容，其心猶為疑猶豫箭纏縛損害。",
        "from": "T26n1536_015:0431a09_11",
        "context_with_next_sentence": true
    },
    {
        "source_sentence": "若心猶為疑猶豫箭纏縛損害，無有是處。」",
        "from": "T26n1536_015:0431a11_12",
        "context_with_next_sentence": true
    },
    {
        "source_sentence": "謂遠離我慢、不觀見我我所者必能出離一切疑猶豫箭。",
        "from": "T26n1536_015:0431a12_13",
        "context_with_next_sentence": true
    },
    {
        "source_sentence": "問：此中出離，何所謂耶？",
        "from": "T26n1536_015:0431a13_14",
        "context_with_next_sentence": true
    },
    {
        "source_sentence": "答：我慢永斷亦名出離、超越我慢亦名出離。",
        "from": "T26n1536_015:0431a14_15",
        "context_with_next_sentence": true
    },
    {
        "source_sentence": "今此義中意說超越諸慢名出離。",
        "from": "T26n1536_015:0431a15_16",
        "context_with_next_sentence": true
    },
    {
        "source_sentence": "六諍根法者，云何為六？",
        "from": "T26n1536_015:0431a16_0",
        "context_with_next_sentence": true
    },
    {
        "source_sentence": "答：謂有一類有忿有恨、若有忿恨，便於大師不能恭敬供養尊重讚歎。",
        "from": "T26n1536_015:0431a16_1",
        "context_with_next_sentence": true
    },
    {
        "source_sentence": "若於大師不能恭敬供養尊重讚歎即不見法，若不見法即不顧沙門，若不顧沙門便起染著輕弄鬪諍。",
        "from": "T26n1536_015:0431a18_2",
        "context_with_next_sentence": true
    },
    {
        "source_sentence": "由起染著輕弄鬪諍為所依止令多眾生無義無利受諸苦惱，由此能引無量天人無義無利諸苦惱事。",
        "from": "T26n1536_015:0431a20_3",
        "context_with_next_sentence": true
    },
    {
        "source_sentence": "如是諍根汝等若見，或內或外有所未斷，即應聚集和合精勤方便求斷無得放逸。",
        "from": "T26n1536_015:0431a22_4",
        "context_with_next_sentence": true
    },
    {
        "source_sentence": "汝等應使如是諍根無餘斷滅，如先未起如是諍根。",
        "from": "T26n1536_015:0431a24_5",
        "context_with_next_sentence": true
    },
    {
        "source_sentence": "汝等若見或內或外皆悉已斷，即應發起正念正知猛利之心精勤防護，令當來世永不復起，是為正斷善斷諍根。",
        "from": "T26n1536_015:0431a25_6",
        "context_with_next_sentence": true
    },
    {
        "source_sentence": "如有忿恨、若有覆惱、若有嫉慳、若有誑諂、若有邪見倒見，廣說亦爾。",
        "from": "T26n1536_015:0431a28_7",
        "context_with_next_sentence": true
    },
    {
        "source_sentence": "復有一類取著自見，起堅固執難教棄捨。",
        "from": "T26n1536_015:0431b01_0",
        "context_with_next_sentence": true
    },
    {
        "source_sentence": "若取著自見起堅固執難教棄捨，便於大師不能恭敬供養尊重讚歎。",
        "from": "T26n1536_015:0431b01_1",
        "context_with_next_sentence": true
    },
    {
        "source_sentence": "若於大師不能恭敬供養尊重讚歎即不見法，若不見法即不顧沙門，若不顧沙門便起染著輕弄鬪諍，由起染著輕弄鬪諍為所依止令多眾生無義無利受諸苦惱，由此能引無量天人無義無利諸苦惱事。",
        "from": "T26n1536_015:0431b03_2",
        "context_with_next_sentence": true
    },
    {
        "source_sentence": "如是諍根，汝等若見或內或外有所未斷，即應聚集和合精勤方便求斷無得放逸。",
        "from": "T26n1536_015:0431b08_3",
        "context_with_next_sentence": true
    },
    {
        "source_sentence": "汝等應使如是諍根無餘斷滅，如先未起如是諍根。",
        "from": "T26n1536_015:0431b10_0",
        "context_with_next_sentence": true
    },
    {
        "source_sentence": "汝等若見或內或外皆悉已斷，即應發起正念正知猛利之心精勤防護，令當來世永不復起，是為正斷善斷諍根。",
        "from": "T26n1536_015:0431b11_1",
        "context_with_next_sentence": true
    },
    {
        "source_sentence": "有忿有恨、若有覆惱、若有嫉慳、若有誑諂，如是一切皆如前說。",
        "from": "T26n1536_015:0431b13_2",
        "context_with_next_sentence": true
    },
    {
        "source_sentence": "有邪見倒見者，云何邪見？",
        "from": "T26n1536_015:0431b15_3",
        "context_with_next_sentence": true
    },
    {
        "source_sentence": "答：諸所有見，無施與、無祠祀、無愛樂，廣說乃至無自覺知我生已盡、梵行已立、所作已辦、不受後有，是名邪見。",
        "from": "T26n1536_015:0431b15_4",
        "context_with_next_sentence": true
    },
    {
        "source_sentence": "言倒見者，謂即邪見，所見顛倒。",
        "from": "T26n1536_015:0431b18_5",
        "context_with_next_sentence": true
    },
    {
        "source_sentence": "取著自見起堅固執難教棄捨者，云何取著自見？",
        "from": "T26n1536_015:0431b18_6",
        "context_with_next_sentence": true
    },
    {
        "source_sentence": "答：執我及世間常，唯此諦實餘皆愚妄，廣說乃至執如來死後非有非非有，唯此諦實餘皆愚妄，是名取著自見。",
        "from": "T26n1536_015:0431b19_7",
        "context_with_next_sentence": true
    },
    {
        "source_sentence": "云何起堅固執？",
        "from": "T26n1536_015:0431b22_8",
        "context_with_next_sentence": true
    },
    {
        "source_sentence": "答：即由取著自見，是故起堅執。",
        "from": "T26n1536_015:0431b22_9",
        "context_with_next_sentence": true
    },
    {
        "source_sentence": "云何難教棄捨？",
        "from": "T26n1536_015:0431b23_10",
        "context_with_next_sentence": true
    },
    {
        "source_sentence": "答：由於自見起愛樂、等愛樂、現前愛樂，是故難教厭離解脫。",
        "from": "T26n1536_015:0431b23_11",
        "context_with_next_sentence": true
    },
    {
        "source_sentence": "六可喜法者，云何為六？",
        "from": "T26n1536_015:0431b26_0",
        "context_with_next_sentence": true
    },
    {
        "source_sentence": "答：若有苾芻，於大師所及諸有智同梵行者起慈身業，是名第一可喜法。",
        "from": "T26n1536_015:0431b26_1",
        "context_with_next_sentence": true
    },
    {
        "source_sentence": "由此法故能發可愛、能發尊重、能發可意，能引可愛尊重可意悅意，攝受歡喜無違無諍一趣。",
        "from": "T26n1536_015:0431b28_2",
        "context_with_next_sentence": true
    },
    {
        "source_sentence": "復有苾芻，於大師所及諸有智同梵行者起慈語業，是名第二可喜法。",
        "from": "T26n1536_015:0431c01_3",
        "context_with_next_sentence": true
    },
    {
        "source_sentence": "由此法故能發可愛，廣說乃至無諍一趣。",
        "from": "T26n1536_015:0431c02_4",
        "context_with_next_sentence": true
    },
    {
        "source_sentence": "復有苾芻，於大師所及諸有智同梵行者起慈意業，是名第三可喜法。",
        "from": "T26n1536_015:0431c03_5",
        "context_with_next_sentence": true
    },
    {
        "source_sentence": "由此法故能發可愛，廣說乃至無諍一趣。",
        "from": "T26n1536_015:0431c05_6",
        "context_with_next_sentence": true
    },
    {
        "source_sentence": "復有苾芻，以法獲得如法利養，下至鉢中所受飲食，於此利養與諸有智同梵行者等共受用不別藏隱，是名第四可喜法。",
        "from": "T26n1536_015:0431c06_7",
        "context_with_next_sentence": true
    },
    {
        "source_sentence": "由此法故能發可愛，廣說乃至無諍一趣。",
        "from": "T26n1536_015:0431c09_8",
        "context_with_next_sentence": true
    },
    {
        "source_sentence": "復有苾芻，諸所有戒無缺無隙無雜無穢、應供無執善究竟善，受取諸有智者稱讚無毀，於如是戒與諸有智同梵行者等共受持無所藏隱，是名第五可喜法。",
        "from": "T26n1536_015:0431c10_9",
        "context_with_next_sentence": true
    },
    {
        "source_sentence": "由此法故能發可愛，廣說乃至無諍一趣。",
        "from": "T26n1536_015:0431c13_10",
        "context_with_next_sentence": true
    },
    {
        "source_sentence": "復有苾芻，諸所有見是聖出離能善通達，若起作彼能正盡苦，於如是見與諸有智同梵行者等共修學無所藏隱，是名第六可喜法。",
        "from": "T26n1536_015:0431c14_11",
        "context_with_next_sentence": true
    },
    {
        "source_sentence": "由此法故能發可愛、能發尊重、能發可意，能引可愛尊重可意悅意，攝受歡喜無違無諍一趣。",
        "from": "T26n1536_015:0431c17_12",
        "context_with_next_sentence": true
    },
    {
        "source_sentence": "於大師所者，云何大師？",
        "from": "T26n1536_015:0431c19_13",
        "context_with_next_sentence": true
    },
    {
        "source_sentence": "答：一切如來、應、正等覺，說名大師。",
        "from": "T26n1536_015:0431c20_14",
        "context_with_next_sentence": true
    },
    {
        "source_sentence": "及諸有智同梵行者，云何有智同梵行者？",
        "from": "T26n1536_015:0431c21_15",
        "context_with_next_sentence": true
    },
    {
        "source_sentence": "答：解憍陳那乃至廣說，是名有智同梵行者。",
        "from": "T26n1536_015:0431c22_0",
        "context_with_next_sentence": true
    },
    {
        "source_sentence": "起慈身業者，云何慈身業？",
        "from": "T26n1536_015:0431c23_0",
        "context_with_next_sentence": true
    },
    {
        "source_sentence": "答？",
        "from": "T26n1536_015:0431c23_1",
        "context_with_next_sentence": true
    },
    {
        "source_sentence": "興起俱行哀愍俱行所有身業，此中意說名慈身業。",
        "from": "T26n1536_015:0431c23_2",
        "context_with_next_sentence": true
    },
    {
        "source_sentence": "於大師所及諸有智同梵行者，此慈身業和合現前，由斯故說於大師所及諸有智同梵行者起慈身業是名第一可喜法者。",
        "from": "T26n1536_015:0431c24_3",
        "context_with_next_sentence": true
    },
    {
        "source_sentence": "謂如是法是能隨順甚可愛樂，長養端嚴應供常委支具資糧，是故名可喜法。",
        "from": "T26n1536_015:0431c27_4",
        "context_with_next_sentence": true
    },
    {
        "source_sentence": "能發可愛者，謂由此法能發可愛。",
        "from": "T26n1536_015:0431c29_5",
        "context_with_next_sentence": true
    },
    {
        "source_sentence": "能發尊重者，謂由此法能發尊重。",
        "from": "T26n1536_015:0432a01_6",
        "context_with_next_sentence": true
    },
    {
        "source_sentence": "能發可意者，謂由此法能發可意。",
        "from": "T26n1536_015:0432a01_7",
        "context_with_next_sentence": true
    },
    {
        "source_sentence": "能引可愛尊重可意悅意攝受歡喜無違無諍一趣者，謂由此法能引可愛尊重可意悅意攝受歡喜無違無諍一趣。",
        "from": "T26n1536_015:0432a02_8",
        "context_with_next_sentence": true
    },
    {
        "source_sentence": "此中攝受謂令和合。",
        "from": "T26n1536_015:0432a05_9",
        "context_with_next_sentence": true
    },
    {
        "source_sentence": "言一趣者，謂趣一境一味現前。",
        "from": "T26n1536_015:0432a05_10",
        "context_with_next_sentence": true
    },
    {
        "source_sentence": "如慈身業，慈語意業應知亦爾。",
        "from": "T26n1536_015:0432a06_11",
        "context_with_next_sentence": true
    },
    {
        "source_sentence": "以法獲得如法利養者，云何以法獲得如法利養？",
        "from": "T26n1536_015:0432a07_12",
        "context_with_next_sentence": true
    },
    {
        "source_sentence": "答：若諸利養不由矯妄而得、不由詭詐而得、不由現相而得、不由激發而得、不由以利求利而得，然受用時無罪生長，故名以法獲得如法利養。",
        "from": "T26n1536_015:0432a08_13",
        "context_with_next_sentence": true
    },
    {
        "source_sentence": "下至鉢中所受飲食者，謂下至墮鉢中飲食尚共受用，況餘財物。",
        "from": "T26n1536_015:0432a11_14",
        "context_with_next_sentence": true
    },
    {
        "source_sentence": "於此利養與諸有智同梵行者等共受用不別藏隱者，謂以法獲得如法利養，是名於此利養。",
        "from": "T26n1536_015:0432a12_15",
        "context_with_next_sentence": true
    },
    {
        "source_sentence": "若苾芻、苾芻尼、正學、勤策、勤策女、近事、近事女，是名有智同梵行者。",
        "from": "T26n1536_015:0432a15_16",
        "context_with_next_sentence": true
    },
    {
        "source_sentence": "以法所得如法利養，應與有智同梵行者等共受用不應各別藏隱受用，是名第四可喜法等，如前廣說。",
        "from": "T26n1536_015:0432a16_17",
        "context_with_next_sentence": true
    },
    {
        "source_sentence": "諸所有戒者，云何名為諸所有戒？",
        "from": "T26n1536_015:0432a18_18",
        "context_with_next_sentence": true
    },
    {
        "source_sentence": "答：無漏身業語業及命清淨，一切皆名諸所有戒。",
        "from": "T26n1536_015:0432a19_19",
        "context_with_next_sentence": true
    },
    {
        "source_sentence": "無缺無隙無雜無穢者，謂於此戒恒隨作恒隨轉、平等共作平等共轉，故名無缺無隙無雜無穢。",
        "from": "T26n1536_015:0432a20_20",
        "context_with_next_sentence": true
    },
    {
        "source_sentence": "言應供者，謂諸有情有貪嗔癡名為給使，若諸有情離貪嗔癡名為應供，應受給使以衣服飲食臥具醫藥等常供養故。",
        "from": "T26n1536_015:0432a23_0",
        "context_with_next_sentence": true
    },
    {
        "source_sentence": "言無執者，謂聖弟子於戒不起若取若執。",
        "from": "T26n1536_015:0432a25_1",
        "context_with_next_sentence": true
    },
    {
        "source_sentence": "善究竟者，謂於此戒善守善護至極究竟。",
        "from": "T26n1536_015:0432a26_2",
        "context_with_next_sentence": true
    },
    {
        "source_sentence": "善受取者，謂於此戒殷重恭敬具足攝受。",
        "from": "T26n1536_015:0432a27_3",
        "context_with_next_sentence": true
    },
    {
        "source_sentence": "諸有智者稱讚無毀者，謂諸佛及弟子名有智者，此諸智者皆共稱讚、無訶毀者，由斯故說諸有智者稱讚無毀。",
        "from": "T26n1536_015:0432a28_4",
        "context_with_next_sentence": true
    },
    {
        "source_sentence": "於如是戒與諸有智同梵行者等共受持無所藏隱者，云何名為於如是戒？",
        "from": "T26n1536_015:0432b02_5",
        "context_with_next_sentence": true
    },
    {
        "source_sentence": "答：謂平等戒。",
        "from": "T26n1536_015:0432b03_6",
        "context_with_next_sentence": true
    },
    {
        "source_sentence": "平等戒者，謂八聖道支中正語、正業、正命名平等戒。",
        "from": "T26n1536_015:0432b04_7",
        "context_with_next_sentence": true
    },
    {
        "source_sentence": "與諸有智同梵行者，謂解憍陳那等，皆名有智同梵行者。",
        "from": "T26n1536_015:0432b05_8",
        "context_with_next_sentence": true
    },
    {
        "source_sentence": "等共受持無所藏隱者，謂於此戒與諸有智同梵行者，共一義利、共一所趣，彼此相似，是名第五可喜法等，如前廣說。",
        "from": "T26n1536_015:0432b06_9",
        "context_with_next_sentence": true
    },
    {
        "source_sentence": "諸所有見者，云何名為諸所有見？",
        "from": "T26n1536_015:0432b09_10",
        "context_with_next_sentence": true
    },
    {
        "source_sentence": "答若依出離遠離所生善法，於諸法相諸簡擇極簡擇，乃至廣說，如是名為諸所有見。",
        "from": "T26n1536_015:0432b10_11",
        "context_with_next_sentence": true
    },
    {
        "source_sentence": "是聖出離等，如前廣說。",
        "from": "T26n1536_015:0432b12_0",
        "context_with_next_sentence": true
    },
    {
        "source_sentence": "於如是見與諸有智同梵行者等共修學無所藏隱者，云何名為於如是見？",
        "from": "T26n1536_015:0432b12_1",
        "context_with_next_sentence": true
    },
    {
        "source_sentence": "答：謂平等見。",
        "from": "T26n1536_015:0432b14_2",
        "context_with_next_sentence": true
    },
    {
        "source_sentence": "平等見者，謂八聖道支中正見名平等見，餘如前說。",
        "from": "T26n1536_015:0432b14_3",
        "context_with_next_sentence": true
    },
    {
        "source_sentence": "如是亦名六和敬法。",
        "from": "T26n1536_015:0432b15_4",
        "context_with_next_sentence": true
    },
    {
        "source_sentence": "六通者，云何為六？",
        "from": "T26n1536_015:0432b17_0",
        "context_with_next_sentence": true
    },
    {
        "source_sentence": "一、神境智證通；二、天耳智證通；三、他心智證通；四、宿住智證通；五、死生智證通；六、漏盡智證通。",
        "from": "T26n1536_015:0432b17_1",
        "context_with_next_sentence": true
    },
    {
        "source_sentence": "云何神境智證通？",
        "from": "T26n1536_015:0432b19_2",
        "context_with_next_sentence": true
    },
    {
        "source_sentence": "答：領受示現種種神境，乃至廣說，是名神境智證通。",
        "from": "T26n1536_015:0432b19_3",
        "context_with_next_sentence": true
    },
    {
        "source_sentence": "問：此中通者，何所謂耶？",
        "from": "T26n1536_015:0432b21_4",
        "context_with_next_sentence": true
    },
    {
        "source_sentence": "答：於諸神境所有妙智。",
        "from": "T26n1536_015:0432b21_5",
        "context_with_next_sentence": true
    },
    {
        "source_sentence": "云何天耳智證通？",
        "from": "T26n1536_015:0432b22_6",
        "context_with_next_sentence": true
    },
    {
        "source_sentence": "答：以天耳聞種種音聲，謂人聲非人聲遠聲近聲等，是名天耳智證通。",
        "from": "T26n1536_015:0432b22_7",
        "context_with_next_sentence": true
    },
    {
        "source_sentence": "問：此中通者，何所謂耶？",
        "from": "T26n1536_015:0432b24_8",
        "context_with_next_sentence": true
    },
    {
        "source_sentence": "答：於天耳境所有妙智。",
        "from": "T26n1536_015:0432b24_9",
        "context_with_next_sentence": true
    },
    {
        "source_sentence": "云何他心智證通？",
        "from": "T26n1536_015:0432b25_10",
        "context_with_next_sentence": true
    },
    {
        "source_sentence": "答：於他有情補特伽羅尋伺心等皆如實知，謂有貪心如實知有貪心、離貪心如實知離貪心，如是有嗔心離嗔心、有癡心離癡心、略心散心、下心舉心、掉心不掉心、寂靜心不寂靜心、不定心定心、不修心修心、不解脫心解脫心，皆如實知，是名他心智證通。",
        "from": "T26n1536_015:0432b25_11",
        "context_with_next_sentence": true
    },
    {
        "source_sentence": "問：此中通者，何所謂耶？",
        "from": "T26n1536_015:0432c02_12",
        "context_with_next_sentence": true
    },
    {
        "source_sentence": "答：於他心等所有妙智。",
        "from": "T26n1536_015:0432c02_13",
        "context_with_next_sentence": true
    },
    {
        "source_sentence": "云何宿住智證通？",
        "from": "T26n1536_015:0432c03_14",
        "context_with_next_sentence": true
    },
    {
        "source_sentence": "答：能隨憶念過去無量諸宿住事，謂或一生，乃至廣說，是名宿住智證通。",
        "from": "T26n1536_015:0432c03_15",
        "context_with_next_sentence": true
    },
    {
        "source_sentence": "問：此中通者，何所謂耶？",
        "from": "T26n1536_015:0432c05_16",
        "context_with_next_sentence": true
    },
    {
        "source_sentence": "答：於諸宿住所有妙智。",
        "from": "T26n1536_015:0432c06_17",
        "context_with_next_sentence": true
    },
    {
        "source_sentence": "云何死生智證通？",
        "from": "T26n1536_015:0432c06_18",
        "context_with_next_sentence": true
    },
    {
        "source_sentence": "答：如明廣說。",
        "from": "T26n1536_015:0432c07_0",
        "context_with_next_sentence": true
    },
    {
        "source_sentence": "云何漏盡智證通？",
        "from": "T26n1536_015:0432c07_1",
        "context_with_next_sentence": true
    },
    {
        "source_sentence": "答：亦如明廣說。",
        "from": "T26n1536_015:0432c07_2",
        "context_with_next_sentence": true
    },
    {
        "source_sentence": "說一切有部集異門足論第十五",
        "from": "T26n1536_015:0432c09_0",
        "context_with_next_sentence": false
    }
]