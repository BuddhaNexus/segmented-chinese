[
    {
        "source_sentence": "金光明經卷第三",
        "from": "T16n0663_003:0346b12_0",
        "context_with_next_sentence": true
    },
    {
        "source_sentence": "北涼三藏法師曇無讖譯",
        "from": "T16n0663_003:0346b14_0",
        "context_with_next_sentence": true
    },
    {
        "source_sentence": "金光明經散脂鬼神品第十",
        "from": "T16n0663_003:0346b15_0",
        "context_with_next_sentence": true
    },
    {
        "source_sentence": "爾時散脂鬼神大將，及二十八部諸鬼神等，即從座起，偏袒右肩右膝著地，白佛言：「世尊！",
        "from": "T16n0663_003:0346b16_0",
        "context_with_next_sentence": true
    },
    {
        "source_sentence": "是金光明微妙經典，若現在世及未來世，在在處處，若城邑聚落、若山澤空處、若王宮宅，隨是經典所流布處，我當與此二十八部大鬼神等，往至彼所隱蔽其形，隨逐擁護是說法者，消滅諸惡令得安隱；及聽法眾，若男若女童男童女，於是經中乃至得聞一如來名、一菩薩名及此經典首題名字，受持讀誦，我當隨侍宿衛擁護，悉滅其惡令得安隱，及國邑城郭，若王宮殿、舍宅空處，皆亦如是。",
        "from": "T16n0663_003:0346b18_1",
        "context_with_next_sentence": true
    },
    {
        "source_sentence": "世尊！",
        "from": "T16n0663_003:0346b27_2",
        "context_with_next_sentence": true
    },
    {
        "source_sentence": "何因緣故，我名散脂鬼神大將？",
        "from": "T16n0663_003:0346b27_3",
        "context_with_next_sentence": true
    },
    {
        "source_sentence": "唯然世尊，自當證知。",
        "from": "T16n0663_003:0346b28_4",
        "context_with_next_sentence": true
    },
    {
        "source_sentence": "「世尊！",
        "from": "T16n0663_003:0346b28_5",
        "context_with_next_sentence": true
    },
    {
        "source_sentence": "我知一切法一切緣法，了一切法，知法分齊，如法安住一切法如性，於一切法含受一切法。",
        "from": "T16n0663_003:0346b28_6",
        "context_with_next_sentence": true
    },
    {
        "source_sentence": "世尊！",
        "from": "T16n0663_003:0346c02_7",
        "context_with_next_sentence": true
    },
    {
        "source_sentence": "我現見不可思議智光、不可思議智炬、不可思議智行、不可思議智聚、不可思議智境。",
        "from": "T16n0663_003:0346c02_8",
        "context_with_next_sentence": true
    },
    {
        "source_sentence": "世尊！",
        "from": "T16n0663_003:0346c04_9",
        "context_with_next_sentence": true
    },
    {
        "source_sentence": "我於諸法正解正觀，得正分別，正解於緣，正能覺了。",
        "from": "T16n0663_003:0346c04_10",
        "context_with_next_sentence": true
    },
    {
        "source_sentence": "世尊！",
        "from": "T16n0663_003:0346c05_11",
        "context_with_next_sentence": true
    },
    {
        "source_sentence": "以是義故，名散脂大將。",
        "from": "T16n0663_003:0346c05_12",
        "context_with_next_sentence": true
    },
    {
        "source_sentence": "「世尊！",
        "from": "T16n0663_003:0346c06_13",
        "context_with_next_sentence": true
    },
    {
        "source_sentence": "我散脂大將，令說法者莊嚴言辭辯不斷絕，眾味精氣從毛孔入，充益身力心進勇銳，成就不可思議智慧入正憶念，如是等事悉令具足心無疲厭，身受諸樂心得歡喜，以是意故，能為眾生廣說是經。",
        "from": "T16n0663_003:0346c06_14",
        "context_with_next_sentence": true
    },
    {
        "source_sentence": "「若有眾生，於百千佛所種諸善根，說法之人，為是眾生於閻浮提內，廣宣流布是妙經典令不斷絕；無量眾生聞是經已，當得不可思議智聚，攝取不可思議功德之聚，於未來世無量百千劫，人天之中常受快樂，於未來世值遇諸佛，疾得證成阿耨多羅三藐三菩提。",
        "from": "T16n0663_003:0346c11_15",
        "context_with_next_sentence": true
    },
    {
        "source_sentence": "一切眾苦、三惡趣分永滅無餘。",
        "from": "T16n0663_003:0346c17_16",
        "context_with_next_sentence": true
    },
    {
        "source_sentence": "「南無寶華功德海琉璃金山光照如來、應供、正遍知。",
        "from": "T16n0663_003:0346c18_17",
        "context_with_next_sentence": true
    },
    {
        "source_sentence": "南無無量百千億那由他莊嚴其身釋迦如來、應供、正遍知，熾然如是微妙法炬。",
        "from": "T16n0663_003:0346c19_18",
        "context_with_next_sentence": true
    },
    {
        "source_sentence": "南無第一威德成就眾事大功德天。",
        "from": "T16n0663_003:0346c21_19",
        "context_with_next_sentence": true
    },
    {
        "source_sentence": "南無不可思量智慧功德成就大辯天。」",
        "from": "T16n0663_003:0346c22_20",
        "context_with_next_sentence": true
    },
    {
        "source_sentence": "金光明經正論品第十一",
        "from": "T16n0663_003:0346c23_0",
        "context_with_next_sentence": true
    },
    {
        "source_sentence": "爾時佛告地神堅牢：「過去有王名力尊相，其王有子名曰信相，不久當受灌頂之位統領國土。",
        "from": "T16n0663_003:0346c24_0",
        "context_with_next_sentence": true
    },
    {
        "source_sentence": "爾時父王告其大子信相：『世有正論，善治國土。",
        "from": "T16n0663_003:0346c26_1",
        "context_with_next_sentence": true
    },
    {
        "source_sentence": "我於昔時曾為大子，不久亦當紹父王位。",
        "from": "T16n0663_003:0346c27_2",
        "context_with_next_sentence": true
    },
    {
        "source_sentence": "爾時父王持是正論，亦為我說，我以是論於二萬歲善治國土，未曾一念以非法行，於自眷屬情無愛著。』",
        "from": "T16n0663_003:0346c28_3",
        "context_with_next_sentence": true
    },
    {
        "source_sentence": "何等名為治世正論？",
        "from": "T16n0663_003:0347a02_0",
        "context_with_next_sentence": true
    },
    {
        "source_sentence": "「地神！",
        "from": "T16n0663_003:0347a02_1",
        "context_with_next_sentence": true
    },
    {
        "source_sentence": "爾時力尊相王為信相大子，說是偈言：「『我今當說，　　諸王正論，　　為利眾生，　　斷諸疑惑。",
        "from": "T16n0663_003:0347a02_2",
        "context_with_next_sentence": true
    },
    {
        "source_sentence": "　　一切人王、　　諸天天王，　　應當歡喜，　　合掌諦聽。",
        "from": "T16n0663_003:0347a05_3",
        "context_with_next_sentence": true
    },
    {
        "source_sentence": "　　諸王和合，　　集金剛山，　　護世四鎮，　　起問梵王：　「大師梵尊，　　天中自在，　　能除疑惑，　　當為我斷。",
        "from": "T16n0663_003:0347a06_4",
        "context_with_next_sentence": true
    },
    {
        "source_sentence": "　　云何是人，　　得名為天？",
        "from": "T16n0663_003:0347a09_5",
        "context_with_next_sentence": true
    },
    {
        "source_sentence": "　　云何人王，　　復名天子？",
        "from": "T16n0663_003:0347a10_0",
        "context_with_next_sentence": true
    },
    {
        "source_sentence": "　　生在人中，　　處王宮殿，　　正法治世，　　而名為天？」",
        "from": "T16n0663_003:0347a10_1",
        "context_with_next_sentence": true
    },
    {
        "source_sentence": "　　護世四王，　　問是事已，　　時梵尊師，　　即說偈言：　　「汝今雖以，　　此義問我，　　我要當為，　　一切眾生，　　敷揚宣暢，　　第一勝論。",
        "from": "T16n0663_003:0347a12_0",
        "context_with_next_sentence": true
    },
    {
        "source_sentence": "　　因集業故，　　生於人中，　　王領國土，　　故稱人王。",
        "from": "T16n0663_003:0347a15_1",
        "context_with_next_sentence": true
    },
    {
        "source_sentence": "　　處在胎中，　　諸天守護，　　或先守護，　　然後入胎；　　雖在人中，　　生為人王，　　以天護故，　　復稱天子。",
        "from": "T16n0663_003:0347a16_2",
        "context_with_next_sentence": true
    },
    {
        "source_sentence": "　　三十三天，　　各以己德，　　分與是人，　　故稱天子。",
        "from": "T16n0663_003:0347a19_3",
        "context_with_next_sentence": true
    },
    {
        "source_sentence": "　　神力所加，　　故得自在；　　遠離惡法，　　遮令不起；　　安住善法，　　修令增廣；　　能令眾生，　　多生天上。",
        "from": "T16n0663_003:0347a20_4",
        "context_with_next_sentence": true
    },
    {
        "source_sentence": "　　半名人王，　　亦名執樂，　　羅剎魁膾，　　能遮諸惡；　　亦名父母，　　教誨修善。",
        "from": "T16n0663_003:0347a23_5",
        "context_with_next_sentence": true
    },
    {
        "source_sentence": "　　示現果報，　　諸天所護；　　善惡諸業，　　現在未來，　　現受果報，　　諸天所護；　　若有惡事，　　縱而不問，　　不治其罪，　　不以正教，　　捨遠善法，　　增長惡趣，　　故使國中，　　多諸姦鬪，　　三十三天，　　各生瞋恨，　　由其國王，　　縱惡不治。",
        "from": "T16n0663_003:0347a25_6",
        "context_with_next_sentence": true
    },
    {
        "source_sentence": "　　壞國正法，　　姦詐熾盛；　　他方怨敵，　　競來侵掠；　　自家所有，　　錢財珍寶，　　諸惡盜賊，　　共來劫奪。",
        "from": "T16n0663_003:0347b02_7",
        "context_with_next_sentence": true
    },
    {
        "source_sentence": "　　如法治世，　　不行是事；　　若行是者，　　其國殄滅。",
        "from": "T16n0663_003:0347b05_0",
        "context_with_next_sentence": true
    },
    {
        "source_sentence": "　　譬如狂象，　　踏蓮花池，　　暴風卒起，　　屢降惡雨，　　惡星數出，　　日月無光，　　五穀果實，　　咸不滋茂；　　由王捨正，　　使國饑饉，　　天於宮殿，　　悉懷愁惱，　　由王暴虐，　　不修善事。」",
        "from": "T16n0663_003:0347b06_1",
        "context_with_next_sentence": true
    },
    {
        "source_sentence": "　　是諸天王，　　各相謂言：　　「是王行惡，　　與惡為伴。",
        "from": "T16n0663_003:0347b11_0",
        "context_with_next_sentence": true
    },
    {
        "source_sentence": "　　以造惡故，　　速得天瞋；　　以天瞋故，　　不久國敗，　　非法兵仗、　　姦詐鬪訟、　　疾疫惡病，　　集其國土。」",
        "from": "T16n0663_003:0347b12_1",
        "context_with_next_sentence": true
    },
    {
        "source_sentence": "　　諸天即便，　　捨離是王，　　令其國敗，　　生大愁惱。",
        "from": "T16n0663_003:0347b15_0",
        "context_with_next_sentence": true
    },
    {
        "source_sentence": "　　兄弟姊妹、　　眷屬妻子，　　孤迸流離，　　身亦滅亡；　　流星數墮、　　二日並現；　　他方惡賊，　　侵掠其土；　　人民飢餓，　　多諸疾疫；　　所重大臣，　　捨離薨亡；　　象馬車乘，　　一念喪滅；　　諸家財產，　　國土所有，　　互相劫奪，　　刀兵而死；　　五星諸宿，　　違失常度；　　諸惡疾疫，　　流遍其國；　　諸受寵祿，　　所任大臣，　　及諸群僚，　　專行非法，　　如是行惡，　　偏受恩遇，　　修善法者，　　日日衰滅；　　於行惡者，　　而生恭敬，　　見修善者，　　心不顧錄。",
        "from": "T16n0663_003:0347b16_1",
        "context_with_next_sentence": true
    },
    {
        "source_sentence": "　　故使世間，　　三異並起，　　星宿失度，　　降暴風雨，　　破壞甘露、　　無上正法、　　眾生等類，　　及以地肥；　　恭敬弊惡，　　毀諸善人，　　故天降雹、　　飢餓疫病；　　穀米果實，　　滋味衰減；　　多病眾生，　　充滿其國；　　甘美盛果，　　日日損減；　　苦澁惡味，　　隨時增長。",
        "from": "T16n0663_003:0347b27_2",
        "context_with_next_sentence": true
    },
    {
        "source_sentence": "　　本所遊戲，　　可愛之處，　　悉皆枯悴，　　無可樂者；　　眾生所食，　　精妙上味，　　漸漸損減；　　食無肥膚，　　顏貌醜陋，　　氣力衰微；　　凡所食噉，　　不知厭足；　　力精勇猛　　悉滅無有；　　嬾惰懈怠，　　充滿其國；　　多有病苦，　　逼切其身；　　惡星變動，　　羅剎亂行。",
        "from": "T16n0663_003:0347c05_3",
        "context_with_next_sentence": true
    },
    {
        "source_sentence": "　　若有人王，　　行於非法，　　增長惡伴，　　損人天道，　　於三有中，　　多受苦惱，　　起如是等，　　無量惡事，　　皆由人王，　　愛著眷屬，　　縱之造惡，　　捨而不治。",
        "from": "T16n0663_003:0347c12_0",
        "context_with_next_sentence": true
    },
    {
        "source_sentence": "　　若為諸天，　　所護生者，　　如是人王，　　終不為是。",
        "from": "T16n0663_003:0347c16_0",
        "context_with_next_sentence": true
    },
    {
        "source_sentence": "　　有行善者，　　得生天中；　　行不善者，　　墮在三塗；　　三十三天，　　皆生焦熱。",
        "from": "T16n0663_003:0347c17_1",
        "context_with_next_sentence": true
    },
    {
        "source_sentence": "　　由王縱惡，　　捨而不治，　　違逆諸天，　　及父母勅，　　不能正治，　　則非孝子；　　起諸姦惡，　　壞國土者，　　不應縱捨，　　當正治罪。",
        "from": "T16n0663_003:0347c19_2",
        "context_with_next_sentence": true
    },
    {
        "source_sentence": "　　是故諸天，　　護持是王，　　以滅惡法，　　修習善故，　　現世正治，　　得增王位，　　應各為說，　　善不善業，　　能示因果，　　故得為王。",
        "from": "T16n0663_003:0347c22_3",
        "context_with_next_sentence": true
    },
    {
        "source_sentence": "　　諸天護持，　　隣王佐助，　　為自為他，　　修正治國；　　有壞國者，　　應當正教，　　為命及國，　　修行正法，　　不應行惡，　　惡不應縱，　　所有餘事，　　不能壞國。",
        "from": "T16n0663_003:0347c26_0",
        "context_with_next_sentence": true
    },
    {
        "source_sentence": "　　要因多姦，　　然後傾敗，　　若起多姦，　　壞於國土。",
        "from": "T16n0663_003:0348a01_0",
        "context_with_next_sentence": true
    },
    {
        "source_sentence": "　　譬如大象，　　壞蓮華池；　　怨恨諸天，　　故天生惱，　　起諸惡事，　　彌滿其國。",
        "from": "T16n0663_003:0348a02_1",
        "context_with_next_sentence": true
    },
    {
        "source_sentence": "　　是故應隨，　　正法治世，　　以善化國，　　不順非法；　　寧捨身命，　　不愛眷屬，　　於親非親，　　心常平等：　　視親非親，　　和合為一。",
        "from": "T16n0663_003:0348a04_2",
        "context_with_next_sentence": true
    },
    {
        "source_sentence": "　　正行名稱，　　流布三界，　　正法治國，　　人多行善；　　常以善心，　　仰瞻國王，　　能令天眾，　　具足充滿；　　是故正治，　　名為人王。",
        "from": "T16n0663_003:0348a07_3",
        "context_with_next_sentence": true
    },
    {
        "source_sentence": "　　一切諸天，　　愛護人王，　　猶如父母，　　擁護其子；　　故令日月，　　五星諸宿，　　隨其分齊，　　不失常度；　　風雨隨時，　　無諸災禍，　　令國豐實，　　安樂熾盛，　　增益人民，　　諸天之眾。",
        "from": "T16n0663_003:0348a11_0",
        "context_with_next_sentence": true
    },
    {
        "source_sentence": "　　以是因緣，　　諸人王等，　　寧捨身命，　　不應為惡，　　不應捨離，　　正法珍寶。",
        "from": "T16n0663_003:0348a15_1",
        "context_with_next_sentence": true
    },
    {
        "source_sentence": "　　由正法寶，　　世人受樂，　　常當親近，　　修正法者，　　聚集功德，　　莊嚴其身；　　於自眷屬，　　常知止足；　　當遠惡人，　　修治正法；　　安止眾生，　　於諸善法，　　教勅防護，　　令離不善。",
        "from": "T16n0663_003:0348a17_2",
        "context_with_next_sentence": true
    },
    {
        "source_sentence": "　　是故國土，　　安隱豐樂，　　是王亦得，　　威德具足。",
        "from": "T16n0663_003:0348a22_3",
        "context_with_next_sentence": true
    },
    {
        "source_sentence": "　　隨諸人民，　　所行惡法，　　應當調伏，　　如法教詔，　　是王當得，　　好名善譽，　　善能攝護，　　安樂眾生。』」",
        "from": "T16n0663_003:0348a23_4",
        "context_with_next_sentence": true
    },
    {
        "source_sentence": "金光明經善集品第十二",
        "from": "T16n0663_003:0348a27_0",
        "context_with_next_sentence": true
    },
    {
        "source_sentence": "爾時如來復為地神，說往昔因緣，而作偈言：「我昔曾為，　　轉輪聖王，　　捨四大地，　及以大海；　　又於是時，　　以四天下，　滿中珍寶，　　奉上諸佛。",
        "from": "T16n0663_003:0348a28_0",
        "context_with_next_sentence": true
    },
    {
        "source_sentence": "　　凡所布施，　皆捨所重，　　不見可愛，　　而不捨者。",
        "from": "T16n0663_003:0348b03_1",
        "context_with_next_sentence": true
    },
    {
        "source_sentence": "　於過去世，　　無數劫中，　　求正法故，　常捨身命。",
        "from": "T16n0663_003:0348b05_0",
        "context_with_next_sentence": true
    },
    {
        "source_sentence": "　　又過去世，　　不可議劫，　有佛世尊，　　名曰寶勝。",
        "from": "T16n0663_003:0348b06_1",
        "context_with_next_sentence": true
    },
    {
        "source_sentence": "　　其佛世尊，　般涅槃後，　　時有聖王，　　名曰善集，　於四天下，　　而得自在，　　治正之勢，　盡大海際。",
        "from": "T16n0663_003:0348b07_2",
        "context_with_next_sentence": true
    },
    {
        "source_sentence": "　　其王有城，　　名水音尊，　於其城中，　　止住治化。",
        "from": "T16n0663_003:0348b10_3",
        "context_with_next_sentence": true
    },
    {
        "source_sentence": "　　夜睡夢中，　聞佛功德，　　及見比丘，　　名曰寶冥，　善能宣暢，　　如來正法，　　所謂金光，　微妙經典，　　明如日中，　　悉能遍照。",
        "from": "T16n0663_003:0348b11_4",
        "context_with_next_sentence": true
    },
    {
        "source_sentence": "　是轉輪王，　　夢是事已，　　即尋覺寤，　心喜遍身，　　即出宮殿，　　至僧坊所，　供養恭敬，　　諸大聖眾，　　問諸大德：『是大眾中，　　頗有比丘，　　名曰寶冥，　成就一切，　　諸功德不？』",
        "from": "T16n0663_003:0348b15_0",
        "context_with_next_sentence": true
    },
    {
        "source_sentence": "　　爾時寶冥，　在一窟中，　　安坐不動，　　思惟正念，　讀誦如是，　　金光明經。",
        "from": "T16n0663_003:0348b19_1",
        "context_with_next_sentence": true
    },
    {
        "source_sentence": "　　時有比丘，　即將是王，　　至其所止，　　到寶冥所。",
        "from": "T16n0663_003:0348b21_2",
        "context_with_next_sentence": true
    },
    {
        "source_sentence": "　時此寶冥，　　故在窟中，　　形貌殊特，　威德熾然。",
        "from": "T16n0663_003:0348b23_0",
        "context_with_next_sentence": true
    },
    {
        "source_sentence": "　　即示王言：　　『是窟中者，　即是所問，　　寶冥比丘。",
        "from": "T16n0663_003:0348b24_1",
        "context_with_next_sentence": true
    },
    {
        "source_sentence": "　　能持甚深，　諸佛所行，　　名金光明，　　諸經之王。』",
        "from": "T16n0663_003:0348b25_2",
        "context_with_next_sentence": true
    },
    {
        "source_sentence": "　時善集王，　　即尋禮敬，　　寶冥比丘，　作如是言：　　『面如滿月，　　威德熾然，　惟願為我，　　敷演宣說，　　是金光明，　諸經之王。』",
        "from": "T16n0663_003:0348b27_0",
        "context_with_next_sentence": true
    },
    {
        "source_sentence": "　　時寶冥尊，　　即受王請，　許為宣說，　　是金光明。",
        "from": "T16n0663_003:0348c01_1",
        "context_with_next_sentence": true
    },
    {
        "source_sentence": "　　三千大千，　世界諸天，　　知當說法，　　悉生歡喜，　於淨微妙，　　鮮絜之處，　　種種珍寶，　廁填其地，　　上妙香水，　　持用灑之；　散諸好華，　　遍滿其處。",
        "from": "T16n0663_003:0348c02_2",
        "context_with_next_sentence": true
    },
    {
        "source_sentence": "　　王於是時，　自敷法座，　　懸繒幡蓋，　　寶飾交絡，　種種微妙，　　殊特末香，　　悉以奉散，　大法高座。",
        "from": "T16n0663_003:0348c06_3",
        "context_with_next_sentence": true
    },
    {
        "source_sentence": "　　一切諸天、　　龍及鬼神、　摩睺羅伽、　　緊那羅等，　　即雨天上，　曼陀羅華，　　遍散法座，　　滿其處所；　不可思議，　　百千萬億，　　那由他等，　無量諸天，　　一時俱來，　　集說法所。",
        "from": "T16n0663_003:0348c09_4",
        "context_with_next_sentence": true
    },
    {
        "source_sentence": "　是時寶冥，　　尋從窟出，　　諸天即時，　以娑羅華，　　供養奉散，　　寶冥比丘。",
        "from": "T16n0663_003:0348c14_0",
        "context_with_next_sentence": true
    },
    {
        "source_sentence": "　是時寶冥，　　淨洗身體，　　著淨妙衣，　至法座所，　　合掌敬禮，　　是法高座；　一切天王，　　及諸天人，　　雨曼陀羅、　大曼陀羅、　　摩訶曼殊、　　眾妙寶華，　無量百千，　　種種妓樂，　　於虛空中，　不鼓自鳴。",
        "from": "T16n0663_003:0348c16_0",
        "context_with_next_sentence": true
    },
    {
        "source_sentence": "　　寶冥比丘，　　能說法者，　尋上高座，　　結跏趺坐，　　即念十方，　不可思議，　　無量千億，　　諸佛世尊，　於諸眾生，　　興大悲心；　　及善集王，　所得王領，　　盡一日月，　　所照之處。",
        "from": "T16n0663_003:0348c21_1",
        "context_with_next_sentence": true
    },
    {
        "source_sentence": "　時說法者，　　即尋為王，　　敷揚宣說，　是妙經典。",
        "from": "T16n0663_003:0348c26_0",
        "context_with_next_sentence": true
    },
    {
        "source_sentence": "　　是時大王，　　為聞法故，　於比丘前，　　合掌而立，　　聞於正法，　讚言善哉，　　其心悲悼，　　涕淚交流；　尋復踊悅，　　心意熙怡，　　為欲供養，　此經典故，　　爾時即提，　　如意珠王，　為諸眾生，　　發大誓願：　　『願於今日，　此閻浮提，　　悉雨無量，　　種種珍異，　瑰琦七寶，　　及妙瓔珞，　　以是因緣，　悉令無量，　　一切眾生，　　皆受快樂。』",
        "from": "T16n0663_003:0348c27_1",
        "context_with_next_sentence": true
    },
    {
        "source_sentence": "　即於爾時，　　尋雨七寶，　　及諸寶飾，　天冠耳璫、　　種種瓔珞、　　甘饌寶座，　悉皆充滿，　　遍四天下。",
        "from": "T16n0663_003:0349a07_0",
        "context_with_next_sentence": true
    },
    {
        "source_sentence": "　　時王善集，　即持如是，　　滿四天下，　　無量七寶，　於寶勝佛，　　遺法之中，　　以用布施，　供養三寶。",
        "from": "T16n0663_003:0349a09_1",
        "context_with_next_sentence": true
    },
    {
        "source_sentence": "　　爾時為王，　　說法比丘，　於今現在，　　阿閦佛是；　　時善集王，　聽受法者，　　今則我身，　　釋迦文是。",
        "from": "T16n0663_003:0349a12_2",
        "context_with_next_sentence": true
    },
    {
        "source_sentence": "　我於爾時，　　捨此大地，　　滿四天下，　珍寶布施，　　得聞如是，　　金光明經；　聞是經已，　　一稱善哉，　　以此善根，　業因緣故，　　身得金色，　　百福莊嚴，　常為無量，　　百千萬億，　　眾生等類，　之所樂見；　　既得見已，　　無有厭足。",
        "from": "T16n0663_003:0349a15_0",
        "context_with_next_sentence": true
    },
    {
        "source_sentence": "　過去九十，　　九億千劫，　　常得作於，　轉輪聖王；　　亦於無量，　　百千劫中，　常得王領，　　諸小國土；　　不可思議，　劫中常作，　　釋提桓因，　　及淨梵王；　復得值遇，　　十力世尊，　　其數無量，　不可稱計；　　所得功德，　　無量無邊，　皆由聞經，　　及稱善哉。",
        "from": "T16n0663_003:0349a21_0",
        "context_with_next_sentence": true
    },
    {
        "source_sentence": "　　如我所願，　成就菩提，　　正法之身，　　我今已得。」",
        "from": "T16n0663_003:0349a27_1",
        "context_with_next_sentence": true
    },
    {
        "source_sentence": "金光明經鬼神品第十三",
        "from": "T16n0663_003:0349a29_0",
        "context_with_next_sentence": true
    },
    {
        "source_sentence": "佛告功德天：「若有善男子、善女人，欲以不可思議妙供養具供養過去未來現在諸佛世尊，及欲得知三世諸佛甚深行處，是人應當必定至心，隨有是經流布之處，若城邑村落舍宅空處，正念不亂，至心聽是微妙經典。」",
        "from": "T16n0663_003:0349b01_0",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「若欲供養，　　一切諸佛，　　欲知三世，　諸佛行處，　　應當往彼，　　城邑聚落，　有是經處，　　至心聽受，　　是妙經典。",
        "from": "T16n0663_003:0349b06_1",
        "context_with_next_sentence": true
    },
    {
        "source_sentence": "　不可思議，　　功德大海，　　無量無邊；　能令一切，　　眾生解脫，　　度無量苦，　諸有大海。",
        "from": "T16n0663_003:0349b10_0",
        "context_with_next_sentence": true
    },
    {
        "source_sentence": "　　是經甚深，　　初中後善，　不可得說，　　譬喻為比；　　假使恒沙、　大地微塵、　　大海諸水、　　一切諸山，　如是等物，　　不得為喻。",
        "from": "T16n0663_003:0349b12_1",
        "context_with_next_sentence": true
    },
    {
        "source_sentence": "　　若入是經，　即入法性，　　如深法性，　　安住其中，　即於是典，　　金光明中，　　而得見我，　釋迦牟尼。",
        "from": "T16n0663_003:0349b15_2",
        "context_with_next_sentence": true
    },
    {
        "source_sentence": "　　不可思議，　　阿僧祇劫，　生天人中，　　常受快樂，　　以能信解，　聽是經故。",
        "from": "T16n0663_003:0349b18_3",
        "context_with_next_sentence": true
    },
    {
        "source_sentence": "　　如是無量，　　不可思議，　功德福聚，　　悉已得之。",
        "from": "T16n0663_003:0349b20_4",
        "context_with_next_sentence": true
    },
    {
        "source_sentence": "　　隨所至處，　若百由旬，　　滿中盛火，　　應從中過；　若至聚落，　　阿蘭若處，　　到法會所，　至心聽受，　　聽是經故，　　惡夢蠱道、　五星諸宿、　　變異災禍，　　一切惡事，　消滅無餘。",
        "from": "T16n0663_003:0349b21_5",
        "context_with_next_sentence": true
    },
    {
        "source_sentence": "　　於說法處、　　蓮華座上，　說是經典，　　書寫讀誦，　　是說法者，　若下法座，　　爾時大眾，　　猶見坐處，　故有說者，　　或佛世尊，　　或見佛像、　菩薩色像、　　普賢菩薩、　　文殊師利、　彌勒大士，　　及諸形像；　　見如是等，　種種事已，　　尋復滅盡，　　如前無異。",
        "from": "T16n0663_003:0349b26_6",
        "context_with_next_sentence": true
    },
    {
        "source_sentence": "　成就如是，　　諸功德已，　　而為諸佛，　之所讚歎；　　威德相貌，　　無量無邊；　有大名稱，　　能却怨家；　　他方盜賊，　能令退散；　　勇捍多力，　　能破強敵；　惡夢惱心，　　無量惡業，　　如是惡事，　皆悉寂滅。",
        "from": "T16n0663_003:0349c04_0",
        "context_with_next_sentence": true
    },
    {
        "source_sentence": "　　若入軍陣，　　常能勝他；　名聞流布，　　遍閻浮提；　　亦能摧伏，　一切怨敵；　　遠離諸惡，　　修習諸善；　入陣得勝，　　心常歡喜。",
        "from": "T16n0663_003:0349c09_1",
        "context_with_next_sentence": true
    },
    {
        "source_sentence": "　　大梵天王、　三十三天、　　護世四王、　　金剛密迹、　鬼神諸王、　　散脂大將、　　禪那英鬼，　及緊那羅、　　阿耨達龍、　　娑竭羅王、　阿脩羅王、　　迦樓羅王、　　大辯天神、　及功德天，　　如是上首，　　諸天神等，　常當供養，　　是聽法者，　　生不思議，　法塔之想；　　眾生見者，　　恭敬歡喜，　諸天王等，　　亦各思惟，　　而相謂言：『令是眾生，　　無量威德，　　皆悉成就。』",
        "from": "T16n0663_003:0349c12_2",
        "context_with_next_sentence": true
    },
    {
        "source_sentence": "　若能來至，　　是法會所，　　如是之人，　成上善根；　　若有聽是，　　甚深經典，　故嚴出往，　　法會之處，　　心生不可，　思議正信，　　供養恭敬，　　無上法塔；　如是大悲，　　利益眾生，　　即是無量，　深法寶器，　　能入甚深，　　無上法性。",
        "from": "T16n0663_003:0349c22_0",
        "context_with_next_sentence": true
    },
    {
        "source_sentence": "　由以淨心，　　聽是經典，　　如是之人，　悉已供養，　　過去無量，　　百千諸佛；　以是善根，　　無量因緣，　　應當聽受，　是金光明。",
        "from": "T16n0663_003:0349c28_0",
        "context_with_next_sentence": true
    },
    {
        "source_sentence": "　　如是眾生，　　常為無量，　諸天神王，　　之所愛護，　　大辯功德、　護世四王、　　無量鬼神，　　及諸力士，　晝夜精進，　　擁護四方，　　令無災禍，　永離諸苦。",
        "from": "T16n0663_003:0350a02_1",
        "context_with_next_sentence": true
    },
    {
        "source_sentence": "　　釋提桓因，　　及日月天、　閻摩羅王、　　風水諸神、　　違馱天神，　及毘紐天、　　大辯天神，　　及自在天、　火神等神，　　大力勇猛，　　常護世間，　晝夜不離。",
        "from": "T16n0663_003:0350a06_2",
        "context_with_next_sentence": true
    },
    {
        "source_sentence": "　　大力鬼王、　　那羅延等，　摩醯首羅、　　二十八部、　　諸鬼神等，　散脂為首，　　百千鬼神，　　神足大力，　擁護是等，　　令不怖畏。",
        "from": "T16n0663_003:0350a10_3",
        "context_with_next_sentence": true
    },
    {
        "source_sentence": "　　金剛密迹、　大鬼神王，　　及其眷屬，　　五百徒黨，　一切皆是，　　大菩薩等，　　亦悉擁護，　聽是經者。",
        "from": "T16n0663_003:0350a13_4",
        "context_with_next_sentence": true
    },
    {
        "source_sentence": "　　摩尼跋陀、　　大鬼神王、　富那跋陀，　　及金毘羅、　　阿羅婆帝、　賓頭盧伽、　　黃頭大神，　　一一諸神，　各有五百，　　眷屬鬼神，　　亦常擁護，　聽是經者。",
        "from": "T16n0663_003:0350a16_5",
        "context_with_next_sentence": true
    },
    {
        "source_sentence": "　　質多斯那、　　阿脩羅王，　及乾闥婆、　　那羅羅闍、　　祁那娑婆、　摩尼乾陀，　　及尼揵陀、　　主雨大神、　大飲食神、　　摩訶伽吒、　　金色髮神、　半祁鬼神，　　及半攴羅、　　車鉢羅婆、　有大威德，　　婆那利神、　　曇摩跋羅、　摩竭婆羅、　　針髮鬼神、　　繡利蜜多、　勒那翅奢、　　摩訶婆那，　　及軍陀遮、　劍摩舍帝，　　復有大神，　　奢羅蜜帝、　醯摩跋陀、　　薩多琦梨、　　多醯波醯、　阿伽跋羅、　　支羅摩伽、　　央掘摩羅，　如是等神，　　皆有無量，　　神足大力，　常勤擁護，　　聽受如是，　　微妙經者。",
        "from": "T16n0663_003:0350a20_6",
        "context_with_next_sentence": true
    },
    {
        "source_sentence": "　阿耨達龍、　　娑伽羅王、　　目真隣王、　伊羅鉢王、　　難陀龍王、　　跋難陀王、　有如是等，　　百千龍王，　　以大神力，　常來擁護，　　聽是經者，　　晝夜不離。",
        "from": "T16n0663_003:0350b04_0",
        "context_with_next_sentence": true
    },
    {
        "source_sentence": "　波利羅睺、　　阿脩羅王、　　毘摩質多，　及以茂脂、　　睒摩利子、　　波訶梨子、　佉羅騫陀，　　及以揵陀，　　是等皆是，　阿脩羅王，　　有大神力，　　常來擁護，　聽是經者，　　晝夜不離。",
        "from": "T16n0663_003:0350b08_0",
        "context_with_next_sentence": true
    },
    {
        "source_sentence": "　　訶利帝南、　鬼子母等、　　及五百神，　　常來擁護，　聽是經者，　　若睡若寤。",
        "from": "T16n0663_003:0350b12_1",
        "context_with_next_sentence": true
    },
    {
        "source_sentence": "　　旃陀旃陀、　利大鬼神、　　女等鳩羅、　　鳩羅檀提，　噉人精氣，　　如是等神，　　皆有大力，　常勤擁護，　　十方世界，　　受持經者。",
        "from": "T16n0663_003:0350b14_2",
        "context_with_next_sentence": true
    },
    {
        "source_sentence": "　大辯天等，　　無量天女，　　功德天等，　各與眷屬，　　地神堅牢，　　種植園林，　果實大神，　　如是諸神，　　心生歡喜，　悉來擁護，　　愛樂親近，　　是經典者。",
        "from": "T16n0663_003:0350b18_0",
        "context_with_next_sentence": true
    },
    {
        "source_sentence": "　於諸眾生，　　增命色力，　　功德威貌，　莊嚴倍常；　　五星諸宿、　　變異災怪，　皆悉能滅，　　無有遺餘；　　夜臥惡夢，　寤則憂悴，　　如是惡事，　　皆悉滅盡。",
        "from": "T16n0663_003:0350b22_0",
        "context_with_next_sentence": true
    },
    {
        "source_sentence": "　地神大力，　　勢分甚深，　　是經力故，　能變其味；　　如是大地，　　至金剛際，　厚十六萬，　　八千由旬，　　其中氣味，　無不遍有，　　悉令涌出，　　潤益眾生。",
        "from": "T16n0663_003:0350b26_0",
        "context_with_next_sentence": true
    },
    {
        "source_sentence": "　是經力故，　　能令地味，　　悉出地上，　厚百由旬，　　亦令諸天，　　大得精氣，　充益身力，　　歡喜快樂。",
        "from": "T16n0663_003:0350c01_0",
        "context_with_next_sentence": true
    },
    {
        "source_sentence": "　　閻浮提內，　所有諸神，　　心生歡喜，　　受樂無量；　是經力故，　　諸天歡喜，　　百穀果實，　皆悉滋茂，　　園苑叢林，　　其華開敷，　香氣馝馚，　　充溢彌滿；　　百草樹木，　生長端直，　　其體柔軟，　　無有斜戾。",
        "from": "T16n0663_003:0350c03_1",
        "context_with_next_sentence": true
    },
    {
        "source_sentence": "　閻浮提內，　　所有龍女，　　其數無量，　不可思議，　　心生歡喜，　　踊躍無量，　在在處處，　　莊嚴華池，　　於其池中，　生種種華：　　優鉢羅華、　　波頭摩華、　拘物頭華、　　分陀利華；　　於自宮殿，　除諸雲霧，　　令虛空中，　　無有塵翳，　諸方清徹，　　淨潔明了；　　日王赫焰，　放千光明，　　歡喜踊躍，　　照諸闇蔽。",
        "from": "T16n0663_003:0350c09_0",
        "context_with_next_sentence": true
    },
    {
        "source_sentence": "　閻浮檀金，　　以為宮殿，　　止住其中，　威德無量。",
        "from": "T16n0663_003:0350c17_0",
        "context_with_next_sentence": true
    },
    {
        "source_sentence": "　　日之天子，　　及以月天，　聞是經故，　　精氣充實。",
        "from": "T16n0663_003:0350c18_1",
        "context_with_next_sentence": true
    },
    {
        "source_sentence": "　　是日天子，　出閻浮提，　　心生歡喜，　　放於無量，　光明明網，　　遍照諸方；　　即於出時，　放大光網，　　開敷種種，　　諸池蓮華。",
        "from": "T16n0663_003:0350c19_2",
        "context_with_next_sentence": true
    },
    {
        "source_sentence": "　閻浮提內，　　無量果實，　　隨時成熟，　飽諸眾生。",
        "from": "T16n0663_003:0350c23_0",
        "context_with_next_sentence": true
    },
    {
        "source_sentence": "　　是時日月，　　所照殊勝；　星宿正行，　　不失度數；　　風雨隨時，　豐實熾盛；　　多饒財寶，　　無所乏少。",
        "from": "T16n0663_003:0350c24_1",
        "context_with_next_sentence": true
    },
    {
        "source_sentence": "　是金光明，　　微妙經典，　　隨所流布，　讀誦之處，　　其國土境，　　即得增益，　如上所說，　　無量功德。」",
        "from": "T16n0663_003:0350c27_0",
        "context_with_next_sentence": true
    },
    {
        "source_sentence": "金光明經授記品第十四",
        "from": "T16n0663_003:0351a01_0",
        "context_with_next_sentence": true
    },
    {
        "source_sentence": "爾時如來，將欲為是信相菩薩及其二子銀相、銀光，授阿耨多羅三藐三菩提記。",
        "from": "T16n0663_003:0351a02_0",
        "context_with_next_sentence": true
    },
    {
        "source_sentence": "是時即有十千天子，威德熾王而為上首，俱從忉利來至佛所，頂禮佛足却坐一面。",
        "from": "T16n0663_003:0351a03_1",
        "context_with_next_sentence": true
    },
    {
        "source_sentence": "爾時佛告信相菩薩：「汝於來世，過無量無邊百千萬億不可稱計那由他劫，金照世界，當成阿耨多羅三藐三菩提，號金寶蓋山王如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T16n0663_003:0351a05_2",
        "context_with_next_sentence": true
    },
    {
        "source_sentence": "乃至是佛般涅槃後，正法像法皆滅盡已，長子銀相，當於是界次補佛處，世界爾時轉名淨幢，佛名閻浮檀金幢光照明如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T16n0663_003:0351a10_3",
        "context_with_next_sentence": true
    },
    {
        "source_sentence": "乃至是佛般涅槃後，正法像法悉滅盡已，次子銀光，復於是後次補佛處，世界名字如本不異，佛號曰金光照如來、應供、正遍知、明行足、善逝、世間解、無上士、調御丈夫、天人師、佛、世尊。」",
        "from": "T16n0663_003:0351a14_4",
        "context_with_next_sentence": true
    },
    {
        "source_sentence": "是十千天子，聞三大士得受記莂，復聞如是金光明經，聞已歡喜生殷重心，心無垢累如淨琉璃，清淨無礙猶如虛空。",
        "from": "T16n0663_003:0351a18_5",
        "context_with_next_sentence": true
    },
    {
        "source_sentence": "爾時如來，知是十千天子善根成熟，即便與授菩提道記：「汝等天子！",
        "from": "T16n0663_003:0351a21_6",
        "context_with_next_sentence": true
    },
    {
        "source_sentence": "於當來世，過阿僧祇百千萬億那由他劫，於是世界，當成阿耨多羅三藐三菩提，同共一家一姓一名，號曰青目優鉢羅華香山如來、應供、正遍知、明行足、善逝、世間解、無上士、調御丈夫、天人師、佛、世尊，如是次第出現於世，凡一萬佛。」",
        "from": "T16n0663_003:0351a23_7",
        "context_with_next_sentence": true
    },
    {
        "source_sentence": "爾時道場菩提樹神，名等增益，白佛言：「世尊！",
        "from": "T16n0663_003:0351a28_8",
        "context_with_next_sentence": true
    },
    {
        "source_sentence": "是十千天子，於忉利宮為聽法故故來集此，云何如來便與授記？",
        "from": "T16n0663_003:0351a29_9",
        "context_with_next_sentence": true
    },
    {
        "source_sentence": "世尊！",
        "from": "T16n0663_003:0351b02_10",
        "context_with_next_sentence": true
    },
    {
        "source_sentence": "我未曾聞是諸天子修行具足六波羅蜜，亦未曾聞捨於手足頭目髓腦、所愛妻子財寶穀帛、金銀琉璃硨磲碼碯、真珠珊瑚珂貝璧玉、甘饌飲食衣服臥具、病瘦醫藥象馬車乘、殿堂屋宅園林泉池奴婢僕使，如餘無量百千菩薩，以種種資生供養之具，恭敬供養過去無量百千萬億那由他等諸佛世尊。",
        "from": "T16n0663_003:0351b02_11",
        "context_with_next_sentence": true
    },
    {
        "source_sentence": "如是菩薩於未來世，亦捨無量所重之物，頭目髓腦所愛妻子財寶穀帛乃至僕使，次第修行，成就具足六波羅蜜，成就是已備修苦行，動經無量無邊劫數，然後方得受菩提記。",
        "from": "T16n0663_003:0351b09_12",
        "context_with_next_sentence": true
    },
    {
        "source_sentence": "世尊！",
        "from": "T16n0663_003:0351b13_13",
        "context_with_next_sentence": true
    },
    {
        "source_sentence": "是天子等何因何緣，修行何等勝妙善根，從彼天來暫得聞法便得受記？",
        "from": "T16n0663_003:0351b13_14",
        "context_with_next_sentence": true
    },
    {
        "source_sentence": "惟願世尊，為我解說斷我疑網。」",
        "from": "T16n0663_003:0351b15_15",
        "context_with_next_sentence": true
    },
    {
        "source_sentence": "爾時佛告樹神：「善女天！",
        "from": "T16n0663_003:0351b16_16",
        "context_with_next_sentence": true
    },
    {
        "source_sentence": "皆有因緣，有妙善根，以隨相修。",
        "from": "T16n0663_003:0351b16_17",
        "context_with_next_sentence": true
    },
    {
        "source_sentence": "何以故？",
        "from": "T16n0663_003:0351b17_18",
        "context_with_next_sentence": true
    },
    {
        "source_sentence": "以是天子於所住處捨五欲樂，故來聽是《金光明經》，既聞法已，於是經中淨心殷重如說修行，復得聞此三大菩薩受於記莂，亦以過去本昔發心誓願因緣，是故我今皆與受記，於未來世，當成阿耨多羅三藐三菩提。」",
        "from": "T16n0663_003:0351b17_19",
        "context_with_next_sentence": true
    },
    {
        "source_sentence": "金光明經除病品第十五",
        "from": "T16n0663_003:0351b23_0",
        "context_with_next_sentence": true
    },
    {
        "source_sentence": "佛告道場菩提樹神：「善女天！",
        "from": "T16n0663_003:0351b24_0",
        "context_with_next_sentence": true
    },
    {
        "source_sentence": "諦聽，諦聽！",
        "from": "T16n0663_003:0351b24_1",
        "context_with_next_sentence": true
    },
    {
        "source_sentence": "善持憶念，我當為汝演說往昔誓願因緣。",
        "from": "T16n0663_003:0351b24_2",
        "context_with_next_sentence": true
    },
    {
        "source_sentence": "過去無量不可思議阿僧祇劫，爾時有佛出現於世，名曰寶勝如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T16n0663_003:0351b25_3",
        "context_with_next_sentence": true
    },
    {
        "source_sentence": "善女天！",
        "from": "T16n0663_003:0351b28_4",
        "context_with_next_sentence": true
    },
    {
        "source_sentence": "爾時是佛般涅槃後，正法滅已，於像法中，有王名曰天自在光王，修行正法如法治世，人民和順孝養父母。",
        "from": "T16n0663_003:0351b29_5",
        "context_with_next_sentence": true
    },
    {
        "source_sentence": "是王國中有一長者名曰持水，善知醫方救諸病苦，方便巧知四大增損。",
        "from": "T16n0663_003:0351c02_6",
        "context_with_next_sentence": true
    },
    {
        "source_sentence": "善女天！",
        "from": "T16n0663_003:0351c04_7",
        "context_with_next_sentence": true
    },
    {
        "source_sentence": "爾時持水長者家中，後生一子名曰流水，體貌殊勝端正第一，形色微妙威德具足，受性聰敏善解諸論，種種技藝書疏算計無不通達。",
        "from": "T16n0663_003:0351c04_8",
        "context_with_next_sentence": true
    },
    {
        "source_sentence": "是時國內天降疫病，有無量百千諸眾生等，皆無免者，為諸苦惱之所逼切。",
        "from": "T16n0663_003:0351c07_9",
        "context_with_next_sentence": true
    },
    {
        "source_sentence": "「善女天！",
        "from": "T16n0663_003:0351c09_10",
        "context_with_next_sentence": true
    },
    {
        "source_sentence": "爾時流水長者子，見是無量百千眾生受諸苦惱故，為是眾生生大悲心，作是思惟：『如是無量百千眾生受諸苦惱。",
        "from": "T16n0663_003:0351c09_11",
        "context_with_next_sentence": true
    },
    {
        "source_sentence": "我父長者，雖善醫方能救諸苦，方便巧知四太增損，年已衰邁老耄枯悴，皮緩面皺羸瘦顫掉，行來往反要因几杖，困頓疲乏不能至彼城邑聚落；而是無量百千眾生，復遇重病無能救者，我今當至大醫父所諮問治病醫方祕法，諮稟知已，當至城邑聚落村舍治諸眾生種種重病，悉令得脫無量諸苦。』",
        "from": "T16n0663_003:0351c12_12",
        "context_with_next_sentence": true
    },
    {
        "source_sentence": "「時長者子思惟是已，即至父所頭面著地，為父作禮叉手却住，以四大增損而問於父，即說偈言：「『云何當知，　　四大諸根，　　衰損代謝，　　而得諸病？",
        "from": "T16n0663_003:0351c19_13",
        "context_with_next_sentence": true
    },
    {
        "source_sentence": "　　云何當知，　　飲食時節，　　若食食已，　　身火不滅？",
        "from": "T16n0663_003:0351c24_14",
        "context_with_next_sentence": true
    },
    {
        "source_sentence": "　　云何當知，　　治風及熱，　　水過胏病　　及以等分？",
        "from": "T16n0663_003:0351c25_15",
        "context_with_next_sentence": true
    },
    {
        "source_sentence": "　　何時動風、　　何時動熱、　　何時動水，　　以害眾生？』",
        "from": "T16n0663_003:0351c27_0",
        "context_with_next_sentence": true
    },
    {
        "source_sentence": "　　時父長者，　　即以偈頌，　　解說醫方，　　而答其子：　　『三月是夏，　　三月是秋，　　三月是冬，　　三月是春，　　是十二月，　　三三而說。",
        "from": "T16n0663_003:0351c28_1",
        "context_with_next_sentence": true
    },
    {
        "source_sentence": "　　從如是數，　　一歲四時；　　若二二說，　　足滿六時；　　三三本攝，　　二二現時，　　隨是時節，　　消息飲食，　　是能益身。",
        "from": "T16n0663_003:0352a02_2",
        "context_with_next_sentence": true
    },
    {
        "source_sentence": "　　醫方所說，　　隨時歲中，　　諸根四大，　　代謝增損，　　令身得病。",
        "from": "T16n0663_003:0352a05_3",
        "context_with_next_sentence": true
    },
    {
        "source_sentence": "　　有善醫師，　　隨順四時，　　三月將養，　　調和六大，　　隨病飲食，　　及以湯藥。",
        "from": "T16n0663_003:0352a07_4",
        "context_with_next_sentence": true
    },
    {
        "source_sentence": "　　多風病者，　　夏則發動；　　其熱病者，　　秋則發動；　　等分病者，　　冬則發動；　　其肺病者，　　春則增劇。",
        "from": "T16n0663_003:0352a09_5",
        "context_with_next_sentence": true
    },
    {
        "source_sentence": "　　有風病者，　　夏則應服，　　肥膩醎酢，　　及以熱食；　　有熱病者，　　秋服冷甜，　　等分冬服，　　甜酢肥膩；　　肺病春服，　　肥膩辛熱。",
        "from": "T16n0663_003:0352a12_0",
        "context_with_next_sentence": true
    },
    {
        "source_sentence": "　　飽食然後，　　則發肺病；　　於食消時，　　則發熱病；　　食消已後，　　則發風病。",
        "from": "T16n0663_003:0352a15_1",
        "context_with_next_sentence": true
    },
    {
        "source_sentence": "　　如是四大，　　隨三時發，　　風病羸損，　　補以酥膩；　　熱病下藥，　　服訶梨勒；　　等病應服，　　三種妙藥，　　所謂甜辛，　　及以酥膩；　　肺病應服，　　隨能吐藥。",
        "from": "T16n0663_003:0352a17_2",
        "context_with_next_sentence": true
    },
    {
        "source_sentence": "　　若風熱病，　　肺病等分，　　違時而發，　　應當任師，　　籌量隨病，　　飲食湯藥。』",
        "from": "T16n0663_003:0352a21_3",
        "context_with_next_sentence": true
    },
    {
        "source_sentence": "「善女天！",
        "from": "T16n0663_003:0352a24_0",
        "context_with_next_sentence": true
    },
    {
        "source_sentence": "爾時流水長者子，問其父醫四大增損，因是得了一切醫方。",
        "from": "T16n0663_003:0352a24_1",
        "context_with_next_sentence": true
    },
    {
        "source_sentence": "時長者子知醫方已，遍至國內城邑聚落，在在處處隨有眾生病苦者所，軟言慰喻作如是言：『我是醫師，我是醫師，善知方藥，今當為汝療治救濟悉令除愈。』",
        "from": "T16n0663_003:0352a25_2",
        "context_with_next_sentence": true
    },
    {
        "source_sentence": "「善女天！",
        "from": "T16n0663_003:0352a29_3",
        "context_with_next_sentence": true
    },
    {
        "source_sentence": "爾時眾生聞長者子軟言慰喻許為治病，心生歡喜踊躍無量。",
        "from": "T16n0663_003:0352a29_4",
        "context_with_next_sentence": true
    },
    {
        "source_sentence": "時有百千無量眾生，遇極重病，直聞是言，心歡喜故，種種所患即得除差，平復如本氣力充實。",
        "from": "T16n0663_003:0352b02_5",
        "context_with_next_sentence": true
    },
    {
        "source_sentence": "「善女天！",
        "from": "T16n0663_003:0352b04_6",
        "context_with_next_sentence": true
    },
    {
        "source_sentence": "復有無量百千眾生，病苦深重難除差者，即共來至長者子所，時長者子，即以妙藥授之令服，服已除差亦得平復。",
        "from": "T16n0663_003:0352b04_7",
        "context_with_next_sentence": true
    },
    {
        "source_sentence": "「善女天！",
        "from": "T16n0663_003:0352b07_8",
        "context_with_next_sentence": true
    },
    {
        "source_sentence": "是長者子，於其國內治諸眾生所有病苦悉得除差。」",
        "from": "T16n0663_003:0352b07_9",
        "context_with_next_sentence": true
    },
    {
        "source_sentence": "金光明經卷第三",
        "from": "T16n0663_003:0352b09_0",
        "context_with_next_sentence": false
    }
]