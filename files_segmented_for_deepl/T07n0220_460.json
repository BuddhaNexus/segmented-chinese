[
    {
        "source_sentence": "大般若波羅蜜多經卷第四百六",
        "from": "T07n0220_460:0322b04_0",
        "context_with_next_sentence": true
    },
    {
        "source_sentence": "十",
        "from": "T07n0220_460:0322b05_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T07n0220_460:0322b07_0",
        "context_with_next_sentence": true
    },
    {
        "source_sentence": "第二分巧便品第六十八之一",
        "from": "T07n0220_460:0322b08_0",
        "context_with_next_sentence": true
    },
    {
        "source_sentence": "爾時，具壽善現白佛言：「世尊！",
        "from": "T07n0220_460:0322b09_0",
        "context_with_next_sentence": true
    },
    {
        "source_sentence": "若菩薩摩訶薩成就如是巧便力者，發菩提心已經幾時？」",
        "from": "T07n0220_460:0322b09_1",
        "context_with_next_sentence": true
    },
    {
        "source_sentence": "佛告善現：「是菩薩摩訶薩發菩提心，已經無數百千俱胝那庾多劫。」",
        "from": "T07n0220_460:0322b11_0",
        "context_with_next_sentence": true
    },
    {
        "source_sentence": "具壽善現復白佛言：「世尊！",
        "from": "T07n0220_460:0322b12_1",
        "context_with_next_sentence": true
    },
    {
        "source_sentence": "若菩薩摩訶薩成就如是巧便力者，已曾親近供養幾佛？」",
        "from": "T07n0220_460:0322b13_2",
        "context_with_next_sentence": true
    },
    {
        "source_sentence": "佛告善現：「是菩薩摩訶薩已曾親近供養殑伽沙等諸佛。」",
        "from": "T07n0220_460:0322b14_3",
        "context_with_next_sentence": true
    },
    {
        "source_sentence": "具壽善現復白佛言：「世尊！",
        "from": "T07n0220_460:0322b15_4",
        "context_with_next_sentence": true
    },
    {
        "source_sentence": "若菩薩摩訶薩成就如是巧便力者，已植何等殊勝善根？」",
        "from": "T07n0220_460:0322b16_5",
        "context_with_next_sentence": true
    },
    {
        "source_sentence": "佛告善現：「是菩薩摩訶薩發心已來，無有布施、淨戒、安忍、精進、靜慮、般若波羅蜜多所引善根而不圓滿精勤修學，由此因緣，成就如是巧方便力。」",
        "from": "T07n0220_460:0322b17_6",
        "context_with_next_sentence": true
    },
    {
        "source_sentence": "具壽善現復白佛言：「世尊！",
        "from": "T07n0220_460:0322b21_7",
        "context_with_next_sentence": true
    },
    {
        "source_sentence": "若菩薩摩訶薩成就如是巧便力者，甚為希有！」",
        "from": "T07n0220_460:0322b21_8",
        "context_with_next_sentence": true
    },
    {
        "source_sentence": "佛告善現：「如是！",
        "from": "T07n0220_460:0322b22_9",
        "context_with_next_sentence": true
    },
    {
        "source_sentence": "如是！",
        "from": "T07n0220_460:0322b23_10",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_460:0322b23_11",
        "context_with_next_sentence": true
    },
    {
        "source_sentence": "是菩薩摩訶薩甚為希有。",
        "from": "T07n0220_460:0322b23_12",
        "context_with_next_sentence": true
    },
    {
        "source_sentence": "善現當知！",
        "from": "T07n0220_460:0322b24_13",
        "context_with_next_sentence": true
    },
    {
        "source_sentence": "如日月輪周行照觸四大洲界作諸事業，其中所有若情非情，隨彼光明勢力而轉，各成己事。",
        "from": "T07n0220_460:0322b24_14",
        "context_with_next_sentence": true
    },
    {
        "source_sentence": "如是般若波羅蜜，多照觸餘五波羅蜜多，作諸事業，布施等五波羅蜜多，隨順般若波羅蜜多勢力而轉，各成己事。",
        "from": "T07n0220_460:0322b26_15",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_460:0322b29_16",
        "context_with_next_sentence": true
    },
    {
        "source_sentence": "如轉輪王若無七寶不名輪王，要有七寶乃名輪王。",
        "from": "T07n0220_460:0322b29_17",
        "context_with_next_sentence": true
    },
    {
        "source_sentence": "布施等五波羅蜜多亦復如是，若離般若波羅蜜多不得名為波羅蜜多，不離般若波羅蜜多乃得名為波羅蜜多。",
        "from": "T07n0220_460:0322c01_18",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_460:0322c04_19",
        "context_with_next_sentence": true
    },
    {
        "source_sentence": "如有女人端嚴巨富，若無強夫所守護者，易為惡人之所凌辱，若有強夫所守護者，不為惡人之所凌辱。",
        "from": "T07n0220_460:0322c04_20",
        "context_with_next_sentence": true
    },
    {
        "source_sentence": "布施等五波羅蜜多亦復如是，若無般若波羅蜜多力所攝護，易為天魔及彼眷屬之所沮壞，若有般若波羅蜜多力所攝護，一切天魔及彼眷屬不能沮壞。",
        "from": "T07n0220_460:0322c07_21",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_460:0322c10_22",
        "context_with_next_sentence": true
    },
    {
        "source_sentence": "如勇軍將妙閑兵法，善備種種堅固鎧杖，隣國怨敵所不能害。",
        "from": "T07n0220_460:0322c10_23",
        "context_with_next_sentence": true
    },
    {
        "source_sentence": "布施等五波羅蜜多亦復如是，不離般若波羅蜜多，天魔眷屬、增上慢人乃至菩薩、旃茶羅等皆不能壞。",
        "from": "T07n0220_460:0322c12_24",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_460:0322c14_25",
        "context_with_next_sentence": true
    },
    {
        "source_sentence": "如贍部洲諸小王等，隨時朝侍轉輪聖王，依彼輪王得至勝處。",
        "from": "T07n0220_460:0322c15_26",
        "context_with_next_sentence": true
    },
    {
        "source_sentence": "布施等五波羅蜜多亦復如是，隨助般若波羅蜜多，由彼勢力所引導故，疾能證得一切智智。",
        "from": "T07n0220_460:0322c16_27",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_460:0322c18_28",
        "context_with_next_sentence": true
    },
    {
        "source_sentence": "如贍部洲東方諸水，無不皆趣殑伽大河，隨殑伽河流入大海。",
        "from": "T07n0220_460:0322c18_29",
        "context_with_next_sentence": true
    },
    {
        "source_sentence": "布施等五波羅蜜多亦復如是，無不皆為甚深般若波羅蜜多之所攝引，乃能證得一切智智。",
        "from": "T07n0220_460:0322c20_30",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_460:0322c22_31",
        "context_with_next_sentence": true
    },
    {
        "source_sentence": "如人右手能作眾事，如是般若波羅蜜多能引一切殊勝善法。",
        "from": "T07n0220_460:0322c22_32",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_460:0322c24_33",
        "context_with_next_sentence": true
    },
    {
        "source_sentence": "如人左手所作不便，如是前五波羅蜜多不能引生諸勝善法。",
        "from": "T07n0220_460:0322c24_34",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_460:0322c25_35",
        "context_with_next_sentence": true
    },
    {
        "source_sentence": "譬如眾流隨其大小，若入大海同得鹹名。",
        "from": "T07n0220_460:0322c26_36",
        "context_with_next_sentence": true
    },
    {
        "source_sentence": "如是前五波羅蜜多要入般若波羅蜜多，乃得名為能到彼岸。",
        "from": "T07n0220_460:0322c27_37",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_460:0322c28_38",
        "context_with_next_sentence": true
    },
    {
        "source_sentence": "如轉輪王欲有所趣，四軍導從輪寶居先，王及四軍念欲飲食輪即為住，既飲食已，王念欲行輪即前去，其輪去住隨王意欲，至所趣方不復前去。",
        "from": "T07n0220_460:0322c28_39",
        "context_with_next_sentence": true
    },
    {
        "source_sentence": "如是前五波羅蜜多與諸善法，欲趣無上正等菩提，要因般若波羅蜜多以為前導，進止俱隨不相捨離，若至無上正等菩提更不前進。",
        "from": "T07n0220_460:0323a03_40",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_460:0323a06_41",
        "context_with_next_sentence": true
    },
    {
        "source_sentence": "如轉輪王欲有所至，四軍七寶前後導從，爾時輪寶雖最居先，而不分別前後之相。",
        "from": "T07n0220_460:0323a06_42",
        "context_with_next_sentence": true
    },
    {
        "source_sentence": "如是前五波羅蜜多與諸善法，欲趣無上正等菩提，必以般若波羅蜜多為其前導，然此般若波羅蜜多不作是念：『我於前五波羅蜜多最為前導，彼隨從我。』",
        "from": "T07n0220_460:0323a08_43",
        "context_with_next_sentence": true
    },
    {
        "source_sentence": "布施等五波羅蜜多不作是念：『甚深般若波羅蜜多居我等先，我隨從彼。』",
        "from": "T07n0220_460:0323a12_44",
        "context_with_next_sentence": true
    },
    {
        "source_sentence": "所以者何？",
        "from": "T07n0220_460:0323a13_45",
        "context_with_next_sentence": true
    },
    {
        "source_sentence": "如是六種波羅蜜多及一切法自性皆鈍，無所能為、無有主宰、虛妄不實、空無所有、不自在相，譬如陽焰、光影、水月、幻事、夢等，其中都無分別作用真實自體。」",
        "from": "T07n0220_460:0323a13_46",
        "context_with_next_sentence": true
    },
    {
        "source_sentence": "爾時，具壽善現復白佛言：「世尊！",
        "from": "T07n0220_460:0323a18_0",
        "context_with_next_sentence": true
    },
    {
        "source_sentence": "若一切法自性皆空，無實相用，諸菩薩摩訶薩云何修行布施、淨戒、安忍、精進、靜慮、般若波羅蜜多，求證無上正等菩提？」",
        "from": "T07n0220_460:0323a18_1",
        "context_with_next_sentence": true
    },
    {
        "source_sentence": "佛告善現：「諸菩薩摩訶薩於此六種波羅蜜多正修行時，常作是念：『世間有情心恒顛倒，沈溺生死不能自脫，我若不修巧便勝行，不能拔濟彼生死苦；我當為彼諸有情類，勤修布施乃至般若波羅蜜多巧便勝行，趣證無上正等菩提，脫諸有情生死大苦。』",
        "from": "T07n0220_460:0323a21_2",
        "context_with_next_sentence": true
    },
    {
        "source_sentence": "是菩薩摩訶薩作此念已，為諸有情捨施內外一切所有。",
        "from": "T07n0220_460:0323a27_3",
        "context_with_next_sentence": true
    },
    {
        "source_sentence": "既捨施已，復作是念：『我於內外都無所捨。",
        "from": "T07n0220_460:0323a28_4",
        "context_with_next_sentence": true
    },
    {
        "source_sentence": "所以者何？",
        "from": "T07n0220_460:0323a29_5",
        "context_with_next_sentence": true
    },
    {
        "source_sentence": "此內外物空無自性不可捨施，非唯屬我。』",
        "from": "T07n0220_460:0323b01_6",
        "context_with_next_sentence": true
    },
    {
        "source_sentence": "是菩薩摩訶薩由此觀察，修行布施波羅蜜多疾得圓滿，速證無上正等菩提。",
        "from": "T07n0220_460:0323b02_7",
        "context_with_next_sentence": true
    },
    {
        "source_sentence": "「是菩薩摩訶薩為脫有情生死苦故，終不犯戒。",
        "from": "T07n0220_460:0323b03_8",
        "context_with_next_sentence": true
    },
    {
        "source_sentence": "所以者何？",
        "from": "T07n0220_460:0323b05_0",
        "context_with_next_sentence": true
    },
    {
        "source_sentence": "是菩薩摩訶薩常作此念：『我為解脫一切有情生死苦故，求趣無上正等菩提，決定不應斷眾生命乃至邪見，亦定不應求妙欲境，求天富樂，求作帝釋、魔、梵王等，亦定不應求聲聞地或獨覺地唯自解脫。』",
        "from": "T07n0220_460:0323b05_1",
        "context_with_next_sentence": true
    },
    {
        "source_sentence": "是菩薩摩訶薩由此觀察，修行淨戒波羅蜜多疾得圓滿，速證無上正等菩提。",
        "from": "T07n0220_460:0323b09_2",
        "context_with_next_sentence": true
    },
    {
        "source_sentence": "「是菩薩摩訶薩為脫有情生死苦故，終不發起忿恚等心，假使恒遭毀謗、凌辱、辛楚、呵責，痛徹心髓，終不發起一念瞋恨。",
        "from": "T07n0220_460:0323b11_3",
        "context_with_next_sentence": true
    },
    {
        "source_sentence": "設復恒遭刀杖、瓦石、杖塊等物捶打其身，割截斫刺，分解支節，亦不發起一念惡心。",
        "from": "T07n0220_460:0323b14_4",
        "context_with_next_sentence": true
    },
    {
        "source_sentence": "所以者何？",
        "from": "T07n0220_460:0323b16_5",
        "context_with_next_sentence": true
    },
    {
        "source_sentence": "是菩薩摩訶薩觀察一切聲如谷響，色如聚沫，不應於中妄起瞋恨，壞諸善品。",
        "from": "T07n0220_460:0323b16_6",
        "context_with_next_sentence": true
    },
    {
        "source_sentence": "是菩薩摩訶薩由此觀察，修行安忍波羅蜜多疾得圓滿，速證無上正等菩提。",
        "from": "T07n0220_460:0323b18_7",
        "context_with_next_sentence": true
    },
    {
        "source_sentence": "「是菩薩摩訶薩為脫有情生死苦故，勤求一切殊勝善法，乃至無上正等菩提，於其中間常無懈怠。",
        "from": "T07n0220_460:0323b20_0",
        "context_with_next_sentence": true
    },
    {
        "source_sentence": "所以者何？",
        "from": "T07n0220_460:0323b22_1",
        "context_with_next_sentence": true
    },
    {
        "source_sentence": "是菩薩摩訶薩恒作是念：『我若懈怠，不能濟拔一切有情，令其遠離生死大苦，亦不能得一切智智。』",
        "from": "T07n0220_460:0323b22_2",
        "context_with_next_sentence": true
    },
    {
        "source_sentence": "是菩薩摩訶薩由此觀察，修行精進波羅蜜多疾得圓滿，速證無上正等菩提。",
        "from": "T07n0220_460:0323b24_3",
        "context_with_next_sentence": true
    },
    {
        "source_sentence": "「是菩薩摩訶薩為脫有情生死苦故，修諸勝定乃至無上正等菩提，終不發起貪、瞋、癡等俱行亂心。",
        "from": "T07n0220_460:0323b26_4",
        "context_with_next_sentence": true
    },
    {
        "source_sentence": "所以者何？",
        "from": "T07n0220_460:0323b29_0",
        "context_with_next_sentence": true
    },
    {
        "source_sentence": "是菩薩摩訶薩常作此念：『我若發起貪、瞋、癡等俱行亂心，則不能成利樂他事，亦不能證所求佛果。』",
        "from": "T07n0220_460:0323b29_1",
        "context_with_next_sentence": true
    },
    {
        "source_sentence": "是菩薩摩訶薩由此觀察，修行靜慮波羅蜜多疾得圓滿，速證無上正等菩提。",
        "from": "T07n0220_460:0323c02_2",
        "context_with_next_sentence": true
    },
    {
        "source_sentence": "「是菩薩摩訶薩為脫有情生死苦故，不離般若波羅蜜多，乃至無上正等菩提，常勤修學世、出世間微妙勝慧。",
        "from": "T07n0220_460:0323c04_3",
        "context_with_next_sentence": true
    },
    {
        "source_sentence": "所以者何？",
        "from": "T07n0220_460:0323c06_4",
        "context_with_next_sentence": true
    },
    {
        "source_sentence": "是菩薩摩訶薩恒作是念：『若離般若波羅蜜多，於諸有情不能成熟，亦不能得一切智智。』",
        "from": "T07n0220_460:0323c07_5",
        "context_with_next_sentence": true
    },
    {
        "source_sentence": "是菩薩摩訶薩由此觀察，修行般若波羅蜜多疾得圓滿，速證無上正等菩提。",
        "from": "T07n0220_460:0323c09_6",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0323c10_7",
        "context_with_next_sentence": true
    },
    {
        "source_sentence": "由此因緣，雖一切法無實相用，自性皆空，而諸菩薩摩訶薩眾，勤修六種波羅蜜多常無懈倦，求證無上正等菩提。」",
        "from": "T07n0220_460:0323c11_8",
        "context_with_next_sentence": true
    },
    {
        "source_sentence": "爾時，具壽善現復白佛言：「世尊！",
        "from": "T07n0220_460:0323c14_0",
        "context_with_next_sentence": true
    },
    {
        "source_sentence": "若一切種波羅蜜多性無差別，皆是般若波羅蜜多所攝受故，皆由般若波羅蜜多修成滿故，應合為一波羅蜜多，所謂般若波羅蜜多，云何可說般若波羅蜜多於五波羅蜜多，為最為勝、為尊為高、為妙為微妙、為上為無上、無等無等等？」",
        "from": "T07n0220_460:0323c14_1",
        "context_with_next_sentence": true
    },
    {
        "source_sentence": "佛告善現：「如是！",
        "from": "T07n0220_460:0323c20_2",
        "context_with_next_sentence": true
    },
    {
        "source_sentence": "如是！",
        "from": "T07n0220_460:0323c20_3",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_460:0323c20_4",
        "context_with_next_sentence": true
    },
    {
        "source_sentence": "如是六種波羅蜜多性無差別，皆是般若波羅蜜多所攝持故，若無般若波羅蜜多，布施等五不得名為波羅蜜多，要依般若波羅蜜多，布施等五乃得名為波羅蜜多。",
        "from": "T07n0220_460:0323c21_0",
        "context_with_next_sentence": true
    },
    {
        "source_sentence": "是故前五波羅蜜多攝在般若波羅蜜多，由此唯一波羅蜜多，所謂般若波羅蜜多，是故一切波羅蜜多性無差別。",
        "from": "T07n0220_460:0323c24_1",
        "context_with_next_sentence": true
    },
    {
        "source_sentence": "善現當知！",
        "from": "T07n0220_460:0323c27_2",
        "context_with_next_sentence": true
    },
    {
        "source_sentence": "如有情類，雖有種種色身差別，若有親近妙高山王，咸同一色。",
        "from": "T07n0220_460:0323c27_3",
        "context_with_next_sentence": true
    },
    {
        "source_sentence": "如是前五波羅蜜多，雖有種種品類差別，而為般若波羅蜜多所攝受故，皆由般若波羅蜜多修成滿故，皆入般若波羅蜜多，不可施設差別名性。",
        "from": "T07n0220_460:0323c29_4",
        "context_with_next_sentence": true
    },
    {
        "source_sentence": "又布施等波羅蜜多依止般若波羅蜜多，方得趣入一切智智，乃得名為到彼岸者，是故六種波羅蜜多皆同一味，性無差別，不可施設此是布施波羅蜜多乃至般若波羅蜜多。",
        "from": "T07n0220_460:0324a03_5",
        "context_with_next_sentence": true
    },
    {
        "source_sentence": "所以者何？",
        "from": "T07n0220_460:0324a07_6",
        "context_with_next_sentence": true
    },
    {
        "source_sentence": "如是六種波羅蜜多皆同趣入一切智智，能到彼岸，性無差別，由是因緣，布施等六不可施設名性有異。」",
        "from": "T07n0220_460:0324a08_7",
        "context_with_next_sentence": true
    },
    {
        "source_sentence": "具壽善現復白佛言：「波羅蜜多及一切法，若隨實義皆無此彼勝劣差別，何緣故說般若波羅蜜多於五波羅蜜多，為最為勝、為尊為高、為妙為微妙、為上為無上、無等無等等？」",
        "from": "T07n0220_460:0324a10_8",
        "context_with_next_sentence": true
    },
    {
        "source_sentence": "佛告善現：「如是！",
        "from": "T07n0220_460:0324a14_9",
        "context_with_next_sentence": true
    },
    {
        "source_sentence": "如是！",
        "from": "T07n0220_460:0324a14_10",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_460:0324a14_11",
        "context_with_next_sentence": true
    },
    {
        "source_sentence": "若隨實義，波羅蜜多及一切法，皆無此彼勝劣差別，但依世俗言說作用，說有此彼勝劣差別。",
        "from": "T07n0220_460:0324a15_12",
        "context_with_next_sentence": true
    },
    {
        "source_sentence": "施設布施波羅蜜多乃至般若波羅蜜多，為欲度脫諸有情類世俗作用生老病死，然諸有情生老病死皆非實有但假施設。",
        "from": "T07n0220_460:0324a17_13",
        "context_with_next_sentence": true
    },
    {
        "source_sentence": "所以者何？",
        "from": "T07n0220_460:0324a20_14",
        "context_with_next_sentence": true
    },
    {
        "source_sentence": "有情無故，當知諸法亦無所有，甚深般若波羅蜜多達一切法都無所有，能拔有情世俗作用生老病死，由斯故說般若波羅蜜多於五波羅蜜多，為最為勝、為尊為高、為妙為微妙、為上為無上、無等無等等。",
        "from": "T07n0220_460:0324a20_15",
        "context_with_next_sentence": true
    },
    {
        "source_sentence": "善現當知！",
        "from": "T07n0220_460:0324a25_16",
        "context_with_next_sentence": true
    },
    {
        "source_sentence": "如轉輪王所有女寶於人中女為最為勝、為尊為高、為妙為微妙、為上為無上、無等無等等，如是般若波羅蜜多於布施等波羅蜜多，為最為勝、為尊為高、為妙為微妙、為上為無上、無等無等等。」",
        "from": "T07n0220_460:0324a25_17",
        "context_with_next_sentence": true
    },
    {
        "source_sentence": "具壽善現復白佛言：「世尊！",
        "from": "T07n0220_460:0324b01_18",
        "context_with_next_sentence": true
    },
    {
        "source_sentence": "何緣數數讚說甚深般若波羅蜜多於布施等波羅蜜多，為最為勝、為尊為高、為妙為微妙、為上為無上、無等無等等？」",
        "from": "T07n0220_460:0324b01_19",
        "context_with_next_sentence": true
    },
    {
        "source_sentence": "佛告善現：「由此般若波羅蜜多，以無所得而為方便，普能攝取一切善法，和合趣入一切智智，安住不動故，我數數讚說般若波羅蜜多。」",
        "from": "T07n0220_460:0324b04_20",
        "context_with_next_sentence": true
    },
    {
        "source_sentence": "具壽善現復白佛言：「甚深般若波羅蜜多於諸善法有取捨不？」",
        "from": "T07n0220_460:0324b07_21",
        "context_with_next_sentence": true
    },
    {
        "source_sentence": "佛言：「不也！",
        "from": "T07n0220_460:0324b09_22",
        "context_with_next_sentence": true
    },
    {
        "source_sentence": "甚深般若波羅蜜多於法都無若取若捨。",
        "from": "T07n0220_460:0324b09_23",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0324b10_24",
        "context_with_next_sentence": true
    },
    {
        "source_sentence": "以一切法皆不可取不可捨故。」",
        "from": "T07n0220_460:0324b10_25",
        "context_with_next_sentence": true
    },
    {
        "source_sentence": "具壽善現復白佛言：「甚深般若波羅蜜多於何等法無取無捨？」",
        "from": "T07n0220_460:0324b11_26",
        "context_with_next_sentence": true
    },
    {
        "source_sentence": "佛告善現：「甚深般若波羅蜜多，於色無取無捨，於受、想、行、識無取無捨，於眼處乃至意處無取無捨，於色處乃至法處無取無捨，於眼界乃至意界無取無捨，於色界乃至法界無取無捨，於眼識界乃至意識界無取無捨，於眼觸乃至意觸無取無捨，於眼觸為緣所生諸受乃至意觸為緣所生諸受無取無捨，於地界乃至識界無取無捨，於因緣乃至增上緣無取無捨，於無明乃至老死無取無捨，於布施波羅蜜多乃至般若波羅蜜多無取無捨，於內空乃至無性自性空無取無捨，於真如乃至不思議界無取無捨，於苦、集、滅、道聖諦無取無捨，於四念住乃至八聖道支無取無捨，於四靜慮、四無量、四無色定無取無捨，於八解脫乃至十遍處無取無捨，於空、無相、無願解脫門無取無捨，於淨觀地乃至如來地無取無捨，於極喜地乃至法雲地無取無捨，於一切陀羅尼門、三摩地門無取無捨，於五眼、六神通無取無捨，於如來十力乃至十八佛不共法無取無捨，於三十二大士相、八十隨好無取無捨，於無忘失法、恒住捨性無取無捨，於一切智、道相智、一切相智無取無捨，於預流果乃至獨覺菩提無取無捨，於一切菩薩摩訶薩行無取無捨，於諸佛無上正等菩提無取無捨，於一切智智無取無捨。」",
        "from": "T07n0220_460:0324b12_27",
        "context_with_next_sentence": true
    },
    {
        "source_sentence": "具壽善現復白佛言：「甚深般若波羅蜜多，云何於色無取無捨，乃至於一切智智無取無捨？」",
        "from": "T07n0220_460:0324c09_28",
        "context_with_next_sentence": true
    },
    {
        "source_sentence": "佛告善現：「甚深般若波羅蜜多不思惟色，是故於色無取無捨，乃至不思惟一切智智，是故於一切智智無取無捨。」",
        "from": "T07n0220_460:0324c11_29",
        "context_with_next_sentence": true
    },
    {
        "source_sentence": "具壽善現復白佛言：「云何般若波羅蜜多不思惟色，乃至不思惟一切智智？」",
        "from": "T07n0220_460:0324c14_0",
        "context_with_next_sentence": true
    },
    {
        "source_sentence": "佛告善現：「由此般若波羅蜜多於色不思惟一切相，亦不思惟一切所緣，是故不思惟色，乃至於一切智智不思惟一切相，亦不思惟一切所緣，是故不思惟一切智智。」",
        "from": "T07n0220_460:0324c15_1",
        "context_with_next_sentence": true
    },
    {
        "source_sentence": "具壽善現復白佛言：「若菩薩摩訶薩不思惟色，乃至不思惟一切智智，云何增長所種善根？",
        "from": "T07n0220_460:0324c19_2",
        "context_with_next_sentence": true
    },
    {
        "source_sentence": "若不增長所種善根，云何圓滿波羅蜜多？",
        "from": "T07n0220_460:0324c21_3",
        "context_with_next_sentence": true
    },
    {
        "source_sentence": "若不圓滿波羅蜜多，云何證得所求無上正等菩提？」",
        "from": "T07n0220_460:0324c22_4",
        "context_with_next_sentence": true
    },
    {
        "source_sentence": "佛告善現：「若時菩薩摩訶薩不思惟色，乃至不思惟一切智智，是時菩薩摩訶薩便能增長所種善根。",
        "from": "T07n0220_460:0324c24_5",
        "context_with_next_sentence": true
    },
    {
        "source_sentence": "所種善根得增長故，便能圓滿波羅蜜多。",
        "from": "T07n0220_460:0324c26_6",
        "context_with_next_sentence": true
    },
    {
        "source_sentence": "波羅蜜多得圓滿故，便能證得所求無上正等菩提。",
        "from": "T07n0220_460:0324c27_7",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0324c28_8",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0324c29_0",
        "context_with_next_sentence": true
    },
    {
        "source_sentence": "諸菩薩摩訶薩要不思惟色，乃至不思惟一切智智，乃能具足修諸菩薩摩訶薩行，證得無上正等菩提。」",
        "from": "T07n0220_460:0324c29_1",
        "context_with_next_sentence": true
    },
    {
        "source_sentence": "具壽善現復白佛言：「何緣菩薩摩訶薩要不思惟色，乃至不思惟一切智智，方能具足修諸菩薩摩訶薩行，證得無上正等菩提？」",
        "from": "T07n0220_460:0325a02_2",
        "context_with_next_sentence": true
    },
    {
        "source_sentence": "佛告善現：「諸菩薩摩訶薩若思惟色，乃至思惟一切智智則有所得，有所得故便著欲界、色無色界，若著欲界、色無色界，不能具足修諸菩薩摩訶薩行，證得無上正等菩提。",
        "from": "T07n0220_460:0325a05_3",
        "context_with_next_sentence": true
    },
    {
        "source_sentence": "若菩薩摩訶薩不思惟色，乃至不思惟一切智智便無所得，無所得故則不著欲界、色無色界，若不著欲界、色、無色界，乃能具足修諸菩薩摩訶薩行，證得無上正等菩提。",
        "from": "T07n0220_460:0325a09_4",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_460:0325a13_5",
        "context_with_next_sentence": true
    },
    {
        "source_sentence": "若菩薩摩訶薩欲得具足修諸菩薩摩訶薩行，欲疾證得所求無上正等菩提，當勤修學甚深般若波羅蜜多，不應思惟執著諸法。」",
        "from": "T07n0220_460:0325a13_6",
        "context_with_next_sentence": true
    },
    {
        "source_sentence": "具壽善現復白佛言：「若菩薩摩訶薩精勤修學甚深般若波羅蜜多，當於何住？」",
        "from": "T07n0220_460:0325a16_7",
        "context_with_next_sentence": true
    },
    {
        "source_sentence": "佛告善現：「若菩薩摩訶薩精勤修學甚深般若波羅蜜多，不應住色，乃至不應住一切智智。」",
        "from": "T07n0220_460:0325a18_8",
        "context_with_next_sentence": true
    },
    {
        "source_sentence": "具壽善現復白佛言：「何緣菩薩摩訶薩精勤修學甚深般若波羅蜜多，不應住色乃至不應住一切智智？」",
        "from": "T07n0220_460:0325a20_9",
        "context_with_next_sentence": true
    },
    {
        "source_sentence": "佛告善現：「若菩薩摩訶薩精勤修學甚深般若波羅蜜多，於一切法無執著故，不應住色乃至不應住一切智智。",
        "from": "T07n0220_460:0325a23_10",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0325a25_11",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0325a26_0",
        "context_with_next_sentence": true
    },
    {
        "source_sentence": "是菩薩摩訶薩不見有法可於其中而起執著及可安住。",
        "from": "T07n0220_460:0325a26_1",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0325a27_2",
        "context_with_next_sentence": true
    },
    {
        "source_sentence": "如是菩薩摩訶薩以無所著及無安住而為方便，精勤修學甚深般若波羅蜜多。",
        "from": "T07n0220_460:0325a27_3",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_460:0325a29_4",
        "context_with_next_sentence": true
    },
    {
        "source_sentence": "若菩薩摩訶薩作如是念：『若能如是無所執著、無所安住，精進修行甚深般若波羅蜜多，是修般若波羅蜜多，是行般若波羅蜜多。",
        "from": "T07n0220_460:0325a29_5",
        "context_with_next_sentence": true
    },
    {
        "source_sentence": "我能如是無所執著修深般若波羅蜜多。",
        "from": "T07n0220_460:0325b03_6",
        "context_with_next_sentence": true
    },
    {
        "source_sentence": "我能如是無所執著行深般若波羅蜜多，是行般若波羅蜜多。』",
        "from": "T07n0220_460:0325b04_7",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0325b06_8",
        "context_with_next_sentence": true
    },
    {
        "source_sentence": "是菩薩摩訶薩由如是念取相執著，遠離般若波羅蜜多。",
        "from": "T07n0220_460:0325b06_9",
        "context_with_next_sentence": true
    },
    {
        "source_sentence": "若遠離般若波羅蜜多則遠離靜慮、精進、安忍、淨戒、布施波羅蜜多，亦遠離內空乃至無性自性空。",
        "from": "T07n0220_460:0325b07_10",
        "context_with_next_sentence": true
    },
    {
        "source_sentence": "亦遠離真如乃至不思議界，亦遠離苦、集、滅、道聖諦，亦遠離四念住乃至八聖道支，亦遠離四靜慮、四無量、四無色定，亦遠離八解脫乃至十遍處，亦遠離空、無相、無願解脫門，亦遠離極喜地乃至法雲地，亦遠離一切陀羅尼門、三摩地門，亦遠離五眼、六神通，亦遠離如來十力乃至十八佛不共法，亦遠離無忘失法、恒住捨性，亦遠離一切智、道相智、一切相智，亦遠離一切菩薩摩訶薩行，亦遠離諸佛無上正等菩提，亦遠離一切智智。",
        "from": "T07n0220_460:0325b09_11",
        "context_with_next_sentence": true
    },
    {
        "source_sentence": "所以者何？",
        "from": "T07n0220_460:0325b20_0",
        "context_with_next_sentence": true
    },
    {
        "source_sentence": "甚深般若波羅蜜多，於一切法無所執著，非深般若波羅蜜多有執著者及執著性。",
        "from": "T07n0220_460:0325b20_1",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0325b22_2",
        "context_with_next_sentence": true
    },
    {
        "source_sentence": "甚深般若波羅蜜多都無自性可於諸法有所執著。",
        "from": "T07n0220_460:0325b22_3",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_460:0325b23_4",
        "context_with_next_sentence": true
    },
    {
        "source_sentence": "諸菩薩摩訶薩修行般若波羅蜜多時，起如是想：『此是般若波羅蜜多，我行般若波羅蜜多。』",
        "from": "T07n0220_460:0325b23_5",
        "context_with_next_sentence": true
    },
    {
        "source_sentence": "則菩薩摩訶薩修行般若波羅蜜多，於一切法及深般若波羅蜜多皆無執著。",
        "from": "T07n0220_460:0325b26_0",
        "context_with_next_sentence": true
    },
    {
        "source_sentence": "復次，善現！",
        "from": "T07n0220_460:0325b27_1",
        "context_with_next_sentence": true
    },
    {
        "source_sentence": "若菩薩摩訶薩修行般若波羅蜜多時，起如是想：『此是般若波羅蜜多，我行般若波羅蜜多，則是遍行諸法實相。』",
        "from": "T07n0220_460:0325b28_0",
        "context_with_next_sentence": true
    },
    {
        "source_sentence": "是菩薩摩訶薩由起此想，便退般若波羅蜜多，若退般若波羅蜜多，則退一切殊勝白法。",
        "from": "T07n0220_460:0325c01_1",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0325c03_2",
        "context_with_next_sentence": true
    },
    {
        "source_sentence": "甚深般若波羅蜜多是一切種白法根本，若退般若波羅蜜多，則為退失一切白法。",
        "from": "T07n0220_460:0325c03_3",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_460:0325c05_4",
        "context_with_next_sentence": true
    },
    {
        "source_sentence": "若菩薩摩訶薩作如是念：『甚深般若波羅蜜多攝受布施、淨戒、安忍、精進、靜慮波羅蜜多，乃至攝受一切智智。』",
        "from": "T07n0220_460:0325c06_5",
        "context_with_next_sentence": true
    },
    {
        "source_sentence": "是菩薩摩訶薩退失般若波羅蜜多，若退失般若波羅蜜多，則不能攝受布施、淨戒、安忍、精進、靜慮波羅蜜多，乃至不能攝受一切智智。",
        "from": "T07n0220_460:0325c08_6",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0325c11_7",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0325c12_8",
        "context_with_next_sentence": true
    },
    {
        "source_sentence": "非離般若波羅蜜多能遍攝受菩提分法，及能證得一切智智。",
        "from": "T07n0220_460:0325c12_9",
        "context_with_next_sentence": true
    },
    {
        "source_sentence": "復次，善現！",
        "from": "T07n0220_460:0325c13_10",
        "context_with_next_sentence": true
    },
    {
        "source_sentence": "若菩薩摩訶薩作如是念：『安住般若波羅蜜多，便於無上正等菩提定得受記。』",
        "from": "T07n0220_460:0325c13_11",
        "context_with_next_sentence": true
    },
    {
        "source_sentence": "是菩薩摩訶薩則退失般若波羅蜜多，若退失般若波羅蜜多，則於無上正等菩提不得受記。",
        "from": "T07n0220_460:0325c15_12",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0325c17_13",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0325c18_14",
        "context_with_next_sentence": true
    },
    {
        "source_sentence": "非離般若波羅蜜多可於無上正等菩提得受記故。",
        "from": "T07n0220_460:0325c18_15",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_460:0325c19_16",
        "context_with_next_sentence": true
    },
    {
        "source_sentence": "若菩薩摩訶薩作如是念：『安住般若波羅蜜多，則能引發布施波羅蜜多乃至靜慮波羅蜜多，如是乃至能引發大慈、大悲、大喜、大捨。』",
        "from": "T07n0220_460:0325c19_17",
        "context_with_next_sentence": true
    },
    {
        "source_sentence": "是菩薩摩訶薩則退失般若波羅蜜多，若退失般若波羅蜜多，則不能引發布施波羅蜜多乃至靜慮波羅蜜多，如是乃至不能引發大慈、大悲、大喜、大捨。",
        "from": "T07n0220_460:0325c22_18",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0325c26_19",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0325c26_20",
        "context_with_next_sentence": true
    },
    {
        "source_sentence": "非離般若波羅蜜多，而能引發安住勝法。",
        "from": "T07n0220_460:0325c26_21",
        "context_with_next_sentence": true
    },
    {
        "source_sentence": "復次，善現！",
        "from": "T07n0220_460:0325c27_22",
        "context_with_next_sentence": true
    },
    {
        "source_sentence": "若菩薩摩訶薩作如是念：『佛知諸法無攝受相，自證無上正等菩提。",
        "from": "T07n0220_460:0325c27_23",
        "context_with_next_sentence": true
    },
    {
        "source_sentence": "得菩提已，為諸有情宣說開示諸法實相。』",
        "from": "T07n0220_460:0325c29_24",
        "context_with_next_sentence": true
    },
    {
        "source_sentence": "是菩薩摩訶薩則為退失甚深般若波羅蜜多。",
        "from": "T07n0220_460:0326a01_25",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0326a02_26",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0326a02_27",
        "context_with_next_sentence": true
    },
    {
        "source_sentence": "如來於法無知、無覺、無說、無示。",
        "from": "T07n0220_460:0326a02_28",
        "context_with_next_sentence": true
    },
    {
        "source_sentence": "所以者何？",
        "from": "T07n0220_460:0326a03_29",
        "context_with_next_sentence": true
    },
    {
        "source_sentence": "諸法實性不可知覺、不可施設，云何得有知覺說示一切法者？",
        "from": "T07n0220_460:0326a03_30",
        "context_with_next_sentence": true
    },
    {
        "source_sentence": "若言實有知覺說示一切法者，無有是處。」",
        "from": "T07n0220_460:0326a05_31",
        "context_with_next_sentence": true
    },
    {
        "source_sentence": "爾時，具壽善現白佛言：「世尊！",
        "from": "T07n0220_460:0326a07_0",
        "context_with_next_sentence": true
    },
    {
        "source_sentence": "諸菩薩摩訶薩修行般若波羅蜜多，云何當得遠離如是種種過失？」",
        "from": "T07n0220_460:0326a07_1",
        "context_with_next_sentence": true
    },
    {
        "source_sentence": "佛告善現：「若菩薩摩訶薩修行般若波羅蜜多，作如是念：『一切法無所有、不可取，若法無所有、不可取，則無有能現等覺者，亦無有能宣說開示。』",
        "from": "T07n0220_460:0326a09_2",
        "context_with_next_sentence": true
    },
    {
        "source_sentence": "若如是行，是行般若波羅蜜多離諸過失。",
        "from": "T07n0220_460:0326a12_3",
        "context_with_next_sentence": true
    },
    {
        "source_sentence": "若菩薩摩訶薩著無所有不可取法，則離般若波羅蜜多。",
        "from": "T07n0220_460:0326a13_4",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0326a14_5",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0326a15_6",
        "context_with_next_sentence": true
    },
    {
        "source_sentence": "甚深般若波羅蜜多，於一切法無所執著、無所攝受，若於諸法有所執著、有所攝受，則離般若波羅蜜多！」",
        "from": "T07n0220_460:0326a15_7",
        "context_with_next_sentence": true
    },
    {
        "source_sentence": "具壽善現復白佛言：「世尊！",
        "from": "T07n0220_460:0326a17_8",
        "context_with_next_sentence": true
    },
    {
        "source_sentence": "般若波羅蜜多於般若波羅蜜多為遠離、為不遠離？",
        "from": "T07n0220_460:0326a18_9",
        "context_with_next_sentence": true
    },
    {
        "source_sentence": "乃至布施波羅蜜多於布施波羅蜜多為遠離、為不遠離？",
        "from": "T07n0220_460:0326a19_10",
        "context_with_next_sentence": true
    },
    {
        "source_sentence": "如是乃至一切智智於一切智智為遠離、為不遠離？",
        "from": "T07n0220_460:0326a20_11",
        "context_with_next_sentence": true
    },
    {
        "source_sentence": "世尊！",
        "from": "T07n0220_460:0326a22_0",
        "context_with_next_sentence": true
    },
    {
        "source_sentence": "若般若波羅蜜多於般若波羅蜜多設遠離、設不遠離，云何菩薩摩訶薩能無執著引發般若波羅蜜多？",
        "from": "T07n0220_460:0326a22_1",
        "context_with_next_sentence": true
    },
    {
        "source_sentence": "乃至若布施波羅蜜多於布施波羅蜜多設遠離、設不遠離，云何菩薩摩訶薩能無執著引發布施波羅蜜多？",
        "from": "T07n0220_460:0326a24_2",
        "context_with_next_sentence": true
    },
    {
        "source_sentence": "如是乃至若一切智智於一切智智設遠離、設不遠離，云何菩薩摩訶薩能無執著引發一切智智？」",
        "from": "T07n0220_460:0326a27_3",
        "context_with_next_sentence": true
    },
    {
        "source_sentence": "佛告善現：「般若波羅蜜多於般若波羅蜜多非遠離、非不遠離，乃至一切智智於一切智智非遠離、非不遠離。",
        "from": "T07n0220_460:0326a29_4",
        "context_with_next_sentence": true
    },
    {
        "source_sentence": "是故菩薩摩訶薩能無執著引發般若波羅蜜多，乃至引發一切智智。",
        "from": "T07n0220_460:0326b02_5",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0326b04_6",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0326b04_7",
        "context_with_next_sentence": true
    },
    {
        "source_sentence": "非即自性，非離自性，而能安住引發自性。",
        "from": "T07n0220_460:0326b04_8",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_460:0326b05_9",
        "context_with_next_sentence": true
    },
    {
        "source_sentence": "諸菩薩摩訶薩修行般若波羅蜜多，不執著色，謂此是色，此色屬彼；亦不執著受、想、行、識，謂此是受、想、行、識，此受、想、行、識屬彼；如是乃至不執著一切智智，謂此是一切智智，此一切智智屬彼。",
        "from": "T07n0220_460:0326b05_10",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0326b10_11",
        "context_with_next_sentence": true
    },
    {
        "source_sentence": "是菩薩摩訶薩於如是一切法無執著故，便能引發般若波羅蜜多乃至布施波羅蜜多，乃至能引發一切智智。",
        "from": "T07n0220_460:0326b10_12",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0326b12_13",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0326b13_0",
        "context_with_next_sentence": true
    },
    {
        "source_sentence": "若菩薩摩訶薩修行般若波羅蜜多，於諸法中有所執著，謂此是法，此法屬彼，則不能隨意引發安住勝妙功德。",
        "from": "T07n0220_460:0326b13_1",
        "context_with_next_sentence": true
    },
    {
        "source_sentence": "復次，善現！",
        "from": "T07n0220_460:0326b15_2",
        "context_with_next_sentence": true
    },
    {
        "source_sentence": "諸菩薩摩訶薩修行般若波羅蜜多，不觀色若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀受、想、行、識若常若無常、若樂若苦、若我若無我、若淨若不淨、若寂靜若不寂靜、若遠離若不遠離，乃至不觀一切智智若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是菩薩摩訶薩於如是一切法不觀察故，便能引發般若波羅蜜多乃至布施波羅蜜多，如是乃至能引發一切智智。",
        "from": "T07n0220_460:0326b15_3",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0326b26_0",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0326b26_1",
        "context_with_next_sentence": true
    },
    {
        "source_sentence": "若菩薩摩訶薩修行般若波羅蜜多，於諸法中有所觀察若常若無常、若樂若苦、若我若無我、若淨若不淨、若寂靜若不寂靜、若遠離若不遠離，則不能隨意引發安住勝妙功德。",
        "from": "T07n0220_460:0326b26_2",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_460:0326c01_3",
        "context_with_next_sentence": true
    },
    {
        "source_sentence": "若菩薩摩訶薩修行般若波羅蜜多，則為修行靜慮、精進、安忍、淨戒、布施波羅蜜多，亦為安住內空乃至無性自性空，亦為安住真如乃至不思議界，亦為安住苦、集、滅、道聖諦，亦為修行四念住乃至八聖道支，亦為修行四靜慮、四無量、四無色定，亦為修行八解脫乃至十遍處，亦為修行空、無相、無願解脫門，亦為修行菩薩十地，亦為修行一切陀羅尼門、三摩地門，亦為修行五眼、六神通，亦為修行如來十力乃至十八佛不共法，亦為修行無忘失法、恒住捨性，亦為修行一切智、道相智、一切相智，亦為修行一切菩薩摩訶薩行，亦為修行諸佛無上正等菩提，亦為修行一切智智。",
        "from": "T07n0220_460:0326c01_4",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_460:0326c14_5",
        "context_with_next_sentence": true
    },
    {
        "source_sentence": "甚深般若波羅蜜多，隨所行處，所有一切波羅蜜多，及餘一切菩提分法，皆悉隨行；甚深般若波羅蜜多，隨所至處，所有一切波羅蜜多，及餘一切菩提分法，皆悉隨至。",
        "from": "T07n0220_460:0326c15_0",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0326c18_1",
        "context_with_next_sentence": true
    },
    {
        "source_sentence": "如轉輪王隨所行處，四種勇軍皆悉隨行，如轉輪王隨所至處，四種勇軍皆悉隨至。",
        "from": "T07n0220_460:0326c19_0",
        "context_with_next_sentence": true
    },
    {
        "source_sentence": "甚深般若波羅蜜多亦復如是，隨有所行及有所至，所有一切波羅蜜多及餘一切菩提分法皆悉隨行，究竟至於一切智智。",
        "from": "T07n0220_460:0326c20_1",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0326c23_2",
        "context_with_next_sentence": true
    },
    {
        "source_sentence": "如善御者駕駟馬車，令避險路行於正道，隨本意欲能往所至。",
        "from": "T07n0220_460:0326c23_3",
        "context_with_next_sentence": true
    },
    {
        "source_sentence": "甚深般若波羅蜜多亦復如是，善御一切波羅蜜多及餘一切菩提分法，令避生死涅槃險路，行於自利利他正道，至本所求一切智智。」",
        "from": "T07n0220_460:0326c25_4",
        "context_with_next_sentence": true
    },
    {
        "source_sentence": "具壽善現白言：「世尊！",
        "from": "T07n0220_460:0326c28_5",
        "context_with_next_sentence": true
    },
    {
        "source_sentence": "諸菩薩摩訶薩云何為道？",
        "from": "T07n0220_460:0326c28_6",
        "context_with_next_sentence": true
    },
    {
        "source_sentence": "云何非道？」",
        "from": "T07n0220_460:0326c29_7",
        "context_with_next_sentence": true
    },
    {
        "source_sentence": "佛告善現：「諸異生道、若聲聞道、若獨覺道，非諸菩薩摩訶薩道，依此不能往一切智智故；甚深般若波羅蜜多所引六種波羅蜜多，是諸菩薩摩訶薩道，依此定能往一切智智故。」",
        "from": "T07n0220_460:0326c29_8",
        "context_with_next_sentence": true
    },
    {
        "source_sentence": "具壽善現復白佛言：「甚深般若波羅蜜多出現世間能辦大事，所謂示現諸菩薩摩訶薩道、非道相，令諸菩薩摩訶薩眾知是道、是非道，疾能證得一切智智。」",
        "from": "T07n0220_460:0327a04_9",
        "context_with_next_sentence": true
    },
    {
        "source_sentence": "佛告善現：「如是！",
        "from": "T07n0220_460:0327a08_10",
        "context_with_next_sentence": true
    },
    {
        "source_sentence": "如是！",
        "from": "T07n0220_460:0327a08_11",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_460:0327a09_0",
        "context_with_next_sentence": true
    },
    {
        "source_sentence": "甚深般若波羅蜜多出現世間能辦大事，所謂示現諸菩薩摩訶薩道、非道相，令諸菩薩摩訶薩眾知是道、是非道，疾能證得一切智智。",
        "from": "T07n0220_460:0327a09_1",
        "context_with_next_sentence": true
    },
    {
        "source_sentence": "復次，善現！",
        "from": "T07n0220_460:0327a12_2",
        "context_with_next_sentence": true
    },
    {
        "source_sentence": "甚深般若波羅蜜多出現世間能辦大事，所謂度脫無量無數無邊有情，令得殊勝利益安樂。",
        "from": "T07n0220_460:0327a12_3",
        "context_with_next_sentence": true
    },
    {
        "source_sentence": "善現當知！",
        "from": "T07n0220_460:0327a14_4",
        "context_with_next_sentence": true
    },
    {
        "source_sentence": "甚深般若波羅蜜多，雖作無邊利樂他事，而於此事無所取著。",
        "from": "T07n0220_460:0327a15_0",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_460:0327a16_1",
        "context_with_next_sentence": true
    },
    {
        "source_sentence": "甚深般若波羅蜜多，雖能示現色所作事，而於此事無所取著；雖能示現受、想、行、識所作事，而於此事無所取著；如是乃至雖能示現一切智智所作事，而於此事無所取著；雖能示現聲聞、獨覺所作事，而於此事無所取著。",
        "from": "T07n0220_460:0327a16_2",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0327a22_0",
        "context_with_next_sentence": true
    },
    {
        "source_sentence": "甚深般若波羅蜜多，雖能引導一切菩薩摩訶薩眾，令趣無上正等菩提，遠離聲聞、獨覺等地，而於諸法無生無滅，以法住性為定量故。」",
        "from": "T07n0220_460:0327a22_1",
        "context_with_next_sentence": true
    },
    {
        "source_sentence": "具壽善現復白佛言：「若甚深般若波羅蜜多，於一切法無生無滅，云何菩薩摩訶薩行深般若波羅蜜多時，為諸有情應行布施，應持淨戒，應起安忍，應勤精進，應住靜慮，應修般若？」",
        "from": "T07n0220_460:0327a25_2",
        "context_with_next_sentence": true
    },
    {
        "source_sentence": "佛告善現：「諸菩薩摩訶薩修行般若波羅蜜多時，緣一切智智為諸有情應行布施，應持淨戒，應起安忍，應勤精進，應住靜慮，應修般若。",
        "from": "T07n0220_460:0327a29_3",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0327b03_4",
        "context_with_next_sentence": true
    },
    {
        "source_sentence": "是菩薩摩訶薩持此善根，與諸有情同共迴向一切智智，如是迴向一切智智，則修六種波羅蜜多速得圓滿，亦修菩薩慈、悲、喜、捨速得圓滿，乃至安坐妙菩提座，常不遠離如是六種波羅蜜多。",
        "from": "T07n0220_460:0327b03_5",
        "context_with_next_sentence": true
    },
    {
        "source_sentence": "若不遠離如是六種波羅蜜多，則不遠離一切智智。",
        "from": "T07n0220_460:0327b08_6",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_460:0327b09_7",
        "context_with_next_sentence": true
    },
    {
        "source_sentence": "若菩薩摩訶薩欲疾證得一切智智，當勤精進修學六種波羅蜜多，當勤精進修行六種波羅蜜多，若菩薩摩訶薩當勤精進修學、修行如是六種波羅蜜多，一切善根速得圓滿，疾能證得一切智智。",
        "from": "T07n0220_460:0327b09_8",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_460:0327b14_9",
        "context_with_next_sentence": true
    },
    {
        "source_sentence": "諸菩薩摩訶薩應與六種波羅蜜多常共相應，勿相捨離。」",
        "from": "T07n0220_460:0327b14_10",
        "context_with_next_sentence": true
    },
    {
        "source_sentence": "具壽善現白言：「世尊！",
        "from": "T07n0220_460:0327b15_11",
        "context_with_next_sentence": true
    },
    {
        "source_sentence": "云何菩薩摩訶薩能與六種波羅蜜多常共相應，不相捨離？」",
        "from": "T07n0220_460:0327b16_12",
        "context_with_next_sentence": true
    },
    {
        "source_sentence": "佛告善現：「若菩薩摩訶薩如實觀色非相應非不相應，如實觀受、想、行、識非相應非不相應，乃至如實觀一切智智非相應非不相應，是菩薩摩訶薩能與六種波羅蜜多，常共相應，不相捨離。",
        "from": "T07n0220_460:0327b17_13",
        "context_with_next_sentence": true
    },
    {
        "source_sentence": "復次，善現！",
        "from": "T07n0220_460:0327b22_14",
        "context_with_next_sentence": true
    },
    {
        "source_sentence": "若菩薩摩訶薩恒作是念：『我不應住色，亦不應住非色，我不應住受、想、行、識，亦不應住非受、想、行、識，乃至我不應住一切智智，亦不應住非一切智智。",
        "from": "T07n0220_460:0327b22_15",
        "context_with_next_sentence": true
    },
    {
        "source_sentence": "何以故？",
        "from": "T07n0220_460:0327b25_16",
        "context_with_next_sentence": true
    },
    {
        "source_sentence": "色非能住非所住，受、想、行、識亦非能住非所住，如是乃至一切智智非能住非所住故。』",
        "from": "T07n0220_460:0327b26_0",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0327b27_1",
        "context_with_next_sentence": true
    },
    {
        "source_sentence": "是菩薩摩訶薩能與六種波羅蜜多常共相應，不相捨離。",
        "from": "T07n0220_460:0327b28_2",
        "context_with_next_sentence": true
    },
    {
        "source_sentence": "善現！",
        "from": "T07n0220_460:0327b29_3",
        "context_with_next_sentence": true
    },
    {
        "source_sentence": "若菩薩摩訶薩能以如是無住方便，修行六種波羅蜜多，是菩薩摩訶薩疾能證得一切智智。",
        "from": "T07n0220_460:0327b29_4",
        "context_with_next_sentence": true
    },
    {
        "source_sentence": "「善現！",
        "from": "T07n0220_460:0327c02_5",
        "context_with_next_sentence": true
    },
    {
        "source_sentence": "譬如有人欲食菴沒羅果或半娜娑果，先取其子於良美田而種植之，隨時溉灌，守護營理，漸次生長芽莖枝葉，時節和合便有華果，果成熟已取而食之。",
        "from": "T07n0220_460:0327c02_6",
        "context_with_next_sentence": true
    },
    {
        "source_sentence": "如是，善現！",
        "from": "T07n0220_460:0327c06_7",
        "context_with_next_sentence": true
    },
    {
        "source_sentence": "若菩薩摩訶薩欲得無上正等菩提，先學六種波羅蜜多，復於有情或以布施，或以愛語，或以利行，或以同事而攝受之。",
        "from": "T07n0220_460:0327c06_8",
        "context_with_next_sentence": true
    },
    {
        "source_sentence": "既攝受已，教令安住布施、淨戒、安忍、精進、靜慮、般若波羅蜜多，既安住已，解脫一切生老病死，證得常住畢竟安樂。",
        "from": "T07n0220_460:0327c09_9",
        "context_with_next_sentence": true
    },
    {
        "source_sentence": "菩薩如是當得無上正等菩提，轉妙法輪，度無量眾。",
        "from": "T07n0220_460:0327c12_10",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_460:0327c13_11",
        "context_with_next_sentence": true
    },
    {
        "source_sentence": "若菩薩摩訶薩欲於諸法不藉他緣而自悟解，欲能成熟一切有情，欲於佛土能善嚴淨，欲疾安坐妙菩提座，欲能降伏一切魔軍，欲疾證得一切智智，欲轉法輪，脫有情眾生老病死，證得常住畢竟安樂，應學六種波羅蜜多，以四攝事方便攝受諸有情眾，既攝受已，應令安住布施、淨戒、安忍、精進、靜慮、般若波羅蜜多，菩薩如是勤修學時，應於般若波羅蜜多常勤修學。」",
        "from": "T07n0220_460:0327c13_12",
        "context_with_next_sentence": true
    },
    {
        "source_sentence": "大般若波羅蜜多經卷第四百六十",
        "from": "T07n0220_460:0327c23_0",
        "context_with_next_sentence": false
    }
]