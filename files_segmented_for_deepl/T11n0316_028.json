[
    {
        "source_sentence": "佛說大乘菩薩藏正法經卷第二",
        "from": "T11n0316_028:0853a02_0",
        "context_with_next_sentence": true
    },
    {
        "source_sentence": "十八",
        "from": "T11n0316_028:0853a03_0",
        "context_with_next_sentence": true
    },
    {
        "source_sentence": "西天譯經三藏銀青光祿大夫",
        "from": "T11n0316_028:0853a05_0",
        "context_with_next_sentence": true
    },
    {
        "source_sentence": "試光祿卿慈覺傳梵大師賜紫",
        "from": "T11n0316_028:0853a06_0",
        "context_with_next_sentence": true
    },
    {
        "source_sentence": "沙門臣法護等奉　詔譯",
        "from": "T11n0316_028:0853a07_0",
        "context_with_next_sentence": true
    },
    {
        "source_sentence": "精進波羅蜜多品第九之四",
        "from": "T11n0316_028:0853a08_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_028:0853a09_0",
        "context_with_next_sentence": true
    },
    {
        "source_sentence": "在家菩薩於諸如來所說契經如實行相，雖復聽已不樂多聞，於少欲行不樂修習，及於同類諸契經等亦不信受，於彼如來大乘教中復生毀謗，而皆墮於諸惡趣中。",
        "from": "T11n0316_028:0853a09_1",
        "context_with_next_sentence": true
    },
    {
        "source_sentence": "云何名為諸惡趣中？",
        "from": "T11n0316_028:0853a13_2",
        "context_with_next_sentence": true
    },
    {
        "source_sentence": "所謂焰魔羅界、餓鬼、畜生，又復邊地、諸惡律儀，縱得為人身不具足，垢穢障重具諸邪見。",
        "from": "T11n0316_028:0853a13_3",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0853a15_4",
        "context_with_next_sentence": true
    },
    {
        "source_sentence": "如是所呵厭處，諸佛菩薩皆悉遠離不樂生彼，乃至不能疾得阿耨多羅三藐三菩提。",
        "from": "T11n0316_028:0853a15_5",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_028:0853a18_0",
        "context_with_next_sentence": true
    },
    {
        "source_sentence": "在家菩薩於有大勢力堅樂依止，所謂國王大臣及諸人民、大富豪傑，增諸瞋恚，所出言辭多生諂偽，積集惡事誑惑於人，復生侮慢。",
        "from": "T11n0316_028:0853a18_1",
        "context_with_next_sentence": true
    },
    {
        "source_sentence": "是人以不善語故墮惡趣中，身體羸瘦具諸惡相。",
        "from": "T11n0316_028:0853a21_2",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0853a22_3",
        "context_with_next_sentence": true
    },
    {
        "source_sentence": "此名在家菩薩五種之法。",
        "from": "T11n0316_028:0853a22_4",
        "context_with_next_sentence": true
    },
    {
        "source_sentence": "以是因緣，不能值遇諸佛出世，亦復不能親近善友，不能值遇好時，所集善根悉皆毀壞，於持戒菩薩摩訶薩等不能隨學，乃至不能疾得阿耨多羅三藐三菩提。」",
        "from": "T11n0316_028:0853a23_5",
        "context_with_next_sentence": true
    },
    {
        "source_sentence": "爾時世尊欲重明斯義說伽陀曰：「若人行是五種法，　　於此勝慧不增長，　而復遠離調御尊，　　不能速疾成正覺。",
        "from": "T11n0316_028:0853a26_6",
        "context_with_next_sentence": true
    },
    {
        "source_sentence": "　虛誑一切有情故，　　如王家臣諸僕使，　悉斷一切善根力，　　不能值遇佛出世。",
        "from": "T11n0316_028:0853b01_0",
        "context_with_next_sentence": true
    },
    {
        "source_sentence": "　又或驚怖諸有情，　　語令捉縛加捶打，　如是作諸惡業已，　　於無上尊常遠離。",
        "from": "T11n0316_028:0853b03_0",
        "context_with_next_sentence": true
    },
    {
        "source_sentence": "　復於苾芻苾芻尼，　　破他淨戒生病苦，　剎那不得值好時，　　於諸佛所常遠離。",
        "from": "T11n0316_028:0853b05_0",
        "context_with_next_sentence": true
    },
    {
        "source_sentence": "　父母妻孥諸眷屬，　　於非法行常無間，　而於正法不樂聞，　　墮癡迷中難出離。",
        "from": "T11n0316_028:0853b07_0",
        "context_with_next_sentence": true
    },
    {
        "source_sentence": "　設逢佛世求親近，　　於剎那間不能得，　或復愛樂出家時，　　彼等競來為障難。",
        "from": "T11n0316_028:0853b09_0",
        "context_with_next_sentence": true
    },
    {
        "source_sentence": "　或時聽是正法已，　　隨處演說真實空，　彼等競生瞋恚心，　　乃說此為非正法。",
        "from": "T11n0316_028:0853b11_0",
        "context_with_next_sentence": true
    },
    {
        "source_sentence": "　如是種種諸障難，　　十六分中未及一，　由是毀謗正法因，　　世世生盲無所見。",
        "from": "T11n0316_028:0853b13_0",
        "context_with_next_sentence": true
    },
    {
        "source_sentence": "　彼不能見正覺尊，　　縱見不生清淨信，　當獲人身不具足，　　後墮一切傍生中。",
        "from": "T11n0316_028:0853b15_0",
        "context_with_next_sentence": true
    },
    {
        "source_sentence": "　若人歸向佛菩提，　　及於菩薩生愛樂，　一切障難悉蠲除，　　善能修習真正行。",
        "from": "T11n0316_028:0853b17_0",
        "context_with_next_sentence": true
    },
    {
        "source_sentence": "　所有父母并眷屬，　　及餘一切有情類，　數數引導令出家，　　速能攝受歸正道。",
        "from": "T11n0316_028:0853b19_0",
        "context_with_next_sentence": true
    },
    {
        "source_sentence": "　唯母最初引導已，　　復能讚歎令出家，　即當往詣善逝尊，　　發心開悟大菩提。",
        "from": "T11n0316_028:0853b21_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_028:0853b23_0",
        "context_with_next_sentence": true
    },
    {
        "source_sentence": "出家菩薩復有如是五種之法，於諸善友亦復遠離，諸佛出世於剎那時不能值遇，如是積集諸善根力亦皆破壞，而於持戒菩薩摩訶薩不能隨學，乃至不能疾得阿耨多羅三藐三菩提。",
        "from": "T11n0316_028:0853b23_1",
        "context_with_next_sentence": true
    },
    {
        "source_sentence": "云何五法？",
        "from": "T11n0316_028:0853b27_2",
        "context_with_next_sentence": true
    },
    {
        "source_sentence": "一者以邪思故破諸淨戒，二者以不信故毀謗正法，三者耽著利養及樂名聞，四者執著我見入諸險難，五者於他善行而生嫉妬。",
        "from": "T11n0316_028:0853b27_3",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0853c01_4",
        "context_with_next_sentence": true
    },
    {
        "source_sentence": "而出家菩薩具足如是五種之法，於諸善友亦復遠離，不能值遇諸佛出世，以要言之，乃至不能速疾得成阿耨多羅三藐三菩提。",
        "from": "T11n0316_028:0853c01_5",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0853c04_6",
        "context_with_next_sentence": true
    },
    {
        "source_sentence": "以是義故，譬如餓犬羸瘦憔悴皮骨連立，忽見枯骨而生食想，復於靜處以力舐囓，自傷其口血塗骨上，不自覺知妄生貪愛，於其飽滿終無所得。",
        "from": "T11n0316_028:0853c05_0",
        "context_with_next_sentence": true
    },
    {
        "source_sentence": "時有剎帝利婆羅門長者居士自遠而來，見是餓犬囓彼枯骨，極生嗟念。",
        "from": "T11n0316_028:0853c08_1",
        "context_with_next_sentence": true
    },
    {
        "source_sentence": "是時餓犬復自思惟：『彼所來者奪我美味。』",
        "from": "T11n0316_028:0853c09_2",
        "context_with_next_sentence": true
    },
    {
        "source_sentence": "時犬乃作惡聲惡眼[齒*(崖-山)][齒*來]號吠。",
        "from": "T11n0316_028:0853c10_3",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0853c11_4",
        "context_with_next_sentence": true
    },
    {
        "source_sentence": "於意云何？",
        "from": "T11n0316_028:0853c11_5",
        "context_with_next_sentence": true
    },
    {
        "source_sentence": "彼諸人眾見是枯骨悉無血肉，為侵奪不？」",
        "from": "T11n0316_028:0853c12_6",
        "context_with_next_sentence": true
    },
    {
        "source_sentence": "舍利子言：「不也。",
        "from": "T11n0316_028:0853c12_7",
        "context_with_next_sentence": true
    },
    {
        "source_sentence": "世尊！",
        "from": "T11n0316_028:0853c13_8",
        "context_with_next_sentence": true
    },
    {
        "source_sentence": "不也。",
        "from": "T11n0316_028:0853c13_9",
        "context_with_next_sentence": true
    },
    {
        "source_sentence": "善逝！」",
        "from": "T11n0316_028:0853c13_10",
        "context_with_next_sentence": true
    },
    {
        "source_sentence": "佛告舍利子：「云何彼犬作如是相？」",
        "from": "T11n0316_028:0853c13_11",
        "context_with_next_sentence": true
    },
    {
        "source_sentence": "舍利子白佛言：「世尊！",
        "from": "T11n0316_028:0853c14_12",
        "context_with_next_sentence": true
    },
    {
        "source_sentence": "由犬餓故，囓彼枯骨如甘露味，妄生貪愛故，現如是惡聲惡眼[齒*(崖-山)][齒*來]號吠，恐彼人眾之所侵奪。」",
        "from": "T11n0316_028:0853c14_13",
        "context_with_next_sentence": true
    },
    {
        "source_sentence": "佛告舍利子：「如我滅後有諸苾芻，於種族中乃至便利不淨，深生愛著之所纏縛。",
        "from": "T11n0316_028:0853c17_0",
        "context_with_next_sentence": true
    },
    {
        "source_sentence": "如是行相，於剎那時成就佛事亦不能得。",
        "from": "T11n0316_028:0853c18_1",
        "context_with_next_sentence": true
    },
    {
        "source_sentence": "彼諸苾芻我今所說，於佛法中如彼餓犬。",
        "from": "T11n0316_028:0853c19_2",
        "context_with_next_sentence": true
    },
    {
        "source_sentence": "匪惟如來作是訶毀，若諸有情見彼苾芻如是行相，亦復誹謗如彼餓犬。",
        "from": "T11n0316_028:0853c20_3",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0853c22_4",
        "context_with_next_sentence": true
    },
    {
        "source_sentence": "復有菩薩摩訶薩，廣為利樂一切有情求佛智慧，於自身命亦復棄捨，何況於他善業而生憎嫉？",
        "from": "T11n0316_028:0853c22_5",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_028:0853c25_0",
        "context_with_next_sentence": true
    },
    {
        "source_sentence": "復有世間愚癡之人，以自活命愛樂世間財寶飲食，身為奴僕，為彼繫縛責役驅使。",
        "from": "T11n0316_028:0853c25_1",
        "context_with_next_sentence": true
    },
    {
        "source_sentence": "於他族中親近誑妄，以貪求故，復於他人而生嫉妬。",
        "from": "T11n0316_028:0853c27_2",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0853c28_3",
        "context_with_next_sentence": true
    },
    {
        "source_sentence": "如彼苾芻為貪利養，先在彼族見後來者，而復發起憎嫉之心，謂後來者而作是言：『我先住此。",
        "from": "T11n0316_028:0853c28_4",
        "context_with_next_sentence": true
    },
    {
        "source_sentence": "汝等諸人從何所來？",
        "from": "T11n0316_028:0854a01_5",
        "context_with_next_sentence": true
    },
    {
        "source_sentence": "今此族中諸長者等先發願言：「所有衣服飲食臥具醫藥決定施我。」",
        "from": "T11n0316_028:0854a02_6",
        "context_with_next_sentence": true
    },
    {
        "source_sentence": "作如是言，彼後來者云何當得？』",
        "from": "T11n0316_028:0854a03_7",
        "context_with_next_sentence": true
    },
    {
        "source_sentence": "因是發生三種過失。",
        "from": "T11n0316_028:0854a04_8",
        "context_with_next_sentence": true
    },
    {
        "source_sentence": "何等為三？",
        "from": "T11n0316_028:0854a04_9",
        "context_with_next_sentence": true
    },
    {
        "source_sentence": "一者樂著住處，二者不樂本住，三者於世間法而能解了、出世間法不能解了。",
        "from": "T11n0316_028:0854a05_10",
        "context_with_next_sentence": true
    },
    {
        "source_sentence": "又彼苾芻於此長者族中不樂安住，而彼苾芻又發是言：『住處有三：一者愛樂處住，二者和合處住，三者如實處住。",
        "from": "T11n0316_028:0854a06_11",
        "context_with_next_sentence": true
    },
    {
        "source_sentence": "汝諸長者多行過失，應當於我深生恭敬，於我法中稱揚讚歎。』",
        "from": "T11n0316_028:0854a09_12",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0854a10_13",
        "context_with_next_sentence": true
    },
    {
        "source_sentence": "由是種族生憎嫉過，於潔白法悉皆減沒。",
        "from": "T11n0316_028:0854a11_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_028:0854a12_0",
        "context_with_next_sentence": true
    },
    {
        "source_sentence": "復有種族，多諸嫉妬虛妄不實，或有持戒不持戒者，於菩薩摩訶薩所悉皆遠離而不隨學。",
        "from": "T11n0316_028:0854a12_1",
        "context_with_next_sentence": true
    },
    {
        "source_sentence": "如是譬喻應當了知。",
        "from": "T11n0316_028:0854a14_2",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_028:0854a14_3",
        "context_with_next_sentence": true
    },
    {
        "source_sentence": "於過去無量無邊廣大不可思議阿僧祇劫，彼時彼分有佛出世，號勝高如來、應供、正遍知、明行足、善逝、世間解、無上士、調御丈夫、天人師、佛、世尊，彼佛住世九十俱胝歲。",
        "from": "T11n0316_028:0854a15_4",
        "context_with_next_sentence": true
    },
    {
        "source_sentence": "彼佛會中復有九十那踰多大聲聞眾，皆阿羅漢，諸漏已盡無復煩惱，逮得己利心得自在到於彼岸。",
        "from": "T11n0316_028:0854a18_5",
        "context_with_next_sentence": true
    },
    {
        "source_sentence": "彼時復有長者名曰善集，其家巨富眷屬廣大，多諸財寶，金銀琉璃、硨磲瑪瑙、珊瑚琥珀、真珠等寶皆悉具足受用廣大，復有奴婢僕從象馬車乘及諸倉庫悉皆盈溢。",
        "from": "T11n0316_028:0854a21_6",
        "context_with_next_sentence": true
    },
    {
        "source_sentence": "時彼長者生其二子：一名淨住，二名淨持；面貌端正身相具足，人所樂見。",
        "from": "T11n0316_028:0854a24_7",
        "context_with_next_sentence": true
    },
    {
        "source_sentence": "忽於一時登大樓閣經行游戲。」",
        "from": "T11n0316_028:0854a26_8",
        "context_with_next_sentence": true
    },
    {
        "source_sentence": "爾時佛告舍利子：「彼勝高如來、應供、正等正覺，於晨朝時著衣持鉢，與大苾芻眾前後圍繞，入彼大城次第乞食。",
        "from": "T11n0316_028:0854a27_9",
        "context_with_next_sentence": true
    },
    {
        "source_sentence": "其佛相好猶若金山，又如廣大妙好金幢最上第一，住奢摩他諸根隱密行，如龍象極妙清淨，如大池沼離諸塵穢，又如大海珍寶充滿，如帝釋天主諸天圍繞，如大梵天王寂靜嚴飾，具足圓滿清淨潔白，心意調暢諸根寂靜。",
        "from": "T11n0316_028:0854a29_10",
        "context_with_next_sentence": true
    },
    {
        "source_sentence": "彼二童子即於是時見彼勝高如來、多陀阿伽度、阿羅訶、三藐三佛陀。",
        "from": "T11n0316_028:0854b05_11",
        "context_with_next_sentence": true
    },
    {
        "source_sentence": "是二童子乃讚如來自遠而至，佛身相好無量無邊圓滿具足，瞻仰世尊心無厭足。",
        "from": "T11n0316_028:0854b07_12",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0854b09_13",
        "context_with_next_sentence": true
    },
    {
        "source_sentence": "時淨住童子往昔已曾得見勝高如來、應供、正等正覺，乃語淨持童子言：『汝曾往昔得見勝高如來不？",
        "from": "T11n0316_028:0854b09_14",
        "context_with_next_sentence": true
    },
    {
        "source_sentence": "此佛功德無有邊際，於一切有情中為大慈父。』",
        "from": "T11n0316_028:0854b11_15",
        "context_with_next_sentence": true
    },
    {
        "source_sentence": "時淨持童子言：『我於往昔未曾得見此佛世尊相好具足威德特尊。』",
        "from": "T11n0316_028:0854b12_16",
        "context_with_next_sentence": true
    },
    {
        "source_sentence": "時淨住童子言：『我於昔時已曾見此勝高如來，願我當來一如此佛等無有異。』",
        "from": "T11n0316_028:0854b14_17",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0854b16_18",
        "context_with_next_sentence": true
    },
    {
        "source_sentence": "時彼淨住童子說伽陀曰：「『願我當來如世尊，　　有諸苾芻眾圍繞，　　我若得似如來相，　　復名如是最上尊。",
        "from": "T11n0316_028:0854b16_19",
        "context_with_next_sentence": true
    },
    {
        "source_sentence": "　　今將飲食諸供養，　　為求無上菩提故，　　所有舍宅悉棄捨，　　願我當來成正覺。",
        "from": "T11n0316_028:0854b19_0",
        "context_with_next_sentence": true
    },
    {
        "source_sentence": "　　譬如眾星月為勝，　　此誰見已不清涼，　　於有情中佛最尊，　　誰不捨家求出離？』",
        "from": "T11n0316_028:0854b21_0",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_028:0854b23_0",
        "context_with_next_sentence": true
    },
    {
        "source_sentence": "時彼淨持童子聞是語已，復說伽陀曰：「『汝今莫作如是語，　　亦勿高聲報四方，　　汝今聽我誠實言，　　云何速得菩提道？』",
        "from": "T11n0316_028:0854b23_1",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_028:0854b27_0",
        "context_with_next_sentence": true
    },
    {
        "source_sentence": "時彼淨住童子聞是語已，復說伽陀曰：「『汝於此道不愛樂，　　亦復莫起憎嫉心，　　我今所出善語言，　　是故當得菩提道。",
        "from": "T11n0316_028:0854b27_1",
        "context_with_next_sentence": true
    },
    {
        "source_sentence": "　　汝於世間諸財寶，　　亦莫輒生慳悋心，　　我於身命尚能捨，　　是故語汝悉知解。",
        "from": "T11n0316_028:0854c02_0",
        "context_with_next_sentence": true
    },
    {
        "source_sentence": "　　與汝如是諸舍宅，　　及有一切財寶等，　　我今往詣於佛所，　　出家求授菩提記。",
        "from": "T11n0316_028:0854c04_0",
        "context_with_next_sentence": true
    },
    {
        "source_sentence": "　　三十二種殊勝相，　　誰人見已不愛樂？",
        "from": "T11n0316_028:0854c06_0",
        "context_with_next_sentence": true
    },
    {
        "source_sentence": "　　無上菩提誰不行？",
        "from": "T11n0316_028:0854c07_0",
        "context_with_next_sentence": true
    },
    {
        "source_sentence": "　　於此莫生劣弱見。",
        "from": "T11n0316_028:0854c07_1",
        "context_with_next_sentence": true
    },
    {
        "source_sentence": "　　我於舍宅并財寶，　　父母眷屬諸親友，　　於此一切皆能捨，　　為求往詣於佛所。",
        "from": "T11n0316_028:0854c08_0",
        "context_with_next_sentence": true
    },
    {
        "source_sentence": "　　假使俱胝千劫中，　　聞佛出世甚難得，　　佛為世間大光明，　　遇佛光者亦復難。",
        "from": "T11n0316_028:0854c10_0",
        "context_with_next_sentence": true
    },
    {
        "source_sentence": "　　佛來王城行化行，　　大苾芻眾皆圍繞，　　猶若晴空清淨月，　　普遍照耀於世間。",
        "from": "T11n0316_028:0854c12_0",
        "context_with_next_sentence": true
    },
    {
        "source_sentence": "　　又如出現千日光，　　四衢道陌皆晃耀，　　佛於城中行化行，　　普放光明亦如是。",
        "from": "T11n0316_028:0854c14_0",
        "context_with_next_sentence": true
    },
    {
        "source_sentence": "　　譬如須彌山中王，　　亦如出現殊妙寶，　　佛於苾芻大眾中，　　清淨尊嚴亦如是。",
        "from": "T11n0316_028:0854c16_0",
        "context_with_next_sentence": true
    },
    {
        "source_sentence": "　　熾盛光明大威德，　　普能照耀諸有情，　　如來殊勝二足尊，　　圓滿如是諸色相。",
        "from": "T11n0316_028:0854c18_0",
        "context_with_next_sentence": true
    },
    {
        "source_sentence": "　　佛入王城行化行，　　顯現無量大神變，　　諸天龍神及有情，　　見者愛樂咸恭敬。",
        "from": "T11n0316_028:0854c20_0",
        "context_with_next_sentence": true
    },
    {
        "source_sentence": "　　三十二種殊勝相，　　見已誰不求正法？",
        "from": "T11n0316_028:0854c22_0",
        "context_with_next_sentence": true
    },
    {
        "source_sentence": "　　若於小乘樂修習，　　是名愚夫劣弱見。",
        "from": "T11n0316_028:0854c23_0",
        "context_with_next_sentence": true
    },
    {
        "source_sentence": "　　我見無上人中尊，　　相好端嚴世希有，　　我今往詣善逝尊，　　為求無上菩提道。』",
        "from": "T11n0316_028:0854c24_0",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_028:0854c26_0",
        "context_with_next_sentence": true
    },
    {
        "source_sentence": "時彼淨持童子聞是語已，復說伽陀曰：「『我於小乘非愛樂，　　亦能往詣於佛所，　　今於此大樓閣中，　　誓欲棄擲於身命。",
        "from": "T11n0316_028:0854c26_1",
        "context_with_next_sentence": true
    },
    {
        "source_sentence": "　　又我想身皆虛幻，　　於其身命即能捨，　　為求無上大智慧，　　亦當往詣於佛所。",
        "from": "T11n0316_028:0855a01_0",
        "context_with_next_sentence": true
    },
    {
        "source_sentence": "　　父母恩愛極最重，　　舍宅財物諸欲境，　　我今悉能皆棄捨，　　誓當往詣於佛所。",
        "from": "T11n0316_028:0855a03_0",
        "context_with_next_sentence": true
    },
    {
        "source_sentence": "　　若我願得如世尊，　　蒙佛稱讚為攝受，　　一切所有棄捨已，　　投佛出家為弟子。』",
        "from": "T11n0316_028:0855a05_0",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_028:0855a07_0",
        "context_with_next_sentence": true
    },
    {
        "source_sentence": "時淨住童子從大樓閣安詳而下，即時往詣勝高如來，應供，正等正覺所。",
        "from": "T11n0316_028:0855a07_1",
        "context_with_next_sentence": true
    },
    {
        "source_sentence": "時淨持童子復於大樓閣中發勇猛心，不顧身命迅速而下，以精進故先詣勝高如來、應供、正等正覺所。",
        "from": "T11n0316_028:0855a08_2",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0855a11_3",
        "context_with_next_sentence": true
    },
    {
        "source_sentence": "時淨住童子到佛所已，持以上妙法服價直閻浮檀金一俱胝數，奉獻如來，說伽陀曰：「『我今所獻上妙服，　　不求端嚴諸色相，　　願我當來如世尊，　　最上最尊稱第一。",
        "from": "T11n0316_028:0855a11_4",
        "context_with_next_sentence": true
    },
    {
        "source_sentence": "　　具足清淨大智慧，　　於精進力善安住，　　三十二相妙莊嚴，　　願得果如二足尊。",
        "from": "T11n0316_028:0855a16_0",
        "context_with_next_sentence": true
    },
    {
        "source_sentence": "　　又復成就十智力，　　四無所畏善安住，　　願我當來如世尊，　　最上最尊稱第一。",
        "from": "T11n0316_028:0855a18_0",
        "context_with_next_sentence": true
    },
    {
        "source_sentence": "　　願我於佛正法中，　　如佛安住光明聚，　　演說諸法施有情，　　普令一切皆覺悟。",
        "from": "T11n0316_028:0855a20_0",
        "context_with_next_sentence": true
    },
    {
        "source_sentence": "　　我今所獻上妙服，　　不求端嚴諸色相，　　願成清淨大菩提，　　廣度無邊人天眾。",
        "from": "T11n0316_028:0855a22_0",
        "context_with_next_sentence": true
    },
    {
        "source_sentence": "　　又我所獻上妙服，　　為求如來無上慧，　　安住不二正法門，　　降伏一切諸外道。",
        "from": "T11n0316_028:0855a24_0",
        "context_with_next_sentence": true
    },
    {
        "source_sentence": "　　又願利樂諸有情，　　令貪瞋癡悉遠離，　　無明愛有等皆除，　　獲得無為甘露法。",
        "from": "T11n0316_028:0855a26_0",
        "context_with_next_sentence": true
    },
    {
        "source_sentence": "　　又說如來清淨法，　　普皆利樂諸有情，　　令離生老病死等，　　及滅憂悲諸苦惱。",
        "from": "T11n0316_028:0855a28_0",
        "context_with_next_sentence": true
    },
    {
        "source_sentence": "　　又願說法利一切，　　天龍人等及非人，　　有想無想諸有情，　　自覺覺他咸恭敬。",
        "from": "T11n0316_028:0855b01_0",
        "context_with_next_sentence": true
    },
    {
        "source_sentence": "　　願我如住諸佛剎，　　普放光明照十方，　　於大黑闇熱惱中，　　作彼清涼甘露味。",
        "from": "T11n0316_028:0855b03_0",
        "context_with_next_sentence": true
    },
    {
        "source_sentence": "　　欲界色界無色界，　　皆令一切無所著，　　於憎愛境悉遠離，　　常說如來清淨法。』",
        "from": "T11n0316_028:0855b05_0",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_028:0855b07_0",
        "context_with_next_sentence": true
    },
    {
        "source_sentence": "時彼淨持童子既到佛已，復以上妙革屣持以奉佛。",
        "from": "T11n0316_028:0855b07_1",
        "context_with_next_sentence": true
    },
    {
        "source_sentence": "慇懃施已，說伽陀曰：「『願我如佛眾中尊，　　如大舍宅為救護，　　令諸有情離惡趣，　　復能演說真正道。",
        "from": "T11n0316_028:0855b08_2",
        "context_with_next_sentence": true
    },
    {
        "source_sentence": "　　世間所有諸愛欲，　　此名愚夫麁境界，　　一切有為悉遠離，　　願佛出世常值遇。",
        "from": "T11n0316_028:0855b11_0",
        "context_with_next_sentence": true
    },
    {
        "source_sentence": "　　見佛光明照世間，　　於二足尊應供養，　　為利一切諸有情，　　誓求無上菩提果。",
        "from": "T11n0316_028:0855b13_0",
        "context_with_next_sentence": true
    },
    {
        "source_sentence": "　　復以最勝香花等，　　種種幢幡及寶蓋，　　為利一切諸有情，　　將持供養大覺尊。",
        "from": "T11n0316_028:0855b15_0",
        "context_with_next_sentence": true
    },
    {
        "source_sentence": "　　上妙衣服及飲食，　　床褥臥具諸湯藥，　　為利一切諸有情，　　持此供養於如來。",
        "from": "T11n0316_028:0855b17_0",
        "context_with_next_sentence": true
    },
    {
        "source_sentence": "　　又持鼓具諸樂器，　　歌詠讚歎妙音聲，　　為利一切諸有情，　　供養出世光明尊。",
        "from": "T11n0316_028:0855b19_0",
        "context_with_next_sentence": true
    },
    {
        "source_sentence": "　　又持珍妙諸飲饍，　　世間所有最上味，　　為利一切諸有情，　　願將供養佛世尊。",
        "from": "T11n0316_028:0855b21_0",
        "context_with_next_sentence": true
    },
    {
        "source_sentence": "　　作是廣大供養已，　　於佛如來求出家，　　為利一切諸有情，　　誓行一切清淨行。",
        "from": "T11n0316_028:0855b23_0",
        "context_with_next_sentence": true
    },
    {
        "source_sentence": "　　又願一切有情等，　　不生邪道幻惑中，　　悉令俱胝數有情，　　安隱皆住八正道。",
        "from": "T11n0316_028:0855b25_0",
        "context_with_next_sentence": true
    },
    {
        "source_sentence": "　　願我不生此欲界，　　極劣邊地訶厭處，　　遠離一切放逸已，　　常得親近不放逸。",
        "from": "T11n0316_028:0855b27_0",
        "context_with_next_sentence": true
    },
    {
        "source_sentence": "　　又願不生諸惡趣，　　常願生於信族中，　　生已當發最上心，　　願見如來常親近。",
        "from": "T11n0316_028:0855b29_0",
        "context_with_next_sentence": true
    },
    {
        "source_sentence": "　　見已發此清淨心，　　及以花鬘塗香等，　　眾鼓伎樂諸供養，　　當求勝解利一切。",
        "from": "T11n0316_028:0855c02_0",
        "context_with_next_sentence": true
    },
    {
        "source_sentence": "　　願於俱胝多劫中，　　常作廣大供養事，　　出家遠離諸欲境，　　當行一切清淨行。』",
        "from": "T11n0316_028:0855c04_0",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_028:0855c06_0",
        "context_with_next_sentence": true
    },
    {
        "source_sentence": "彼二童子於勝高如來、應、正等覺所，以種種伎樂伽陀歌詠讚歎供養佛已，即於地方所發清淨心，以赤旃檀造立精舍，縱廣四踰繕那高半踰繕那。",
        "from": "T11n0316_028:0855c06_1",
        "context_with_next_sentence": true
    },
    {
        "source_sentence": "如是造已奉獻世尊，復作是言：『唯願如來哀慜納受。』",
        "from": "T11n0316_028:0855c09_2",
        "context_with_next_sentence": true
    },
    {
        "source_sentence": "彼二童子於勝高如來應正等覺所，勸請世尊，說伽陀曰：「『願佛安住我精舍，　　過去諸佛所稱讚，　　我今發此淨施心，　　願佛哀慜親納受。",
        "from": "T11n0316_028:0855c10_3",
        "context_with_next_sentence": true
    },
    {
        "source_sentence": "　　若佛常住我精舍，　　了知俱胝有情數，　　過現未來三世心，　　願我當來亦如是。",
        "from": "T11n0316_028:0855c15_0",
        "context_with_next_sentence": true
    },
    {
        "source_sentence": "　　佛依精舍到彼岸，　　獲得正斷及神足，　　四種勝行各了知，　　我施精舍亦如是。",
        "from": "T11n0316_028:0855c17_0",
        "context_with_next_sentence": true
    },
    {
        "source_sentence": "　　唯願勝高如來佛，　　及與一切苾芻眾，　　受此精舍半月中，　　供養尊重常恭敬。",
        "from": "T11n0316_028:0855c19_0",
        "context_with_next_sentence": true
    },
    {
        "source_sentence": "　　我今於是如來所，　　親近恭敬供養已，　　發是信心求出家，　　剃除頂髮被法服。",
        "from": "T11n0316_028:0855c21_0",
        "context_with_next_sentence": true
    },
    {
        "source_sentence": "　　如是捨家出家已，　　於諸利樂遍希求，　　常當修作善相應，　　愛樂如是真實法。』",
        "from": "T11n0316_028:0855c23_0",
        "context_with_next_sentence": true
    },
    {
        "source_sentence": "「時二童子說是伽陀已，彼淨住童子白佛言：『世尊！",
        "from": "T11n0316_028:0855c25_0",
        "context_with_next_sentence": true
    },
    {
        "source_sentence": "願我當來速成正覺，放大光明如佛世尊等無有異。』",
        "from": "T11n0316_028:0855c26_1",
        "context_with_next_sentence": true
    },
    {
        "source_sentence": "時淨持童子又白佛言：『世尊！",
        "from": "T11n0316_028:0855c27_2",
        "context_with_next_sentence": true
    },
    {
        "source_sentence": "願我當於險難惡道常為導師。』",
        "from": "T11n0316_028:0855c27_3",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0855c28_4",
        "context_with_next_sentence": true
    },
    {
        "source_sentence": "時彼淨持童子於勝高如來前住立一面，恭敬合掌又發誓言：『願我於佛法中無復坐臥常離睡眠，為利有情求無上道而常遠離一切懈怠。",
        "from": "T11n0316_028:0855c28_5",
        "context_with_next_sentence": true
    },
    {
        "source_sentence": "寧以身命一切棄捨，乃至筋皮血肉皆悉枯悴，亦復遠離一切懈怠，當發廣大勇猛精進求菩提道。』",
        "from": "T11n0316_028:0856a03_0",
        "context_with_next_sentence": true
    },
    {
        "source_sentence": "舍利子！",
        "from": "T11n0316_028:0856a05_1",
        "context_with_next_sentence": true
    },
    {
        "source_sentence": "爾時淨住菩薩摩訶薩，為彼淨持菩薩摩訶薩說伽陀曰：「『我共汝發平等心，　　修行無上菩提行，　　我今亦發精進力，　　為利一切諸有情。",
        "from": "T11n0316_028:0856a05_2",
        "context_with_next_sentence": true
    },
    {
        "source_sentence": "　　遠離諸欲及身命，　　血肉枯乾無所辭，　　願於千劫盡修習，　　精進志樂菩提道。",
        "from": "T11n0316_028:0856a09_0",
        "context_with_next_sentence": true
    },
    {
        "source_sentence": "　　常思安住曠野中，　　及樂山間寂靜處，　　為求無上大智慧，　　於法清淨得自在。』",
        "from": "T11n0316_028:0856a11_0",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_028:0856a13_0",
        "context_with_next_sentence": true
    },
    {
        "source_sentence": "時彼淨持菩薩於千歲中，一彈指頃曾無睡眠及諸懈怠，況復夢想？",
        "from": "T11n0316_028:0856a13_1",
        "context_with_next_sentence": true
    },
    {
        "source_sentence": "又於千歲不求安坐，除諸便利，乃至一彈指頃亦不胡跪，何況坐臥？",
        "from": "T11n0316_028:0856a14_2",
        "context_with_next_sentence": true
    },
    {
        "source_sentence": "時彼菩薩又千歲中，食時持鉢游行乞食，於彼施者亦不觀視是男是女童子童女，化利有情心行平等，却詣本住三觀世間然後乃食。",
        "from": "T11n0316_028:0856a16_3",
        "context_with_next_sentence": true
    },
    {
        "source_sentence": "如是食已，於非食時不生一念饑渴之想，乃至不生甜酸鹹淡苦辣之想。",
        "from": "T11n0316_028:0856a19_4",
        "context_with_next_sentence": true
    },
    {
        "source_sentence": "又千歲中於非食時亦不乞食。",
        "from": "T11n0316_028:0856a21_5",
        "context_with_next_sentence": true
    },
    {
        "source_sentence": "時彼菩薩又千歲中住於樹下，一心精進求菩提道，亦不觀視是何等樹。",
        "from": "T11n0316_028:0856a21_6",
        "context_with_next_sentence": true
    },
    {
        "source_sentence": "又於千歲所被法服，未甞暫時而有更換。",
        "from": "T11n0316_028:0856a23_7",
        "context_with_next_sentence": true
    },
    {
        "source_sentence": "時彼菩薩又於千歲，而於諸欲不起尋伺，於諸損害亦復如是。",
        "from": "T11n0316_028:0856a24_8",
        "context_with_next_sentence": true
    },
    {
        "source_sentence": "又於千歲，於自父母兄弟姊妹及諸眷屬，於日月等數不曾發起一念尋伺。",
        "from": "T11n0316_028:0856a25_9",
        "context_with_next_sentence": true
    },
    {
        "source_sentence": "又於千歲，於其舍宅曾無一念愛樂依止。",
        "from": "T11n0316_028:0856a27_10",
        "context_with_next_sentence": true
    },
    {
        "source_sentence": "又千歲中於日月星宿等，曾無一念起瞻視意。",
        "from": "T11n0316_028:0856a28_11",
        "context_with_next_sentence": true
    },
    {
        "source_sentence": "又千歲中未甞依止牆堵樹木而於中住。",
        "from": "T11n0316_028:0856a29_12",
        "context_with_next_sentence": true
    },
    {
        "source_sentence": "又於千歲，未曾以諸酥油塗身。",
        "from": "T11n0316_028:0856b01_13",
        "context_with_next_sentence": true
    },
    {
        "source_sentence": "又千歲中於其自身，乃至一念曾無懈怠。",
        "from": "T11n0316_028:0856b02_14",
        "context_with_next_sentence": true
    },
    {
        "source_sentence": "又於千歲於其一念曾無疲倦。",
        "from": "T11n0316_028:0856b03_15",
        "context_with_next_sentence": true
    },
    {
        "source_sentence": "又千歲中，乃至酥油亦復不受，唯樂一心精進，求證阿耨多羅三藐三菩提故。",
        "from": "T11n0316_028:0856b03_16",
        "context_with_next_sentence": true
    },
    {
        "source_sentence": "時彼菩薩又千歲中，於其身心亦不懈倦。",
        "from": "T11n0316_028:0856b05_17",
        "context_with_next_sentence": true
    },
    {
        "source_sentence": "又於千歲修精進行，不起一念剃除鬚髮，時四大天王來於頂上，以手摩觸頂髮自落。",
        "from": "T11n0316_028:0856b06_18",
        "context_with_next_sentence": true
    },
    {
        "source_sentence": "時四天王又持此髮，於清淨地起窣堵波。",
        "from": "T11n0316_028:0856b08_19",
        "context_with_next_sentence": true
    },
    {
        "source_sentence": "又千歲中，四大天王知彼菩薩於善所作悉來成辦。",
        "from": "T11n0316_028:0856b09_20",
        "context_with_next_sentence": true
    },
    {
        "source_sentence": "時彼菩薩又於千歲，若值熱時亦復不樂於樹蔭中。",
        "from": "T11n0316_028:0856b10_21",
        "context_with_next_sentence": true
    },
    {
        "source_sentence": "又於千歲若值寒時，亦復不樂以衣覆身。",
        "from": "T11n0316_028:0856b11_22",
        "context_with_next_sentence": true
    },
    {
        "source_sentence": "又於千歲，亦復不共世間有情語言戲論。",
        "from": "T11n0316_028:0856b12_23",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_028:0856b14_0",
        "context_with_next_sentence": true
    },
    {
        "source_sentence": "時有魔王忽然出現，名曰癡念。",
        "from": "T11n0316_028:0856b14_1",
        "context_with_next_sentence": true
    },
    {
        "source_sentence": "時癡念魔王勅諸波旬，為彼淨住、淨持二菩薩造作劍林及劍橋道已。",
        "from": "T11n0316_028:0856b15_0",
        "context_with_next_sentence": true
    },
    {
        "source_sentence": "時彼魔王及魔波旬狂亂往來高聲唱言：『我今造作此名劍林。』",
        "from": "T11n0316_028:0856b16_1",
        "context_with_next_sentence": true
    },
    {
        "source_sentence": "時彼魔王發是語時，三千大千世界中上至魔宮下徹地界，有百千俱胝魔王波旬諸天眷屬，皆得聞知悉來集會，共生恐怖欲相謀害。",
        "from": "T11n0316_028:0856b18_0",
        "context_with_next_sentence": true
    },
    {
        "source_sentence": "舍利子，時彼菩薩一心精進安住不動。",
        "from": "T11n0316_028:0856b21_1",
        "context_with_next_sentence": true
    },
    {
        "source_sentence": "佛說大乘菩薩藏正法經卷第二十八",
        "from": "T11n0316_028:0856b22_0",
        "context_with_next_sentence": false
    }
]