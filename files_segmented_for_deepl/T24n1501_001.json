[
    {
        "source_sentence": "菩薩戒本(出《瑜伽論．本事分》中菩薩地)彌勒菩薩說沙門玄奘奉　詔譯若諸菩薩已受菩薩所受淨戒，應自數數專諦思惟，此是菩薩正所應作，此非菩薩正所應作。",
        "from": "T24n1501_001:1110b03_0",
        "context_with_next_sentence": true
    },
    {
        "source_sentence": "既思惟已，然後為成正所作業，當勤修學。",
        "from": "T24n1501_001:1110b09_1",
        "context_with_next_sentence": true
    },
    {
        "source_sentence": "又應專勵聽聞菩薩素呾纜藏，及以菩薩摩呾理迦，隨其所聞，當勤修學。",
        "from": "T24n1501_001:1110b10_2",
        "context_with_next_sentence": true
    },
    {
        "source_sentence": "若諸菩薩住戒律儀，有其四種他勝處法。",
        "from": "T24n1501_001:1110b12_0",
        "context_with_next_sentence": true
    },
    {
        "source_sentence": "何等為四？",
        "from": "T24n1501_001:1110b12_1",
        "context_with_next_sentence": true
    },
    {
        "source_sentence": "若諸菩薩為欲貪求利養恭敬，自讚毀他，是名第一他勝處法。",
        "from": "T24n1501_001:1110b13_2",
        "context_with_next_sentence": true
    },
    {
        "source_sentence": "若諸菩薩現有資財，性慳財故，有苦有貧無依無怙正求財者，來現在前，不起哀憐而修惠捨。",
        "from": "T24n1501_001:1110b14_3",
        "context_with_next_sentence": true
    },
    {
        "source_sentence": "正求法者來現在前，性慳法故，雖現有法而不捨施，是名第二他勝處法。",
        "from": "T24n1501_001:1110b16_4",
        "context_with_next_sentence": true
    },
    {
        "source_sentence": "若諸菩薩長養如是種類忿纏，由是因緣，不唯發起麁言便息，由忿蔽故，加以手足塊石刀杖，捶打傷害損惱有情，內懷猛利忿恨意樂，有所違犯。",
        "from": "T24n1501_001:1110b18_5",
        "context_with_next_sentence": true
    },
    {
        "source_sentence": "他來諫謝，不受不忍、不捨怨結，是名第三他勝處法。",
        "from": "T24n1501_001:1110b21_6",
        "context_with_next_sentence": true
    },
    {
        "source_sentence": "若諸菩薩謗菩薩藏，愛樂宣說開示建立像似正法，於像似法，或自信解，或隨他轉，是名第四他勝處法。",
        "from": "T24n1501_001:1110b22_7",
        "context_with_next_sentence": true
    },
    {
        "source_sentence": "菩薩於四他勝處法，隨犯一種，況犯一切，不復堪能於現法中，增長攝受菩薩廣大菩提資糧，不復堪能於現法中，意樂清淨。",
        "from": "T24n1501_001:1110b25_8",
        "context_with_next_sentence": true
    },
    {
        "source_sentence": "是即名為相似菩薩，非真菩薩。",
        "from": "T24n1501_001:1110b28_9",
        "context_with_next_sentence": true
    },
    {
        "source_sentence": "菩薩若用軟中品纏，毀犯四種他勝處法，不捨菩薩淨戒律儀。",
        "from": "T24n1501_001:1110b28_10",
        "context_with_next_sentence": true
    },
    {
        "source_sentence": "上品纏犯，即名為捨。",
        "from": "T24n1501_001:1110c01_11",
        "context_with_next_sentence": true
    },
    {
        "source_sentence": "若諸菩薩毀犯四種他勝處法，數數現行，都無慚愧；深生愛樂，見是功德，當知說名上品纏犯。",
        "from": "T24n1501_001:1110c01_12",
        "context_with_next_sentence": true
    },
    {
        "source_sentence": "非諸菩薩暫一現行他勝處法，便捨菩薩淨戒律儀，如諸苾芻犯他勝法，即便棄捨別解脫戒。",
        "from": "T24n1501_001:1110c03_13",
        "context_with_next_sentence": true
    },
    {
        "source_sentence": "若諸菩薩由此毀犯，棄捨菩薩淨戒律儀，於現法中堪任更受，非不堪任。",
        "from": "T24n1501_001:1110c05_14",
        "context_with_next_sentence": true
    },
    {
        "source_sentence": "如苾芻住別解脫戒，犯他勝法，於現法中不任更受。",
        "from": "T24n1501_001:1110c07_15",
        "context_with_next_sentence": true
    },
    {
        "source_sentence": "如是菩薩安住菩薩淨戒律儀，於有違犯及無違犯，是染非染，軟中上品，應當了知。",
        "from": "T24n1501_001:1110c08_16",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，於日日中，若於如來，或為如來造制多所；若於正法，或為正法造經卷所，謂諸菩薩素呾纜藏，摩呾理迦；若於僧伽，謂十方界已入大地諸菩薩眾，若不以其或少或多諸供養具而為供養，下至以身一拜禮敬，下至以語一四句頌讚佛法僧真實功德；下至以心一清淨信隨念三寶真實功德；空度日夜，是名有犯，有所違越。",
        "from": "T24n1501_001:1110c11_0",
        "context_with_next_sentence": true
    },
    {
        "source_sentence": "若不恭敬嬾墮懈怠而違犯者，是染違犯。",
        "from": "T24n1501_001:1110c19_0",
        "context_with_next_sentence": true
    },
    {
        "source_sentence": "若誤失念而違犯者，非染違犯。",
        "from": "T24n1501_001:1110c20_0",
        "context_with_next_sentence": true
    },
    {
        "source_sentence": "無違犯者：謂心狂亂；若已證入淨意樂地，常無違犯。",
        "from": "T24n1501_001:1110c20_1",
        "context_with_next_sentence": true
    },
    {
        "source_sentence": "由得清淨意樂菩薩，譬如已得證淨苾芻，恒時法爾於佛法僧，以勝供具承事供養。",
        "from": "T24n1501_001:1110c21_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，有其大欲而無喜足，於諸利養及以恭敬生著不捨，是名有犯，有所違越，是染違犯。",
        "from": "T24n1501_001:1110c24_0",
        "context_with_next_sentence": true
    },
    {
        "source_sentence": "無違犯者：謂為斷彼生起樂欲，發勤精進，攝彼對治，雖勤遮遏，而為猛利性惑所蔽，數起現行。",
        "from": "T24n1501_001:1110c26_1",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，見諸耆長，有德可敬同法者來，憍慢所制，懷嫌恨心，懷恚惱心，不起承迎，不推勝座。",
        "from": "T24n1501_001:1110c29_0",
        "context_with_next_sentence": true
    },
    {
        "source_sentence": "若有他來語言談論、慶慰、請問，憍慢所制，懷嫌恨心，懷恚惱心，不稱正理，發言酬對，是名有犯，有所違越，是染違犯。",
        "from": "T24n1501_001:1111a02_1",
        "context_with_next_sentence": true
    },
    {
        "source_sentence": "非憍慢制，無嫌恨心，無恚惱心，但由嬾墮、懈怠、忘念、無記之心，是名有犯，有所違越，非染違犯。",
        "from": "T24n1501_001:1111a05_2",
        "context_with_next_sentence": true
    },
    {
        "source_sentence": "無違犯者：謂遭重病；或心狂亂；或自睡眠他生覺想而來親附，語言談論、慶慰、請問；或自為他宣說諸法論義決擇；或復與餘談論慶慰；或他說法論義決擇屬耳而聽；或有違犯說正法者，為欲將護說法者心；或欲方便調彼伏彼，出不善處，安立善處；或護僧制；或為將護多有情心而不酬對，皆無違犯。",
        "from": "T24n1501_001:1111a07_3",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，他來延請，或往居家，或往餘寺，奉施飲食及衣服等諸資生具，憍慢所制，懷嫌恨心，懷恚惱心，不至其所，不受所請，是名有犯，有所違越，是染違犯。",
        "from": "T24n1501_001:1111a14_0",
        "context_with_next_sentence": true
    },
    {
        "source_sentence": "若由嬾墮、懈怠、忘念、無記之心，不至其所，不受所請，是名有犯，有所違越，非染違犯。",
        "from": "T24n1501_001:1111a18_0",
        "context_with_next_sentence": true
    },
    {
        "source_sentence": "無違犯者：或有疾病；或無氣力；或心狂亂；或處懸遠；或道有怖；或欲方便調彼伏彼，出不善處，安立善處；或餘先請；或為無間修諸善法，欲護善品令無暫廢；或為引攝未曾有義；或為所聞法義無退；如為所聞法義無退，論義決擇當知亦爾；或復知彼懷損惱心，詐來延請；或為護他多嫌恨心；或護僧制；不至其所，不受所請，皆無違犯。",
        "from": "T24n1501_001:1111a19_1",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，他持種種生色、可染、末尼、真珠、琉璃等寶，及持種種眾多上妙財利供具，慇懃奉施，由嫌恨心，或恚惱心，違拒不受，是名有犯，有所違越，是染違犯；捨有情故。",
        "from": "T24n1501_001:1111a28_0",
        "context_with_next_sentence": true
    },
    {
        "source_sentence": "若由嬾墮、懈怠、忘念、無記之心，違拒不受，是名有犯，有所違越，非染違犯。",
        "from": "T24n1501_001:1111b03_1",
        "context_with_next_sentence": true
    },
    {
        "source_sentence": "無違犯者：或心狂亂；或觀受已心生染著；或觀後時彼定追悔；或復知彼於施迷亂；或知施主隨捨隨受；由是因緣定當貧匱；或知此物是僧伽物、窣堵波物；或知此物劫盜他得；或知此物由是因緣多生過患；或殺或縛、或罰或黜、或嫌或責，違拒不受，皆無違犯。",
        "from": "T24n1501_001:1111b04_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，他來求法，懷嫌恨心，懷恚惱心，嫉妬變異，不施其法，是名有犯，有所違越，是染違犯。",
        "from": "T24n1501_001:1111b11_0",
        "context_with_next_sentence": true
    },
    {
        "source_sentence": "若由嬾墮、懈怠、忘念、無記之心，不施其法，是名有犯，有所違越，非染違犯。",
        "from": "T24n1501_001:1111b13_1",
        "context_with_next_sentence": true
    },
    {
        "source_sentence": "無違犯者：謂諸外道伺求過短；或有重病；或心狂亂；或欲方便調彼伏彼，出不善處安立善處；或於是法未善通利；或復見彼不生恭敬，無有羞愧，以惡威儀而來聽受；或復知彼是鈍根性，於廣法教，得法究竟，深生怖畏，當生邪見，增長邪執，衰損惱壞；或復知彼法至其手，轉布非人；而不施與，皆無違犯。",
        "from": "T24n1501_001:1111b15_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，於諸暴惡犯戒有情，懷嫌恨心，懷恚惱心，由彼暴惡犯戒為緣，方便棄捨，不作饒益，是名有犯，有所違越，是染違犯。",
        "from": "T24n1501_001:1111b23_0",
        "context_with_next_sentence": true
    },
    {
        "source_sentence": "若由嬾墮、懈怠、棄捨，由忘念故，不作饒益，是名有犯，有所違越，非染違犯。",
        "from": "T24n1501_001:1111b26_1",
        "context_with_next_sentence": true
    },
    {
        "source_sentence": "何以故？",
        "from": "T24n1501_001:1111b27_2",
        "context_with_next_sentence": true
    },
    {
        "source_sentence": "非諸菩薩於淨持戒身語意業，寂靜現行諸有情所，起憐愍心欲作饒益。",
        "from": "T24n1501_001:1111b28_3",
        "context_with_next_sentence": true
    },
    {
        "source_sentence": "如於暴惡犯戒有情，於諸苦因而現轉者。",
        "from": "T24n1501_001:1111b29_4",
        "context_with_next_sentence": true
    },
    {
        "source_sentence": "無違犯者：謂心狂亂；或欲方便調彼伏彼，廣說如前；或為將護多有情心；或護僧制；方便棄捨，不作饒益，皆無違犯。",
        "from": "T24n1501_001:1111c01_5",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，如薄伽梵於別解脫毘奈耶中，將護他故，建立遮罪，制諸聲聞令不造作，諸有情類，未淨信者令生淨信，已淨信者令倍增長。",
        "from": "T24n1501_001:1111c04_6",
        "context_with_next_sentence": true
    },
    {
        "source_sentence": "於中菩薩與諸聲聞應等修學，無有差別。",
        "from": "T24n1501_001:1111c07_7",
        "context_with_next_sentence": true
    },
    {
        "source_sentence": "何以故？",
        "from": "T24n1501_001:1111c08_8",
        "context_with_next_sentence": true
    },
    {
        "source_sentence": "以諸聲聞自利為勝，尚不棄捨將護他行，為令有情未信者信，信者增長，學所學處，何況菩薩利他為勝。",
        "from": "T24n1501_001:1111c08_9",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，如薄伽梵於別解脫毘奈耶中，為令聲聞少事少業少希望住，建立遮罪，制諸聲聞令不造作；於中菩薩與諸聲聞，不應等學。",
        "from": "T24n1501_001:1111c12_0",
        "context_with_next_sentence": true
    },
    {
        "source_sentence": "何以故？",
        "from": "T24n1501_001:1111c15_1",
        "context_with_next_sentence": true
    },
    {
        "source_sentence": "以諸聲聞自利為勝，不顧利他，於利他中少事少業少希望住，可名為妙；非諸菩薩利他為勝，不顧自利，於利他中少事少業少希望住得名為妙。",
        "from": "T24n1501_001:1111c15_2",
        "context_with_next_sentence": true
    },
    {
        "source_sentence": "如是菩薩為利他故，從非親里長者居士婆羅門等，及恣施家，應求百千種種衣服，觀彼有情有力無力，隨其所施如應而受，如說求衣，求鉢亦爾。",
        "from": "T24n1501_001:1111c18_3",
        "context_with_next_sentence": true
    },
    {
        "source_sentence": "如求衣、鉢，如是自求種種絲縷，令非親里為織作衣。",
        "from": "T24n1501_001:1111c22_4",
        "context_with_next_sentence": true
    },
    {
        "source_sentence": "為利他故，應蓄種種憍奢耶衣，諸坐臥具，事各至百，生色可染百千拘胝，復過是數，亦應取積。",
        "from": "T24n1501_001:1111c23_5",
        "context_with_next_sentence": true
    },
    {
        "source_sentence": "如是等中少事少業少希望住制止遮罪，菩薩不與聲聞共學。",
        "from": "T24n1501_001:1111c25_6",
        "context_with_next_sentence": true
    },
    {
        "source_sentence": "安住淨戒律儀菩薩，於利他中，懷嫌恨心，懷恚惱心，少事少業少希望住，是名有犯，有所違越，是染違犯。",
        "from": "T24n1501_001:1111c26_7",
        "context_with_next_sentence": true
    },
    {
        "source_sentence": "若由嬾墮、懈怠、忘念、無記之心，少事少業少希望住，是名有犯，有所違越，非染違犯。",
        "from": "T24n1501_001:1111c29_8",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，善權方便，為利他故，於諸性罪少分現行，由是因緣，於菩薩戒無所違犯，生多功德。",
        "from": "T24n1501_001:1112a03_0",
        "context_with_next_sentence": true
    },
    {
        "source_sentence": "謂如菩薩，見惡劫賊為貪財故，欲殺多生，或復欲害大德聲聞、獨覺、菩薩，或復欲造多無間業。",
        "from": "T24n1501_001:1112a05_1",
        "context_with_next_sentence": true
    },
    {
        "source_sentence": "見是事已，發心思惟：「我若斷彼惡眾生命，墮那落迦，如其不斷，無間業成當受大苦，我寧殺彼墮那落迦，終不令其受無間苦。」",
        "from": "T24n1501_001:1112a07_2",
        "context_with_next_sentence": true
    },
    {
        "source_sentence": "如是菩薩意樂思惟，於彼眾生，或以善心，或無記心，知此事已，為當來故，深生慚愧，以憐愍心而斷彼命。",
        "from": "T24n1501_001:1112a10_3",
        "context_with_next_sentence": true
    },
    {
        "source_sentence": "由是因緣，於菩薩戒無所違犯，生多功德。",
        "from": "T24n1501_001:1112a13_0",
        "context_with_next_sentence": true
    },
    {
        "source_sentence": "又如菩薩，見有增上增上宰官，上品暴惡，於諸有情無有慈愍，專行逼惱。",
        "from": "T24n1501_001:1112a14_0",
        "context_with_next_sentence": true
    },
    {
        "source_sentence": "菩薩見已，起憐愍心，發生利益安樂意樂，隨力所能，若廢若黜增上等位。",
        "from": "T24n1501_001:1112a15_1",
        "context_with_next_sentence": true
    },
    {
        "source_sentence": "由是因緣，於菩薩戒無所違犯，生多功德。",
        "from": "T24n1501_001:1112a17_2",
        "context_with_next_sentence": true
    },
    {
        "source_sentence": "又如菩薩，見劫盜賊，奪他財物，若僧伽物，窣堵波物，取多物已，執為己有，縱情受用。",
        "from": "T24n1501_001:1112a19_0",
        "context_with_next_sentence": true
    },
    {
        "source_sentence": "菩薩見已，起憐愍心，於彼有情發生利益安樂意樂，隨力所能，逼而奪取，勿令受用如是財故，當受長夜無義無利，由此因緣，所奪財寶，若僧伽物還復僧伽，窣堵波物還窣堵波，若有情物還復有情。",
        "from": "T24n1501_001:1112a20_1",
        "context_with_next_sentence": true
    },
    {
        "source_sentence": "又見眾生，或園林主，取僧伽物，窣堵波物，言是己有，縱情受用。",
        "from": "T24n1501_001:1112a25_2",
        "context_with_next_sentence": true
    },
    {
        "source_sentence": "菩薩見已，思擇彼惡，起憐愍心，勿令因此邪受用業，當受長夜無義無利，隨力所能，廢其所主。",
        "from": "T24n1501_001:1112a26_3",
        "context_with_next_sentence": true
    },
    {
        "source_sentence": "菩薩如是雖不與取，而無違犯，生多功德。",
        "from": "T24n1501_001:1112a28_4",
        "context_with_next_sentence": true
    },
    {
        "source_sentence": "又如菩薩，處在居家，見有女色，現無繫屬，習婬欲法，繼心菩薩，求非梵行。",
        "from": "T24n1501_001:1112b01_0",
        "context_with_next_sentence": true
    },
    {
        "source_sentence": "菩薩見已，作意思惟，勿令心恚，多生非福，若隨其欲，便得自在，方便安處，令種善根，亦當令其捨不善業。",
        "from": "T24n1501_001:1112b02_1",
        "context_with_next_sentence": true
    },
    {
        "source_sentence": "住慈愍心，行非梵行。",
        "from": "T24n1501_001:1112b05_0",
        "context_with_next_sentence": true
    },
    {
        "source_sentence": "雖習如是穢染之法，而無所犯，多生功德。",
        "from": "T24n1501_001:1112b05_1",
        "context_with_next_sentence": true
    },
    {
        "source_sentence": "出家菩薩，為護聲聞聖所教誡，令不壞滅，一切不應行非梵行。",
        "from": "T24n1501_001:1112b06_2",
        "context_with_next_sentence": true
    },
    {
        "source_sentence": "又如菩薩，為多有情解脫命難、囹圄縛難、刖手足難、劓鼻刵耳剜眼等難，雖諸菩薩為自命難，亦不正知說於妄語，然為救脫彼有情故，知而思擇，故說妄語。",
        "from": "T24n1501_001:1112b08_0",
        "context_with_next_sentence": true
    },
    {
        "source_sentence": "以要言之，菩薩唯觀有情義利，非無義利，自無染心，唯為饒益諸有情故，覆想正知而說異語，說是語時，於菩薩戒無所違犯，生多功德。",
        "from": "T24n1501_001:1112b11_1",
        "context_with_next_sentence": true
    },
    {
        "source_sentence": "又如菩薩，見諸有情，為惡友朋之所攝受，親愛不捨。",
        "from": "T24n1501_001:1112b15_0",
        "context_with_next_sentence": true
    },
    {
        "source_sentence": "菩薩見已，起憐愍心，發生利益安樂意樂，隨能隨力說離間語，令離惡友，捨相親愛，勿令有情，由近惡友，當受長夜無義無利。",
        "from": "T24n1501_001:1112b16_1",
        "context_with_next_sentence": true
    },
    {
        "source_sentence": "菩薩如是以饒益心，說離間語，乖離他愛，無所違犯，生多功德。",
        "from": "T24n1501_001:1112b19_0",
        "context_with_next_sentence": true
    },
    {
        "source_sentence": "又如菩薩，見諸有情，為行越路非理而行，出麁惡語，猛利訶擯，方便令其出不善處安立善處。",
        "from": "T24n1501_001:1112b21_0",
        "context_with_next_sentence": true
    },
    {
        "source_sentence": "菩薩如是以饒益心，於諸有情，出麁惡語，無所違犯，生多功德。",
        "from": "T24n1501_001:1112b23_1",
        "context_with_next_sentence": true
    },
    {
        "source_sentence": "又如菩薩，見諸有情，信樂倡伎吟詠歌諷，或有信樂王賊飲食、淫蕩街衢無義之論。",
        "from": "T24n1501_001:1112b25_0",
        "context_with_next_sentence": true
    },
    {
        "source_sentence": "菩薩於中皆悉善巧，於彼有情起憐愍心，發生利益安樂意樂，現前為作綺語相應種種倡伎吟詠歌諷、王賊飲食淫衢等論，令彼有情歡喜引攝，自在隨屬，方便獎導，出不善處安立善處。",
        "from": "T24n1501_001:1112b26_1",
        "context_with_next_sentence": true
    },
    {
        "source_sentence": "菩薩如是現行綺語，無所違犯，生多功德。",
        "from": "T24n1501_001:1112c02_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，生起詭詐虛談現相，方便研求假利求利，味邪命法無有羞恥，堅持不捨，是名有犯，有所違越，是染違犯。",
        "from": "T24n1501_001:1112c03_3",
        "context_with_next_sentence": true
    },
    {
        "source_sentence": "無違犯者：若為除遣生起樂欲，發勤精進，煩惱熾盛，蔽抑其心，時時現起。",
        "from": "T24n1501_001:1112c06_4",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，為掉所動，心不寂靜，不樂寂靜，高聲嬉戲，諠譁紛聒，輕躁騰躍，望他歡笑，如此諸緣，是名有犯，有所違越，是染違犯。",
        "from": "T24n1501_001:1112c08_0",
        "context_with_next_sentence": true
    },
    {
        "source_sentence": "若忘念起，非染違犯。",
        "from": "T24n1501_001:1112c11_1",
        "context_with_next_sentence": true
    },
    {
        "source_sentence": "無違犯者：若為除遣生起欲樂，廣說如前；若欲方便解他所生嫌恨令息；若欲遣他所生愁惱；若他性好如上諸事，方便攝受，敬順將護，隨彼而轉；若他有情猜阻菩薩，內懷嫌恨惡謀憎背，外現歡顏，表內清淨；如是一切，皆無違犯。",
        "from": "T24n1501_001:1112c11_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，起如是見，立如是論：菩薩不應忻樂涅槃，應於涅槃而生厭背；於諸煩惱及隨煩惱，不應怖畏而求斷滅，不應一向心生厭離；以諸菩薩三無數劫，流轉生死求大菩提。",
        "from": "T24n1501_001:1112c16_3",
        "context_with_next_sentence": true
    },
    {
        "source_sentence": "若作此說，是名有犯，有所違越，是染違犯。",
        "from": "T24n1501_001:1112c21_4",
        "context_with_next_sentence": true
    },
    {
        "source_sentence": "何以故？",
        "from": "T24n1501_001:1112c22_5",
        "context_with_next_sentence": true
    },
    {
        "source_sentence": "如諸聲聞，於其涅槃忻樂親近，於諸煩惱及隨煩惱深心厭離；如是菩薩於大涅槃忻樂親近，於諸煩惱及隨煩惱深心厭離，其倍過彼百千俱胝。",
        "from": "T24n1501_001:1112c22_6",
        "context_with_next_sentence": true
    },
    {
        "source_sentence": "以諸聲聞唯為一身，證得義利勤修正行；菩薩普為一切有情，證得義利勤修正行。",
        "from": "T24n1501_001:1112c25_7",
        "context_with_next_sentence": true
    },
    {
        "source_sentence": "是故菩薩當勤修集無雜染心，於有漏事隨順而行，成就勝出諸阿羅漢無雜染法。",
        "from": "T24n1501_001:1112c27_8",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，於自能發不信重言，所謂惡聲惡稱惡譽，不護不雪。",
        "from": "T24n1501_001:1112c29_9",
        "context_with_next_sentence": true
    },
    {
        "source_sentence": "其事若實而不避護，是名有犯，有所違越，是染違犯。",
        "from": "T24n1501_001:1113a02_10",
        "context_with_next_sentence": true
    },
    {
        "source_sentence": "若事不實而不清雪，是名有犯，有所違越，非染違犯。",
        "from": "T24n1501_001:1113a03_11",
        "context_with_next_sentence": true
    },
    {
        "source_sentence": "無違犯者：若他外道；若他憎嫉；若自出家因行乞行，因修善行，謗聲流布；若忿蔽者；若心倒者；謗聲流布，皆無違犯。",
        "from": "T24n1501_001:1113a04_12",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，見諸有情，應以種種辛楚加行，猛利加行，而得義利，護其憂惱而不現行；是名有犯，有所違越，非染違犯。",
        "from": "T24n1501_001:1113a07_13",
        "context_with_next_sentence": true
    },
    {
        "source_sentence": "無違犯者：觀由此緣，於現法中少得義利，多生憂惱。",
        "from": "T24n1501_001:1113a10_14",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，他罵報罵；他瞋報瞋；他打報打；他弄報弄；是名有犯，有所違越，是染違犯。",
        "from": "T24n1501_001:1113a11_15",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，於他有情有所侵犯；或自不為，彼疑侵犯；由嫌嫉心，由慢所執，不如理謝而生輕捨；是名有犯，有所違越，是染違犯。",
        "from": "T24n1501_001:1113a14_0",
        "context_with_next_sentence": true
    },
    {
        "source_sentence": "若由懶墮、懈怠、放逸、不謝輕捨，是名有犯，有所違越，非染違犯。",
        "from": "T24n1501_001:1113a17_1",
        "context_with_next_sentence": true
    },
    {
        "source_sentence": "無違犯者：若欲方便調彼伏彼，出不善處安立善處；若是外道；若彼希望，要因現行非法有罪，方受悔謝；若彼有情性好鬪諍，因悔謝時倍增憤怒；若復知彼為性堪忍，體無嫌恨；若必了他因謝侵犯，深生羞恥，而不悔謝；皆無違犯。",
        "from": "T24n1501_001:1113a18_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，他所侵犯，彼還如法平等悔謝，懷嫌恨心，欲損惱彼，不受其謝，是名有犯，有所違越，是染違犯。",
        "from": "T24n1501_001:1113a24_0",
        "context_with_next_sentence": true
    },
    {
        "source_sentence": "雖復於彼無嫌恨心，不欲損惱，然由稟性不能堪忍，故不受謝，亦名有犯，有所違越，是染違犯。",
        "from": "T24n1501_001:1113a26_1",
        "context_with_next_sentence": true
    },
    {
        "source_sentence": "無違犯者：若欲方便調彼伏彼，廣說一切，如前應知。",
        "from": "T24n1501_001:1113a28_2",
        "context_with_next_sentence": true
    },
    {
        "source_sentence": "若不如法不平等謝，不受彼謝，亦無違犯。",
        "from": "T24n1501_001:1113b01_3",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，於他懷忿，相續堅持，生已不捨，是名有犯，有所違越，是染違犯。",
        "from": "T24n1501_001:1113b03_0",
        "context_with_next_sentence": true
    },
    {
        "source_sentence": "無違犯者：為斷彼故，生起樂欲，廣說如前。",
        "from": "T24n1501_001:1113b05_1",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，貪著供事增上力故，以愛染心管御徒眾，是名有犯，有所違越，是染違犯。",
        "from": "T24n1501_001:1113b07_0",
        "context_with_next_sentence": true
    },
    {
        "source_sentence": "無違犯者：不貪供侍，無愛染心管御徒眾。",
        "from": "T24n1501_001:1113b09_1",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，嬾墮懈怠，耽睡眠樂臥樂倚樂，非時非量，是名有犯，有所違越，是染違犯。",
        "from": "T24n1501_001:1113b11_0",
        "context_with_next_sentence": true
    },
    {
        "source_sentence": "無違犯者：若遭疾病；若無氣力，行路疲弊；若為斷彼生起樂欲，廣說一切，如前應知。",
        "from": "T24n1501_001:1113b13_1",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，懷愛染心，談說世事，虛棄時日，是名有犯，有所違越，是染違犯。",
        "from": "T24n1501_001:1113b16_0",
        "context_with_next_sentence": true
    },
    {
        "source_sentence": "若由忘念虛棄時日，是名有犯，有所違越，非染違犯。",
        "from": "T24n1501_001:1113b18_1",
        "context_with_next_sentence": true
    },
    {
        "source_sentence": "無違犯者：見他談說，護彼意故，安住正念須臾而聽；若事希奇，或暫問他，或答他問，無所違犯。",
        "from": "T24n1501_001:1113b19_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，為令心住，欲定其心，心懷嫌恨，憍慢所持，不詣師所求請教授，是名有犯，有所違越，是染違犯。",
        "from": "T24n1501_001:1113b22_0",
        "context_with_next_sentence": true
    },
    {
        "source_sentence": "嬾墮懈怠而不請者，非染違犯。",
        "from": "T24n1501_001:1113b24_1",
        "context_with_next_sentence": true
    },
    {
        "source_sentence": "無違犯者：若遇疾病；若無氣力；若知其師顛倒教授；若自多聞，自有智力，能令心定；若先已得所應教授；而不請者，無所違犯。",
        "from": "T24n1501_001:1113b25_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，起貪欲蓋，忍受不捨，是名有犯，有所違越，是染違犯。",
        "from": "T24n1501_001:1113b29_0",
        "context_with_next_sentence": true
    },
    {
        "source_sentence": "無違犯者：若為斷彼生起樂欲，發勤精進，煩惱猛利，蔽抑心故，時時現行。",
        "from": "T24n1501_001:1113c01_1",
        "context_with_next_sentence": true
    },
    {
        "source_sentence": "如貪欲蓋，如是瞋恚、惛沈、睡眠、掉舉、惡作及與疑蓋，當知亦爾。",
        "from": "T24n1501_001:1113c03_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，貪味靜慮，於味靜慮見為功德，是名有犯，有所違越，是染違犯。",
        "from": "T24n1501_001:1113c05_0",
        "context_with_next_sentence": true
    },
    {
        "source_sentence": "無違犯者：若為斷彼生起樂欲，廣說如前。",
        "from": "T24n1501_001:1113c07_1",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，起如是見，立如是論：菩薩不應聽聲聞乘相應法教；不應受持；不應修學；菩薩何用於聲聞乘相應法教，聽聞受持，精勤修學？",
        "from": "T24n1501_001:1113c09_0",
        "context_with_next_sentence": true
    },
    {
        "source_sentence": "是名有犯，有所違越，是染違犯。",
        "from": "T24n1501_001:1113c12_1",
        "context_with_next_sentence": true
    },
    {
        "source_sentence": "何以故？",
        "from": "T24n1501_001:1113c13_2",
        "context_with_next_sentence": true
    },
    {
        "source_sentence": "菩薩尚於外道書論精勤研究，況於佛語。",
        "from": "T24n1501_001:1113c13_3",
        "context_with_next_sentence": true
    },
    {
        "source_sentence": "無違犯者：為令一向習小法者，捨彼欲故，作如是說。",
        "from": "T24n1501_001:1113c14_4",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，於菩薩藏未精研究，於菩薩藏一切棄捨，於聲聞藏一向修學，是名有犯，有所違越，非染違犯。",
        "from": "T24n1501_001:1113c16_0",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，現有佛教，於佛教中未精研究，於異道論及諸外論精勤修學，是名有犯，有所違越，是染違犯。",
        "from": "T24n1501_001:1113c19_0",
        "context_with_next_sentence": true
    },
    {
        "source_sentence": "無違犯者：若上聰敏；若能速受；若經久時能不忘失；若於其義能思能達；若於佛教如理觀察，成就俱行無動覺者，於日日中，常以二分修學佛語，一分學外，則無違犯。",
        "from": "T24n1501_001:1113c21_1",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，越菩薩法，於異道論及諸外論研求善巧，深心寶翫，愛樂耽味，非如辛藥而習近之，是名有犯，有所違越，是染違犯。",
        "from": "T24n1501_001:1113c26_0",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，聞菩薩藏，於甚深處最勝甚深真實法義，諸佛菩薩難思神力，不生信解，憎背毀謗；不能引義，不能引法，非如來說，不能利益安樂有情，是名有犯，有所違越，是染違犯。",
        "from": "T24n1501_001:1114a01_0",
        "context_with_next_sentence": true
    },
    {
        "source_sentence": "如是毀謗，或由自內非理作意；或隨順他而作是說。",
        "from": "T24n1501_001:1114a05_1",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，若聞甚深最甚深處，心不信解。",
        "from": "T24n1501_001:1114a07_0",
        "context_with_next_sentence": true
    },
    {
        "source_sentence": "菩薩爾時應強信受，應無諂曲，應如是學，我為非善，盲無慧目，於如來眼隨所宣說，於諸如來密意語言而生誹謗。",
        "from": "T24n1501_001:1114a08_1",
        "context_with_next_sentence": true
    },
    {
        "source_sentence": "菩薩如是自處無知，仰推如來，於諸佛法無不現知，等隨觀見，如是正行，無所違犯。",
        "from": "T24n1501_001:1114a11_0",
        "context_with_next_sentence": true
    },
    {
        "source_sentence": "雖無信解，然不誹謗。",
        "from": "T24n1501_001:1114a12_1",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，於他人所，有染愛心，有瞋恚心，自讚毀他，是名有犯，有所違越，是染違犯。",
        "from": "T24n1501_001:1114a14_0",
        "context_with_next_sentence": true
    },
    {
        "source_sentence": "無違犯者：若為摧伏諸惡外道；若為住持如來聖教；若為方便調彼伏彼，廣說如前；或欲令其未淨信者發生淨信，已淨信者倍復增長。",
        "from": "T24n1501_001:1114a16_1",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，聞說正法論義決擇，憍慢所制，懷嫌恨心，懷恚惱心，而不往聽；是名有犯，有所違越，是染違犯。",
        "from": "T24n1501_001:1114a20_0",
        "context_with_next_sentence": true
    },
    {
        "source_sentence": "若為懶墮懈怠所蔽，而不往聽，非染違犯。",
        "from": "T24n1501_001:1114a22_1",
        "context_with_next_sentence": true
    },
    {
        "source_sentence": "無違犯者：若不覺知；若有疾病；若無氣力；若知倒說；若為護彼說法者心；若正了知彼所說義，是數所聞所持所了；若已多聞，具足聞持，其聞積集；若欲無間於境住心；若勤引發菩薩勝定；若自了知上品愚鈍，其慧鈍濁，於所聞法難受難持，難於所緣攝心令定；不往聽者，皆無違犯。",
        "from": "T24n1501_001:1114a23_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，於說法師，故思輕毀，不深恭敬，嗤笑調弄，但依於文，不依於義，是名有犯，有所違越，是染違犯。",
        "from": "T24n1501_001:1114b02_0",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，於諸有情所應作事，懷嫌恨心，懷恚惱心，不為助伴。",
        "from": "T24n1501_001:1114b05_0",
        "context_with_next_sentence": true
    },
    {
        "source_sentence": "謂於能辦所應作事，或於道路若往若來；或於正說事業加行；或於掌護所有財寶；或於和好乖離諍訟；或於吉會；或於福業；不為助伴，是名有犯，有所違越，是染違犯。",
        "from": "T24n1501_001:1114b06_1",
        "context_with_next_sentence": true
    },
    {
        "source_sentence": "若為嬾墮懈怠所蔽，不為助伴，非染違犯。",
        "from": "T24n1501_001:1114b10_2",
        "context_with_next_sentence": true
    },
    {
        "source_sentence": "無違犯者：若有疹疾；若無氣力；若了知彼自能成辦；若知求者自有依怙；若知所作能引非義能引非法；若欲方便調彼伏彼，廣說如前；若先許餘為作助伴；若轉請他有力者助；若於善品正勤修習不欲暫廢；若性愚鈍，於所聞法難受難持，如前廣說；若為將護多有情意；若護僧制，不為助伴，皆無違犯。",
        "from": "T24n1501_001:1114b11_3",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，見諸有情，遭重疾病，懷嫌恨心，懷恚惱心，不往供事，是名有犯，有所違越，是染違犯。",
        "from": "T24n1501_001:1114b19_0",
        "context_with_next_sentence": true
    },
    {
        "source_sentence": "若為嬾墮懈怠所蔽，不往供事，非染違犯。",
        "from": "T24n1501_001:1114b21_1",
        "context_with_next_sentence": true
    },
    {
        "source_sentence": "無違犯者：若自有病；若無氣力；若轉請他有力隨順令往供事；若知病者有依有怙；若知病者自有勢力，能自供事；若了知彼長病所觸，堪自支持；若為勤修廣大無上殊勝善品；若欲護持所修善品令無間缺；若自了知上品愚鈍，其慧鈍濁，於所聞法難受難持，難於所緣攝心令定；若先許餘為作供事。",
        "from": "T24n1501_001:1114b22_2",
        "context_with_next_sentence": true
    },
    {
        "source_sentence": "如於病者，於有苦者為作助伴欲除其苦，當知亦爾。",
        "from": "T24n1501_001:1114b29_3",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，見諸有情，為求現法、後法事故，廣行非理，懷嫌恨心，懷恚惱心，不為宣說如實正理，是名有犯，有所違越，是染違犯。",
        "from": "T24n1501_001:1114c02_0",
        "context_with_next_sentence": true
    },
    {
        "source_sentence": "若由嬾墮懈怠所蔽，不為宣說，非染違犯。",
        "from": "T24n1501_001:1114c05_1",
        "context_with_next_sentence": true
    },
    {
        "source_sentence": "無違犯者：若自無知；若無氣力；若轉請他有力者說；若即彼人自有智力；若彼有餘善友攝受；若欲方便調彼伏彼，廣說如前；若知為說如實正理，起嫌恨心，若發惡言；若顛倒受；若無愛敬；若復知彼性弊[怡-台+龍]戾，不為宣說，皆無違犯。",
        "from": "T24n1501_001:1114c06_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，於先有恩諸有情所，不知恩惠，不了恩惠，懷嫌恨心，不欲現前如應酬報，是名有犯，有所違越，是染違犯。",
        "from": "T24n1501_001:1114c12_0",
        "context_with_next_sentence": true
    },
    {
        "source_sentence": "若為懶墮懈怠所蔽，不現酬報，非染違犯。",
        "from": "T24n1501_001:1114c15_1",
        "context_with_next_sentence": true
    },
    {
        "source_sentence": "無違犯者：勤加功用，無力無能不獲酬報；若欲方便調彼伏彼，廣說如前；若欲報恩而彼不受，皆無違犯。",
        "from": "T24n1501_001:1114c16_0",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，見諸有情墮在喪失財寶眷屬祿位難處，多生愁惱，懷嫌恨心，不往開解，是名有犯，有所違越，是染違犯。",
        "from": "T24n1501_001:1114c19_0",
        "context_with_next_sentence": true
    },
    {
        "source_sentence": "若為嬾墮懈怠所蔽，不往開解，非染違犯。",
        "from": "T24n1501_001:1114c22_1",
        "context_with_next_sentence": true
    },
    {
        "source_sentence": "無違犯者：應知如前，於他事業，不為助伴。",
        "from": "T24n1501_001:1114c23_0",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，有飲食等資生眾具，見有求者正來悕求飲食等事，懷嫌恨心，懷恚惱心，而不給施，是名有犯，有所違越，是染違犯。",
        "from": "T24n1501_001:1114c24_0",
        "context_with_next_sentence": true
    },
    {
        "source_sentence": "若由嬾墮懈怠放逸，不能施與，非染違犯。",
        "from": "T24n1501_001:1114c27_1",
        "context_with_next_sentence": true
    },
    {
        "source_sentence": "無違犯者：若現無有可施財物；若彼希求不如法物，所不宜物；若欲方便調彼伏彼，廣說如前；若來求者王所不宜，將護王意；若護僧制；而不惠施，皆無違犯。",
        "from": "T24n1501_001:1114c28_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，攝受徒眾，懷嫌恨心，而不隨時無倒教授、無倒教誡；知眾匱乏，而不為彼從清淨信長者居士婆羅門等，如法追求衣服飲食諸坐臥具，病緣醫藥資身什物，隨時供給，是名有犯，有所違越，是染違犯。",
        "from": "T24n1501_001:1115a03_0",
        "context_with_next_sentence": true
    },
    {
        "source_sentence": "若由嬾墮懈怠放逸，不往教授，不往教誡，不為追求如法眾具，非染違犯。",
        "from": "T24n1501_001:1115a08_1",
        "context_with_next_sentence": true
    },
    {
        "source_sentence": "無違犯者：若欲方便調彼伏彼，廣說如前；若護僧制；若有疹疾；若無氣力不任加行；若轉請餘有勢力者；若知徒眾世所共知有大福德，各自有力求衣服等資身眾具；若隨所應教授教誡，皆已無倒教授教誡；若知眾內，有本外道，為竊法故來入眾中，無所堪能不可調伏，皆無違犯。",
        "from": "T24n1501_001:1115a09_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，懷嫌恨心，於他有情，不隨心轉，是名有犯，有所違越，是染違犯。",
        "from": "T24n1501_001:1115a17_0",
        "context_with_next_sentence": true
    },
    {
        "source_sentence": "若由嬾墮懈怠放逸，不隨其轉，非染違犯。",
        "from": "T24n1501_001:1115a19_1",
        "context_with_next_sentence": true
    },
    {
        "source_sentence": "無違犯者：若彼所愛非彼所宜；若有疾病；若無氣力不任加行；若護僧制；若彼所愛雖彼所宜，而於眾多非宜非愛；若為降伏諸惡外道；若欲方便調彼伏彼，廣說如前；不隨心轉，皆無違犯。",
        "from": "T24n1501_001:1115a20_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，懷嫌恨心，他實有德不欲顯揚；他實有譽不欲稱美；他實妙說不讚善哉；是名有犯，有所違越，是染違犯。",
        "from": "T24n1501_001:1115a25_0",
        "context_with_next_sentence": true
    },
    {
        "source_sentence": "若由嬾墮懈怠放逸，不顯揚等，非染違犯。",
        "from": "T24n1501_001:1115a28_1",
        "context_with_next_sentence": true
    },
    {
        "source_sentence": "無違犯者：若知其人性好少欲，將護彼意；若有疾病；若無氣力；若欲方便調彼伏彼，廣說如前；若護僧制；若知由此顯揚等緣，起彼雜染憍舉無義，為遮此過；若知彼德雖似功德而非實德；若知彼譽雖似善譽而非實譽；若知彼說雖似妙說而實非妙；若為降伏諸惡外道；若為侍他言論究竟，不顯揚等，皆無違犯。",
        "from": "T24n1501_001:1115a29_0",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，見諸有情應可訶責，應可治罰，應可驅擯，懷染污心，而不訶責；或雖訶責，而不治罰，如法教誡；或雖治罰如法教誡，而不驅擯，是名有犯，有所違越，是染違犯。",
        "from": "T24n1501_001:1115b08_0",
        "context_with_next_sentence": true
    },
    {
        "source_sentence": "若由嬾墮懈怠放逸，而不訶責乃至驅擯，非染違犯。",
        "from": "T24n1501_001:1115b12_1",
        "context_with_next_sentence": true
    },
    {
        "source_sentence": "無違犯者：若了知彼不可療治，不可與語，喜出麁言，多生嫌恨，故應棄捨；若觀待時；若觀因此鬪訟諍競；若觀因此令僧諠雜；令僧破壞；知彼有情不懷諂曲，成就增上猛利慚愧，疾疾還淨；而不訶責乃至驅擯，皆無違犯。",
        "from": "T24n1501_001:1115b13_2",
        "context_with_next_sentence": true
    },
    {
        "source_sentence": "若諸菩薩安住菩薩淨戒律儀，具足成就種種神通變現威力，於諸有情應恐怖者能恐怖之，應引攝者能引攝之；避信施故，不現神通恐怖引攝，是名有犯，有所違越，非染違犯。",
        "from": "T24n1501_001:1115b19_0",
        "context_with_next_sentence": true
    },
    {
        "source_sentence": "無違犯者：若知此中諸有情類，多著僻執，是惡外道，誹謗賢聖，成就邪見，不現神通恐怖引攝，無有違犯。",
        "from": "T24n1501_001:1115b23_0",
        "context_with_next_sentence": true
    },
    {
        "source_sentence": "又一切處無違犯者：謂若彼心增上狂亂；若重苦受之所逼切；若未曾受淨戒律儀。",
        "from": "T24n1501_001:1115b26_0",
        "context_with_next_sentence": true
    },
    {
        "source_sentence": "當知一切皆無違犯。",
        "from": "T24n1501_001:1115b27_1",
        "context_with_next_sentence": true
    },
    {
        "source_sentence": "若諸菩薩，從他正受戒律儀已，由善清淨求學意樂，菩提意樂；饒益一切有情意樂，生起最極尊重恭敬，從初專精不應違犯。",
        "from": "T24n1501_001:1115b29_0",
        "context_with_next_sentence": true
    },
    {
        "source_sentence": "設有違犯，即應如法疾疾悔除，令得還淨。",
        "from": "T24n1501_001:1115c02_1",
        "context_with_next_sentence": true
    },
    {
        "source_sentence": "如是菩薩一切違犯，當知皆是惡作所攝，應向有力，於語表義能覺能受小乘大乘補特伽羅，發露悔滅。",
        "from": "T24n1501_001:1115c04_0",
        "context_with_next_sentence": true
    },
    {
        "source_sentence": "若諸菩薩以上品纏，違犯如上他勝處法，失戒律儀，應當更受。",
        "from": "T24n1501_001:1115c06_1",
        "context_with_next_sentence": true
    },
    {
        "source_sentence": "若中品纏，違犯如上他勝處法，應對於三補特伽羅，或過是數，應如發露除惡作法，先當稱述所犯事名，應作是說：長老專志，或言大德，我如是名，違越菩薩毘奈耶法，如所稱事，犯惡作罪。",
        "from": "T24n1501_001:1115c07_2",
        "context_with_next_sentence": true
    },
    {
        "source_sentence": "餘如苾芻發露悔滅惡作罪法，應如是說。",
        "from": "T24n1501_001:1115c12_0",
        "context_with_next_sentence": true
    },
    {
        "source_sentence": "若下品纏，違犯如上他勝處法，及餘違犯，應對於一補特伽羅發露悔法，當知如前。",
        "from": "T24n1501_001:1115c12_1",
        "context_with_next_sentence": true
    },
    {
        "source_sentence": "若無隨順補特伽羅，可對發露，悔除所犯。",
        "from": "T24n1501_001:1115c14_2",
        "context_with_next_sentence": true
    },
    {
        "source_sentence": "爾時菩薩以淨意樂，起自誓心，我當決定防護當來，終不重犯。",
        "from": "T24n1501_001:1115c15_3",
        "context_with_next_sentence": true
    },
    {
        "source_sentence": "如是於犯，還出還淨。",
        "from": "T24n1501_001:1115c17_4",
        "context_with_next_sentence": true
    },
    {
        "source_sentence": "復次，如是所犯諸事菩薩學處，佛於彼彼素呾纜中隨機散說，謂依律儀戒，攝善法戒，饒益有情戒，今於此菩薩藏摩呾理迦，綜集而說。",
        "from": "T24n1501_001:1115c18_0",
        "context_with_next_sentence": true
    },
    {
        "source_sentence": "菩薩於中應起尊重，住極恭敬，專精修學。",
        "from": "T24n1501_001:1115c21_1",
        "context_with_next_sentence": true
    },
    {
        "source_sentence": "菩薩戒本一卷",
        "from": "T24n1501_001:1115c22_0",
        "context_with_next_sentence": false
    }
]