[
    {
        "source_sentence": "須摩提經(按《開元錄》云妙慧童女經，流志後譯)大唐三藏法師菩提流志奉　詔譯如是我聞：一時佛在王舍城耆闍崛山中，與比丘眾千二百五十人、菩薩摩訶薩十千人俱。",
        "from": "T12n0336_001:0081c09_0",
        "context_with_next_sentence": true
    },
    {
        "source_sentence": "時王舍城有長者女名為妙慧，年始八歲，面貌端正，容色姝好，諸相具足，見者歡喜——曾於過去無量諸佛親近供養、種諸善根。",
        "from": "T12n0336_001:0081c14_1",
        "context_with_next_sentence": true
    },
    {
        "source_sentence": "時彼女人詣如來所，頂禮佛足，右繞三匝，長跪合掌而說偈言：「無上等正覺，　　為世大明燈。",
        "from": "T12n0336_001:0081c16_2",
        "context_with_next_sentence": true
    },
    {
        "source_sentence": "　菩薩之所行，　　唯願聽我問。」",
        "from": "T12n0336_001:0081c20_0",
        "context_with_next_sentence": true
    },
    {
        "source_sentence": "佛告妙慧：「今恣汝問，當為解說，令斷疑網。」",
        "from": "T12n0336_001:0081c21_0",
        "context_with_next_sentence": true
    },
    {
        "source_sentence": "爾時，妙慧即於佛前以偈問曰：「云何得端正、　　大富尊貴身？",
        "from": "T12n0336_001:0081c21_1",
        "context_with_next_sentence": true
    },
    {
        "source_sentence": "　復以何因緣，　　眷屬難沮壞？",
        "from": "T12n0336_001:0081c24_0",
        "context_with_next_sentence": true
    },
    {
        "source_sentence": "　云何見己身，　　而受於化生，　千葉蓮花上，　　面奉諸世尊？",
        "from": "T12n0336_001:0081c25_0",
        "context_with_next_sentence": true
    },
    {
        "source_sentence": "　云何能證得，　　自在勝神通，　遍往無量剎，　　禮敬於諸佛？",
        "from": "T12n0336_001:0081c27_0",
        "context_with_next_sentence": true
    },
    {
        "source_sentence": "　云何得無怨，　　所言人信受，　淨除於法障，　　永離諸魔業？",
        "from": "T12n0336_001:0081c29_0",
        "context_with_next_sentence": true
    },
    {
        "source_sentence": "　云何命終時，　　得見於諸佛，　聞說清淨法，　　不受於苦惱？",
        "from": "T12n0336_001:0082a02_0",
        "context_with_next_sentence": true
    },
    {
        "source_sentence": "　大悲無上尊！",
        "from": "T12n0336_001:0082a04_0",
        "context_with_next_sentence": true
    },
    {
        "source_sentence": "　　唯願為我說。」",
        "from": "T12n0336_001:0082a04_1",
        "context_with_next_sentence": true
    },
    {
        "source_sentence": "爾時，佛告妙慧童女言：「善哉善哉，善能問此深妙之義。",
        "from": "T12n0336_001:0082a05_0",
        "context_with_next_sentence": true
    },
    {
        "source_sentence": "諦聽諦聽，善思念之，當為汝說。」",
        "from": "T12n0336_001:0082a06_1",
        "context_with_next_sentence": true
    },
    {
        "source_sentence": "妙慧白言：「唯然，世尊！",
        "from": "T12n0336_001:0082a06_2",
        "context_with_next_sentence": true
    },
    {
        "source_sentence": "願樂欲聞。」",
        "from": "T12n0336_001:0082a07_3",
        "context_with_next_sentence": true
    },
    {
        "source_sentence": "佛言：「妙慧！",
        "from": "T12n0336_001:0082a08_0",
        "context_with_next_sentence": true
    },
    {
        "source_sentence": "菩薩成就四法受端正身。",
        "from": "T12n0336_001:0082a08_1",
        "context_with_next_sentence": true
    },
    {
        "source_sentence": "何等為四？",
        "from": "T12n0336_001:0082a08_2",
        "context_with_next_sentence": true
    },
    {
        "source_sentence": "一者、於惡友所不起瞋心，二者、住於大慈，三者、深樂正法，四者、造佛形像。」",
        "from": "T12n0336_001:0082a09_3",
        "context_with_next_sentence": true
    },
    {
        "source_sentence": "爾時，世尊而說偈言：「瞋壞善根勿增長、　　慈心、樂法、造佛形，　當獲具相莊嚴身，　　一切眾生常樂見。",
        "from": "T12n0336_001:0082a10_4",
        "context_with_next_sentence": true
    },
    {
        "source_sentence": "「復次，妙慧！",
        "from": "T12n0336_001:0082a14_0",
        "context_with_next_sentence": true
    },
    {
        "source_sentence": "菩薩成就四法得富貴身。",
        "from": "T12n0336_001:0082a14_1",
        "context_with_next_sentence": true
    },
    {
        "source_sentence": "何等為四？",
        "from": "T12n0336_001:0082a14_2",
        "context_with_next_sentence": true
    },
    {
        "source_sentence": "一者、應時行施，二者、無輕慢心，三者、歡喜而與，四者、不希果報。」",
        "from": "T12n0336_001:0082a15_3",
        "context_with_next_sentence": true
    },
    {
        "source_sentence": "爾時，世尊而說偈言：「應時行施、無輕慢、　　歡喜授與、不希求，　能於此業常勤修，　　所生當獲大財位。",
        "from": "T12n0336_001:0082a16_4",
        "context_with_next_sentence": true
    },
    {
        "source_sentence": "「復次，妙慧！",
        "from": "T12n0336_001:0082a19_0",
        "context_with_next_sentence": true
    },
    {
        "source_sentence": "菩薩成就四法得眷屬不壞。",
        "from": "T12n0336_001:0082a19_1",
        "context_with_next_sentence": true
    },
    {
        "source_sentence": "何等為四？",
        "from": "T12n0336_001:0082a19_2",
        "context_with_next_sentence": true
    },
    {
        "source_sentence": "一者、善能棄捨離間之語，二者、邪見眾生令住正見，三者、正法將滅護令久住，四者、教諸有情趣佛菩提。」",
        "from": "T12n0336_001:0082a20_3",
        "context_with_next_sentence": true
    },
    {
        "source_sentence": "爾時，世尊而說偈言：「捨離間言及邪見、　　正法將滅能護持、　安住眾生大菩提，　　當成不壞諸眷屬。",
        "from": "T12n0336_001:0082a22_4",
        "context_with_next_sentence": true
    },
    {
        "source_sentence": "「復次，妙慧！",
        "from": "T12n0336_001:0082a25_0",
        "context_with_next_sentence": true
    },
    {
        "source_sentence": "菩薩成就四法，當於佛前得受化生，處蓮花座。",
        "from": "T12n0336_001:0082a25_1",
        "context_with_next_sentence": true
    },
    {
        "source_sentence": "何等為四？",
        "from": "T12n0336_001:0082a26_2",
        "context_with_next_sentence": true
    },
    {
        "source_sentence": "一者、捧諸花果及細末香散於如來及諸塔廟，二者、終不於他妄加損害，三者、造如來像安處蓮華，四者、於佛菩提深生淨信。」",
        "from": "T12n0336_001:0082a26_3",
        "context_with_next_sentence": true
    },
    {
        "source_sentence": "爾時，世尊而說偈言：「花香散佛及支提、　　不害於他并造像、　於大菩提深信解，　　得處蓮花生佛前。",
        "from": "T12n0336_001:0082a29_4",
        "context_with_next_sentence": true
    },
    {
        "source_sentence": "「復次，妙慧！",
        "from": "T12n0336_001:0082b03_0",
        "context_with_next_sentence": true
    },
    {
        "source_sentence": "菩薩成就四法，從一佛土至一佛土。",
        "from": "T12n0336_001:0082b03_1",
        "context_with_next_sentence": true
    },
    {
        "source_sentence": "何等為四？",
        "from": "T12n0336_001:0082b04_2",
        "context_with_next_sentence": true
    },
    {
        "source_sentence": "一者、見他修善不為障惱，二者、他說法時未常留礙，三者、然燈供養如來之塔，四者、於諸禪定常勤修習。」",
        "from": "T12n0336_001:0082b04_3",
        "context_with_next_sentence": true
    },
    {
        "source_sentence": "爾時，世尊而說偈言：「見人修善、說正法，　　不生謗毀加留難，　如來塔廟施燈明，　　修習諸禪遊佛剎。",
        "from": "T12n0336_001:0082b06_4",
        "context_with_next_sentence": true
    },
    {
        "source_sentence": "「復次，妙慧！",
        "from": "T12n0336_001:0082b10_0",
        "context_with_next_sentence": true
    },
    {
        "source_sentence": "菩薩成就四法處世無怨。",
        "from": "T12n0336_001:0082b10_1",
        "context_with_next_sentence": true
    },
    {
        "source_sentence": "云何為四？",
        "from": "T12n0336_001:0082b10_2",
        "context_with_next_sentence": true
    },
    {
        "source_sentence": "一者、以無諂心親近善友，二者、於他勝法無嫉妬心，三者、他獲名譽心常歡喜，四者、於菩薩行無輕毀心。」",
        "from": "T12n0336_001:0082b11_3",
        "context_with_next_sentence": true
    },
    {
        "source_sentence": "爾時，世尊而說偈言：「不以諛諂親善友、　　於人勝法無妬心、　他獲名譽常歡喜、　　不謗菩薩得無怨。",
        "from": "T12n0336_001:0082b13_4",
        "context_with_next_sentence": true
    },
    {
        "source_sentence": "「復次，妙慧！",
        "from": "T12n0336_001:0082b16_0",
        "context_with_next_sentence": true
    },
    {
        "source_sentence": "菩薩成就四法，所言人信。",
        "from": "T12n0336_001:0082b16_1",
        "context_with_next_sentence": true
    },
    {
        "source_sentence": "何等為四？",
        "from": "T12n0336_001:0082b16_2",
        "context_with_next_sentence": true
    },
    {
        "source_sentence": "一者、發言修行常使相應，二者、於善友所不覆諸惡，三者、於所聞法不求過失，四者、於說法者不生惡心。」",
        "from": "T12n0336_001:0082b17_3",
        "context_with_next_sentence": true
    },
    {
        "source_sentence": "爾時，世尊而說偈言：「發言修行常相應、　　己罪不藏於善友、　聞經不求人法過，　　所言一切皆信受。",
        "from": "T12n0336_001:0082b19_4",
        "context_with_next_sentence": true
    },
    {
        "source_sentence": "「復次，妙慧！",
        "from": "T12n0336_001:0082b22_0",
        "context_with_next_sentence": true
    },
    {
        "source_sentence": "菩薩成就四法能離法障，速得清淨。",
        "from": "T12n0336_001:0082b22_1",
        "context_with_next_sentence": true
    },
    {
        "source_sentence": "何等為四？",
        "from": "T12n0336_001:0082b23_2",
        "context_with_next_sentence": true
    },
    {
        "source_sentence": "一者、以深意樂攝三律儀，二者、聞甚深經不生誹謗，三者、見新發意菩薩生一切智心，四者、於諸有情大慈平等。」",
        "from": "T12n0336_001:0082b23_3",
        "context_with_next_sentence": true
    },
    {
        "source_sentence": "爾時，世尊而說偈言：「以深意樂攝律儀、　　聞甚深經能信解、　敬初發心如佛想、　　慈心普洽障消除。",
        "from": "T12n0336_001:0082b25_4",
        "context_with_next_sentence": true
    },
    {
        "source_sentence": "「復次，妙慧！",
        "from": "T12n0336_001:0082b29_0",
        "context_with_next_sentence": true
    },
    {
        "source_sentence": "菩薩成就四法能離諸魔。",
        "from": "T12n0336_001:0082b29_1",
        "context_with_next_sentence": true
    },
    {
        "source_sentence": "云何為四？",
        "from": "T12n0336_001:0082b29_2",
        "context_with_next_sentence": true
    },
    {
        "source_sentence": "一者、了知法性平等，二者、發起精進，三者、常勤念佛，四者、一切善根皆悉迴向。」",
        "from": "T12n0336_001:0082c01_3",
        "context_with_next_sentence": true
    },
    {
        "source_sentence": "爾時，世尊而說偈言：「能知諸法平等性、　　常起精進、念如來、　迴向一切諸善根，　　眾魔不能得其便。",
        "from": "T12n0336_001:0082c02_4",
        "context_with_next_sentence": true
    },
    {
        "source_sentence": "「復次，妙慧！",
        "from": "T12n0336_001:0082c06_0",
        "context_with_next_sentence": true
    },
    {
        "source_sentence": "菩薩成就四法臨命終時諸佛現前。",
        "from": "T12n0336_001:0082c06_1",
        "context_with_next_sentence": true
    },
    {
        "source_sentence": "何等為四？",
        "from": "T12n0336_001:0082c07_2",
        "context_with_next_sentence": true
    },
    {
        "source_sentence": "一者、他有所求施令滿足，二者、於諸善法深生信解，三者、於諸菩薩施莊嚴具，四者、於三寶所勤修供養。」",
        "from": "T12n0336_001:0082c07_3",
        "context_with_next_sentence": true
    },
    {
        "source_sentence": "爾時，世尊而說偈言：「他有所求令滿足、　　信解深法、捨嚴具、　三寶福田勤供養，　　臨命終時佛現前。」",
        "from": "T12n0336_001:0082c09_4",
        "context_with_next_sentence": true
    },
    {
        "source_sentence": "爾時，妙慧童女聞佛說已，白言：「世尊！",
        "from": "T12n0336_001:0082c13_0",
        "context_with_next_sentence": true
    },
    {
        "source_sentence": "如佛所說菩薩諸行，我當奉行。",
        "from": "T12n0336_001:0082c13_1",
        "context_with_next_sentence": true
    },
    {
        "source_sentence": "世尊！",
        "from": "T12n0336_001:0082c14_2",
        "context_with_next_sentence": true
    },
    {
        "source_sentence": "若我於是四十行中闕於一行而不修者，則違佛教、欺誑如來。」",
        "from": "T12n0336_001:0082c14_3",
        "context_with_next_sentence": true
    },
    {
        "source_sentence": "爾時，尊者大目揵連告妙慧言：「菩薩之行甚難可行。",
        "from": "T12n0336_001:0082c17_0",
        "context_with_next_sentence": true
    },
    {
        "source_sentence": "汝今發斯殊勝大願，豈於是願得自在耶？」",
        "from": "T12n0336_001:0082c18_1",
        "context_with_next_sentence": true
    },
    {
        "source_sentence": "爾時，妙慧白言：「尊者！",
        "from": "T12n0336_001:0082c20_0",
        "context_with_next_sentence": true
    },
    {
        "source_sentence": "若我弘願真實不虛、能令諸行得圓滿者，願此三千大千世界六種震動。」",
        "from": "T12n0336_001:0082c20_1",
        "context_with_next_sentence": true
    },
    {
        "source_sentence": "是時，妙慧重白目連：「以我如是真實言故，於未來世當得成佛——亦如今日釋迦如來——於我國中無有魔事及以惡趣、女人之名。",
        "from": "T12n0336_001:0082c23_0",
        "context_with_next_sentence": true
    },
    {
        "source_sentence": "若我此言非虛妄者，令斯大眾身皆金色。」",
        "from": "T12n0336_001:0082c25_1",
        "context_with_next_sentence": true
    },
    {
        "source_sentence": "說是語已，眾皆金色。",
        "from": "T12n0336_001:0082c26_2",
        "context_with_next_sentence": true
    },
    {
        "source_sentence": "爾時，尊者大目揵連即從坐起，偏袒右肩，頂禮佛足，白言：「世尊！",
        "from": "T12n0336_001:0082c28_0",
        "context_with_next_sentence": true
    },
    {
        "source_sentence": "我今先禮初發心菩薩及諸菩薩摩訶薩眾。」",
        "from": "T12n0336_001:0082c29_1",
        "context_with_next_sentence": true
    },
    {
        "source_sentence": "爾時，文殊師利法王子告妙慧言：「汝住何法發斯誠願？」",
        "from": "T12n0336_001:0083a02_0",
        "context_with_next_sentence": true
    },
    {
        "source_sentence": "妙慧答言：「文殊師利！",
        "from": "T12n0336_001:0083a03_1",
        "context_with_next_sentence": true
    },
    {
        "source_sentence": "非所問也。",
        "from": "T12n0336_001:0083a03_2",
        "context_with_next_sentence": true
    },
    {
        "source_sentence": "何以故？",
        "from": "T12n0336_001:0083a03_3",
        "context_with_next_sentence": true
    },
    {
        "source_sentence": "於法界中無所住故。」",
        "from": "T12n0336_001:0083a04_4",
        "context_with_next_sentence": true
    },
    {
        "source_sentence": "又問：「云何名為菩提？」",
        "from": "T12n0336_001:0083a04_5",
        "context_with_next_sentence": true
    },
    {
        "source_sentence": "答曰：「無分別法，是名菩提。」",
        "from": "T12n0336_001:0083a05_6",
        "context_with_next_sentence": true
    },
    {
        "source_sentence": "又問：「云何名為菩薩？」",
        "from": "T12n0336_001:0083a05_7",
        "context_with_next_sentence": true
    },
    {
        "source_sentence": "答曰：「一切諸法等虛空相，是名菩薩。」",
        "from": "T12n0336_001:0083a06_8",
        "context_with_next_sentence": true
    },
    {
        "source_sentence": "又問：「云何名為菩提之行？」",
        "from": "T12n0336_001:0083a06_9",
        "context_with_next_sentence": true
    },
    {
        "source_sentence": "答曰：「猶如陽焰、谷響之行，是菩提行。」",
        "from": "T12n0336_001:0083a07_10",
        "context_with_next_sentence": true
    },
    {
        "source_sentence": "又問：「依何密意作如是說？」",
        "from": "T12n0336_001:0083a09_0",
        "context_with_next_sentence": true
    },
    {
        "source_sentence": "答曰：「我於此中不見少法密、非密者。」",
        "from": "T12n0336_001:0083a09_1",
        "context_with_next_sentence": true
    },
    {
        "source_sentence": "又問：「若如是者，一切凡夫應即菩提。」",
        "from": "T12n0336_001:0083a10_2",
        "context_with_next_sentence": true
    },
    {
        "source_sentence": "答曰：「汝謂菩提異凡夫耶？",
        "from": "T12n0336_001:0083a11_3",
        "context_with_next_sentence": true
    },
    {
        "source_sentence": "莫作是見。",
        "from": "T12n0336_001:0083a11_4",
        "context_with_next_sentence": true
    },
    {
        "source_sentence": "何以故？",
        "from": "T12n0336_001:0083a12_5",
        "context_with_next_sentence": true
    },
    {
        "source_sentence": "此等皆同一法界相，非取、非捨，無成、壞故。」",
        "from": "T12n0336_001:0083a12_6",
        "context_with_next_sentence": true
    },
    {
        "source_sentence": "又問：「於此義中能解了者，其數幾何？」",
        "from": "T12n0336_001:0083a13_7",
        "context_with_next_sentence": true
    },
    {
        "source_sentence": "答曰：「如若干幻化心心所量，若干幻化眾生能了斯義。」",
        "from": "T12n0336_001:0083a14_8",
        "context_with_next_sentence": true
    },
    {
        "source_sentence": "文殊師利言：「幻化本無，何有如是心心所法？」",
        "from": "T12n0336_001:0083a15_9",
        "context_with_next_sentence": true
    },
    {
        "source_sentence": "答曰：「法界亦爾，非有、非無；乃至如來亦復如是。」",
        "from": "T12n0336_001:0083a16_10",
        "context_with_next_sentence": true
    },
    {
        "source_sentence": "爾時，文殊師利白佛言：「世尊！",
        "from": "T12n0336_001:0083a17_11",
        "context_with_next_sentence": true
    },
    {
        "source_sentence": "今此妙慧甚為希有，乃能成就如是法忍。」",
        "from": "T12n0336_001:0083a18_0",
        "context_with_next_sentence": true
    },
    {
        "source_sentence": "佛言：「如是，如是，誠如所言。",
        "from": "T12n0336_001:0083a18_1",
        "context_with_next_sentence": true
    },
    {
        "source_sentence": "然此童女已於過去發菩提心，經三十劫我乃發趣無上菩提，彼亦令汝住無生忍。」",
        "from": "T12n0336_001:0083a19_2",
        "context_with_next_sentence": true
    },
    {
        "source_sentence": "爾時，文殊師利即從坐起，為其作禮，白妙慧言：「我於往昔無量劫前已曾供養，不謂今者還得親近。」",
        "from": "T12n0336_001:0083a22_0",
        "context_with_next_sentence": true
    },
    {
        "source_sentence": "妙慧告言：「文殊師利！",
        "from": "T12n0336_001:0083a24_1",
        "context_with_next_sentence": true
    },
    {
        "source_sentence": "汝今莫起如是分別。",
        "from": "T12n0336_001:0083a24_2",
        "context_with_next_sentence": true
    },
    {
        "source_sentence": "何以故？",
        "from": "T12n0336_001:0083a25_3",
        "context_with_next_sentence": true
    },
    {
        "source_sentence": "以無分別得無生忍故。」",
        "from": "T12n0336_001:0083a25_4",
        "context_with_next_sentence": true
    },
    {
        "source_sentence": "又問：「妙慧！",
        "from": "T12n0336_001:0083a25_5",
        "context_with_next_sentence": true
    },
    {
        "source_sentence": "汝今猶不轉女身耶？」",
        "from": "T12n0336_001:0083a26_6",
        "context_with_next_sentence": true
    },
    {
        "source_sentence": "妙慧答言：「女人之相了不可得，今何所轉？",
        "from": "T12n0336_001:0083a26_7",
        "context_with_next_sentence": true
    },
    {
        "source_sentence": "「文殊師利！",
        "from": "T12n0336_001:0083a28_0",
        "context_with_next_sentence": true
    },
    {
        "source_sentence": "我當為汝除斷疑惑。",
        "from": "T12n0336_001:0083a28_1",
        "context_with_next_sentence": true
    },
    {
        "source_sentence": "由我如是真實語故，於當來世得阿耨多羅三藐三菩提時，於我法中諸比丘輩聞命善來出家入道，我國土中所有眾生身皆金色，服用資具如第六天、飲食豐饒隨念而至，無有魔事及諸惡趣，亦復無有女人之名，有七寶林上羅寶網、七寶蓮花覆以寶帳——如文殊師利所成淨剎，裝挍嚴飾等無有異。",
        "from": "T12n0336_001:0083a28_2",
        "context_with_next_sentence": true
    },
    {
        "source_sentence": "「若我此言非虛妄者，令此大眾身皆金色，我之女身變成男子，如三十歲知法比丘。」",
        "from": "T12n0336_001:0083b07_0",
        "context_with_next_sentence": true
    },
    {
        "source_sentence": "說此語時，此諸大眾皆作金色，妙慧菩薩轉女成男，如三十歲知法比丘。",
        "from": "T12n0336_001:0083b08_1",
        "context_with_next_sentence": true
    },
    {
        "source_sentence": "是時，地居天眾展轉讚言：「大哉，大哉。",
        "from": "T12n0336_001:0083b10_2",
        "context_with_next_sentence": true
    },
    {
        "source_sentence": "妙慧菩薩摩訶薩能於來世得菩提時嚴持佛剎功德如是。」",
        "from": "T12n0336_001:0083b11_3",
        "context_with_next_sentence": true
    },
    {
        "source_sentence": "爾時，佛告文殊師利：「此妙慧菩薩於當來世成等正覺，號殊勝功德寶藏如來，出現於世。」",
        "from": "T12n0336_001:0083b13_0",
        "context_with_next_sentence": true
    },
    {
        "source_sentence": "佛說此經時，三十俱胝眾生於阿耨多羅三藐三菩提住不退轉，八十俱胝眾生遠塵離垢得法眼淨，八千眾生皆獲智證。",
        "from": "T12n0336_001:0083b15_0",
        "context_with_next_sentence": true
    },
    {
        "source_sentence": "五千比丘行菩薩乘心欲退轉，因見妙慧菩薩意樂善根、威德殊勝故，各各脫身所著上服以施如來。",
        "from": "T12n0336_001:0083b17_1",
        "context_with_next_sentence": true
    },
    {
        "source_sentence": "如是施已，發弘誓言：「我等以此善根決定願成阿耨多羅三藐三菩提。」",
        "from": "T12n0336_001:0083b21_0",
        "context_with_next_sentence": true
    },
    {
        "source_sentence": "彼諸善男子等以此善根迴向無上菩提故，超九十劫生死之苦，不退轉於阿耨多羅三藐三菩提。",
        "from": "T12n0336_001:0083b22_1",
        "context_with_next_sentence": true
    },
    {
        "source_sentence": "爾時，世尊即記之曰：「汝等於當來世過千劫後，於無垢光明劫中，陽焰世界難忍佛剎，於一劫中相次成佛，皆同一字，號辯才莊嚴如來，出現於世。",
        "from": "T12n0336_001:0083b25_0",
        "context_with_next_sentence": true
    },
    {
        "source_sentence": "「文殊師利！",
        "from": "T12n0336_001:0083b28_1",
        "context_with_next_sentence": true
    },
    {
        "source_sentence": "如是法門有大威德，能令菩薩摩訶薩及聲聞乘者獲大利益。",
        "from": "T12n0336_001:0083b28_2",
        "context_with_next_sentence": true
    },
    {
        "source_sentence": "文殊師利！",
        "from": "T12n0336_001:0083b29_3",
        "context_with_next_sentence": true
    },
    {
        "source_sentence": "或有善男子、善女人為求菩提，無方便善巧行六波羅蜜足滿千劫，若復有人經於半月時一書寫、讀誦此經，所獲福聚比前功德百分、千分、百千俱胝乃至算數譬喻所不能及。",
        "from": "T12n0336_001:0083c01_4",
        "context_with_next_sentence": true
    },
    {
        "source_sentence": "「是故，文殊師利！",
        "from": "T12n0336_001:0083c06_0",
        "context_with_next_sentence": true
    },
    {
        "source_sentence": "如是微妙法門即諸菩薩契經之本，我今付囑於汝，汝當來世受持、讀誦、為人解說。",
        "from": "T12n0336_001:0083c06_1",
        "context_with_next_sentence": true
    },
    {
        "source_sentence": "譬如轉輪聖王出現於世，所有七寶皆悉在前；王滅之後，寶皆隱沒。",
        "from": "T12n0336_001:0083c08_2",
        "context_with_next_sentence": true
    },
    {
        "source_sentence": "如是微妙法門流行於世，即諸如來七菩提分等法明不滅；若不流行，正法當滅。",
        "from": "T12n0336_001:0083c09_3",
        "context_with_next_sentence": true
    },
    {
        "source_sentence": "「是故，文殊師利！",
        "from": "T12n0336_001:0083c12_0",
        "context_with_next_sentence": true
    },
    {
        "source_sentence": "若善男子、善女人等為求菩提，應當發起精進，書寫此經、受持讀誦、為人演說。",
        "from": "T12n0336_001:0083c12_1",
        "context_with_next_sentence": true
    },
    {
        "source_sentence": "此是我教，勿於後世生悔恨心。」",
        "from": "T12n0336_001:0083c14_2",
        "context_with_next_sentence": true
    },
    {
        "source_sentence": "佛說此經已，妙慧菩薩、文殊師利菩薩，及諸大眾、天、人、阿修羅、乾闥婆等，聞佛所說，皆大歡喜，信受奉行。",
        "from": "T12n0336_001:0083c14_3",
        "context_with_next_sentence": true
    },
    {
        "source_sentence": "須摩提經",
        "from": "T12n0336_001:0083c18_0",
        "context_with_next_sentence": false
    }
]