[
    {
        "source_sentence": "寶授菩薩菩提行經",
        "from": "T14n0488_001:0700b07_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿",
        "from": "T14n0488_001:0700b09_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T14n0488_001:0700b10_0",
        "context_with_next_sentence": true
    },
    {
        "source_sentence": "如是我聞：一時佛住廣嚴城大林樓閣中，與大苾芻眾千二百五十人俱，皆是大阿羅漢——諸漏已盡無復煩惱，逮得己利盡諸有結，除諸重擔所作已辦，如大龍王，心善解脫慧善解脫，得深解脫心達正道，調伏諸根威儀詳審——唯一補特伽羅尊者阿難，受於佛記奉持法藏。",
        "from": "T14n0488_001:0700b11_0",
        "context_with_next_sentence": true
    },
    {
        "source_sentence": "復有大菩薩眾一千人俱，皆得不退轉地，總持法門平等法忍，是大智者具大信重，言行相應斷諸疑惑，面相圓滿亦無顰蹙，常大歡喜具大精進；是法王子，知法自性說法無倦，所說之法離諸戲論，化度眾生發起佛智，凡所導利功不唐棄。",
        "from": "T14n0488_001:0700b18_0",
        "context_with_next_sentence": true
    },
    {
        "source_sentence": "得大忍辱，離諸顛倒境界之法，滿足十地善知三時，明了自性不生不滅，永斷纏縛威儀具足，證得空三摩地、無相三摩地、無願三摩地，雖出生死常行輪迴，不樂聲聞緣覺之行，唯以發起大菩提心應根說法。",
        "from": "T14n0488_001:0700b23_1",
        "context_with_next_sentence": true
    },
    {
        "source_sentence": "其名曰：慈氏菩薩、妙吉祥菩薩、辯積菩薩、寶手菩薩、香光菩薩、無邊光菩薩、除蓋障菩薩、勝義心菩薩、得光王菩薩、斷一切憂暗菩薩、薩哩嚩尾沙摩那哩尸菩薩、內行菩薩、無邊意菩薩、具大精進步意菩薩、寶海菩薩、裝嚴王菩薩、具大神通王菩薩、無差步菩薩、勝意菩薩、普滿菩薩、阿那嚩囉拏那哩尸菩薩、常喜菩薩、上金光菩薩、觀一切法意菩薩、阿秫巘馱那羅拘酥彌多菩薩、首積菩薩、無憂吉祥菩薩、須彌藏菩薩、觀自在菩薩、香自在王菩薩、歡喜王菩薩、無邊慧藏菩薩、持一切妙法藏菩薩、師子吼音菩薩。",
        "from": "T14n0488_001:0700b28_2",
        "context_with_next_sentence": true
    },
    {
        "source_sentence": "如是等大菩薩摩訶薩而為上首。",
        "from": "T14n0488_001:0700c11_3",
        "context_with_next_sentence": true
    },
    {
        "source_sentence": "爾時世尊，食時著衣持鉢，與二千苾芻眾而共圍繞，入廣嚴城乞食。",
        "from": "T14n0488_001:0700c13_0",
        "context_with_next_sentence": true
    },
    {
        "source_sentence": "是時世尊入城門時，以大慈悲現神通力，放大光明照耀一切，變廣嚴城而為瑠璃，令四衢道皆悉清淨。",
        "from": "T14n0488_001:0700c14_1",
        "context_with_next_sentence": true
    },
    {
        "source_sentence": "其有眾生蒙光所照，盲者得視、聾者得聽、瘖瘂之者皆悉能言、迷惑之者咸得正念。",
        "from": "T14n0488_001:0700c16_2",
        "context_with_next_sentence": true
    },
    {
        "source_sentence": "天花如雨降滿城中，天樂自鳴妙音清亮。",
        "from": "T14n0488_001:0700c18_3",
        "context_with_next_sentence": true
    },
    {
        "source_sentence": "下至阿鼻地獄，上至阿迦膩吒天，其中眾生唯受大樂。",
        "from": "T14n0488_001:0700c19_4",
        "context_with_next_sentence": true
    },
    {
        "source_sentence": "是時廣嚴城星賀里蹉尾王，有子名曰寶授，年始三歲，乳母抱持在於殿上。",
        "from": "T14n0488_001:0700c21_5",
        "context_with_next_sentence": true
    },
    {
        "source_sentence": "時彼寶授忽見光明希瑞之相，又聞城中種種異事，從其懷抱速下於地，向乳母前端然而立，說伽陀曰：「何人威德力，　　現此希有相，　如俱胝日光，　　照耀三千界，　其中諸惡趣，　　一切得清淨？",
        "from": "T14n0488_001:0700c22_6",
        "context_with_next_sentence": true
    },
    {
        "source_sentence": "　如是之神通，　　母速為我說。",
        "from": "T14n0488_001:0700c29_0",
        "context_with_next_sentence": true
    },
    {
        "source_sentence": "　天雨眾妙花，　　遍散於佛剎，　復成妙傘蓋，　　懸覆於空中；　十方有異鳥，　　翔鳴而萃集，　男女皆大喜，　　異常而嚴飾；　盲者復瞻見，　　聾者還聽聞，　瘖瘂者得語，　　迷惑得正念；　諸醜陋麁惡，　　變成妙色相，　一切不善人，　　皆發慈悲心。",
        "from": "T14n0488_001:0701a01_0",
        "context_with_next_sentence": true
    },
    {
        "source_sentence": "　何人行世間，　　發起神通力？",
        "from": "T14n0488_001:0701a09_0",
        "context_with_next_sentence": true
    },
    {
        "source_sentence": "　此為最上事，　　母速為我說。」",
        "from": "T14n0488_001:0701a10_0",
        "context_with_next_sentence": true
    },
    {
        "source_sentence": "爾時乳母答寶授童子，說伽陀曰：「功德寶出現，　　清淨難思議，　清淨最上行，　　無垢無增減。",
        "from": "T14n0488_001:0701a11_0",
        "context_with_next_sentence": true
    },
    {
        "source_sentence": "　世尊為眼目，　　視生如的親，　化行於世間，　　無親踈分別。",
        "from": "T14n0488_001:0701a14_0",
        "context_with_next_sentence": true
    },
    {
        "source_sentence": "　為現乞食來，　　不住世間相，　不染世間法，　　如蓮花在水。",
        "from": "T14n0488_001:0701a16_0",
        "context_with_next_sentence": true
    },
    {
        "source_sentence": "　能斷眾生疑，　　慈悲常利物，　眾生所有苦，　　唯佛悉能除。",
        "from": "T14n0488_001:0701a18_0",
        "context_with_next_sentence": true
    },
    {
        "source_sentence": "　稱讚不生喜，　　譏謗亦不瞋，　無障復無礙，　　行世如清風。",
        "from": "T14n0488_001:0701a20_0",
        "context_with_next_sentence": true
    },
    {
        "source_sentence": "　來者世間師，　　最上大法王，　善解甚深法，　　明了第一義。",
        "from": "T14n0488_001:0701a22_0",
        "context_with_next_sentence": true
    },
    {
        "source_sentence": "　常說中道法，　　言離於取捨，　法句最寂靜，　　遠離一切處。",
        "from": "T14n0488_001:0701a24_0",
        "context_with_next_sentence": true
    },
    {
        "source_sentence": "　智積無我相，　　最上大福聚，　善逝世間解，　　來者無邊相。",
        "from": "T14n0488_001:0701a26_0",
        "context_with_next_sentence": true
    },
    {
        "source_sentence": "　佛身如須彌，　　高顯無倫匹，　亦如尼俱陀，　　上下皆相稱；　其色如真金，　　晃耀而璨鑭，　清淨若玻[王*梨]，　　又如秋滿月；　頭頂圓如蓋，　　髮鬒而紺青；　髻相若螺紋，　　一一皆右旋；　面相如滿月，　　湛然而清淨；　眉間之白毫，　　右旋而宛轉；　兩目如青蓮，　　光瑩善觀察；　脣妙頻婆果，　　齒白正齊密；　舌相如蓮葉，　　長廣覆面門；　鼻高而修直，　　額廣而平正；　兩眉色紺青，　　延袤及於耳；　兩耳極端正，　　輪朵垂至肩；　如來梵音聲，　　清亮如頻伽，　美妙復柔軟，　　眾生聞者喜。",
        "from": "T14n0488_001:0701a28_0",
        "context_with_next_sentence": true
    },
    {
        "source_sentence": "　所有緊那羅，　　孔雀鵝鸚鵡，　鴝鵒拘枳羅，　　拘那羅鴛鴦，　[口*爾]母多命命，　　如是等音聲，　及彼諸天樂，　　一切美妙聲，　皆不及如來，　　於十六分中，　不及於一分。",
        "from": "T14n0488_001:0701b15_0",
        "context_with_next_sentence": true
    },
    {
        "source_sentence": "　　項細復圓滿，　兩臂而傭直；　　二手指纖長，　具輪螺等相，　　軟如兜羅綿，　甲妙赤銅色；　　胸臆廣平正，　臍輪而深密；　　陰藏若馬王，　藏覆而不現；　　乃至二足下，　其色如紅蓮，　　平滿復柔軟，　具千輻輪紋，　　及與鈎幢等。",
        "from": "T14n0488_001:0701b20_1",
        "context_with_next_sentence": true
    },
    {
        "source_sentence": "　如是諸相備，　　百福悉裝嚴。",
        "from": "T14n0488_001:0701b28_0",
        "context_with_next_sentence": true
    },
    {
        "source_sentence": "　具力大丈夫，　　一切世間師，　常作師子吼，　　說於不二法。",
        "from": "T14n0488_001:0701b29_0",
        "context_with_next_sentence": true
    },
    {
        "source_sentence": "　所出諸言辭，　　真實無差忒，　愛語復柔順，　　眾生聞者喜。",
        "from": "T14n0488_001:0701c02_0",
        "context_with_next_sentence": true
    },
    {
        "source_sentence": "　覺悟諸眾生，　　應根而啟發，　有義利功德，　　為最上第一。",
        "from": "T14n0488_001:0701c04_0",
        "context_with_next_sentence": true
    },
    {
        "source_sentence": "　具如是裝嚴，　　名為佛世尊，　十方世界中，　　凡聖無有比。」",
        "from": "T14n0488_001:0701c06_0",
        "context_with_next_sentence": true
    },
    {
        "source_sentence": "爾時寶授童子，得聞乳母說是伽陀讚歎佛已，即白母言：「云何令我得見於佛？」",
        "from": "T14n0488_001:0701c08_0",
        "context_with_next_sentence": true
    },
    {
        "source_sentence": "佛知其意，速往宮門現身而立。",
        "from": "T14n0488_001:0701c09_1",
        "context_with_next_sentence": true
    },
    {
        "source_sentence": "乳母指言：「斯即是佛。」",
        "from": "T14n0488_001:0701c10_2",
        "context_with_next_sentence": true
    },
    {
        "source_sentence": "寶授童子乃於殿上遙見世尊，舉手頂禮即作是念：「若有眾生覩見如來如是具足功德之相，不發大菩提心者難得己利。」",
        "from": "T14n0488_001:0701c10_3",
        "context_with_next_sentence": true
    },
    {
        "source_sentence": "又復思惟：「經於百千俱胝劫中難遇於佛，我今值遇甚為希有。",
        "from": "T14n0488_001:0701c14_4",
        "context_with_next_sentence": true
    },
    {
        "source_sentence": "當捨此身而為供養。」",
        "from": "T14n0488_001:0701c16_0",
        "context_with_next_sentence": true
    },
    {
        "source_sentence": "是時童子手持千葉金蓮，即於殿上投身而下。",
        "from": "T14n0488_001:0701c16_1",
        "context_with_next_sentence": true
    },
    {
        "source_sentence": "時彼童子佛力所持，住於空中，捧以金蓮用獻於佛。",
        "from": "T14n0488_001:0701c17_2",
        "context_with_next_sentence": true
    },
    {
        "source_sentence": "是時金蓮離童子手，乃於佛上虛空之中變成花蓋，眾寶嚴飾殊妙第一。",
        "from": "T14n0488_001:0701c18_3",
        "context_with_next_sentence": true
    },
    {
        "source_sentence": "爾時寶授童子即於空中向佛合掌，說伽陀曰：「我所獻蓮花，　　不為斷煩惱，　及於一切法，　　唯為佛菩提。",
        "from": "T14n0488_001:0701c21_0",
        "context_with_next_sentence": true
    },
    {
        "source_sentence": "　如菩提不生，　　非有亦非無，　非取亦非捨，　　我從佛現化。",
        "from": "T14n0488_001:0701c25_0",
        "context_with_next_sentence": true
    },
    {
        "source_sentence": "　非愚迷所著，　　相與無相等，　我離一切相，　　供養佛世尊。",
        "from": "T14n0488_001:0701c27_0",
        "context_with_next_sentence": true
    },
    {
        "source_sentence": "　所獲諸功德，　　亦離一切相，　今奉獻此花，　　不願證二乘，　以彼第一乘。",
        "from": "T14n0488_001:0701c29_0",
        "context_with_next_sentence": true
    },
    {
        "source_sentence": "　　常轉於佛剎。」",
        "from": "T14n0488_001:0702a02_1",
        "context_with_next_sentence": true
    },
    {
        "source_sentence": "爾時尊者大目乾連侍佛之右，見是事已，即說伽陀問寶授童子曰：「如是釋迦佛，　　汝信重供養；　汝何心顛倒，　　云菩提不生？」",
        "from": "T14n0488_001:0702a03_0",
        "context_with_next_sentence": true
    },
    {
        "source_sentence": "爾時寶授答尊者大目乾連，說伽陀曰：「諸法本不生，　　所施空無為，　法性本如是，　　云何有所生？",
        "from": "T14n0488_001:0702a07_0",
        "context_with_next_sentence": true
    },
    {
        "source_sentence": "　圓頂被袈裟，　　住於羅漢相，　如不能知空，　　佛智何能了？",
        "from": "T14n0488_001:0702a10_0",
        "context_with_next_sentence": true
    },
    {
        "source_sentence": "　汝若有妄想，　　供養俱胝佛，　雖供如是佛，　　實為非供養。",
        "from": "T14n0488_001:0702a12_0",
        "context_with_next_sentence": true
    },
    {
        "source_sentence": "　尊者至於今，　　猶不斷妄想，　汝心當云何，　　無相稱有相？」",
        "from": "T14n0488_001:0702a14_0",
        "context_with_next_sentence": true
    },
    {
        "source_sentence": "爾時尊者大目乾連復謂童子曰：「如來不證無上正等正覺耶？",
        "from": "T14n0488_001:0702a16_0",
        "context_with_next_sentence": true
    },
    {
        "source_sentence": "亦不說法耶？」",
        "from": "T14n0488_001:0702a17_1",
        "context_with_next_sentence": true
    },
    {
        "source_sentence": "寶授童子曰：「夫大智者不住菩提相、不住如來相，諸法性無為，法本無有生。",
        "from": "T14n0488_001:0702a17_2",
        "context_with_next_sentence": true
    },
    {
        "source_sentence": "若如是了知，是即知法性。",
        "from": "T14n0488_001:0702a19_3",
        "context_with_next_sentence": true
    },
    {
        "source_sentence": "不驚不怖，捨離親疎，無來無去，無行無相；不住佛法，不住緣覺法，不住聲聞法，亦不住貪法。",
        "from": "T14n0488_001:0702a20_0",
        "context_with_next_sentence": true
    },
    {
        "source_sentence": "不住瞋法，不住癡法，乃至不住愚迷眾生無明煩惱等法，亦復不住有色無色、有想無想、有相無相、清淨不清淨，及身口意、平等不平等；一切諸法皆無所住。」",
        "from": "T14n0488_001:0702a22_1",
        "context_with_next_sentence": true
    },
    {
        "source_sentence": "爾時尊者大目乾連又復問言：「寶授童子！",
        "from": "T14n0488_001:0702a26_0",
        "context_with_next_sentence": true
    },
    {
        "source_sentence": "如來於阿耨多羅三藐三菩提莫有所證耶？」",
        "from": "T14n0488_001:0702a26_1",
        "context_with_next_sentence": true
    },
    {
        "source_sentence": "童子言：「不也。",
        "from": "T14n0488_001:0702a27_2",
        "context_with_next_sentence": true
    },
    {
        "source_sentence": "若有所證，即住如來相、住菩提相、住解脫相。",
        "from": "T14n0488_001:0702a28_3",
        "context_with_next_sentence": true
    },
    {
        "source_sentence": "若住是相，即為愚迷。」",
        "from": "T14n0488_001:0702a29_4",
        "context_with_next_sentence": true
    },
    {
        "source_sentence": "大目乾連言：「童子！",
        "from": "T14n0488_001:0702a29_5",
        "context_with_next_sentence": true
    },
    {
        "source_sentence": "我亦無相，汝謂有相。」",
        "from": "T14n0488_001:0702b01_6",
        "context_with_next_sentence": true
    },
    {
        "source_sentence": "大目乾連又復告言：「童子！",
        "from": "T14n0488_001:0702b01_7",
        "context_with_next_sentence": true
    },
    {
        "source_sentence": "我前所問為俗諦故。」",
        "from": "T14n0488_001:0702b02_8",
        "context_with_next_sentence": true
    },
    {
        "source_sentence": "童子言：「大目乾連！",
        "from": "T14n0488_001:0702b02_9",
        "context_with_next_sentence": true
    },
    {
        "source_sentence": "一切眾生愚迷虛妄，乃生諸根不能調適。」",
        "from": "T14n0488_001:0702b03_10",
        "context_with_next_sentence": true
    },
    {
        "source_sentence": "大目乾連言：「若眾生具足虛妄者，法亦虛妄。",
        "from": "T14n0488_001:0702b04_0",
        "context_with_next_sentence": true
    },
    {
        "source_sentence": "若虛妄者，汝云何說？」",
        "from": "T14n0488_001:0702b05_0",
        "context_with_next_sentence": true
    },
    {
        "source_sentence": "童子言：「大目乾連！",
        "from": "T14n0488_001:0702b05_1",
        "context_with_next_sentence": true
    },
    {
        "source_sentence": "說法無相，是名說法。",
        "from": "T14n0488_001:0702b05_2",
        "context_with_next_sentence": true
    },
    {
        "source_sentence": "如是說者，無有所至亦無所證，亦無所知亦無所見。」",
        "from": "T14n0488_001:0702b06_3",
        "context_with_next_sentence": true
    },
    {
        "source_sentence": "大目乾連言：「童子！",
        "from": "T14n0488_001:0702b07_4",
        "context_with_next_sentence": true
    },
    {
        "source_sentence": "若如是者，汝今何故供養如來？」",
        "from": "T14n0488_001:0702b07_5",
        "context_with_next_sentence": true
    },
    {
        "source_sentence": "童子言：「大目乾連！",
        "from": "T14n0488_001:0702b08_6",
        "context_with_next_sentence": true
    },
    {
        "source_sentence": "汝若如是，見如來相、見施者相。」",
        "from": "T14n0488_001:0702b09_7",
        "context_with_next_sentence": true
    },
    {
        "source_sentence": "時大目乾連聞童子言已，默然而住。",
        "from": "T14n0488_001:0702b09_8",
        "context_with_next_sentence": true
    },
    {
        "source_sentence": "爾時童子又復告言：「大目乾連！",
        "from": "T14n0488_001:0702b11_0",
        "context_with_next_sentence": true
    },
    {
        "source_sentence": "若復眾生見有是相者，不能解脫、不得己利，遠離如來寂靜涅槃，必當發趣聲聞乘也。」",
        "from": "T14n0488_001:0702b11_1",
        "context_with_next_sentence": true
    },
    {
        "source_sentence": "爾時大目乾連說伽陀曰：「童子雖年幼，　　智慧如大海，　經於幾多時，　　學成無生法。」",
        "from": "T14n0488_001:0702b14_0",
        "context_with_next_sentence": true
    },
    {
        "source_sentence": "爾時寶授童子答大目乾連，說伽陀曰：「所學即非學，　　一切學無性，　大智如是學，　　我學亦如是。",
        "from": "T14n0488_001:0702b17_0",
        "context_with_next_sentence": true
    },
    {
        "source_sentence": "　汝之所問我，　　著於眾生相，　眾生本無相，　　諸法不可得。",
        "from": "T14n0488_001:0702b20_0",
        "context_with_next_sentence": true
    },
    {
        "source_sentence": "　說有菩提相，　　愚迷非正見；　尊者今云何，　　猶住於諸見？",
        "from": "T14n0488_001:0702b22_0",
        "context_with_next_sentence": true
    },
    {
        "source_sentence": "　智者於諸見，　　一切悉清淨，　佛法愚迷法，　　及彼種種法，　如是觀皆空，　　是知諸法性。",
        "from": "T14n0488_001:0702b24_0",
        "context_with_next_sentence": true
    },
    {
        "source_sentence": "　若住有無相，　　求證菩提者，　法本非有無，　　菩提云何得？",
        "from": "T14n0488_001:0702b27_0",
        "context_with_next_sentence": true
    },
    {
        "source_sentence": "　說法無邊際，　　眾生亦如是，　不住差別相，　　斯即名涅槃。",
        "from": "T14n0488_001:0702b29_0",
        "context_with_next_sentence": true
    },
    {
        "source_sentence": "　如是行輪迴，　　師資無所有，　此無相法中，　　智者不迷惑。",
        "from": "T14n0488_001:0702c02_0",
        "context_with_next_sentence": true
    },
    {
        "source_sentence": "　愚迷言得證，　　彼皆住輪迴，　無明轉增長，　　是即為魔著。",
        "from": "T14n0488_001:0702c04_0",
        "context_with_next_sentence": true
    },
    {
        "source_sentence": "　安坐菩提場，　　為示俗諦故，　諸佛之所證，　　非俗非寂靜。",
        "from": "T14n0488_001:0702c06_0",
        "context_with_next_sentence": true
    },
    {
        "source_sentence": "　菩提不可說，　　遠離見非見，　若見如是實，　　彼能解妙法。」",
        "from": "T14n0488_001:0702c08_0",
        "context_with_next_sentence": true
    },
    {
        "source_sentence": "爾時尊者舍利弗白佛言：「世尊！",
        "from": "T14n0488_001:0702c10_0",
        "context_with_next_sentence": true
    },
    {
        "source_sentence": "此寶授童子，從於何時於法修行？」",
        "from": "T14n0488_001:0702c10_1",
        "context_with_next_sentence": true
    },
    {
        "source_sentence": "佛言：「舍利弗！",
        "from": "T14n0488_001:0702c11_2",
        "context_with_next_sentence": true
    },
    {
        "source_sentence": "我初發阿耨多羅三藐三菩提心時，此寶授童子已證無生法忍經三百千劫。",
        "from": "T14n0488_001:0702c11_3",
        "context_with_next_sentence": true
    },
    {
        "source_sentence": "「又，舍利弗！",
        "from": "T14n0488_001:0702c14_0",
        "context_with_next_sentence": true
    },
    {
        "source_sentence": "我於往昔燃燈佛處得授記時，我初證得無生法忍；寶授童子於彼法中為大菩薩，解空第一。」",
        "from": "T14n0488_001:0702c14_1",
        "context_with_next_sentence": true
    },
    {
        "source_sentence": "舍利弗復白佛言：「世尊！",
        "from": "T14n0488_001:0702c16_2",
        "context_with_next_sentence": true
    },
    {
        "source_sentence": "寶授菩薩何因何緣，經如是時不證阿耨多羅三藐三菩提？」",
        "from": "T14n0488_001:0702c16_3",
        "context_with_next_sentence": true
    },
    {
        "source_sentence": "佛告舍利弗：「汝將此義自問寶授菩薩，必為汝說。」",
        "from": "T14n0488_001:0702c19_0",
        "context_with_next_sentence": true
    },
    {
        "source_sentence": "時舍利弗承佛聖旨，即伸問言寶授菩薩言：「今云何不成佛耶？」",
        "from": "T14n0488_001:0702c20_1",
        "context_with_next_sentence": true
    },
    {
        "source_sentence": "寶授菩薩言：「尊者！",
        "from": "T14n0488_001:0702c21_2",
        "context_with_next_sentence": true
    },
    {
        "source_sentence": "阿耨多羅三藐三菩提不可得故，由是我不成佛。」",
        "from": "T14n0488_001:0702c22_0",
        "context_with_next_sentence": true
    },
    {
        "source_sentence": "舍利弗言：「寶授菩薩！",
        "from": "T14n0488_001:0702c23_1",
        "context_with_next_sentence": true
    },
    {
        "source_sentence": "於意云何？",
        "from": "T14n0488_001:0702c23_2",
        "context_with_next_sentence": true
    },
    {
        "source_sentence": "如來成佛，莫有相耶？」",
        "from": "T14n0488_001:0702c23_3",
        "context_with_next_sentence": true
    },
    {
        "source_sentence": "寶授菩薩言：「如來若於菩提有所證者即是取相，若取相者即是妄想。」",
        "from": "T14n0488_001:0702c24_4",
        "context_with_next_sentence": true
    },
    {
        "source_sentence": "舍利弗言：「寶授菩薩！",
        "from": "T14n0488_001:0702c25_5",
        "context_with_next_sentence": true
    },
    {
        "source_sentence": "汝從爾來住何忍何行，復以何法化度平等？」",
        "from": "T14n0488_001:0702c26_6",
        "context_with_next_sentence": true
    },
    {
        "source_sentence": "寶授菩薩言：「我於一法而尚不住，何況有四？",
        "from": "T14n0488_001:0702c27_7",
        "context_with_next_sentence": true
    },
    {
        "source_sentence": "舍利弗！",
        "from": "T14n0488_001:0702c28_8",
        "context_with_next_sentence": true
    },
    {
        "source_sentence": "汝勿謂我有法說耶？",
        "from": "T14n0488_001:0702c28_9",
        "context_with_next_sentence": true
    },
    {
        "source_sentence": "證菩提耶？",
        "from": "T14n0488_001:0702c29_0",
        "context_with_next_sentence": true
    },
    {
        "source_sentence": "是如來耶？",
        "from": "T14n0488_001:0702c29_1",
        "context_with_next_sentence": true
    },
    {
        "source_sentence": "得解脫耶？」",
        "from": "T14n0488_001:0702c29_2",
        "context_with_next_sentence": true
    },
    {
        "source_sentence": "舍利弗言：「希有善男子！",
        "from": "T14n0488_001:0702c29_3",
        "context_with_next_sentence": true
    },
    {
        "source_sentence": "若能於法如是了知，汝向於佛宜可出家。」",
        "from": "T14n0488_001:0703a01_4",
        "context_with_next_sentence": true
    },
    {
        "source_sentence": "爾時寶授菩薩說伽陀曰：「諸有出家者，　　多著出家相，　心妄想迷惑，　　稱謂有所得。",
        "from": "T14n0488_001:0703a02_5",
        "context_with_next_sentence": true
    },
    {
        "source_sentence": "　執見於事法，　　修行布施因，　欲求無為果，　　所證即有為。",
        "from": "T14n0488_001:0703a05_0",
        "context_with_next_sentence": true
    },
    {
        "source_sentence": "　不了無相地，　　見有生不生，　得與無得相，　　謂得甘露味。",
        "from": "T14n0488_001:0703a07_0",
        "context_with_next_sentence": true
    },
    {
        "source_sentence": "　是人於佛法，　　乃名破法者，　如來釋師子，　　說法寂無相。",
        "from": "T14n0488_001:0703a09_0",
        "context_with_next_sentence": true
    },
    {
        "source_sentence": "　不住心非心，　　不住性無性，　若見如是說，　　是即見佛說。",
        "from": "T14n0488_001:0703a11_0",
        "context_with_next_sentence": true
    },
    {
        "source_sentence": "　若見有相者，　　斯人眼非淨，　我見非解脫，　　智者不應行。",
        "from": "T14n0488_001:0703a13_0",
        "context_with_next_sentence": true
    },
    {
        "source_sentence": "　我見即愚迷，　　執見有常相，　以自有相見，　　謂得於涅槃。",
        "from": "T14n0488_001:0703a15_0",
        "context_with_next_sentence": true
    },
    {
        "source_sentence": "　不識夢幻性，　　及背空無相，　佛說如是人，　　是大無智慧。",
        "from": "T14n0488_001:0703a17_0",
        "context_with_next_sentence": true
    },
    {
        "source_sentence": "　又復調諸根，　　持戒著禪定，　起於妄想心，　　住相迷求果。",
        "from": "T14n0488_001:0703a19_0",
        "context_with_next_sentence": true
    },
    {
        "source_sentence": "　此則法中賊，　　智者應當知，　以斯種種法，　　我出家何益？",
        "from": "T14n0488_001:0703a21_0",
        "context_with_next_sentence": true
    },
    {
        "source_sentence": "　法界本湛然，　　諸法無分別，　譬如山響等，　　智者不見相。",
        "from": "T14n0488_001:0703a23_0",
        "context_with_next_sentence": true
    },
    {
        "source_sentence": "　當住於如如，　　無別有性相，　若了如是法，　　何住出家相？」",
        "from": "T14n0488_001:0703a25_0",
        "context_with_next_sentence": true
    },
    {
        "source_sentence": "爾時妙吉祥菩薩告寶授菩薩言：「云何說為菩提？」",
        "from": "T14n0488_001:0703a27_0",
        "context_with_next_sentence": true
    },
    {
        "source_sentence": "寶授菩薩言：「離諸語言，名為菩提。」",
        "from": "T14n0488_001:0703a28_1",
        "context_with_next_sentence": true
    },
    {
        "source_sentence": "妙吉祥言：「汝當云何作如是說？」",
        "from": "T14n0488_001:0703a28_2",
        "context_with_next_sentence": true
    },
    {
        "source_sentence": "寶授菩薩言：「法本無言，故作是說。」",
        "from": "T14n0488_001:0703a29_3",
        "context_with_next_sentence": true
    },
    {
        "source_sentence": "妙吉祥言：「為初地菩薩當何所說？",
        "from": "T14n0488_001:0703b02_0",
        "context_with_next_sentence": true
    },
    {
        "source_sentence": "令云何學？」",
        "from": "T14n0488_001:0703b02_1",
        "context_with_next_sentence": true
    },
    {
        "source_sentence": "寶授菩薩言：「當如是說。",
        "from": "T14n0488_001:0703b03_0",
        "context_with_next_sentence": true
    },
    {
        "source_sentence": "不斷貪慾瞋恚，不捨愚癡，不斷煩惱乃至五蘊六處等。",
        "from": "T14n0488_001:0703b03_1",
        "context_with_next_sentence": true
    },
    {
        "source_sentence": "又復於智慧愚癡不生疑惑，不心念佛、不思惟法、不供養眾亦不持戒。",
        "from": "T14n0488_001:0703b04_2",
        "context_with_next_sentence": true
    },
    {
        "source_sentence": "不於朋友而求寂靜，乃至諸難亦不越度。",
        "from": "T14n0488_001:0703b06_3",
        "context_with_next_sentence": true
    },
    {
        "source_sentence": "妙吉祥！",
        "from": "T14n0488_001:0703b07_4",
        "context_with_next_sentence": true
    },
    {
        "source_sentence": "當為初地菩薩說如是法，令如是學。",
        "from": "T14n0488_001:0703b07_5",
        "context_with_next_sentence": true
    },
    {
        "source_sentence": "於意云何？",
        "from": "T14n0488_001:0703b08_6",
        "context_with_next_sentence": true
    },
    {
        "source_sentence": "亦復不應於是諸法而有住相，若住相者是為住法，彼即愚迷起生滅法。",
        "from": "T14n0488_001:0703b08_7",
        "context_with_next_sentence": true
    },
    {
        "source_sentence": "若於是法說無疑惑，即於法界知其性也。",
        "from": "T14n0488_001:0703b10_8",
        "context_with_next_sentence": true
    },
    {
        "source_sentence": "若能如是了法性者，是得名為說菩提也。",
        "from": "T14n0488_001:0703b11_9",
        "context_with_next_sentence": true
    },
    {
        "source_sentence": "妙吉祥！",
        "from": "T14n0488_001:0703b12_10",
        "context_with_next_sentence": true
    },
    {
        "source_sentence": "若有菩薩聞斯法已不驚不怖，當知是為得不退轉。」",
        "from": "T14n0488_001:0703b12_11",
        "context_with_next_sentence": true
    },
    {
        "source_sentence": "爾時會中有八苾芻，忽聞說此無相正法，心不愛樂，出於法會，吐血命終，皆墮阿鼻大地獄中。",
        "from": "T14n0488_001:0703b14_0",
        "context_with_next_sentence": true
    },
    {
        "source_sentence": "爾時妙吉祥菩薩白佛言：「世尊！",
        "from": "T14n0488_001:0703b17_0",
        "context_with_next_sentence": true
    },
    {
        "source_sentence": "云何此八苾芻聞此正法乃有如是大惡相耶？」",
        "from": "T14n0488_001:0703b17_1",
        "context_with_next_sentence": true
    },
    {
        "source_sentence": "佛言：「妙吉祥！",
        "from": "T14n0488_001:0703b18_2",
        "context_with_next_sentence": true
    },
    {
        "source_sentence": "莫作是說。",
        "from": "T14n0488_001:0703b19_3",
        "context_with_next_sentence": true
    },
    {
        "source_sentence": "然此苾芻經十千劫，不曾聞法、不近善友，是故今日聞此正法心不愛樂。",
        "from": "T14n0488_001:0703b19_4",
        "context_with_next_sentence": true
    },
    {
        "source_sentence": "妙吉祥！",
        "from": "T14n0488_001:0703b20_5",
        "context_with_next_sentence": true
    },
    {
        "source_sentence": "此八苾芻當來之世，於阿鼻獄中忽思正法，尋便命終，生兜率陀天為彼天子，或生人間為轉輪王。",
        "from": "T14n0488_001:0703b21_6",
        "context_with_next_sentence": true
    },
    {
        "source_sentence": "經六十八劫當得承事十那由他佛，於彼劫後有佛出世，號無垢光如來、應供、正等正覺。",
        "from": "T14n0488_001:0703b23_7",
        "context_with_next_sentence": true
    },
    {
        "source_sentence": "彼無垢光佛，如我今日住廣嚴城，廣為人天說法授記。",
        "from": "T14n0488_001:0703b25_8",
        "context_with_next_sentence": true
    },
    {
        "source_sentence": "時彼天子，天耳遙聞說法授記，即與八萬天子同詣佛所。",
        "from": "T14n0488_001:0703b26_9",
        "context_with_next_sentence": true
    },
    {
        "source_sentence": "到佛所已，散眾天花遍廣嚴城，供養瞻禮却坐一面，白佛言：『世尊！",
        "from": "T14n0488_001:0703b27_10",
        "context_with_next_sentence": true
    },
    {
        "source_sentence": "我等隨喜樂聞正法，願佛為說菩提之行。』",
        "from": "T14n0488_001:0703b29_11",
        "context_with_next_sentence": true
    },
    {
        "source_sentence": "時無垢光如來為說正法，便令發起大菩提心。",
        "from": "T14n0488_001:0703c01_12",
        "context_with_next_sentence": true
    },
    {
        "source_sentence": "彼諸天子纔發心已，應時皆於阿耨多羅三藐三菩提得不退轉。",
        "from": "T14n0488_001:0703c02_13",
        "context_with_next_sentence": true
    },
    {
        "source_sentence": "是時廣嚴城中有八萬四千人，亦於阿耨多羅三藐三菩提得不退轉；復有千二百人遠塵離垢得法眼淨。」",
        "from": "T14n0488_001:0703c03_14",
        "context_with_next_sentence": true
    },
    {
        "source_sentence": "爾時世尊告妙吉祥言：「假使菩薩於百千劫修行六波羅蜜無方便慧，不如暫時聞此正法。",
        "from": "T14n0488_001:0703c07_0",
        "context_with_next_sentence": true
    },
    {
        "source_sentence": "何以故？",
        "from": "T14n0488_001:0703c09_1",
        "context_with_next_sentence": true
    },
    {
        "source_sentence": "聞此正法功德無量，何況愛樂聽受，乃至書寫、受持、讀誦、為他廣說。",
        "from": "T14n0488_001:0703c09_2",
        "context_with_next_sentence": true
    },
    {
        "source_sentence": "妙吉祥！",
        "from": "T14n0488_001:0703c10_3",
        "context_with_next_sentence": true
    },
    {
        "source_sentence": "若復有人樂求阿羅漢果，及樂求辟支佛者，於此法中不應修學；若樂求阿耨多羅三藐三菩提者，當學此法。」",
        "from": "T14n0488_001:0703c10_4",
        "context_with_next_sentence": true
    },
    {
        "source_sentence": "爾時寶授菩薩知佛世尊及苾芻眾未有食處，乃告乳母：「可於宮中速取食來，用施佛僧。」",
        "from": "T14n0488_001:0703c14_0",
        "context_with_next_sentence": true
    },
    {
        "source_sentence": "於是乳母速取百味飲食盛滿一器，授與寶授菩薩。",
        "from": "T14n0488_001:0703c16_0",
        "context_with_next_sentence": true
    },
    {
        "source_sentence": "菩薩得食即於佛前發誓願言：「如來之所說，一切法無盡，斯言真實者，此食亦無盡，乃至苾芻眾，悉令得飽足。」",
        "from": "T14n0488_001:0703c17_1",
        "context_with_next_sentence": true
    },
    {
        "source_sentence": "爾時寶授菩薩即以飲食盛滿一鉢，奉獻佛已，告諸苾芻言：「尊者！",
        "from": "T14n0488_001:0703c20_0",
        "context_with_next_sentence": true
    },
    {
        "source_sentence": "慈愍我故各各受食。」",
        "from": "T14n0488_001:0703c21_1",
        "context_with_next_sentence": true
    },
    {
        "source_sentence": "又復告言：「我所施者，不以身施、不以心施，離於三業、不求福果，不住有為法、不住無為法，亦不著世法，亦復不住聲聞、緣覺及佛菩提。」",
        "from": "T14n0488_001:0703c21_2",
        "context_with_next_sentence": true
    },
    {
        "source_sentence": "時彼苾芻眾無有一人伸鉢受食者。",
        "from": "T14n0488_001:0703c24_3",
        "context_with_next_sentence": true
    },
    {
        "source_sentence": "寶授菩薩言：「諸尊者當受此食。",
        "from": "T14n0488_001:0703c25_4",
        "context_with_next_sentence": true
    },
    {
        "source_sentence": "尊者樂乞，我今樂施。",
        "from": "T14n0488_001:0703c26_5",
        "context_with_next_sentence": true
    },
    {
        "source_sentence": "我於尊者亦無所求。」",
        "from": "T14n0488_001:0703c26_6",
        "context_with_next_sentence": true
    },
    {
        "source_sentence": "時寶授菩薩復發願言：「佛語真實，如妙吉祥及百千俱胝菩薩，當來之世於功德裝嚴王佛剎，皆得成佛，同一名號。",
        "from": "T14n0488_001:0703c27_7",
        "context_with_next_sentence": true
    },
    {
        "source_sentence": "若真實者，今此器中所有飲食，令諸苾芻所持之鉢悉皆充滿，此器中食願得無盡。」",
        "from": "T14n0488_001:0704a01_0",
        "context_with_next_sentence": true
    },
    {
        "source_sentence": "以願力故，諸苾芻眾各各鉢中自然食滿。",
        "from": "T14n0488_001:0704a02_1",
        "context_with_next_sentence": true
    },
    {
        "source_sentence": "時寶授菩薩，復以器中餘食，施廣嚴城中一切人民悉令飽滿，器中飲食猶尚不盡。",
        "from": "T14n0488_001:0704a03_2",
        "context_with_next_sentence": true
    },
    {
        "source_sentence": "爾時世尊告寶授菩薩曰：「有五種寶，於菩薩行施，能令清淨。",
        "from": "T14n0488_001:0704a06_0",
        "context_with_next_sentence": true
    },
    {
        "source_sentence": "何等為五？",
        "from": "T14n0488_001:0704a07_1",
        "context_with_next_sentence": true
    },
    {
        "source_sentence": "一者、行施無有希望，二者、於施心無所著，三者、所施不起於相，四者、不見施之果報，五者、不令受者有所還報。」",
        "from": "T14n0488_001:0704a07_2",
        "context_with_next_sentence": true
    },
    {
        "source_sentence": "佛言：「復有四種寶，行施菩薩應常思念。",
        "from": "T14n0488_001:0704a10_3",
        "context_with_next_sentence": true
    },
    {
        "source_sentence": "何等為四？",
        "from": "T14n0488_001:0704a10_4",
        "context_with_next_sentence": true
    },
    {
        "source_sentence": "一者、常念空三摩地，二者、常念於佛，三者、常念大悲，四者、常念於己不求果報。",
        "from": "T14n0488_001:0704a11_5",
        "context_with_next_sentence": true
    },
    {
        "source_sentence": "菩薩若如是行施，是為淨施。」",
        "from": "T14n0488_001:0704a12_6",
        "context_with_next_sentence": true
    },
    {
        "source_sentence": "佛告妙吉祥言：「此寶授菩薩，於當來世過三十劫，得成阿耨多羅三藐三菩提，號不空力稱如來、應供、正等正覺、明行足、善逝、世間解、無上士、調御丈夫、天人師、佛、世尊，出興於世。",
        "from": "T14n0488_001:0704a14_0",
        "context_with_next_sentence": true
    },
    {
        "source_sentence": "彼佛眾會有無邊菩薩，是諸菩薩皆住不退轉地，威力無邊壽亦無量。」",
        "from": "T14n0488_001:0704a17_1",
        "context_with_next_sentence": true
    },
    {
        "source_sentence": "爾時世尊及大苾芻眾受彼食已，還歸本處。",
        "from": "T14n0488_001:0704a20_0",
        "context_with_next_sentence": true
    },
    {
        "source_sentence": "爾時妙吉祥菩薩白佛言：「世尊！",
        "from": "T14n0488_001:0704a21_0",
        "context_with_next_sentence": true
    },
    {
        "source_sentence": "當何名此經？",
        "from": "T14n0488_001:0704a21_1",
        "context_with_next_sentence": true
    },
    {
        "source_sentence": "我等云何受持？」",
        "from": "T14n0488_001:0704a22_0",
        "context_with_next_sentence": true
    },
    {
        "source_sentence": "佛言：「此經名為『菩提行』，亦名『一切法為首』，如是受持。」",
        "from": "T14n0488_001:0704a22_1",
        "context_with_next_sentence": true
    },
    {
        "source_sentence": "佛說此經已，寶授菩薩并諸大眾，天、人、阿修羅、乾闥婆等，聞佛所說，皆大歡喜，信受奉行。",
        "from": "T14n0488_001:0704a24_0",
        "context_with_next_sentence": true
    },
    {
        "source_sentence": "寶授菩薩菩提行經",
        "from": "T14n0488_001:0704a26_0",
        "context_with_next_sentence": false
    }
]