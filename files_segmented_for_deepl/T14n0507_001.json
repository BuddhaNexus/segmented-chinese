[
    {
        "source_sentence": "佛說未生冤經",
        "from": "T14n0507_001:0774b23_0",
        "context_with_next_sentence": true
    },
    {
        "source_sentence": "吳月支國居士支謙譯",
        "from": "T14n0507_001:0774b25_0",
        "context_with_next_sentence": true
    },
    {
        "source_sentence": "聞如是：一時，佛在王舍國雞山中。",
        "from": "T14n0507_001:0774b26_0",
        "context_with_next_sentence": true
    },
    {
        "source_sentence": "諸天、龍、鬼神、帝王、臣民，皆詣佛所，稽首、承風、供養之儀靡不盡禮。",
        "from": "T14n0507_001:0774b26_1",
        "context_with_next_sentence": true
    },
    {
        "source_sentence": "調達覩之，其嫉無量，還告太子未生冤曰：「汝父輦國眾寶以貢佛、諸沙門，國藏空竭。",
        "from": "T14n0507_001:0774b28_2",
        "context_with_next_sentence": true
    },
    {
        "source_sentence": "可早圖之，即位為王。",
        "from": "T14n0507_001:0774c01_3",
        "context_with_next_sentence": true
    },
    {
        "source_sentence": "吾當興師往征佛也。",
        "from": "T14n0507_001:0774c01_4",
        "context_with_next_sentence": true
    },
    {
        "source_sentence": "子可為王，吾當為佛。",
        "from": "T14n0507_001:0774c02_5",
        "context_with_next_sentence": true
    },
    {
        "source_sentence": "兩得其所，不亦善乎！",
        "from": "T14n0507_001:0774c02_6",
        "context_with_next_sentence": true
    },
    {
        "source_sentence": "子必成之。」",
        "from": "T14n0507_001:0774c03_7",
        "context_with_next_sentence": true
    },
    {
        "source_sentence": "未生冤與調達結斯陰謀已，則勅秉勢臣令勒兵：「王還，奪其印綬以付獄。」",
        "from": "T14n0507_001:0774c03_8",
        "context_with_next_sentence": true
    },
    {
        "source_sentence": "王還，臣即如命，以王付獄。",
        "from": "T14n0507_001:0774c05_9",
        "context_with_next_sentence": true
    },
    {
        "source_sentence": "王意恬然，照之宿殃，心無恐懼，重信佛言。",
        "from": "T14n0507_001:0774c05_10",
        "context_with_next_sentence": true
    },
    {
        "source_sentence": "王曰：「吾有何過而罪我乎？」",
        "from": "T14n0507_001:0774c06_11",
        "context_with_next_sentence": true
    },
    {
        "source_sentence": "皇后貴人、率土巨細莫不哀慟。",
        "from": "T14n0507_001:0774c07_12",
        "context_with_next_sentence": true
    },
    {
        "source_sentence": "王顧謂哭者曰：「佛說天地、日月、須彌山海有成必敗。",
        "from": "T14n0507_001:0774c08_13",
        "context_with_next_sentence": true
    },
    {
        "source_sentence": "盛者即衰，合會有離，生者必死。",
        "from": "T14n0507_001:0774c09_14",
        "context_with_next_sentence": true
    },
    {
        "source_sentence": "由之憂悲輪轉無際，以致重苦。",
        "from": "T14n0507_001:0774c10_15",
        "context_with_next_sentence": true
    },
    {
        "source_sentence": "尋其原，察其始，因緣合會即有，謂之生；因緣離散即滅，謂之空。",
        "from": "T14n0507_001:0774c10_16",
        "context_with_next_sentence": true
    },
    {
        "source_sentence": "夫身者四大耳，眾生魂靈寄處其中。",
        "from": "T14n0507_001:0774c12_17",
        "context_with_next_sentence": true
    },
    {
        "source_sentence": "死還其本，魂靈空去，謂之非身。",
        "from": "T14n0507_001:0774c13_18",
        "context_with_next_sentence": true
    },
    {
        "source_sentence": "身尚不保，何國之常守乎！",
        "from": "T14n0507_001:0774c14_19",
        "context_with_next_sentence": true
    },
    {
        "source_sentence": "佛初入國，吾未有子也。",
        "from": "T14n0507_001:0774c14_20",
        "context_with_next_sentence": true
    },
    {
        "source_sentence": "問吾：『寧知當來王不乎？』",
        "from": "T14n0507_001:0774c15_21",
        "context_with_next_sentence": true
    },
    {
        "source_sentence": "吾對曰：『不知。』",
        "from": "T14n0507_001:0774c15_22",
        "context_with_next_sentence": true
    },
    {
        "source_sentence": "世尊重曰：『一切無常。",
        "from": "T14n0507_001:0774c16_23",
        "context_with_next_sentence": true
    },
    {
        "source_sentence": "汝諦思之。』",
        "from": "T14n0507_001:0774c16_24",
        "context_with_next_sentence": true
    },
    {
        "source_sentence": "佛之誡我，正為今也。",
        "from": "T14n0507_001:0774c16_25",
        "context_with_next_sentence": true
    },
    {
        "source_sentence": "各努力建志，懷存佛誡矣。」",
        "from": "T14n0507_001:0774c17_26",
        "context_with_next_sentence": true
    },
    {
        "source_sentence": "王謂太子曰：「汝每有疾，吾為燋心，欲以身命救危代汝。",
        "from": "T14n0507_001:0774c17_27",
        "context_with_next_sentence": true
    },
    {
        "source_sentence": "親之仁恩，唯天為上。",
        "from": "T14n0507_001:0774c19_28",
        "context_with_next_sentence": true
    },
    {
        "source_sentence": "汝懷何心，忍為逆惡乎？",
        "from": "T14n0507_001:0774c19_29",
        "context_with_next_sentence": true
    },
    {
        "source_sentence": "夫殺親者，死入太山，不中止息，汝將當之也。",
        "from": "T14n0507_001:0774c20_30",
        "context_with_next_sentence": true
    },
    {
        "source_sentence": "吾是汝尊，重親尊孝尚恐名不稱，豈況殺父乎！",
        "from": "T14n0507_001:0774c21_31",
        "context_with_next_sentence": true
    },
    {
        "source_sentence": "以國惠汝，吾欲至佛所作沙門。",
        "from": "T14n0507_001:0774c22_32",
        "context_with_next_sentence": true
    },
    {
        "source_sentence": "吾觀婬妷，猶火燒身。",
        "from": "T14n0507_001:0774c23_33",
        "context_with_next_sentence": true
    },
    {
        "source_sentence": "女類之好以為虛空，無目之徒靡不惑焉！",
        "from": "T14n0507_001:0774c23_34",
        "context_with_next_sentence": true
    },
    {
        "source_sentence": "唯覩佛經，照女偽之尤惡，知榮利之害身。」",
        "from": "T14n0507_001:0774c24_35",
        "context_with_next_sentence": true
    },
    {
        "source_sentence": "太子曰：「汝莫多云。",
        "from": "T14n0507_001:0774c25_36",
        "context_with_next_sentence": true
    },
    {
        "source_sentence": "吾獲宿願，豈有赦哉！」",
        "from": "T14n0507_001:0774c26_37",
        "context_with_next_sentence": true
    },
    {
        "source_sentence": "勅獄吏曰：「絕其餉食，以餓殺之。」",
        "from": "T14n0507_001:0774c26_38",
        "context_with_next_sentence": true
    },
    {
        "source_sentence": "有司將入獄，洴沙王向佛所在，稽首重拜曰：「子有天地之惡，吾無絲髮之忿心矣。",
        "from": "T14n0507_001:0774c27_39",
        "context_with_next_sentence": true
    },
    {
        "source_sentence": "唯存佛教：世無常樂，其苦有長。」",
        "from": "T14n0507_001:0774c29_40",
        "context_with_next_sentence": true
    },
    {
        "source_sentence": "入獄被髮，仰天呼曰：「痛乎！",
        "from": "T14n0507_001:0775a01_41",
        "context_with_next_sentence": true
    },
    {
        "source_sentence": "天豈有斯道哉！」",
        "from": "T14n0507_001:0775a01_42",
        "context_with_next_sentence": true
    },
    {
        "source_sentence": "后妃貴人、舉國巨細靡不哀慟。",
        "from": "T14n0507_001:0775a02_43",
        "context_with_next_sentence": true
    },
    {
        "source_sentence": "后謂太子曰：「大王掠桎梏，處牢獄，坐臥須人，其痛難言。",
        "from": "T14n0507_001:0775a02_44",
        "context_with_next_sentence": true
    },
    {
        "source_sentence": "自汝生來，大王赤心，懸情于汝，食息不忘，四大盈縮，枕伏臨汝，涕泗交并，心燋體枯，欲以身命代爾殞矣。",
        "from": "T14n0507_001:0775a04_45",
        "context_with_next_sentence": true
    },
    {
        "source_sentence": "當存天人之育，無為逆也。",
        "from": "T14n0507_001:0775a06_46",
        "context_with_next_sentence": true
    },
    {
        "source_sentence": "佛說經云：『夫善之極者，莫大於孝；惡之大者，其唯害親乎！』",
        "from": "T14n0507_001:0775a07_47",
        "context_with_next_sentence": true
    },
    {
        "source_sentence": "長幼相事，天當祐之，豈況親哉！",
        "from": "T14n0507_001:0775a08_48",
        "context_with_next_sentence": true
    },
    {
        "source_sentence": "汝順凶虐，為斯重惡，必入太山。",
        "from": "T14n0507_001:0775a09_49",
        "context_with_next_sentence": true
    },
    {
        "source_sentence": "世間六十億年為太山一日一夕，所更諸毒，每處有年。",
        "from": "T14n0507_001:0775a10_50",
        "context_with_next_sentence": true
    },
    {
        "source_sentence": "汝其畢之，不亦難乎！",
        "from": "T14n0507_001:0775a11_51",
        "context_with_next_sentence": true
    },
    {
        "source_sentence": "夫快心之士，無不後悔。」",
        "from": "T14n0507_001:0775a12_0",
        "context_with_next_sentence": true
    },
    {
        "source_sentence": "太子曰：「吾少小有志殺父為王。",
        "from": "T14n0507_001:0775a12_1",
        "context_with_next_sentence": true
    },
    {
        "source_sentence": "今日獲願，何諫之云乎！」",
        "from": "T14n0507_001:0775a13_2",
        "context_with_next_sentence": true
    },
    {
        "source_sentence": "后曰：「夫不用諫者，亡國之基矣！",
        "from": "T14n0507_001:0775a13_3",
        "context_with_next_sentence": true
    },
    {
        "source_sentence": "吾欲見大王，寧可不乎？」",
        "from": "T14n0507_001:0775a14_4",
        "context_with_next_sentence": true
    },
    {
        "source_sentence": "太子曰：「可。」",
        "from": "T14n0507_001:0775a15_5",
        "context_with_next_sentence": true
    },
    {
        "source_sentence": "后淨身澡浴，以蜜麨塗身，入見大王，面顏瘦痟不識。",
        "from": "T14n0507_001:0775a15_6",
        "context_with_next_sentence": true
    },
    {
        "source_sentence": "舉哀，聞之者莫不揮淚。",
        "from": "T14n0507_001:0775a16_7",
        "context_with_next_sentence": true
    },
    {
        "source_sentence": "后曰：「佛說榮樂無常，罪苦有恒。」",
        "from": "T14n0507_001:0775a17_8",
        "context_with_next_sentence": true
    },
    {
        "source_sentence": "王曰：「獄吏絕餉食，飢渴日久。",
        "from": "T14n0507_001:0775a17_9",
        "context_with_next_sentence": true
    },
    {
        "source_sentence": "身八萬戶，戶有數百種蟲，擾吾腹中。",
        "from": "T14n0507_001:0775a18_10",
        "context_with_next_sentence": true
    },
    {
        "source_sentence": "血肉消盡，壽命且窮矣！」",
        "from": "T14n0507_001:0775a19_11",
        "context_with_next_sentence": true
    },
    {
        "source_sentence": "言之哽咽，息絕復連。",
        "from": "T14n0507_001:0775a20_0",
        "context_with_next_sentence": true
    },
    {
        "source_sentence": "后曰：「具照斯艱。",
        "from": "T14n0507_001:0775a20_1",
        "context_with_next_sentence": true
    },
    {
        "source_sentence": "妾以麨蜜塗身，可就食之。",
        "from": "T14n0507_001:0775a20_2",
        "context_with_next_sentence": true
    },
    {
        "source_sentence": "當惟佛誡無忽也。」",
        "from": "T14n0507_001:0775a21_3",
        "context_with_next_sentence": true
    },
    {
        "source_sentence": "王食畢，向佛所在，哽咽稽首曰：「佛說榮福難保，如幻如夢，誠如尊教。」",
        "from": "T14n0507_001:0775a21_4",
        "context_with_next_sentence": true
    },
    {
        "source_sentence": "謂后曰：「吾為王時，國土廣大，衣食從好。",
        "from": "T14n0507_001:0775a23_5",
        "context_with_next_sentence": true
    },
    {
        "source_sentence": "而今處獄，當就餓死。",
        "from": "T14n0507_001:0775a24_6",
        "context_with_next_sentence": true
    },
    {
        "source_sentence": "子所從得桀逆之師，違佛仁教。",
        "from": "T14n0507_001:0775a24_7",
        "context_with_next_sentence": true
    },
    {
        "source_sentence": "吾不懼死，唯恨不面稟佛清化，與鶖鷺子、目連、大迦葉講尊道奧耳。」",
        "from": "T14n0507_001:0775a25_8",
        "context_with_next_sentence": true
    },
    {
        "source_sentence": "王重謂后曰：「佛說恩愛猶若眾鳥會栖于樹，晨各離散，隨其殃福。",
        "from": "T14n0507_001:0775a27_9",
        "context_with_next_sentence": true
    },
    {
        "source_sentence": "目連眾垢已除，諸惡已滅，得于六通、四達，尚為貪嫉梵志所捶，豈況吾哉！",
        "from": "T14n0507_001:0775a28_10",
        "context_with_next_sentence": true
    },
    {
        "source_sentence": "為殃惡追人，猶影尋身，響之應聲。",
        "from": "T14n0507_001:0775b01_11",
        "context_with_next_sentence": true
    },
    {
        "source_sentence": "佛時難遇，神化難聞，賢眾行高，儀式無量，非世儒所能履行。",
        "from": "T14n0507_001:0775b02_12",
        "context_with_next_sentence": true
    },
    {
        "source_sentence": "懷佛經典，以仁化民；獲供養之福，稟其清化，誠亦難值哉！",
        "from": "T14n0507_001:0775b03_13",
        "context_with_next_sentence": true
    },
    {
        "source_sentence": "吾今死矣！",
        "from": "T14n0507_001:0775b05_14",
        "context_with_next_sentence": true
    },
    {
        "source_sentence": "遷神遠逝。",
        "from": "T14n0507_001:0775b05_15",
        "context_with_next_sentence": true
    },
    {
        "source_sentence": "夫欲建志，莫尚佛教也。",
        "from": "T14n0507_001:0775b05_16",
        "context_with_next_sentence": true
    },
    {
        "source_sentence": "汝慎守之，防來禍矣！」",
        "from": "T14n0507_001:0775b06_17",
        "context_with_next_sentence": true
    },
    {
        "source_sentence": "后聞王誡，重又哀慟。",
        "from": "T14n0507_001:0775b06_18",
        "context_with_next_sentence": true
    },
    {
        "source_sentence": "太子詰獄吏曰：「絕王食有日，不死何為？」",
        "from": "T14n0507_001:0775b07_19",
        "context_with_next_sentence": true
    },
    {
        "source_sentence": "對曰：「皇后入獄，有麨蜜之貢，以延王命。」",
        "from": "T14n0507_001:0775b08_20",
        "context_with_next_sentence": true
    },
    {
        "source_sentence": "太子曰：「自今莫令后見王。」",
        "from": "T14n0507_001:0775b08_21",
        "context_with_next_sentence": true
    },
    {
        "source_sentence": "王飢，勢起向佛所在稽首，即為不飢，夜時為明。",
        "from": "T14n0507_001:0775b09_22",
        "context_with_next_sentence": true
    },
    {
        "source_sentence": "太子聞之，令塞窓牖，削其足底，無令得起而覩佛明。",
        "from": "T14n0507_001:0775b10_23",
        "context_with_next_sentence": true
    },
    {
        "source_sentence": "有司即削足底。",
        "from": "T14n0507_001:0775b11_24",
        "context_with_next_sentence": true
    },
    {
        "source_sentence": "其痛無量，念佛不忘。",
        "from": "T14n0507_001:0775b12_25",
        "context_with_next_sentence": true
    },
    {
        "source_sentence": "佛遙為說經曰：「夫善惡行，殃福歸身，可不慎矣！」",
        "from": "T14n0507_001:0775b12_26",
        "context_with_next_sentence": true
    },
    {
        "source_sentence": "瓶沙王對曰：「若當支解寸斬於體，終不念惡。」",
        "from": "T14n0507_001:0775b13_27",
        "context_with_next_sentence": true
    },
    {
        "source_sentence": "世尊重曰：「吾今為如來、無所著、正真道、最正覺、道法御、天人師，三千大千日月天神、鬼龍靡不稽首。",
        "from": "T14n0507_001:0775b14_28",
        "context_with_next_sentence": true
    },
    {
        "source_sentence": "宿之餘殃，于今不釋，豈況凡庶！」",
        "from": "T14n0507_001:0775b17_29",
        "context_with_next_sentence": true
    },
    {
        "source_sentence": "王受天中天恩，具照宿殃，不敢慍望，不懼大山燒煮之罪，中心在佛及諸弟子，坐臥敢忽，即叉手稽首：「今日命絕，永替神化。」",
        "from": "T14n0507_001:0775b17_30",
        "context_with_next_sentence": true
    },
    {
        "source_sentence": "喐咿哽咽，斯須息絕。",
        "from": "T14n0507_001:0775b20_31",
        "context_with_next_sentence": true
    },
    {
        "source_sentence": "舉國臣民靡不躃踊，呼天奈何。",
        "from": "T14n0507_001:0775b21_32",
        "context_with_next_sentence": true
    },
    {
        "source_sentence": "瓶沙王即得道迹，上生天上，三道門塞，諸苦都滅矣！",
        "from": "T14n0507_001:0775b22_33",
        "context_with_next_sentence": true
    },
    {
        "source_sentence": "佛說未生冤經",
        "from": "T14n0507_001:0775b24_0",
        "context_with_next_sentence": false
    }
]