[
    {
        "source_sentence": "佛說佛母出生三法藏般若",
        "from": "T08n0228_003:0595b14_0",
        "context_with_next_sentence": true
    },
    {
        "source_sentence": "波羅蜜多經卷第三",
        "from": "T08n0228_003:0595b15_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T08n0228_003:0595b17_0",
        "context_with_next_sentence": true
    },
    {
        "source_sentence": "傳法大師賜紫臣施護奉　詔譯",
        "from": "T08n0228_003:0595b18_0",
        "context_with_next_sentence": true
    },
    {
        "source_sentence": "寶塔功德品第三之二",
        "from": "T08n0228_003:0595b19_0",
        "context_with_next_sentence": true
    },
    {
        "source_sentence": "爾時，帝釋天主復白佛言：「希有，世尊！",
        "from": "T08n0228_003:0595b20_0",
        "context_with_next_sentence": true
    },
    {
        "source_sentence": "菩薩摩訶薩為迴向故修學般若波羅蜜多，不以高心而生取相。」",
        "from": "T08n0228_003:0595b20_1",
        "context_with_next_sentence": true
    },
    {
        "source_sentence": "佛言：「如是，如是！",
        "from": "T08n0228_003:0595b22_2",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0595b22_3",
        "context_with_next_sentence": true
    },
    {
        "source_sentence": "若善男子、善女人，於此般若波羅蜜多法門，受持讀誦，自所宣說或令他說，如說修行者，是人以其功德力故，若入軍陣無所怯懼，勇猛堅固勝伏他軍，乃至行住坐臥皆得吉祥。",
        "from": "T08n0228_003:0595b22_4",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T08n0228_003:0595b27_0",
        "context_with_next_sentence": true
    },
    {
        "source_sentence": "若善男子、善女人，受持讀誦此般若波羅蜜多者，是人於一切處，若行若止或遇刀杖等難，於彼人身無所傷害，乃至將失壽命不生怖畏。",
        "from": "T08n0228_003:0595b27_1",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0595c01_2",
        "context_with_next_sentence": true
    },
    {
        "source_sentence": "此般若波羅蜜多是廣大明，此般若波羅蜜多是無量明，此般若波羅蜜多是無上明，此般若波羅蜜多是無等明，此般若波羅蜜多是無等等明。",
        "from": "T08n0228_003:0595c01_3",
        "context_with_next_sentence": true
    },
    {
        "source_sentence": "若善男子、善女人修學如是明者，不念自惡，不念他惡，不念自他惡。",
        "from": "T08n0228_003:0595c05_0",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0595c06_1",
        "context_with_next_sentence": true
    },
    {
        "source_sentence": "當知於此般若波羅蜜多受持讀誦者，於現世中獲是功德。",
        "from": "T08n0228_003:0595c06_2",
        "context_with_next_sentence": true
    },
    {
        "source_sentence": "又復菩薩摩訶薩學是明者，即能證得阿耨多羅三藐三菩提成就一切智智，以得阿耨多羅三藐三菩提故，即能觀達一切眾生種種心行。",
        "from": "T08n0228_003:0595c08_3",
        "context_with_next_sentence": true
    },
    {
        "source_sentence": "所言一切智智者，謂諸明法。",
        "from": "T08n0228_003:0595c11_4",
        "context_with_next_sentence": true
    },
    {
        "source_sentence": "菩薩摩訶薩是中學者，無有少法而不能入，無有少法不能了知，無有少法不能證悟。",
        "from": "T08n0228_003:0595c11_5",
        "context_with_next_sentence": true
    },
    {
        "source_sentence": "是故得名一切智智。",
        "from": "T08n0228_003:0595c13_6",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T08n0228_003:0595c15_0",
        "context_with_next_sentence": true
    },
    {
        "source_sentence": "若有人能以此般若波羅蜜多，書寫經卷供養受持，若自讀誦，或復轉勸他人，乃至為人解說其義，是人不為一切人非人等伺得其便，諸佛菩薩常所護念，唯除過去諸業報應。",
        "from": "T08n0228_003:0595c15_1",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0595c19_2",
        "context_with_next_sentence": true
    },
    {
        "source_sentence": "譬如大菩提場及菩提樹周匝方隅，若人非人乃至傍生異類，皆不能入亦不能住，不能破壞作其過惡。",
        "from": "T08n0228_003:0595c19_3",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0595c21_4",
        "context_with_next_sentence": true
    },
    {
        "source_sentence": "所有過去未來現在如來、應供、正等正覺，皆於是處證佛菩提。",
        "from": "T08n0228_003:0595c22_0",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0595c23_1",
        "context_with_next_sentence": true
    },
    {
        "source_sentence": "善男子、善女人，受持讀誦書寫供養般若波羅蜜多亦復如是，若人非人不得其便，不能破壞出其過惡。",
        "from": "T08n0228_003:0595c23_2",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0595c25_3",
        "context_with_next_sentence": true
    },
    {
        "source_sentence": "若供養此般若波羅蜜多經處，隨其方地即同造諸寶塔，尊重供養、瞻禮稱讚。",
        "from": "T08n0228_003:0595c26_4",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0595c27_5",
        "context_with_next_sentence": true
    },
    {
        "source_sentence": "當知此般若波羅蜜多，於現世中有是功德。」",
        "from": "T08n0228_003:0595c28_0",
        "context_with_next_sentence": true
    },
    {
        "source_sentence": "爾時，帝釋天主白佛言：「世尊！",
        "from": "T08n0228_003:0595c29_0",
        "context_with_next_sentence": true
    },
    {
        "source_sentence": "若有善男子、善女人，書此般若波羅蜜多經尊重恭敬，置諸妙華、燒香、塗香、末香及諸華鬘，乃至諸妙幡蓋，燃諸油燈，作如是等種種供養。",
        "from": "T08n0228_003:0595c29_1",
        "context_with_next_sentence": true
    },
    {
        "source_sentence": "若復有善男子、善女人，於如來、應供、正等正覺般涅盤後，收取舍利起妙寶塔，尊重恭敬瞻禮稱讚，以諸香華燈塗幢幡寶蓋，作如是等種種供養。",
        "from": "T08n0228_003:0596a04_0",
        "context_with_next_sentence": true
    },
    {
        "source_sentence": "彼善男子、善女人所獲福德，與前福德，何者為多？」",
        "from": "T08n0228_003:0596a07_1",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_003:0596a08_2",
        "context_with_next_sentence": true
    },
    {
        "source_sentence": "我今問汝，隨汝意說。",
        "from": "T08n0228_003:0596a08_3",
        "context_with_next_sentence": true
    },
    {
        "source_sentence": "於意云何？",
        "from": "T08n0228_003:0596a09_4",
        "context_with_next_sentence": true
    },
    {
        "source_sentence": "如來、應供、正等正覺當學何法得如是身，證阿耨多羅三藐三菩提，成就一切智智？」",
        "from": "T08n0228_003:0596a09_5",
        "context_with_next_sentence": true
    },
    {
        "source_sentence": "是時帝釋天主白佛言：「世尊！",
        "from": "T08n0228_003:0596a11_6",
        "context_with_next_sentence": true
    },
    {
        "source_sentence": "如來、應供、正等正覺修學般若波羅蜜多法故，證得阿耨多羅三藐三菩提，成就一切智智。」",
        "from": "T08n0228_003:0596a11_7",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_003:0596a14_0",
        "context_with_next_sentence": true
    },
    {
        "source_sentence": "是故當知，佛不以是身故得如來果，以成就一切智智故得成如來。",
        "from": "T08n0228_003:0596a14_1",
        "context_with_next_sentence": true
    },
    {
        "source_sentence": "當知如來、應供、正等正覺所有一切智智，從般若波羅蜜多生，復從般若波羅蜜多善巧方便生如來身，是故此身與一切智智而為依止。",
        "from": "T08n0228_003:0596a15_2",
        "context_with_next_sentence": true
    },
    {
        "source_sentence": "由一切智智為所依故，即得佛身，即得法身，得僧伽身。",
        "from": "T08n0228_003:0596a18_3",
        "context_with_next_sentence": true
    },
    {
        "source_sentence": "是故一切眾生，於如來身得瞻禮供養，乃至般涅盤後以佛舍利起塔供養。",
        "from": "T08n0228_003:0596a20_4",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0596a21_5",
        "context_with_next_sentence": true
    },
    {
        "source_sentence": "彼善男子、善女人，雖復如是起塔供養如來舍利，不如有人書此般若波羅蜜多經尊重恭敬、以香華、燈塗、幢幡、寶蓋種種供養。",
        "from": "T08n0228_003:0596a22_6",
        "context_with_next_sentence": true
    },
    {
        "source_sentence": "是善男子，善女人得福甚多。",
        "from": "T08n0228_003:0596a24_7",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0596a25_8",
        "context_with_next_sentence": true
    },
    {
        "source_sentence": "供養此般若波羅蜜多者，是即供養一切智智。",
        "from": "T08n0228_003:0596a25_9",
        "context_with_next_sentence": true
    },
    {
        "source_sentence": "是故善男子、善女人，若欲供養一切智智者，於此般若波羅蜜多，常當書寫尊敬受持，作諸供養。」",
        "from": "T08n0228_003:0596a26_10",
        "context_with_next_sentence": true
    },
    {
        "source_sentence": "爾時，帝釋天主白佛言：「世尊！",
        "from": "T08n0228_003:0596a29_0",
        "context_with_next_sentence": true
    },
    {
        "source_sentence": "若閻浮提人，於此般若波羅蜜多，不能書寫受持讀誦，不自宣說、不令他說，又復不能以諸香華、幢幡、寶蓋尊敬供養。",
        "from": "T08n0228_003:0596a29_1",
        "context_with_next_sentence": true
    },
    {
        "source_sentence": "世尊！",
        "from": "T08n0228_003:0596b03_2",
        "context_with_next_sentence": true
    },
    {
        "source_sentence": "如是等人失大善利，不能成就廣大果報。」",
        "from": "T08n0228_003:0596b03_3",
        "context_with_next_sentence": true
    },
    {
        "source_sentence": "佛告帝釋天主言：「憍尸迦！",
        "from": "T08n0228_003:0596b04_4",
        "context_with_next_sentence": true
    },
    {
        "source_sentence": "於汝意云何？",
        "from": "T08n0228_003:0596b04_5",
        "context_with_next_sentence": true
    },
    {
        "source_sentence": "閻浮提中有幾所人，於佛法僧得不壞信？」",
        "from": "T08n0228_003:0596b05_6",
        "context_with_next_sentence": true
    },
    {
        "source_sentence": "帝釋天主白佛言：「世尊！",
        "from": "T08n0228_003:0596b06_7",
        "context_with_next_sentence": true
    },
    {
        "source_sentence": "此閻浮提人於佛法僧得不壞信者，其數甚少。」",
        "from": "T08n0228_003:0596b06_8",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_003:0596b07_9",
        "context_with_next_sentence": true
    },
    {
        "source_sentence": "如是，如是！",
        "from": "T08n0228_003:0596b08_10",
        "context_with_next_sentence": true
    },
    {
        "source_sentence": "閻浮提人少有能於佛法僧寶得不壞信，若於須陀洹果、斯陀含果、阿那含果、阿羅漢果及緣覺果，其所證者而亦甚少。",
        "from": "T08n0228_003:0596b08_11",
        "context_with_next_sentence": true
    },
    {
        "source_sentence": "於其阿耨多羅三藐三菩提心，若已發者能住不退，若現發者勇猛精進，若未發者當能發起，如是等人轉復甚少。",
        "from": "T08n0228_003:0596b11_12",
        "context_with_next_sentence": true
    },
    {
        "source_sentence": "又復，閻浮提人少能於此般若波羅蜜多善住相應，少能於此般若波羅蜜多依法修行，少能於此般若波羅蜜多心不退轉住菩薩地，少能於此般若波羅蜜多修行趣證阿耨多羅三藐三菩提。",
        "from": "T08n0228_003:0596b13_13",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0596b18_14",
        "context_with_next_sentence": true
    },
    {
        "source_sentence": "若有能於此般若波羅蜜多聽受讀誦，自所宣說或令他說，如說修行，乃至尊重恭敬，以諸香華燈塗幢幡寶蓋種種供養者，當知皆是已發阿耨多羅三藐三菩提心住不退轉菩薩地者。",
        "from": "T08n0228_003:0596b18_15",
        "context_with_next_sentence": true
    },
    {
        "source_sentence": "「又復，憍尸迦！",
        "from": "T08n0228_003:0596b23_0",
        "context_with_next_sentence": true
    },
    {
        "source_sentence": "此閻浮提中有無量無數無邊眾生，發阿耨多羅三藐三菩提心行菩薩道。",
        "from": "T08n0228_003:0596b23_1",
        "context_with_next_sentence": true
    },
    {
        "source_sentence": "於汝意云何？",
        "from": "T08n0228_003:0596b25_0",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0596b25_1",
        "context_with_next_sentence": true
    },
    {
        "source_sentence": "汝今當知，雖復有如是無量無數無邊眾生，發菩提心行菩薩道，於其中間若一若二住不退轉地。",
        "from": "T08n0228_003:0596b25_2",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0596b27_3",
        "context_with_next_sentence": true
    },
    {
        "source_sentence": "此閻浮提有諸眾生起下劣心、生下劣想，智慧信解亦復下劣，是故起劣精進，於阿耨多羅三藐三菩提作難得想，不能起求而生懈怠。",
        "from": "T08n0228_003:0596b27_4",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0596c01_5",
        "context_with_next_sentence": true
    },
    {
        "source_sentence": "若善男子、善女人，樂欲速證阿耨多羅三藐三菩提果，成就最上樂者，是故應當於此般若波羅蜜多，發猛利心聽受讀誦。",
        "from": "T08n0228_003:0596c02_6",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0596c04_7",
        "context_with_next_sentence": true
    },
    {
        "source_sentence": "是善男子、善女人應作是念：『此般若波羅蜜多，如來、應供、正等正覺往昔修菩薩行時亦如是學，我今亦學是般若波羅蜜多，此般若波羅蜜多是我所師。』",
        "from": "T08n0228_003:0596c05_8",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0596c08_9",
        "context_with_next_sentence": true
    },
    {
        "source_sentence": "若佛住世、若涅盤後，諸菩薩摩訶薩應當依止此般若波羅蜜多。",
        "from": "T08n0228_003:0596c08_10",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T08n0228_003:0596c11_0",
        "context_with_next_sentence": true
    },
    {
        "source_sentence": "若有善男子、善女人，於如來應供正等正覺般涅盤後，以佛舍利造俱胝數七寶妙塔，是人乃至盡壽已來，以香華燈塗、幢幡寶蓋、諸妙衣服，作如是等種種供養，又復尊重瞻禮稱讚。",
        "from": "T08n0228_003:0596c11_1",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0596c15_2",
        "context_with_next_sentence": true
    },
    {
        "source_sentence": "於汝意云何？",
        "from": "T08n0228_003:0596c15_3",
        "context_with_next_sentence": true
    },
    {
        "source_sentence": "是善男子、善女人，以是供養因緣得福多不？」",
        "from": "T08n0228_003:0596c15_4",
        "context_with_next_sentence": true
    },
    {
        "source_sentence": "帝釋天主白佛言：「甚多，世尊！」",
        "from": "T08n0228_003:0596c16_5",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_003:0596c17_6",
        "context_with_next_sentence": true
    },
    {
        "source_sentence": "若有善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。",
        "from": "T08n0228_003:0596c17_7",
        "context_with_next_sentence": true
    },
    {
        "source_sentence": "以是因緣，佛眼不斷、正法不滅，而諸菩薩摩訶薩眾，各各受持宣布演說，即得法眼不壞不滅。",
        "from": "T08n0228_003:0596c21_8",
        "context_with_next_sentence": true
    },
    {
        "source_sentence": "又復書此般若波羅蜜多經，置清淨處生尊重心，以諸香華燈塗、幢幡寶蓋、上妙衣服，作如是等種種供養。",
        "from": "T08n0228_003:0596c23_9",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0596c25_10",
        "context_with_next_sentence": true
    },
    {
        "source_sentence": "當知此善男子、善女人得福甚多。",
        "from": "T08n0228_003:0596c26_11",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T08n0228_003:0596c27_0",
        "context_with_next_sentence": true
    },
    {
        "source_sentence": "如前所說俱胝寶塔，且置是數。",
        "from": "T08n0228_003:0596c27_1",
        "context_with_next_sentence": true
    },
    {
        "source_sentence": "假使有人以佛舍利造七寶塔滿閻浮提，是人乃至盡壽已來，以諸香華燈塗、幢幡寶蓋、上妙衣服，作如是等種種供養，又復尊重瞻禮稱讚。",
        "from": "T08n0228_003:0596c28_0",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597a02_1",
        "context_with_next_sentence": true
    },
    {
        "source_sentence": "於汝意云何？",
        "from": "T08n0228_003:0597a02_2",
        "context_with_next_sentence": true
    },
    {
        "source_sentence": "彼善男子、善女人，以是因緣得福多不？」",
        "from": "T08n0228_003:0597a02_3",
        "context_with_next_sentence": true
    },
    {
        "source_sentence": "帝釋天主白佛言：「甚多，世尊！」",
        "from": "T08n0228_003:0597a03_4",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_003:0597a04_5",
        "context_with_next_sentence": true
    },
    {
        "source_sentence": "若有善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。",
        "from": "T08n0228_003:0597a04_6",
        "context_with_next_sentence": true
    },
    {
        "source_sentence": "以是因緣，佛眼不斷、正法不滅，而諸菩薩摩訶薩眾，各各受持宣布演說，即得法眼不壞不滅。",
        "from": "T08n0228_003:0597a08_7",
        "context_with_next_sentence": true
    },
    {
        "source_sentence": "又復書此般若波羅蜜多經，置清淨處生尊重心，以諸香華燈塗、幢幡寶蓋、上妙衣服，作如是等種種供養。",
        "from": "T08n0228_003:0597a10_8",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597a12_9",
        "context_with_next_sentence": true
    },
    {
        "source_sentence": "當知此善男子、善女人得福甚多。",
        "from": "T08n0228_003:0597a12_10",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T08n0228_003:0597a14_0",
        "context_with_next_sentence": true
    },
    {
        "source_sentence": "如前所說造七寶塔滿閻浮提，且置是數。",
        "from": "T08n0228_003:0597a14_1",
        "context_with_next_sentence": true
    },
    {
        "source_sentence": "假使有人以佛舍利造七寶塔滿四大洲，是人乃至盡壽已來，以諸香華燈塗、幢幡寶蓋、上妙衣服，作如是等種種供養，又復尊重瞻禮稱讚。",
        "from": "T08n0228_003:0597a15_2",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597a18_3",
        "context_with_next_sentence": true
    },
    {
        "source_sentence": "於汝意云何？",
        "from": "T08n0228_003:0597a18_4",
        "context_with_next_sentence": true
    },
    {
        "source_sentence": "彼善男子、善女人，以是因緣得福多不？」",
        "from": "T08n0228_003:0597a18_5",
        "context_with_next_sentence": true
    },
    {
        "source_sentence": "帝釋天主白佛言：「甚多，世尊！」",
        "from": "T08n0228_003:0597a19_6",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_003:0597a20_7",
        "context_with_next_sentence": true
    },
    {
        "source_sentence": "若有善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。",
        "from": "T08n0228_003:0597a20_8",
        "context_with_next_sentence": true
    },
    {
        "source_sentence": "以是因緣，佛眼不斷、正法不滅，而諸菩薩摩訶薩眾，各各受持宣布演說，即得法眼不壞不滅。",
        "from": "T08n0228_003:0597a24_9",
        "context_with_next_sentence": true
    },
    {
        "source_sentence": "又復書此般若波羅蜜多經，置清淨處生尊重心，以諸香華燈塗、幢幡寶蓋、上妙衣服，作如是等種種供養。",
        "from": "T08n0228_003:0597a26_10",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597a28_11",
        "context_with_next_sentence": true
    },
    {
        "source_sentence": "當知此善男子、善女人得福甚多。",
        "from": "T08n0228_003:0597a28_12",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T08n0228_003:0597b01_0",
        "context_with_next_sentence": true
    },
    {
        "source_sentence": "如前所說造七寶塔滿四大洲，且置是數。",
        "from": "T08n0228_003:0597b01_1",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597b02_2",
        "context_with_next_sentence": true
    },
    {
        "source_sentence": "假使有人以佛舍利造七寶塔滿小千世界，是人乃至盡壽已來，以諸香華燈塗、幢幡寶蓋，作如是等種種供養，又復尊重瞻禮稱讚。",
        "from": "T08n0228_003:0597b02_3",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597b05_4",
        "context_with_next_sentence": true
    },
    {
        "source_sentence": "於汝意云何？",
        "from": "T08n0228_003:0597b05_5",
        "context_with_next_sentence": true
    },
    {
        "source_sentence": "彼人以是因緣得福多不？」",
        "from": "T08n0228_003:0597b05_6",
        "context_with_next_sentence": true
    },
    {
        "source_sentence": "帝釋天主白佛言：「甚多，世尊！」",
        "from": "T08n0228_003:0597b06_7",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_003:0597b07_8",
        "context_with_next_sentence": true
    },
    {
        "source_sentence": "若有善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。",
        "from": "T08n0228_003:0597b07_9",
        "context_with_next_sentence": true
    },
    {
        "source_sentence": "以是因緣，佛眼不斷、正法不滅，而諸菩薩摩訶薩眾，各各受持宣布演說，即得法眼不壞不滅。",
        "from": "T08n0228_003:0597b10_10",
        "context_with_next_sentence": true
    },
    {
        "source_sentence": "又復書此般若波羅蜜多經置清淨處，以諸香華燈塗、幢幡寶蓋、上妙衣服，作如是等種種供養。",
        "from": "T08n0228_003:0597b13_11",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597b15_12",
        "context_with_next_sentence": true
    },
    {
        "source_sentence": "當知此善男子、善女人得福甚多。",
        "from": "T08n0228_003:0597b15_13",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T08n0228_003:0597b17_0",
        "context_with_next_sentence": true
    },
    {
        "source_sentence": "如前所說造七寶塔滿小千世界，且置是數。",
        "from": "T08n0228_003:0597b17_1",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597b18_2",
        "context_with_next_sentence": true
    },
    {
        "source_sentence": "假使有人以佛舍利造七寶塔滿中千世界，是人乃至盡壽已來，以諸香華燈塗、幢幡寶蓋、上妙衣服，作如是等種種供養，又復尊重瞻禮稱讚。",
        "from": "T08n0228_003:0597b18_3",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597b21_4",
        "context_with_next_sentence": true
    },
    {
        "source_sentence": "於汝意云何？",
        "from": "T08n0228_003:0597b21_5",
        "context_with_next_sentence": true
    },
    {
        "source_sentence": "彼人以是因緣得福多不？」",
        "from": "T08n0228_003:0597b22_6",
        "context_with_next_sentence": true
    },
    {
        "source_sentence": "帝釋天主白佛言：「甚多，世尊！」",
        "from": "T08n0228_003:0597b22_7",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_003:0597b23_8",
        "context_with_next_sentence": true
    },
    {
        "source_sentence": "若有善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。",
        "from": "T08n0228_003:0597b23_9",
        "context_with_next_sentence": true
    },
    {
        "source_sentence": "以是因緣，佛眼不斷、正法不滅，而諸菩薩摩訶薩眾各各受持，即得法眼不壞不滅。",
        "from": "T08n0228_003:0597b27_10",
        "context_with_next_sentence": true
    },
    {
        "source_sentence": "又復書此般若波羅蜜多經置清淨處，以諸香華燈塗、幢幡寶蓋、上妙衣服，作如是等種種供養。",
        "from": "T08n0228_003:0597b29_11",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597c02_12",
        "context_with_next_sentence": true
    },
    {
        "source_sentence": "當知此善男子、善女人得福甚多。",
        "from": "T08n0228_003:0597c02_13",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T08n0228_003:0597c04_0",
        "context_with_next_sentence": true
    },
    {
        "source_sentence": "如前所說造七寶塔滿中千世界，且置是數。",
        "from": "T08n0228_003:0597c04_1",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597c05_2",
        "context_with_next_sentence": true
    },
    {
        "source_sentence": "假使有人以佛舍利造七寶塔滿三千大千世界，是人乃至盡壽已來，以諸香華燈塗、幢幡寶蓋、上妙衣服，作如是等種種供養，又復尊重瞻禮稱讚。",
        "from": "T08n0228_003:0597c05_3",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597c08_4",
        "context_with_next_sentence": true
    },
    {
        "source_sentence": "於汝意云何？",
        "from": "T08n0228_003:0597c09_0",
        "context_with_next_sentence": true
    },
    {
        "source_sentence": "彼人以是因緣得福多不？」",
        "from": "T08n0228_003:0597c09_1",
        "context_with_next_sentence": true
    },
    {
        "source_sentence": "帝釋天主白佛言：「甚多，世尊！」",
        "from": "T08n0228_003:0597c09_2",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_003:0597c10_3",
        "context_with_next_sentence": true
    },
    {
        "source_sentence": "若有善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。",
        "from": "T08n0228_003:0597c10_4",
        "context_with_next_sentence": true
    },
    {
        "source_sentence": "以是因緣，佛眼不斷、正法不滅，而諸菩薩摩訶薩眾各各受持，即得法眼不壞不滅。",
        "from": "T08n0228_003:0597c14_5",
        "context_with_next_sentence": true
    },
    {
        "source_sentence": "又復書此般若波羅蜜多經置清淨處，以諸香華燈塗、幢幡寶蓋、上妙衣服，作如是等種種供養。",
        "from": "T08n0228_003:0597c16_6",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597c18_7",
        "context_with_next_sentence": true
    },
    {
        "source_sentence": "當知此善男子、善女人得福甚多。",
        "from": "T08n0228_003:0597c18_8",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T08n0228_003:0597c20_0",
        "context_with_next_sentence": true
    },
    {
        "source_sentence": "如前所說造七寶塔滿三千大千世界，且置是數。",
        "from": "T08n0228_003:0597c20_1",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597c21_2",
        "context_with_next_sentence": true
    },
    {
        "source_sentence": "假使三千大千世界滿中眾生，各各以佛舍利造七寶塔，若住一劫、若減一劫，以諸香華燈塗、幢幡寶蓋、上妙衣服，乃至種種伎樂歌舞，作如是等廣大供養，又復尊重瞻禮稱讚。",
        "from": "T08n0228_003:0597c21_3",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0597c25_4",
        "context_with_next_sentence": true
    },
    {
        "source_sentence": "於汝意云何？",
        "from": "T08n0228_003:0597c25_5",
        "context_with_next_sentence": true
    },
    {
        "source_sentence": "彼諸眾生以是因緣得福多不？」",
        "from": "T08n0228_003:0597c26_6",
        "context_with_next_sentence": true
    },
    {
        "source_sentence": "帝釋天主白佛言：「甚多，世尊！」",
        "from": "T08n0228_003:0597c26_7",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_003:0597c27_8",
        "context_with_next_sentence": true
    },
    {
        "source_sentence": "若善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，使其正法久住世間。",
        "from": "T08n0228_003:0597c27_9",
        "context_with_next_sentence": true
    },
    {
        "source_sentence": "以是因緣，佛眼不斷、正法不滅，而諸菩薩摩訶薩眾各各受持，即得法眼不壞不滅。",
        "from": "T08n0228_003:0598a01_10",
        "context_with_next_sentence": true
    },
    {
        "source_sentence": "又復書此般若波羅蜜多經置清淨處，以諸香華燈塗、幢幡寶蓋，作如是等種種供養。",
        "from": "T08n0228_003:0598a03_11",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0598a05_12",
        "context_with_next_sentence": true
    },
    {
        "source_sentence": "當知此善男子、善女人得福甚多。」",
        "from": "T08n0228_003:0598a05_13",
        "context_with_next_sentence": true
    },
    {
        "source_sentence": "爾時，帝釋天主白佛言：「世尊！",
        "from": "T08n0228_003:0598a07_0",
        "context_with_next_sentence": true
    },
    {
        "source_sentence": "如是，如是！",
        "from": "T08n0228_003:0598a07_1",
        "context_with_next_sentence": true
    },
    {
        "source_sentence": "誠如佛說，若人於此般若波羅蜜多經尊重供養者，當知是人即同供養過去未來現在諸佛，了諸佛智，即同於彼一切世界廣作最極無邊供養。",
        "from": "T08n0228_003:0598a07_2",
        "context_with_next_sentence": true
    },
    {
        "source_sentence": "世尊！",
        "from": "T08n0228_003:0598a11_3",
        "context_with_next_sentence": true
    },
    {
        "source_sentence": "如佛所說三千大千世界如前數量，我今復置是數。",
        "from": "T08n0228_003:0598a11_4",
        "context_with_next_sentence": true
    },
    {
        "source_sentence": "世尊！",
        "from": "T08n0228_003:0598a12_5",
        "context_with_next_sentence": true
    },
    {
        "source_sentence": "假使如彼兢伽沙數三千大千世界，而彼世界滿中眾生，一一眾生各各以佛舍利起七寶塔，若住一劫、若減一劫，以諸香華燈塗、幢幡寶蓋、上妙衣服乃至種種伎樂歌舞，如是供養，又復尊重瞻禮稱讚。",
        "from": "T08n0228_003:0598a12_6",
        "context_with_next_sentence": true
    },
    {
        "source_sentence": "世尊！",
        "from": "T08n0228_003:0598a17_7",
        "context_with_next_sentence": true
    },
    {
        "source_sentence": "彼諸眾生得福雖多，不如有人為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。",
        "from": "T08n0228_003:0598a17_8",
        "context_with_next_sentence": true
    },
    {
        "source_sentence": "以是因緣，佛眼不斷、正法不滅，而諸菩薩摩訶薩眾各各受持，即得法眼不壞不滅。",
        "from": "T08n0228_003:0598a21_9",
        "context_with_next_sentence": true
    },
    {
        "source_sentence": "又復書此般若波羅蜜多經置清淨處，以諸香華燈塗、幢幡寶蓋、上妙衣服，如是等種種供養。」",
        "from": "T08n0228_003:0598a23_10",
        "context_with_next_sentence": true
    },
    {
        "source_sentence": "爾時，世尊告帝釋天主言：「如是，如是！",
        "from": "T08n0228_003:0598a26_0",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0598a26_1",
        "context_with_next_sentence": true
    },
    {
        "source_sentence": "能於此般若波羅蜜多經尊重供養者，當知是人所獲福德無量無數，無有邊際無等無比，乃至其福不可思議。",
        "from": "T08n0228_003:0598a27_0",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0598a29_1",
        "context_with_next_sentence": true
    },
    {
        "source_sentence": "當知如來、應供、正等正覺一切智，從般若波羅蜜多生，復從一切智生如來身。",
        "from": "T08n0228_003:0598a29_2",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0598b02_3",
        "context_with_next_sentence": true
    },
    {
        "source_sentence": "是故當知，若人以佛舍利起塔供養，與彼受持讀誦尊重供養般若波羅蜜多經者，所作福行所獲功德，較量是數，百分不及一，千分不及一，百千分不及一，俱胝分不及一，百俱胝分、千俱胝分、百千俱胝分、百千俱胝那庾多分不及其一，數分、算分及譬喻分乃至烏波尼殺曇分不及其一。」",
        "from": "T08n0228_003:0598b02_4",
        "context_with_next_sentence": true
    },
    {
        "source_sentence": "爾時，先從帝釋天主同來會者，四十千天子眾，俱白帝釋天主言：「今當於此甚深般若波羅蜜多法門，受持讀誦記念思惟，如說修行。」",
        "from": "T08n0228_003:0598b10_0",
        "context_with_next_sentence": true
    },
    {
        "source_sentence": "是時，世尊即告帝釋天主言：「憍尸迦！",
        "from": "T08n0228_003:0598b13_0",
        "context_with_next_sentence": true
    },
    {
        "source_sentence": "如諸天言，汝當於此般若波羅蜜多法門，受持讀誦記念思惟，如說修行。",
        "from": "T08n0228_003:0598b13_1",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0598b15_2",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0598b15_3",
        "context_with_next_sentence": true
    },
    {
        "source_sentence": "若阿修羅與彼三十三天子眾共相鬪戰，是時汝當思念於此般若波羅蜜多法門，彼阿修羅即當退屈而自隱沒。」",
        "from": "T08n0228_003:0598b15_4",
        "context_with_next_sentence": true
    },
    {
        "source_sentence": "帝釋天主白佛言：「世尊！",
        "from": "T08n0228_003:0598b18_5",
        "context_with_next_sentence": true
    },
    {
        "source_sentence": "此般若波羅蜜多是廣大明，此般若波羅蜜多是無量明，是無上明，是最勝明，是無等明，是無等等明。」",
        "from": "T08n0228_003:0598b18_6",
        "context_with_next_sentence": true
    },
    {
        "source_sentence": "爾時，佛告帝釋天主言：「如是，如是！",
        "from": "T08n0228_003:0598b22_0",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0598b22_1",
        "context_with_next_sentence": true
    },
    {
        "source_sentence": "此般若波羅蜜多是廣大明，是無量明，是無上明，是最勝明，是無等明，是無等等明。",
        "from": "T08n0228_003:0598b22_2",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0598b24_3",
        "context_with_next_sentence": true
    },
    {
        "source_sentence": "所有過去未來現在如來、應供、正等正覺，從是大明所出生故，諸佛阿耨多羅三藐三菩提，學是大明得成就故，乃至無量無數三千大千世界諸佛世尊，阿耨多羅三藐三菩提，皆學是般若波羅蜜多廣大明故而得成就。",
        "from": "T08n0228_003:0598b25_4",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0598c01_5",
        "context_with_next_sentence": true
    },
    {
        "source_sentence": "當知阿耨多羅三藐三菩提，從是般若波羅蜜多中來；所有十善法，因是大明故出現於世；四禪定分、四無量分、四無色定分、五神通分、三十七菩提分，如是等法，皆因是大明故出現於世。",
        "from": "T08n0228_003:0598c01_6",
        "context_with_next_sentence": true
    },
    {
        "source_sentence": "如是略說，乃至八萬四千法蘊，皆從般若波羅蜜多廣大明句所出生故。",
        "from": "T08n0228_003:0598c05_7",
        "context_with_next_sentence": true
    },
    {
        "source_sentence": "所有佛智，自然智，不思議智，亦復由此大明生故。",
        "from": "T08n0228_003:0598c07_8",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T08n0228_003:0598c09_0",
        "context_with_next_sentence": true
    },
    {
        "source_sentence": "若如來、應供、正等正覺不出世時，彼諸菩薩摩訶薩眾出現世間，從先所聞般若波羅蜜多，出生種種善巧方便，悲愍世間諸眾生故為作利益。",
        "from": "T08n0228_003:0598c09_1",
        "context_with_next_sentence": true
    },
    {
        "source_sentence": "是故十善法，四禪定分，四無量分，四無色定分，五神通分，三十七菩提分如是等法，出現世間開示眾生。",
        "from": "T08n0228_003:0598c12_2",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0598c14_3",
        "context_with_next_sentence": true
    },
    {
        "source_sentence": "譬如月不出時眾星出現，如其力勢光照世間。",
        "from": "T08n0228_003:0598c15_4",
        "context_with_next_sentence": true
    },
    {
        "source_sentence": "菩薩摩訶薩亦復如是，如來、應供、正等正覺不出世時，所有正法亦不隱滅。",
        "from": "T08n0228_003:0598c16_5",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0598c17_6",
        "context_with_next_sentence": true
    },
    {
        "source_sentence": "若諸法行，若平等行，若諸善行，一一皆從諸菩薩摩訶薩所出生故，於菩薩摩訶薩善巧方便中隨順而轉。",
        "from": "T08n0228_003:0598c18_0",
        "context_with_next_sentence": true
    },
    {
        "source_sentence": "是諸菩薩摩訶薩善巧方便，當知皆從般若波羅蜜多生。",
        "from": "T08n0228_003:0598c20_1",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T08n0228_003:0598c22_0",
        "context_with_next_sentence": true
    },
    {
        "source_sentence": "若有善男子、善女人，能於此般若波羅蜜多法門，書寫供養，受持讀誦，記念思惟，如說修行者。",
        "from": "T08n0228_003:0598c22_1",
        "context_with_next_sentence": true
    },
    {
        "source_sentence": "是人以是緣故，於現世中得大利益。」",
        "from": "T08n0228_003:0598c24_2",
        "context_with_next_sentence": true
    },
    {
        "source_sentence": "帝釋天主白佛言：「世尊！",
        "from": "T08n0228_003:0598c26_0",
        "context_with_next_sentence": true
    },
    {
        "source_sentence": "是人於現世中當得何所利益？」",
        "from": "T08n0228_003:0598c26_1",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T08n0228_003:0598c27_2",
        "context_with_next_sentence": true
    },
    {
        "source_sentence": "當知是善男子、善女人，不為諸毒損傷其命，不為火焚不為水溺，不遭刀劍杖苦，乃至不為他力損傷其命，又復不為王法所加。",
        "from": "T08n0228_003:0598c27_3",
        "context_with_next_sentence": true
    },
    {
        "source_sentence": "設有是難，若能誦念般若波羅蜜多者，即得解脫。",
        "from": "T08n0228_003:0599a01_4",
        "context_with_next_sentence": true
    },
    {
        "source_sentence": "又復，憍尸迦！",
        "from": "T08n0228_003:0599a02_5",
        "context_with_next_sentence": true
    },
    {
        "source_sentence": "受持讀誦般若波羅蜜多者，若詣國王及其王子、王大臣所，時彼國王、王大臣等見已歡喜，隨其所欲一切如意。",
        "from": "T08n0228_003:0599a02_6",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0599a05_7",
        "context_with_next_sentence": true
    },
    {
        "source_sentence": "憍尸迦！",
        "from": "T08n0228_003:0599a05_8",
        "context_with_next_sentence": true
    },
    {
        "source_sentence": "此般若波羅蜜多，於一切眾生是大慈心行、大慈行，是大悲心行，大悲行。",
        "from": "T08n0228_003:0599a05_9",
        "context_with_next_sentence": true
    },
    {
        "source_sentence": "又復，憍尸迦！",
        "from": "T08n0228_003:0599a07_10",
        "context_with_next_sentence": true
    },
    {
        "source_sentence": "受持讀誦此般若波羅蜜多者，於一切處，不為一切虎狼蟲獸所能傷害，乃至人非人等伺求短者，不得其便，唯除先業定應受者。」",
        "from": "T08n0228_003:0599a07_11",
        "context_with_next_sentence": true
    },
    {
        "source_sentence": "爾時，有諸外道，於彼法中久出家者，數滿百人，來入會中，於佛世尊欲生惱亂。",
        "from": "T08n0228_003:0599a11_0",
        "context_with_next_sentence": true
    },
    {
        "source_sentence": "是時，帝釋天主遠見此人漸近佛會。",
        "from": "T08n0228_003:0599a13_0",
        "context_with_next_sentence": true
    },
    {
        "source_sentence": "即時天主觀察彼心，知其所欲而作是念：「此諸外道，今來佛會欲生惱亂。",
        "from": "T08n0228_003:0599a13_1",
        "context_with_next_sentence": true
    },
    {
        "source_sentence": "我先從佛所受般若波羅蜜多法門，宜應誦念。」",
        "from": "T08n0228_003:0599a16_0",
        "context_with_next_sentence": true
    },
    {
        "source_sentence": "帝釋天主作是思惟已，即誦般若波羅蜜多法門。",
        "from": "T08n0228_003:0599a17_1",
        "context_with_next_sentence": true
    },
    {
        "source_sentence": "時諸外道既入會中，遠見世尊，是時各各右繞世尊已，即離佛會復道而還。",
        "from": "T08n0228_003:0599a18_2",
        "context_with_next_sentence": true
    },
    {
        "source_sentence": "爾時，尊者舍利子即作是念：「云何此諸外道來入會中，向佛世尊右繞而退？」",
        "from": "T08n0228_003:0599a20_0",
        "context_with_next_sentence": true
    },
    {
        "source_sentence": "是時，世尊知舍利子心所思念，即告尊者舍利子言：「汝今當知彼諸外道，於彼法中而各出家，今來佛會欲生破壞違諍損惱。",
        "from": "T08n0228_003:0599a21_1",
        "context_with_next_sentence": true
    },
    {
        "source_sentence": "帝釋天主以誦般若波羅蜜多故，彼諸外道自生慚退。",
        "from": "T08n0228_003:0599a24_2",
        "context_with_next_sentence": true
    },
    {
        "source_sentence": "舍利子！",
        "from": "T08n0228_003:0599a25_3",
        "context_with_next_sentence": true
    },
    {
        "source_sentence": "是故當知，般若波羅蜜多法門有大威力，能除一切外道邪惡。」",
        "from": "T08n0228_003:0599a25_4",
        "context_with_next_sentence": true
    },
    {
        "source_sentence": "爾時，復有諸惡魔眾咸作是念：「今如來、應供、正等正覺，與其四眾并欲、色界諸天子等而共集會。",
        "from": "T08n0228_003:0599a28_0",
        "context_with_next_sentence": true
    },
    {
        "source_sentence": "彼佛世尊與諸菩薩摩訶薩授阿耨多羅三藐三菩提記，我等今者宜應往彼。」",
        "from": "T08n0228_003:0599b01_1",
        "context_with_next_sentence": true
    },
    {
        "source_sentence": "時諸魔眾作是念已，即化四兵種種莊嚴詣於佛所。",
        "from": "T08n0228_003:0599b02_2",
        "context_with_next_sentence": true
    },
    {
        "source_sentence": "是時帝釋天主，見是四兵嚴整妙好來入佛會。",
        "from": "T08n0228_003:0599b05_0",
        "context_with_next_sentence": true
    },
    {
        "source_sentence": "即作是念：「此四兵眾莊嚴殊麗，非彼頻婆娑羅王之所有，亦非勝軍大王所有，又非諸餘國王所有，亦復非其長者子有，此即是彼諸惡魔眾化現故爾。",
        "from": "T08n0228_003:0599b06_1",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0599b09_2",
        "context_with_next_sentence": true
    },
    {
        "source_sentence": "彼諸魔眾，於長夜中違背佛法，伺求其短欲生破壞，我今宜應誦佛所受般若波羅蜜多法門。」",
        "from": "T08n0228_003:0599b09_3",
        "context_with_next_sentence": true
    },
    {
        "source_sentence": "帝釋天主作是念已，即誦般若波羅蜜多法門。",
        "from": "T08n0228_003:0599b11_4",
        "context_with_next_sentence": true
    },
    {
        "source_sentence": "彼諸魔眾，即時各各攝其化現復道而還。",
        "from": "T08n0228_003:0599b12_5",
        "context_with_next_sentence": true
    },
    {
        "source_sentence": "爾時，三十三天子眾，即於會中，化現無數天曼陀羅華等種種妙華，散於佛上。",
        "from": "T08n0228_003:0599b13_6",
        "context_with_next_sentence": true
    },
    {
        "source_sentence": "其所散華，住虛空中。",
        "from": "T08n0228_003:0599b15_7",
        "context_with_next_sentence": true
    },
    {
        "source_sentence": "時諸天子眾散妙華已，作如是言：「願此般若波羅蜜多正法久住世間，與閻浮提眾生作大利益。」",
        "from": "T08n0228_003:0599b16_8",
        "context_with_next_sentence": true
    },
    {
        "source_sentence": "發是言已重復散華，散已又言：「唯願一切眾生，於此般若波羅蜜多法門，宣布演說如說修行。",
        "from": "T08n0228_003:0599b18_9",
        "context_with_next_sentence": true
    },
    {
        "source_sentence": "一切魔及魔天人與非人，伺求短者，不得其便，普令眾生善根具足。」",
        "from": "T08n0228_003:0599b20_10",
        "context_with_next_sentence": true
    },
    {
        "source_sentence": "時帝釋天主白佛言：「世尊！",
        "from": "T08n0228_003:0599b21_11",
        "context_with_next_sentence": true
    },
    {
        "source_sentence": "若有人能於此般若波羅蜜多隨喜聽受者，當知是人已曾供養過去諸佛，何況受持讀誦記念思惟，轉為他人解說其義，如其所說依法修學，如所修行成就相應。",
        "from": "T08n0228_003:0599b22_12",
        "context_with_next_sentence": true
    },
    {
        "source_sentence": "何以故？",
        "from": "T08n0228_003:0599b26_13",
        "context_with_next_sentence": true
    },
    {
        "source_sentence": "諸佛一切智，皆於般若波羅蜜多法中求，從般若波羅蜜多所出生故。",
        "from": "T08n0228_003:0599b26_14",
        "context_with_next_sentence": true
    },
    {
        "source_sentence": "世尊！",
        "from": "T08n0228_003:0599b28_0",
        "context_with_next_sentence": true
    },
    {
        "source_sentence": "譬如有人欲求妙寶，須入大海勤苦而求，方獲無價諸妙珍寶。",
        "from": "T08n0228_003:0599b28_1",
        "context_with_next_sentence": true
    },
    {
        "source_sentence": "如來、應供、正等正覺一切智寶亦復如是，當於般若波羅蜜多大海中求。」",
        "from": "T08n0228_003:0599b29_2",
        "context_with_next_sentence": true
    },
    {
        "source_sentence": "佛告帝釋天主言：「如是，如是！",
        "from": "T08n0228_003:0599c02_3",
        "context_with_next_sentence": true
    },
    {
        "source_sentence": "諸佛如來、應供、正等正覺一切智寶，若欲求者，當於般若波羅蜜多大法海中勤苦而求，如是求者皆得如意。」",
        "from": "T08n0228_003:0599c02_4",
        "context_with_next_sentence": true
    },
    {
        "source_sentence": "佛說佛母出生三法藏般若波羅蜜多經卷第三",
        "from": "T08n0228_003:0599c06_0",
        "context_with_next_sentence": false
    }
]