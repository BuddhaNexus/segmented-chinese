[
    {
        "source_sentence": "佛說海意菩薩所問淨印法門經",
        "from": "T13n0400_007:0489b16_0",
        "context_with_next_sentence": true
    },
    {
        "source_sentence": "卷第七",
        "from": "T13n0400_007:0489b17_0",
        "context_with_next_sentence": true
    },
    {
        "source_sentence": "譯經三藏朝散大夫試鴻臚卿光梵大師賜紫沙門臣惟淨等奉　詔譯復次，佛告舍利子言：「譬如耆婆醫王，普觀大地一切草木無非是藥。",
        "from": "T13n0400_007:0489b19_0",
        "context_with_next_sentence": true
    },
    {
        "source_sentence": "修行般若波羅蜜多菩薩亦復如是，觀一切法無非菩提。",
        "from": "T13n0400_007:0489b22_1",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0489b23_2",
        "context_with_next_sentence": true
    },
    {
        "source_sentence": "譬如羅睺阿修羅王雖有勢力，不能於其日月道中而為障礙。",
        "from": "T13n0400_007:0489b24_3",
        "context_with_next_sentence": true
    },
    {
        "source_sentence": "一切魔眾亦復如是，雖有勢力，不能於其勤行精進菩薩所修菩提道中而為障礙。",
        "from": "T13n0400_007:0489b25_4",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0489b27_5",
        "context_with_next_sentence": true
    },
    {
        "source_sentence": "譬如色界諸天子眾所有宮殿依空而住；修甚深行諸菩薩眾亦復如是，猶如虛空平等無礙。",
        "from": "T13n0400_007:0489b27_6",
        "context_with_next_sentence": true
    },
    {
        "source_sentence": "諸法亦然，與虛空等，如是乃得阿耨多羅三藐三菩提果。",
        "from": "T13n0400_007:0489b29_7",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0489c02_8",
        "context_with_next_sentence": true
    },
    {
        "source_sentence": "譬如世間諸有器用，既成就已，隨彼大小，空量現中，然彼虛空不增不減。",
        "from": "T13n0400_007:0489c02_9",
        "context_with_next_sentence": true
    },
    {
        "source_sentence": "菩薩亦復如是，修諸善力得成熟已，隨其深淺能受佛法，然彼佛法不增不減。",
        "from": "T13n0400_007:0489c04_10",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0489c05_11",
        "context_with_next_sentence": true
    },
    {
        "source_sentence": "譬如力士，極盡其力舉箭射空，終不能至虛空邊際。",
        "from": "T13n0400_007:0489c06_12",
        "context_with_next_sentence": true
    },
    {
        "source_sentence": "菩薩亦復如是，盡其信力，於佛法中而生信解，然不能得佛法邊際。",
        "from": "T13n0400_007:0489c07_13",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0489c08_14",
        "context_with_next_sentence": true
    },
    {
        "source_sentence": "如世陶器未成熟時，即不能得器用之名。",
        "from": "T13n0400_007:0489c09_15",
        "context_with_next_sentence": true
    },
    {
        "source_sentence": "菩薩亦復如是，菩提善根未成熟時，即不能得波羅蜜名。",
        "from": "T13n0400_007:0489c10_16",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0489c11_17",
        "context_with_next_sentence": true
    },
    {
        "source_sentence": "如人得見轉輪聖王已，不復樂見諸小國王。",
        "from": "T13n0400_007:0489c11_18",
        "context_with_next_sentence": true
    },
    {
        "source_sentence": "菩薩亦復如是，得見如來大法王已，不復樂見諸聲聞、緣覺。",
        "from": "T13n0400_007:0489c12_19",
        "context_with_next_sentence": true
    },
    {
        "source_sentence": "「又舍利子！",
        "from": "T13n0400_007:0489c14_20",
        "context_with_next_sentence": true
    },
    {
        "source_sentence": "譬如牛跡水中而不能出一切珍寶。",
        "from": "T13n0400_007:0489c14_21",
        "context_with_next_sentence": true
    },
    {
        "source_sentence": "聲聞戒中亦復如是，不能出生佛、法、僧寶。",
        "from": "T13n0400_007:0489c15_22",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0489c16_23",
        "context_with_next_sentence": true
    },
    {
        "source_sentence": "譬如大海乃能出生諸妙珍寶。",
        "from": "T13n0400_007:0489c16_24",
        "context_with_next_sentence": true
    },
    {
        "source_sentence": "菩薩亦復如是，聞戒海中而能出生佛、法、僧寶。",
        "from": "T13n0400_007:0489c17_25",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0489c18_26",
        "context_with_next_sentence": true
    },
    {
        "source_sentence": "譬如新生太子，不名為王非不名王。",
        "from": "T13n0400_007:0489c18_27",
        "context_with_next_sentence": true
    },
    {
        "source_sentence": "初發心菩薩亦復如是，不名為佛非不名佛。",
        "from": "T13n0400_007:0489c19_28",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0489c20_29",
        "context_with_next_sentence": true
    },
    {
        "source_sentence": "譬如世間未經治瑩摩尼之寶，人不愛樂。",
        "from": "T13n0400_007:0489c20_30",
        "context_with_next_sentence": true
    },
    {
        "source_sentence": "初發心菩薩雖復說法，未得無畏亦復如是。",
        "from": "T13n0400_007:0489c21_31",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0489c22_32",
        "context_with_next_sentence": true
    },
    {
        "source_sentence": "如摩尼寶經治瑩者，清淨明亮人所愛樂。",
        "from": "T13n0400_007:0489c22_33",
        "context_with_next_sentence": true
    },
    {
        "source_sentence": "具修勝行菩薩亦復如是，獲得無畏而善說法，一切眾生皆生忻樂。",
        "from": "T13n0400_007:0489c23_34",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0489c25_35",
        "context_with_next_sentence": true
    },
    {
        "source_sentence": "如江湖中所出小寶亦不可輕。",
        "from": "T13n0400_007:0489c25_36",
        "context_with_next_sentence": true
    },
    {
        "source_sentence": "何以故？",
        "from": "T13n0400_007:0489c26_37",
        "context_with_next_sentence": true
    },
    {
        "source_sentence": "是寶雖小，若在房舍，或復闇中，能以光明普遍照耀。",
        "from": "T13n0400_007:0489c26_38",
        "context_with_next_sentence": true
    },
    {
        "source_sentence": "初發心菩薩亦復如是，勿生輕慢。",
        "from": "T13n0400_007:0489c27_39",
        "context_with_next_sentence": true
    },
    {
        "source_sentence": "何以故？",
        "from": "T13n0400_007:0489c28_40",
        "context_with_next_sentence": true
    },
    {
        "source_sentence": "而是菩薩得菩提已，能於一切佛剎土中，普放光明廣大照耀。",
        "from": "T13n0400_007:0489c28_41",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0490a01_42",
        "context_with_next_sentence": true
    },
    {
        "source_sentence": "譬如無價大摩尼寶，最極殊妙離諸塵垢。",
        "from": "T13n0400_007:0490a01_43",
        "context_with_next_sentence": true
    },
    {
        "source_sentence": "不退轉菩薩亦復如是，離諸慢心。",
        "from": "T13n0400_007:0490a02_44",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0490a03_0",
        "context_with_next_sentence": true
    },
    {
        "source_sentence": "譬如世間穀稼成熟實穗垂[禾*耑]。",
        "from": "T13n0400_007:0490a03_1",
        "context_with_next_sentence": true
    },
    {
        "source_sentence": "菩薩亦復如是，所修善法得圓滿已，於諸眾生謙下無礙。",
        "from": "T13n0400_007:0490a03_2",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0490a05_3",
        "context_with_next_sentence": true
    },
    {
        "source_sentence": "譬如世間劫火歘起，而此大地一切草木燒爇無餘。",
        "from": "T13n0400_007:0490a05_4",
        "context_with_next_sentence": true
    },
    {
        "source_sentence": "菩薩亦復如是，智火若然，一切煩惱種子習氣悉爇無餘，既滅盡已，然後乃證阿耨多羅三藐三菩提果。",
        "from": "T13n0400_007:0490a06_5",
        "context_with_next_sentence": true
    },
    {
        "source_sentence": "又舍利子！",
        "from": "T13n0400_007:0490a09_6",
        "context_with_next_sentence": true
    },
    {
        "source_sentence": "譬如有火，若小若大燒三千界，而虛空性本自如是。",
        "from": "T13n0400_007:0490a09_7",
        "context_with_next_sentence": true
    },
    {
        "source_sentence": "菩薩亦復如是，若有菩薩成等正覺，若無菩薩成等正覺，而一切法自性如是。",
        "from": "T13n0400_007:0490a10_8",
        "context_with_next_sentence": true
    },
    {
        "source_sentence": "舍利子！",
        "from": "T13n0400_007:0490a12_9",
        "context_with_next_sentence": true
    },
    {
        "source_sentence": "如是等諸有譬喻如來所說，而能攝受諸菩薩眾。",
        "from": "T13n0400_007:0490a12_10",
        "context_with_next_sentence": true
    },
    {
        "source_sentence": "若有菩薩聞此說已生勝解者，而能於彼一切喻中悉得成就。」",
        "from": "T13n0400_007:0490a13_11",
        "context_with_next_sentence": true
    },
    {
        "source_sentence": "當佛說是見邊法時，會中有二萬四千人，發菩提心。",
        "from": "T13n0400_007:0490a15_12",
        "context_with_next_sentence": true
    },
    {
        "source_sentence": "爾時，世尊重說頌曰：「難得最上佛菩提，　　深妙無垢無所有；　若人於此欲圓成，　　是中勿當生疑惑。",
        "from": "T13n0400_007:0490a17_0",
        "context_with_next_sentence": true
    },
    {
        "source_sentence": "　淨妙智慧無虛假，　　真實光明普照耀；　安住無垢妙印中，　　此佛菩提能觀見。",
        "from": "T13n0400_007:0490a20_0",
        "context_with_next_sentence": true
    },
    {
        "source_sentence": "　心自性淨而明亮，　　前際後際亦復然；　煩惱染污意中時，　　應當勿離深固意。",
        "from": "T13n0400_007:0490a22_0",
        "context_with_next_sentence": true
    },
    {
        "source_sentence": "　是中無作、無受者，　　諸法自在無主宰；　無我、人故說無我，　　如空、如夢無自性。",
        "from": "T13n0400_007:0490a24_0",
        "context_with_next_sentence": true
    },
    {
        "source_sentence": "　當觀此法非身業，　　非語、非心所分別；　無為實性異想無，　　譬喻言詞不能說。",
        "from": "T13n0400_007:0490a26_0",
        "context_with_next_sentence": true
    },
    {
        "source_sentence": "　與虛空等自性淨，　　非色相故不可觀；　非眼、耳、鼻、識所知，　　非舌、非身亦非意。",
        "from": "T13n0400_007:0490a28_0",
        "context_with_next_sentence": true
    },
    {
        "source_sentence": "　遠離非相、非無相，　　無依寂靜湛如月；　非意亦非心所行，　　非識、非想、非思度。",
        "from": "T13n0400_007:0490b01_0",
        "context_with_next_sentence": true
    },
    {
        "source_sentence": "　此非智業可能知，　　云何識心而曉了？",
        "from": "T13n0400_007:0490b03_0",
        "context_with_next_sentence": true
    },
    {
        "source_sentence": "　由佛無上大悲心，　　假以文字而說法。",
        "from": "T13n0400_007:0490b04_0",
        "context_with_next_sentence": true
    },
    {
        "source_sentence": "　眾生先世勝行業，　　為善知識所攝受；　如是相中聞法已，　　獲無等喜無愛著。",
        "from": "T13n0400_007:0490b05_0",
        "context_with_next_sentence": true
    },
    {
        "source_sentence": "　非彼諸魔伺得便，　　不能知心及境界；　隨何所作何所行，　　而彼魔業不能勝？",
        "from": "T13n0400_007:0490b07_0",
        "context_with_next_sentence": true
    },
    {
        "source_sentence": "　菩薩超越四魔已，　　如理如教修福、慧；　善住諸佛境界中，　　此名修勝菩提者。",
        "from": "T13n0400_007:0490b09_0",
        "context_with_next_sentence": true
    },
    {
        "source_sentence": "　眾生不能知所行，　　修菩提者所行勝；　施設多種行門中，　　隨彼彼相為說法。",
        "from": "T13n0400_007:0490b11_0",
        "context_with_next_sentence": true
    },
    {
        "source_sentence": "　如是世間種種行，　　互相所緣而和合；　大智了知諸行中，　　隨所宣說無間斷。",
        "from": "T13n0400_007:0490b13_0",
        "context_with_next_sentence": true
    },
    {
        "source_sentence": "　或有眾生多貪染，　　或復多瞋悉了知；　見瞋煩惱逼迫時，　　彼癡性中起諸害。",
        "from": "T13n0400_007:0490b15_0",
        "context_with_next_sentence": true
    },
    {
        "source_sentence": "　如是世間種種行，　　菩薩隨了而能入；　行相所緣及緣成，　　隨其相言為宣說。",
        "from": "T13n0400_007:0490b17_0",
        "context_with_next_sentence": true
    },
    {
        "source_sentence": "　譬如周遍置繩網，　　大智持明者善知；　普遍能破諸網已，　　隨意所觀出無礙。",
        "from": "T13n0400_007:0490b19_0",
        "context_with_next_sentence": true
    },
    {
        "source_sentence": "　菩薩勇智亦如是，　　世間心意悉能入；　普使令諸煩惱除，　　周遍所行無覆障。",
        "from": "T13n0400_007:0490b21_0",
        "context_with_next_sentence": true
    },
    {
        "source_sentence": "　如日舒光無援助，　　蛇毒亦無於等侶；　師子振吼亦復然，　　菩薩所修無助伴。",
        "from": "T13n0400_007:0490b23_0",
        "context_with_next_sentence": true
    },
    {
        "source_sentence": "　菩薩單己而無二，　　積集最上諸佛法；　精進勢力悉具圓，　　摧滅世間諸煩惱。",
        "from": "T13n0400_007:0490b25_0",
        "context_with_next_sentence": true
    },
    {
        "source_sentence": "　譬如有火得乾薪，　　隨處增長其勢力；　菩薩增長慧光明，　　悉能照破諸煩惱。」",
        "from": "T13n0400_007:0490b27_0",
        "context_with_next_sentence": true
    },
    {
        "source_sentence": "爾時，世尊復告海意菩薩摩訶薩言：「菩薩若能發起精進，常所堅固勤行樂欲，所起精進無有休息，而諸菩薩即於阿耨多羅三藐三菩提不為難得。",
        "from": "T13n0400_007:0490b29_0",
        "context_with_next_sentence": true
    },
    {
        "source_sentence": "何以故？",
        "from": "T13n0400_007:0490c03_1",
        "context_with_next_sentence": true
    },
    {
        "source_sentence": "海意！",
        "from": "T13n0400_007:0490c03_2",
        "context_with_next_sentence": true
    },
    {
        "source_sentence": "由精進故乃得菩提。",
        "from": "T13n0400_007:0490c03_3",
        "context_with_next_sentence": true
    },
    {
        "source_sentence": "若懈怠者，於佛菩提遠中復遠。",
        "from": "T13n0400_007:0490c04_4",
        "context_with_next_sentence": true
    },
    {
        "source_sentence": "無懈怠者能行布施，無懈怠者而能持戒，無懈怠者能起精進，無懈怠者能修禪定，無懈怠者能集智慧，無懈怠者能行自利，無懈怠者而能利他。",
        "from": "T13n0400_007:0490c04_5",
        "context_with_next_sentence": true
    },
    {
        "source_sentence": "以是緣故，汝今當知！",
        "from": "T13n0400_007:0490c08_6",
        "context_with_next_sentence": true
    },
    {
        "source_sentence": "菩薩若能發起精進，彼諸菩薩乃於阿耨多羅三藐三菩提不為難得。",
        "from": "T13n0400_007:0490c08_7",
        "context_with_next_sentence": true
    },
    {
        "source_sentence": "「海意！",
        "from": "T13n0400_007:0490c10_8",
        "context_with_next_sentence": true
    },
    {
        "source_sentence": "我念過去世中大阿僧祇劫前，彼時有佛出現世間，號勇猛精進如來、應供、正等正覺、明行足、善逝、世間解、無上士、調御丈夫、天人師、佛、世尊，世界名善見，劫名花積。",
        "from": "T13n0400_007:0490c10_9",
        "context_with_next_sentence": true
    },
    {
        "source_sentence": "以何緣故，劫名花積？",
        "from": "T13n0400_007:0490c14_10",
        "context_with_next_sentence": true
    },
    {
        "source_sentence": "海意！",
        "from": "T13n0400_007:0490c14_11",
        "context_with_next_sentence": true
    },
    {
        "source_sentence": "是時三千大千世界大水充滿，水中復出八萬四千廣大蓮花，花有無數俱胝那庾多百千葉，殊妙可愛，觀者悅意。",
        "from": "T13n0400_007:0490c14_12",
        "context_with_next_sentence": true
    },
    {
        "source_sentence": "爾時淨居天眾見是花已咸生歡喜，意樂適悅，俱發是言：『若此蓮花廣大出現，決定當有正等正覺出此劫中。",
        "from": "T13n0400_007:0490c17_13",
        "context_with_next_sentence": true
    },
    {
        "source_sentence": "此劫不空，有佛世尊出現於世，猶如花積。』",
        "from": "T13n0400_007:0490c19_14",
        "context_with_next_sentence": true
    },
    {
        "source_sentence": "是故此劫名為花積。",
        "from": "T13n0400_007:0490c20_15",
        "context_with_next_sentence": true
    },
    {
        "source_sentence": "又復何緣而彼世界名為善見？",
        "from": "T13n0400_007:0490c21_16",
        "context_with_next_sentence": true
    },
    {
        "source_sentence": "以其世界最勝清淨，十方一切諸佛剎中，無量無數諸菩薩眾，咸悉往詣於彼世界而共瞻仰。",
        "from": "T13n0400_007:0490c22_17",
        "context_with_next_sentence": true
    },
    {
        "source_sentence": "當瞻仰時，一切大眾，於彼世界皆得喜相三摩地，一切妙樂皆悉具足。",
        "from": "T13n0400_007:0490c24_18",
        "context_with_next_sentence": true
    },
    {
        "source_sentence": "於彼世界所觀善妙，故名善見。",
        "from": "T13n0400_007:0490c25_19",
        "context_with_next_sentence": true
    },
    {
        "source_sentence": "「海意！",
        "from": "T13n0400_007:0490c26_20",
        "context_with_next_sentence": true
    },
    {
        "source_sentence": "此善見世界七寶所成，有眾寶樹及寶樓閣，是寶光明普遍照耀。",
        "from": "T13n0400_007:0490c26_21",
        "context_with_next_sentence": true
    },
    {
        "source_sentence": "而彼世界無有女人，不受胎藏，於蓮花中自然化生，加趺而坐。",
        "from": "T13n0400_007:0490c28_22",
        "context_with_next_sentence": true
    },
    {
        "source_sentence": "又其世界無有餘乘，諸修行者唯住大乘。",
        "from": "T13n0400_007:0490c29_23",
        "context_with_next_sentence": true
    },
    {
        "source_sentence": "其土人民諸所受用如兜率天，須飲食者悉得如意，復得神通遊戲，能履虛空。",
        "from": "T13n0400_007:0491a01_24",
        "context_with_next_sentence": true
    },
    {
        "source_sentence": "彼勇猛精進如來法中，有二十六俱胝出家菩薩，具菩薩道入菩薩眾。",
        "from": "T13n0400_007:0491a03_25",
        "context_with_next_sentence": true
    },
    {
        "source_sentence": "復有無量在家之眾，修大乘行，是時彼佛為諸菩薩宣說勤行精進之法。",
        "from": "T13n0400_007:0491a05_26",
        "context_with_next_sentence": true
    },
    {
        "source_sentence": "彼佛告言：『汝諸大士，當勤精進，常所堅固，深極勤勞，深極樂欲，無令休息。』",
        "from": "T13n0400_007:0491a06_27",
        "context_with_next_sentence": true
    },
    {
        "source_sentence": "「海意！",
        "from": "T13n0400_007:0491a08_28",
        "context_with_next_sentence": true
    },
    {
        "source_sentence": "其佛會中有一菩薩名堅固鎧，從座而起白其佛言：『世尊！",
        "from": "T13n0400_007:0491a08_29",
        "context_with_next_sentence": true
    },
    {
        "source_sentence": "云何菩薩能發精進？",
        "from": "T13n0400_007:0491a09_30",
        "context_with_next_sentence": true
    },
    {
        "source_sentence": "復以何法如來教授諸菩薩眾？』",
        "from": "T13n0400_007:0491a10_31",
        "context_with_next_sentence": true
    },
    {
        "source_sentence": "時勇猛精進如來告堅固鎧菩薩言：『善男子！",
        "from": "T13n0400_007:0491a11_32",
        "context_with_next_sentence": true
    },
    {
        "source_sentence": "所謂精進有其四種，而能普攝一切善法。",
        "from": "T13n0400_007:0491a12_33",
        "context_with_next_sentence": true
    },
    {
        "source_sentence": "何等為四？",
        "from": "T13n0400_007:0491a13_0",
        "context_with_next_sentence": true
    },
    {
        "source_sentence": "一者、發起；二者、勤作；三者、伺察；四者、修行。",
        "from": "T13n0400_007:0491a13_1",
        "context_with_next_sentence": true
    },
    {
        "source_sentence": "如是四種而能普攝一切善法。",
        "from": "T13n0400_007:0491a14_2",
        "context_with_next_sentence": true
    },
    {
        "source_sentence": "又復云何名為發起？",
        "from": "T13n0400_007:0491a14_3",
        "context_with_next_sentence": true
    },
    {
        "source_sentence": "何名勤作？",
        "from": "T13n0400_007:0491a15_4",
        "context_with_next_sentence": true
    },
    {
        "source_sentence": "何名伺察？",
        "from": "T13n0400_007:0491a15_5",
        "context_with_next_sentence": true
    },
    {
        "source_sentence": "何名修行？",
        "from": "T13n0400_007:0491a15_6",
        "context_with_next_sentence": true
    },
    {
        "source_sentence": "善男子！",
        "from": "T13n0400_007:0491a16_7",
        "context_with_next_sentence": true
    },
    {
        "source_sentence": "發起者，所謂發起大菩提心。",
        "from": "T13n0400_007:0491a16_8",
        "context_with_next_sentence": true
    },
    {
        "source_sentence": "勤作者，廣大積集一切善根。",
        "from": "T13n0400_007:0491a16_9",
        "context_with_next_sentence": true
    },
    {
        "source_sentence": "伺察者，於諸眾生作利益事。",
        "from": "T13n0400_007:0491a17_10",
        "context_with_next_sentence": true
    },
    {
        "source_sentence": "修行者，隨何等法悉住於忍。",
        "from": "T13n0400_007:0491a18_11",
        "context_with_next_sentence": true
    },
    {
        "source_sentence": "又發起者，勤求多聞。",
        "from": "T13n0400_007:0491a19_0",
        "context_with_next_sentence": true
    },
    {
        "source_sentence": "勤作者，如聞能說。",
        "from": "T13n0400_007:0491a19_1",
        "context_with_next_sentence": true
    },
    {
        "source_sentence": "伺察者，深固作意。",
        "from": "T13n0400_007:0491a19_2",
        "context_with_next_sentence": true
    },
    {
        "source_sentence": "修行者，起聖正見。",
        "from": "T13n0400_007:0491a20_3",
        "context_with_next_sentence": true
    },
    {
        "source_sentence": "又發起者，攝止慳心。",
        "from": "T13n0400_007:0491a20_4",
        "context_with_next_sentence": true
    },
    {
        "source_sentence": "勤作者，捨諸所有。",
        "from": "T13n0400_007:0491a21_5",
        "context_with_next_sentence": true
    },
    {
        "source_sentence": "伺察者，所有善利與一切眾生共之，迴向菩提。",
        "from": "T13n0400_007:0491a21_6",
        "context_with_next_sentence": true
    },
    {
        "source_sentence": "修行者不求果報。",
        "from": "T13n0400_007:0491a22_7",
        "context_with_next_sentence": true
    },
    {
        "source_sentence": "又發起者，振大捨聲。",
        "from": "T13n0400_007:0491a23_8",
        "context_with_next_sentence": true
    },
    {
        "source_sentence": "勤作者，諸來求者起善知識想。",
        "from": "T13n0400_007:0491a23_9",
        "context_with_next_sentence": true
    },
    {
        "source_sentence": "伺察者，諸所受用觀無常分。",
        "from": "T13n0400_007:0491a24_10",
        "context_with_next_sentence": true
    },
    {
        "source_sentence": "修行者，施已無悔。",
        "from": "T13n0400_007:0491a25_11",
        "context_with_next_sentence": true
    },
    {
        "source_sentence": "又發起者，諸所受用依法而求。",
        "from": "T13n0400_007:0491a25_12",
        "context_with_next_sentence": true
    },
    {
        "source_sentence": "勤作者，淨命自資。",
        "from": "T13n0400_007:0491a26_13",
        "context_with_next_sentence": true
    },
    {
        "source_sentence": "伺察者，行真實施。",
        "from": "T13n0400_007:0491a26_14",
        "context_with_next_sentence": true
    },
    {
        "source_sentence": "修行者，施時不起意念。",
        "from": "T13n0400_007:0491a27_15",
        "context_with_next_sentence": true
    },
    {
        "source_sentence": "又發起者，滌破戒垢。",
        "from": "T13n0400_007:0491a27_16",
        "context_with_next_sentence": true
    },
    {
        "source_sentence": "勤作者，禁戒無缺。",
        "from": "T13n0400_007:0491a28_17",
        "context_with_next_sentence": true
    },
    {
        "source_sentence": "伺察者，破戒眾生而將護之。",
        "from": "T13n0400_007:0491a28_18",
        "context_with_next_sentence": true
    },
    {
        "source_sentence": "修行者，雖具戒德不起意念。",
        "from": "T13n0400_007:0491a29_19",
        "context_with_next_sentence": true
    },
    {
        "source_sentence": "又發起者，身業清淨。",
        "from": "T13n0400_007:0491b01_0",
        "context_with_next_sentence": true
    },
    {
        "source_sentence": "勤作者，語業清淨。",
        "from": "T13n0400_007:0491b01_1",
        "context_with_next_sentence": true
    },
    {
        "source_sentence": "伺察者，心業清淨。",
        "from": "T13n0400_007:0491b01_2",
        "context_with_next_sentence": true
    },
    {
        "source_sentence": "修行者，諸法清淨。",
        "from": "T13n0400_007:0491b02_3",
        "context_with_next_sentence": true
    },
    {
        "source_sentence": "又發起者，諸有瞋心而不容受。",
        "from": "T13n0400_007:0491b02_4",
        "context_with_next_sentence": true
    },
    {
        "source_sentence": "勤作者，忍力發現。",
        "from": "T13n0400_007:0491b03_5",
        "context_with_next_sentence": true
    },
    {
        "source_sentence": "伺察者，自他作護。",
        "from": "T13n0400_007:0491b03_6",
        "context_with_next_sentence": true
    },
    {
        "source_sentence": "修行者，雖住忍辱不起意念。",
        "from": "T13n0400_007:0491b04_7",
        "context_with_next_sentence": true
    },
    {
        "source_sentence": "又發起者，諸有忿恚，皆令歡喜，復得清淨。",
        "from": "T13n0400_007:0491b05_0",
        "context_with_next_sentence": true
    },
    {
        "source_sentence": "勤作者，令諸忿恚歡喜和合。",
        "from": "T13n0400_007:0491b06_0",
        "context_with_next_sentence": true
    },
    {
        "source_sentence": "伺察者，內心清涼而無熱惱。",
        "from": "T13n0400_007:0491b06_1",
        "context_with_next_sentence": true
    },
    {
        "source_sentence": "修行者，自他無所得。",
        "from": "T13n0400_007:0491b07_2",
        "context_with_next_sentence": true
    },
    {
        "source_sentence": "又發起者，遣除懈怠。",
        "from": "T13n0400_007:0491b07_3",
        "context_with_next_sentence": true
    },
    {
        "source_sentence": "勤作者，於精進力而善決擇。",
        "from": "T13n0400_007:0491b08_4",
        "context_with_next_sentence": true
    },
    {
        "source_sentence": "伺察者，懈怠眾生而救護之。",
        "from": "T13n0400_007:0491b08_5",
        "context_with_next_sentence": true
    },
    {
        "source_sentence": "修行者，隨何等法皆住於忍。",
        "from": "T13n0400_007:0491b09_6",
        "context_with_next_sentence": true
    },
    {
        "source_sentence": "又發起者，積集善法。",
        "from": "T13n0400_007:0491b10_7",
        "context_with_next_sentence": true
    },
    {
        "source_sentence": "勤作者，成辦善法。",
        "from": "T13n0400_007:0491b10_8",
        "context_with_next_sentence": true
    },
    {
        "source_sentence": "伺察者，不樂餘乘。",
        "from": "T13n0400_007:0491b11_9",
        "context_with_next_sentence": true
    },
    {
        "source_sentence": "修行者，不壞諸業。",
        "from": "T13n0400_007:0491b11_10",
        "context_with_next_sentence": true
    },
    {
        "source_sentence": "「『又發起者念；勤作者行；伺察者慧；修行者住。",
        "from": "T13n0400_007:0491b12_11",
        "context_with_next_sentence": true
    },
    {
        "source_sentence": "又發起者理；勤作者教；伺察者門；修行者出離道。",
        "from": "T13n0400_007:0491b13_12",
        "context_with_next_sentence": true
    },
    {
        "source_sentence": "又發起者，積集文字。",
        "from": "T13n0400_007:0491b14_13",
        "context_with_next_sentence": true
    },
    {
        "source_sentence": "勤作者，文義總持。",
        "from": "T13n0400_007:0491b14_14",
        "context_with_next_sentence": true
    },
    {
        "source_sentence": "伺察者，若聲若文皆悉不著。",
        "from": "T13n0400_007:0491b15_15",
        "context_with_next_sentence": true
    },
    {
        "source_sentence": "修行者，覺了諸法悉不可說。",
        "from": "T13n0400_007:0491b15_16",
        "context_with_next_sentence": true
    },
    {
        "source_sentence": "又發起者，親近善友。",
        "from": "T13n0400_007:0491b16_17",
        "context_with_next_sentence": true
    },
    {
        "source_sentence": "勤作者，遠離惡友。",
        "from": "T13n0400_007:0491b17_18",
        "context_with_next_sentence": true
    },
    {
        "source_sentence": "伺察者，於善惡友起心平等。",
        "from": "T13n0400_007:0491b17_19",
        "context_with_next_sentence": true
    },
    {
        "source_sentence": "修行者，如所說言隨能憶持。",
        "from": "T13n0400_007:0491b18_20",
        "context_with_next_sentence": true
    },
    {
        "source_sentence": "又發起者，起出家心。",
        "from": "T13n0400_007:0491b18_21",
        "context_with_next_sentence": true
    },
    {
        "source_sentence": "勤作者，於愛非愛所觀平等。",
        "from": "T13n0400_007:0491b19_22",
        "context_with_next_sentence": true
    },
    {
        "source_sentence": "伺察者，隨何等善悉樂希求。",
        "from": "T13n0400_007:0491b19_23",
        "context_with_next_sentence": true
    },
    {
        "source_sentence": "修行者，得現量智。",
        "from": "T13n0400_007:0491b20_24",
        "context_with_next_sentence": true
    },
    {
        "source_sentence": "又發起者，樂居曠野。",
        "from": "T13n0400_007:0491b21_25",
        "context_with_next_sentence": true
    },
    {
        "source_sentence": "勤作者，遠離憒閙。",
        "from": "T13n0400_007:0491b21_26",
        "context_with_next_sentence": true
    },
    {
        "source_sentence": "伺察者，樂處寂靜。",
        "from": "T13n0400_007:0491b22_27",
        "context_with_next_sentence": true
    },
    {
        "source_sentence": "修行者，修寂靜行。",
        "from": "T13n0400_007:0491b22_28",
        "context_with_next_sentence": true
    },
    {
        "source_sentence": "又發起者少欲。",
        "from": "T13n0400_007:0491b22_29",
        "context_with_next_sentence": true
    },
    {
        "source_sentence": "勤作者知足。",
        "from": "T13n0400_007:0491b23_30",
        "context_with_next_sentence": true
    },
    {
        "source_sentence": "伺察者，獲得妙樂。",
        "from": "T13n0400_007:0491b23_31",
        "context_with_next_sentence": true
    },
    {
        "source_sentence": "修行者，知所應量。",
        "from": "T13n0400_007:0491b24_32",
        "context_with_next_sentence": true
    },
    {
        "source_sentence": "又發起者，修增上戒學。",
        "from": "T13n0400_007:0491b24_33",
        "context_with_next_sentence": true
    },
    {
        "source_sentence": "勤作者，所修無雜。",
        "from": "T13n0400_007:0491b25_34",
        "context_with_next_sentence": true
    },
    {
        "source_sentence": "伺察者，修增上心學。",
        "from": "T13n0400_007:0491b25_35",
        "context_with_next_sentence": true
    },
    {
        "source_sentence": "修行者，修增上慧學。",
        "from": "T13n0400_007:0491b26_0",
        "context_with_next_sentence": true
    },
    {
        "source_sentence": "又發起者布施；勤作者愛語；伺察者利行；修行者同事。",
        "from": "T13n0400_007:0491b26_1",
        "context_with_next_sentence": true
    },
    {
        "source_sentence": "又發起者大慈；勤作者大悲；伺察者大喜；修行者大捨。",
        "from": "T13n0400_007:0491b27_2",
        "context_with_next_sentence": true
    },
    {
        "source_sentence": "又發起者，剎土清淨。",
        "from": "T13n0400_007:0491b28_3",
        "context_with_next_sentence": true
    },
    {
        "source_sentence": "勤作者，相好圓滿。",
        "from": "T13n0400_007:0491b29_4",
        "context_with_next_sentence": true
    },
    {
        "source_sentence": "伺察者，護持正法。",
        "from": "T13n0400_007:0491b29_5",
        "context_with_next_sentence": true
    },
    {
        "source_sentence": "修行者，救度眾生。",
        "from": "T13n0400_007:0491c01_6",
        "context_with_next_sentence": true
    },
    {
        "source_sentence": "又發起者，了知蘊魔。",
        "from": "T13n0400_007:0491c01_7",
        "context_with_next_sentence": true
    },
    {
        "source_sentence": "勤作者，越煩惱魔。",
        "from": "T13n0400_007:0491c02_8",
        "context_with_next_sentence": true
    },
    {
        "source_sentence": "伺察者，遠離死魔。",
        "from": "T13n0400_007:0491c02_9",
        "context_with_next_sentence": true
    },
    {
        "source_sentence": "修行者，摧伏天魔。",
        "from": "T13n0400_007:0491c03_10",
        "context_with_next_sentence": true
    },
    {
        "source_sentence": "又發起者知苦；勤作者斷集；伺察者修道；修行者證滅。",
        "from": "T13n0400_007:0491c03_11",
        "context_with_next_sentence": true
    },
    {
        "source_sentence": "又發起者，修身念處。",
        "from": "T13n0400_007:0491c04_12",
        "context_with_next_sentence": true
    },
    {
        "source_sentence": "勤作者，修受念處。",
        "from": "T13n0400_007:0491c05_13",
        "context_with_next_sentence": true
    },
    {
        "source_sentence": "伺察者，修心念處。",
        "from": "T13n0400_007:0491c05_14",
        "context_with_next_sentence": true
    },
    {
        "source_sentence": "修行者，修法念處。",
        "from": "T13n0400_007:0491c06_15",
        "context_with_next_sentence": true
    },
    {
        "source_sentence": "又發起者信；勤作者精進；伺察者念、定；修行者慧。",
        "from": "T13n0400_007:0491c06_16",
        "context_with_next_sentence": true
    },
    {
        "source_sentence": "又發起者，防斷不善之法。",
        "from": "T13n0400_007:0491c07_17",
        "context_with_next_sentence": true
    },
    {
        "source_sentence": "勤作者，圓滿生起一切善法。",
        "from": "T13n0400_007:0491c08_18",
        "context_with_next_sentence": true
    },
    {
        "source_sentence": "伺察者，若身、若心輕安調暢。",
        "from": "T13n0400_007:0491c08_19",
        "context_with_next_sentence": true
    },
    {
        "source_sentence": "修行者，獲得無加行神足。",
        "from": "T13n0400_007:0491c09_20",
        "context_with_next_sentence": true
    },
    {
        "source_sentence": "又發起者，修七覺分。",
        "from": "T13n0400_007:0491c10_21",
        "context_with_next_sentence": true
    },
    {
        "source_sentence": "勤作者，行八正道。",
        "from": "T13n0400_007:0491c10_22",
        "context_with_next_sentence": true
    },
    {
        "source_sentence": "伺察者，修習止觀。",
        "from": "T13n0400_007:0491c11_0",
        "context_with_next_sentence": true
    },
    {
        "source_sentence": "修行者，得明解脫。",
        "from": "T13n0400_007:0491c11_1",
        "context_with_next_sentence": true
    },
    {
        "source_sentence": "又發起者，發起諸行。",
        "from": "T13n0400_007:0491c11_2",
        "context_with_next_sentence": true
    },
    {
        "source_sentence": "勤作者，表示潔白之行。",
        "from": "T13n0400_007:0491c12_3",
        "context_with_next_sentence": true
    },
    {
        "source_sentence": "伺察者，心得輕安。",
        "from": "T13n0400_007:0491c12_4",
        "context_with_next_sentence": true
    },
    {
        "source_sentence": "修行者，不轉境界相智。』",
        "from": "T13n0400_007:0491c13_5",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_007:0491c14_0",
        "context_with_next_sentence": true
    },
    {
        "source_sentence": "彼勇猛精進如來復告堅固鎧菩薩言：『善男子！",
        "from": "T13n0400_007:0491c14_1",
        "context_with_next_sentence": true
    },
    {
        "source_sentence": "由精進故身心輕安；即此精進，若因若見悉當遠離。",
        "from": "T13n0400_007:0491c15_2",
        "context_with_next_sentence": true
    },
    {
        "source_sentence": "又此精進能知名、色；又此精進能滅我、我所見；又此精進能解所取之縛；又此精進能除五蓋及現所起一切煩惱；又此精進能斷惡作及彼疑惑；又此精進破諸結病；又此精進而能勤力除斷諸障；又此精進離慢、過慢；又此精進超越一切所依、所著；又此精進離諸喜、恚；又此精進於無明有愛悉不染著；又此精進於貪、瞋法而悉不行；又此精進於其癡法而常伺察；又此精進，知覺內外十二處法；又此精進，了知五蘊及十八界本來不生；又此精進，心住寂靜、遍寂、近寂；又此精進，決了諸法悉無所得；又此精進，於一切法不取二相；又此精進，了知法性本來常住；又此精進，知一切法不來不去；又此精進，知一切法無取、無捨；又此精進，知一切法無作、無止；又此精進，知一切法無高、無下；又此精進，知一切法不出、不入；又此精進，知一切法無縛、無解；又此精進，知一切法無勤、無墮；又此精進，知一切法無放逸、無不放逸；又此精進，知一切法無能作、無所作；又此精進，知一切法無觀、無不觀；又此精進，知一切法無止息、無熾然；又此精進，知一切法無所護、無不護；又此精進，知一切法無集、無散。』",
        "from": "T13n0400_007:0491c16_3",
        "context_with_next_sentence": true
    },
    {
        "source_sentence": "「海意！",
        "from": "T13n0400_007:0492a10_4",
        "context_with_next_sentence": true
    },
    {
        "source_sentence": "彼勇猛精進如來，為諸菩薩說如是等勤行精進法時，會中有一萬人得無生法忍。",
        "from": "T13n0400_007:0492a10_5",
        "context_with_next_sentence": true
    },
    {
        "source_sentence": "堅固鎧菩薩，於彼佛所，得聞如是精進法已，轉復發起精進勤求善法。",
        "from": "T13n0400_007:0492a12_6",
        "context_with_next_sentence": true
    },
    {
        "source_sentence": "如是精進常無休息經俱胝歲，過是已後得柔順忍。",
        "from": "T13n0400_007:0492a14_7",
        "context_with_next_sentence": true
    },
    {
        "source_sentence": "如是精進勤求善法，經爾所時，即於彼滅，滅已還於彼如來前重復化生，聽受宣說大集會正法；又復精進勤求善法。",
        "from": "T13n0400_007:0492a15_8",
        "context_with_next_sentence": true
    },
    {
        "source_sentence": "海意！",
        "from": "T13n0400_007:0492a17_9",
        "context_with_next_sentence": true
    },
    {
        "source_sentence": "其堅固鎧菩薩，以是緣故，經爾許時，普遍親近八萬四千佛，於彼花積劫中，發起精進勤求善法，經如是時一切勤行。",
        "from": "T13n0400_007:0492a18_10",
        "context_with_next_sentence": true
    },
    {
        "source_sentence": "「海意！",
        "from": "T13n0400_007:0492a20_11",
        "context_with_next_sentence": true
    },
    {
        "source_sentence": "汝今勿生疑念，是時堅固鎧菩薩者豈異人乎？",
        "from": "T13n0400_007:0492a20_12",
        "context_with_next_sentence": true
    },
    {
        "source_sentence": "即我身是。",
        "from": "T13n0400_007:0492a22_0",
        "context_with_next_sentence": true
    },
    {
        "source_sentence": "我昔曾歷多菩薩位，棄背生死勤求菩提，乃至我今得成正覺，廣行精進深歷艱苦。",
        "from": "T13n0400_007:0492a22_1",
        "context_with_next_sentence": true
    },
    {
        "source_sentence": "況復世間懈怠眾生，起下劣精進者，而能獲得菩提果邪？",
        "from": "T13n0400_007:0492a24_2",
        "context_with_next_sentence": true
    },
    {
        "source_sentence": "海意！",
        "from": "T13n0400_007:0492a25_3",
        "context_with_next_sentence": true
    },
    {
        "source_sentence": "若諸眾生能發精進者，於我法中即得清淨，非懈怠者而能成就。",
        "from": "T13n0400_007:0492a25_4",
        "context_with_next_sentence": true
    },
    {
        "source_sentence": "以是緣故，汝今當知諸有精進不放逸者，即得菩提。」",
        "from": "T13n0400_007:0492a27_0",
        "context_with_next_sentence": true
    },
    {
        "source_sentence": "當佛說是過去所行精進法時，會中有五千菩薩得無生法忍，七千天人發阿耨多羅三藐三菩提心。",
        "from": "T13n0400_007:0492a28_1",
        "context_with_next_sentence": true
    },
    {
        "source_sentence": "◎佛說海意菩薩所問淨印法門經卷第七",
        "from": "T13n0400_007:0492b01_2",
        "context_with_next_sentence": false
    }
]