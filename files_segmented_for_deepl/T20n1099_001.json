[
    {
        "source_sentence": "佛說聖觀自在菩薩不空王祕密",
        "from": "T20n1099_001:0443b16_0",
        "context_with_next_sentence": true
    },
    {
        "source_sentence": "心陀羅尼經",
        "from": "T20n1099_001:0443b17_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T20n1099_001:0443b19_0",
        "context_with_next_sentence": true
    },
    {
        "source_sentence": "傳法大師賜紫臣施護等奉　詔譯",
        "from": "T20n1099_001:0443b20_0",
        "context_with_next_sentence": true
    },
    {
        "source_sentence": "如是我聞。",
        "from": "T20n1099_001:0443b21_0",
        "context_with_next_sentence": true
    },
    {
        "source_sentence": "一時世尊在補陀落迦山聖觀自在菩薩宮中。",
        "from": "T20n1099_001:0443b21_1",
        "context_with_next_sentence": true
    },
    {
        "source_sentence": "彼有無數大娑羅樹。",
        "from": "T20n1099_001:0443b22_2",
        "context_with_next_sentence": true
    },
    {
        "source_sentence": "多摩羅樹瞻波迦樹。",
        "from": "T20n1099_001:0443b22_3",
        "context_with_next_sentence": true
    },
    {
        "source_sentence": "阿輸迦樹阿提目多迦樹。",
        "from": "T20n1099_001:0443b23_4",
        "context_with_next_sentence": true
    },
    {
        "source_sentence": "如是等種種寶樹而為嚴飾。",
        "from": "T20n1099_001:0443b23_5",
        "context_with_next_sentence": true
    },
    {
        "source_sentence": "與大苾芻眾一百八十萬。",
        "from": "T20n1099_001:0443b24_6",
        "context_with_next_sentence": true
    },
    {
        "source_sentence": "菩薩九十俱胝那庾多百千。",
        "from": "T20n1099_001:0443b25_7",
        "context_with_next_sentence": true
    },
    {
        "source_sentence": "復有自在大自在等諸梵天子。",
        "from": "T20n1099_001:0443b25_8",
        "context_with_next_sentence": true
    },
    {
        "source_sentence": "及無數百千淨光天子。",
        "from": "T20n1099_001:0443b26_9",
        "context_with_next_sentence": true
    },
    {
        "source_sentence": "如是等眾恭敬圍繞聽受說法。",
        "from": "T20n1099_001:0443b26_10",
        "context_with_next_sentence": true
    },
    {
        "source_sentence": "爾時聖觀自在菩薩摩訶薩從座而起。",
        "from": "T20n1099_001:0443b28_0",
        "context_with_next_sentence": true
    },
    {
        "source_sentence": "偏袒右肩右膝著地。",
        "from": "T20n1099_001:0443b28_1",
        "context_with_next_sentence": true
    },
    {
        "source_sentence": "向佛合掌恭敬頂禮。",
        "from": "T20n1099_001:0443b29_2",
        "context_with_next_sentence": true
    },
    {
        "source_sentence": "熙怡微笑前白佛言。",
        "from": "T20n1099_001:0443b29_3",
        "context_with_next_sentence": true
    },
    {
        "source_sentence": "世尊我有陀羅尼名不空王是祕密心。",
        "from": "T20n1099_001:0443c01_4",
        "context_with_next_sentence": true
    },
    {
        "source_sentence": "乃往過去九十一劫之前。",
        "from": "T20n1099_001:0443c02_5",
        "context_with_next_sentence": true
    },
    {
        "source_sentence": "我於普觀世界觀自在王如來所親從聽受。",
        "from": "T20n1099_001:0443c02_6",
        "context_with_next_sentence": true
    },
    {
        "source_sentence": "時彼如來為無數百千諸梵天子并淨光天子眾。",
        "from": "T20n1099_001:0443c03_7",
        "context_with_next_sentence": true
    },
    {
        "source_sentence": "教授阿耨多羅三藐三菩提法。",
        "from": "T20n1099_001:0443c04_8",
        "context_with_next_sentence": true
    },
    {
        "source_sentence": "我於爾時證得不空智等百千三摩地門。",
        "from": "T20n1099_001:0443c05_9",
        "context_with_next_sentence": true
    },
    {
        "source_sentence": "世尊若諸方處有此祕密心陀羅尼宣通流布。",
        "from": "T20n1099_001:0443c06_10",
        "context_with_next_sentence": true
    },
    {
        "source_sentence": "當知是處有大自在等一萬二千天子密作衛護。",
        "from": "T20n1099_001:0443c07_11",
        "context_with_next_sentence": true
    },
    {
        "source_sentence": "是處即同有諸佛塔。",
        "from": "T20n1099_001:0443c08_12",
        "context_with_next_sentence": true
    },
    {
        "source_sentence": "應當尊重恭敬供養。",
        "from": "T20n1099_001:0443c09_13",
        "context_with_next_sentence": true
    },
    {
        "source_sentence": "又若有人以此不空王祕密心陀羅尼廣流布者。",
        "from": "T20n1099_001:0443c09_14",
        "context_with_next_sentence": true
    },
    {
        "source_sentence": "當知是人已於無數俱胝那庾多百千佛所深種善根。",
        "from": "T20n1099_001:0443c10_15",
        "context_with_next_sentence": true
    },
    {
        "source_sentence": "又若有人暫得聞此陀羅尼者。",
        "from": "T20n1099_001:0443c12_0",
        "context_with_next_sentence": true
    },
    {
        "source_sentence": "是人設復謗佛謗法。",
        "from": "T20n1099_001:0443c12_1",
        "context_with_next_sentence": true
    },
    {
        "source_sentence": "及謗菩薩聲聞緣覺等諸賢聖。",
        "from": "T20n1099_001:0443c13_2",
        "context_with_next_sentence": true
    },
    {
        "source_sentence": "廣造如是極重罪業。",
        "from": "T20n1099_001:0443c13_3",
        "context_with_next_sentence": true
    },
    {
        "source_sentence": "當墮阿鼻地獄者。",
        "from": "T20n1099_001:0443c14_4",
        "context_with_next_sentence": true
    },
    {
        "source_sentence": "若能志心於一日中清淨不食。",
        "from": "T20n1099_001:0443c14_5",
        "context_with_next_sentence": true
    },
    {
        "source_sentence": "依法持誦此陀羅尼。",
        "from": "T20n1099_001:0443c15_6",
        "context_with_next_sentence": true
    },
    {
        "source_sentence": "如是等罪皆得銷滅。",
        "from": "T20n1099_001:0443c15_7",
        "context_with_next_sentence": true
    },
    {
        "source_sentence": "又若有人患諸瘧病。",
        "from": "T20n1099_001:0443c16_8",
        "context_with_next_sentence": true
    },
    {
        "source_sentence": "若一日二日乃至七日。",
        "from": "T20n1099_001:0443c16_9",
        "context_with_next_sentence": true
    },
    {
        "source_sentence": "或復眼痛耳痛鼻痛頭痛。",
        "from": "T20n1099_001:0443c17_10",
        "context_with_next_sentence": true
    },
    {
        "source_sentence": "或復疥癩瘡癬癰疽腫疱。",
        "from": "T20n1099_001:0443c18_0",
        "context_with_next_sentence": true
    },
    {
        "source_sentence": "及為一切非人邪鬼。",
        "from": "T20n1099_001:0443c18_1",
        "context_with_next_sentence": true
    },
    {
        "source_sentence": "執魅持捉禁縛打擲。",
        "from": "T20n1099_001:0443c19_2",
        "context_with_next_sentence": true
    },
    {
        "source_sentence": "呪咀期剋邪說惑亂。",
        "from": "T20n1099_001:0443c19_3",
        "context_with_next_sentence": true
    },
    {
        "source_sentence": "以要言之。",
        "from": "T20n1099_001:0443c20_0",
        "context_with_next_sentence": true
    },
    {
        "source_sentence": "總集一切身病心病。",
        "from": "T20n1099_001:0443c20_1",
        "context_with_next_sentence": true
    },
    {
        "source_sentence": "乃至夢中見不祥事者。",
        "from": "T20n1099_001:0443c20_2",
        "context_with_next_sentence": true
    },
    {
        "source_sentence": "以此陀羅尼加持力故。",
        "from": "T20n1099_001:0443c21_3",
        "context_with_next_sentence": true
    },
    {
        "source_sentence": "悉得銷滅無能為害。",
        "from": "T20n1099_001:0443c21_4",
        "context_with_next_sentence": true
    },
    {
        "source_sentence": "世尊又復若諸剎帝利婆羅門吠舍首陀。",
        "from": "T20n1099_001:0443c22_5",
        "context_with_next_sentence": true
    },
    {
        "source_sentence": "如是等族姓中設有諂誑心者。",
        "from": "T20n1099_001:0443c23_6",
        "context_with_next_sentence": true
    },
    {
        "source_sentence": "於此陀羅尼亦許聽受書寫讀誦。",
        "from": "T20n1099_001:0443c23_7",
        "context_with_next_sentence": true
    },
    {
        "source_sentence": "乃至一切傍生異類。",
        "from": "T20n1099_001:0443c24_8",
        "context_with_next_sentence": true
    },
    {
        "source_sentence": "亦應為彼念此陀羅尼令其得聞。",
        "from": "T20n1099_001:0443c25_9",
        "context_with_next_sentence": true
    },
    {
        "source_sentence": "聞已隨應皆獲利益。",
        "from": "T20n1099_001:0443c25_10",
        "context_with_next_sentence": true
    },
    {
        "source_sentence": "況復有諸發生清淨信解心者。",
        "from": "T20n1099_001:0443c26_11",
        "context_with_next_sentence": true
    },
    {
        "source_sentence": "苾芻苾芻尼優婆塞優婆夷。",
        "from": "T20n1099_001:0443c27_12",
        "context_with_next_sentence": true
    },
    {
        "source_sentence": "志心聽受此陀羅尼邪。",
        "from": "T20n1099_001:0443c27_13",
        "context_with_next_sentence": true
    },
    {
        "source_sentence": "又復有人。",
        "from": "T20n1099_001:0443c28_14",
        "context_with_next_sentence": true
    },
    {
        "source_sentence": "若於此陀羅尼祕密章句諦心思念。",
        "from": "T20n1099_001:0443c28_15",
        "context_with_next_sentence": true
    },
    {
        "source_sentence": "時應當離諸過失。",
        "from": "T20n1099_001:0443c29_16",
        "context_with_next_sentence": true
    },
    {
        "source_sentence": "所謂不謗不讚不生疑惑。",
        "from": "T20n1099_001:0443c29_17",
        "context_with_next_sentence": true
    },
    {
        "source_sentence": "起離我心無久近心。",
        "from": "T20n1099_001:0444a01_18",
        "context_with_next_sentence": true
    },
    {
        "source_sentence": "無造作心無染污心無高下心。",
        "from": "T20n1099_001:0444a01_19",
        "context_with_next_sentence": true
    },
    {
        "source_sentence": "住如是心作念佛觀。",
        "from": "T20n1099_001:0444a02_20",
        "context_with_next_sentence": true
    },
    {
        "source_sentence": "彼人即於十方各見千佛為現其前。",
        "from": "T20n1099_001:0444a02_21",
        "context_with_next_sentence": true
    },
    {
        "source_sentence": "世尊若諸白衣舍中。",
        "from": "T20n1099_001:0444a03_22",
        "context_with_next_sentence": true
    },
    {
        "source_sentence": "有是陀羅尼經處。",
        "from": "T20n1099_001:0444a04_23",
        "context_with_next_sentence": true
    },
    {
        "source_sentence": "若主若僕見是經已。",
        "from": "T20n1099_001:0444a04_24",
        "context_with_next_sentence": true
    },
    {
        "source_sentence": "設生輕易或復戲笑。",
        "from": "T20n1099_001:0444a05_25",
        "context_with_next_sentence": true
    },
    {
        "source_sentence": "以我威神力故。",
        "from": "T20n1099_001:0444a05_26",
        "context_with_next_sentence": true
    },
    {
        "source_sentence": "令其自然得聞此陀羅尼聲。",
        "from": "T20n1099_001:0444a05_27",
        "context_with_next_sentence": true
    },
    {
        "source_sentence": "世尊譬如有人取栴檀香。",
        "from": "T20n1099_001:0444a06_28",
        "context_with_next_sentence": true
    },
    {
        "source_sentence": "或復龍腦或復麝香。",
        "from": "T20n1099_001:0444a07_29",
        "context_with_next_sentence": true
    },
    {
        "source_sentence": "持以敲打或復剉斫。",
        "from": "T20n1099_001:0444a07_30",
        "context_with_next_sentence": true
    },
    {
        "source_sentence": "又以呪詞而為呪咀。",
        "from": "T20n1099_001:0444a08_31",
        "context_with_next_sentence": true
    },
    {
        "source_sentence": "復於麁獷石上而以研磨。",
        "from": "T20n1099_001:0444a08_32",
        "context_with_next_sentence": true
    },
    {
        "source_sentence": "用塗身分。",
        "from": "T20n1099_001:0444a09_33",
        "context_with_next_sentence": true
    },
    {
        "source_sentence": "或有人言。",
        "from": "T20n1099_001:0444a09_34",
        "context_with_next_sentence": true
    },
    {
        "source_sentence": "勿須敲打剉斫呪呾研磨。",
        "from": "T20n1099_001:0444a09_35",
        "context_with_next_sentence": true
    },
    {
        "source_sentence": "栴檀等香既塗身已。",
        "from": "T20n1099_001:0444a10_36",
        "context_with_next_sentence": true
    },
    {
        "source_sentence": "其香常在。",
        "from": "T20n1099_001:0444a10_37",
        "context_with_next_sentence": true
    },
    {
        "source_sentence": "世尊我此不空王祕密心陀羅尼亦復如是。",
        "from": "T20n1099_001:0444a10_38",
        "context_with_next_sentence": true
    },
    {
        "source_sentence": "設或有人雖生輕易或復戲笑。",
        "from": "T20n1099_001:0444a11_39",
        "context_with_next_sentence": true
    },
    {
        "source_sentence": "乃至無誠實心。",
        "from": "T20n1099_001:0444a12_40",
        "context_with_next_sentence": true
    },
    {
        "source_sentence": "但能供養此陀羅尼者。",
        "from": "T20n1099_001:0444a13_0",
        "context_with_next_sentence": true
    },
    {
        "source_sentence": "彼人以是供養善根力故。",
        "from": "T20n1099_001:0444a13_1",
        "context_with_next_sentence": true
    },
    {
        "source_sentence": "世世所生常得戒定慧等。",
        "from": "T20n1099_001:0444a14_2",
        "context_with_next_sentence": true
    },
    {
        "source_sentence": "諸蘊具足妙香芬馥。",
        "from": "T20n1099_001:0444a14_3",
        "context_with_next_sentence": true
    },
    {
        "source_sentence": "復次若有苾芻苾芻尼優婆塞優婆夷等。",
        "from": "T20n1099_001:0444a15_4",
        "context_with_next_sentence": true
    },
    {
        "source_sentence": "欲受持此不空王祕密心陀羅尼時。",
        "from": "T20n1099_001:0444a16_5",
        "context_with_next_sentence": true
    },
    {
        "source_sentence": "應於白月八日依法安布壇場供養。",
        "from": "T20n1099_001:0444a16_6",
        "context_with_next_sentence": true
    },
    {
        "source_sentence": "行人當須清淨不食。",
        "from": "T20n1099_001:0444a17_7",
        "context_with_next_sentence": true
    },
    {
        "source_sentence": "以無緣心誦此祕密心陀羅尼七遍。",
        "from": "T20n1099_001:0444a18_8",
        "context_with_next_sentence": true
    },
    {
        "source_sentence": "是人當得二十種功德。",
        "from": "T20n1099_001:0444a19_9",
        "context_with_next_sentence": true
    },
    {
        "source_sentence": "一者當於富貴中生。",
        "from": "T20n1099_001:0444a19_10",
        "context_with_next_sentence": true
    },
    {
        "source_sentence": "二者生已所有宿世業病速得銷滅。",
        "from": "T20n1099_001:0444a20_11",
        "context_with_next_sentence": true
    },
    {
        "source_sentence": "三者常得身胑細滑妙好。",
        "from": "T20n1099_001:0444a20_12",
        "context_with_next_sentence": true
    },
    {
        "source_sentence": "諸根隱密人所愛樂。",
        "from": "T20n1099_001:0444a21_13",
        "context_with_next_sentence": true
    },
    {
        "source_sentence": "四者得大財利。",
        "from": "T20n1099_001:0444a21_14",
        "context_with_next_sentence": true
    },
    {
        "source_sentence": "五者所有財寶不為盜取。",
        "from": "T20n1099_001:0444a22_15",
        "context_with_next_sentence": true
    },
    {
        "source_sentence": "六者所有財寶不為火焚水溺。",
        "from": "T20n1099_001:0444a22_16",
        "context_with_next_sentence": true
    },
    {
        "source_sentence": "七者常得田疇增廣。",
        "from": "T20n1099_001:0444a23_17",
        "context_with_next_sentence": true
    },
    {
        "source_sentence": "八者其田稼穡不為雷雹損傷。",
        "from": "T20n1099_001:0444a24_18",
        "context_with_next_sentence": true
    },
    {
        "source_sentence": "九者其田不為惡雨霖澍。",
        "from": "T20n1099_001:0444a24_19",
        "context_with_next_sentence": true
    },
    {
        "source_sentence": "十者色力精神無所損耗。",
        "from": "T20n1099_001:0444a25_20",
        "context_with_next_sentence": true
    },
    {
        "source_sentence": "十一者常得一切眾生尊重愛樂。",
        "from": "T20n1099_001:0444a25_21",
        "context_with_next_sentence": true
    },
    {
        "source_sentence": "十二者不為一切怨對所怖。",
        "from": "T20n1099_001:0444a26_22",
        "context_with_next_sentence": true
    },
    {
        "source_sentence": "十三者設有怨對速疾除解。",
        "from": "T20n1099_001:0444a27_23",
        "context_with_next_sentence": true
    },
    {
        "source_sentence": "十四者不為一切非人所怖。",
        "from": "T20n1099_001:0444a28_0",
        "context_with_next_sentence": true
    },
    {
        "source_sentence": "十五者不為惡病纏縛。",
        "from": "T20n1099_001:0444a28_1",
        "context_with_next_sentence": true
    },
    {
        "source_sentence": "十六者不為拏枳儞怖。",
        "from": "T20n1099_001:0444a29_2",
        "context_with_next_sentence": true
    },
    {
        "source_sentence": "十七者遠離一切煩惱等事。",
        "from": "T20n1099_001:0444a29_3",
        "context_with_next_sentence": true
    },
    {
        "source_sentence": "十八者不於水火刀兵毒害中死。",
        "from": "T20n1099_001:0444b01_4",
        "context_with_next_sentence": true
    },
    {
        "source_sentence": "十九者在處常得諸賢聖等密作衛護。",
        "from": "T20n1099_001:0444b02_5",
        "context_with_next_sentence": true
    },
    {
        "source_sentence": "二十者在在所生常得不離慈悲喜捨。",
        "from": "T20n1099_001:0444b03_0",
        "context_with_next_sentence": true
    },
    {
        "source_sentence": "如是名為二十種功德。",
        "from": "T20n1099_001:0444b03_1",
        "context_with_next_sentence": true
    },
    {
        "source_sentence": "復次世尊若有持誦此陀羅尼者。",
        "from": "T20n1099_001:0444b05_0",
        "context_with_next_sentence": true
    },
    {
        "source_sentence": "別得八種善相。",
        "from": "T20n1099_001:0444b05_1",
        "context_with_next_sentence": true
    },
    {
        "source_sentence": "一者臨命終時我作苾芻相為現其前。",
        "from": "T20n1099_001:0444b06_2",
        "context_with_next_sentence": true
    },
    {
        "source_sentence": "二者臨命終時目不動亂身心安隱。",
        "from": "T20n1099_001:0444b07_3",
        "context_with_next_sentence": true
    },
    {
        "source_sentence": "三者臨命終時手不拏空足不蹴地。",
        "from": "T20n1099_001:0444b07_4",
        "context_with_next_sentence": true
    },
    {
        "source_sentence": "亦無大小便利穢污狼藉。",
        "from": "T20n1099_001:0444b08_5",
        "context_with_next_sentence": true
    },
    {
        "source_sentence": "四者不覆面死。",
        "from": "T20n1099_001:0444b09_6",
        "context_with_next_sentence": true
    },
    {
        "source_sentence": "五者臨命終時安住正念。",
        "from": "T20n1099_001:0444b09_7",
        "context_with_next_sentence": true
    },
    {
        "source_sentence": "六者臨命終時不離善友。",
        "from": "T20n1099_001:0444b10_8",
        "context_with_next_sentence": true
    },
    {
        "source_sentence": "七者命終已後諸佛剎中隨願往生。",
        "from": "T20n1099_001:0444b10_9",
        "context_with_next_sentence": true
    },
    {
        "source_sentence": "八者當生獲得無盡辯才。",
        "from": "T20n1099_001:0444b11_10",
        "context_with_next_sentence": true
    },
    {
        "source_sentence": "如是名為八種善相。",
        "from": "T20n1099_001:0444b12_11",
        "context_with_next_sentence": true
    },
    {
        "source_sentence": "復次世尊。",
        "from": "T20n1099_001:0444b13_0",
        "context_with_next_sentence": true
    },
    {
        "source_sentence": "若有人能清淨不食。",
        "from": "T20n1099_001:0444b13_1",
        "context_with_next_sentence": true
    },
    {
        "source_sentence": "遠離五辛一切葷雜。",
        "from": "T20n1099_001:0444b13_2",
        "context_with_next_sentence": true
    },
    {
        "source_sentence": "於日三時中念此陀羅尼三遍。",
        "from": "T20n1099_001:0444b14_3",
        "context_with_next_sentence": true
    },
    {
        "source_sentence": "一切所求皆得成就。",
        "from": "T20n1099_001:0444b14_4",
        "context_with_next_sentence": true
    },
    {
        "source_sentence": "又若有人隨應得聞此不空王祕密心陀羅尼正法已。",
        "from": "T20n1099_001:0444b15_5",
        "context_with_next_sentence": true
    },
    {
        "source_sentence": "若能斷諸慳嫉除去一切垢染。",
        "from": "T20n1099_001:0444b16_6",
        "context_with_next_sentence": true
    },
    {
        "source_sentence": "發清淨心尊重歸命祕密護持者。",
        "from": "T20n1099_001:0444b17_7",
        "context_with_next_sentence": true
    },
    {
        "source_sentence": "是人當得墮菩薩數。",
        "from": "T20n1099_001:0444b18_8",
        "context_with_next_sentence": true
    },
    {
        "source_sentence": "善為眾生作大饒益。",
        "from": "T20n1099_001:0444b18_9",
        "context_with_next_sentence": true
    },
    {
        "source_sentence": "畢竟當成佛菩提果。",
        "from": "T20n1099_001:0444b19_0",
        "context_with_next_sentence": true
    },
    {
        "source_sentence": "世尊此言菩提者即是正慧。",
        "from": "T20n1099_001:0444b19_1",
        "context_with_next_sentence": true
    },
    {
        "source_sentence": "薩埵者即是方便。",
        "from": "T20n1099_001:0444b20_2",
        "context_with_next_sentence": true
    },
    {
        "source_sentence": "若得如是慧及方便二法具足。",
        "from": "T20n1099_001:0444b20_3",
        "context_with_next_sentence": true
    },
    {
        "source_sentence": "即能為眾生作饒益事。",
        "from": "T20n1099_001:0444b21_4",
        "context_with_next_sentence": true
    },
    {
        "source_sentence": "爾時聖觀自在菩薩摩訶薩復白佛言。",
        "from": "T20n1099_001:0444b22_0",
        "context_with_next_sentence": true
    },
    {
        "source_sentence": "世尊我今樂欲於如來前。",
        "from": "T20n1099_001:0444b22_1",
        "context_with_next_sentence": true
    },
    {
        "source_sentence": "宣說所有祕密心陀羅尼。",
        "from": "T20n1099_001:0444b23_2",
        "context_with_next_sentence": true
    },
    {
        "source_sentence": "普令會中四眾得聞利益安樂。",
        "from": "T20n1099_001:0444b24_3",
        "context_with_next_sentence": true
    },
    {
        "source_sentence": "及餘一切作罪業者亦獲善利。",
        "from": "T20n1099_001:0444b24_4",
        "context_with_next_sentence": true
    },
    {
        "source_sentence": "佛告聖觀自在菩薩摩訶薩言。",
        "from": "T20n1099_001:0444b26_0",
        "context_with_next_sentence": true
    },
    {
        "source_sentence": "清淨大士汝應善說今正是時。",
        "from": "T20n1099_001:0444b26_1",
        "context_with_next_sentence": true
    },
    {
        "source_sentence": "如來今日亦當隨喜。",
        "from": "T20n1099_001:0444b27_2",
        "context_with_next_sentence": true
    },
    {
        "source_sentence": "乃至後末世中。",
        "from": "T20n1099_001:0444b27_3",
        "context_with_next_sentence": true
    },
    {
        "source_sentence": "與修菩薩乘者為善依怙。",
        "from": "T20n1099_001:0444b28_4",
        "context_with_next_sentence": true
    },
    {
        "source_sentence": "是時聖觀自在菩薩欣然舉目瞻仰世尊。",
        "from": "T20n1099_001:0444b29_0",
        "context_with_next_sentence": true
    },
    {
        "source_sentence": "前白佛言。",
        "from": "T20n1099_001:0444b29_1",
        "context_with_next_sentence": true
    },
    {
        "source_sentence": "此會諸菩薩眾。",
        "from": "T20n1099_001:0444c01_2",
        "context_with_next_sentence": true
    },
    {
        "source_sentence": "應善諦聽復當歸命。",
        "from": "T20n1099_001:0444c01_3",
        "context_with_next_sentence": true
    },
    {
        "source_sentence": "此解脫輪能與多人利益安樂。",
        "from": "T20n1099_001:0444c02_0",
        "context_with_next_sentence": true
    },
    {
        "source_sentence": "悲愍世間善作一切大利樂事。",
        "from": "T20n1099_001:0444c02_1",
        "context_with_next_sentence": true
    },
    {
        "source_sentence": "我今宣說此陀羅尼。",
        "from": "T20n1099_001:0444c03_2",
        "context_with_next_sentence": true
    },
    {
        "source_sentence": "我先歸命過去未來現在三世善住諸佛菩薩。",
        "from": "T20n1099_001:0444c03_3",
        "context_with_next_sentence": true
    },
    {
        "source_sentence": "及彼三世一切聲聞緣覺。",
        "from": "T20n1099_001:0444c04_4",
        "context_with_next_sentence": true
    },
    {
        "source_sentence": "又復歸命無量光如來應供正等正覺。",
        "from": "T20n1099_001:0444c05_5",
        "context_with_next_sentence": true
    },
    {
        "source_sentence": "歸命慈氏等諸菩薩摩訶薩。",
        "from": "T20n1099_001:0444c06_6",
        "context_with_next_sentence": true
    },
    {
        "source_sentence": "歸命大智舍利子等諸阿羅漢。",
        "from": "T20n1099_001:0444c07_7",
        "context_with_next_sentence": true
    },
    {
        "source_sentence": "即說陀羅尼曰。",
        "from": "T20n1099_001:0444c07_8",
        "context_with_next_sentence": true
    },
    {
        "source_sentence": "那謨(引)囉怛那(二合)怛囉(二合)夜(引)野(一句)那莫阿(引)哩也(二合引)嚩路吉帝(引)說囉(引)野(二)[曰/月]地薩埵(引)野摩賀(引)薩埵(引)野(三)摩賀(引)哥嚕尼哥(引)野(四)伊毘踰(二合引)那莫塞訖哩(三合)埵(引五)壹唐阿(引)哩也(二合引)嚩路(引)吉帝(引)說囉目枯(引)捺儗(二合引)蘭赧(二合引六)阿謨(引)伽播(引)商那(引)摩紇哩(二合)捺煬(七)怛他(引)誐多三目珂婆(引)始檐(八)摩訶怛波哩沙(二合)那末提(引)阿訶彌那(引)泥(引)摩(引)嚩哩多(二合)曳沙曳(二合九)悉[亭*羊](切身下同)覩彌(引)薩哩嚩(二合)哥(引)哩也(二合引)尼薩哩嚩(二合)婆曳數左彌(引十)犖(力角切下同)叉(引)婆嚩覩(十一)怛[寧*也](切身)他(引十二)唵(引)左囉左囉(十三)唧哩唧哩(十四)祖嚕祖嚕(十五)摩賀(引)哥(引)嚕尼哥(十六)悉哩悉哩(十七)唧哩唧哩(十八)尾哩尾哩(十九)摩賀(引)鉢訥摩(二合)訶薩多(二合引)野(二十)葛羅葛羅(二十一)枳里枳里(二十二)酤魯酤魯(二十三)摩賀(引)戍馱薩埵(引)野(二十四)沒[亭*夜](切身下同)沒[亭*夜](二十五)馱(引)嚩馱(引)嚩(二十六)枳尼枳尼(二十七)波囉摩戍馱薩埵(引)野(二十八)葛囉葛囉(二十九)枳哩枳哩(三十)酤嚕酤嚕(三十一)摩賀(引)塞他(二合)摩鉢囉(二合引)鉢多(二合引)野(三十二)左羅左羅(三十三)三左羅(三十四)尾左羅(三十五)伊吒吒伊吒吒(三十六)婆囉婆囉(三十七)毘哩毘哩(三十八)部嚕部嚕(三十九)伊係曳(二合引)呬摩賀(引)哥(引)嚕尼哥(四十)摩賀(引)鉢輸鉢底(四十一)尾(引)沙馱囉(四十二)薩囉薩囉(四十三)嚩囉嚩囉(四十四)波囉波囉(四十五)嚩囉嚩囉(四十六)訶囉訶囉(四十七)賀(引)賀(引四十八)係(引)係(引四十九)呼(引)呼(引五十)唵(引)哥(引)囉(五十一)沒囉(二合)賀摩(二合)尾沙馱囉(五十二)馱囉馱囉(五十三)提哩提哩(五十四)度嚕度嚕(五十五)多囉多囉(五十六)薩囉薩囉(五十七)波囉波囉(五十八)嚩囉嚩囉(五十九)囉濕彌(二合)設多薩訶薩囉(二合六十)鉢囉(二合)底曼尼多設哩(引)囉(六十一)入嚩(二合)羅入嚩(二合)羅(六十二)多波多波(六十三)婆誐鑁(六十四)蘇(引)摩(六十五)阿(引)禰爹(六十六)野摩(六十七)嚩嚕拏(六十八)酤尾(引)囉(六十九)沒囉(二合)賀摩(二合七十)印捺囉(二合七十一)哩施(七十二)泥(引)嚩誐拏(引)毘野(二合)哩唧(二合)多左囉拏(七十三)蘇嚕蘇嚕(七十四)祖嚕祖嚕(七十五)母嚕母嚕(七十六)薩那怛酤(二合)摩(引)囉(七十七)嚕捺囉(二合)嚩(引)薩嚩(七十八)尾瑟努(二合七十九)達那捺(八十)哩施(八十一)尾那(引)野葛(八十二)末虎尾尾馱尾(引)沙馱囉(八十三)馱囉馱囉(八十四)提哩提哩(八十五)度嚕度嚕(八十六)伽囉伽囉(八十七)波囉波囉(八十八)羅囉羅囉(八十九)羅虎羅虎(九十)訶囉訶囉(九十一)摩囉摩囉(九十二)嚩囉嚩囉(九十三)嚩囉那(引)野葛(九十四)三曼多(引)嚩路(引)吉多尾路(引)吉多(九十五)路吉說囉摩呬(引)說囉(九十六)母虎母虎(九十七)母嚕母嚕(九十八)母野母野(九十九)捫左捫左(一百)犖叉犖叉(引)摩摩薩哩嚩(二合)薩埵(引)室左(二合)薩哩嚩(二合)婆曳(引)毘藥(二合一百一)薩哩舞(二合引)波捺囉(二合)尾(引)毘藥(二合一百二)薩哩舞(二合引)波薩哩詣(二合引一百三)薩哩嚩(二合)誐囉(二合)係(引)毘藥(二合一百四)末馱(一百五)曼馱那(一百六)多(引)拏那(一百七)怛囉惹(二合)囉(一百八)囉(引)惹多塞葛(二合)囉(引)屹那踰(三合)捺哥(一百九)尾沙(一百一十)設塞怛囉(三合一百一十一)波哩謨(引)左哥(一百一十二)葛拏葛拏(一百一十三)吉尼吉尼(一百一十四)酤努酤努(一百一十五)左囉左囉(一百一十六)印捺哩(二合)野末羅謨(引)[亭*羊]誐(一百一十七)左覩囉(引)哩野(二合)薩爹三鉢囉(二合)哥(引)設哥(一百一十八)怛摩怛摩(一百一十九)捺摩捺摩(一百二十)馱摩馱摩(一百二十一)薩摩薩摩(一百二十二)摩他摩他(一百二十三)薩摩薩摩(一百二十四)摩賀(引)怛謨(引)馱哥(引)囉尾達摩那(一百二十五)沙吒播(二合引)囉彌多(引)波哩布囉葛(一百二十六)彌梨彌梨(一百二十七)吒吒吒吒(一百二十八)陟陟陟陟(一百二十九)姹姹姹姹(一百三十)恥恥恥恥(一百三十一)伊尼(引)野左哩摩(二合)訖哩(二合)怛波哩葛囉(一百三十二)伊係曳(二合引)呬摩賀(引)哥(引)嚕尼哥(一百三十三)壹(引)說囉(一百三十四)摩賀(引)部多誐拏畔惹葛(一百三十五)酤嚕酤嚕(一百三十六)波囉波囉(一百三十七)葛囉葛囉(一百三十八)葛吒葛吒(一百三十九)摩吒摩吒(一百四十)尾戍馱尾沙野嚩(引)悉那(一百四十一)摩賀(引)哥(引)嚕尼哥(一百四十二)稅(引)怛野倪踰(二合引)波尾(引)怛(一百四十三)囉怛那(二合)摩酤吒摩(引)羅(引)馱囉(一百四十四)薩哩嚩(二合)倪也(二合)施囉悉訖哩(二合)怛(一百四十五)摩酤吒摩訶訥部(二合引)多(一百四十六)葛摩囉訖哩(二合)多葛囉多羅(一百四十七)[亭*夜](切身引)那薩摩(引)提尾謨(引)剎也(二合引)鉢囉(二合)紺必也(二合一百四十八)末呼薩埵散怛底波哩播(引)左葛(一百四十九)摩賀(引)哥(引)嚕尼哥(一百五十)薩哩嚩(二合)葛哩摩(二合引)嚩囉拏尾輸(引)達葛(一百五十一)薩哩嚩(二合)咩(引)提鉢囉(二合)謨(引)左葛(一百五十二)阿哥(引)羅沒哩(二合)怛踰(二合)鉢囉(二合)設摩那(一百五十三)薩哩嚩(二合)薩埵薩摩(引)說(引)薩葛囉(一百五十四)薩哩嚩(二合引)設(引)摩奴(引)囉他波哩布囉葛(一百五十五)那謨(引)窣覩(二合)底莎(引)賀(引一百五十六)大心陀羅尼曰。",
        "from": "T20n1099_001:0444c09_0",
        "context_with_next_sentence": true
    },
    {
        "source_sentence": "阿謨(引)伽(引)野莎(引)賀(引一句)小心陀羅尼曰。",
        "from": "T20n1099_001:0445c08_0",
        "context_with_next_sentence": true
    },
    {
        "source_sentence": "阿[口*爾](仁唧切下同)多(引)野莎(引)賀(引一句)心中心陀羅尼曰。",
        "from": "T20n1099_001:0445c10_0",
        "context_with_next_sentence": true
    },
    {
        "source_sentence": "嚩囉鉢囉(二合)捺(引)野莎(引)賀(引一句)器仗陀羅尼曰。",
        "from": "T20n1099_001:0445c12_0",
        "context_with_next_sentence": true
    },
    {
        "source_sentence": "阿波囉(引)[口*爾]多(引)野莎(引)賀(引一句)甲冑陀羅尼曰。",
        "from": "T20n1099_001:0445c14_0",
        "context_with_next_sentence": true
    },
    {
        "source_sentence": "伊唐葛哩摩(二合)酤嚕那謨(引)窣覩(二合)底莎(引)賀(引一句)頭頂陀羅尼曰。",
        "from": "T20n1099_001:0445c16_0",
        "context_with_next_sentence": true
    },
    {
        "source_sentence": "唵(引)吽(引)惹野莎(引)賀(引一句)髻陀羅尼曰。",
        "from": "T20n1099_001:0445c19_0",
        "context_with_next_sentence": true
    },
    {
        "source_sentence": "唵(引)紇哩(引一句)塞怛賴(三合)路(引)吉也(二合)尾惹野(引二)阿謨(引)伽播(引)設(引)野(三)鉢囉(二合)底訶多紇哩(二合引)郝吽(引)發吒(半音四)世尊我此陀羅尼。",
        "from": "T20n1099_001:0445c21_0",
        "context_with_next_sentence": true
    },
    {
        "source_sentence": "悉能成就一切事業。",
        "from": "T20n1099_001:0445c24_1",
        "context_with_next_sentence": true
    },
    {
        "source_sentence": "若常持誦者所作剋成。",
        "from": "T20n1099_001:0445c24_2",
        "context_with_next_sentence": true
    },
    {
        "source_sentence": "又若有人造五無間業。",
        "from": "T20n1099_001:0445c25_3",
        "context_with_next_sentence": true
    },
    {
        "source_sentence": "彼人若能日三時中誦此陀羅尼。",
        "from": "T20n1099_001:0445c25_4",
        "context_with_next_sentence": true
    },
    {
        "source_sentence": "是諸業障悉得清淨。",
        "from": "T20n1099_001:0445c26_5",
        "context_with_next_sentence": true
    },
    {
        "source_sentence": "若欲作結界法者。",
        "from": "T20n1099_001:0445c27_6",
        "context_with_next_sentence": true
    },
    {
        "source_sentence": "當以此陀羅尼加持沈水香依法而用。",
        "from": "T20n1099_001:0445c27_7",
        "context_with_next_sentence": true
    },
    {
        "source_sentence": "若欲禁止瘧病者。",
        "from": "T20n1099_001:0445c28_8",
        "context_with_next_sentence": true
    },
    {
        "source_sentence": "當加持灰水。",
        "from": "T20n1099_001:0445c28_9",
        "context_with_next_sentence": true
    },
    {
        "source_sentence": "或佉禰囉木作橛依法而用。",
        "from": "T20n1099_001:0446a01_10",
        "context_with_next_sentence": true
    },
    {
        "source_sentence": "若欲息除一切病者。",
        "from": "T20n1099_001:0446a01_11",
        "context_with_next_sentence": true
    },
    {
        "source_sentence": "當加持酥或油或水塗摩等用。",
        "from": "T20n1099_001:0446a02_12",
        "context_with_next_sentence": true
    },
    {
        "source_sentence": "若欲禁止迦枯哩那鬼所持病者。",
        "from": "T20n1099_001:0446a02_13",
        "context_with_next_sentence": true
    },
    {
        "source_sentence": "當加持刀依法而用。",
        "from": "T20n1099_001:0446a03_14",
        "context_with_next_sentence": true
    },
    {
        "source_sentence": "若欲作諸擁護法者。",
        "from": "T20n1099_001:0446a04_15",
        "context_with_next_sentence": true
    },
    {
        "source_sentence": "當加持線依法而用。",
        "from": "T20n1099_001:0446a04_16",
        "context_with_next_sentence": true
    },
    {
        "source_sentence": "若欲止腹痛者。",
        "from": "T20n1099_001:0446a05_17",
        "context_with_next_sentence": true
    },
    {
        "source_sentence": "加持鹽水依法而飲。",
        "from": "T20n1099_001:0446a05_18",
        "context_with_next_sentence": true
    },
    {
        "source_sentence": "若欲息除諸惡毒者。",
        "from": "T20n1099_001:0446a05_19",
        "context_with_next_sentence": true
    },
    {
        "source_sentence": "當加持土或加持水依法而用。",
        "from": "T20n1099_001:0446a06_20",
        "context_with_next_sentence": true
    },
    {
        "source_sentence": "若欲除去眼病者。",
        "from": "T20n1099_001:0446a07_21",
        "context_with_next_sentence": true
    },
    {
        "source_sentence": "加持白線隨繫其耳。",
        "from": "T20n1099_001:0446a07_22",
        "context_with_next_sentence": true
    },
    {
        "source_sentence": "若欲除去齒痛者。",
        "from": "T20n1099_001:0446a08_0",
        "context_with_next_sentence": true
    },
    {
        "source_sentence": "加持迦囉尾囉木作齒木用。",
        "from": "T20n1099_001:0446a08_1",
        "context_with_next_sentence": true
    },
    {
        "source_sentence": "又欲作結界法者。",
        "from": "T20n1099_001:0446a09_2",
        "context_with_next_sentence": true
    },
    {
        "source_sentence": "當取五色線加持二十一遍。",
        "from": "T20n1099_001:0446a09_3",
        "context_with_next_sentence": true
    },
    {
        "source_sentence": "以佉禰囉木作橛釘四方界。",
        "from": "T20n1099_001:0446a10_4",
        "context_with_next_sentence": true
    },
    {
        "source_sentence": "然取其線絣量界分。",
        "from": "T20n1099_001:0446a10_5",
        "context_with_next_sentence": true
    },
    {
        "source_sentence": "是即結界成就。",
        "from": "T20n1099_001:0446a11_6",
        "context_with_next_sentence": true
    },
    {
        "source_sentence": "又欲作擁護法者。",
        "from": "T20n1099_001:0446a11_7",
        "context_with_next_sentence": true
    },
    {
        "source_sentence": "當加持水或塚間灰。",
        "from": "T20n1099_001:0446a12_0",
        "context_with_next_sentence": true
    },
    {
        "source_sentence": "或復淨線隨應當用。",
        "from": "T20n1099_001:0446a12_1",
        "context_with_next_sentence": true
    },
    {
        "source_sentence": "若欲解諸執魅者。",
        "from": "T20n1099_001:0446a12_2",
        "context_with_next_sentence": true
    },
    {
        "source_sentence": "加持五色線依法而用。",
        "from": "T20n1099_001:0446a13_3",
        "context_with_next_sentence": true
    },
    {
        "source_sentence": "又欲除諸瘧病者。",
        "from": "T20n1099_001:0446a13_4",
        "context_with_next_sentence": true
    },
    {
        "source_sentence": "加持白線依法而用。",
        "from": "T20n1099_001:0446a14_5",
        "context_with_next_sentence": true
    },
    {
        "source_sentence": "若欲解除瘰癧及諸瘡腫者。",
        "from": "T20n1099_001:0446a14_6",
        "context_with_next_sentence": true
    },
    {
        "source_sentence": "加持蓽撥與蜜同和塗摩等用。",
        "from": "T20n1099_001:0446a15_7",
        "context_with_next_sentence": true
    },
    {
        "source_sentence": "又欲除去眼病者。",
        "from": "T20n1099_001:0446a16_8",
        "context_with_next_sentence": true
    },
    {
        "source_sentence": "加持香水或甘草水。",
        "from": "T20n1099_001:0446a16_9",
        "context_with_next_sentence": true
    },
    {
        "source_sentence": "或鉢羅舍葉浸水而用。",
        "from": "T20n1099_001:0446a17_0",
        "context_with_next_sentence": true
    },
    {
        "source_sentence": "若欲息諸鬪戰諍訟者。",
        "from": "T20n1099_001:0446a17_1",
        "context_with_next_sentence": true
    },
    {
        "source_sentence": "加持淨水洗滌其面。",
        "from": "T20n1099_001:0446a18_2",
        "context_with_next_sentence": true
    },
    {
        "source_sentence": "若欲擁護王之國境。",
        "from": "T20n1099_001:0446a18_3",
        "context_with_next_sentence": true
    },
    {
        "source_sentence": "無諸侵撓得強勝者。",
        "from": "T20n1099_001:0446a19_0",
        "context_with_next_sentence": true
    },
    {
        "source_sentence": "當擇妙好瓶器置潔淨處。",
        "from": "T20n1099_001:0446a19_1",
        "context_with_next_sentence": true
    },
    {
        "source_sentence": "滿盛其水設諸供養。",
        "from": "T20n1099_001:0446a20_2",
        "context_with_next_sentence": true
    },
    {
        "source_sentence": "作法者著鮮淨衣。",
        "from": "T20n1099_001:0446a20_3",
        "context_with_next_sentence": true
    },
    {
        "source_sentence": "讀此陀羅尼而為加持。",
        "from": "T20n1099_001:0446a20_4",
        "context_with_next_sentence": true
    },
    {
        "source_sentence": "然後取瓶中水隨處散灑。",
        "from": "T20n1099_001:0446a21_5",
        "context_with_next_sentence": true
    },
    {
        "source_sentence": "即得國界安隱災難不生。",
        "from": "T20n1099_001:0446a22_6",
        "context_with_next_sentence": true
    },
    {
        "source_sentence": "人及傍生悉能衛護。",
        "from": "T20n1099_001:0446a22_7",
        "context_with_next_sentence": true
    },
    {
        "source_sentence": "若欲解諸邪印者。",
        "from": "T20n1099_001:0446a23_8",
        "context_with_next_sentence": true
    },
    {
        "source_sentence": "當用栴檀香末加持二十一遍。",
        "from": "T20n1099_001:0446a23_9",
        "context_with_next_sentence": true
    },
    {
        "source_sentence": "點自心間即得解除。",
        "from": "T20n1099_001:0446a24_10",
        "context_with_next_sentence": true
    },
    {
        "source_sentence": "若欲於自住舍作擁護者。",
        "from": "T20n1099_001:0446a24_11",
        "context_with_next_sentence": true
    },
    {
        "source_sentence": "當用蓮華作護摩法。",
        "from": "T20n1099_001:0446a25_12",
        "context_with_next_sentence": true
    },
    {
        "source_sentence": "若欲調伏諸難調者。",
        "from": "T20n1099_001:0446a25_13",
        "context_with_next_sentence": true
    },
    {
        "source_sentence": "當用栴檀香作護摩法。",
        "from": "T20n1099_001:0446a26_14",
        "context_with_next_sentence": true
    },
    {
        "source_sentence": "復次成就法。",
        "from": "T20n1099_001:0446a27_0",
        "context_with_next_sentence": true
    },
    {
        "source_sentence": "當用勝香最勝香。",
        "from": "T20n1099_001:0446a27_1",
        "context_with_next_sentence": true
    },
    {
        "source_sentence": "無畏手香帝手香。",
        "from": "T20n1099_001:0446a27_2",
        "context_with_next_sentence": true
    },
    {
        "source_sentence": "嚩嚕尼香諾俱梨香。",
        "from": "T20n1099_001:0446a28_3",
        "context_with_next_sentence": true
    },
    {
        "source_sentence": "那俱梨香畢利煬虞香。",
        "from": "T20n1099_001:0446a28_4",
        "context_with_next_sentence": true
    },
    {
        "source_sentence": "多誐覽香等。",
        "from": "T20n1099_001:0446a29_5",
        "context_with_next_sentence": true
    },
    {
        "source_sentence": "并月王藥妙喜樂。",
        "from": "T20n1099_001:0446a29_6",
        "context_with_next_sentence": true
    },
    {
        "source_sentence": "輪藥大輪藥。",
        "from": "T20n1099_001:0446a29_7",
        "context_with_next_sentence": true
    },
    {
        "source_sentence": "尾瑟努訖蘭多藥。",
        "from": "T20n1099_001:0446b01_8",
        "context_with_next_sentence": true
    },
    {
        "source_sentence": "如上諸香藥取以和合而作一丸。",
        "from": "T20n1099_001:0446b02_0",
        "context_with_next_sentence": true
    },
    {
        "source_sentence": "以此陀羅尼加持一百八遍。",
        "from": "T20n1099_001:0446b02_1",
        "context_with_next_sentence": true
    },
    {
        "source_sentence": "若有人為諸鬼神執魅怖畏。",
        "from": "T20n1099_001:0446b03_2",
        "context_with_next_sentence": true
    },
    {
        "source_sentence": "或帶頂上或帶臂上即能衛護。",
        "from": "T20n1099_001:0446b04_3",
        "context_with_next_sentence": true
    },
    {
        "source_sentence": "若有女人將欲產生。",
        "from": "T20n1099_001:0446b04_4",
        "context_with_next_sentence": true
    },
    {
        "source_sentence": "取前香藥碎為其末。",
        "from": "T20n1099_001:0446b05_5",
        "context_with_next_sentence": true
    },
    {
        "source_sentence": "依法加持同入水中。",
        "from": "T20n1099_001:0446b05_6",
        "context_with_next_sentence": true
    },
    {
        "source_sentence": "當用澡浴即得產生。",
        "from": "T20n1099_001:0446b06_7",
        "context_with_next_sentence": true
    },
    {
        "source_sentence": "勝福德子安隱無難。",
        "from": "T20n1099_001:0446b06_8",
        "context_with_next_sentence": true
    },
    {
        "source_sentence": "諸不祥事皆得銷滅。",
        "from": "T20n1099_001:0446b07_9",
        "context_with_next_sentence": true
    },
    {
        "source_sentence": "又復生已善作擁護。",
        "from": "T20n1099_001:0446b07_10",
        "context_with_next_sentence": true
    },
    {
        "source_sentence": "離諸苦惱惡毒不生。",
        "from": "T20n1099_001:0446b08_11",
        "context_with_next_sentence": true
    },
    {
        "source_sentence": "設有所生速疾除遣。",
        "from": "T20n1099_001:0446b08_12",
        "context_with_next_sentence": true
    },
    {
        "source_sentence": "若初生童子欲作擁護者。",
        "from": "T20n1099_001:0446b09_0",
        "context_with_next_sentence": true
    },
    {
        "source_sentence": "取前香藥丸依法加持。",
        "from": "T20n1099_001:0446b09_1",
        "context_with_next_sentence": true
    },
    {
        "source_sentence": "帶其頂上即能擁護。",
        "from": "T20n1099_001:0446b10_2",
        "context_with_next_sentence": true
    },
    {
        "source_sentence": "若欲禁止風雲雷雹者。",
        "from": "T20n1099_001:0446b10_3",
        "context_with_next_sentence": true
    },
    {
        "source_sentence": "當取嚩嚕尼樹枝。",
        "from": "T20n1099_001:0446b11_4",
        "context_with_next_sentence": true
    },
    {
        "source_sentence": "入淨水中依法加持已。",
        "from": "T20n1099_001:0446b11_5",
        "context_with_next_sentence": true
    },
    {
        "source_sentence": "次執其枝而用散灑。",
        "from": "T20n1099_001:0446b12_6",
        "context_with_next_sentence": true
    },
    {
        "source_sentence": "世尊我此祕密心陀羅尼。",
        "from": "T20n1099_001:0446b13_0",
        "context_with_next_sentence": true
    },
    {
        "source_sentence": "能作最上成就。",
        "from": "T20n1099_001:0446b13_1",
        "context_with_next_sentence": true
    },
    {
        "source_sentence": "如上所說一切法用悉無不成。",
        "from": "T20n1099_001:0446b13_2",
        "context_with_next_sentence": true
    },
    {
        "source_sentence": "設使持誦未精熟者亦得成就。",
        "from": "T20n1099_001:0446b14_3",
        "context_with_next_sentence": true
    },
    {
        "source_sentence": "復次宣說本尊成就法。",
        "from": "T20n1099_001:0446b16_0",
        "context_with_next_sentence": true
    },
    {
        "source_sentence": "若人欲見我身求成就者。",
        "from": "T20n1099_001:0446b16_1",
        "context_with_next_sentence": true
    },
    {
        "source_sentence": "當於白月十五日依法作幀。",
        "from": "T20n1099_001:0446b17_2",
        "context_with_next_sentence": true
    },
    {
        "source_sentence": "以上好不雜彩色畫我形像。",
        "from": "T20n1099_001:0446b17_3",
        "context_with_next_sentence": true
    },
    {
        "source_sentence": "如大自在天相。",
        "from": "T20n1099_001:0446b18_4",
        "context_with_next_sentence": true
    },
    {
        "source_sentence": "頂戴寶冠鹿皮為絡腋。",
        "from": "T20n1099_001:0446b18_5",
        "context_with_next_sentence": true
    },
    {
        "source_sentence": "一切珍寶而為莊嚴。",
        "from": "T20n1099_001:0446b19_6",
        "context_with_next_sentence": true
    },
    {
        "source_sentence": "如是畫已依法安布。",
        "from": "T20n1099_001:0446b19_7",
        "context_with_next_sentence": true
    },
    {
        "source_sentence": "行人當於彼幀像前。",
        "from": "T20n1099_001:0446b20_8",
        "context_with_next_sentence": true
    },
    {
        "source_sentence": "以瞿摩夷作曼拏羅。",
        "from": "T20n1099_001:0446b20_9",
        "context_with_next_sentence": true
    },
    {
        "source_sentence": "散諸妙華以八種香安置供養。",
        "from": "T20n1099_001:0446b21_10",
        "context_with_next_sentence": true
    },
    {
        "source_sentence": "又復排設六十四種出生飲食。",
        "from": "T20n1099_001:0446b21_11",
        "context_with_next_sentence": true
    },
    {
        "source_sentence": "所用清淨離諸血肉腥雜穢污。",
        "from": "T20n1099_001:0446b22_12",
        "context_with_next_sentence": true
    },
    {
        "source_sentence": "燒沈水香。",
        "from": "T20n1099_001:0446b23_13",
        "context_with_next_sentence": true
    },
    {
        "source_sentence": "行人應當晝夜不食。",
        "from": "T20n1099_001:0446b23_14",
        "context_with_next_sentence": true
    },
    {
        "source_sentence": "一日三時澡沐身體著新淨衣。",
        "from": "T20n1099_001:0446b24_0",
        "context_with_next_sentence": true
    },
    {
        "source_sentence": "諦心專注獻供養已。",
        "from": "T20n1099_001:0446b24_1",
        "context_with_next_sentence": true
    },
    {
        "source_sentence": "於幀像前念此陀羅尼一千八十遍。",
        "from": "T20n1099_001:0446b25_2",
        "context_with_next_sentence": true
    },
    {
        "source_sentence": "然後諦想本尊儀相。",
        "from": "T20n1099_001:0446b26_0",
        "context_with_next_sentence": true
    },
    {
        "source_sentence": "乃見自身有大熾焰。",
        "from": "T20n1099_001:0446b26_1",
        "context_with_next_sentence": true
    },
    {
        "source_sentence": "行人見已心生歡喜。",
        "from": "T20n1099_001:0446b26_2",
        "context_with_next_sentence": true
    },
    {
        "source_sentence": "須臾即見我身來現其前。",
        "from": "T20n1099_001:0446b27_3",
        "context_with_next_sentence": true
    },
    {
        "source_sentence": "施諸所求悉令圓滿。",
        "from": "T20n1099_001:0446b28_0",
        "context_with_next_sentence": true
    },
    {
        "source_sentence": "行人爾時當用雌黃。",
        "from": "T20n1099_001:0446b28_1",
        "context_with_next_sentence": true
    },
    {
        "source_sentence": "或安膳那藥而用點眼。",
        "from": "T20n1099_001:0446b28_2",
        "context_with_next_sentence": true
    },
    {
        "source_sentence": "即能隱身亦得騰空。",
        "from": "T20n1099_001:0446b29_3",
        "context_with_next_sentence": true
    },
    {
        "source_sentence": "自在證入不空智莊嚴三摩地門。",
        "from": "T20n1099_001:0446b29_4",
        "context_with_next_sentence": true
    },
    {
        "source_sentence": "隨諸所欲一切所作皆得圓滿。",
        "from": "T20n1099_001:0446c01_5",
        "context_with_next_sentence": true
    },
    {
        "source_sentence": "佛說此經已。",
        "from": "T20n1099_001:0446c03_0",
        "context_with_next_sentence": true
    },
    {
        "source_sentence": "聖觀自在菩薩摩訶薩。",
        "from": "T20n1099_001:0446c03_1",
        "context_with_next_sentence": true
    },
    {
        "source_sentence": "及餘自在大自在等梵天眾。",
        "from": "T20n1099_001:0446c03_2",
        "context_with_next_sentence": true
    },
    {
        "source_sentence": "及淨光天子并諸菩薩聲聞一切大會。",
        "from": "T20n1099_001:0446c04_3",
        "context_with_next_sentence": true
    },
    {
        "source_sentence": "聞佛所說皆大歡喜信受奉行。",
        "from": "T20n1099_001:0446c05_4",
        "context_with_next_sentence": true
    },
    {
        "source_sentence": "佛說聖觀自在菩薩不空王祕密心陀羅尼經",
        "from": "T20n1099_001:0446c07_0",
        "context_with_next_sentence": false
    }
]