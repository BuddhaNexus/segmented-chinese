[
    {
        "source_sentence": "雜阿含經卷第二十",
        "from": "T02n0099_020:0139c13_0",
        "context_with_next_sentence": true
    },
    {
        "source_sentence": "宋天竺三藏求那跋陀羅譯",
        "from": "T02n0099_020:0139c15_0",
        "context_with_next_sentence": true
    },
    {
        "source_sentence": "（五三七）如是我聞：一時，佛住舍衛國祇樹給孤獨園。",
        "from": "T02n0099_020:0139c16_0",
        "context_with_next_sentence": true
    },
    {
        "source_sentence": "爾時，尊者大目犍連、尊者阿那律住舍衛國手成浴池側。",
        "from": "T02n0099_020:0139c17_1",
        "context_with_next_sentence": true
    },
    {
        "source_sentence": "尊者舍利弗詣尊者阿那律所，共相問訊慰勞已，於一面坐。",
        "from": "T02n0099_020:0139c18_2",
        "context_with_next_sentence": true
    },
    {
        "source_sentence": "尊者舍利弗語尊者阿那律言：「奇哉！",
        "from": "T02n0099_020:0139c19_3",
        "context_with_next_sentence": true
    },
    {
        "source_sentence": "阿那律！",
        "from": "T02n0099_020:0139c20_4",
        "context_with_next_sentence": true
    },
    {
        "source_sentence": "有大德神力，於何功德修習多修習而能至此？」",
        "from": "T02n0099_020:0139c21_0",
        "context_with_next_sentence": true
    },
    {
        "source_sentence": "尊者阿那律語尊者舍利弗言：「於四念處修習多修習，成此大德神力。",
        "from": "T02n0099_020:0139c22_1",
        "context_with_next_sentence": true
    },
    {
        "source_sentence": "何等為四念處？",
        "from": "T02n0099_020:0139c23_2",
        "context_with_next_sentence": true
    },
    {
        "source_sentence": "內身身觀念處，精勤方便，正念正知，調伏世間貪憂。",
        "from": "T02n0099_020:0139c24_3",
        "context_with_next_sentence": true
    },
    {
        "source_sentence": "如是外身、內外身，內受、外受、內外受，內心、外心、內外心，內法、外法、內外法觀念處，精勤方便，正念正知，如是調伏世間貪憂。",
        "from": "T02n0099_020:0139c25_4",
        "context_with_next_sentence": true
    },
    {
        "source_sentence": "尊者舍利弗！",
        "from": "T02n0099_020:0139c28_5",
        "context_with_next_sentence": true
    },
    {
        "source_sentence": "是名四念處修習多修習，成此大德神力。",
        "from": "T02n0099_020:0139c28_6",
        "context_with_next_sentence": true
    },
    {
        "source_sentence": "「尊者舍利弗！",
        "from": "T02n0099_020:0139c29_7",
        "context_with_next_sentence": true
    },
    {
        "source_sentence": "我於四念處善修習故，於小千世界少作方便，能遍觀察，如明目士夫於樓觀上，觀下平地種種之物，我少作方便，觀察小千世界亦復如是。",
        "from": "T02n0099_020:0139c29_8",
        "context_with_next_sentence": true
    },
    {
        "source_sentence": "如是我於四念處修習多修習，成此大德神力。」",
        "from": "T02n0099_020:0140a04_9",
        "context_with_next_sentence": true
    },
    {
        "source_sentence": "時，二正士共論議已，各從座起而去。",
        "from": "T02n0099_020:0140a05_10",
        "context_with_next_sentence": true
    },
    {
        "source_sentence": "（五三八）如是我聞：一時，佛住舍衛國祇樹給孤獨園。",
        "from": "T02n0099_020:0140a07_0",
        "context_with_next_sentence": true
    },
    {
        "source_sentence": "尊者舍利弗、尊者大目犍連、尊者阿難、尊者阿那律住舍衛國。",
        "from": "T02n0099_020:0140a08_1",
        "context_with_next_sentence": true
    },
    {
        "source_sentence": "爾時，尊者大目犍連詣尊者阿那律所，共相問訊慰勞已，於一面坐。",
        "from": "T02n0099_020:0140a09_2",
        "context_with_next_sentence": true
    },
    {
        "source_sentence": "時，尊者大目犍連問尊者阿那律：「於何功德修習多修習，成此大德神力？」",
        "from": "T02n0099_020:0140a11_3",
        "context_with_next_sentence": true
    },
    {
        "source_sentence": "尊者阿那律語尊者大目犍連：「我於四念處修習多修習，成此大德神力。",
        "from": "T02n0099_020:0140a12_4",
        "context_with_next_sentence": true
    },
    {
        "source_sentence": "何等為四？",
        "from": "T02n0099_020:0140a14_5",
        "context_with_next_sentence": true
    },
    {
        "source_sentence": "內身身觀繫心住，精勤方便，正念正知，除世間貪憂，外身、內外身，內受、外受、內外受，內心、外心、內外心，內法、外法、內外法，觀繫心住，精進方便，除世間貪憂，是名四念處修習多修習。",
        "from": "T02n0099_020:0140a14_6",
        "context_with_next_sentence": true
    },
    {
        "source_sentence": "成此大德神力，於千須彌山以少方便悉能觀察，如明目士夫登高山頂，觀下千多羅樹林。",
        "from": "T02n0099_020:0140a19_7",
        "context_with_next_sentence": true
    },
    {
        "source_sentence": "如是我於四念處修習多修習，成此大德神力，以少方便見千須彌山。",
        "from": "T02n0099_020:0140a21_8",
        "context_with_next_sentence": true
    },
    {
        "source_sentence": "如是，尊者大目犍連！",
        "from": "T02n0099_020:0140a23_9",
        "context_with_next_sentence": true
    },
    {
        "source_sentence": "我於四念處修習多修習，成此大德神力。」",
        "from": "T02n0099_020:0140a23_10",
        "context_with_next_sentence": true
    },
    {
        "source_sentence": "時二正士共論議已，各從座起而去。",
        "from": "T02n0099_020:0140a24_11",
        "context_with_next_sentence": true
    },
    {
        "source_sentence": "（五三九）如是我聞：一時，佛住舍衛國祇樹給孤獨園。",
        "from": "T02n0099_020:0140a26_0",
        "context_with_next_sentence": true
    },
    {
        "source_sentence": "尊者舍利弗、尊者大目犍連、尊者阿難、尊者阿那律住舍衛國手成浴池側。",
        "from": "T02n0099_020:0140a27_1",
        "context_with_next_sentence": true
    },
    {
        "source_sentence": "爾時，尊者阿難往尊者阿那律所，共相問訊慰勞已，於一面坐。",
        "from": "T02n0099_020:0140a29_0",
        "context_with_next_sentence": true
    },
    {
        "source_sentence": "尊者阿難問尊者阿那律：「於何功德修習多修習，成就如是大德大力大神通？」",
        "from": "T02n0099_020:0140b01_1",
        "context_with_next_sentence": true
    },
    {
        "source_sentence": "尊者阿那律語尊者阿難：「我於四念處修習多修習，成此大德大力。",
        "from": "T02n0099_020:0140b03_2",
        "context_with_next_sentence": true
    },
    {
        "source_sentence": "何等為四？",
        "from": "T02n0099_020:0140b04_3",
        "context_with_next_sentence": true
    },
    {
        "source_sentence": "內身身觀念處繫心住，精勤方便，正念正知，除世間貪憂。",
        "from": "T02n0099_020:0140b05_4",
        "context_with_next_sentence": true
    },
    {
        "source_sentence": "如是外身、內外身，內受、外受、內外受，內心、外心、內外心，內法、外法、內外法觀念處繫心住，精勤方便，除世間貪憂。",
        "from": "T02n0099_020:0140b06_5",
        "context_with_next_sentence": true
    },
    {
        "source_sentence": "如是，尊者阿難！",
        "from": "T02n0099_020:0140b09_6",
        "context_with_next_sentence": true
    },
    {
        "source_sentence": "我於此四念處修習多修習，少方便，以淨天眼過天、人眼，見諸眾生，死時、生時，好色、惡色，上色、下色，善趣、惡趣，隨業受生，皆如實見。",
        "from": "T02n0099_020:0140b09_7",
        "context_with_next_sentence": true
    },
    {
        "source_sentence": "此諸眾生身惡行，口、意惡行，誹謗賢聖，邪見因緣，身壞命終，生地獄中。",
        "from": "T02n0099_020:0140b12_8",
        "context_with_next_sentence": true
    },
    {
        "source_sentence": "如是眾生，身善行，口，意善行，不謗賢聖，正見成就，以是因緣，身壞命終，得生天上。",
        "from": "T02n0099_020:0140b14_9",
        "context_with_next_sentence": true
    },
    {
        "source_sentence": "「譬如明目士夫住四衢道，見諸人民若來、若去、若坐、若臥，我亦如是，於四念處修習多修習，成此大德大力神通，見諸眾生，死時、生時，善趣、惡趣。",
        "from": "T02n0099_020:0140b16_10",
        "context_with_next_sentence": true
    },
    {
        "source_sentence": "如是眾生身惡行，口、意惡行，誹謗賢聖，邪見因緣，生地獄中。",
        "from": "T02n0099_020:0140b19_11",
        "context_with_next_sentence": true
    },
    {
        "source_sentence": "如是眾生身善行，口、意善行，不謗賢聖，正見因緣，身壞命終，得生天上。",
        "from": "T02n0099_020:0140b21_12",
        "context_with_next_sentence": true
    },
    {
        "source_sentence": "如是，尊者阿難！",
        "from": "T02n0099_020:0140b22_13",
        "context_with_next_sentence": true
    },
    {
        "source_sentence": "我於四念處修習多修習，成此大德大力神通。」",
        "from": "T02n0099_020:0140b23_14",
        "context_with_next_sentence": true
    },
    {
        "source_sentence": "時，二正士共論議已，各從座起而去。",
        "from": "T02n0099_020:0140b24_15",
        "context_with_next_sentence": true
    },
    {
        "source_sentence": "（五四〇）如是我聞：一時，佛住舍衛國祇樹給孤獨園。",
        "from": "T02n0099_020:0140b26_0",
        "context_with_next_sentence": true
    },
    {
        "source_sentence": "爾時，尊者阿那律在舍衛國松林精舍，身遭病苦。",
        "from": "T02n0099_020:0140b27_1",
        "context_with_next_sentence": true
    },
    {
        "source_sentence": "時，有眾多比丘詣尊者阿那律所，問訊慰勞已，於一面住，語尊者阿那律言：「尊者阿那律！",
        "from": "T02n0099_020:0140b28_2",
        "context_with_next_sentence": true
    },
    {
        "source_sentence": "所患增損可安忍不？",
        "from": "T02n0099_020:0140c01_3",
        "context_with_next_sentence": true
    },
    {
        "source_sentence": "病勢漸損不轉增耶？」",
        "from": "T02n0099_020:0140c01_4",
        "context_with_next_sentence": true
    },
    {
        "source_sentence": "尊者阿那律言：「我病不安，難可安忍，身諸苦痛，轉增無損。」",
        "from": "T02n0099_020:0140c02_5",
        "context_with_next_sentence": true
    },
    {
        "source_sentence": "即說三種譬，如上叉摩經說。",
        "from": "T02n0099_020:0140c03_6",
        "context_with_next_sentence": true
    },
    {
        "source_sentence": "「然我身已遭此苦痛，且當安忍，正念正知。」",
        "from": "T02n0099_020:0140c04_7",
        "context_with_next_sentence": true
    },
    {
        "source_sentence": "諸比丘問尊者阿那律：「心住何所，而能安忍如是大苦，正念正知？」",
        "from": "T02n0099_020:0140c05_8",
        "context_with_next_sentence": true
    },
    {
        "source_sentence": "尊者阿那律語諸比丘言：「住四念處，我於所起身諸苦痛能自安忍，正念正知。",
        "from": "T02n0099_020:0140c07_9",
        "context_with_next_sentence": true
    },
    {
        "source_sentence": "何等為四念處？",
        "from": "T02n0099_020:0140c08_10",
        "context_with_next_sentence": true
    },
    {
        "source_sentence": "謂內身身觀念處，乃至受、心、法觀念處，是名住於四念處，身諸苦痛能自安忍，正念正知。」",
        "from": "T02n0099_020:0140c09_11",
        "context_with_next_sentence": true
    },
    {
        "source_sentence": "時，諸正士共論議已，歡喜隨喜，各從座起而去。",
        "from": "T02n0099_020:0140c11_12",
        "context_with_next_sentence": true
    },
    {
        "source_sentence": "（五四一）如是我聞：一時，佛住舍衛國祇樹給孤獨園。",
        "from": "T02n0099_020:0140c13_0",
        "context_with_next_sentence": true
    },
    {
        "source_sentence": "時，尊者阿那律在舍衛國松林精舍，病差未久。",
        "from": "T02n0099_020:0140c14_1",
        "context_with_next_sentence": true
    },
    {
        "source_sentence": "時，有眾多比丘往詣阿那律所，問訊慰勞已，於一面坐，問尊者阿那律：「安隱樂住不？」",
        "from": "T02n0099_020:0140c15_2",
        "context_with_next_sentence": true
    },
    {
        "source_sentence": "阿那律言：「安隱樂住，身諸苦痛漸已休息。」",
        "from": "T02n0099_020:0140c17_3",
        "context_with_next_sentence": true
    },
    {
        "source_sentence": "諸比丘問尊者阿那律：「住何所住，身諸苦痛得安隱？」",
        "from": "T02n0099_020:0140c18_4",
        "context_with_next_sentence": true
    },
    {
        "source_sentence": "尊者阿那律言：「住四念處，身諸苦痛漸得安隱。",
        "from": "T02n0099_020:0140c19_5",
        "context_with_next_sentence": true
    },
    {
        "source_sentence": "何等為四？",
        "from": "T02n0099_020:0140c20_6",
        "context_with_next_sentence": true
    },
    {
        "source_sentence": "謂內身身觀念處，乃至法法觀念處，是名四念處。",
        "from": "T02n0099_020:0140c20_7",
        "context_with_next_sentence": true
    },
    {
        "source_sentence": "住此四念處故，身諸苦痛漸得休息。」",
        "from": "T02n0099_020:0140c22_0",
        "context_with_next_sentence": true
    },
    {
        "source_sentence": "時，諸正士共論議已，歡喜隨喜，各從座起而去。",
        "from": "T02n0099_020:0140c22_1",
        "context_with_next_sentence": true
    },
    {
        "source_sentence": "（五四二）如是我聞：一時，佛住舍衛國祇樹給孤獨園。",
        "from": "T02n0099_020:0140c25_0",
        "context_with_next_sentence": true
    },
    {
        "source_sentence": "時，尊者阿那律在舍衛國松林精舍。",
        "from": "T02n0099_020:0140c26_1",
        "context_with_next_sentence": true
    },
    {
        "source_sentence": "時，有眾多比丘詣尊者阿那律所，共相問訊慰勞已，於一面坐，問尊者阿那律：「若比丘在於學地，上求安隱涅槃住，聖弟子云何修習多修習，於此法、律得盡諸漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』",
        "from": "T02n0099_020:0140c27_0",
        "context_with_next_sentence": true
    },
    {
        "source_sentence": "？」",
        "from": "T02n0099_020:0141a03_1",
        "context_with_next_sentence": true
    },
    {
        "source_sentence": "尊者阿那律語諸比丘言：「若比丘在於學地，上求安隱涅槃心住，聖弟子云何修習多修習？",
        "from": "T02n0099_020:0141a03_2",
        "context_with_next_sentence": true
    },
    {
        "source_sentence": "於此法、律得盡諸漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』",
        "from": "T02n0099_020:0141a05_3",
        "context_with_next_sentence": true
    },
    {
        "source_sentence": "者？",
        "from": "T02n0099_020:0141a08_4",
        "context_with_next_sentence": true
    },
    {
        "source_sentence": "當住四念處。",
        "from": "T02n0099_020:0141a08_5",
        "context_with_next_sentence": true
    },
    {
        "source_sentence": "何等為四？",
        "from": "T02n0099_020:0141a08_6",
        "context_with_next_sentence": true
    },
    {
        "source_sentence": "謂內身身觀念處，乃至法法觀念處。",
        "from": "T02n0099_020:0141a09_7",
        "context_with_next_sentence": true
    },
    {
        "source_sentence": "如是四念處修習多修習，於此法、律得盡諸漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』」",
        "from": "T02n0099_020:0141a09_8",
        "context_with_next_sentence": true
    },
    {
        "source_sentence": "時，諸比丘共聞尊者阿那律所說，歡喜隨喜，各從座起而去。",
        "from": "T02n0099_020:0141a13_9",
        "context_with_next_sentence": true
    },
    {
        "source_sentence": "（五四三）如是我聞：一時，佛住舍衛國祇樹給孤獨園。",
        "from": "T02n0099_020:0141a15_0",
        "context_with_next_sentence": true
    },
    {
        "source_sentence": "時，尊者阿那律在舍衛國松林精舍住。",
        "from": "T02n0099_020:0141a16_1",
        "context_with_next_sentence": true
    },
    {
        "source_sentence": "時，有眾多比丘詣尊者阿那律所，與尊者阿那律共相問訊慰勞已，於一面坐。",
        "from": "T02n0099_020:0141a17_2",
        "context_with_next_sentence": true
    },
    {
        "source_sentence": "語尊者阿那律言：「若阿羅漢比丘諸漏已盡，所作已作，捨離重擔，離諸有結，正智心善解脫，亦修四念處耶？」",
        "from": "T02n0099_020:0141a18_3",
        "context_with_next_sentence": true
    },
    {
        "source_sentence": "尊者阿那律語比丘言：「若比丘諸漏已盡，所作已作，捨離重擔，離諸有結，正智心善解脫，彼亦修四念處也。",
        "from": "T02n0099_020:0141a21_4",
        "context_with_next_sentence": true
    },
    {
        "source_sentence": "所以者何？",
        "from": "T02n0099_020:0141a24_5",
        "context_with_next_sentence": true
    },
    {
        "source_sentence": "不得者得，不證者證，為現法樂住故。",
        "from": "T02n0099_020:0141a24_6",
        "context_with_next_sentence": true
    },
    {
        "source_sentence": "所以者何？",
        "from": "T02n0099_020:0141a25_7",
        "context_with_next_sentence": true
    },
    {
        "source_sentence": "我亦離諸有漏，得阿羅漢，所作已作，心善解脫，亦修四念處故。",
        "from": "T02n0099_020:0141a25_8",
        "context_with_next_sentence": true
    },
    {
        "source_sentence": "不得者得，不到者到，不證者證，乃至現法安樂住。」",
        "from": "T02n0099_020:0141a27_9",
        "context_with_next_sentence": true
    },
    {
        "source_sentence": "時，諸正士共論議已，歡喜隨喜，各從座起而去。",
        "from": "T02n0099_020:0141a28_10",
        "context_with_next_sentence": true
    },
    {
        "source_sentence": "（五四四）如是我聞：一時，佛住舍衛國祇樹給孤獨園。",
        "from": "T02n0099_020:0141b01_0",
        "context_with_next_sentence": true
    },
    {
        "source_sentence": "時，尊者阿那律在舍衛國松林精舍。",
        "from": "T02n0099_020:0141b02_1",
        "context_with_next_sentence": true
    },
    {
        "source_sentence": "時，有眾多外道出家詣尊者阿那律所，共相問訊慰勞已，於一面坐。",
        "from": "T02n0099_020:0141b03_0",
        "context_with_next_sentence": true
    },
    {
        "source_sentence": "語尊者阿那律：「尊者何故於沙門瞿曇法中出家？」",
        "from": "T02n0099_020:0141b04_1",
        "context_with_next_sentence": true
    },
    {
        "source_sentence": "尊者阿那律言：「為修習故。」",
        "from": "T02n0099_020:0141b05_2",
        "context_with_next_sentence": true
    },
    {
        "source_sentence": "復問：「何所修習？」",
        "from": "T02n0099_020:0141b06_3",
        "context_with_next_sentence": true
    },
    {
        "source_sentence": "答言：「謂修諸根、修諸力、修諸覺分、修諸念處，汝欲聞何等修？」",
        "from": "T02n0099_020:0141b06_4",
        "context_with_next_sentence": true
    },
    {
        "source_sentence": "復問：「根、力、覺分，我不知其名字，況復問義，然我欲聞念處。」",
        "from": "T02n0099_020:0141b08_5",
        "context_with_next_sentence": true
    },
    {
        "source_sentence": "尊者阿那律言：「諦聽，善思，當為汝說。",
        "from": "T02n0099_020:0141b09_6",
        "context_with_next_sentence": true
    },
    {
        "source_sentence": "若比丘內身身觀念處，乃至法法觀念處。」",
        "from": "T02n0099_020:0141b10_7",
        "context_with_next_sentence": true
    },
    {
        "source_sentence": "時，眾多外道出家聞尊者阿那律所說，歡喜隨喜，各從座起而去。",
        "from": "T02n0099_020:0141b11_8",
        "context_with_next_sentence": true
    },
    {
        "source_sentence": "（五四五）如是我聞：一時，佛住舍衛國祇樹給孤獨園。",
        "from": "T02n0099_020:0141b14_0",
        "context_with_next_sentence": true
    },
    {
        "source_sentence": "爾時，尊者阿那律在舍衛國住松林精舍。",
        "from": "T02n0099_020:0141b15_1",
        "context_with_next_sentence": true
    },
    {
        "source_sentence": "時，尊者阿那律語諸比丘：「譬如大樹，生而順下，隨浚隨輸，若伐其根，樹必當倒，隨所而順下。",
        "from": "T02n0099_020:0141b16_2",
        "context_with_next_sentence": true
    },
    {
        "source_sentence": "如是比丘修四念處，長夜順趣浚輸，向於遠離；順趣浚輸，向於出要，順趣浚輸，向於涅槃。」",
        "from": "T02n0099_020:0141b18_3",
        "context_with_next_sentence": true
    },
    {
        "source_sentence": "尊者阿那律說此經已，諸比丘聞其所說，歡喜奉行。",
        "from": "T02n0099_020:0141b20_4",
        "context_with_next_sentence": true
    },
    {
        "source_sentence": "（五四六）如是我聞：一時，佛住舍衛國祇樹給孤獨園。",
        "from": "T02n0099_020:0141b22_0",
        "context_with_next_sentence": true
    },
    {
        "source_sentence": "爾時，尊者摩訶迦旃延在跋蘭那聚落烏泥池側。",
        "from": "T02n0099_020:0141b23_1",
        "context_with_next_sentence": true
    },
    {
        "source_sentence": "時，有執澡灌杖梵志詣摩訶迦旃延所，共相問訊慰勞已，於一面坐，問摩訶迦旃延言：「何因何緣王、王共諍，婆羅門居士、婆羅門居士共諍？」",
        "from": "T02n0099_020:0141b24_2",
        "context_with_next_sentence": true
    },
    {
        "source_sentence": "摩訶迦旃延答梵志言：「貪欲繫著因緣故，王、王共諍，婆羅門居士、婆羅門居士共諍。」",
        "from": "T02n0099_020:0141b27_3",
        "context_with_next_sentence": true
    },
    {
        "source_sentence": "梵志復問：「何因何緣出家、出家而復共諍？」",
        "from": "T02n0099_020:0141b29_4",
        "context_with_next_sentence": true
    },
    {
        "source_sentence": "摩訶迦旃延答言：「以見欲繫著故，出家、出家而復共諍。」",
        "from": "T02n0099_020:0141c01_5",
        "context_with_next_sentence": true
    },
    {
        "source_sentence": "梵志復問：「摩訶迦旃延！",
        "from": "T02n0099_020:0141c02_6",
        "context_with_next_sentence": true
    },
    {
        "source_sentence": "頗有能離貪欲繫著及離此見欲繫著不？」",
        "from": "T02n0099_020:0141c03_7",
        "context_with_next_sentence": true
    },
    {
        "source_sentence": "尊者摩訶迦旃延答言：「梵志！",
        "from": "T02n0099_020:0141c04_8",
        "context_with_next_sentence": true
    },
    {
        "source_sentence": "有，我大師如來、應、等正覺、明行足、善逝、世間解、無上士、調御丈夫、天人師、佛世尊能離此貪欲繫著及見欲繫著。」",
        "from": "T02n0099_020:0141c05_9",
        "context_with_next_sentence": true
    },
    {
        "source_sentence": "梵志復問：「佛世尊今在何所？」",
        "from": "T02n0099_020:0141c07_10",
        "context_with_next_sentence": true
    },
    {
        "source_sentence": "答言：「佛世尊今在婆羅耆人中，拘薩羅國舍衛城祇樹給孤獨園。」",
        "from": "T02n0099_020:0141c08_11",
        "context_with_next_sentence": true
    },
    {
        "source_sentence": "爾時，梵志從座起，整衣服，偏袒右肩，右膝著地，向佛所住處合掌讚歎。",
        "from": "T02n0099_020:0141c09_12",
        "context_with_next_sentence": true
    },
    {
        "source_sentence": "「南無南無佛世尊、如來、應供、等正覺，能離欲貪諸繫著，悉能遠離貪欲縛及諸見欲，淨根本。」",
        "from": "T02n0099_020:0141c12_0",
        "context_with_next_sentence": true
    },
    {
        "source_sentence": "時，持澡灌杖梵志聞尊者摩訶迦旃延所說，歡喜隨喜，從座起去。",
        "from": "T02n0099_020:0141c14_1",
        "context_with_next_sentence": true
    },
    {
        "source_sentence": "（五四七）如是我聞：一時，佛住舍衛國祇樹給孤獨園。",
        "from": "T02n0099_020:0141c16_0",
        "context_with_next_sentence": true
    },
    {
        "source_sentence": "尊者摩訶迦旃延在婆羅那烏泥池側，與眾多比丘集於食堂，為持衣事。",
        "from": "T02n0099_020:0141c17_1",
        "context_with_next_sentence": true
    },
    {
        "source_sentence": "時，有執杖梵志年耆根熟，詣食堂所，於一面柱杖而住。",
        "from": "T02n0099_020:0141c18_2",
        "context_with_next_sentence": true
    },
    {
        "source_sentence": "須臾默然已，語諸比丘：「諸長老！",
        "from": "T02n0099_020:0141c20_3",
        "context_with_next_sentence": true
    },
    {
        "source_sentence": "汝等何故見老宿士不共語問訊，恭敬命坐？」",
        "from": "T02n0099_020:0141c20_4",
        "context_with_next_sentence": true
    },
    {
        "source_sentence": "時，尊者摩訶迦旃延亦在眾中坐。",
        "from": "T02n0099_020:0141c21_5",
        "context_with_next_sentence": true
    },
    {
        "source_sentence": "時，尊者摩訶迦旃延語梵志言：「我法有宿老來，皆共語問訊，恭敬禮拜，命之令坐。」",
        "from": "T02n0099_020:0141c22_6",
        "context_with_next_sentence": true
    },
    {
        "source_sentence": "梵志言：「我見此眾中無有老於我者，不恭敬禮拜、命坐，汝云何言：『我法見有宿老，恭敬禮拜，命其令坐。』",
        "from": "T02n0099_020:0141c24_7",
        "context_with_next_sentence": true
    },
    {
        "source_sentence": "？」",
        "from": "T02n0099_020:0141c27_8",
        "context_with_next_sentence": true
    },
    {
        "source_sentence": "摩訶迦旃延言：「梵志！",
        "from": "T02n0099_020:0141c27_9",
        "context_with_next_sentence": true
    },
    {
        "source_sentence": "若有耆年八十、九十，髮白齒落，成就年少法者，此非宿士；雖復年少年二十五，色白髮黑，盛壯美滿，而彼成就耆年法者，為宿士數。」",
        "from": "T02n0099_020:0141c27_10",
        "context_with_next_sentence": true
    },
    {
        "source_sentence": "梵志問言：「云何名為八十、九十，髮白齒落，而復成就年少之法，年二十五，膚白髮黑，盛壯美色，為宿士數？」",
        "from": "T02n0099_020:0142a02_0",
        "context_with_next_sentence": true
    },
    {
        "source_sentence": "尊者摩訶迦旃延語梵志言：「有五欲功德。",
        "from": "T02n0099_020:0142a04_1",
        "context_with_next_sentence": true
    },
    {
        "source_sentence": "謂眼識色愛、樂、念，耳識聲、鼻識香、舌識味、身識觸愛、樂、念。",
        "from": "T02n0099_020:0142a05_2",
        "context_with_next_sentence": true
    },
    {
        "source_sentence": "於此五欲功德不離貪、不離欲、不離愛、不離念、不離濁。",
        "from": "T02n0099_020:0142a06_3",
        "context_with_next_sentence": true
    },
    {
        "source_sentence": "梵志！",
        "from": "T02n0099_020:0142a08_4",
        "context_with_next_sentence": true
    },
    {
        "source_sentence": "若如是者，雖復八十、九十，髮白齒落，是名成就年少之法。",
        "from": "T02n0099_020:0142a08_5",
        "context_with_next_sentence": true
    },
    {
        "source_sentence": "雖年二十五，膚白髮黑，盛壯美色，於五欲功德離貪、離欲、離愛、離念、離濁，若如是者，雖復年少年二十五，膚白髮黑，盛壯美色，成就老人法，為宿士數。」",
        "from": "T02n0099_020:0142a09_6",
        "context_with_next_sentence": true
    },
    {
        "source_sentence": "爾時，梵志語尊者摩訶迦旃延：「如尊者所說義，我自省察，雖老則少，汝等雖少，成耆年法，世間多事，令便請還。」",
        "from": "T02n0099_020:0142a13_7",
        "context_with_next_sentence": true
    },
    {
        "source_sentence": "尊者摩訶迦旃延言：「梵志！",
        "from": "T02n0099_020:0142a15_8",
        "context_with_next_sentence": true
    },
    {
        "source_sentence": "汝自知時。」",
        "from": "T02n0099_020:0142a16_9",
        "context_with_next_sentence": true
    },
    {
        "source_sentence": "爾時，梵志聞尊者摩訶迦旃延所說，歡喜隨喜，還其本處。",
        "from": "T02n0099_020:0142a16_10",
        "context_with_next_sentence": true
    },
    {
        "source_sentence": "（五四八）如是我聞：一時，佛住舍衛國祇樹給孤獨園。",
        "from": "T02n0099_020:0142a18_0",
        "context_with_next_sentence": true
    },
    {
        "source_sentence": "尊者摩訶迦旃延在稠林中住。",
        "from": "T02n0099_020:0142a19_1",
        "context_with_next_sentence": true
    },
    {
        "source_sentence": "時，摩偷羅國王是西方王子，詣尊者摩訶迦旃延所，禮摩訶迦旃延足，退坐一面，問尊者摩訶迦旃延：「婆羅門自言：『我第一，他人卑劣，我白，餘人黑，婆羅門清淨，非非婆羅門；是婆羅門子從口生，婆羅門所化，是婆羅門所有。』",
        "from": "T02n0099_020:0142a19_2",
        "context_with_next_sentence": true
    },
    {
        "source_sentence": "尊者摩訶迦旃延！",
        "from": "T02n0099_020:0142a25_3",
        "context_with_next_sentence": true
    },
    {
        "source_sentence": "此義云何？」",
        "from": "T02n0099_020:0142a25_4",
        "context_with_next_sentence": true
    },
    {
        "source_sentence": "尊者摩訶迦旃延語摩偷羅王言：「大王！",
        "from": "T02n0099_020:0142a25_5",
        "context_with_next_sentence": true
    },
    {
        "source_sentence": "此是世間言說耳。",
        "from": "T02n0099_020:0142a26_6",
        "context_with_next_sentence": true
    },
    {
        "source_sentence": "世間言說言：『婆羅門第一，餘人卑劣，婆羅門白，餘人黑，婆羅門清淨，非非婆羅門。",
        "from": "T02n0099_020:0142a27_7",
        "context_with_next_sentence": true
    },
    {
        "source_sentence": "婆羅門從婆羅門生，生從口生，婆羅門所化，是婆羅門所有。』",
        "from": "T02n0099_020:0142a28_8",
        "context_with_next_sentence": true
    },
    {
        "source_sentence": "大王當知，業真實者，是依業者。」",
        "from": "T02n0099_020:0142b02_9",
        "context_with_next_sentence": true
    },
    {
        "source_sentence": "王語尊者摩訶迦旃延：「此則略說，我所不解，願重分別。」",
        "from": "T02n0099_020:0142b03_10",
        "context_with_next_sentence": true
    },
    {
        "source_sentence": "尊者摩訶迦旃延言：「今當問汝，隨問答我。」",
        "from": "T02n0099_020:0142b04_11",
        "context_with_next_sentence": true
    },
    {
        "source_sentence": "即問言：「大王！",
        "from": "T02n0099_020:0142b05_12",
        "context_with_next_sentence": true
    },
    {
        "source_sentence": "汝為婆羅門王，於自國土，諸婆羅門、剎利、居士、長者，此四種人悉皆召來，以財以力使其侍衛，先起後臥，及諸使令，悉如意不？」",
        "from": "T02n0099_020:0142b05_13",
        "context_with_next_sentence": true
    },
    {
        "source_sentence": "答言：「如意。」",
        "from": "T02n0099_020:0142b08_14",
        "context_with_next_sentence": true
    },
    {
        "source_sentence": "復問：「大王！",
        "from": "T02n0099_020:0142b09_15",
        "context_with_next_sentence": true
    },
    {
        "source_sentence": "剎利為王、居士為王、長者為王，於自國土所有四姓悉皆召來，以財以力令其侍衛，先起後臥，及諸使令，皆如意不？」",
        "from": "T02n0099_020:0142b09_16",
        "context_with_next_sentence": true
    },
    {
        "source_sentence": "答言：「如意。」",
        "from": "T02n0099_020:0142b12_17",
        "context_with_next_sentence": true
    },
    {
        "source_sentence": "復問：「大王！",
        "from": "T02n0099_020:0142b12_18",
        "context_with_next_sentence": true
    },
    {
        "source_sentence": "如是四姓悉皆平等，有何差別？",
        "from": "T02n0099_020:0142b12_19",
        "context_with_next_sentence": true
    },
    {
        "source_sentence": "當知，大王！",
        "from": "T02n0099_020:0142b13_20",
        "context_with_next_sentence": true
    },
    {
        "source_sentence": "四種姓者，皆悉平等，無有勝如差別之異。」",
        "from": "T02n0099_020:0142b13_21",
        "context_with_next_sentence": true
    },
    {
        "source_sentence": "摩偷羅王白尊者摩訶迦旃延：「實爾，尊者！",
        "from": "T02n0099_020:0142b14_22",
        "context_with_next_sentence": true
    },
    {
        "source_sentence": "四姓皆等，無有種種勝如差別。」",
        "from": "T02n0099_020:0142b15_23",
        "context_with_next_sentence": true
    },
    {
        "source_sentence": "「是故，大王！",
        "from": "T02n0099_020:0142b16_24",
        "context_with_next_sentence": true
    },
    {
        "source_sentence": "當知四姓，世間言說為差別耳，乃至依業，真實無差別也。",
        "from": "T02n0099_020:0142b16_25",
        "context_with_next_sentence": true
    },
    {
        "source_sentence": "復次，大王！",
        "from": "T02n0099_020:0142b18_26",
        "context_with_next_sentence": true
    },
    {
        "source_sentence": "此國土中有婆羅門，有偷盜者，當如之何？」",
        "from": "T02n0099_020:0142b18_27",
        "context_with_next_sentence": true
    },
    {
        "source_sentence": "王白尊者摩訶迦旃延：「婆羅門中有偷盜者，或鞭、或縛，或驅出國，或罰其金，或截手足耳鼻，罪重則殺，及其盜者。",
        "from": "T02n0099_020:0142b19_28",
        "context_with_next_sentence": true
    },
    {
        "source_sentence": "然婆羅門，則名為賊。」",
        "from": "T02n0099_020:0142b22_29",
        "context_with_next_sentence": true
    },
    {
        "source_sentence": "復問：「大王！",
        "from": "T02n0099_020:0142b22_30",
        "context_with_next_sentence": true
    },
    {
        "source_sentence": "若剎利、居士、長者中有偷盜者，當復如何？」",
        "from": "T02n0099_020:0142b22_31",
        "context_with_next_sentence": true
    },
    {
        "source_sentence": "王白尊者摩訶迦旃延：「亦鞭、亦縛，亦驅出國，亦罰其金，亦復斷截手足耳鼻，罪重則殺。」",
        "from": "T02n0099_020:0142b23_32",
        "context_with_next_sentence": true
    },
    {
        "source_sentence": "「如是，大王！",
        "from": "T02n0099_020:0142b26_0",
        "context_with_next_sentence": true
    },
    {
        "source_sentence": "豈非四姓悉平等耶？",
        "from": "T02n0099_020:0142b26_1",
        "context_with_next_sentence": true
    },
    {
        "source_sentence": "為有種種差別異不？」",
        "from": "T02n0099_020:0142b26_2",
        "context_with_next_sentence": true
    },
    {
        "source_sentence": "王白尊者摩訶迦旃延：「如是義者，實無種種勝如差別。」",
        "from": "T02n0099_020:0142b27_3",
        "context_with_next_sentence": true
    },
    {
        "source_sentence": "尊者摩訶迦旃延復語王言：「當知，大王！",
        "from": "T02n0099_020:0142b28_4",
        "context_with_next_sentence": true
    },
    {
        "source_sentence": "四種姓者，世間言說言：『婆羅門第一，餘悉卑劣，婆羅門白，餘人悉黑，婆羅門清淨，非非婆羅門。』",
        "from": "T02n0099_020:0142c01_5",
        "context_with_next_sentence": true
    },
    {
        "source_sentence": "當依業真實、業依耶？」",
        "from": "T02n0099_020:0142c03_6",
        "context_with_next_sentence": true
    },
    {
        "source_sentence": "復問：「大王！",
        "from": "T02n0099_020:0142c04_7",
        "context_with_next_sentence": true
    },
    {
        "source_sentence": "婆羅門殺生、偷盜、邪婬、妄言、惡口、兩舌、綺語、貪、恚、邪見，作十不善業跡已，為生惡趣耶？",
        "from": "T02n0099_020:0142c04_8",
        "context_with_next_sentence": true
    },
    {
        "source_sentence": "善趣耶？",
        "from": "T02n0099_020:0142c06_9",
        "context_with_next_sentence": true
    },
    {
        "source_sentence": "於阿羅呵所為何所聞？」",
        "from": "T02n0099_020:0142c06_10",
        "context_with_next_sentence": true
    },
    {
        "source_sentence": "王白尊者摩訶迦旃延：「婆羅門作十不善業跡，當墮惡趣，阿羅呵所，作如是聞。",
        "from": "T02n0099_020:0142c07_11",
        "context_with_next_sentence": true
    },
    {
        "source_sentence": "剎利、居士、長者亦如是說。」",
        "from": "T02n0099_020:0142c09_12",
        "context_with_next_sentence": true
    },
    {
        "source_sentence": "復問：「大王！",
        "from": "T02n0099_020:0142c09_13",
        "context_with_next_sentence": true
    },
    {
        "source_sentence": "若婆羅門行十善業跡，離殺生，乃至正見，當生何所？",
        "from": "T02n0099_020:0142c10_14",
        "context_with_next_sentence": true
    },
    {
        "source_sentence": "為善趣耶？",
        "from": "T02n0099_020:0142c11_15",
        "context_with_next_sentence": true
    },
    {
        "source_sentence": "為惡趣耶？",
        "from": "T02n0099_020:0142c11_16",
        "context_with_next_sentence": true
    },
    {
        "source_sentence": "於阿羅呵所，為何所聞？」",
        "from": "T02n0099_020:0142c12_17",
        "context_with_next_sentence": true
    },
    {
        "source_sentence": "王白尊者摩訶迦旃延：「若婆羅門行十善業跡者，當生善趣，阿羅呵所，作如是、聞如是，剎利、居士、長者亦如是說。」",
        "from": "T02n0099_020:0142c12_18",
        "context_with_next_sentence": true
    },
    {
        "source_sentence": "復問：「云何？",
        "from": "T02n0099_020:0142c15_19",
        "context_with_next_sentence": true
    },
    {
        "source_sentence": "大王！",
        "from": "T02n0099_020:0142c15_20",
        "context_with_next_sentence": true
    },
    {
        "source_sentence": "如是四姓，為平等不？",
        "from": "T02n0099_020:0142c15_21",
        "context_with_next_sentence": true
    },
    {
        "source_sentence": "為有種種勝如差別？」",
        "from": "T02n0099_020:0142c16_22",
        "context_with_next_sentence": true
    },
    {
        "source_sentence": "王白尊者摩訶迦旃延：「如是義者，則為平等，無有種種勝如差別。」",
        "from": "T02n0099_020:0142c17_0",
        "context_with_next_sentence": true
    },
    {
        "source_sentence": "「是故，大王當知，四姓悉平等耳，無有種種勝如差別。",
        "from": "T02n0099_020:0142c18_1",
        "context_with_next_sentence": true
    },
    {
        "source_sentence": "世間言說故有：『婆羅門第一，婆羅門白，餘者悉黑，婆羅門清淨，非非婆羅門；婆羅門生，生從口生，婆羅門作，婆羅門化，婆羅門所有。』",
        "from": "T02n0099_020:0142c19_2",
        "context_with_next_sentence": true
    },
    {
        "source_sentence": "當知業真實、業依。」",
        "from": "T02n0099_020:0142c23_0",
        "context_with_next_sentence": true
    },
    {
        "source_sentence": "王白尊者摩訶迦旃延：「實如所說，皆是世間言說，故有：『婆羅門勝，餘者卑劣，婆羅門白，餘者悉黑，婆羅門清淨，非非婆羅門；婆羅門生，生從口生，婆羅門化，婆羅門所有。』",
        "from": "T02n0099_020:0142c23_1",
        "context_with_next_sentence": true
    },
    {
        "source_sentence": "皆是業真實、依於業。」",
        "from": "T02n0099_020:0142c27_2",
        "context_with_next_sentence": true
    },
    {
        "source_sentence": "爾時，摩偷羅王聞尊者摩訶迦旃延所說，歡喜隨喜，作禮而去。",
        "from": "T02n0099_020:0142c27_3",
        "context_with_next_sentence": true
    },
    {
        "source_sentence": "（五四九）如是我聞：一時，佛住舍衛國祇樹給孤獨園。",
        "from": "T02n0099_020:0143a02_0",
        "context_with_next_sentence": true
    },
    {
        "source_sentence": "爾時，尊者摩訶迦旃延住阿槃提國拘羅羅咤精舍。",
        "from": "T02n0099_020:0143a03_1",
        "context_with_next_sentence": true
    },
    {
        "source_sentence": "尊者摩訶迦旃延晨朝著衣持鉢，入拘羅羅咤精舍，次第乞食，至迦梨迦優婆夷舍。",
        "from": "T02n0099_020:0143a04_2",
        "context_with_next_sentence": true
    },
    {
        "source_sentence": "時，優婆夷見尊者摩訶迦旃延，即敷床坐，請令就坐，前禮尊者摩訶迦旃延足，退住一面，白尊者摩訶迦旃延：「如世尊所說，答僧耆多童女所問，如世尊說僧耆多童女所問偈：「實義存於心，　　寂滅而不亂，　降伏諸勇猛，　　可愛端正色。",
        "from": "T02n0099_020:0143a06_3",
        "context_with_next_sentence": true
    },
    {
        "source_sentence": "　一心獨靜思，　　服食妙禪樂，　是則為遠離。",
        "from": "T02n0099_020:0143a13_0",
        "context_with_next_sentence": true
    },
    {
        "source_sentence": "　　世間之伴黨，　世間諸伴黨，　　無習近我者。",
        "from": "T02n0099_020:0143a14_1",
        "context_with_next_sentence": true
    },
    {
        "source_sentence": "「尊者摩訶迦旃延！",
        "from": "T02n0099_020:0143a16_0",
        "context_with_next_sentence": true
    },
    {
        "source_sentence": "世尊此偈，其義云何？」",
        "from": "T02n0099_020:0143a16_1",
        "context_with_next_sentence": true
    },
    {
        "source_sentence": "尊者摩訶迦旃延語優婆夷言：「姊妹！",
        "from": "T02n0099_020:0143a16_2",
        "context_with_next_sentence": true
    },
    {
        "source_sentence": "有一沙門婆羅門言：『地一切入處正受，此則無上，為求此果。』",
        "from": "T02n0099_020:0143a17_3",
        "context_with_next_sentence": true
    },
    {
        "source_sentence": "姊妹！",
        "from": "T02n0099_020:0143a19_4",
        "context_with_next_sentence": true
    },
    {
        "source_sentence": "若沙門婆羅門於地一切入處正受，清淨鮮白者，則見其本，見患、見滅、見滅道跡；以見本、見患、見滅、見滅道跡故，得真實義存於心，寂滅而不亂。",
        "from": "T02n0099_020:0143a19_5",
        "context_with_next_sentence": true
    },
    {
        "source_sentence": "姉妹！",
        "from": "T02n0099_020:0143a22_6",
        "context_with_next_sentence": true
    },
    {
        "source_sentence": "如是水一切入處、火一切入處、風一切入處、青一切入處、黃一切入處、赤一切入處、白一切入處、空一切入處、識一切入處為無上者，為求此果。",
        "from": "T02n0099_020:0143a23_0",
        "context_with_next_sentence": true
    },
    {
        "source_sentence": "「姊妹！",
        "from": "T02n0099_020:0143a26_1",
        "context_with_next_sentence": true
    },
    {
        "source_sentence": "若有沙門婆羅門，乃至於識處一切入處正受，清淨鮮白者，見本、見患、見滅、見滅道跡；以見本、見患、見滅、見滅道跡故，是則實義存於心，寂滅而不亂，善見、善入。",
        "from": "T02n0099_020:0143a26_2",
        "context_with_next_sentence": true
    },
    {
        "source_sentence": "是故世尊答僧耆多童女所問偈：「實義存於心，　　寂滅而不亂，　降伏諸勇猛，　　可愛端正色。",
        "from": "T02n0099_020:0143b01_3",
        "context_with_next_sentence": true
    },
    {
        "source_sentence": "　一心獨靜思，　　服食妙禪樂，　是則為遠離，　　世間之伴黨，　世間諸伴黨，　　無習近我者。",
        "from": "T02n0099_020:0143b05_0",
        "context_with_next_sentence": true
    },
    {
        "source_sentence": "「如是，姊妹！",
        "from": "T02n0099_020:0143b08_0",
        "context_with_next_sentence": true
    },
    {
        "source_sentence": "我解世尊以如是義故，說如是偈。」",
        "from": "T02n0099_020:0143b08_1",
        "context_with_next_sentence": true
    },
    {
        "source_sentence": "優婆夷言：「善哉！",
        "from": "T02n0099_020:0143b09_2",
        "context_with_next_sentence": true
    },
    {
        "source_sentence": "尊者說真實義，唯願尊者受我請食。」",
        "from": "T02n0099_020:0143b09_3",
        "context_with_next_sentence": true
    },
    {
        "source_sentence": "時，尊者摩訶迦旃延默然受請。",
        "from": "T02n0099_020:0143b10_4",
        "context_with_next_sentence": true
    },
    {
        "source_sentence": "時，迦梨迦優婆夷知尊者摩訶迦旃延受請已，即辦種種淨美飲食，恭敬尊重，自手奉食。",
        "from": "T02n0099_020:0143b11_5",
        "context_with_next_sentence": true
    },
    {
        "source_sentence": "時，優婆夷知尊者摩訶迦旃延食已，洗鉢、澡嗽訖，敷一卑坐，於尊者摩訶迦旃延前恭敬聽法。",
        "from": "T02n0099_020:0143b13_6",
        "context_with_next_sentence": true
    },
    {
        "source_sentence": "尊者摩訶迦旃延為迦梨迦優婆夷種種說法，示、教、照、喜；示、教、照、喜已，從座起而去。",
        "from": "T02n0099_020:0143b15_7",
        "context_with_next_sentence": true
    },
    {
        "source_sentence": "（五五〇）如是我聞：一時，佛住舍衛國祇樹給孤獨園。",
        "from": "T02n0099_020:0143b18_0",
        "context_with_next_sentence": true
    },
    {
        "source_sentence": "爾時，尊者摩訶迦旃延在舍衛國祇樹給孤獨園。",
        "from": "T02n0099_020:0143b19_1",
        "context_with_next_sentence": true
    },
    {
        "source_sentence": "尊者摩訶迦旃延語諸比丘：「佛世尊、如來、應、等正覺所知所見，說六法出苦處昇於勝處，說一乘道淨諸眾生，離諸惱苦，憂悲悉滅，得真如法。",
        "from": "T02n0099_020:0143b20_2",
        "context_with_next_sentence": true
    },
    {
        "source_sentence": "何等為六？",
        "from": "T02n0099_020:0143b23_3",
        "context_with_next_sentence": true
    },
    {
        "source_sentence": "謂聖弟子念如來、應、等正覺所行法淨，如來、應、等正覺、明行足、善逝、世間解、無上士、調御丈夫、天人師、佛世尊。",
        "from": "T02n0099_020:0143b23_4",
        "context_with_next_sentence": true
    },
    {
        "source_sentence": "聖弟子念如來、應所行法故，離貪欲覺、離瞋恚覺、離害覺。",
        "from": "T02n0099_020:0143b26_5",
        "context_with_next_sentence": true
    },
    {
        "source_sentence": "如是，聖弟子出染著心。",
        "from": "T02n0099_020:0143b27_6",
        "context_with_next_sentence": true
    },
    {
        "source_sentence": "何等為染著心？",
        "from": "T02n0099_020:0143b28_7",
        "context_with_next_sentence": true
    },
    {
        "source_sentence": "謂五欲功德，於此五欲功德離貪、恚、癡，安住正念正智，乘於直道，修習念佛，正向涅槃，是名如來、應、等正覺所知所見，說第一出苦處昇於勝處，一乘道淨於眾生，離苦惱，滅憂悲，得如實法。",
        "from": "T02n0099_020:0143b28_8",
        "context_with_next_sentence": true
    },
    {
        "source_sentence": "「復次，聖弟子念於正法，念於世尊現法、律，離諸熱惱，非時，通達，即於現法，緣自覺悟。",
        "from": "T02n0099_020:0143c04_9",
        "context_with_next_sentence": true
    },
    {
        "source_sentence": "爾時，聖弟子念此正法時，不起欲覺、瞋恚、害覺。",
        "from": "T02n0099_020:0143c06_10",
        "context_with_next_sentence": true
    },
    {
        "source_sentence": "如是，聖弟子出染著心。",
        "from": "T02n0099_020:0143c07_11",
        "context_with_next_sentence": true
    },
    {
        "source_sentence": "何等為染著心？",
        "from": "T02n0099_020:0143c07_12",
        "context_with_next_sentence": true
    },
    {
        "source_sentence": "謂五欲功德。",
        "from": "T02n0099_020:0143c08_13",
        "context_with_next_sentence": true
    },
    {
        "source_sentence": "於此五欲功德離貪、恚、癡，安住正念正知，乘於直道，修習念法，正向涅槃，是名如來、應、等正覺所知所見，說第二出苦處昇於勝處，一乘道淨於眾生，離苦惱，滅憂悲，得如實法。",
        "from": "T02n0099_020:0143c08_14",
        "context_with_next_sentence": true
    },
    {
        "source_sentence": "「復次，聖弟子念於僧法，善向、正向、直向、等向，修隨順行，謂向須陀洹、得須陀洹果，向斯陀含、得斯陀含，向阿那含、得阿那含，向阿羅漢、得阿羅漢。",
        "from": "T02n0099_020:0143c12_15",
        "context_with_next_sentence": true
    },
    {
        "source_sentence": "如是四雙八士，是名世尊弟子僧戒具足、定具足、慧具足、解脫具足、解脫知見具足，供養、恭敬、禮拜處，世間無上福田。",
        "from": "T02n0099_020:0143c16_16",
        "context_with_next_sentence": true
    },
    {
        "source_sentence": "聖弟子如是念僧時，爾時聖弟子不起欲覺、瞋恚、害覺。",
        "from": "T02n0099_020:0143c19_17",
        "context_with_next_sentence": true
    },
    {
        "source_sentence": "如是，聖弟子出染著心。",
        "from": "T02n0099_020:0143c20_18",
        "context_with_next_sentence": true
    },
    {
        "source_sentence": "何等為染著心？",
        "from": "T02n0099_020:0143c20_19",
        "context_with_next_sentence": true
    },
    {
        "source_sentence": "謂五欲功德。",
        "from": "T02n0099_020:0143c21_20",
        "context_with_next_sentence": true
    },
    {
        "source_sentence": "於此五欲功德離貪、恚、癡，安住正念正知，乘於直道，修習念僧，正向涅槃，是名如來、應、等正覺所知所見，說第三出苦處昇於勝處，一乘道淨於眾生，離苦惱，滅憂悲，得如實法。",
        "from": "T02n0099_020:0143c21_21",
        "context_with_next_sentence": true
    },
    {
        "source_sentence": "「復次，聖弟子念於戒德，念不缺戒、不斷戒、純厚戒、不離戒、非盜取戒、善究竟戒、可讚歎戒、梵行不憎惡戒。",
        "from": "T02n0099_020:0143c25_22",
        "context_with_next_sentence": true
    },
    {
        "source_sentence": "若聖弟子念此戒時，自念身中所成就戒，當於爾時不起欲覺、瞋恚、害覺。",
        "from": "T02n0099_020:0143c28_23",
        "context_with_next_sentence": true
    },
    {
        "source_sentence": "如是，聖弟子出染著心。",
        "from": "T02n0099_020:0144a01_24",
        "context_with_next_sentence": true
    },
    {
        "source_sentence": "何等為染著心？",
        "from": "T02n0099_020:0144a01_25",
        "context_with_next_sentence": true
    },
    {
        "source_sentence": "謂五欲功德。",
        "from": "T02n0099_020:0144a02_26",
        "context_with_next_sentence": true
    },
    {
        "source_sentence": "於此五欲功德離貪、恚、癡，安住正念正知，乘於直道，修戒念，正向涅槃，是名如來、應、等正覺所知所見，說第四出苦處昇於勝處，一乘道淨於眾生，離苦惱，滅憂悲，得如實法。",
        "from": "T02n0099_020:0144a02_27",
        "context_with_next_sentence": true
    },
    {
        "source_sentence": "「復次，聖弟子自念施法，心自欣慶。",
        "from": "T02n0099_020:0144a06_28",
        "context_with_next_sentence": true
    },
    {
        "source_sentence": "我今離慳貪垢、離在居家，解脫心施、常施、捨施、樂施、具足施、平等施。",
        "from": "T02n0099_020:0144a07_29",
        "context_with_next_sentence": true
    },
    {
        "source_sentence": "若聖弟子念於自所施法時，不起欲覺、瞋恚、害覺。",
        "from": "T02n0099_020:0144a09_30",
        "context_with_next_sentence": true
    },
    {
        "source_sentence": "如是，聖弟子出染著心。",
        "from": "T02n0099_020:0144a10_31",
        "context_with_next_sentence": true
    },
    {
        "source_sentence": "於何染著？",
        "from": "T02n0099_020:0144a11_32",
        "context_with_next_sentence": true
    },
    {
        "source_sentence": "謂五欲功德。",
        "from": "T02n0099_020:0144a11_33",
        "context_with_next_sentence": true
    },
    {
        "source_sentence": "於此五欲功德離貪、恚、癡，安住正念正知，乘於直道，修施念，正向涅槃，是名如來、應、等正覺所知所見，說第五出苦處昇於勝處，一乘道淨於眾生，離苦惱，滅憂悲，得如實法。",
        "from": "T02n0099_020:0144a11_34",
        "context_with_next_sentence": true
    },
    {
        "source_sentence": "「復次，聖弟子念於天德，念四王天、三十三天，炎摩天、兜率陀天、化樂天、他化自在天，清淨信心，於此命終，生彼諸天。",
        "from": "T02n0099_020:0144a15_35",
        "context_with_next_sentence": true
    },
    {
        "source_sentence": "我亦如是，信、戒、施、聞、慧，於此命終，生彼天中。",
        "from": "T02n0099_020:0144a18_36",
        "context_with_next_sentence": true
    },
    {
        "source_sentence": "如是，聖弟子念天功德時，不起欲覺、瞋恚、害覺。",
        "from": "T02n0099_020:0144a19_37",
        "context_with_next_sentence": true
    },
    {
        "source_sentence": "如是，聖弟子出染著心。",
        "from": "T02n0099_020:0144a20_38",
        "context_with_next_sentence": true
    },
    {
        "source_sentence": "於何染著？",
        "from": "T02n0099_020:0144a21_39",
        "context_with_next_sentence": true
    },
    {
        "source_sentence": "謂五欲功德。",
        "from": "T02n0099_020:0144a21_40",
        "context_with_next_sentence": true
    },
    {
        "source_sentence": "於此五欲功德離貪、恚、癡，安住正念正知，乘於直道，修天念，正向涅槃，是名如來、應、等正覺所知所見，說第六出苦處昇於勝處，一乘道淨於眾生，離苦惱，滅憂悲，得如實法。」",
        "from": "T02n0099_020:0144a22_41",
        "context_with_next_sentence": true
    },
    {
        "source_sentence": "尊者摩訶迦旃延說此經已，諸比丘聞其所說，歡喜奉行。",
        "from": "T02n0099_020:0144a26_42",
        "context_with_next_sentence": true
    },
    {
        "source_sentence": "（五五一）如是我聞：一時，佛住舍衛國祇樹給孤獨園。",
        "from": "T02n0099_020:0144a28_0",
        "context_with_next_sentence": true
    },
    {
        "source_sentence": "爾時，尊者摩訶迦旃延住釋氏訶梨聚落精舍。",
        "from": "T02n0099_020:0144a29_1",
        "context_with_next_sentence": true
    },
    {
        "source_sentence": "時，訶梨聚落長者詣尊者摩訶迦旃延所，稽首禮足，退坐一面，白尊者摩訶迦旃延：「如世尊義品答摩揵提所問偈：「斷一切諸流，　　亦塞其流源，　聚落相習近，　　牟尼不稱歎。",
        "from": "T02n0099_020:0144b01_2",
        "context_with_next_sentence": true
    },
    {
        "source_sentence": "　虛空於五欲，　　永以不還滿，　世間諍言訟，　　畢竟不復為。",
        "from": "T02n0099_020:0144b06_0",
        "context_with_next_sentence": true
    },
    {
        "source_sentence": "「尊者摩訶迦旃延！",
        "from": "T02n0099_020:0144b08_0",
        "context_with_next_sentence": true
    },
    {
        "source_sentence": "此偈有何義？」",
        "from": "T02n0099_020:0144b08_1",
        "context_with_next_sentence": true
    },
    {
        "source_sentence": "尊者摩訶迦旃延答長者言：「眼流者，眼識起貪，依眼界貪欲流出，故名為流。",
        "from": "T02n0099_020:0144b08_2",
        "context_with_next_sentence": true
    },
    {
        "source_sentence": "耳、鼻、舌、身、意流者，謂意識起貪，依意界貪識流出，故名為流。」",
        "from": "T02n0099_020:0144b10_3",
        "context_with_next_sentence": true
    },
    {
        "source_sentence": "長者復問尊者摩訶迦旃延：「云何名為不流？」",
        "from": "T02n0099_020:0144b12_4",
        "context_with_next_sentence": true
    },
    {
        "source_sentence": "尊者迦旃延語長者言：「謂眼識、眼識所識色依生愛喜，彼若盡、無欲、滅、息、沒，是名不流。",
        "from": "T02n0099_020:0144b13_5",
        "context_with_next_sentence": true
    },
    {
        "source_sentence": "耳、鼻、舌、身、意、意識、意識所識法依生貪欲，彼若盡、無欲、滅、息、沒，是名不流。」",
        "from": "T02n0099_020:0144b15_6",
        "context_with_next_sentence": true
    },
    {
        "source_sentence": "復問：「云何？」",
        "from": "T02n0099_020:0144b16_7",
        "context_with_next_sentence": true
    },
    {
        "source_sentence": "尊者摩訶迦旃延答言：「謂緣眼及色，生眼識，三事和合生觸，緣觸生受，樂受、苦受、不苦不樂受，依此染著流。",
        "from": "T02n0099_020:0144b17_8",
        "context_with_next_sentence": true
    },
    {
        "source_sentence": "耳、鼻、舌、身、意、意識、意識法，三事和合生觸，緣觸生受——樂受、苦受、不苦不樂受，依此受生愛喜流，是名流源。",
        "from": "T02n0099_020:0144b19_9",
        "context_with_next_sentence": true
    },
    {
        "source_sentence": "云何亦塞其流源？",
        "from": "T02n0099_020:0144b22_10",
        "context_with_next_sentence": true
    },
    {
        "source_sentence": "謂眼界取心法境界繫著使，彼若盡、無欲、滅、息、沒，是名塞流源。",
        "from": "T02n0099_020:0144b22_11",
        "context_with_next_sentence": true
    },
    {
        "source_sentence": "耳、鼻、舌、身、意取心法境界繫著使，彼若盡、無欲、滅、息、沒，是名亦塞其流源。」",
        "from": "T02n0099_020:0144b24_12",
        "context_with_next_sentence": true
    },
    {
        "source_sentence": "復問：「云何名習近相讚歎？」",
        "from": "T02n0099_020:0144b25_13",
        "context_with_next_sentence": true
    },
    {
        "source_sentence": "尊者摩訶迦旃延答言：「在家、出家共相習近，同喜、同憂、同樂、同苦，凡所為作，悉皆共同，是名習近相讚歎。」",
        "from": "T02n0099_020:0144b26_14",
        "context_with_next_sentence": true
    },
    {
        "source_sentence": "復問：「云何不讚歎？」",
        "from": "T02n0099_020:0144b28_15",
        "context_with_next_sentence": true
    },
    {
        "source_sentence": "「在家、出家不相習近，不同喜、不同憂、不同苦、不同樂，凡所為作，悉不相悅可，是名不相讚歎。」",
        "from": "T02n0099_020:0144b29_16",
        "context_with_next_sentence": true
    },
    {
        "source_sentence": "「云何不空欲？」",
        "from": "T02n0099_020:0144c02_17",
        "context_with_next_sentence": true
    },
    {
        "source_sentence": "「謂五欲功德，眼識色愛樂念長養，愛欲深染著。",
        "from": "T02n0099_020:0144c02_18",
        "context_with_next_sentence": true
    },
    {
        "source_sentence": "耳聲、鼻香、舌味、身觸愛樂念長養，愛欲深染著，於此五欲不離貪、不離愛、不離念、不離渴，是名不空欲。」",
        "from": "T02n0099_020:0144c04_19",
        "context_with_next_sentence": true
    },
    {
        "source_sentence": "「云何名空欲？」",
        "from": "T02n0099_020:0144c06_20",
        "context_with_next_sentence": true
    },
    {
        "source_sentence": "「謂於此五欲功德離貪、離欲、離愛、離念、離渴，是名空欲。",
        "from": "T02n0099_020:0144c06_21",
        "context_with_next_sentence": true
    },
    {
        "source_sentence": "說我繫著使，是名心法還復滿。",
        "from": "T02n0099_020:0144c08_22",
        "context_with_next_sentence": true
    },
    {
        "source_sentence": "彼阿羅漢比丘諸漏已盡，斷其根本，如截多羅樹頭，於未來世更不復生。",
        "from": "T02n0099_020:0144c09_0",
        "context_with_next_sentence": true
    },
    {
        "source_sentence": "云何當復與他諍訟，是故世尊說義品答摩犍提所問偈：「若斷一切流，　　亦塞其流源，　聚落相習近，　　牟尼不稱歎。",
        "from": "T02n0099_020:0144c10_1",
        "context_with_next_sentence": true
    },
    {
        "source_sentence": "　虛空於諸欲，　　永已不還滿，　不復與世間，　　共言語諍訟。",
        "from": "T02n0099_020:0144c15_0",
        "context_with_next_sentence": true
    },
    {
        "source_sentence": "「是名如來所說偈義分別也。」",
        "from": "T02n0099_020:0144c17_0",
        "context_with_next_sentence": true
    },
    {
        "source_sentence": "爾時，訶梨聚落長者聞尊者摩訶迦旃延所說，歡喜隨喜，作禮而去。",
        "from": "T02n0099_020:0144c17_1",
        "context_with_next_sentence": true
    },
    {
        "source_sentence": "（五五二）如是我聞：一時，佛住舍衛國祇樹給孤獨園。",
        "from": "T02n0099_020:0144c20_0",
        "context_with_next_sentence": true
    },
    {
        "source_sentence": "爾時，尊者摩訶迦旃延住釋氏訶梨聚落精舍。",
        "from": "T02n0099_020:0144c21_1",
        "context_with_next_sentence": true
    },
    {
        "source_sentence": "時，訶梨聚落主長者詣尊者摩訶迦旃延所，稽首禮足，退坐一面，白尊者摩訶迦旃延：「如世尊於界隔山天帝釋石窟說言：『憍尸迦！",
        "from": "T02n0099_020:0144c22_2",
        "context_with_next_sentence": true
    },
    {
        "source_sentence": "若沙門、婆羅門無上愛盡解脫，心正善解脫，究竟邊際，究竟無垢，究竟梵行，畢竟清淨。』",
        "from": "T02n0099_020:0144c25_3",
        "context_with_next_sentence": true
    },
    {
        "source_sentence": "云何於此法、律究竟邊際，究竟無垢，究竟梵行，畢竟清淨？」",
        "from": "T02n0099_020:0144c27_4",
        "context_with_next_sentence": true
    },
    {
        "source_sentence": "尊者摩訶迦旃延語長者言：「謂眼、眼識、眼識所識色相依生喜，彼若盡、無欲、滅、息、沒，於此法、律究竟邊際，究竟無垢，究竟梵行，畢竟清淨。",
        "from": "T02n0099_020:0144c28_5",
        "context_with_next_sentence": true
    },
    {
        "source_sentence": "耳、鼻、舌、身、意、意識、意識所識法相依生喜，彼若盡、滅、息、沒，比丘於此法、律究竟無垢，究竟梵行，畢竟清淨。」",
        "from": "T02n0099_020:0145a03_6",
        "context_with_next_sentence": true
    },
    {
        "source_sentence": "時，訶梨聚落主長者聞尊者摩訶迦旃延所說，歡喜隨喜，作禮而去。",
        "from": "T02n0099_020:0145a05_7",
        "context_with_next_sentence": true
    },
    {
        "source_sentence": "（五五三）如是我聞：一時，佛住舍衛國祇樹給孤獨園。",
        "from": "T02n0099_020:0145a08_0",
        "context_with_next_sentence": true
    },
    {
        "source_sentence": "爾時，尊者摩訶迦旃延在釋氏訶梨聚落。",
        "from": "T02n0099_020:0145a09_1",
        "context_with_next_sentence": true
    },
    {
        "source_sentence": "聚落主長者詣尊者摩訶迦旃延所，稽首禮足，退坐一面，問尊者摩訶迦旃延：「如世尊界隔山石窟中為天帝釋說言：『憍尸迦！",
        "from": "T02n0099_020:0145a10_2",
        "context_with_next_sentence": true
    },
    {
        "source_sentence": "若沙門、婆羅門無上愛盡解脫，心善解脫，邊際究竟，究竟無垢，究竟梵行，畢竟清淨。』",
        "from": "T02n0099_020:0145a13_3",
        "context_with_next_sentence": true
    },
    {
        "source_sentence": "云何於此法、律究竟邊際，究竟無垢，究竟梵行，畢竟清淨？」",
        "from": "T02n0099_020:0145a15_4",
        "context_with_next_sentence": true
    },
    {
        "source_sentence": "尊者迦旃延語長者言：「若比丘眼界取，心法境界繫著使，彼若盡、無欲、息、沒，於此法、律究竟邊際，究竟無垢，究竟梵行，究竟清淨。",
        "from": "T02n0099_020:0145a16_5",
        "context_with_next_sentence": true
    },
    {
        "source_sentence": "耳、鼻、舌、身、意、意界取，心法境界繫著使，若盡、離、滅、息、沒，於此法、律究竟邊際，究竟無垢，究竟梵行，畢竟清淨。」",
        "from": "T02n0099_020:0145a19_6",
        "context_with_next_sentence": true
    },
    {
        "source_sentence": "時，訶梨聚落主長者聞尊者摩訶迦旃延所說，歡喜隨喜，作禮而去。",
        "from": "T02n0099_020:0145a22_7",
        "context_with_next_sentence": true
    },
    {
        "source_sentence": "（五五四）如是我聞：一時，佛住舍衛國祇樹給孤獨園。",
        "from": "T02n0099_020:0145a24_0",
        "context_with_next_sentence": true
    },
    {
        "source_sentence": "爾時，尊者摩訶迦旃延住釋氏訶梨聚落。",
        "from": "T02n0099_020:0145a25_1",
        "context_with_next_sentence": true
    },
    {
        "source_sentence": "時，訶梨聚落主長者身遭病苦。",
        "from": "T02n0099_020:0145a26_2",
        "context_with_next_sentence": true
    },
    {
        "source_sentence": "尊者摩訶迦旃延聞訶梨聚落主長者身遭病苦，聞已，晨朝著衣持鉢，入訶梨聚落乞食，次第入訶梨聚落主長者舍。",
        "from": "T02n0099_020:0145a26_3",
        "context_with_next_sentence": true
    },
    {
        "source_sentence": "訶梨聚落主長者遙見尊者摩訶迦旃延，從座欲起。",
        "from": "T02n0099_020:0145a29_4",
        "context_with_next_sentence": true
    },
    {
        "source_sentence": "尊者摩訶迦旃延見長者欲起，即告之言：「長者莫起！",
        "from": "T02n0099_020:0145b01_5",
        "context_with_next_sentence": true
    },
    {
        "source_sentence": "幸有餘座，我自可坐於餘座。」",
        "from": "T02n0099_020:0145b03_6",
        "context_with_next_sentence": true
    },
    {
        "source_sentence": "語長者言：「云何？",
        "from": "T02n0099_020:0145b03_7",
        "context_with_next_sentence": true
    },
    {
        "source_sentence": "長者！",
        "from": "T02n0099_020:0145b04_8",
        "context_with_next_sentence": true
    },
    {
        "source_sentence": "病可忍不？",
        "from": "T02n0099_020:0145b04_9",
        "context_with_next_sentence": true
    },
    {
        "source_sentence": "身諸苦痛漸差愈不？",
        "from": "T02n0099_020:0145b04_10",
        "context_with_next_sentence": true
    },
    {
        "source_sentence": "得無增耶？」",
        "from": "T02n0099_020:0145b05_11",
        "context_with_next_sentence": true
    },
    {
        "source_sentence": "長者答言：「尊者！",
        "from": "T02n0099_020:0145b05_12",
        "context_with_next_sentence": true
    },
    {
        "source_sentence": "我病難忍，身諸苦痛轉增無損。」",
        "from": "T02n0099_020:0145b05_13",
        "context_with_next_sentence": true
    },
    {
        "source_sentence": "即說三種譬，如前叉摩比丘經說。",
        "from": "T02n0099_020:0145b06_14",
        "context_with_next_sentence": true
    },
    {
        "source_sentence": "尊者摩訶迦旃延語長者言：「是故，汝當修佛不壞淨、法不壞淨、僧不壞淨、聖戒成就，當如是學。」",
        "from": "T02n0099_020:0145b07_15",
        "context_with_next_sentence": true
    },
    {
        "source_sentence": "長者答言：「如佛所說四不壞淨，我悉成就，我今成就佛不壞淨、法不壞淨、僧不壞淨、聖戒成就。」",
        "from": "T02n0099_020:0145b09_16",
        "context_with_next_sentence": true
    },
    {
        "source_sentence": "尊者摩訶迦旃延語長者言：「汝當依此四不壞淨修習六念。",
        "from": "T02n0099_020:0145b11_17",
        "context_with_next_sentence": true
    },
    {
        "source_sentence": "長者！",
        "from": "T02n0099_020:0145b13_18",
        "context_with_next_sentence": true
    },
    {
        "source_sentence": "當念佛功德，此如來、應、等正覺、明行足、善逝、世間解、無上士、調御丈夫、天人師、佛世尊。",
        "from": "T02n0099_020:0145b13_19",
        "context_with_next_sentence": true
    },
    {
        "source_sentence": "念法功德，於世尊正法、律現法離諸熱惱，非時通達，緣自覺悟，念僧功德，善向、正向、直向、等向，修隨順行，謂向須陀洹、得須陀洹，向斯陀含、得斯陀含，向阿那含、得阿那含，向阿羅漢、得阿羅漢。",
        "from": "T02n0099_020:0145b15_20",
        "context_with_next_sentence": true
    },
    {
        "source_sentence": "如是四雙八士，是名世尊弟子僧，具足戒、定、慧、解脫、解脫知見，供養、恭敬、尊重之處，堪為世間無上福田。",
        "from": "T02n0099_020:0145b19_21",
        "context_with_next_sentence": true
    },
    {
        "source_sentence": "念戒功德，自持正戒，不毀不缺，不斷不壞，非盜取戒、究竟戒、可讚歎戒、梵行戒、不憎惡戒。",
        "from": "T02n0099_020:0145b22_22",
        "context_with_next_sentence": true
    },
    {
        "source_sentence": "念施功德，自念布施，心自欣慶，捨除慳貪，雖在居家，解脫心施、常施、樂施、具足施、平等施。",
        "from": "T02n0099_020:0145b24_23",
        "context_with_next_sentence": true
    },
    {
        "source_sentence": "念天功德，念四王天、三十三天、炎摩天、兜率陀天、化樂天、他化自在天，清淨信戒，於此命終，生彼天中。",
        "from": "T02n0099_020:0145b26_24",
        "context_with_next_sentence": true
    },
    {
        "source_sentence": "我亦如是清淨信、戒、施、聞、慧，生彼天中。",
        "from": "T02n0099_020:0145b29_25",
        "context_with_next_sentence": true
    },
    {
        "source_sentence": "長者！",
        "from": "T02n0099_020:0145c01_26",
        "context_with_next_sentence": true
    },
    {
        "source_sentence": "如是覺依四不壞淨，增六念處。」",
        "from": "T02n0099_020:0145c01_27",
        "context_with_next_sentence": true
    },
    {
        "source_sentence": "長者白尊者摩訶迦旃延：「世尊說依四不壞淨，增六念處，我悉成就，我當修習念佛功德，念法、念僧、念戒、念施、念天。」",
        "from": "T02n0099_020:0145c02_28",
        "context_with_next_sentence": true
    },
    {
        "source_sentence": "尊者摩訶迦旃延語長者言：「善哉！",
        "from": "T02n0099_020:0145c04_29",
        "context_with_next_sentence": true
    },
    {
        "source_sentence": "長者！",
        "from": "T02n0099_020:0145c05_30",
        "context_with_next_sentence": true
    },
    {
        "source_sentence": "能自記說，得阿那含。」",
        "from": "T02n0099_020:0145c05_31",
        "context_with_next_sentence": true
    },
    {
        "source_sentence": "是時，長者白尊者摩訶迦旃延，願於此食。",
        "from": "T02n0099_020:0145c06_32",
        "context_with_next_sentence": true
    },
    {
        "source_sentence": "尊者摩訶迦旃延默然受請。",
        "from": "T02n0099_020:0145c07_33",
        "context_with_next_sentence": true
    },
    {
        "source_sentence": "訶梨聚落主長者知尊者摩訶迦旃延受請已，具種種淨美食，自手供養。",
        "from": "T02n0099_020:0145c07_34",
        "context_with_next_sentence": true
    },
    {
        "source_sentence": "飯食訖，澡鉢、洗嗽畢，為長者種種說法，示、教、照、喜；示、教、照、喜已，從座起去。",
        "from": "T02n0099_020:0145c09_35",
        "context_with_next_sentence": true
    },
    {
        "source_sentence": "（五五五）如是我聞：一時，佛住舍衛國祇樹給孤獨園。",
        "from": "T02n0099_020:0145c12_0",
        "context_with_next_sentence": true
    },
    {
        "source_sentence": "爾時，尊者摩訶迦旃延於釋氏訶梨聚落住。",
        "from": "T02n0099_020:0145c13_1",
        "context_with_next_sentence": true
    },
    {
        "source_sentence": "時，有八城長者名曰陀施，身遭病苦。",
        "from": "T02n0099_020:0145c14_2",
        "context_with_next_sentence": true
    },
    {
        "source_sentence": "尊者摩訶迦旃延聞陀施長者身遭苦患，晨朝著衣持鉢，入八城乞食，次到陀施長者舍，如訶梨長者經廣說。",
        "from": "T02n0099_020:0145c15_3",
        "context_with_next_sentence": true
    },
    {
        "source_sentence": "（五五六）如是我聞：一時，佛住娑祇城安禪林中。",
        "from": "T02n0099_020:0145c18_0",
        "context_with_next_sentence": true
    },
    {
        "source_sentence": "爾時眾多比丘尼詣佛所，稽首禮足，退住一面。",
        "from": "T02n0099_020:0145c19_0",
        "context_with_next_sentence": true
    },
    {
        "source_sentence": "爾時，世尊為眾多比丘尼種種說法，示、教、照、喜；示、教、照、喜已，默然住。",
        "from": "T02n0099_020:0145c20_1",
        "context_with_next_sentence": true
    },
    {
        "source_sentence": "時，諸比丘尼白佛言：「世尊！",
        "from": "T02n0099_020:0145c21_2",
        "context_with_next_sentence": true
    },
    {
        "source_sentence": "若無相心三昧，不涌、不沒，解脫已住，住已解脫，此無相心三昧，世尊說是何果、何功德？」",
        "from": "T02n0099_020:0145c22_3",
        "context_with_next_sentence": true
    },
    {
        "source_sentence": "佛告諸比丘尼：「若無相心三昧，不涌、不沒，解脫已住，住已解脫，此無相心三昧智果、智功德。」",
        "from": "T02n0099_020:0145c24_4",
        "context_with_next_sentence": true
    },
    {
        "source_sentence": "時，諸比丘尼聞世尊所說，歡喜隨喜，作禮而去。",
        "from": "T02n0099_020:0145c26_5",
        "context_with_next_sentence": true
    },
    {
        "source_sentence": "時，眾多比丘尼往詣尊者阿難所，稽首禮足，退坐一面，白尊者阿難：「若無相心三昧，不涌、不沒，解脫已住，住已解脫，此三昧說，是何果、何功德？」",
        "from": "T02n0099_020:0145c29_0",
        "context_with_next_sentence": true
    },
    {
        "source_sentence": "尊者阿難語諸比丘尼：「姊妹！",
        "from": "T02n0099_020:0146a03_1",
        "context_with_next_sentence": true
    },
    {
        "source_sentence": "若無相心三昧，不涌、不沒、解脫已住，住已解脫，世尊說是智果、智功德。」",
        "from": "T02n0099_020:0146a04_0",
        "context_with_next_sentence": true
    },
    {
        "source_sentence": "諸比丘尼言：「奇哉！",
        "from": "T02n0099_020:0146a05_1",
        "context_with_next_sentence": true
    },
    {
        "source_sentence": "尊者阿難！",
        "from": "T02n0099_020:0146a06_2",
        "context_with_next_sentence": true
    },
    {
        "source_sentence": "大師及弟子同句、同味、同義，所謂第一句義。",
        "from": "T02n0099_020:0146a06_3",
        "context_with_next_sentence": true
    },
    {
        "source_sentence": "今諸比丘尼詣世尊所，以如是句、如是味、如是義問世尊，世尊亦已如是句、如是味、如是義為我等說，如尊者阿難所說不異，是故奇特，大師及弟子同句、同味、同義。」",
        "from": "T02n0099_020:0146a07_4",
        "context_with_next_sentence": true
    },
    {
        "source_sentence": "時，諸比丘尼聞尊者阿難所說，歡喜隨喜，作禮而去。",
        "from": "T02n0099_020:0146a11_5",
        "context_with_next_sentence": true
    },
    {
        "source_sentence": "（五五七）如是我聞：一時，佛住拘睒彌國瞿師羅園。",
        "from": "T02n0099_020:0146a13_0",
        "context_with_next_sentence": true
    },
    {
        "source_sentence": "爾時，尊者阿難亦在彼住。",
        "from": "T02n0099_020:0146a14_1",
        "context_with_next_sentence": true
    },
    {
        "source_sentence": "時，有闍知羅比丘尼詣尊者阿難所，稽首禮足，退坐一面，問尊者阿難：「若無相心三昧，不涌、不沒，解脫已住，住已解脫。",
        "from": "T02n0099_020:0146a14_2",
        "context_with_next_sentence": true
    },
    {
        "source_sentence": "尊者阿難！",
        "from": "T02n0099_020:0146a17_3",
        "context_with_next_sentence": true
    },
    {
        "source_sentence": "世尊說此何果、何功德？」",
        "from": "T02n0099_020:0146a17_4",
        "context_with_next_sentence": true
    },
    {
        "source_sentence": "尊者阿難語闍知羅比丘尼：「若無相心三昧，不涌、不沒，解脫已住，住已解脫，世尊說是智果、智功德。」",
        "from": "T02n0099_020:0146a18_5",
        "context_with_next_sentence": true
    },
    {
        "source_sentence": "闍知羅比丘尼言：「奇哉！",
        "from": "T02n0099_020:0146a20_6",
        "context_with_next_sentence": true
    },
    {
        "source_sentence": "尊者阿難！",
        "from": "T02n0099_020:0146a21_7",
        "context_with_next_sentence": true
    },
    {
        "source_sentence": "大師及弟子同句、同味、同義。",
        "from": "T02n0099_020:0146a21_8",
        "context_with_next_sentence": true
    },
    {
        "source_sentence": "尊者阿難！",
        "from": "T02n0099_020:0146a22_9",
        "context_with_next_sentence": true
    },
    {
        "source_sentence": "昔於一時，佛在娑祇城安禪林中。",
        "from": "T02n0099_020:0146a22_10",
        "context_with_next_sentence": true
    },
    {
        "source_sentence": "時，有眾多比丘尼往詣佛所，問如此義。",
        "from": "T02n0099_020:0146a23_11",
        "context_with_next_sentence": true
    },
    {
        "source_sentence": "爾時，世尊以如是句、如是味、如是義為諸比丘尼說，是故當知奇特，大師弟子所說同句、同味、同義，所謂第一句義。」",
        "from": "T02n0099_020:0146a24_12",
        "context_with_next_sentence": true
    },
    {
        "source_sentence": "時，闍知羅比丘尼聞尊者阿難所說，歡喜隨喜，作禮而去。",
        "from": "T02n0099_020:0146a26_13",
        "context_with_next_sentence": true
    },
    {
        "source_sentence": "如闍知羅比丘尼，迦羅跋比丘尼亦爾。",
        "from": "T02n0099_020:0146a29_0",
        "context_with_next_sentence": true
    },
    {
        "source_sentence": "（五五八）如是我聞：一時，佛住俱睒彌國瞿師羅園。",
        "from": "T02n0099_020:0146b01_0",
        "context_with_next_sentence": true
    },
    {
        "source_sentence": "爾時，尊者阿難亦住俱睒彌國瞿師羅園。",
        "from": "T02n0099_020:0146b02_1",
        "context_with_next_sentence": true
    },
    {
        "source_sentence": "時，有異比丘得無相心三昧，作是念：「我若詣尊者阿難所，問尊者阿難：『若比丘得無相心三昧，不涌、不沒，解脫已住，住已解脫，此無相心三昧何果？",
        "from": "T02n0099_020:0146b03_2",
        "context_with_next_sentence": true
    },
    {
        "source_sentence": "世尊說此何功德？』",
        "from": "T02n0099_020:0146b06_3",
        "context_with_next_sentence": true
    },
    {
        "source_sentence": "尊者阿難若問我言：『比丘！",
        "from": "T02n0099_020:0146b07_4",
        "context_with_next_sentence": true
    },
    {
        "source_sentence": "汝得此無相心三昧耶？』",
        "from": "T02n0099_020:0146b07_5",
        "context_with_next_sentence": true
    },
    {
        "source_sentence": "『我未曾有。』",
        "from": "T02n0099_020:0146b08_6",
        "context_with_next_sentence": true
    },
    {
        "source_sentence": "實問異答。",
        "from": "T02n0099_020:0146b08_7",
        "context_with_next_sentence": true
    },
    {
        "source_sentence": "我當隨逐尊者阿難，脫有餘人問此義者，因而得聞。」",
        "from": "T02n0099_020:0146b08_8",
        "context_with_next_sentence": true
    },
    {
        "source_sentence": "彼比丘即隨尊者阿難，經六年中，無有餘人問此義者，即自問尊者阿難：「若比丘問無相心三昧，不涌、不沒，解脫已住，住已解脫，世尊說此是何果、何功德？」",
        "from": "T02n0099_020:0146b10_9",
        "context_with_next_sentence": true
    },
    {
        "source_sentence": "尊者阿難問彼比丘言：「比丘！",
        "from": "T02n0099_020:0146b13_10",
        "context_with_next_sentence": true
    },
    {
        "source_sentence": "汝得此三昧？」",
        "from": "T02n0099_020:0146b14_11",
        "context_with_next_sentence": true
    },
    {
        "source_sentence": "彼比丘默然住，尊者阿難語彼比丘言：「若比丘得無相心三昧，不涌、不沒，解脫已住，住已解脫，世尊說此是智果、智功德。」",
        "from": "T02n0099_020:0146b15_0",
        "context_with_next_sentence": true
    },
    {
        "source_sentence": "尊者阿難說此法時，異比丘聞其所說，歡喜奉行。",
        "from": "T02n0099_020:0146b17_1",
        "context_with_next_sentence": true
    },
    {
        "source_sentence": "雜阿含經卷第二十",
        "from": "T02n0099_020:0146b19_0",
        "context_with_next_sentence": false
    }
]