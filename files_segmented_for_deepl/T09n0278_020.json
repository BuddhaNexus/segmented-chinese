[
    {
        "source_sentence": "大方廣佛華嚴經卷第二十",
        "from": "T09n0278_020:0524b15_0",
        "context_with_next_sentence": true
    },
    {
        "source_sentence": "東晉天竺三藏佛馱跋陀羅譯",
        "from": "T09n0278_020:0524b17_0",
        "context_with_next_sentence": true
    },
    {
        "source_sentence": "金剛幢菩薩十迴向品第二十一之七",
        "from": "T09n0278_020:0524b18_0",
        "context_with_next_sentence": true
    },
    {
        "source_sentence": "「◎佛子！",
        "from": "T09n0278_020:0524b19_0",
        "context_with_next_sentence": true
    },
    {
        "source_sentence": "何等為菩薩摩訶薩第八如相迴向？",
        "from": "T09n0278_020:0524b19_1",
        "context_with_next_sentence": true
    },
    {
        "source_sentence": "佛子！",
        "from": "T09n0278_020:0524b20_0",
        "context_with_next_sentence": true
    },
    {
        "source_sentence": "此菩薩摩訶薩成就念智安住不動，離癡正念直心不動，成就堅固不可壞業，一切智境界得不退轉，得大乘勇猛無畏之心，修習無盡善根，積集勝妙善根，修白淨法，增長大悲，得正直寶，常能正念一切諸佛白淨法迴向，心不退轉。",
        "from": "T09n0278_020:0524b20_1",
        "context_with_next_sentence": true
    },
    {
        "source_sentence": "樂求菩薩道，巧妙方便，出生清淨堅固善根，正念修習智慧功德，為調御師，具足出生一切善根智慧方便，迴向眾生，慧眼清淨，悉能觀察一切善根，長養無量種種善根：分別境界善根、具足善根、清淨善根、一向善根、修習善根、行善根、思惟善根、平等廣說善根。",
        "from": "T09n0278_020:0524b25_2",
        "context_with_next_sentence": true
    },
    {
        "source_sentence": "菩薩摩訶薩如是善根有種種門、種種境界、種種相、種種事、種種分別、無量行、無量語言道、出生無量分別、修行種種莊嚴善根，悉能正持十力諸乘。",
        "from": "T09n0278_020:0524c02_3",
        "context_with_next_sentence": true
    },
    {
        "source_sentence": "「菩薩摩訶薩修習如是種種善根，一觀無二一切智境。",
        "from": "T09n0278_020:0524c06_4",
        "context_with_next_sentence": true
    },
    {
        "source_sentence": "菩薩摩訶薩以如是等善根迴向，欲令具滿無礙身，修菩薩行；欲令口業清淨無礙，修菩薩行；欲令具足無礙心業，安住大乘，具無礙心，令菩薩行皆悉清淨。",
        "from": "T09n0278_020:0524c07_5",
        "context_with_next_sentence": true
    },
    {
        "source_sentence": "得無量大施心，充滿一切眾生；得法自在心，照一切法普示世間；得最勝不可壞心，得清淨一切種智發菩薩心，普照一切正念，三世一切諸佛念佛三昧，悉得具足。",
        "from": "T09n0278_020:0524c11_6",
        "context_with_next_sentence": true
    },
    {
        "source_sentence": "滿足離害正直之心，遠離怨敵，任持眾生，充滿一切而無休息。",
        "from": "T09n0278_020:0524c15_7",
        "context_with_next_sentence": true
    },
    {
        "source_sentence": "於十力智悉得安住，得深三昧，悉能遍遊一切世界，無所染著，悉住一切剎而無厭足。",
        "from": "T09n0278_020:0524c16_8",
        "context_with_next_sentence": true
    },
    {
        "source_sentence": "化度眾生未曾休息，出生無量巧便思慧，具足成就一切菩薩不思議慧，得離癡智，悉能分別一切世界。",
        "from": "T09n0278_020:0524c18_9",
        "context_with_next_sentence": true
    },
    {
        "source_sentence": "於一念中，悉能嚴淨一切佛剎，於諸通慧而得自在，入一切法真實之相，示現嚴淨一切世間。",
        "from": "T09n0278_020:0524c21_10",
        "context_with_next_sentence": true
    },
    {
        "source_sentence": "於一剎中見一切剎，究竟不壞智，能持一切剎，以菩薩莊嚴具而莊嚴之，應現一切，悉能調伏無量眾生。",
        "from": "T09n0278_020:0524c23_11",
        "context_with_next_sentence": true
    },
    {
        "source_sentence": "一佛世界廣大如法界，一切世界亦復如是，得究竟智，詣一切剎，一切普持。",
        "from": "T09n0278_020:0524c25_12",
        "context_with_next_sentence": true
    },
    {
        "source_sentence": "菩薩摩訶薩以此善根迴向佛剎，令眾生充滿迴向，分別受持智慧，如為己身；為眾生迴向，亦復如是：令一切眾生永離地獄、餓鬼、畜生、閻羅王處；令一切眾生悉能除滅諸障礙業；令一切眾生悉得等心，平等智慧；令諸怨敵具慈心樂，清淨智慧；令一切眾生智慧現前，圓滿具足，普照一切；令一切眾生具真實智，離垢正直，菩提心無量，智慧滿足；令一切眾生示現平等安隱善趣。",
        "from": "T09n0278_020:0524c27_13",
        "context_with_next_sentence": true
    },
    {
        "source_sentence": "「菩薩摩訶薩如是迴向，修習善根及一切願，如大雲雨：令一切眾生皆悉清淨；令一切眾生為功德福田；令一切眾生守護受持菩提內藏；令一切眾生離諸障礙，安住無礙清淨法界；令一切眾生滿足無礙諸通智慧；令一切眾生得自在身，遊行十方，如應示現；令一切眾生得無癡善根一切種智；令一切眾生攝取一切，悉令清淨；令一切眾生遠離障礙瞋恚之心，究竟成就一切種智。",
        "from": "T09n0278_020:0525a07_14",
        "context_with_next_sentence": true
    },
    {
        "source_sentence": "「復次，菩薩摩訶薩若見可樂國土，林樹華果；或見可樂名香上服，珍寶財物諸莊嚴具；或見可樂園觀、村邑、聚落、王都；或見可樂自在帝王；或見可樂阿練若處。",
        "from": "T09n0278_020:0525a16_15",
        "context_with_next_sentence": true
    },
    {
        "source_sentence": "菩薩摩訶薩見如是已，修巧方便，出生無量淨妙功德，樂求實義，為眾生故，而不放逸。",
        "from": "T09n0278_020:0525a20_16",
        "context_with_next_sentence": true
    },
    {
        "source_sentence": "善能修習一切善根，猶如大海難可測量，具足善根不可窮盡，一切功德皆悉滿足，亦不分別種種善根，巧妙方便，清淨迴向。",
        "from": "T09n0278_020:0525a22_17",
        "context_with_next_sentence": true
    },
    {
        "source_sentence": "示現無量諸行善根，常念一切未曾忘失眾生境界如善根、平等善根。",
        "from": "T09n0278_020:0525a25_18",
        "context_with_next_sentence": true
    },
    {
        "source_sentence": "菩薩摩訶薩善根如是迴向，令一切眾生志常樂見無量諸佛，如法不取，法性無數，眾生平等清淨，亦復如是；令一切眾生悉得諸佛隨意愛樂，供給侍者；令一切佛國除滅煩惱，清淨可樂；令一切眾生悉得見聞無量佛法，心常愛樂，常樂守護諸菩薩行，樂以愛眼觀善知識；令一切眾生見可樂法；令一切眾生樂持正法；令一切眾生於佛法中得可樂明；令一切菩薩悉得可樂大施之心，於諸法中得無所畏，樂為眾生分別廣說，得菩薩可樂三昧諸陀羅尼，得一切菩薩授記智慧，得一切菩薩甚可愛樂，自在示現，具足諸佛圓滿說法，得可樂方便，分別說法，得可樂大悲，發菩薩心，諸根悅豫，得可愛樂諸如來家，教化眾生，心不休息，得菩薩可樂無盡法藏，於無量劫一一世界，化度眾生。",
        "from": "T09n0278_020:0525a27_19",
        "context_with_next_sentence": true
    },
    {
        "source_sentence": "「於現在佛所，得可愛樂巧妙方便，得可愛樂深妙方便，無所障礙，永離愚癡；具足可樂平等離欲，一切諸法，斷諸障礙，決定深解不二法界；具足可樂離欲際，等一切諸法，入真實際，得菩薩可樂無諍滿足之法；具足可樂金剛藏心，一切種智勇猛精進，清淨成滿；具足可樂清淨善根，摧伏怨敵，滅障道法；具足可樂無上菩提，一切種智常現在前，充滿眾生。",
        "from": "T09n0278_020:0525b14_20",
        "context_with_next_sentence": true
    },
    {
        "source_sentence": "如是，菩薩摩訶薩長養善根，得淨慧明，常為善知識之所攝護，如來慧日，明照其心，滅除癡闇，淨修正法，入諸智業，善學智地，分別法界一切善根，善能迴向一切菩薩諸善根海，盡其原底，成就智慧，深入堅固，明解善根，了達諸度。",
        "from": "T09n0278_020:0525b23_21",
        "context_with_next_sentence": true
    },
    {
        "source_sentence": "菩薩摩訶薩善根如是迴向，不著世界，不著眾生界，心無所依，寂然不亂，正念諸法，具足諸佛無選擇智，不違三世一切諸佛正迴向門，不違一切平等正法，不壞佛相，等觀三世。",
        "from": "T09n0278_020:0525b28_22",
        "context_with_next_sentence": true
    },
    {
        "source_sentence": "了眾生空，無所依住，順如來道，普照諸法，解真實義，漸至諸地。",
        "from": "T09n0278_020:0525c03_23",
        "context_with_next_sentence": true
    },
    {
        "source_sentence": "如實分別一切諸法，智慧周滿，具足堅固，未曾忘失。",
        "from": "T09n0278_020:0525c05_24",
        "context_with_next_sentence": true
    },
    {
        "source_sentence": "修習正業，常樂寂靜，正趣離生。",
        "from": "T09n0278_020:0525c06_25",
        "context_with_next_sentence": true
    },
    {
        "source_sentence": "了一切法猶如幻化，解一切法無有自體，觀一切義及種種行，於語言道而無所著，所有諸法皆從緣起；觀甚深法生實智迴向，觀察寂滅一切諸法，皆入一觀，不違諸法種種異相，善解迴向，修菩薩道善根迴向，攝取眾生，長養三世菩薩一切迴向。",
        "from": "T09n0278_020:0525c07_26",
        "context_with_next_sentence": true
    },
    {
        "source_sentence": "「如是菩薩摩訶薩以無恐怖心善根，迴向一切佛法；以無量心善根，迴向一切眾生，皆悉清淨；以無我、無我所心善根，迴向於十方界無所染著；以無餘心善根，迴向於一切境界世界無所染著；行離世間法善根，迴向得出世法、不著眾生善根；迴向見諸勝道善根；迴向離虛妄法、出生真實善根；迴向如法門至一切道、無量無邊善根；迴向如如善根亦爾；迴向眾生，解了諸法，如性如善根亦爾；迴向一切法自性，無有自性，如相如善根亦爾；迴向一切法無相真實相，如法如善根亦爾；迴向佛法不退轉，如行如善根亦爾；迴向一切如來所行，如境界如善根亦爾；迴向三世諸佛滿足境界，如安立如善根亦爾；迴向安立一切眾生，如隨順如善根亦爾；迴向盡未來劫，隨順不斷，如量如善根亦爾；迴向眾生心與虛空等，如充滿如善根亦爾；迴向一念滿一切世界，如久住如善根亦爾；迴向離一切世間住，住究竟住，如不生如善根亦爾；迴向不生滿足一切佛法，如堅固如善根亦爾；迴向壞散一切煩惱，如不壞如善根亦爾；迴向一切眾生不可破壞，如明如善根亦爾；迴向普照一切，如一切處如善根亦爾；迴向至一切處道，如一切時如善根亦爾；迴向隨順一切時，如一切如善根亦爾；迴向一切眾生隨順清淨，如一切平等如善根亦爾；迴向一切行平等，如一切法眼如善根亦爾；迴向一切眾生悉得法眼，如不倦如善根亦爾；迴向一切行菩薩道而無疲倦，如甚深如善根亦爾；迴向一切第一深法，如無所有如善根亦爾；迴向知一切無所有，如不出如善根亦爾；迴向一切無所顯現，如離曀如善根亦爾；迴向明眼離曀清淨，如無比如善根亦爾；迴向菩薩無比之行，如寂靜如善根亦爾；迴向一切常樂寂靜，如無根如善根亦爾；迴向究竟無根之法，如無量無邊如善根亦爾；迴向一切無量無邊眾生，皆悉清淨，如無著如善根亦爾；迴向究竟無所著際，如無礙如善根亦爾；迴向滅除一切障礙，如非世間行如善根亦爾；迴向遠離一切世間行法，如不繫如善根亦爾；迴向不繫一切生死，如無行如善根亦爾；迴向遠離一切諸行，如住如善根亦爾；迴向一切住於如住，如一切法成如善根亦爾；迴向眾生所學成就，如一切法平等如善根亦爾；迴向一切具平等行，如一切法不捨如善根亦爾；迴向不捨盡未來際一切眾生，如一切法不盡如善根亦爾；迴向一切無盡眾生，如不違一切法如善根亦爾；迴向一切眾生不違三世諸佛，如攝一切法如善根亦爾；迴向一切眾生悉攝善根，令無有餘，如一切法同如善根亦爾；迴向悉同三世諸佛，如一切法不離如善根亦爾；迴向悉攝世間及離世間，如不可壞如善根亦爾；迴向一切眾生不可沮壞，如無恚如善根亦爾；迴向一切眾生，一切魔業所不能動，如不濁如善根亦爾；迴向一切菩薩行，無有垢濁，如不亂如善根亦爾；迴向一切眾生離諸塵亂，如不可盡如善根亦爾；迴向一切世間法所不能盡，如菩提如善根亦爾；迴向覺悟一切諸法，如不失如善根亦爾；迴向一切眾生不失直心，如照如善根亦爾；迴向一切眾生，悉以大智光明普照一切，如不可說如善根亦爾；迴向一切不可說智，如持一切眾生如善根亦爾；迴向一切持菩薩行，如隨順一切語言如善根亦爾；迴向一切無言智慧，如離一切種種法如善根亦爾；迴向示現一切佛剎及諸如來，成最正覺，示現無量神力自在，如離虛妄如善根亦爾；迴向世間，悉離虛妄，如一切身遍至如善根亦爾；迴向無量身，遍一切剎，如不受生如善根亦爾；迴向無生巧妙方便，示現受生，如無不有如善根亦爾；迴向三世一切諸佛自在神力及一切剎，在身內現，如夜如善根亦爾；迴向一切夜，施作佛事，得無上明，如晝如善根亦爾；迴向一切在晝眾生，悉令善覺，見諸如來自在神力，住不退法輪，離癡清淨，如半月及一月如善根亦爾；迴向一切眾生住一切時，巧妙方便，於一念中，悉能分別一切時節，如年歲如善根亦爾；迴向受持種種諸劫，嚴淨諸根，了達諸根，如一切劫成敗如善根亦爾；迴向一切劫，淨住無染一切眾生，清淨調伏眾生，如未來如善根亦爾；迴向盡一切未來際，修習菩薩清淨妙行，悉能滿足無量大願，如世如善根亦爾；迴向一切眾生，於一念中見一切佛，乃至未曾一念遠離，如至一切處道如善根亦爾；迴向一切眾生，得不壞道，超出三界，如有無如善根亦爾；迴向一切諸有清淨，知無所有，如淨如善根亦爾；迴向一切菩薩淨行，出生無上菩提之具，如明淨如善根亦爾；迴向得菩薩一切三昧明淨之心，如離垢如善根亦爾；迴向離一切垢，淨心滿足，如無我所如善根亦爾；迴向攝取無我、我所清淨之心，充滿十方一切佛剎，如平等如善根亦爾；迴向得無盡一切智，永離癡愛，普照一切，如無數如善根亦爾；迴向一切智乘力，住巧方便法雲，普覆一切世界，如平等住如善根亦爾；迴向一切眾生，具菩薩行，住一切智，如分別一切眾生界如善根亦爾；迴向一切善根現前，滿無礙智，如一切眾生語言如善根亦爾；迴向解了一切諸語言法，如不離一切眾生如善根亦爾；迴向攝取一切眾生，具足善根，遠離生死，如廣如善根亦爾；迴向受持三世佛所說法，修習菩薩離癡之行，如不休息如善根亦爾；迴向一切劫，修菩薩行，未曾休息，安處眾生於摩訶衍，如一切法第一如善根亦爾；迴向開淨法門無礙淨念，攝一切法，如無量讚歎如善根亦爾；迴向得無量讚歎智慧菩薩實行，如離熾然如善根亦爾；迴向離熾然法，滅除眾生熾然，令得清淨，如不動如善根亦爾；迴向善根安住不動，滿足普賢菩薩願行，如諸佛境界如善根亦爾；迴向一切眾生智慧境界，皆悉滿足，除滅一切煩惱境界，如不可壞如善根亦爾；迴向善根，一切魔業所不能壞，悉能調伏眾邪外道，如非可修、非不可修如善根亦爾；迴向離一切修、非修虛妄，斷一切虛妄，如不退如善根亦爾；迴向常見一切諸佛未曾中退修習莊嚴菩提之心，如一切語言如善根亦爾；迴向分別一切語言，如不著一切法如善根亦爾；迴向一切眾生悉無所著，令一切眾生行普賢行，如一切地如善根亦爾；迴向一切眾生，悉得隨順智慧之地，普賢莊嚴，如不可斷如善根亦爾；迴向一切法中得無畏無斷，一切語言周滿具足，能廣演說，如無漏如善根亦爾；迴向一切眾生，皆令具足無漏善根菩提之心，逮得法智，解了分別，如無有覺法、無有滅法如善根亦爾；迴向覺悟一切諸法，於一念頃，皆悉充滿無量法界，如過去非同、未來非故、現在非異如善根亦爾；迴向發起新新菩提心願，除滅生死，清淨眾生，如三世中不取虛妄如善根亦爾；迴向過去、未來皆悉清淨，現在念念現成正覺，如一切諸佛菩薩具足如善根亦爾；迴向一切眾生具足佛智，大願方便，如常淨無染污如善根亦爾；迴向一切眾生悉除煩惱，一切種智清淨滿足。",
        "from": "T09n0278_020:0525c13_0",
        "context_with_next_sentence": true
    },
    {
        "source_sentence": "「菩薩摩訶薩如是迴向時，等一切佛剎，淨一切世界故；等一切世間，轉不可壞清淨法輪故；等一切菩薩，出生一切智願故；等觀諸佛無有二故；等觀諸法不壞自性故；等觀三世巧方便智，解語言道故；一切菩薩行等，所種善根，悉能迴向故；知一切時，隨時修習，不捨佛事故；一切業報平等，不著世間，出生離世善根故；神力自在，與諸佛等，隨順世間，等現佛事故。",
        "from": "T09n0278_020:0527b06_1",
        "context_with_next_sentence": true
    },
    {
        "source_sentence": "佛子！",
        "from": "T09n0278_020:0527b14_2",
        "context_with_next_sentence": true
    },
    {
        "source_sentence": "是名菩薩摩訶薩第八如相迴向。",
        "from": "T09n0278_020:0527b15_0",
        "context_with_next_sentence": true
    },
    {
        "source_sentence": "「菩薩摩訶薩安住此迴向：得無量無邊清淨法門，為人中雄而無所畏，大師子吼，成就無量無數菩薩，於一切時未曾休息；得佛無量無邊滿足身，一身充滿一切世界；得佛無量無邊滿足音聲，發一音聲，一切眾生無不聞者；得佛無量無邊滿足力，於一毛道安置一切世界；得佛無量無邊滿足自在神力，置一切眾生於一微塵；得一切佛無量無邊滿足解脫，於一眾生身中，現一切佛剎一切如來，成最正覺；得一切佛無量無數滿足三昧，正受善方便力，於一三昧中，悉能出生一切三昧；得一切佛無量無邊滿足辯才，說一句法，盡未來劫而不窮盡，悉除一切眾生疑惑；得一切佛無量無邊滿足勝眾生法，示現一切眾生、薩婆若、十力、等覺。",
        "from": "T09n0278_020:0527b15_1",
        "context_with_next_sentence": true
    },
    {
        "source_sentence": "佛子！",
        "from": "T09n0278_020:0527c01_2",
        "context_with_next_sentence": true
    },
    {
        "source_sentence": "是為菩薩摩訶薩以一切善根隨順如相迴向。」",
        "from": "T09n0278_020:0527c02_3",
        "context_with_next_sentence": true
    },
    {
        "source_sentence": "爾時，金剛幢菩薩承佛神力，普觀十方，以偈頌曰：「菩薩心安住，　　離癡常正念，　忍辱離惱害，　　修集無量德。",
        "from": "T09n0278_020:0527c03_4",
        "context_with_next_sentence": true
    },
    {
        "source_sentence": "　其心無嫌恨，　　正直常清淨，　諸業莊飾世，　　悉能善分別。",
        "from": "T09n0278_020:0527c07_0",
        "context_with_next_sentence": true
    },
    {
        "source_sentence": "　菩薩思惟業，　　種種無有量，　若益眾生業，　　修習常履行。",
        "from": "T09n0278_020:0527c09_0",
        "context_with_next_sentence": true
    },
    {
        "source_sentence": "　善能順世間，　　普令一切喜，　隨應眾生業，　　菩薩分別行。",
        "from": "T09n0278_020:0527c11_0",
        "context_with_next_sentence": true
    },
    {
        "source_sentence": "　永離諸恚礙，　　知法亦知義，　安住調御地，　　饒益一切眾。",
        "from": "T09n0278_020:0527c13_0",
        "context_with_next_sentence": true
    },
    {
        "source_sentence": "　覺悟諸善法，　　無量不可數，　悉能分別知，　　迴向益眾生。",
        "from": "T09n0278_020:0527c15_0",
        "context_with_next_sentence": true
    },
    {
        "source_sentence": "　以此深方便，　　具足諸地智，　滅除眾煩惱，　　如如善迴向。",
        "from": "T09n0278_020:0527c17_0",
        "context_with_next_sentence": true
    },
    {
        "source_sentence": "　普攝一切趣，　　安住如實法，　如是業迴向，　　悉令無所著。",
        "from": "T09n0278_020:0527c19_0",
        "context_with_next_sentence": true
    },
    {
        "source_sentence": "　深樂至處道，　　修習真如法，　無性無所有，　　明德者迴向。",
        "from": "T09n0278_020:0527c21_0",
        "context_with_next_sentence": true
    },
    {
        "source_sentence": "　日夜及半月，　　一月年數劫，　一切皆悉如，　　功德亦如是。",
        "from": "T09n0278_020:0527c23_0",
        "context_with_next_sentence": true
    },
    {
        "source_sentence": "　如世及諸剎，　　眾生一切法，　趣非趣如實，　　迴向悉無餘。",
        "from": "T09n0278_020:0527c25_0",
        "context_with_next_sentence": true
    },
    {
        "source_sentence": "　如如性如實，　　思惟如是性，　諸功德迴向，　　悉皆順真如。",
        "from": "T09n0278_020:0527c27_0",
        "context_with_next_sentence": true
    },
    {
        "source_sentence": "　如如性如是，　　諸法無所有，　如如離自性，　　智者業迴向，　如諸相如實，　　諸生亦如是，　如如自性實，　　諸業亦如是，　如如無有量，　　一切業如是，　無縛亦無解，　　諸業悉清淨。",
        "from": "T09n0278_020:0527c29_0",
        "context_with_next_sentence": true
    },
    {
        "source_sentence": "　如是真佛子，　　安住不可動，　成就智慧力，　　入佛方便藏。",
        "from": "T09n0278_020:0528a06_0",
        "context_with_next_sentence": true
    },
    {
        "source_sentence": "　覺悟法王法，　　無縛亦無著，　無礙無轉心，　　亦復無所轉。",
        "from": "T09n0278_020:0528a08_0",
        "context_with_next_sentence": true
    },
    {
        "source_sentence": "　法身所攝業，　　隨順眾生相，　深入真實相，　　相亦非是相。",
        "from": "T09n0278_020:0528a10_0",
        "context_with_next_sentence": true
    },
    {
        "source_sentence": "　如是不思議，　　思議不可盡，　深入不思議，　　思非思寂滅。",
        "from": "T09n0278_020:0528a12_0",
        "context_with_next_sentence": true
    },
    {
        "source_sentence": "　如是思惟法，　　分別一切業，　除滅諸煩惱，　　是名功德王。",
        "from": "T09n0278_020:0528a14_0",
        "context_with_next_sentence": true
    },
    {
        "source_sentence": "　菩薩一切報，　　無盡智所印，　盡法無盡性，　　無盡方便滅。",
        "from": "T09n0278_020:0528a16_0",
        "context_with_next_sentence": true
    },
    {
        "source_sentence": "　心不在內外，　　心亦無所有，　妄取故有法，　　不取則寂滅。",
        "from": "T09n0278_020:0528a18_0",
        "context_with_next_sentence": true
    },
    {
        "source_sentence": "　佛子如是知，　　法空無自性，　諸法無自在，　　最勝覺無我。",
        "from": "T09n0278_020:0528a20_0",
        "context_with_next_sentence": true
    },
    {
        "source_sentence": "　如如等眾生，　　覺法性如是，　彼見不思議，　　無相智不惑。",
        "from": "T09n0278_020:0528a22_0",
        "context_with_next_sentence": true
    },
    {
        "source_sentence": "　如是深修習，　　一向求菩提，　所願不退轉，　　饒益眾生故。",
        "from": "T09n0278_020:0528a24_0",
        "context_with_next_sentence": true
    },
    {
        "source_sentence": "　菩薩捨此身，　　無死虛妄想，　解了心如化，　　調伏一切眾。",
        "from": "T09n0278_020:0528a26_0",
        "context_with_next_sentence": true
    },
    {
        "source_sentence": "　觀彼順正念，　　世間業報起，　菩薩悉救護，　　三界無有餘。",
        "from": "T09n0278_020:0528a28_0",
        "context_with_next_sentence": true
    },
    {
        "source_sentence": "　了知眾想行，　　皆悉是虛妄，　菩薩知非實，　　亦不壞法性。",
        "from": "T09n0278_020:0528b01_0",
        "context_with_next_sentence": true
    },
    {
        "source_sentence": "　彼如是迴向，　　智慧妙善根，　憐愍一切眾，　　令入深方便。",
        "from": "T09n0278_020:0528b03_0",
        "context_with_next_sentence": true
    },
    {
        "source_sentence": "◎「◎佛子！",
        "from": "T09n0278_020:0528b04_1",
        "context_with_next_sentence": true
    },
    {
        "source_sentence": "何等為菩薩摩訶薩第九無縛無著解脫心迴向？",
        "from": "T09n0278_020:0528b05_2",
        "context_with_next_sentence": true
    },
    {
        "source_sentence": "此菩薩摩訶薩於一切善根，不生輕心，不輕出生死心，不輕攝善根心，不輕專求一切善根心，不輕悔過心，不輕隨喜善根心，不輕禮他方佛心，不輕恭敬合掌業心，不輕禮拜塔廟尊重業心，不輕勸請他方諸佛轉法輪業心。",
        "from": "T09n0278_020:0528b06_3",
        "context_with_next_sentence": true
    },
    {
        "source_sentence": "菩薩摩訶薩常樂攝受彼諸善根，堅固不壞；彼善根安住，彼善根思惟，彼善根長養，彼善根不著，彼善根具正直心具，彼善根不選擇，彼善根隨順彼諸佛境界善根，見彼善根得自在力。",
        "from": "T09n0278_020:0528b11_4",
        "context_with_next_sentence": true
    },
    {
        "source_sentence": "菩薩摩訶薩以無縛無著解脫心，彼善根迴向，具足普賢身、口、意業；以無縛無著解脫心，修習普賢勇猛精進；以無縛無著解脫心，具足普賢無礙音聲陀羅尼門，充滿十方；以無縛無著解脫心，具足普賢得見一切佛諸陀羅尼；以無縛無著解脫心，具足普賢妙音陀羅尼，分別一切音聲，悉能演說無量法雲；以無縛無著解脫心，得持普賢一切劫行陀羅尼，於一切世界，具足修習諸菩薩行；以無縛無著解脫心，於一眾生身盡未來劫，示現普賢菩薩一切自在神力，如一眾生身，一切眾生身亦復如是；以無縛無著解脫心，悉得普賢自在神力，示現現在一切諸佛菩薩眾中，修菩薩行；以無縛無著解脫心，得普賢一法門，於無量無數劫，示現諸佛無盡自在，悉能度脫一切眾生；以無縛無著解脫心，得普賢種種法門自在，於無量無數劫，示現諸佛無盡自在，悉能度脫一切眾生；以無縛無著解脫心，得普賢自在，於念念中，令無量眾生安住十力，心無厭足；以無縛無著解脫心，得普賢菩薩自在，於一切眾生身，皆悉得見諸佛自在，修普賢行；以無縛無著解脫心，得普賢自在，於一言中，悉能分別一切眾生音聲語言，調伏一切眾生，安住薩婆若地；以無縛無著解脫心，得普賢自在，於一眾生身中，悉能容受一切眾生，彼悉自謂逮得佛身；以無縛無著解脫心，得普賢自在，於一華中，令一切嚴淨世界皆悉安住。",
        "from": "T09n0278_020:0528b15_5",
        "context_with_next_sentence": true
    },
    {
        "source_sentence": "「菩薩摩訶薩復作是念：『以此無縛無著解脫心善根，出生普賢微妙音聲，充滿法界，十方佛剎隨其所應，皆悉得聞。",
        "from": "T09n0278_020:0528c15_6",
        "context_with_next_sentence": true
    },
    {
        "source_sentence": "「『以此普賢無縛無著解脫心善根，如普賢於念念中，見盡過去際無量無邊世界諸佛，聞所說法，受持不忘，莊嚴佛家。",
        "from": "T09n0278_020:0528c17_7",
        "context_with_next_sentence": true
    },
    {
        "source_sentence": "「『以此無縛無著解脫心善根，如普賢盡未來劫於一切世界中，演說諸法皆悉究竟。",
        "from": "T09n0278_020:0528c20_8",
        "context_with_next_sentence": true
    },
    {
        "source_sentence": "「『以此無縛無著解脫心善根，於一切世界成最正覺，出興于世。",
        "from": "T09n0278_020:0528c22_9",
        "context_with_next_sentence": true
    },
    {
        "source_sentence": "「『以此無縛無著解脫心善根，能以一光普照虛空等一切世界，修習普賢菩薩所行。",
        "from": "T09n0278_020:0528c24_10",
        "context_with_next_sentence": true
    },
    {
        "source_sentence": "「『以此無縛無著解脫心善根，得無量無邊智慧，皆能隨順諸地神通，成就普賢菩薩所行。",
        "from": "T09n0278_020:0528c26_0",
        "context_with_next_sentence": true
    },
    {
        "source_sentence": "「『以此無縛無著解脫心善根，悉得究竟如來智慧，於一切劫說如來智，諸劫悉盡而智無窮盡，具足普賢菩薩所行。",
        "from": "T09n0278_020:0528c28_1",
        "context_with_next_sentence": true
    },
    {
        "source_sentence": "「『以此無縛無著解脫心善根，於法界等一切如來、菩薩所行，悉能修習身、口、意業而無懈怠，猶如普賢。",
        "from": "T09n0278_020:0529a01_2",
        "context_with_next_sentence": true
    },
    {
        "source_sentence": "「『以此無縛無著解脫心善根，得一切佛無上菩提，義身不違法身，辭辯淨地而不可壞，樂說辯才無盡之藏，調伏一切眾生，具普賢願。",
        "from": "T09n0278_020:0529a04_3",
        "context_with_next_sentence": true
    },
    {
        "source_sentence": "「『以此無縛無著解脫心善根，入一一法門，普照無量不可思議世界，於一切法門盡其原底，修習普賢菩薩所行，逮得究竟薩婆若地。",
        "from": "T09n0278_020:0529a07_4",
        "context_with_next_sentence": true
    },
    {
        "source_sentence": "「『以此無縛無著解脫心善根，於一一境界中，悉以一切種智，分別了知一切種智，猶無窮盡，究竟普賢莊嚴彼岸，修菩薩行，具足成就方便大王。",
        "from": "T09n0278_020:0529a10_5",
        "context_with_next_sentence": true
    },
    {
        "source_sentence": "「『以此無縛無著解脫心善根，從此生盡未來際生，具足普賢菩薩所行，及一切種智離癡法王。",
        "from": "T09n0278_020:0529a13_6",
        "context_with_next_sentence": true
    },
    {
        "source_sentence": "「『以此無縛無著解脫心善根，得無礙法明，普照一切諸菩薩行，常修正業，具足普賢自在方便。",
        "from": "T09n0278_020:0529a16_0",
        "context_with_next_sentence": true
    },
    {
        "source_sentence": "「『以此無縛無著解脫心善根，悉得無量方便：不可思議方便、菩薩方便、一切智方便、調伏菩薩方便、轉無量法輪方便、不可說不可說時方便、種種說法方便、無分際無畏方便、說一切法無餘方便，得如是等一切隨順方便智，修習普賢菩薩所行。",
        "from": "T09n0278_020:0529a18_1",
        "context_with_next_sentence": true
    },
    {
        "source_sentence": "「『以此無縛無著解脫心善根，具足身業，令一切眾生皆悉歡喜，得菩薩不退轉清淨善根，究竟安住普賢諸業。",
        "from": "T09n0278_020:0529a23_2",
        "context_with_next_sentence": true
    },
    {
        "source_sentence": "「『以此無縛無著解脫心善根，得清淨智，悉能分別眾生語言，一切口業清淨莊嚴，音辭微妙言無能及，修習受持普賢所行。",
        "from": "T09n0278_020:0529a26_3",
        "context_with_next_sentence": true
    },
    {
        "source_sentence": "「『以此無縛無著解脫心善根，悉能分別一切佛剎、一切眾生、一切諸法、一切莊嚴，其心清淨，出生一切如來法藏，究竟一切智，善能隨順普賢所行。",
        "from": "T09n0278_020:0529a29_4",
        "context_with_next_sentence": true
    },
    {
        "source_sentence": "「『以此無縛無著解脫心善根，清淨直心，得一切佛無礙法身，具足解脫，修如來法，攝佛功德，住佛境界，大智普照，修習菩薩清淨之行，隨順方便，悉能分別一切法藏，出生無量大乘自在，悉能示現無量無邊一切眾生無上大道，具足普賢行願迴向。",
        "from": "T09n0278_020:0529b03_5",
        "context_with_next_sentence": true
    },
    {
        "source_sentence": "「『以此無縛無著解脫心善根，得明利根，善調伏根，於一切法自在根，無窮盡根，修習一切善根根，一切佛境界平等根，授一切菩薩不退轉記大精進根，分別一切佛法金剛界根，一切如來智慧光照金剛焰根，分別一切諸根自在根，令一切眾生安住一切智根，無量根，滿足一切根，無礙清淨根，平等修習諸願根。",
        "from": "T09n0278_020:0529b09_6",
        "context_with_next_sentence": true
    },
    {
        "source_sentence": "「『以此無縛無著解脫心善根，得一切菩薩神力：住持無量身神力；無量智慧境界神力；不離一處，悉能示現一切佛剎神力；菩薩無礙不可制持自在神力；示現攝取一切佛剎，安置一處自在神力；一身充滿一切佛剎自在神力；菩薩無礙解脫自在神力；少方便一念自在神力；依無所有自在神力；以一毛悉縛無量世界，悉持遊行法界等佛剎，示現眾生，令得究竟妙智慧門自在神力，修習普賢菩薩所行。",
        "from": "T09n0278_020:0529b16_7",
        "context_with_next_sentence": true
    },
    {
        "source_sentence": "「『以此無縛無著解脫心善根，於一念頃，悉能往詣無量佛剎；於一身中，悉能容受無量佛剎；逮得甚深微妙智地，善能分別諸佛世界，得無生心，悉入普賢菩薩法門，生菩薩行。",
        "from": "T09n0278_020:0529b25_8",
        "context_with_next_sentence": true
    },
    {
        "source_sentence": "「『以此無縛無著解脫心善根，生如來家，修菩薩行；具足無量無數不思議法，無量大願皆悉成滿，分別一切法界及三世法界而無懈怠，隨順普賢菩薩諸行，究竟智界。",
        "from": "T09n0278_020:0529b29_9",
        "context_with_next_sentence": true
    },
    {
        "source_sentence": "「『以此無縛無著解脫心善根，於一毛道，分別無量無數佛剎，悉能包容一切法界，究竟空界；如一毛道，一切法界、虛空界等一切毛道，亦復如是，以普賢菩薩清淨法門，開智慧眼。",
        "from": "T09n0278_020:0529c04_10",
        "context_with_next_sentence": true
    },
    {
        "source_sentence": "「『以此無縛無著解脫心善根，能以無量無數阿僧祇劫以為一念，能以一切眾生諸念以為一念，此諸方便，皆由普賢菩薩深心究竟。",
        "from": "T09n0278_020:0529c08_11",
        "context_with_next_sentence": true
    },
    {
        "source_sentence": "「『以此無縛無著解脫心善根，於一身內，悉能容受無量諸身；如一身，一切身亦復如是，具足普賢菩薩迴向。",
        "from": "T09n0278_020:0529c12_0",
        "context_with_next_sentence": true
    },
    {
        "source_sentence": "「『以此無縛無著解脫心善根，悉入一切諸佛境界，常見諸佛虛空界等清淨法身，相好莊嚴，神力自在，梵音微妙，具足廣說無礙正法，聞彼佛法悉能受持，於彼佛身了無所有，悉得普賢菩薩無量大願，永離眾生心想見倒。",
        "from": "T09n0278_020:0529c14_1",
        "context_with_next_sentence": true
    },
    {
        "source_sentence": "「『以此無縛無著解脫心善根，入一切世界，入翻覆世界，入伏世界，於一念中，悉能遍入十方世界一切佛剎，分別因那網世界，分別一切平等法界，令雜世界悉為一形，無量種種世界，無量方便入深法界，皆如虛空，而亦不壞世界之性，修普賢行，住菩薩地。",
        "from": "T09n0278_020:0529c19_2",
        "context_with_next_sentence": true
    },
    {
        "source_sentence": "「『以此無縛無著解脫心善根，悉能分別一切諸想：眾生想、法想、佛剎想、方想、佛想、世想、業想、行想、解脫想、根想、時想、受持想、煩惱想、清淨想、成熟想、見諸佛想、轉法輪想、聞法解想、調伏想、種種方便出生想、種種地想、入菩薩想、修習菩薩功德想、菩薩三昧正受想、菩薩三昧起想、菩薩境界想、劫成壞想、明想、闇想、晝想、夜想、半月一月年歲時變想、去想、來想、坐想、立想、覺想、睡想，如是等一切諸想，於一念中悉能了知；心無虛妄悉離諸想，心無所著遠離障礙，一切如來智慧充滿，一切佛法長養善根；以一切佛身以熏其身，常為諸佛之所攝取，於白淨法未曾退失，善能修學等正覺法，究竟彼岸，修行諸佛普賢所行，具足諸願，受如來記，於一念中得入方便地究竟智，滿足安住。",
        "from": "T09n0278_020:0529c25_3",
        "context_with_next_sentence": true
    },
    {
        "source_sentence": "「『以此無縛無著解脫心善根，以一一心觀無量心，離諸虛妄而無所依，心不一故，所行各異，業相不同，令一切眾生勇猛精進，出生普賢智慧之寶，猶如普賢。",
        "from": "T09n0278_020:0530a12_4",
        "context_with_next_sentence": true
    },
    {
        "source_sentence": "「『以此無縛無著解脫心善根，於一處悉能分別無量諸處；如一處，一切處亦復如是，悉決定知滿足普賢大願智寶。",
        "from": "T09n0278_020:0530a16_5",
        "context_with_next_sentence": true
    },
    {
        "source_sentence": "◎大方廣佛華嚴經卷第二十",
        "from": "T09n0278_020:0530a19_6",
        "context_with_next_sentence": false
    }
]