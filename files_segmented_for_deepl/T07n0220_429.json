[
    {
        "source_sentence": "大般若波羅蜜多經卷第四百二",
        "from": "T07n0220_429:0155a20_0",
        "context_with_next_sentence": true
    },
    {
        "source_sentence": "十九",
        "from": "T07n0220_429:0155a21_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T07n0220_429:0155a23_0",
        "context_with_next_sentence": true
    },
    {
        "source_sentence": "第二分福生品第三十一",
        "from": "T07n0220_429:0155a24_0",
        "context_with_next_sentence": true
    },
    {
        "source_sentence": "爾時，佛告天帝釋言：「如是！",
        "from": "T07n0220_429:0155a25_0",
        "context_with_next_sentence": true
    },
    {
        "source_sentence": "如是！",
        "from": "T07n0220_429:0155a25_1",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_429:0155a25_2",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0155a25_3",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得而為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴，供養恭敬、尊重讚歎，復以種種上妙花鬘、塗散等香、衣服、瓔珞、寶幢、幡蓋、諸妙、珍奇、伎樂、燈明而為供養，所生福聚無量無邊不可思議不可稱計。",
        "from": "T07n0220_429:0155a26_4",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0155b04_5",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0155b04_6",
        "context_with_next_sentence": true
    },
    {
        "source_sentence": "以此般若波羅蜜多能辦如來、應、正等覺一切智、道相智、一切相智，亦辦布施波羅蜜多乃至般若波羅蜜多，亦辦內空乃至無性自性空，亦辦四念住廣說乃至十八佛不共法，亦辦五眼、六神通，亦辦一切三摩地門、陀羅尼門，亦辦成熟有情、嚴淨佛土，亦辦一切聲聞、獨覺及無上乘，亦辦如來、應、正等覺所證無上正等菩提。",
        "from": "T07n0220_429:0155b04_7",
        "context_with_next_sentence": true
    },
    {
        "source_sentence": "「以是故，憍尸迦！",
        "from": "T07n0220_429:0155b11_8",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得而為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴，乃至燈明而為供養。",
        "from": "T07n0220_429:0155b12_9",
        "context_with_next_sentence": true
    },
    {
        "source_sentence": "以前所造窣堵波福比此福聚，百分不及一，千分不及一，百千分不及一，乃至鄔波尼殺曇分亦不及一。",
        "from": "T07n0220_429:0155b16_10",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0155b18_11",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0155b19_0",
        "context_with_next_sentence": true
    },
    {
        "source_sentence": "若此般若波羅蜜多甚深經典人中流布，即此世間佛寶、法寶、苾芻僧寶終不隱沒；若此般若波羅蜜多甚深經典人中住者，世間常有十善業道，若四靜慮、四無量、四無色定，若布施波羅蜜多乃至般若波羅蜜多，若內空乃至無性自性空，若四念住廣說乃至十八佛不共法，若一切三摩地門、陀羅尼門，若一切智、道相智、一切相智，若剎帝利大族、婆羅門大族、長者大族、居士大族，若四大王眾天乃至非想非非想處天，若聲聞乘、獨覺乘、無上乘，若預流、一來、不還、阿羅漢、獨覺，若菩薩摩訶薩成熟有情、嚴淨佛土，若諸如來、應、正等覺證得無上正等菩提、轉妙法輪度無量眾，如是勝事終不隱沒。」",
        "from": "T07n0220_429:0155b19_1",
        "context_with_next_sentence": true
    },
    {
        "source_sentence": "第二分功德品第三十二",
        "from": "T07n0220_429:0155c04_0",
        "context_with_next_sentence": true
    },
    {
        "source_sentence": "爾時，三千大千世界所有四大王眾天乃至色究竟天，同聲共白天帝釋言：「大仙！",
        "from": "T07n0220_429:0155c05_0",
        "context_with_next_sentence": true
    },
    {
        "source_sentence": "於是甚深般若波羅蜜多應受、應持、應讀、應誦、應精勤修學、應如理思惟、應供養恭敬、尊重讚歎。",
        "from": "T07n0220_429:0155c06_1",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0155c09_0",
        "context_with_next_sentence": true
    },
    {
        "source_sentence": "大仙！",
        "from": "T07n0220_429:0155c09_1",
        "context_with_next_sentence": true
    },
    {
        "source_sentence": "若受持、讀誦、精勤修學、如理思惟、供養恭敬、尊重讚歎如是般若波羅蜜多，則令一切惡法損減、善法增益，亦令一切天眾增益、諸阿素洛朋黨損減，亦令一切佛眼、法眼、僧眼不滅，亦令一切佛種、法種、僧種不斷。",
        "from": "T07n0220_429:0155c09_2",
        "context_with_next_sentence": true
    },
    {
        "source_sentence": "「大仙當知！",
        "from": "T07n0220_429:0155c14_3",
        "context_with_next_sentence": true
    },
    {
        "source_sentence": "由三寶種不斷絕故，世間便有布施波羅蜜多乃至般若波羅蜜多，亦有內空乃至無性自性空，亦有四念住廣說乃至十八佛不共法，亦有一切三摩地門、陀羅尼門，亦有一切智、道相智、一切相智，亦有預流果乃至阿羅漢果，亦有獨覺菩提，亦有菩薩摩訶薩行，亦有無上正等菩提。",
        "from": "T07n0220_429:0155c14_4",
        "context_with_next_sentence": true
    },
    {
        "source_sentence": "是故，大仙！",
        "from": "T07n0220_429:0155c20_5",
        "context_with_next_sentence": true
    },
    {
        "source_sentence": "於此般若波羅蜜多應受持、讀誦、精勤修學、如理思惟、供養恭敬、尊重讚歎。」",
        "from": "T07n0220_429:0155c21_6",
        "context_with_next_sentence": true
    },
    {
        "source_sentence": "爾時，佛告天帝釋言：「憍尸迦！",
        "from": "T07n0220_429:0155c23_0",
        "context_with_next_sentence": true
    },
    {
        "source_sentence": "汝應於此甚深般若波羅蜜多受持、讀誦、精勤修學、如理思惟、供養恭敬、尊重讚歎。",
        "from": "T07n0220_429:0155c23_1",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0155c25_2",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0155c25_3",
        "context_with_next_sentence": true
    },
    {
        "source_sentence": "若阿素洛及惡朋黨起如是念：『我等當與天帝釋軍交陣戰諍。』",
        "from": "T07n0220_429:0155c25_4",
        "context_with_next_sentence": true
    },
    {
        "source_sentence": "爾時，汝等諸天眷屬，應各至誠誦念如是甚深般若波羅蜜多，供養恭敬、尊重讚歎，時阿素洛及諸朋黨所起惡心即皆息滅。",
        "from": "T07n0220_429:0155c27_5",
        "context_with_next_sentence": true
    },
    {
        "source_sentence": "「憍尸迦！",
        "from": "T07n0220_429:0156a01_6",
        "context_with_next_sentence": true
    },
    {
        "source_sentence": "若諸天子或諸天女五衰相現，其心驚惶恐墮惡趣。",
        "from": "T07n0220_429:0156a01_7",
        "context_with_next_sentence": true
    },
    {
        "source_sentence": "爾時，汝等諸天眷屬應住其前，至誠誦念如是般若波羅蜜多。",
        "from": "T07n0220_429:0156a02_8",
        "context_with_next_sentence": true
    },
    {
        "source_sentence": "時彼天子或彼天女，聞是般若波羅蜜多善根力故，於此般若波羅蜜多生淨信故，五衰相沒身意泰然，設有命終還生本處，受天富樂倍勝於前。",
        "from": "T07n0220_429:0156a03_9",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0156a07_10",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0156a07_11",
        "context_with_next_sentence": true
    },
    {
        "source_sentence": "聞信般若波羅蜜多功德威力甚廣大故。",
        "from": "T07n0220_429:0156a07_12",
        "context_with_next_sentence": true
    },
    {
        "source_sentence": "「憍尸迦！",
        "from": "T07n0220_429:0156a08_13",
        "context_with_next_sentence": true
    },
    {
        "source_sentence": "若善男子、善女人等或諸天子及諸天女，甚深般若波羅蜜多一經其耳，善根力故，定當漸次證得無上正等菩提。",
        "from": "T07n0220_429:0156a08_14",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0156a11_15",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0156a11_16",
        "context_with_next_sentence": true
    },
    {
        "source_sentence": "過去未來現在諸佛及諸弟子，一切皆學如是般若波羅蜜多，證得無上正等菩提，入無餘依般涅槃界。",
        "from": "T07n0220_429:0156a11_17",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0156a14_18",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0156a14_19",
        "context_with_next_sentence": true
    },
    {
        "source_sentence": "如是般若波羅蜜多，普攝一切菩提分法，若諸佛法、若菩薩法、若獨覺法、若聲聞法皆具攝故。」",
        "from": "T07n0220_429:0156a14_20",
        "context_with_next_sentence": true
    },
    {
        "source_sentence": "爾時，天帝釋白佛言：「世尊！",
        "from": "T07n0220_429:0156a17_0",
        "context_with_next_sentence": true
    },
    {
        "source_sentence": "如是般若波羅蜜多是大神呪、是大明呪，是無上呪，是無等等呪，是一切呪王，最尊最勝、最上最妙，能伏一切，不為一切之所降伏。",
        "from": "T07n0220_429:0156a17_1",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0156a20_2",
        "context_with_next_sentence": true
    },
    {
        "source_sentence": "世尊！",
        "from": "T07n0220_429:0156a20_3",
        "context_with_next_sentence": true
    },
    {
        "source_sentence": "如是般若波羅蜜多能除一切惡不善法，能攝一切殊勝善法。」",
        "from": "T07n0220_429:0156a20_4",
        "context_with_next_sentence": true
    },
    {
        "source_sentence": "爾時，佛告天帝釋言：「如是！",
        "from": "T07n0220_429:0156a22_5",
        "context_with_next_sentence": true
    },
    {
        "source_sentence": "如是！",
        "from": "T07n0220_429:0156a22_6",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_429:0156a22_7",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0156a23_8",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0156a23_9",
        "context_with_next_sentence": true
    },
    {
        "source_sentence": "過去未來現在諸佛，皆因如是甚深般若波羅蜜多大神呪王，證得無上正等菩提，轉妙法輪度無量眾。",
        "from": "T07n0220_429:0156a23_10",
        "context_with_next_sentence": true
    },
    {
        "source_sentence": "所以者何？",
        "from": "T07n0220_429:0156a25_11",
        "context_with_next_sentence": true
    },
    {
        "source_sentence": "依因如是甚深般若波羅蜜多大神呪王，世間便有十善業道，若四靜慮、四無量、四無色定，若布施波羅蜜多乃至般若波羅蜜多，若內空乃至無性自性空，若四念住廣說乃至十八佛不共法，若真如、法界、法性、實際、不虛妄性、不變異性、法定、法住、不思議界，若四聖諦，若五眼、六神通，若預流果乃至阿羅漢果，若獨覺菩提，若諸菩薩摩訶薩行，若佛無上正等菩提，若一切智、道相智、一切相智。",
        "from": "T07n0220_429:0156a26_12",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T07n0220_429:0156b07_0",
        "context_with_next_sentence": true
    },
    {
        "source_sentence": "依因菩薩摩訶薩故，世間便有十善業道廣說乃至一切相智。",
        "from": "T07n0220_429:0156b07_1",
        "context_with_next_sentence": true
    },
    {
        "source_sentence": "譬如依因滿月輪故，諸星宿等皆得增明；如是依因諸菩薩故，十善業道廣說乃至一切相智皆得顯了。",
        "from": "T07n0220_429:0156b08_2",
        "context_with_next_sentence": true
    },
    {
        "source_sentence": "若諸如來、應、正等覺未出世時，唯有菩薩具足種種方便善巧，為諸有情無倒宣說一切世間、出世間法，菩薩所有方便善巧皆從如是甚深般若波羅蜜多而得生長。",
        "from": "T07n0220_429:0156b11_3",
        "context_with_next_sentence": true
    },
    {
        "source_sentence": "諸菩薩摩訶薩成就方便善巧力故，能行布施波羅蜜多乃至般若波羅蜜多，能行內空乃至無性自性空，能行四念住廣說乃至十八佛不共法，不證聲聞及獨覺地，成熟有情、嚴淨佛土，具足攝取壽量圓滿、佛土圓滿、眷屬圓滿、眾具圓滿、色力圓滿，乃至證得一切相智，皆由般若波羅蜜多而得成就。",
        "from": "T07n0220_429:0156b14_4",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T07n0220_429:0156b21_5",
        "context_with_next_sentence": true
    },
    {
        "source_sentence": "若善男子、善女人等於此般若波羅蜜多，至心聽聞、受持、讀誦、精勤修學、如理思惟、書寫、解說、廣令流布，當得成就現在、未來殊勝功德。」",
        "from": "T07n0220_429:0156b22_6",
        "context_with_next_sentence": true
    },
    {
        "source_sentence": "時，天帝釋便白佛言：「是善男子、善女人等云何成就現在、未來殊勝功德？」",
        "from": "T07n0220_429:0156b25_7",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T07n0220_429:0156b26_8",
        "context_with_next_sentence": true
    },
    {
        "source_sentence": "若善男子、善女人等於此般若波羅蜜多，至心聽聞、受持、讀誦、精勤修學、如理思惟、書寫、解說、廣令流布，是善男子、善女人等，現在不為毒藥所害、刀兵所傷、火所焚燒、水所漂溺，乃至不為四百四病之所夭歿，除先定業現世應受。",
        "from": "T07n0220_429:0156b27_9",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0156c03_10",
        "context_with_next_sentence": true
    },
    {
        "source_sentence": "是善男子、善女人等若遭官事怨賊逼迫，至心誦念如是般若波羅蜜多，若至其所終不為彼譴罰加害。",
        "from": "T07n0220_429:0156c03_11",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0156c05_12",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0156c06_13",
        "context_with_next_sentence": true
    },
    {
        "source_sentence": "如是般若波羅蜜多威德勢力法令爾故。",
        "from": "T07n0220_429:0156c06_14",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0156c07_15",
        "context_with_next_sentence": true
    },
    {
        "source_sentence": "是善男子、善女人等，若有欲至國主、王子、大臣等處，至心誦念如是般若波羅蜜多，必為王等歡喜問訊供養恭敬、尊重讚歎。",
        "from": "T07n0220_429:0156c07_16",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0156c10_17",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0156c10_18",
        "context_with_next_sentence": true
    },
    {
        "source_sentence": "是善男子、善女人等，常於有情發起慈、悲、喜、捨心故。",
        "from": "T07n0220_429:0156c10_19",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0156c11_20",
        "context_with_next_sentence": true
    },
    {
        "source_sentence": "是善男子、善女人等，常得成就如是等類現在功德。",
        "from": "T07n0220_429:0156c12_21",
        "context_with_next_sentence": true
    },
    {
        "source_sentence": "「憍尸迦！",
        "from": "T07n0220_429:0156c13_22",
        "context_with_next_sentence": true
    },
    {
        "source_sentence": "若善男子、善女人等於此般若波羅蜜多，至心聽聞、受持、讀誦、精勤修學、如理思惟、書寫、解說、廣令流布，是善男子、善女人等隨所生處常不遠離十善業道，若四靜慮、四無量、四無色定，若布施波羅蜜多乃至般若波羅蜜多，若內空乃至無性自性空，若四念住廣說乃至十八佛不共法，若一切三摩地門、陀羅尼門，若一切智、道相智、一切相智，不墮地獄、傍生、鬼界，除願往彼成熟有情。",
        "from": "T07n0220_429:0156c13_23",
        "context_with_next_sentence": true
    },
    {
        "source_sentence": "隨所生處常具諸根支體無缺，永不生在貧窮、下賤、工師、雜類、屠膾、漁獵、盜賊、獄吏及補羯娑旃荼羅家、若戍達羅貿易卑族。",
        "from": "T07n0220_429:0156c22_24",
        "context_with_next_sentence": true
    },
    {
        "source_sentence": "隨所生處具三十二大丈夫相、八十隨好圓滿莊嚴，一切有情見者歡喜，多生有佛嚴淨土中，蓮華化生，不造眾惡，常不遠離菩薩神通，隨心所願遊諸佛土，從一佛國至一佛國，親近供養諸佛世尊，成熟有情、嚴淨佛土，聽聞正法如說修行，漸次證得一切智智。",
        "from": "T07n0220_429:0156c25_25",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0157a02_0",
        "context_with_next_sentence": true
    },
    {
        "source_sentence": "是善男子、善女人等當得成就如是等類未來功德。",
        "from": "T07n0220_429:0157a02_1",
        "context_with_next_sentence": true
    },
    {
        "source_sentence": "「以是故，憍尸迦！",
        "from": "T07n0220_429:0157a03_2",
        "context_with_next_sentence": true
    },
    {
        "source_sentence": "若善男子、善女人等欲得如是現在、未來殊勝功德，乃至無上正等菩提者，應常不離一切智智心，以無所得為方便，於此般若波羅蜜多甚深經典，至心聽聞、受持、讀誦、精勤修學、如理思惟、書寫、解說、廣令流布，復以種種上妙花鬘、塗散等香、衣服、瓔珞、寶幢、幡蓋、諸妙、珍奇、伎樂、燈明而為供養。」",
        "from": "T07n0220_429:0157a03_3",
        "context_with_next_sentence": true
    },
    {
        "source_sentence": "第二分外道品第三十三",
        "from": "T07n0220_429:0157a11_0",
        "context_with_next_sentence": true
    },
    {
        "source_sentence": "時，有眾多外道梵志，為求佛過來詣佛所。",
        "from": "T07n0220_429:0157a12_0",
        "context_with_next_sentence": true
    },
    {
        "source_sentence": "時，天帝釋見已念言：「今此眾多外道梵志，來趣法會伺求佛短，將非般若留難事耶？",
        "from": "T07n0220_429:0157a12_1",
        "context_with_next_sentence": true
    },
    {
        "source_sentence": "我當誦念從佛所受甚深般若波羅蜜多，令彼邪徒退還本所。」",
        "from": "T07n0220_429:0157a14_2",
        "context_with_next_sentence": true
    },
    {
        "source_sentence": "念已便誦甚深般若波羅蜜多，於是眾多外道梵志，遙伸敬相右繞世尊，從所來門復道而去。",
        "from": "T07n0220_429:0157a16_3",
        "context_with_next_sentence": true
    },
    {
        "source_sentence": "時，舍利子見已念言：「彼有何緣適來還去？」",
        "from": "T07n0220_429:0157a18_4",
        "context_with_next_sentence": true
    },
    {
        "source_sentence": "爾時，佛告舍利子言：「彼外道等來求我失，由天帝釋誦念般若波羅蜜多令彼還去。",
        "from": "T07n0220_429:0157a19_5",
        "context_with_next_sentence": true
    },
    {
        "source_sentence": "舍利子！",
        "from": "T07n0220_429:0157a21_6",
        "context_with_next_sentence": true
    },
    {
        "source_sentence": "我不見彼外道梵志有少白法，唯懷惡心為求我過來至我所。",
        "from": "T07n0220_429:0157a21_7",
        "context_with_next_sentence": true
    },
    {
        "source_sentence": "舍利子！",
        "from": "T07n0220_429:0157a22_8",
        "context_with_next_sentence": true
    },
    {
        "source_sentence": "我都不見一切世間有天、魔、梵、若諸沙門、婆羅門等有情之類，說般若時懷勃惡心來求得便。",
        "from": "T07n0220_429:0157a23_0",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0157a25_1",
        "context_with_next_sentence": true
    },
    {
        "source_sentence": "舍利子！",
        "from": "T07n0220_429:0157a25_2",
        "context_with_next_sentence": true
    },
    {
        "source_sentence": "由此三千大千世界所有四大王眾天乃至色究竟天，若諸聲聞、獨覺、菩薩、佛，及一切具大威力龍神、藥叉、人非人等，皆共守護如是般若波羅蜜多，不令眾惡為作留難。",
        "from": "T07n0220_429:0157a25_3",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0157a29_4",
        "context_with_next_sentence": true
    },
    {
        "source_sentence": "舍利子！",
        "from": "T07n0220_429:0157a29_5",
        "context_with_next_sentence": true
    },
    {
        "source_sentence": "是諸天等皆依般若波羅蜜多威力生故。",
        "from": "T07n0220_429:0157a29_6",
        "context_with_next_sentence": true
    },
    {
        "source_sentence": "「又，舍利子！",
        "from": "T07n0220_429:0157b01_7",
        "context_with_next_sentence": true
    },
    {
        "source_sentence": "十方各如殑伽沙界一切如來應正等覺、聲聞、獨覺、菩薩、諸天、龍神、藥叉、人非人等，皆共守護如是般若波羅蜜多，不令眾惡為作留難。",
        "from": "T07n0220_429:0157b01_8",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0157b04_9",
        "context_with_next_sentence": true
    },
    {
        "source_sentence": "舍利子！",
        "from": "T07n0220_429:0157b05_10",
        "context_with_next_sentence": true
    },
    {
        "source_sentence": "彼諸佛等皆依般若波羅蜜多威力生故。」",
        "from": "T07n0220_429:0157b05_11",
        "context_with_next_sentence": true
    },
    {
        "source_sentence": "爾時，惡魔竊作是念：「今者如來、應、正等覺四眾圍繞，及欲、色界諸天人等皆同集會，宣說般若波羅蜜多，此中定有菩薩摩訶薩得受無上正等菩提記，我當往至破壞其眼。」",
        "from": "T07n0220_429:0157b06_12",
        "context_with_next_sentence": true
    },
    {
        "source_sentence": "作是念已化作四軍，奮威勇銳來詣佛所。",
        "from": "T07n0220_429:0157b10_13",
        "context_with_next_sentence": true
    },
    {
        "source_sentence": "時，天帝釋見已念言：「將非惡魔化作此事來欲惱佛，并與般若波羅蜜多而作留難？",
        "from": "T07n0220_429:0157b11_14",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0157b12_15",
        "context_with_next_sentence": true
    },
    {
        "source_sentence": "如是四軍嚴飾殊麗，影堅勝軍、釋迦王種、栗呫毘種、力士種等所有四軍皆不能及，由此定知魔所化作。",
        "from": "T07n0220_429:0157b13_16",
        "context_with_next_sentence": true
    },
    {
        "source_sentence": "惡魔長夜伺求佛短，壞諸有情所修勝事，我當誦念從佛所受甚深般若波羅蜜多，令彼惡魔退還本所。」",
        "from": "T07n0220_429:0157b15_17",
        "context_with_next_sentence": true
    },
    {
        "source_sentence": "念已便誦甚深般若波羅蜜多，於是惡魔復道而去，甚深般若波羅蜜多力所逼故。",
        "from": "T07n0220_429:0157b17_18",
        "context_with_next_sentence": true
    },
    {
        "source_sentence": "時，眾會中所有四大王眾天乃至色究竟天，各各化作種種天花及香鬘等諸妙供具，踴身空中而散佛上，合掌恭敬同白佛言：「願此般若波羅蜜多在贍部洲人中久住。",
        "from": "T07n0220_429:0157b20_0",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0157b23_1",
        "context_with_next_sentence": true
    },
    {
        "source_sentence": "世尊！",
        "from": "T07n0220_429:0157b24_0",
        "context_with_next_sentence": true
    },
    {
        "source_sentence": "乃至如是甚深般若波羅蜜多在贍部洲人中流布，當知此處佛寶、法寶、苾芻僧寶久住不滅。",
        "from": "T07n0220_429:0157b24_1",
        "context_with_next_sentence": true
    },
    {
        "source_sentence": "於此三千大千世界乃至十方無量無數無邊世界亦復如是，由此菩薩摩訶薩眾及殊勝行亦可了知。",
        "from": "T07n0220_429:0157b26_2",
        "context_with_next_sentence": true
    },
    {
        "source_sentence": "世尊！",
        "from": "T07n0220_429:0157b28_3",
        "context_with_next_sentence": true
    },
    {
        "source_sentence": "隨諸方域有善男子、善女人等，以淨信心書持如是甚深般若波羅蜜多，供養恭敬、尊重讚歎，當知是處有妙光明除滅暗冥生諸勝利。」",
        "from": "T07n0220_429:0157b28_4",
        "context_with_next_sentence": true
    },
    {
        "source_sentence": "爾時，佛告天帝釋等諸天眾言：「如是！",
        "from": "T07n0220_429:0157c02_5",
        "context_with_next_sentence": true
    },
    {
        "source_sentence": "如是！",
        "from": "T07n0220_429:0157c03_6",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_429:0157c03_7",
        "context_with_next_sentence": true
    },
    {
        "source_sentence": "乃至如是甚深般若波羅蜜多在贍部洲人中流布，當知此處佛寶、法寶、苾芻僧寶久住不滅。",
        "from": "T07n0220_429:0157c04_0",
        "context_with_next_sentence": true
    },
    {
        "source_sentence": "於此三千大千世界，乃至十方無量無數無邊世界亦復如是，由此菩薩摩訶薩眾及殊勝行亦可了知。",
        "from": "T07n0220_429:0157c06_1",
        "context_with_next_sentence": true
    },
    {
        "source_sentence": "隨諸方域有善男子、善女人等，以淨信心書持如是甚深般若波羅蜜多，供養恭敬、尊重讚歎，當知是處有妙光明除滅暗冥生諸勝利。」",
        "from": "T07n0220_429:0157c08_2",
        "context_with_next_sentence": true
    },
    {
        "source_sentence": "時，諸天眾復各化作種種天花及香鬘等而散佛上，重白佛言：「若善男子、善女人等於此般若波羅蜜多甚深經典，至心聽聞、受持、讀誦、精勤修學、如理思惟、書寫解說、廣令流布，是善男子、善女人等魔及魔軍不能得便，我等天眾亦常隨逐勤加擁護令無損惱。",
        "from": "T07n0220_429:0157c11_3",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0157c17_4",
        "context_with_next_sentence": true
    },
    {
        "source_sentence": "世尊！",
        "from": "T07n0220_429:0157c17_5",
        "context_with_next_sentence": true
    },
    {
        "source_sentence": "是善男子、善女人等我等諸天敬事如佛，或如似佛尊重法故。」",
        "from": "T07n0220_429:0157c18_0",
        "context_with_next_sentence": true
    },
    {
        "source_sentence": "時，天帝釋復白佛言：「是善男子、善女人等非少善根能成此事，必於先世無量佛所多集善根、多發正願、多供養佛、多事善友，乃能於此甚深般若波羅蜜多，至心聽聞、受持、讀誦、精勤修學、如理思惟、書寫、解說、廣令流布。",
        "from": "T07n0220_429:0157c19_1",
        "context_with_next_sentence": true
    },
    {
        "source_sentence": "世尊！",
        "from": "T07n0220_429:0157c24_2",
        "context_with_next_sentence": true
    },
    {
        "source_sentence": "若善男子、善女人等欲得諸佛一切相智，當求般若波羅蜜多；欲得般若波羅蜜多，當求諸佛一切相智。",
        "from": "T07n0220_429:0157c24_3",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0157c27_0",
        "context_with_next_sentence": true
    },
    {
        "source_sentence": "諸佛所得一切相智，皆從般若波羅蜜多而得生故；一切般若波羅蜜多，皆從諸佛一切相智而得生故。",
        "from": "T07n0220_429:0157c27_1",
        "context_with_next_sentence": true
    },
    {
        "source_sentence": "所以者何？",
        "from": "T07n0220_429:0157c29_2",
        "context_with_next_sentence": true
    },
    {
        "source_sentence": "諸佛所得一切相智不異般若波羅蜜多，一切般若波羅蜜多不異諸佛一切相智；諸佛所得一切相智與此般若波羅蜜多，當知無二亦無二處。」",
        "from": "T07n0220_429:0157c29_3",
        "context_with_next_sentence": true
    },
    {
        "source_sentence": "爾時，佛告天帝釋言：「如是！",
        "from": "T07n0220_429:0158a04_4",
        "context_with_next_sentence": true
    },
    {
        "source_sentence": "如是！",
        "from": "T07n0220_429:0158a04_5",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_429:0158a04_6",
        "context_with_next_sentence": true
    },
    {
        "source_sentence": "是故般若波羅蜜多功德威神最尊、最勝。」",
        "from": "T07n0220_429:0158a05_7",
        "context_with_next_sentence": true
    },
    {
        "source_sentence": "第二分天來品第三十四之一",
        "from": "T07n0220_429:0158a07_0",
        "context_with_next_sentence": true
    },
    {
        "source_sentence": "爾時，具壽慶喜白佛言：「世尊！",
        "from": "T07n0220_429:0158a08_0",
        "context_with_next_sentence": true
    },
    {
        "source_sentence": "何緣如來、應、正等覺不廣稱讚布施等五波羅蜜多乃至十八佛不共法，但廣稱讚第六般若波羅蜜多？」",
        "from": "T07n0220_429:0158a08_1",
        "context_with_next_sentence": true
    },
    {
        "source_sentence": "佛告慶喜：「第六般若波羅蜜多能與前五波羅蜜多乃至十八佛不共法為尊為導故，我但廣稱讚般若波羅蜜多。",
        "from": "T07n0220_429:0158a11_0",
        "context_with_next_sentence": true
    },
    {
        "source_sentence": "復次，慶喜！",
        "from": "T07n0220_429:0158a13_1",
        "context_with_next_sentence": true
    },
    {
        "source_sentence": "於意云何？",
        "from": "T07n0220_429:0158a13_2",
        "context_with_next_sentence": true
    },
    {
        "source_sentence": "若不迴向一切相智而修布施乃至十八佛不共法，可名真修布施波羅蜜多乃至十八佛不共法不？」",
        "from": "T07n0220_429:0158a14_3",
        "context_with_next_sentence": true
    },
    {
        "source_sentence": "慶喜對曰：「不也！",
        "from": "T07n0220_429:0158a16_4",
        "context_with_next_sentence": true
    },
    {
        "source_sentence": "世尊！",
        "from": "T07n0220_429:0158a16_5",
        "context_with_next_sentence": true
    },
    {
        "source_sentence": "不也！",
        "from": "T07n0220_429:0158a16_6",
        "context_with_next_sentence": true
    },
    {
        "source_sentence": "善逝！」",
        "from": "T07n0220_429:0158a16_7",
        "context_with_next_sentence": true
    },
    {
        "source_sentence": "佛言：「慶喜！",
        "from": "T07n0220_429:0158a17_8",
        "context_with_next_sentence": true
    },
    {
        "source_sentence": "要由迴向一切相智而修布施乃至十八佛不共法，乃可名為真修布施波羅蜜多乃至十八佛不共法。",
        "from": "T07n0220_429:0158a17_9",
        "context_with_next_sentence": true
    },
    {
        "source_sentence": "是故般若波羅蜜多能與前五波羅蜜多乃至十八佛不共法為尊為導故，我但廣稱讚般若波羅蜜多。」",
        "from": "T07n0220_429:0158a19_10",
        "context_with_next_sentence": true
    },
    {
        "source_sentence": "具壽慶喜復白佛言：「云何迴向一切相智而修布施乃至十八佛不共法，方得名為真修布施波羅蜜多乃至十八佛不共法？」",
        "from": "T07n0220_429:0158a21_11",
        "context_with_next_sentence": true
    },
    {
        "source_sentence": "佛言：「慶喜！",
        "from": "T07n0220_429:0158a24_12",
        "context_with_next_sentence": true
    },
    {
        "source_sentence": "以無二為方便、無生為方便、無所得為方便，迴向一切相智而修布施乃至十八佛不共法，如是迴向一切相智而修布施乃至十八佛不共法，乃得名為真修布施波羅蜜多乃至十八佛不共法。」",
        "from": "T07n0220_429:0158a25_0",
        "context_with_next_sentence": true
    },
    {
        "source_sentence": "具壽慶喜復白佛言：「以何無二為方便、無生為方便、無所得為方便，迴向一切相智而修布施乃至十八佛不共法，乃得名為真修布施波羅蜜多乃至十八佛不共法？」",
        "from": "T07n0220_429:0158a29_1",
        "context_with_next_sentence": true
    },
    {
        "source_sentence": "佛言：「慶喜！",
        "from": "T07n0220_429:0158b04_2",
        "context_with_next_sentence": true
    },
    {
        "source_sentence": "以色、受、想、行、識乃至無上正等菩提無二為方便、無生為方便、無所得為方便，迴向一切相智而修布施乃至十八佛不共法，方得名為真修布施波羅蜜多乃至十八佛不共法。」",
        "from": "T07n0220_429:0158b04_3",
        "context_with_next_sentence": true
    },
    {
        "source_sentence": "具壽慶喜白言：「世尊！",
        "from": "T07n0220_429:0158b08_4",
        "context_with_next_sentence": true
    },
    {
        "source_sentence": "云何以色、受、想、行、識乃至無上正等菩提無二為方便、無生為方便、無所得為方便，迴向一切相智而修布施乃至十八佛不共法，乃得名為真修布施波羅蜜多乃至十八佛不共法？」",
        "from": "T07n0220_429:0158b09_5",
        "context_with_next_sentence": true
    },
    {
        "source_sentence": "佛言：「慶喜！",
        "from": "T07n0220_429:0158b13_6",
        "context_with_next_sentence": true
    },
    {
        "source_sentence": "色、受、想、行、識色、受、想、行、識性空，乃至無上正等菩提無上正等菩提性空。",
        "from": "T07n0220_429:0158b13_7",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0158b15_8",
        "context_with_next_sentence": true
    },
    {
        "source_sentence": "以色、受、想、行、識乃至無上正等菩提性空，與布施波羅蜜多乃至十八佛不共法，皆無二無二處故。",
        "from": "T07n0220_429:0158b15_9",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_429:0158b17_10",
        "context_with_next_sentence": true
    },
    {
        "source_sentence": "由般若波羅蜜多故，能迴向一切相智，由迴向一切相智故，能令布施波羅蜜多乃至十八佛不共法得至究竟。",
        "from": "T07n0220_429:0158b18_0",
        "context_with_next_sentence": true
    },
    {
        "source_sentence": "是故般若波羅蜜多於前五種波羅蜜多乃至十八佛不共法為尊為導故，我但廣稱讚般若波羅蜜多。",
        "from": "T07n0220_429:0158b20_1",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_429:0158b22_2",
        "context_with_next_sentence": true
    },
    {
        "source_sentence": "譬如大地以種散中，眾緣和合則得生長，應知大地與種生長，為所依止，為能建立。",
        "from": "T07n0220_429:0158b23_0",
        "context_with_next_sentence": true
    },
    {
        "source_sentence": "如是般若波羅蜜多及所迴向一切相智，與前五種波羅蜜多乃至十八佛不共法為所依止，為能建立，令得生長故。",
        "from": "T07n0220_429:0158b24_1",
        "context_with_next_sentence": true
    },
    {
        "source_sentence": "此般若波羅蜜多於前五種波羅蜜多乃至十八佛不共法為尊為導故，我但廣稱讚般若波羅蜜多，非布施等。」",
        "from": "T07n0220_429:0158b27_2",
        "context_with_next_sentence": true
    },
    {
        "source_sentence": "爾時，天帝釋白佛言：「世尊！",
        "from": "T07n0220_429:0158c01_3",
        "context_with_next_sentence": true
    },
    {
        "source_sentence": "今者如來、應、正等覺於此般若波羅蜜多一切功德說猶未盡。",
        "from": "T07n0220_429:0158c01_4",
        "context_with_next_sentence": true
    },
    {
        "source_sentence": "所以者何？",
        "from": "T07n0220_429:0158c03_5",
        "context_with_next_sentence": true
    },
    {
        "source_sentence": "我從世尊所受般若波羅蜜多功德深廣無量無邊際，諸善男子、善女人等於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，所獲功德亦無邊際。",
        "from": "T07n0220_429:0158c03_6",
        "context_with_next_sentence": true
    },
    {
        "source_sentence": "若有書寫如是般若波羅蜜多甚深經典種種嚴飾，復以無量上妙花鬘、塗散等香、衣服、瓔珞、寶幢、幡蓋、諸妙、珍奇、伎樂、燈明而為供養，所獲功德亦無邊際。",
        "from": "T07n0220_429:0158c07_7",
        "context_with_next_sentence": true
    },
    {
        "source_sentence": "「世尊！",
        "from": "T07n0220_429:0158c10_8",
        "context_with_next_sentence": true
    },
    {
        "source_sentence": "若善男子、善女人等於此般若波羅蜜多甚深經典，至心聽聞、受持、讀誦、精勤修學、如理思惟、書寫、解說、廣令流布，由此因緣世間便有十善業道，若四靜慮、四無量、四無色定，若布施波羅蜜多乃至般若波羅蜜多，若內空乃至無性自性空，若四念住廣說乃至十八佛不共法，若預流果乃至阿羅漢果，若獨覺菩提，若諸菩薩摩訶薩行，若佛無上正等菩提，若諸世間所有勝事，無不出現。」",
        "from": "T07n0220_429:0158c11_0",
        "context_with_next_sentence": true
    },
    {
        "source_sentence": "爾時，佛告天帝釋言：「憍尸迦！",
        "from": "T07n0220_429:0158c19_1",
        "context_with_next_sentence": true
    },
    {
        "source_sentence": "我不說此甚深般若波羅蜜多但有如前所說功德。",
        "from": "T07n0220_429:0158c20_2",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0158c21_3",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0158c21_4",
        "context_with_next_sentence": true
    },
    {
        "source_sentence": "甚深般若波羅蜜多具足無邊勝功德故。",
        "from": "T07n0220_429:0158c22_5",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0158c23_0",
        "context_with_next_sentence": true
    },
    {
        "source_sentence": "我亦不說於此般若波羅蜜多甚深經典，至心聽聞、受持、讀誦、精勤修學、如理思惟，廣為有情宣說流布，及能書寫種種嚴飾，復以無量上妙花鬘、塗散等香、衣服、瓔珞、寶幢、幡蓋、諸妙、珍奇、伎樂、燈明而為供養，諸善男子、善女人等但有如前所說功德。",
        "from": "T07n0220_429:0158c23_1",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0158c28_2",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0158c29_3",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得為方便，於此般若波羅蜜多甚深經典，至心聽聞、受持、讀誦、精勤修學、如理思惟，廣為有情宣說流布，或復書寫種種嚴飾，復以無量上妙花鬘乃至燈明而為供養，是善男子、善女人等成就無量殊勝戒蘊、定蘊、慧蘊、解脫蘊、解脫智見蘊。",
        "from": "T07n0220_429:0158c29_4",
        "context_with_next_sentence": true
    },
    {
        "source_sentence": "「憍尸迦！",
        "from": "T07n0220_429:0159a06_5",
        "context_with_next_sentence": true
    },
    {
        "source_sentence": "是善男子、善女人等當知如佛。",
        "from": "T07n0220_429:0159a07_0",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0159a07_1",
        "context_with_next_sentence": true
    },
    {
        "source_sentence": "受持過去、未來、現在一切如來、應、正等覺無上道故，決定趣向佛菩提故，利益安樂一切有情無窮盡故，超過聲聞、獨覺地故。",
        "from": "T07n0220_429:0159a07_2",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0159a10_3",
        "context_with_next_sentence": true
    },
    {
        "source_sentence": "聲聞、獨覺所有戒蘊、定蘊、慧蘊、解脫蘊、解脫智見蘊，比此善男子、善女人等所有戒蘊、定蘊、慧蘊、解脫蘊、解脫智見蘊，百分不及一，千分不及一，乃至鄔波尼殺曇分亦不及一。",
        "from": "T07n0220_429:0159a10_4",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0159a14_5",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0159a15_6",
        "context_with_next_sentence": true
    },
    {
        "source_sentence": "是善男子、善女人等超過一切聲聞、獨覺下劣心想，於諸聲聞、獨覺乘法終不稱讚，於一切法無所不知，謂能正知無所有故。",
        "from": "T07n0220_429:0159a15_7",
        "context_with_next_sentence": true
    },
    {
        "source_sentence": "「憍尸迦！",
        "from": "T07n0220_429:0159a18_8",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得為方便，於此般若波羅蜜多甚深經典，至心聽聞、受持、讀誦、精勤修學、如理思惟，廣為有情宣說流布，或復書寫種種嚴飾，復以無量上妙花鬘乃至燈明而為供養，我說獲得現在、未來無量無邊功德勝利。」",
        "from": "T07n0220_429:0159a18_9",
        "context_with_next_sentence": true
    },
    {
        "source_sentence": "時，天帝釋即白佛言：「我等諸天常隨衛護是善男子、善女人等，不令一切人非人等種種惡緣之所惱害。」",
        "from": "T07n0220_429:0159a24_10",
        "context_with_next_sentence": true
    },
    {
        "source_sentence": "爾時，佛告天帝釋言：「憍尸迦！",
        "from": "T07n0220_429:0159a26_11",
        "context_with_next_sentence": true
    },
    {
        "source_sentence": "若善男子、善女人等以應一切智智心，用無所得為方便，於此般若波羅蜜多甚深經典受持、讀誦，時有無量百千天子為聽法故皆來集會，歡喜踊躍敬受如是甚深般若波羅蜜多。",
        "from": "T07n0220_429:0159a27_12",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0159b02_13",
        "context_with_next_sentence": true
    },
    {
        "source_sentence": "若善男子、善女人等以應一切智智心，用無所得為方便，宣說如是甚深般若波羅蜜多相應之法，時有無量諸天子等皆來集會，以天威力令說法師增益辯才宣暢無盡。",
        "from": "T07n0220_429:0159b02_14",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0159b06_15",
        "context_with_next_sentence": true
    },
    {
        "source_sentence": "若善男子、善女人等以應一切智智心，用無所得為方便，宣說如是甚深般若波羅蜜多，時有無量諸天子等，敬重法故皆來集會，以天威力，令說法師辯才無滯，設有障難不能遮斷。",
        "from": "T07n0220_429:0159b06_16",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0159b10_17",
        "context_with_next_sentence": true
    },
    {
        "source_sentence": "諸善男子、善女人等以應一切智智心，用無所得為方便，於此般若波羅蜜多甚深經典，至心聽聞、受持、讀誦、精勤修學、如理思惟，廣為有情宣說流布，或復書寫眾寶嚴飾，復以種種上妙花鬘乃至燈明而為供養，於現在世當獲無邊功德勝利，魔及魔軍不能擾惱。",
        "from": "T07n0220_429:0159b11_0",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T07n0220_429:0159b17_0",
        "context_with_next_sentence": true
    },
    {
        "source_sentence": "若善男子、善女人等於四眾中宣說如是甚深般若波羅蜜多，心無怯怖不為一切論難所伏。",
        "from": "T07n0220_429:0159b17_1",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0159b19_2",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0159b19_3",
        "context_with_next_sentence": true
    },
    {
        "source_sentence": "彼由如是甚深般若波羅蜜多所加祐故。",
        "from": "T07n0220_429:0159b19_4",
        "context_with_next_sentence": true
    },
    {
        "source_sentence": "又此般若波羅蜜多祕密藏中，具廣分別一切法故，所謂善法、非善法、有記法、無記法、有漏法、無漏法、世間法、出世間法、有為法、無為法、聲聞法、獨覺法、菩薩法、如來法，諸如是等無量百千差別法門皆入此攝。",
        "from": "T07n0220_429:0159b20_5",
        "context_with_next_sentence": true
    },
    {
        "source_sentence": "又由如是，諸善男子、善女人等善住內空乃至無性自性空故，都不見有能論難者，亦不見有所論難者，亦不見有所說般若波羅蜜多。",
        "from": "T07n0220_429:0159b25_6",
        "context_with_next_sentence": true
    },
    {
        "source_sentence": "以是故，憍尸迦！",
        "from": "T07n0220_429:0159b28_7",
        "context_with_next_sentence": true
    },
    {
        "source_sentence": "此善男子、善女人等，由是般若波羅蜜多大威神力所護持故，不為一切異學論難及諸怨敵之所屈伏。",
        "from": "T07n0220_429:0159b29_8",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T07n0220_429:0159c02_9",
        "context_with_next_sentence": true
    },
    {
        "source_sentence": "若善男子、善女人等於此般若波羅蜜多甚深經典，至心聽聞、受持、讀誦、精勤修學、如理思惟、書寫、解說、廣令流布，是善男子、善女人等心常不驚、不恐、不怖，心不沈沒亦不憂悔。",
        "from": "T07n0220_429:0159c02_10",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0159c06_11",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0159c06_12",
        "context_with_next_sentence": true
    },
    {
        "source_sentence": "是善男子、善女人等都不見有可驚、可恐、可怖、沈沒、憂悔事故。",
        "from": "T07n0220_429:0159c07_0",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0159c08_1",
        "context_with_next_sentence": true
    },
    {
        "source_sentence": "若善男子、善女人輩欲得此等現在無邊功德勝利，當於如是甚深般若波羅蜜多，至心聽聞、受持、讀誦、精勤修學、如理思惟、書寫、解說、廣令流布、供養恭敬、尊重讚歎無得暫捨。",
        "from": "T07n0220_429:0159c08_2",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T07n0220_429:0159c12_3",
        "context_with_next_sentence": true
    },
    {
        "source_sentence": "若善男子、善女人等以應一切智智心，用無所得為方便，於此般若波羅蜜多甚深經典，至心聽聞、受持、讀誦、精勤修學、如理思惟、書寫、解說、廣令流布、供養恭敬、尊重讚歎。",
        "from": "T07n0220_429:0159c12_4",
        "context_with_next_sentence": true
    },
    {
        "source_sentence": "是善男子、善女人等，恒為父母、師長、親友、國王、大臣及諸沙門、婆羅門等之所愛敬，亦為十方無邊世界一切如來應正等覺、菩薩摩訶薩、獨覺、阿羅漢、不還、一來、預流果等之所愛念，復為世間諸天、魔、梵、人及非人、阿素洛等之所愛護。",
        "from": "T07n0220_429:0159c16_5",
        "context_with_next_sentence": true
    },
    {
        "source_sentence": "是善男子、善女人等成就最勝無斷辯才，於一切時修行布施乃至般若波羅蜜多，安住內空乃至無性自性空，修行四念住廣說乃至十八佛不共法，修行一切三摩地門、陀羅尼門，成熟有情、嚴淨佛土，修行一切智、道相智、一切相智恒無懈廢。",
        "from": "T07n0220_429:0159c21_6",
        "context_with_next_sentence": true
    },
    {
        "source_sentence": "是善男子、善女人等，不為一切外道異論及諸怨敵之所降伏，而能降伏外道異論及諸怨敵。",
        "from": "T07n0220_429:0159c27_7",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0159c29_8",
        "context_with_next_sentence": true
    },
    {
        "source_sentence": "若善男子、善女人等，欲得如是現在、未來無斷無盡功德勝利，應於如是甚深般若波羅蜜多，以應一切智智心，用無所得為方便，至心聽聞、受持、讀誦、精勤修學、如理思惟、書寫、解說、廣令流布、供養恭敬、尊重讚歎。",
        "from": "T07n0220_429:0159c29_9",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T07n0220_429:0160a05_10",
        "context_with_next_sentence": true
    },
    {
        "source_sentence": "若善男子、善女人等書寫如是甚深般若波羅蜜多，種種莊嚴置清淨處，供養恭敬、尊重讚歎。",
        "from": "T07n0220_429:0160a05_11",
        "context_with_next_sentence": true
    },
    {
        "source_sentence": "時，此三千大千世界及餘十方無邊世界，所有四大王眾天乃至廣果天已發無上菩提心者恒來是處，觀禮、讀誦如是般若波羅蜜多，供養恭敬、尊重讚歎，右繞禮拜合掌而去；所有淨居天，謂無繁天、無熱天、善現天、善見天、色究竟天亦恒來此，觀禮、讀誦如是般若波羅蜜多，供養恭敬、尊重讚歎，右繞禮拜合掌而去。",
        "from": "T07n0220_429:0160a07_12",
        "context_with_next_sentence": true
    },
    {
        "source_sentence": "時，此三千大千世界及餘十方無邊世界，有大威德諸龍、藥叉、健達縛、阿素洛、揭路茶、緊捺落、莫呼洛伽、人非人等亦恒來此，觀禮、讀誦如是般若波羅蜜多，供養恭敬、尊重讚歎，右繞禮拜合掌而去。",
        "from": "T07n0220_429:0160a15_0",
        "context_with_next_sentence": true
    },
    {
        "source_sentence": "「憍尸迦！",
        "from": "T07n0220_429:0160a19_1",
        "context_with_next_sentence": true
    },
    {
        "source_sentence": "是善男子、善女人等應作是念：『今此三千大千世界及餘十方無邊世界，所有四大王眾天乃至色究竟天，并餘無量有大威德諸龍、藥叉、健達縛、阿素洛、揭路茶、緊捺落、莫呼洛伽、人非人等常來至此，觀禮、讀誦我所書寫甚深般若波羅蜜多，供養恭敬、尊重讚歎，右繞禮拜合掌而去，此我則為已設法施。』",
        "from": "T07n0220_429:0160a19_2",
        "context_with_next_sentence": true
    },
    {
        "source_sentence": "作是念已歡喜踊躍，令所獲福倍復增長。",
        "from": "T07n0220_429:0160a26_3",
        "context_with_next_sentence": true
    },
    {
        "source_sentence": "「憍尸迦！",
        "from": "T07n0220_429:0160a27_4",
        "context_with_next_sentence": true
    },
    {
        "source_sentence": "是善男子、善女人等，由此三千大千世界及餘十方無邊世界，所有四大王眾天乃至色究竟天，并餘無量有大威德諸龍、藥叉、健達縛、阿素洛、揭路荼、緊捺落、莫呼洛伽、人非人等，常來至此隨逐擁護，不為一切人非人等之所惱害，唯除宿世定惡業因現在應熟，或轉重業現世輕受。",
        "from": "T07n0220_429:0160a27_5",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0160b05_6",
        "context_with_next_sentence": true
    },
    {
        "source_sentence": "是善男子、善女人等，由此般若波羅蜜多甚深經典大威神力，獲如是等現世種種功德勝利，謂諸天等已發無上菩提心者，或依佛法已獲殊勝利樂事者，敬重法故恒來至此，隨逐擁護增其勢力。",
        "from": "T07n0220_429:0160b05_7",
        "context_with_next_sentence": true
    },
    {
        "source_sentence": "何以故？",
        "from": "T07n0220_429:0160b09_8",
        "context_with_next_sentence": true
    },
    {
        "source_sentence": "憍尸迦！",
        "from": "T07n0220_429:0160b10_9",
        "context_with_next_sentence": true
    },
    {
        "source_sentence": "是善男子、善女人等已發無上正等覺心，恒為救拔諸有情故，恒為成熟諸有情故，恒為不捨諸有情故，恒為利樂諸有情故。",
        "from": "T07n0220_429:0160b10_10",
        "context_with_next_sentence": true
    },
    {
        "source_sentence": "彼諸天等亦復如是，由此因緣，常來擁護是善男子、善女人等令無惱害。」",
        "from": "T07n0220_429:0160b13_11",
        "context_with_next_sentence": true
    },
    {
        "source_sentence": "大般若波羅蜜多經卷第四百二十九",
        "from": "T07n0220_429:0160b15_0",
        "context_with_next_sentence": false
    }
]