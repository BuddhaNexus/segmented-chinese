[
    {
        "source_sentence": "出曜經卷第十五",
        "from": "T04n0212_015:0688b19_0",
        "context_with_next_sentence": true
    },
    {
        "source_sentence": "姚秦涼州沙門竺佛念譯",
        "from": "T04n0212_015:0688b21_0",
        "context_with_next_sentence": true
    },
    {
        "source_sentence": "利養品下",
        "from": "T04n0212_015:0688b22_0",
        "context_with_next_sentence": true
    },
    {
        "source_sentence": "◎「芭蕉以實死，　　竹蘆實亦然，　　駏驉坐妊死，　　士以貪自喪。」",
        "from": "T04n0212_015:0688b23_0",
        "context_with_next_sentence": true
    },
    {
        "source_sentence": "芭蕉以實死者，皮皮相裹葉葉相連，欲求其實終不可得，彼樹常宜，根生一芽樹便輒死，竹蘆實亦然。",
        "from": "T04n0212_015:0688b25_0",
        "context_with_next_sentence": true
    },
    {
        "source_sentence": "是故說，芭蕉以實死。",
        "from": "T04n0212_015:0688b27_1",
        "context_with_next_sentence": true
    },
    {
        "source_sentence": "竹蘆實亦然也。",
        "from": "T04n0212_015:0688b27_2",
        "context_with_next_sentence": true
    },
    {
        "source_sentence": "士以貪自喪者，所謂士者。",
        "from": "T04n0212_015:0688b28_3",
        "context_with_next_sentence": true
    },
    {
        "source_sentence": "勇猛大將能却外敵內姦不起，如此之比乃名大將，然彼大將思慮不出眾人之表，貪入深陣不能自出於中自喪。",
        "from": "T04n0212_015:0688b28_4",
        "context_with_next_sentence": true
    },
    {
        "source_sentence": "或復有人。",
        "from": "T04n0212_015:0688c02_5",
        "context_with_next_sentence": true
    },
    {
        "source_sentence": "內實怯弱外現勇悍，設遭戰鬪之日見敵便懼，賞賜之際思在上首。",
        "from": "T04n0212_015:0688c02_6",
        "context_with_next_sentence": true
    },
    {
        "source_sentence": "調達比丘亦復如是，受人信施日噉五百釜食自稱勇悍，能與結使眾敵共戰反招禍患，是故說，士以貪自喪也。",
        "from": "T04n0212_015:0688c04_7",
        "context_with_next_sentence": true
    },
    {
        "source_sentence": "駏驉坐妊死者，猶如駏驉欲深，固情交通自致其禍，既自喪身復殺其子，不能自安安能安人？",
        "from": "T04n0212_015:0688c06_8",
        "context_with_next_sentence": true
    },
    {
        "source_sentence": "調達比丘由此利養身壞命終入阿鼻地獄，所謂自陷於罪。",
        "from": "T04n0212_015:0688c08_9",
        "context_with_next_sentence": true
    },
    {
        "source_sentence": "云何亦陷他人？",
        "from": "T04n0212_015:0688c10_0",
        "context_with_next_sentence": true
    },
    {
        "source_sentence": "使阿闍世太子所施財貨不可稱計，然不致果報不獲其福，是謂亦陷他人。",
        "from": "T04n0212_015:0688c10_1",
        "context_with_next_sentence": true
    },
    {
        "source_sentence": "二罪交集故致喪身，是故說，駏驉坐妊死。",
        "from": "T04n0212_015:0688c12_2",
        "context_with_next_sentence": true
    },
    {
        "source_sentence": "　如是貪無利，　　當知從癡生，　愚為此害賢，　　首領分在地。",
        "from": "T04n0212_015:0688c13_0",
        "context_with_next_sentence": true
    },
    {
        "source_sentence": "如是貪無利者，調達比丘，學致神足為已招禍，設不得神足者，其罪蓋不足言，既貪利養不至究竟，是故說，如是貪無利也。",
        "from": "T04n0212_015:0688c15_0",
        "context_with_next_sentence": true
    },
    {
        "source_sentence": "當知從癡生者，皆是凡夫人志不堅固，或從正入邪不自覺知，設得信施快自喜慶，不慮後緣當受其報，是故說，當知從癡生也。",
        "from": "T04n0212_015:0688c17_1",
        "context_with_next_sentence": true
    },
    {
        "source_sentence": "愚為此害賢者，諸善之法皆是賢人所習，非是愚者所學，是故說，愚為此害賢也。",
        "from": "T04n0212_015:0688c20_2",
        "context_with_next_sentence": true
    },
    {
        "source_sentence": "首領分乎地者，謂調達比丘，通出入息起不淨想，乃至頂法亦復如是，以其神通貪著利養自陷乎罪，是故說，首領分乎地。",
        "from": "T04n0212_015:0688c22_3",
        "context_with_next_sentence": true
    },
    {
        "source_sentence": "　愚人貪利養，　　求望名譽稱，　在家自興嫉，　　常求他供養。",
        "from": "T04n0212_015:0688c26_0",
        "context_with_next_sentence": true
    },
    {
        "source_sentence": "愚人貪利養者，不能明鑑善法，內自興嫉外望供養，欲使四部眾隨時致敬，是故說，愚人貪利養。",
        "from": "T04n0212_015:0688c28_0",
        "context_with_next_sentence": true
    },
    {
        "source_sentence": "求望名譽稱者，晝夜伺捕國王大臣一億居士，猗豪力勢貪求名稱，觀察前意隨形應適，趣欲悅彼以獲利養，或時在眾虛談萬端欲現己智，獨望尊貴餘者處卑，內懷悕望衣被飯食床臥具病瘦醫藥，餘者不得利養。",
        "from": "T04n0212_015:0689a01_1",
        "context_with_next_sentence": true
    },
    {
        "source_sentence": "調達比丘所誦經典，六萬象載不勝，十二年中恒處巖藪空閑山間，持戒牢固如護吉祥瓶，以其貪著利養故，所造功德盡為恚火所燒，是故說，求望名譽稱也。",
        "from": "T04n0212_015:0689a06_2",
        "context_with_next_sentence": true
    },
    {
        "source_sentence": "在家自興嫉者，或有在家居士，家累自隨每興忌妬，吾今不欲見持行清淨之人，設有梵行清淨人來至我家者，不經日夜暫息便進，各還本居，復重生念，設欲住者恒乏利養，是故說，在家自興妬也。",
        "from": "T04n0212_015:0689a09_3",
        "context_with_next_sentence": true
    },
    {
        "source_sentence": "常求他供養者，彼習行人復作是念：「我今名在道檢，行出人表，當令蜎飛有形之類日來供養，衣服飲食床臥具病瘦醫藥，使令餘者不得其養。",
        "from": "T04n0212_015:0689a14_4",
        "context_with_next_sentence": true
    },
    {
        "source_sentence": "設見餘人興致利養者，橫生妬嫉如失寶藏，是故說，常求他供養也。」",
        "from": "T04n0212_015:0689a17_5",
        "context_with_next_sentence": true
    },
    {
        "source_sentence": "　勿猗此養，　　為家捨罪，　　此非至意，　用用何益？",
        "from": "T04n0212_015:0689a20_0",
        "context_with_next_sentence": true
    },
    {
        "source_sentence": "勿猗此養者，彼執行之人勇猛精進，少欲知足志趣牢固，常樂閑靜思惟惡露不淨之觀，其間思惟善念：「夫人處世貪著利養者，自增慢惰漸墜于罪。」",
        "from": "T04n0212_015:0689a22_0",
        "context_with_next_sentence": true
    },
    {
        "source_sentence": "是故說，勿猗此養也。",
        "from": "T04n0212_015:0689a25_1",
        "context_with_next_sentence": true
    },
    {
        "source_sentence": "為家捨罪者，或在國王長者一億居士、比丘比丘尼沙彌沙彌尼，不令諸人知我在某處家，論說神德戒行備具，是故說，為家捨罪也。",
        "from": "T04n0212_015:0689a25_2",
        "context_with_next_sentence": true
    },
    {
        "source_sentence": "此非至意者，捐棄惡緣修無量定，設遭遇惡違本誓願，所行事業不自為己，是故說，此非意至也。",
        "from": "T04n0212_015:0689a28_3",
        "context_with_next_sentence": true
    },
    {
        "source_sentence": "用用何益者，亦復自隱不令人知，我持戒精進修阿練行，一坐一起復不使知，漏盡意解勇猛強記，辯才捷疾智慧無量，不欲聞人稱譽己德。",
        "from": "T04n0212_015:0689b02_4",
        "context_with_next_sentence": true
    },
    {
        "source_sentence": "是故說，用用何益也。",
        "from": "T04n0212_015:0689b05_5",
        "context_with_next_sentence": true
    },
    {
        "source_sentence": "　愚為愚計想，　　欲慢日用增，　異哉夫利養，　　泥洹趣不同。",
        "from": "T04n0212_015:0689b06_0",
        "context_with_next_sentence": true
    },
    {
        "source_sentence": "愚為愚計想者，愚人計想念念興惡，但求他養己行不均，在眾人中獨尊獨貴興致禮敬，願令餘者卑賤，是故說，愚為愚計想也。",
        "from": "T04n0212_015:0689b08_0",
        "context_with_next_sentence": true
    },
    {
        "source_sentence": "欲慢日用增者，夫中直之人厭患利養，戒聞施惠眾德具足，解脫知見無觀不入，功德已具堪任受養，福度前人已能消化復能濟彼，是謂續如來種紹繼賢聖。",
        "from": "T04n0212_015:0689b10_1",
        "context_with_next_sentence": true
    },
    {
        "source_sentence": "是故說，欲慢日用增也。",
        "from": "T04n0212_015:0689b14_2",
        "context_with_next_sentence": true
    },
    {
        "source_sentence": "異哉夫利養者，非法之義興利養者，日損日減非至要處，捨正就危者，當知非賢聖道教，是故說，異哉夫利養也。",
        "from": "T04n0212_015:0689b15_3",
        "context_with_next_sentence": true
    },
    {
        "source_sentence": "泥洹趣不同者，至泥洹終其道不同，先學俗中妙法，次習賢聖道法，以次得須陀洹、斯陀含、阿那含、阿羅漢，是故說，泥洹趣不同也。",
        "from": "T04n0212_015:0689b17_4",
        "context_with_next_sentence": true
    },
    {
        "source_sentence": "　能諦知是者，　　比丘真佛子，　不樂著利養，　　閑居却亂意。",
        "from": "T04n0212_015:0689b21_0",
        "context_with_next_sentence": true
    },
    {
        "source_sentence": "能諦知是者，彼修行人知人利養至為難消，身有瑕隙受彼重施，猶彼朽車輪軸不牢，載以重載必壞敗車，定矣不疑。",
        "from": "T04n0212_015:0689b23_0",
        "context_with_next_sentence": true
    },
    {
        "source_sentence": "此亦如是，以無戒身受人恩施，必自墜墮惡趣。",
        "from": "T04n0212_015:0689b25_1",
        "context_with_next_sentence": true
    },
    {
        "source_sentence": "是故說，能諦知是也。",
        "from": "T04n0212_015:0689b26_2",
        "context_with_next_sentence": true
    },
    {
        "source_sentence": "比丘真佛子者，過去諸佛弟子翼從成就此德，當來諸佛世尊弟子亦當成就此德。",
        "from": "T04n0212_015:0689b27_3",
        "context_with_next_sentence": true
    },
    {
        "source_sentence": "云何名為佛弟子耶？",
        "from": "T04n0212_015:0689b29_4",
        "context_with_next_sentence": true
    },
    {
        "source_sentence": "答曰：「四也。",
        "from": "T04n0212_015:0689b29_5",
        "context_with_next_sentence": true
    },
    {
        "source_sentence": "須陀洹、斯陀含、阿那含、阿羅漢。」",
        "from": "T04n0212_015:0689b29_6",
        "context_with_next_sentence": true
    },
    {
        "source_sentence": "如斯四部弟子，一向承佛教誡，正使外邪眾惡化作若干形像，來試四種弟子者，終不能得其便也。",
        "from": "T04n0212_015:0689c01_7",
        "context_with_next_sentence": true
    },
    {
        "source_sentence": "所以然者，以其真實諦故。",
        "from": "T04n0212_015:0689c04_0",
        "context_with_next_sentence": true
    },
    {
        "source_sentence": "凡夫下劣，不得稱為弟子者何？",
        "from": "T04n0212_015:0689c04_1",
        "context_with_next_sentence": true
    },
    {
        "source_sentence": "答曰：「所以不稱者，以彼人心猶豫不定故，或時承受佛教，或時著外道異學，如斯之類，不得稱為佛弟子。」",
        "from": "T04n0212_015:0689c05_2",
        "context_with_next_sentence": true
    },
    {
        "source_sentence": "此賢聖弟子信根牢固，一向承受佛教敬奉三寶，此乃得名佛弟子也。",
        "from": "T04n0212_015:0689c07_3",
        "context_with_next_sentence": true
    },
    {
        "source_sentence": "或有說者，於如來所得無疑信根，是故說比丘真佛子也。",
        "from": "T04n0212_015:0689c09_4",
        "context_with_next_sentence": true
    },
    {
        "source_sentence": "不樂貪利養者，何以故？",
        "from": "T04n0212_015:0689c10_5",
        "context_with_next_sentence": true
    },
    {
        "source_sentence": "皆由如來言無二故。",
        "from": "T04n0212_015:0689c11_6",
        "context_with_next_sentence": true
    },
    {
        "source_sentence": "如佛契經所說，告諸比丘：「利養甜美，內人惡趣，不得至道，能離此者可成果證。」",
        "from": "T04n0212_015:0689c11_7",
        "context_with_next_sentence": true
    },
    {
        "source_sentence": "問曰：「已得阿羅漢果，有何不具而復修道？」",
        "from": "T04n0212_015:0689c13_8",
        "context_with_next_sentence": true
    },
    {
        "source_sentence": "答曰：「根門未具分別故，於退轉法當求方便至不退根，不退根人當求方便進至念法人所，念法人復當求方便至護法人所，護法根人當求方便至定住根人所，定住根人當求方便至無礙根人所。」",
        "from": "T04n0212_015:0689c14_9",
        "context_with_next_sentence": true
    },
    {
        "source_sentence": "如是漸進功德之業，猶如不動牢固之行，自致無願無想空定。",
        "from": "T04n0212_015:0689c18_10",
        "context_with_next_sentence": true
    },
    {
        "source_sentence": "是故說，不樂貪利養也。",
        "from": "T04n0212_015:0689c20_11",
        "context_with_next_sentence": true
    },
    {
        "source_sentence": "閑居却亂意者，常當五閑淨法：一為喜，喜已所得。",
        "from": "T04n0212_015:0689c20_12",
        "context_with_next_sentence": true
    },
    {
        "source_sentence": "二為安，安止眾生。",
        "from": "T04n0212_015:0689c22_13",
        "context_with_next_sentence": true
    },
    {
        "source_sentence": "三為自守，守行不失。",
        "from": "T04n0212_015:0689c22_14",
        "context_with_next_sentence": true
    },
    {
        "source_sentence": "四為念，念定不亂。",
        "from": "T04n0212_015:0689c23_15",
        "context_with_next_sentence": true
    },
    {
        "source_sentence": "五為待，待善去惡。",
        "from": "T04n0212_015:0689c23_16",
        "context_with_next_sentence": true
    },
    {
        "source_sentence": "所謂欲界者眾亂之原，善求巧便勤求解脫，願不生欲界，是故說，閑居却亂意也。",
        "from": "T04n0212_015:0689c24_0",
        "context_with_next_sentence": true
    },
    {
        "source_sentence": "　夫欲安命，　　息心自省，　　不知計數，　衣被飲食。",
        "from": "T04n0212_015:0689c26_0",
        "context_with_next_sentence": true
    },
    {
        "source_sentence": "夫欲安命者，安命有二事：一為身命，二智慧命。",
        "from": "T04n0212_015:0689c28_0",
        "context_with_next_sentence": true
    },
    {
        "source_sentence": "有身命則有慧命，設無身命何有慧命？",
        "from": "T04n0212_015:0689c29_1",
        "context_with_next_sentence": true
    },
    {
        "source_sentence": "如是，行人常當自護將育慧命。",
        "from": "T04n0212_015:0690a01_0",
        "context_with_next_sentence": true
    },
    {
        "source_sentence": "是故說，夫欲安命也。",
        "from": "T04n0212_015:0690a01_1",
        "context_with_next_sentence": true
    },
    {
        "source_sentence": "息心自省者云何？",
        "from": "T04n0212_015:0690a02_2",
        "context_with_next_sentence": true
    },
    {
        "source_sentence": "息心而自省己，所謂省己者，戒聞施惠是為妙法，若在第一義，便逮須陀洹果、斯陀含果、阿那含果、阿羅漢果。",
        "from": "T04n0212_015:0690a02_3",
        "context_with_next_sentence": true
    },
    {
        "source_sentence": "是故說，息心自省也。",
        "from": "T04n0212_015:0690a05_4",
        "context_with_next_sentence": true
    },
    {
        "source_sentence": "不知計數者，昔有一比丘往至世尊所，頭面禮足叉手白佛言：「唯然世尊！",
        "from": "T04n0212_015:0690a05_5",
        "context_with_next_sentence": true
    },
    {
        "source_sentence": "聽諸比丘露其形體，人間遊化與世殊異，豈不快耶？」",
        "from": "T04n0212_015:0690a07_6",
        "context_with_next_sentence": true
    },
    {
        "source_sentence": "佛告比丘：「咄愚所白，不入聖律違於道教，倮形露體者，外道異學尼乾子法，非我賢聖法律所應之行。",
        "from": "T04n0212_015:0690a08_7",
        "context_with_next_sentence": true
    },
    {
        "source_sentence": "設當我眾倮形遊世者，與彼畜獸有何差別？",
        "from": "T04n0212_015:0690a10_8",
        "context_with_next_sentence": true
    },
    {
        "source_sentence": "則不知尊卑貴賤父母宗親。」",
        "from": "T04n0212_015:0690a11_9",
        "context_with_next_sentence": true
    },
    {
        "source_sentence": "復有異比丘往至世尊所，白佛言：「唯然大聖！",
        "from": "T04n0212_015:0690a12_10",
        "context_with_next_sentence": true
    },
    {
        "source_sentence": "聽諸比丘著織髮衣。」",
        "from": "T04n0212_015:0690a13_11",
        "context_with_next_sentence": true
    },
    {
        "source_sentence": "佛告比丘：「斯是外道異學所服衣被，非我賢聖法律所容受也。",
        "from": "T04n0212_015:0690a13_12",
        "context_with_next_sentence": true
    },
    {
        "source_sentence": "愚人當知！",
        "from": "T04n0212_015:0690a15_13",
        "context_with_next_sentence": true
    },
    {
        "source_sentence": "著織髮衣者有五瑕穢。",
        "from": "T04n0212_015:0690a15_14",
        "context_with_next_sentence": true
    },
    {
        "source_sentence": "云何為五？",
        "from": "T04n0212_015:0690a16_15",
        "context_with_next_sentence": true
    },
    {
        "source_sentence": "一為臭穢，二為難近，三為饒蝨，四為饒蟣，五為熱時佐熱寒時佐寒。",
        "from": "T04n0212_015:0690a16_16",
        "context_with_next_sentence": true
    },
    {
        "source_sentence": "夫為道士披僧伽梨者，過去諸佛賢聖標式，是故說，不知計數也。",
        "from": "T04n0212_015:0690a17_17",
        "context_with_next_sentence": true
    },
    {
        "source_sentence": "衣服飲食者，已說僧伽梨復說衣被飲食耶？",
        "from": "T04n0212_015:0690a19_18",
        "context_with_next_sentence": true
    },
    {
        "source_sentence": "報曰，所謂衣被者，泥洹僧僧祇支、安陀衛、欝多羅僧。",
        "from": "T04n0212_015:0690a20_19",
        "context_with_next_sentence": true
    },
    {
        "source_sentence": "所謂飲者，甘蔗漿、黑石蜜漿、蒲桃漿、石蜜漿。",
        "from": "T04n0212_015:0690a21_20",
        "context_with_next_sentence": true
    },
    {
        "source_sentence": "所謂食者，食本有五：穄、粟、䵃、麥䵃、麥頭麩，正根本食者粳米為首。」",
        "from": "T04n0212_015:0690a22_21",
        "context_with_next_sentence": true
    },
    {
        "source_sentence": "種種飲食者，惡生畏王請一比丘，勅太官：「與比丘精細飲食令如吾食。」",
        "from": "T04n0212_015:0690a24_22",
        "context_with_next_sentence": true
    },
    {
        "source_sentence": "比丘食已辭王出外。",
        "from": "T04n0212_015:0690a25_23",
        "context_with_next_sentence": true
    },
    {
        "source_sentence": "王問比丘：「飲食訖耶？」",
        "from": "T04n0212_015:0690a26_24",
        "context_with_next_sentence": true
    },
    {
        "source_sentence": "答曰：「已訖。」",
        "from": "T04n0212_015:0690a26_25",
        "context_with_next_sentence": true
    },
    {
        "source_sentence": "王意自念：「比丘所食必當麤惡，觀色不悅必然不疑。」",
        "from": "T04n0212_015:0690a26_26",
        "context_with_next_sentence": true
    },
    {
        "source_sentence": "重請明日更食。",
        "from": "T04n0212_015:0690a28_27",
        "context_with_next_sentence": true
    },
    {
        "source_sentence": "比丘辭還精舍，明日更來。",
        "from": "T04n0212_015:0690a28_28",
        "context_with_next_sentence": true
    },
    {
        "source_sentence": "王躬自斟酌若干甘饌食彼比丘已，問比丘曰：「云何道士！",
        "from": "T04n0212_015:0690a29_29",
        "context_with_next_sentence": true
    },
    {
        "source_sentence": "食為甘美耶？」",
        "from": "T04n0212_015:0690b01_30",
        "context_with_next_sentence": true
    },
    {
        "source_sentence": "比丘答曰：「如食所食。」",
        "from": "T04n0212_015:0690b01_31",
        "context_with_next_sentence": true
    },
    {
        "source_sentence": "王內興恚：「吾躬自具食，道士故言如食所食。」",
        "from": "T04n0212_015:0690b02_32",
        "context_with_next_sentence": true
    },
    {
        "source_sentence": "王復重請比丘，明日更食以苦酒煮[嘹口+豆]豆食之，食已問曰：「云何道士！",
        "from": "T04n0212_015:0690b03_33",
        "context_with_next_sentence": true
    },
    {
        "source_sentence": "食為甘美耶？」",
        "from": "T04n0212_015:0690b04_34",
        "context_with_next_sentence": true
    },
    {
        "source_sentence": "答曰：「如食所食。」",
        "from": "T04n0212_015:0690b05_35",
        "context_with_next_sentence": true
    },
    {
        "source_sentence": "王問道士：「食好飲食亦言如食所食，得斯惡食亦言如食所食。",
        "from": "T04n0212_015:0690b05_36",
        "context_with_next_sentence": true
    },
    {
        "source_sentence": "將有何故？",
        "from": "T04n0212_015:0690b06_37",
        "context_with_next_sentence": true
    },
    {
        "source_sentence": "願聞其意。」",
        "from": "T04n0212_015:0690b07_38",
        "context_with_next_sentence": true
    },
    {
        "source_sentence": "比丘答曰：「如笮瞻蔔華，　　出油用膏車，　臭脂膏致遠，　　豈貴好以醜？",
        "from": "T04n0212_015:0690b07_39",
        "context_with_next_sentence": true
    },
    {
        "source_sentence": "　百味食續命，　　支形得行道，　苦酒[嘹口+豆]豆食，　　全命何假彼。」",
        "from": "T04n0212_015:0690b10_0",
        "context_with_next_sentence": true
    },
    {
        "source_sentence": "時王聞已，內自慚愧無顏仰瞻。",
        "from": "T04n0212_015:0690b12_0",
        "context_with_next_sentence": true
    },
    {
        "source_sentence": "「我之所為極為可耻，乃興惡意觸嬈賢聖，猶如愚人不自顧慮，便自興意扠須彌山，不損於彼而自傷手，以小升斗欲量海水。",
        "from": "T04n0212_015:0690b12_1",
        "context_with_next_sentence": true
    },
    {
        "source_sentence": "我今所行其猶如此，自以褊狹小意，量度賢聖。」",
        "from": "T04n0212_015:0690b15_2",
        "context_with_next_sentence": true
    },
    {
        "source_sentence": "王復思惟：「夫修行人，不自為己但欲支命，得修行道亦復不望現身受報。」",
        "from": "T04n0212_015:0690b16_3",
        "context_with_next_sentence": true
    },
    {
        "source_sentence": "今身施好後獲好報，施穢得穢如影隨形，是以智者當清淨施，莫懷妄想。",
        "from": "T04n0212_015:0690b18_4",
        "context_with_next_sentence": true
    },
    {
        "source_sentence": "是故說，衣被飲食也。",
        "from": "T04n0212_015:0690b19_5",
        "context_with_next_sentence": true
    },
    {
        "source_sentence": "　不自望利，　　不諂於人，　　不依他活，　守己法行。",
        "from": "T04n0212_015:0690b21_0",
        "context_with_next_sentence": true
    },
    {
        "source_sentence": "不自望利者，昔諸比丘初學日淺貪著乞求，所在分越得食皆惡麤弊不甘，所遊乞處正使得食或遲或疾。",
        "from": "T04n0212_015:0690b23_0",
        "context_with_next_sentence": true
    },
    {
        "source_sentence": "意轉欲退不堪習行，內懷憂慼漸興權詐，轉習世法不復論講契經律阿毘曇。",
        "from": "T04n0212_015:0690b25_1",
        "context_with_next_sentence": true
    },
    {
        "source_sentence": "世尊告曰：「汝等比丘！",
        "from": "T04n0212_015:0690b27_2",
        "context_with_next_sentence": true
    },
    {
        "source_sentence": "當觀宿緣皆有果報。",
        "from": "T04n0212_015:0690b27_3",
        "context_with_next_sentence": true
    },
    {
        "source_sentence": "猶如尸婆羅比丘、阿那律比丘，功德滿足不求自至，餘雖有福不相為譬。",
        "from": "T04n0212_015:0690b28_4",
        "context_with_next_sentence": true
    },
    {
        "source_sentence": "能知宿緣有高下者，不當興意起憎嫉心。」",
        "from": "T04n0212_015:0690b29_5",
        "context_with_next_sentence": true
    },
    {
        "source_sentence": "是故說，不自望利也。",
        "from": "T04n0212_015:0690c01_6",
        "context_with_next_sentence": true
    },
    {
        "source_sentence": "不諂於人者，行當專一身心相應，外現愚惑內智勇猛，心念口發無所差違，姦偽邪意常當遠離。",
        "from": "T04n0212_015:0690c02_7",
        "context_with_next_sentence": true
    },
    {
        "source_sentence": "昔罽賓國拘秀那羅村，時有一人好事諂偽姦者，彼有塔寺名婆槃那，有一比丘恒給眾僧清淨水，此比丘皆欲現權詐佯如姦宄集聚阿練，比丘皆著百補納衣，其色若干，往至彼村與主人相見，相問訊訖各一面坐。",
        "from": "T04n0212_015:0690c04_8",
        "context_with_next_sentence": true
    },
    {
        "source_sentence": "其人悲泣五體投地，謂諸道士：「為從何來而至貧家？",
        "from": "T04n0212_015:0690c09_9",
        "context_with_next_sentence": true
    },
    {
        "source_sentence": "為從蓮華池來？",
        "from": "T04n0212_015:0690c10_10",
        "context_with_next_sentence": true
    },
    {
        "source_sentence": "為從他方世界？",
        "from": "T04n0212_015:0690c10_11",
        "context_with_next_sentence": true
    },
    {
        "source_sentence": "為從神仙山來？」",
        "from": "T04n0212_015:0690c11_12",
        "context_with_next_sentence": true
    },
    {
        "source_sentence": "意甚愛敬即請諸比丘：「願明日於貧家食。」",
        "from": "T04n0212_015:0690c11_13",
        "context_with_next_sentence": true
    },
    {
        "source_sentence": "諸比丘報曰：「吾等所以來者，正為君一人耳，今以相造豈得受餘人請耶？",
        "from": "T04n0212_015:0690c12_14",
        "context_with_next_sentence": true
    },
    {
        "source_sentence": "雖爾欲求度人之首良祐福田者，斯有爾許人無有過者。」",
        "from": "T04n0212_015:0690c14_15",
        "context_with_next_sentence": true
    },
    {
        "source_sentence": "即入家內勅諸僕使：「速辦種種甘饌飲食，有諸神人道士來造我家，吾欲食之。」",
        "from": "T04n0212_015:0690c15_16",
        "context_with_next_sentence": true
    },
    {
        "source_sentence": "時諸比丘報語主人：「賢士竟為知不？",
        "from": "T04n0212_015:0690c17_17",
        "context_with_next_sentence": true
    },
    {
        "source_sentence": "我等涉學積有年歲，經行進止常有法則，六時行道不與常同，意欲經行清旦至暮暮達平曉，日出則食不違典律。」",
        "from": "T04n0212_015:0690c18_18",
        "context_with_next_sentence": true
    },
    {
        "source_sentence": "彼眾中上座入語檀越：「吾一人者名曰一坐一食，飯食諸饌及以菓蓏，一時齎來吾當呪願。」",
        "from": "T04n0212_015:0690c20_19",
        "context_with_next_sentence": true
    },
    {
        "source_sentence": "檀越聞已，歡喜踊躍不能自勝，辦具種種諸饌飲食投於鉢中，別上果蓏前受呪願，復以酥餅蜜和麨別貢上座，望道士食已鉢中遺。",
        "from": "T04n0212_015:0690c22_20",
        "context_with_next_sentence": true
    },
    {
        "source_sentence": "「吾得食之必獲其福。」",
        "from": "T04n0212_015:0690c25_21",
        "context_with_next_sentence": true
    },
    {
        "source_sentence": "比丘受食呪願已訖，問檀越曰：「頗有甘漿美飲不？」",
        "from": "T04n0212_015:0690c26_22",
        "context_with_next_sentence": true
    },
    {
        "source_sentence": "檀越報曰：「如貧家中漿有數種，蒲桃甘蔗石蜜諸漿種種皆有，不審尊者上座為須何漿？」",
        "from": "T04n0212_015:0690c27_23",
        "context_with_next_sentence": true
    },
    {
        "source_sentence": "道人報曰：「向所論漿，生來不飲初不歷口，吾所問漿淳清重甘，儲在積年味不變者，吾乃飲耳。」",
        "from": "T04n0212_015:0690c29_24",
        "context_with_next_sentence": true
    },
    {
        "source_sentence": "檀越聞已甚怪所以：「咄咄禍災乃置此變。",
        "from": "T04n0212_015:0691a02_25",
        "context_with_next_sentence": true
    },
    {
        "source_sentence": "吾生斯念，謂諸道士皆獲六通羅漢清澈；今觀其蹤正是大賊。」",
        "from": "T04n0212_015:0691a03_26",
        "context_with_next_sentence": true
    },
    {
        "source_sentence": "檀越尋語道人：「自少以來酒不過口，豈敢以酒施於道人？」",
        "from": "T04n0212_015:0691a05_0",
        "context_with_next_sentence": true
    },
    {
        "source_sentence": "道人即以奢勒裏錢語檀越曰：「家若無酒，可持此錢為我酤來。」",
        "from": "T04n0212_015:0691a06_1",
        "context_with_next_sentence": true
    },
    {
        "source_sentence": "檀越聞已以手掩耳。",
        "from": "T04n0212_015:0691a07_2",
        "context_with_next_sentence": true
    },
    {
        "source_sentence": "「咄咄甚為可怪！",
        "from": "T04n0212_015:0691a08_3",
        "context_with_next_sentence": true
    },
    {
        "source_sentence": "何意道士持生業自隨？",
        "from": "T04n0212_015:0691a08_4",
        "context_with_next_sentence": true
    },
    {
        "source_sentence": "此諸人等皆是賴鞮道士，有何道心？」",
        "from": "T04n0212_015:0691a09_5",
        "context_with_next_sentence": true
    },
    {
        "source_sentence": "即語道人：「別更使人，吾非汝僕使，乃令吾酤酒室？",
        "from": "T04n0212_015:0691a09_6",
        "context_with_next_sentence": true
    },
    {
        "source_sentence": "賴鞮道人！",
        "from": "T04n0212_015:0691a11_7",
        "context_with_next_sentence": true
    },
    {
        "source_sentence": "吾先不諳墮汝欺中，我今終不為汝所誑。」",
        "from": "T04n0212_015:0691a11_8",
        "context_with_next_sentence": true
    },
    {
        "source_sentence": "比丘報曰：「止止檀越勿興斯謗，吾等所以來者，欲覺寤卿一人耳。",
        "from": "T04n0212_015:0691a12_9",
        "context_with_next_sentence": true
    },
    {
        "source_sentence": "汝前後以來費耗財貨施不值主，檀越若下意者聽我說譬喻。」",
        "from": "T04n0212_015:0691a13_10",
        "context_with_next_sentence": true
    },
    {
        "source_sentence": "報曰：「大佳願欲聞之。」",
        "from": "T04n0212_015:0691a15_11",
        "context_with_next_sentence": true
    },
    {
        "source_sentence": "「可善聽之。",
        "from": "T04n0212_015:0691a15_12",
        "context_with_next_sentence": true
    },
    {
        "source_sentence": "猶如善射之士，百步射毛時時乃中，或高或下或左或右不中其的，若以地為的而取射者，高下東西南北，所射皆著終不失地。",
        "from": "T04n0212_015:0691a15_13",
        "context_with_next_sentence": true
    },
    {
        "source_sentence": "今此大眾亦復如是，不選擇施者必值真人，若選擇施者時時乃值，多有空出費而不益。",
        "from": "T04n0212_015:0691a18_14",
        "context_with_next_sentence": true
    },
    {
        "source_sentence": "大眾之中四果備足，四雙八輩十二賢士皆悉具有。",
        "from": "T04n0212_015:0691a20_15",
        "context_with_next_sentence": true
    },
    {
        "source_sentence": "欲取珍寶，當詣大海至須彌寶山，欲求賢人得道羅漢者當詣大眾。",
        "from": "T04n0212_015:0691a22_0",
        "context_with_next_sentence": true
    },
    {
        "source_sentence": "檀越明聽，更說一譬，開意受持，明者以譬喻自解。",
        "from": "T04n0212_015:0691a23_1",
        "context_with_next_sentence": true
    },
    {
        "source_sentence": "昔此貴邦有一僑士適南天竺，同伴一人與彼奢婆羅呪術家女人交通，其人發意欲還歸家，輒化為驢不能得歸。",
        "from": "T04n0212_015:0691a24_2",
        "context_with_next_sentence": true
    },
    {
        "source_sentence": "同伴語曰：『我等積年離家，吉凶災變永無消息，汝意云何為欲歸不？",
        "from": "T04n0212_015:0691a27_3",
        "context_with_next_sentence": true
    },
    {
        "source_sentence": "設欲去者可時莊嚴。』",
        "from": "T04n0212_015:0691a28_4",
        "context_with_next_sentence": true
    },
    {
        "source_sentence": "其人報曰：『吾無遠慮遭值惡緣，與呪術女人交通，意適欲歸便化為驢，神識倒錯天地洞燃，為一不知東西南北，以是故不能得歸。』",
        "from": "T04n0212_015:0691a29_5",
        "context_with_next_sentence": true
    },
    {
        "source_sentence": "同伴報曰：『汝何愚惑乃至如此？",
        "from": "T04n0212_015:0691b03_6",
        "context_with_next_sentence": true
    },
    {
        "source_sentence": "此南山頂有草名遮羅波羅，其有人被呪術鎮壓者，食彼藥草即還服形。』",
        "from": "T04n0212_015:0691b03_7",
        "context_with_next_sentence": true
    },
    {
        "source_sentence": "其人報曰：『不識此草知當如何？』",
        "from": "T04n0212_015:0691b05_8",
        "context_with_next_sentence": true
    },
    {
        "source_sentence": "同伴語曰：『汝以次噉草，自當遇之。』",
        "from": "T04n0212_015:0691b06_9",
        "context_with_next_sentence": true
    },
    {
        "source_sentence": "其人隨語如彼教誡，設成為驢即詣南山，以次噉草還服人形，採取奇珍異寶，得與同伴安隱歸家。",
        "from": "T04n0212_015:0691b07_10",
        "context_with_next_sentence": true
    },
    {
        "source_sentence": "檀越當知，此亦如是。",
        "from": "T04n0212_015:0691b09_11",
        "context_with_next_sentence": true
    },
    {
        "source_sentence": "愚惑之人，一向直信施求羅漢得道者，何日可果？",
        "from": "T04n0212_015:0691b09_12",
        "context_with_next_sentence": true
    },
    {
        "source_sentence": "所在推覓終不可值。",
        "from": "T04n0212_015:0691b11_0",
        "context_with_next_sentence": true
    },
    {
        "source_sentence": "欲求真人羅漢者，當從大眾索之，以次供養必值賢聖獲果不疑。",
        "from": "T04n0212_015:0691b11_1",
        "context_with_next_sentence": true
    },
    {
        "source_sentence": "檀越復當明聽，昔佛在世，大愛道瞿曇彌親佛夷母，以金縷織成衣奉獻如來，佛告大愛道：『夫欲施者，當詣大眾，何為獨向我耶？",
        "from": "T04n0212_015:0691b12_2",
        "context_with_next_sentence": true
    },
    {
        "source_sentence": "吾亦是大眾之一數，亦有微分，可持此金縷織成衣往施聖眾。』",
        "from": "T04n0212_015:0691b15_3",
        "context_with_next_sentence": true
    },
    {
        "source_sentence": "如來三界特尊，猶尚不能偏受信施，辭讓聖眾不自專己。",
        "from": "T04n0212_015:0691b17_4",
        "context_with_next_sentence": true
    },
    {
        "source_sentence": "檀越頗聞此界南城內婆槃那寺主，給施眾僧水者不乎？」",
        "from": "T04n0212_015:0691b18_5",
        "context_with_next_sentence": true
    },
    {
        "source_sentence": "檀越報曰：「久聞消息，生年已來不覩其形，今方乃知賢聖之人。」",
        "from": "T04n0212_015:0691b19_6",
        "context_with_next_sentence": true
    },
    {
        "source_sentence": "比丘答曰：「前後已來姦偽虛詐誑惑萬端，侵欺檀越如我比者非徒一人，自今已始若欲設福，當詣大眾，所求果報如願剋獲。」",
        "from": "T04n0212_015:0691b21_7",
        "context_with_next_sentence": true
    },
    {
        "source_sentence": "時彼比丘即說頌曰：「毒蛇擎持頸，　　被服虎斑文，　行如鶴伺魚，　　閉塞寂無聲。",
        "from": "T04n0212_015:0691b24_8",
        "context_with_next_sentence": true
    },
    {
        "source_sentence": "　內無四等心，　　欺詐於主人，　是故離諭諂，　　以真練精神。",
        "from": "T04n0212_015:0691b27_0",
        "context_with_next_sentence": true
    },
    {
        "source_sentence": "　如來廣普教，　　三界廓然明，　所以致利養，　　由有賢聖道。",
        "from": "T04n0212_015:0691b29_0",
        "context_with_next_sentence": true
    },
    {
        "source_sentence": "　施者忘慳貪，　　盡心事三寶，　是以離欺詐，　　以法成其性。」",
        "from": "T04n0212_015:0691c02_0",
        "context_with_next_sentence": true
    },
    {
        "source_sentence": "爾時檀越即從坐起，五體投地敬禮聖眾，願受懺悔。",
        "from": "T04n0212_015:0691c04_0",
        "context_with_next_sentence": true
    },
    {
        "source_sentence": "「今蒙潤澤昔所未聞，雖言父母尊長猶不能導引，真要遭蒙聖恩永除心垢。",
        "from": "T04n0212_015:0691c05_1",
        "context_with_next_sentence": true
    },
    {
        "source_sentence": "自今已始設當惠施不問多少，盡當詣眾不敢自專。",
        "from": "T04n0212_015:0691c06_2",
        "context_with_next_sentence": true
    },
    {
        "source_sentence": "今重自歸，願諸賢聖盡為我師，當以四事供養衣被飯食床臥具病瘦醫藥。」",
        "from": "T04n0212_015:0691c08_0",
        "context_with_next_sentence": true
    },
    {
        "source_sentence": "是故說，不諂於人也。",
        "from": "T04n0212_015:0691c09_1",
        "context_with_next_sentence": true
    },
    {
        "source_sentence": "不依他活者，昔調達比丘將五百比丘，受王重養供給什物，隨時瞻視不失其意。",
        "from": "T04n0212_015:0691c10_2",
        "context_with_next_sentence": true
    },
    {
        "source_sentence": "此五百人皆仰調達得致利養，自無功德不足為貴。",
        "from": "T04n0212_015:0691c12_0",
        "context_with_next_sentence": true
    },
    {
        "source_sentence": "要當己身備具眾法，自致供養乃可為貴。",
        "from": "T04n0212_015:0691c13_1",
        "context_with_next_sentence": true
    },
    {
        "source_sentence": "是故說，不依他活也。",
        "from": "T04n0212_015:0691c14_2",
        "context_with_next_sentence": true
    },
    {
        "source_sentence": "守己法行者，法者諸善之法恒念備具，不於餘人受教授，沙門白衣以己內教授，息心令常精勤不失法度，恒隨正法不墮邪部，是故說，守己法行也。",
        "from": "T04n0212_015:0691c14_3",
        "context_with_next_sentence": true
    },
    {
        "source_sentence": "自得不恃，不從他望，望彼比丘，不至正定。",
        "from": "T04n0212_015:0691c18_4",
        "context_with_next_sentence": true
    },
    {
        "source_sentence": "自得不恃者，夫人執德而不見其德，為而不見其為，自不恃德[夌*欠]彼無德。",
        "from": "T04n0212_015:0691c19_0",
        "context_with_next_sentence": true
    },
    {
        "source_sentence": "調達門徒，已實無德虛受信施，皆興願求獨尊無等，是故說自得不恃也。",
        "from": "T04n0212_015:0691c20_1",
        "context_with_next_sentence": true
    },
    {
        "source_sentence": "不從他望者，調達弟子各立限制，不得共相誹謗，稱嘆名譽，一人不說逐出眾外，正說無德強說有德。",
        "from": "T04n0212_015:0691c22_2",
        "context_with_next_sentence": true
    },
    {
        "source_sentence": "是故世尊告諸比丘：「各各自守，慎莫虛稱功德，行不合己，則致其殃不致究竟。」",
        "from": "T04n0212_015:0691c24_3",
        "context_with_next_sentence": true
    },
    {
        "source_sentence": "是故說，不從他望也。",
        "from": "T04n0212_015:0691c26_4",
        "context_with_next_sentence": true
    },
    {
        "source_sentence": "望彼比丘，不至正定者，意常僥倖有所希望，心意不專不履正行，於中終不能得出受定意，夫人入定，要當專意無他異念，是故說曰，望彼比丘，不至正定也。",
        "from": "T04n0212_015:0691c26_5",
        "context_with_next_sentence": true
    },
    {
        "source_sentence": "　夫欲安命，　　息心自省，　　如鼠藏穴，　潛隱習教。",
        "from": "T04n0212_015:0692a02_0",
        "context_with_next_sentence": true
    },
    {
        "source_sentence": "夫欲安命者，所謂安命者，眾善普集，闡揚幽玄以為營命，非但衣服飲食而已，是故說曰，夫欲安命也。",
        "from": "T04n0212_015:0692a04_0",
        "context_with_next_sentence": true
    },
    {
        "source_sentence": "息心自省者，戒聞惠施智慧解脫，解脫見慧而自瓔珞，是故說曰，沙門自省也。",
        "from": "T04n0212_015:0692a06_1",
        "context_with_next_sentence": true
    },
    {
        "source_sentence": "如鼠藏穴者，夫穴處之蟲深則牢固無所畏懼，不為惡人弊蟲所見侵害，不為暴火溢水所見燒溺，是故說曰，如鼠藏穴。",
        "from": "T04n0212_015:0692a08_2",
        "context_with_next_sentence": true
    },
    {
        "source_sentence": "潛隱習教者，盡具沙門內禁之法，潛居隱處，心意遊寂節食知足，人若非人不得其便，是故說，潛隱習教也。",
        "from": "T04n0212_015:0692a10_3",
        "context_with_next_sentence": true
    },
    {
        "source_sentence": "　夫欲安命，　　息心自省，　　趣得知足，　念修一法。",
        "from": "T04n0212_015:0692a14_0",
        "context_with_next_sentence": true
    },
    {
        "source_sentence": "夫欲安命者，夫人所以周流四海，超越嶮難遂增艱苦，無毫釐之善，是故說曰，夫欲安命也。",
        "from": "T04n0212_015:0692a16_0",
        "context_with_next_sentence": true
    },
    {
        "source_sentence": "息心自省者，食知止足不廣慇懃，設欲得衣被飯食床臥具，終無榮冀，是故說曰，趣得知足也。",
        "from": "T04n0212_015:0692a18_1",
        "context_with_next_sentence": true
    },
    {
        "source_sentence": "念修一法者，云何為一法？",
        "from": "T04n0212_015:0692a20_2",
        "context_with_next_sentence": true
    },
    {
        "source_sentence": "所謂一法者，於諸善法而悉知足，是故說曰，念修一法也。",
        "from": "T04n0212_015:0692a21_0",
        "context_with_next_sentence": true
    },
    {
        "source_sentence": "　約利約可，　　奉戒思惟，　　為慧所稱，　清潔勿殆。",
        "from": "T04n0212_015:0692a23_0",
        "context_with_next_sentence": true
    },
    {
        "source_sentence": "約利約可者，謹慎其行不為流耶所屈，設得利養，先勸施大眾然後自受，當為四部弟子比丘比丘尼優婆塞優婆夷，或為國王大臣一億居士豪富長者，日夜咨受恒以推讓為先，然後自表，是故說曰，約利約可也。",
        "from": "T04n0212_015:0692a25_0",
        "context_with_next_sentence": true
    },
    {
        "source_sentence": "奉戒思惟者，專意奉戒毫釐不犯，出入行來不失威儀，持心修戒如經火難，是故說曰，奉戒思惟。",
        "from": "T04n0212_015:0692a29_1",
        "context_with_next_sentence": true
    },
    {
        "source_sentence": "為慧所稱者，諸有智人志崇高顯，耻不上及，見有執行之人，共相扶佐成就其行，便共稱歎譽其名德，是故說曰，為慧所稱也。",
        "from": "T04n0212_015:0692b03_2",
        "context_with_next_sentence": true
    },
    {
        "source_sentence": "清潔勿殆者，晝夜精勤坐臥經行不失本業，清旦至暮暮經達曉，思惟止觀食息不廢，是故說曰，清潔勿殆也。",
        "from": "T04n0212_015:0692b06_0",
        "context_with_next_sentence": true
    },
    {
        "source_sentence": "　比丘三達，　　解脫無漏，　　寡知尠識，　智者憶念。",
        "from": "T04n0212_015:0692b09_0",
        "context_with_next_sentence": true
    },
    {
        "source_sentence": "比丘三達者，利根高德無疑解脫棄八除入，是謂一明亦名一達，諸漏已盡是謂二明，得諸神通是謂三明。",
        "from": "T04n0212_015:0692b11_0",
        "context_with_next_sentence": true
    },
    {
        "source_sentence": "復有說者，諸漏永盡是謂一明，知所從生是謂二明，自識宿命是謂三明。",
        "from": "T04n0212_015:0692b13_1",
        "context_with_next_sentence": true
    },
    {
        "source_sentence": "是故說曰，比丘三明也。",
        "from": "T04n0212_015:0692b15_2",
        "context_with_next_sentence": true
    },
    {
        "source_sentence": "解脫無漏者，彼執行人已去老死，死有四義：一為結使死，二為陰死，三為至竟死，四為自在天死，是謂四死。",
        "from": "T04n0212_015:0692b15_3",
        "context_with_next_sentence": true
    },
    {
        "source_sentence": "三達比丘永降二魔。",
        "from": "T04n0212_015:0692b18_4",
        "context_with_next_sentence": true
    },
    {
        "source_sentence": "云何降二魔？",
        "from": "T04n0212_015:0692b18_5",
        "context_with_next_sentence": true
    },
    {
        "source_sentence": "一者結使魔，二者天魔。",
        "from": "T04n0212_015:0692b18_6",
        "context_with_next_sentence": true
    },
    {
        "source_sentence": "是故說，解脫無漏也。",
        "from": "T04n0212_015:0692b19_7",
        "context_with_next_sentence": true
    },
    {
        "source_sentence": "寡知尠識者，己身智慧廣普無崖，然不與人間周旋，不與知識往反，唯有智者乃能分別，是故說，寡知尠識也。",
        "from": "T04n0212_015:0692b19_8",
        "context_with_next_sentence": true
    },
    {
        "source_sentence": "智者憶念者，為諸梵行所見愛敬，知其神力信得自在無所罣礙，是故說，智者憶念也。",
        "from": "T04n0212_015:0692b22_9",
        "context_with_next_sentence": true
    },
    {
        "source_sentence": "　其於飲食，　　從人得利，　　而有惡法，　從供養嫉。",
        "from": "T04n0212_015:0692b25_0",
        "context_with_next_sentence": true
    },
    {
        "source_sentence": "其於飲食，從人得利者，皆由前身好喜惠施，顏貌端正面如桃華，生豪族家饒財多寶，先笑後言和顏悅色，神識了朗聰明智慧，高才博學無事不知，所至到處增益法事，是故說，其於飲食，從人得利也。",
        "from": "T04n0212_015:0692b27_0",
        "context_with_next_sentence": true
    },
    {
        "source_sentence": "而有惡法，從供養嫉者，或有學人，展轉相承而得供養，互相法則從一人得養，後人効之復來供養，亦不能分別智慧深淺道德多少。",
        "from": "T04n0212_015:0692c02_1",
        "context_with_next_sentence": true
    },
    {
        "source_sentence": "有智慧人反更輕慢巧詐虛名，反更恭奉，以真為偽、以偽為真，轉相是非共興誹謗：「我智慧才技出過於人，汝所知淺。」",
        "from": "T04n0212_015:0692c05_2",
        "context_with_next_sentence": true
    },
    {
        "source_sentence": "各伺其便枉殺良善，死者無限，令諸智人隱而不出，愚惑惡人在世縱逸。",
        "from": "T04n0212_015:0692c08_3",
        "context_with_next_sentence": true
    },
    {
        "source_sentence": "是故說，而有惡法，從供養嫉也。",
        "from": "T04n0212_015:0692c09_4",
        "context_with_next_sentence": true
    },
    {
        "source_sentence": "　多集知識，　　強服法衣，　　但望飲食，　床臥之具。",
        "from": "T04n0212_015:0692c11_0",
        "context_with_next_sentence": true
    },
    {
        "source_sentence": "多集知識，強服法衣者，或巧偽之人著補納衣，外陽下密內共同情，人間同處安行法步自不離前，是故說，多集知識，強服法衣也。",
        "from": "T04n0212_015:0692c13_0",
        "context_with_next_sentence": true
    },
    {
        "source_sentence": "但望飲食床臥具者，其有清信士女出逢見者，皆興恭敬善心生焉，當見之際，如華開敷見日鮮明，心意哀愍不能去離。",
        "from": "T04n0212_015:0692c16_0",
        "context_with_next_sentence": true
    },
    {
        "source_sentence": "然彼人雖被納衣，心如豺狼，如狸伺鼠，無戒受施不惟道德，欺惑世人不以經戒，眾生奔趣如柱崩頹，猶渴須飲裸者得衣，心意敬待立望其福，謂為良祐福田不復是過。",
        "from": "T04n0212_015:0692c18_1",
        "context_with_next_sentence": true
    },
    {
        "source_sentence": "是故說，但望飲食床臥具也。",
        "from": "T04n0212_015:0692c22_2",
        "context_with_next_sentence": true
    },
    {
        "source_sentence": "　當知是過，　　養為大畏，　　寡取無憂，　比丘釋意。",
        "from": "T04n0212_015:0692c24_0",
        "context_with_next_sentence": true
    },
    {
        "source_sentence": "當知是過，養為大畏者，利養為病入骨徹髓，死墮惡趣必然不疑，多諸恐畏終已無安，若處人間多諸危害，欲自防護復無善助，住則畏死去則畏賊，是故說，當知是過，養為大畏也。",
        "from": "T04n0212_015:0692c26_0",
        "context_with_next_sentence": true
    },
    {
        "source_sentence": "寡取無憂，比丘釋意者，或有族姓男女執信牢固，捐捨妻息出家學道，剃除鬚髮著三法衣，到時持鉢廣福眾生，得食麤細呪願施家，緣是蒙祐盡得度脫。",
        "from": "T04n0212_015:0693a01_1",
        "context_with_next_sentence": true
    },
    {
        "source_sentence": "然少於知識，不廣周旋，捷疾辯才應適無方，復為天龍鬼神八部之眾所見尊待，來聽正法受三自歸，無數鬼神諸塵垢盡得法眼淨。",
        "from": "T04n0212_015:0693a04_2",
        "context_with_next_sentence": true
    },
    {
        "source_sentence": "是故說，寡取無憂，比丘釋意也。",
        "from": "T04n0212_015:0693a07_3",
        "context_with_next_sentence": true
    },
    {
        "source_sentence": "　非食命不濟，　　孰能不揣食？",
        "from": "T04n0212_015:0693a09_0",
        "context_with_next_sentence": true
    },
    {
        "source_sentence": "　夫立食為先，　　知是不宜嫉。",
        "from": "T04n0212_015:0693a10_0",
        "context_with_next_sentence": true
    },
    {
        "source_sentence": "非食命不濟者，一切眾生有形之類，依食得全其命。",
        "from": "T04n0212_015:0693a11_0",
        "context_with_next_sentence": true
    },
    {
        "source_sentence": "或有貪著飲食，以其貪故傷害眾生數千萬眾。",
        "from": "T04n0212_015:0693a12_1",
        "context_with_next_sentence": true
    },
    {
        "source_sentence": "復有眾生心無慳悋，於諸飲食不大慇懃。",
        "from": "T04n0212_015:0693a13_2",
        "context_with_next_sentence": true
    },
    {
        "source_sentence": "所以然者，皆由起八大人念，飲食知足取支形命。",
        "from": "T04n0212_015:0693a14_3",
        "context_with_next_sentence": true
    },
    {
        "source_sentence": "是故說，非食命不濟也。",
        "from": "T04n0212_015:0693a15_4",
        "context_with_next_sentence": true
    },
    {
        "source_sentence": "孰能不揣食者，人得飲食便有出入息，神識得定進經行道。",
        "from": "T04n0212_015:0693a15_5",
        "context_with_next_sentence": true
    },
    {
        "source_sentence": "雖有四食，揣食為先，進趣行來皆能成辦。",
        "from": "T04n0212_015:0693a17_6",
        "context_with_next_sentence": true
    },
    {
        "source_sentence": "是故說，孰能不揣食也。",
        "from": "T04n0212_015:0693a18_7",
        "context_with_next_sentence": true
    },
    {
        "source_sentence": "夫立食為先者，彼修行人意常觀食，食從何來？",
        "from": "T04n0212_015:0693a18_8",
        "context_with_next_sentence": true
    },
    {
        "source_sentence": "為從何去？",
        "from": "T04n0212_015:0693a19_9",
        "context_with_next_sentence": true
    },
    {
        "source_sentence": "一一分別由食成果。",
        "from": "T04n0212_015:0693a20_10",
        "context_with_next_sentence": true
    },
    {
        "source_sentence": "是故說，夫立食為先也。",
        "from": "T04n0212_015:0693a20_11",
        "context_with_next_sentence": true
    },
    {
        "source_sentence": "知是不宜嫉者，或有行人深山隱處獨樂閑靜，騏驎戴一獨無伴侶，各住隻居亦無徒眾。",
        "from": "T04n0212_015:0693a21_12",
        "context_with_next_sentence": true
    },
    {
        "source_sentence": "所以不樂貪在世者，見譏知微防慮未然，患出於對水溢於原，設無對者則我無患，是以聖人教人閑居不處憒閙，則無復有憎嫉之想。",
        "from": "T04n0212_015:0693a23_13",
        "context_with_next_sentence": true
    },
    {
        "source_sentence": "是故說，知是不宜嫉也。",
        "from": "T04n0212_015:0693a26_14",
        "context_with_next_sentence": true
    },
    {
        "source_sentence": "　嫉先創己，　　而後創人，　　擊人得擊，　是不得除。",
        "from": "T04n0212_015:0693a27_0",
        "context_with_next_sentence": true
    },
    {
        "source_sentence": "嫉先創己者，猶如有人沒在污泥，不能得濟拔彼厄難。",
        "from": "T04n0212_015:0693a29_0",
        "context_with_next_sentence": true
    },
    {
        "source_sentence": "己不能度安能度人？",
        "from": "T04n0212_015:0693b01_1",
        "context_with_next_sentence": true
    },
    {
        "source_sentence": "當求方便免濟其厄。",
        "from": "T04n0212_015:0693b01_2",
        "context_with_next_sentence": true
    },
    {
        "source_sentence": "是故說，嫉先創己也。",
        "from": "T04n0212_015:0693b02_3",
        "context_with_next_sentence": true
    },
    {
        "source_sentence": "而後創人者，己既得度，復求方便濟彼未度，是故說，而後創人也。",
        "from": "T04n0212_015:0693b02_4",
        "context_with_next_sentence": true
    },
    {
        "source_sentence": "擊人得擊者，皆由人心未去是非，此現法報，猶仰唾虛空還下著面，不能計彼音響寂靜無形，為人所罵但有音聲，吾耳往聽了無形質，何為空寂法中橫生喜怒？",
        "from": "T04n0212_015:0693b04_5",
        "context_with_next_sentence": true
    },
    {
        "source_sentence": "愚人無慮自生識想，互相是非遂致喪亡。",
        "from": "T04n0212_015:0693b07_6",
        "context_with_next_sentence": true
    },
    {
        "source_sentence": "是故說，擊人得擊也。",
        "from": "T04n0212_015:0693b08_7",
        "context_with_next_sentence": true
    },
    {
        "source_sentence": "是不得除，愚人執意至死不改，設遇利養計為己有，於中生嫉不能廣及，是故說，是不得除也。",
        "from": "T04n0212_015:0693b09_8",
        "context_with_next_sentence": true
    },
    {
        "source_sentence": "出曜經卷第十五",
        "from": "T04n0212_015:0693b12_0",
        "context_with_next_sentence": false
    }
]