[
    {
        "source_sentence": "◎佛說犯戒罪報輕重經",
        "from": "T24n1467b_001:0911a06_0",
        "context_with_next_sentence": true
    },
    {
        "source_sentence": "如是我聞：一時佛住王舍城迦蘭陀竹園。",
        "from": "T24n1467b_001:0911a07_0",
        "context_with_next_sentence": true
    },
    {
        "source_sentence": "爾時尊者目連，晡時從禪覺，往至世尊所，頭面禮足却坐一面。",
        "from": "T24n1467b_001:0911a07_1",
        "context_with_next_sentence": true
    },
    {
        "source_sentence": "時尊者大目連白佛言：「世尊！",
        "from": "T24n1467b_001:0911a09_2",
        "context_with_next_sentence": true
    },
    {
        "source_sentence": "意有所疑，今欲詰問。",
        "from": "T24n1467b_001:0911a10_0",
        "context_with_next_sentence": true
    },
    {
        "source_sentence": "唯願聽許。」",
        "from": "T24n1467b_001:0911a10_1",
        "context_with_next_sentence": true
    },
    {
        "source_sentence": "佛告目連：「聽汝所問，當為汝說。」",
        "from": "T24n1467b_001:0911a10_2",
        "context_with_next_sentence": true
    },
    {
        "source_sentence": "目連即白佛言：「世尊！",
        "from": "T24n1467b_001:0911a11_3",
        "context_with_next_sentence": true
    },
    {
        "source_sentence": "若比丘、比丘尼，無慚愧心，輕慢佛說，犯眾學戒，如是犯波羅提提舍尼、波羅提、偷蘭遮、僧伽婆尸沙、波羅夷，得幾不饒益罪？",
        "from": "T24n1467b_001:0911a11_4",
        "context_with_next_sentence": true
    },
    {
        "source_sentence": "唯願說之。」",
        "from": "T24n1467b_001:0911a14_5",
        "context_with_next_sentence": true
    },
    {
        "source_sentence": "佛告目連：「諦聽，當為汝說。",
        "from": "T24n1467b_001:0911a14_6",
        "context_with_next_sentence": true
    },
    {
        "source_sentence": "若比丘、比丘尼，若無慚愧，輕慢佛語，犯眾學戒。",
        "from": "T24n1467b_001:0911a15_7",
        "context_with_next_sentence": true
    },
    {
        "source_sentence": "如四天王壽五百歲墮泥梨中，於人間數九百千歲。」",
        "from": "T24n1467b_001:0911a16_8",
        "context_with_next_sentence": true
    },
    {
        "source_sentence": "佛告目連：「若無慚愧，輕慢佛語，犯波羅提提舍尼。",
        "from": "T24n1467b_001:0911a17_9",
        "context_with_next_sentence": true
    },
    {
        "source_sentence": "如三十三天壽千歲墮泥梨中，於人間數三億六千歲。」",
        "from": "T24n1467b_001:0911a18_10",
        "context_with_next_sentence": true
    },
    {
        "source_sentence": "佛語目連：「若無慚愧，輕慢佛語，犯波夜提。",
        "from": "T24n1467b_001:0911a20_11",
        "context_with_next_sentence": true
    },
    {
        "source_sentence": "如夜摩天壽二千歲墮泥梨中，於人間數二十億四十千歲。」",
        "from": "T24n1467b_001:0911a21_0",
        "context_with_next_sentence": true
    },
    {
        "source_sentence": "佛告目連：「若無慚愧，輕慢佛語，犯偷蘭遮。",
        "from": "T24n1467b_001:0911a22_1",
        "context_with_next_sentence": true
    },
    {
        "source_sentence": "如兜率天壽四千歲墮泥梨中，於人間數五十億六十千歲。」",
        "from": "T24n1467b_001:0911a23_2",
        "context_with_next_sentence": true
    },
    {
        "source_sentence": "佛告目連：「若無慚愧，輕慢佛語，犯僧伽婆尸沙。",
        "from": "T24n1467b_001:0911a24_3",
        "context_with_next_sentence": true
    },
    {
        "source_sentence": "如不憍樂天壽八千歲墮泥梨中，於人間數二百四十億千歲。」",
        "from": "T24n1467b_001:0911a25_4",
        "context_with_next_sentence": true
    },
    {
        "source_sentence": "佛告目連：「若無慚愧，輕慢佛語，犯波羅夷。",
        "from": "T24n1467b_001:0911a27_5",
        "context_with_next_sentence": true
    },
    {
        "source_sentence": "如他化自在天壽十六千歲墮泥梨中，於人間數九百二十一億九十千歲。」",
        "from": "T24n1467b_001:0911a28_6",
        "context_with_next_sentence": true
    },
    {
        "source_sentence": "時尊者目連聞佛所說，歡喜奉行。",
        "from": "T24n1467b_001:0911a29_7",
        "context_with_next_sentence": true
    },
    {
        "source_sentence": "爾時目連即說頌曰：「因緣輕慢故，　　命緣墮惡道；　因緣修善故，　　於此生天上。",
        "from": "T24n1467b_001:0911b01_8",
        "context_with_next_sentence": true
    },
    {
        "source_sentence": "　因斯修善業，　　離惡得解脫，　不善觀因緣，　　身壞入惡道。」",
        "from": "T24n1467b_001:0911b04_0",
        "context_with_next_sentence": false
    }
]