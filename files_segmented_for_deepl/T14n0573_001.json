[
    {
        "source_sentence": "差摩婆帝授記經",
        "from": "T14n0573_001:0945b23_0",
        "context_with_next_sentence": true
    },
    {
        "source_sentence": "元魏北印度三藏菩提流支譯",
        "from": "T14n0573_001:0945b25_0",
        "context_with_next_sentence": true
    },
    {
        "source_sentence": "如是我聞：一時，佛住王舍城耆闍崛山中，與大比丘眾二十千人俱。",
        "from": "T14n0573_001:0945b26_0",
        "context_with_next_sentence": true
    },
    {
        "source_sentence": "多有諸菩薩，謂彌勒菩薩、文殊師利等，諸大菩薩眾。",
        "from": "T14n0573_001:0945b27_1",
        "context_with_next_sentence": true
    },
    {
        "source_sentence": "爾時，世尊於晨朝時著衣持鉢，彌勒菩薩相隨，俱入王舍大城而行乞食，遂爾往到頻婆娑羅大王宮殿，到已欲入。",
        "from": "T14n0573_001:0945b29_0",
        "context_with_next_sentence": true
    },
    {
        "source_sentence": "爾時，即見頻婆娑羅大王夫人差摩婆帝在重樓上，既見世尊心更清淨，從樓而下，敷大價衣名波都拏如來坐上，彌勒菩薩坐尼師壇。",
        "from": "T14n0573_001:0945c02_1",
        "context_with_next_sentence": true
    },
    {
        "source_sentence": "爾時，世尊、彌勒菩薩二俱坐已。",
        "from": "T14n0573_001:0945c06_0",
        "context_with_next_sentence": true
    },
    {
        "source_sentence": "時王夫人差摩婆帝，一切莊嚴莊嚴其身，禮世尊足，并即禮敬彌勒菩薩，於世尊前斂容正坐，心生敬重，欲聞說法。",
        "from": "T14n0573_001:0945c06_1",
        "context_with_next_sentence": true
    },
    {
        "source_sentence": "爾時世尊見王夫人差摩婆帝，一切莊嚴莊嚴身已，為欲利益一切眾生，饒益一切諸眾生故，知而故問差摩婆帝王夫人言：「差摩婆帝！",
        "from": "T14n0573_001:0945c09_2",
        "context_with_next_sentence": true
    },
    {
        "source_sentence": "彼名何樹？",
        "from": "T14n0573_001:0945c12_3",
        "context_with_next_sentence": true
    },
    {
        "source_sentence": "汝身今著如是色果，第一光明端嚴殊妙。」",
        "from": "T14n0573_001:0945c12_4",
        "context_with_next_sentence": true
    },
    {
        "source_sentence": "時王夫人差摩婆帝，以偈答曰：「第一大丈夫，　　知而故問我，　彼樹名何樹，　　汝著如是果？",
        "from": "T14n0573_001:0945c13_5",
        "context_with_next_sentence": true
    },
    {
        "source_sentence": "　彼樹名福德，　　我於往世種，　此果是彼果，　　我今如是食。",
        "from": "T14n0573_001:0945c17_0",
        "context_with_next_sentence": true
    },
    {
        "source_sentence": "　又已種彼樹，　　於正覺聲聞，　安住菩提道，　　求正覺者地。",
        "from": "T14n0573_001:0945c19_0",
        "context_with_next_sentence": true
    },
    {
        "source_sentence": "　施戒水濕潤，　　令彼樹增長，　彼樹增長已，　　生此端嚴果。",
        "from": "T14n0573_001:0945c21_0",
        "context_with_next_sentence": true
    },
    {
        "source_sentence": "　忍辱精進力，　　能增長彼樹，　彼樹增長已，　　生此無垢果。",
        "from": "T14n0573_001:0945c23_0",
        "context_with_next_sentence": true
    },
    {
        "source_sentence": "　禪慧開敷花，　　令彼樹端嚴，　我今食此果，　　如世尊所見。",
        "from": "T14n0573_001:0945c25_0",
        "context_with_next_sentence": true
    },
    {
        "source_sentence": "　如樹林果等，　　一切依止山，　枝葉等增長，　　上下皆不動。",
        "from": "T14n0573_001:0945c27_0",
        "context_with_next_sentence": true
    },
    {
        "source_sentence": "　如是彼大樹，　　我前世善種，　利益諸眾生，　　為得諸佛法。",
        "from": "T14n0573_001:0945c29_0",
        "context_with_next_sentence": true
    },
    {
        "source_sentence": "　如是福德樹，　　我此唯其花，　我今且爾食，　　果猶故在後。",
        "from": "T14n0573_001:0946a02_0",
        "context_with_next_sentence": true
    },
    {
        "source_sentence": "　第一菩提果，　　無上佛菩提，　捨婦女劣身，　　後必得彼果。",
        "from": "T14n0573_001:0946a04_0",
        "context_with_next_sentence": true
    },
    {
        "source_sentence": "　我當得丈夫，　　眾生中上上，　一切法彼岸，　　一切智遍見。",
        "from": "T14n0573_001:0946a06_0",
        "context_with_next_sentence": true
    },
    {
        "source_sentence": "　我解脫眾生，　　一切苦怖畏，　一切當歸我，　　愍一切眾生。」",
        "from": "T14n0573_001:0946a08_0",
        "context_with_next_sentence": true
    },
    {
        "source_sentence": "爾時，世尊告王夫人差摩婆帝作如是言：「善哉！",
        "from": "T14n0573_001:0946a10_0",
        "context_with_next_sentence": true
    },
    {
        "source_sentence": "善哉！",
        "from": "T14n0573_001:0946a11_1",
        "context_with_next_sentence": true
    },
    {
        "source_sentence": "差摩婆帝！",
        "from": "T14n0573_001:0946a11_2",
        "context_with_next_sentence": true
    },
    {
        "source_sentence": "汝能如是利益多人，安樂多人，憐愍世間，饒益安樂一切大眾諸天人等。」",
        "from": "T14n0573_001:0946a11_3",
        "context_with_next_sentence": true
    },
    {
        "source_sentence": "時王夫人差摩婆帝，聞佛讚已，白言世尊：「世尊！",
        "from": "T14n0573_001:0946a13_4",
        "context_with_next_sentence": true
    },
    {
        "source_sentence": "此身三十二種大丈夫相、八十種好，何因緣得十如來力、四無所畏，及四無礙？",
        "from": "T14n0573_001:0946a14_5",
        "context_with_next_sentence": true
    },
    {
        "source_sentence": "復有十八不共佛法、大慈大悲、大喜大捨，如是種種無量無等不可說盡、無數佛法從何而生？」",
        "from": "T14n0573_001:0946a15_6",
        "context_with_next_sentence": true
    },
    {
        "source_sentence": "時王夫人差摩婆帝如是問已，佛說偈言：「我亦復如是，　　往世種彼樹，　為利益眾生，　　悕求正覺智。",
        "from": "T14n0573_001:0946a18_7",
        "context_with_next_sentence": true
    },
    {
        "source_sentence": "　修行施戒忍，　　精進禪和集，　復於一切時，　　恒常習禪慧。",
        "from": "T14n0573_001:0946a22_0",
        "context_with_next_sentence": true
    },
    {
        "source_sentence": "　於一切眾生，　　不曾起惡心，　常行平等心，　　今日得成佛。",
        "from": "T14n0573_001:0946a24_0",
        "context_with_next_sentence": true
    },
    {
        "source_sentence": "　常於愛不愛，　　善友怨平等，　得平等心已，　　福德樹增長。",
        "from": "T14n0573_001:0946a26_0",
        "context_with_next_sentence": true
    },
    {
        "source_sentence": "　我此身大樹，　　攝無量功德，　曾為轉輪王，　　亦作帝釋王，　復作大梵王，　　種種多富樂，　不思議佛法，　　相等今復得。」",
        "from": "T14n0573_001:0946a28_0",
        "context_with_next_sentence": true
    },
    {
        "source_sentence": "時王夫人差摩婆帝，聞說如是諸功德已，讚言：「善哉！",
        "from": "T14n0573_001:0946b03_0",
        "context_with_next_sentence": true
    },
    {
        "source_sentence": "於世尊語極生隨喜。」",
        "from": "T14n0573_001:0946b04_1",
        "context_with_next_sentence": true
    },
    {
        "source_sentence": "即向如來而說偈言：「如勝人中勝，　　如是隨順學，　如本學善學，　　無邊功德海。",
        "from": "T14n0573_001:0946b04_2",
        "context_with_next_sentence": true
    },
    {
        "source_sentence": "　我今學佛學，　　諸功德彼岸，　當離生死苦，　　得如是牟尼。",
        "from": "T14n0573_001:0946b08_0",
        "context_with_next_sentence": true
    },
    {
        "source_sentence": "　我本諸生處，　　曾修行布施，　願彼一切福，　　得佛無等智。",
        "from": "T14n0573_001:0946b10_0",
        "context_with_next_sentence": true
    },
    {
        "source_sentence": "　過現諸生處，　　我護持禁戒，　願彼一切福，　　當得如來智。",
        "from": "T14n0573_001:0946b12_0",
        "context_with_next_sentence": true
    },
    {
        "source_sentence": "　我修忍精進，　　三昧般若等，　願如是一切，　　皆成就佛法。",
        "from": "T14n0573_001:0946b14_0",
        "context_with_next_sentence": true
    },
    {
        "source_sentence": "　我身口意業，　　所修行諸善，　願得大菩提，　　求佛智功德。",
        "from": "T14n0573_001:0946b16_0",
        "context_with_next_sentence": true
    },
    {
        "source_sentence": "　我捨婦女體，　　得勝丈夫身，　得丈夫身已，　　次第得佛身。",
        "from": "T14n0573_001:0946b18_0",
        "context_with_next_sentence": true
    },
    {
        "source_sentence": "　得勝菩提已，　　轉無上法輪，　與縛生死獄，　　眾生除解脫。」",
        "from": "T14n0573_001:0946b20_0",
        "context_with_next_sentence": true
    },
    {
        "source_sentence": "爾時，世尊為王夫人差摩婆帝偈說善哉，而讚之言：「善哉！",
        "from": "T14n0573_001:0946b22_0",
        "context_with_next_sentence": true
    },
    {
        "source_sentence": "此語說，　　善哉！",
        "from": "T14n0573_001:0946b24_1",
        "context_with_next_sentence": true
    },
    {
        "source_sentence": "心善願，　汝當破壞魔，　　而得成正覺。」",
        "from": "T14n0573_001:0946b24_2",
        "context_with_next_sentence": true
    },
    {
        "source_sentence": "時王夫人差摩婆帝，既蒙世尊現自授記，聞已歡喜，起勝上心生決定意，多奉世尊佉陀尼食、蒲闍尼食、娑陀尼食，事事豐足，如是并奉彌勒菩薩摩訶薩食。",
        "from": "T14n0573_001:0946b26_0",
        "context_with_next_sentence": true
    },
    {
        "source_sentence": "爾時，世尊既食，食已離鉢洗手。",
        "from": "T14n0573_001:0946c01_0",
        "context_with_next_sentence": true
    },
    {
        "source_sentence": "既洗手已，為王夫人差摩婆帝復更說法，示已教已，勸已導已，令歡喜已，與授記言：「差摩婆帝！",
        "from": "T14n0573_001:0946c01_1",
        "context_with_next_sentence": true
    },
    {
        "source_sentence": "汝於未來過無量劫當得作佛，號曰功德寶勝如來、應、正遍知、明行足、善逝、世間解、無上士、調御丈夫、天人師、佛、世尊。",
        "from": "T14n0573_001:0946c04_0",
        "context_with_next_sentence": true
    },
    {
        "source_sentence": "汝佛世界第一清淨，無有惡道苦惱之事，心喜心樂莊嚴殊妙，第一清淨菩薩住處。",
        "from": "T14n0573_001:0946c06_1",
        "context_with_next_sentence": true
    },
    {
        "source_sentence": "如是嚴淨佛之世界，汝當得之。」",
        "from": "T14n0573_001:0946c08_2",
        "context_with_next_sentence": true
    },
    {
        "source_sentence": "佛說如是法門之時，有多千數諸優婆塞，一切皆發阿耨多羅三藐三菩提心；多千眾生人天世間，於法不疑得隨順心。",
        "from": "T14n0573_001:0946c09_3",
        "context_with_next_sentence": true
    },
    {
        "source_sentence": "如來說已，差摩婆帝、彌勒菩薩、一切眾會并諸天人，及阿修羅、乾闥婆等，聞世尊說，皆大歡喜。",
        "from": "T14n0573_001:0946c11_4",
        "context_with_next_sentence": true
    },
    {
        "source_sentence": "差摩婆帝授記經",
        "from": "T14n0573_001:0946c15_0",
        "context_with_next_sentence": false
    }
]