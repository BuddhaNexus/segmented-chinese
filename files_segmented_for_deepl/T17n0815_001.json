[
    {
        "source_sentence": "佛昇忉利天為母說法經卷上",
        "from": "T17n0815_001:0787b03_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T17n0815_001:0787b05_0",
        "context_with_next_sentence": true
    },
    {
        "source_sentence": "聞如是：一時，佛遊於忉利天上，晝度樹下無垢白石，愍哀其母度脫之故。",
        "from": "T17n0815_001:0787b06_0",
        "context_with_next_sentence": true
    },
    {
        "source_sentence": "正夏三月與大比丘眾俱，比丘八千皆阿羅漢——諸漏已盡，得大神足，威曜無極；生死悉斷，無復塵垢，棄捐重擔，所作已辦，逮得己利；心即從計致平等忍，心已得解度於智慧，普則正士，於世福地多所祐安——唯除一人賢者阿難。",
        "from": "T17n0815_001:0787b07_1",
        "context_with_next_sentence": true
    },
    {
        "source_sentence": "菩薩七萬二千人，一切大聖神通已達，逮得總持辯才無礙，各從他方異佛世界皆來集會。",
        "from": "T17n0815_001:0787b12_2",
        "context_with_next_sentence": true
    },
    {
        "source_sentence": "爾時，世尊與無央數百千之眾眷屬圍遶，而為說經。",
        "from": "T17n0815_001:0787b14_3",
        "context_with_next_sentence": true
    },
    {
        "source_sentence": "時，於眾會有二天子，名曰月氏、月上。",
        "from": "T17n0815_001:0787b16_0",
        "context_with_next_sentence": true
    },
    {
        "source_sentence": "月氏天子即從坐起，更整衣服偏袒右肩，叉手長跪而白佛言：「吾欲諮問如來、至真、等正覺，假使聽者乃敢自陳。」",
        "from": "T17n0815_001:0787b16_1",
        "context_with_next_sentence": true
    },
    {
        "source_sentence": "佛告天子：「欲問如來何所義乎？」",
        "from": "T17n0815_001:0787b19_2",
        "context_with_next_sentence": true
    },
    {
        "source_sentence": "月氏天子以偈頌曰：「其於眾生類，　　興發愍哀心，　逮求于佛道，　　志無垢甘露，　自傷己身行，　　及慈哀群黎，　余以斯等故，　　諮問釋師子。",
        "from": "T17n0815_001:0787b20_3",
        "context_with_next_sentence": true
    },
    {
        "source_sentence": "　於億劫積行，　　悉能忍勤苦，　一切而布施，　　志寂然無念，　等心於群生，　　療化已平均，　我問此勝義，　　導利黎庶者。",
        "from": "T17n0815_001:0787b25_0",
        "context_with_next_sentence": true
    },
    {
        "source_sentence": "　假使見正道，　　妙相自莊嚴，　無垢三十二，　　英特之福田，　逮斯功德者，　　奉敬乎巨海，　今予問大聖，　　欲了斯義歸。",
        "from": "T17n0815_001:0787b29_0",
        "context_with_next_sentence": true
    },
    {
        "source_sentence": "　假使無異心，　　則無有別念，　常志求妙慧，　　人中巍巍尊，　而無聲聞意，　　不慕緣覺事，　今余問此義，　　堅固無過者。",
        "from": "T17n0815_001:0787c04_0",
        "context_with_next_sentence": true
    },
    {
        "source_sentence": "　有利若無利，　　等心於毀譽；　有名若無名，　　苦樂不以移；　雖處於俗法，　　則不以動轉，　今我問此義，　　遠離恐懼者。",
        "from": "T17n0815_001:0787c08_0",
        "context_with_next_sentence": true
    },
    {
        "source_sentence": "　以愛己身事，　　等念於黎庶，　未曾有若干，　　咸化于三處，　而以修慈心，　　有諂無厭穢，　今余問此義，　　賢將持土地。",
        "from": "T17n0815_001:0787c12_0",
        "context_with_next_sentence": true
    },
    {
        "source_sentence": "　心恒行精勤，　　布施戒離邪，　其身逮寂然，　　戒品不永滅，　身口意常正，　　將御順擁護，　今問最勝義，　　處垢而無塵。",
        "from": "T17n0815_001:0787c16_0",
        "context_with_next_sentence": true
    },
    {
        "source_sentence": "　其忍辱調柔，　　達已加遵修，　能修任苦患，　　憒擾放逸眾，　遊救於一切，　　而不生瞋恚，　因此故問義，　　欲決諸狐疑。",
        "from": "T17n0815_001:0787c20_0",
        "context_with_next_sentence": true
    },
    {
        "source_sentence": "　各常力精進，　　恭順不違義，　悉愍傷世間，　　不為己身施，　行道無厭足，　　如海受眾流，　是故問最勝，　　其德如大海。",
        "from": "T17n0815_001:0787c24_0",
        "context_with_next_sentence": true
    },
    {
        "source_sentence": "　雖存於三處，　　不退從諸想，　以賢聖之慧，　　伏除諸垢塵，　承禪定妙通，　　神足自娛樂，　今故問此義，　　普往開化眾。",
        "from": "T17n0815_001:0787c28_0",
        "context_with_next_sentence": true
    },
    {
        "source_sentence": "　智慧度彼岸，　　聖達無有際，　棄捐眾思想，　　出家除根株，　憺怕得自在，　　曉了斯法慧，　是故今啟問，　　無極大聖人。",
        "from": "T17n0815_001:0788a03_0",
        "context_with_next_sentence": true
    },
    {
        "source_sentence": "　所分別神足，　　解了隨順行，　遊億姟佛土，　　無有國土想；　供養億姟佛，　　無有諸佛想；　是故問此義，　　覩者普受欣。",
        "from": "T17n0815_001:0788a07_0",
        "context_with_next_sentence": true
    },
    {
        "source_sentence": "　其離欲塵魔，　　忽化陰身魔，　棄捨於死魔，　　降伏諸天魔，　蠲除一切魔，　　則逮成佛道，　是故問斯義，　　永棄於眾冥。",
        "from": "T17n0815_001:0788a11_0",
        "context_with_next_sentence": true
    },
    {
        "source_sentence": "　乃震動天地，　　樹木及山巖，　覺了成佛道，　　無量最勝慧，　假使已一心，　　習於寂定明，　是故問此義，　　諮啟如斯像。",
        "from": "T17n0815_001:0788a15_0",
        "context_with_next_sentence": true
    },
    {
        "source_sentence": "　曉了一切慧，　　威燿甚巍巍，　設住於佛教，　　善建立法行，　導利于眾聖，　　靡所不開化，　今故問斯義，　　濟遊三處者。」",
        "from": "T17n0815_001:0788a19_0",
        "context_with_next_sentence": true
    },
    {
        "source_sentence": "月氏天子又問世尊：「唯然，大聖！",
        "from": "T17n0815_001:0788a23_0",
        "context_with_next_sentence": true
    },
    {
        "source_sentence": "何謂菩薩得大聖通殊特之行，度於彼岸？",
        "from": "T17n0815_001:0788a23_1",
        "context_with_next_sentence": true
    },
    {
        "source_sentence": "何謂菩薩至不可思議善權方便，備勸助慧？",
        "from": "T17n0815_001:0788a24_2",
        "context_with_next_sentence": true
    },
    {
        "source_sentence": "何謂菩薩一切諸法以為一議，入於一味所趣同均，入於一慧平等之說？",
        "from": "T17n0815_001:0788a25_3",
        "context_with_next_sentence": true
    },
    {
        "source_sentence": "何謂菩薩奉深禁戒行無放逸，逮成無上正真之道，為最正覺？」",
        "from": "T17n0815_001:0788a27_4",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T17n0815_001:0788a29_0",
        "context_with_next_sentence": true
    },
    {
        "source_sentence": "月氏天子！",
        "from": "T17n0815_001:0788a29_1",
        "context_with_next_sentence": true
    },
    {
        "source_sentence": "多所哀念，多所安隱，愍傷諸天及十方人，乃能發意啟問如來如此之義。",
        "from": "T17n0815_001:0788a29_2",
        "context_with_next_sentence": true
    },
    {
        "source_sentence": "諸菩薩行佛道正真慧、被大鎧者，建立大乘，度大欲、御大船、轉大法輪，施無極法恢弘慧典，欲放大雨、欲演普光，慕擊大鼓、志大雷震，樂立巨幢、願吹大珂，執大法英、攬大法典，演無極明欲照世間，務令大乘永存不斷；願大祀祠究竟足滿。",
        "from": "T17n0815_001:0788b02_3",
        "context_with_next_sentence": true
    },
    {
        "source_sentence": "以此比類無極之德，愍傷群庶故問如來。",
        "from": "T17n0815_001:0788b07_4",
        "context_with_next_sentence": true
    },
    {
        "source_sentence": "諦聽，諦聽！",
        "from": "T17n0815_001:0788b08_5",
        "context_with_next_sentence": true
    },
    {
        "source_sentence": "善思念之，吾當為汝分別說之。",
        "from": "T17n0815_001:0788b08_6",
        "context_with_next_sentence": true
    },
    {
        "source_sentence": "如諸菩薩大士之行，致大聖通具足深戒，至於無上正真之道，為最正覺。」",
        "from": "T17n0815_001:0788b09_7",
        "context_with_next_sentence": true
    },
    {
        "source_sentence": "「唯然，世尊！",
        "from": "T17n0815_001:0788b11_8",
        "context_with_next_sentence": true
    },
    {
        "source_sentence": "願樂欲聞。」",
        "from": "T17n0815_001:0788b11_9",
        "context_with_next_sentence": true
    },
    {
        "source_sentence": "月氏天子與諸大眾受教而聽。",
        "from": "T17n0815_001:0788b11_10",
        "context_with_next_sentence": true
    },
    {
        "source_sentence": "佛告天子：「菩薩有四法行，得大聖通殊特之行，度於彼岸。",
        "from": "T17n0815_001:0788b12_11",
        "context_with_next_sentence": true
    },
    {
        "source_sentence": "何謂為四？",
        "from": "T17n0815_001:0788b13_12",
        "context_with_next_sentence": true
    },
    {
        "source_sentence": "菩薩大士曉了諸法而應真諦，於一切法無所倚著，等念諸法而無有盡，逮于聖慧而造明證，遊一切法親近眾典。",
        "from": "T17n0815_001:0788b13_13",
        "context_with_next_sentence": true
    },
    {
        "source_sentence": "雖在諸法無有脫者，不見異法。",
        "from": "T17n0815_001:0788b16_14",
        "context_with_next_sentence": true
    },
    {
        "source_sentence": "「何謂諸法而應真諦？",
        "from": "T17n0815_001:0788b17_15",
        "context_with_next_sentence": true
    },
    {
        "source_sentence": "如過去空，當來、現在亦自然空。",
        "from": "T17n0815_001:0788b17_16",
        "context_with_next_sentence": true
    },
    {
        "source_sentence": "天子！",
        "from": "T17n0815_001:0788b18_17",
        "context_with_next_sentence": true
    },
    {
        "source_sentence": "欲以曉了是空平等，三世空無所想。",
        "from": "T17n0815_001:0788b18_18",
        "context_with_next_sentence": true
    },
    {
        "source_sentence": "彼諸有慧分別處所，建立開化解暢道品，便通正業達其義理，是謂曉了而應真諦。",
        "from": "T17n0815_001:0788b19_19",
        "context_with_next_sentence": true
    },
    {
        "source_sentence": "「何謂於一切法無所倚著？",
        "from": "T17n0815_001:0788b21_20",
        "context_with_next_sentence": true
    },
    {
        "source_sentence": "一切諸法住於我所，現有所住於我非我，則謂菩薩曉了諸法而無吾我；不依倚身，是則名曰無所倚著。",
        "from": "T17n0815_001:0788b21_21",
        "context_with_next_sentence": true
    },
    {
        "source_sentence": "假使菩薩於斯諸法身無所著，無所著已，不住異法；其於諸法不生、不住。",
        "from": "T17n0815_001:0788b24_22",
        "context_with_next_sentence": true
    },
    {
        "source_sentence": "爾能於彼無所倚著，已無所倚；供養諸法則於諸法而無所倚。",
        "from": "T17n0815_001:0788b25_23",
        "context_with_next_sentence": true
    },
    {
        "source_sentence": "「二、何謂菩薩曉了一切猶如虛空？",
        "from": "T17n0815_001:0788b27_24",
        "context_with_next_sentence": true
    },
    {
        "source_sentence": "其三界者心之所為，不計斯心無有色像，亦不可覩，無有處所、無有教令，猶如幻化。",
        "from": "T17n0815_001:0788b28_0",
        "context_with_next_sentence": true
    },
    {
        "source_sentence": "因其心本而求諸法則不可得。",
        "from": "T17n0815_001:0788b29_1",
        "context_with_next_sentence": true
    },
    {
        "source_sentence": "若以於心不求于心，則無所獲心不可逮；以不得心一切諸法亦不可得。",
        "from": "T17n0815_001:0788c01_2",
        "context_with_next_sentence": true
    },
    {
        "source_sentence": "諸法則無有法、無形類想，亦無有影而無所有，及與實諦亦無所覩。",
        "from": "T17n0815_001:0788c03_3",
        "context_with_next_sentence": true
    },
    {
        "source_sentence": "無所覩者，於一切法心無所入，知一切法無所成就，亦無所生。",
        "from": "T17n0815_001:0788c04_4",
        "context_with_next_sentence": true
    },
    {
        "source_sentence": "譬如虛空，猶如天子！",
        "from": "T17n0815_001:0788c06_5",
        "context_with_next_sentence": true
    },
    {
        "source_sentence": "欲察虛空永無有生、無所成就，了一切法亦復如是。",
        "from": "T17n0815_001:0788c06_6",
        "context_with_next_sentence": true
    },
    {
        "source_sentence": "猶如虛空名曰虛無，彼則憺怕。",
        "from": "T17n0815_001:0788c07_7",
        "context_with_next_sentence": true
    },
    {
        "source_sentence": "一切諸法亦復如是，但假字耳，彼則寂寞。",
        "from": "T17n0815_001:0788c08_8",
        "context_with_next_sentence": true
    },
    {
        "source_sentence": "「三、何謂菩薩於一切法而親近典也？",
        "from": "T17n0815_001:0788c09_9",
        "context_with_next_sentence": true
    },
    {
        "source_sentence": "菩薩大士觀察思惟一切諸法，於斯無知亦無所見。",
        "from": "T17n0815_001:0788c10_10",
        "context_with_next_sentence": true
    },
    {
        "source_sentence": "眼不知耳亦無所見，耳不知眼亦無所見；鼻不知舌亦無所見，舌不知鼻亦無所見；身不知意亦無所見，意不知身亦無所見。",
        "from": "T17n0815_001:0788c11_11",
        "context_with_next_sentence": true
    },
    {
        "source_sentence": "一切諸法雖有癡騃、快眇、凶暴見於法界，慧常平等所行具足。",
        "from": "T17n0815_001:0788c14_12",
        "context_with_next_sentence": true
    },
    {
        "source_sentence": "其六情界有所照來則有所在，計於本者無有內法；教於外者彼無外法，教內法者所見如是。",
        "from": "T17n0815_001:0788c15_13",
        "context_with_next_sentence": true
    },
    {
        "source_sentence": "覩若斯者則無有法、無有起者，亦無有法有所作為；若有住者覩無所見。」",
        "from": "T17n0815_001:0788c17_14",
        "context_with_next_sentence": true
    },
    {
        "source_sentence": "佛語天子：「是為法界，法無所起亦無所滅，而亦不住則無所有。",
        "from": "T17n0815_001:0788c19_15",
        "context_with_next_sentence": true
    },
    {
        "source_sentence": "假使有念：諸法不住、不生、不起，無有處所。",
        "from": "T17n0815_001:0788c20_16",
        "context_with_next_sentence": true
    },
    {
        "source_sentence": "如是觀者真諦慧備，無有諸法及與法界，不見解脫，斯一切法親近諸典，是為四法。",
        "from": "T17n0815_001:0788c21_17",
        "context_with_next_sentence": true
    },
    {
        "source_sentence": "菩薩大士得大聖通殊特之行，度於彼岸。",
        "from": "T17n0815_001:0788c23_18",
        "context_with_next_sentence": true
    },
    {
        "source_sentence": "「四、何謂聖通？",
        "from": "T17n0815_001:0788c24_19",
        "context_with_next_sentence": true
    },
    {
        "source_sentence": "所云通者，於一切法不信他慧而有諮受；所以言慧，於一切法不造二事，所謂無二，彼則無名法不可知。",
        "from": "T17n0815_001:0788c25_20",
        "context_with_next_sentence": true
    },
    {
        "source_sentence": "設使天子具足斯慧，其菩薩者速逮聖通，以成就願具足所曉。",
        "from": "T17n0815_001:0788c27_21",
        "context_with_next_sentence": true
    },
    {
        "source_sentence": "菩薩曉了如是慧者，則淨道眼，超天世人。",
        "from": "T17n0815_001:0788c28_22",
        "context_with_next_sentence": true
    },
    {
        "source_sentence": "便覩十方無量無限億百千姟諸佛國土、佛天中天所有聖眾，悉聞諸佛所說經法；彼佛國土群萌之類，其心所念善惡、好醜悉識知之，人民伴黨行來如是。",
        "from": "T17n0815_001:0788c29_23",
        "context_with_next_sentence": true
    },
    {
        "source_sentence": "逮及若斯，自知往古所周旋處，以慧明證解己本際，他人眾生始無所由，所居止處悉證明之；從緣說是。」",
        "from": "T17n0815_001:0789a04_24",
        "context_with_next_sentence": true
    },
    {
        "source_sentence": "佛告天子：「菩薩大士雖未得至一切通慧，聖明之智巍巍如是。",
        "from": "T17n0815_001:0789a06_25",
        "context_with_next_sentence": true
    },
    {
        "source_sentence": "為諸眾生興立佛事，速疾具足一切佛法，逮得無上正真之道，為最正覺。」",
        "from": "T17n0815_001:0789a08_26",
        "context_with_next_sentence": true
    },
    {
        "source_sentence": "於是世尊即說頌曰：「以善權慧方便道明，　　則具足成於大聖通，　而常遵修深妙禁戒，　　尋用一義解一切法。",
        "from": "T17n0815_001:0789a09_27",
        "context_with_next_sentence": true
    },
    {
        "source_sentence": "　分別真諦一切經典，　　其明目者無所倚著，　常觀諸法猶若虛無，　　以有所察宣揚悉空。",
        "from": "T17n0815_001:0789a13_0",
        "context_with_next_sentence": true
    },
    {
        "source_sentence": "　習近諸法彼假號法，　　不見諸法有解脫者，　其不見者靡所不觀，　　已得聖通所見若斯。",
        "from": "T17n0815_001:0789a15_0",
        "context_with_next_sentence": true
    },
    {
        "source_sentence": "　假使過去法已空者，　　當來諸法亦如是空，　分別現在則亦若茲，　　是乃謂為真諦之見。",
        "from": "T17n0815_001:0789a17_0",
        "context_with_next_sentence": true
    },
    {
        "source_sentence": "　一切諸法三界常空，　　斯明知者無念不念，　已無有應應不應者，　　其無所畏為覩真諦。",
        "from": "T17n0815_001:0789a19_0",
        "context_with_next_sentence": true
    },
    {
        "source_sentence": "　若慧如是無著方便，　　講說經法無有法想，　意無所念則無所著，　　無所著者則不動搖。",
        "from": "T17n0815_001:0789a21_0",
        "context_with_next_sentence": true
    },
    {
        "source_sentence": "　一切諸法自然而興，　　其自然者本淨無我，　曉了諸法而無吾我，　　爾乃不起無他異法。",
        "from": "T17n0815_001:0789a23_0",
        "context_with_next_sentence": true
    },
    {
        "source_sentence": "　其不生者不有不來，　　察計於彼則無所倚，　而反講說諸法處所，　　雖演佛道不念有我。",
        "from": "T17n0815_001:0789a25_0",
        "context_with_next_sentence": true
    },
    {
        "source_sentence": "　一切三界心之所由，　　彼心則亦不可常覩，　無色無人猶如幻化，　　當以斯法務求於心。",
        "from": "T17n0815_001:0789a27_0",
        "context_with_next_sentence": true
    },
    {
        "source_sentence": "　彼以此法求於心已，　　則知無心亦無心法，　假使已心求心處所，　　則便不覩心之本淨。",
        "from": "T17n0815_001:0789a29_0",
        "context_with_next_sentence": true
    },
    {
        "source_sentence": "　已於諸法無所著者，　　雖在黎庶不隨眾想，　一切諸法無意無成，　　常分別知猶如虛空。",
        "from": "T17n0815_001:0789b02_0",
        "context_with_next_sentence": true
    },
    {
        "source_sentence": "　如觀虛空不生不有，　　分別諸法亦復如是，　假號虛空諦無有實，　　說有言辭彼法虛空。",
        "from": "T17n0815_001:0789b04_0",
        "context_with_next_sentence": true
    },
    {
        "source_sentence": "　其眼未曾觀見於耳，　　其耳亦不觀見於眼，　舌不屬鼻鼻不屬舌，　　斯等展轉而不相見；　其身未曾察見於意，　　意亦不察身之形類，　各各如是不能相知，　　以是之故斯常憺怕。",
        "from": "T17n0815_001:0789b06_0",
        "context_with_next_sentence": true
    },
    {
        "source_sentence": "　計著眾惡諛諂癡騃，　　諸法之界常等均平，　其內事者不知於外，　　若外事者亦不知內，　以是之故曉法所趣，　　成就智慧常不可限。",
        "from": "T17n0815_001:0789b10_0",
        "context_with_next_sentence": true
    },
    {
        "source_sentence": "　觀見十方億姟諸佛，　　及諸聲聞無有罪釁，　又彼諸佛所說經典，　　無量聖達清淨之義，　悉得逮聞所演美辭，　　則能受持普修平等。",
        "from": "T17n0815_001:0789b13_0",
        "context_with_next_sentence": true
    },
    {
        "source_sentence": "　便能了知眾生心念，　　具足飛到億萬佛土，　識念往古無數世事，　　億百千劫如恒河沙。",
        "from": "T17n0815_001:0789b16_0",
        "context_with_next_sentence": true
    },
    {
        "source_sentence": "　逮成於此妙五聖通，　　則得親近安住之慧，　彼以佛故有所顯發，　　無放逸道興造利義。",
        "from": "T17n0815_001:0789b18_0",
        "context_with_next_sentence": true
    },
    {
        "source_sentence": "　假使聞斯如是空法，　　生欣踊心樂微妙樂，　魔不能得彼之瑕短，　　則能疾成覺了上道。」",
        "from": "T17n0815_001:0789b20_0",
        "context_with_next_sentence": true
    },
    {
        "source_sentence": "佛告天子：「菩薩大士有四事法，至不可議善權方便。",
        "from": "T17n0815_001:0789b22_0",
        "context_with_next_sentence": true
    },
    {
        "source_sentence": "何謂為四？",
        "from": "T17n0815_001:0789b23_1",
        "context_with_next_sentence": true
    },
    {
        "source_sentence": "菩薩曉了往返度流之法，猶如己身若干種痛苦毒之患，覩所遊起。",
        "from": "T17n0815_001:0789b23_2",
        "context_with_next_sentence": true
    },
    {
        "source_sentence": "亦欲蠲除他人之苦，修行精進，勸諸眾生趣於聖路，令一切法留存道心；為諸群黎積累德品，三世亦然。",
        "from": "T17n0815_001:0789b24_3",
        "context_with_next_sentence": true
    },
    {
        "source_sentence": "而已勸助一切諸佛，集三世行勸助德品，所作善本加施眾生，放捨弘施有所開化亦不生心。",
        "from": "T17n0815_001:0789b27_4",
        "context_with_next_sentence": true
    },
    {
        "source_sentence": "其不勸進：一切智者心不離脫亦不見道，心不離道、道不離心；如道之相，身相若斯。",
        "from": "T17n0815_001:0789b29_5",
        "context_with_next_sentence": true
    },
    {
        "source_sentence": "「以慧平等於心、於道亦無所倚，順權方便長益德本，不見法界有所增益。",
        "from": "T17n0815_001:0789c02_6",
        "context_with_next_sentence": true
    },
    {
        "source_sentence": "彼於諸法無所思議，積功累德未曾厭倦，不以心業求曉了心。",
        "from": "T17n0815_001:0789c03_7",
        "context_with_next_sentence": true
    },
    {
        "source_sentence": "彼若布施則無望想，奉修禁戒亦無所失，遵行忍辱亦無所住，所行精進亦無憺怕，一心禪定無所依倚，奉行智慧亦無所習，勸化眾生亦無所著。",
        "from": "T17n0815_001:0789c05_8",
        "context_with_next_sentence": true
    },
    {
        "source_sentence": "以愍哀故，嚴淨佛土。",
        "from": "T17n0815_001:0789c08_9",
        "context_with_next_sentence": true
    },
    {
        "source_sentence": "求於聖達無所起慕，講說經法亦無所入。",
        "from": "T17n0815_001:0789c09_10",
        "context_with_next_sentence": true
    },
    {
        "source_sentence": "「如是，天子！",
        "from": "T17n0815_001:0789c10_0",
        "context_with_next_sentence": true
    },
    {
        "source_sentence": "菩薩所行、所造德本，雖為薄少，善權方便不可限量，乃至大道。",
        "from": "T17n0815_001:0789c10_1",
        "context_with_next_sentence": true
    },
    {
        "source_sentence": "何謂菩薩所造德本雖為薄少，善權方便得至無量，乃致大道？",
        "from": "T17n0815_001:0789c11_2",
        "context_with_next_sentence": true
    },
    {
        "source_sentence": "菩薩大士於一切法念發無量，觀察諸法無有計限得邊際者。",
        "from": "T17n0815_001:0789c13_3",
        "context_with_next_sentence": true
    },
    {
        "source_sentence": "所以者何？",
        "from": "T17n0815_001:0789c14_4",
        "context_with_next_sentence": true
    },
    {
        "source_sentence": "天子！",
        "from": "T17n0815_001:0789c14_5",
        "context_with_next_sentence": true
    },
    {
        "source_sentence": "欲知一切諸法，則空無想亦無有願；其以空者則亦無量。",
        "from": "T17n0815_001:0789c14_6",
        "context_with_next_sentence": true
    },
    {
        "source_sentence": "假使暢達無量心者，講法雖少，善權方便廣大無際。",
        "from": "T17n0815_001:0789c16_7",
        "context_with_next_sentence": true
    },
    {
        "source_sentence": "所以者何？",
        "from": "T17n0815_001:0789c17_8",
        "context_with_next_sentence": true
    },
    {
        "source_sentence": "佛道無量，勸心無限至無際法，則為諸佛世尊之道。",
        "from": "T17n0815_001:0789c17_9",
        "context_with_next_sentence": true
    },
    {
        "source_sentence": "「復次，天子！",
        "from": "T17n0815_001:0789c18_10",
        "context_with_next_sentence": true
    },
    {
        "source_sentence": "菩薩大士善權方便，勸勉眾生令入正行。",
        "from": "T17n0815_001:0789c19_0",
        "context_with_next_sentence": true
    },
    {
        "source_sentence": "憂群萌類所樂法者而勸立之，若施有所救濟為說經法。",
        "from": "T17n0815_001:0789c19_1",
        "context_with_next_sentence": true
    },
    {
        "source_sentence": "「復次，天子！",
        "from": "T17n0815_001:0789c21_2",
        "context_with_next_sentence": true
    },
    {
        "source_sentence": "菩薩大士不以布施而為審諦，言：『是我所。』",
        "from": "T17n0815_001:0789c21_3",
        "context_with_next_sentence": true
    },
    {
        "source_sentence": "持戒、忍辱、精進、一心、智慧，亦復如是，不名我所。",
        "from": "T17n0815_001:0789c22_4",
        "context_with_next_sentence": true
    },
    {
        "source_sentence": "又有所施、若持戒者，亦無所念，常順禁戒；具足忍辱，見人所作，是、非悉忍；奉行精進，修清白行；一心禪思；曉了方便，觀察智慧。",
        "from": "T17n0815_001:0789c23_5",
        "context_with_next_sentence": true
    },
    {
        "source_sentence": "「復次，天子！",
        "from": "T17n0815_001:0789c26_6",
        "context_with_next_sentence": true
    },
    {
        "source_sentence": "菩薩大士分別曉了：善權方便與聲聞俱，而開化之，不樂所行；所修堅固與緣覺俱，不樂所行，堅固其志。",
        "from": "T17n0815_001:0789c26_7",
        "context_with_next_sentence": true
    },
    {
        "source_sentence": "是為四法，菩薩大士致不可議善權方便。」",
        "from": "T17n0815_001:0789c28_8",
        "context_with_next_sentence": true
    },
    {
        "source_sentence": "於是世尊即說頌曰：「曉了於二事，　　己身及他人，　當除吾苦患，　　療盡眾惱熱。",
        "from": "T17n0815_001:0789c29_9",
        "context_with_next_sentence": true
    },
    {
        "source_sentence": "　愍念於眾生，　　勸使在道心，　思惟一切法，　　演令入一義。",
        "from": "T17n0815_001:0790a04_0",
        "context_with_next_sentence": true
    },
    {
        "source_sentence": "　一切群生慶，　　合集於三世，　普於諸佛德，　　悉當勸化之。",
        "from": "T17n0815_001:0790a06_0",
        "context_with_next_sentence": true
    },
    {
        "source_sentence": "　而悉曉了斯，　　皆以施眾生，　真心而惠施，　　猶以佛慧故。",
        "from": "T17n0815_001:0790a08_0",
        "context_with_next_sentence": true
    },
    {
        "source_sentence": "　一切所發心，　　悉勸助佛道，　不失於道心，　　見諸法悉脫。",
        "from": "T17n0815_001:0790a10_0",
        "context_with_next_sentence": true
    },
    {
        "source_sentence": "　察心及於道，　　不見有二事，　其相有所存，　　了心相同等。",
        "from": "T17n0815_001:0790a12_0",
        "context_with_next_sentence": true
    },
    {
        "source_sentence": "　法等故平等，　　不二無所有，　明知權方便，　　長益清白法。",
        "from": "T17n0815_001:0790a14_0",
        "context_with_next_sentence": true
    },
    {
        "source_sentence": "　其種無為益，　　法界不可議，　志求於佛道，　　常以不厭倦。",
        "from": "T17n0815_001:0790a16_0",
        "context_with_next_sentence": true
    },
    {
        "source_sentence": "　不以心念心，　　吾長清白議，　不忘失道心，　　所作而勸助。",
        "from": "T17n0815_001:0790a18_0",
        "context_with_next_sentence": true
    },
    {
        "source_sentence": "　布施不望報，　　護戒無所念，　常修行忍辱，　　不立計有人，　恒奉行精進，　　身口心寂然，　禪定無所倚，　　智慧度無極。",
        "from": "T17n0815_001:0790a20_0",
        "context_with_next_sentence": true
    },
    {
        "source_sentence": "　開化解眾生，　　不處於顛倒，　嚴淨諸佛土，　　志性無剛強。",
        "from": "T17n0815_001:0790a24_0",
        "context_with_next_sentence": true
    },
    {
        "source_sentence": "　常志于佛道，　　於法無所捨，　諮受一切典，　　故慧不可議。",
        "from": "T17n0815_001:0790a26_0",
        "context_with_next_sentence": true
    },
    {
        "source_sentence": "　為眾生說法，　　不著於文字，　造行如是者，　　速成佛無難。",
        "from": "T17n0815_001:0790a28_0",
        "context_with_next_sentence": true
    },
    {
        "source_sentence": "　心不想於空，　　不慢無所念，　無想無所願，　　不可稱限量。",
        "from": "T17n0815_001:0790b01_0",
        "context_with_next_sentence": true
    },
    {
        "source_sentence": "　知群黎所行，　　隨之因開化，　自在而布施，　　說法給所乏。",
        "from": "T17n0815_001:0790b03_0",
        "context_with_next_sentence": true
    },
    {
        "source_sentence": "　有施眾生，　　不言我獲，　　不高於戒，　不忽忍辱，　　不慢精進，　　不著禪定，　而於智慧，　　無所悋惜。",
        "from": "T17n0815_001:0790b05_0",
        "context_with_next_sentence": true
    },
    {
        "source_sentence": "　　常喜布施，　講論眾戒，　　遵修謙下，　　恒行勇猛。",
        "from": "T17n0815_001:0790b07_1",
        "context_with_next_sentence": true
    },
    {
        "source_sentence": "　雖奉禪思，　　永無所著，　　興發智慧，　而以布施。",
        "from": "T17n0815_001:0790b09_0",
        "context_with_next_sentence": true
    },
    {
        "source_sentence": "　　在於緣覺，　　聲聞之中，　菩薩大士，　　遊於此黨；　　假使處中，　有所造業，　　明眼達士，　　不樂彼行。",
        "from": "T17n0815_001:0790b10_1",
        "context_with_next_sentence": true
    },
    {
        "source_sentence": "　以能建立，　　如斯法者，　　是則名曰，　菩薩之行。",
        "from": "T17n0815_001:0790b13_0",
        "context_with_next_sentence": true
    },
    {
        "source_sentence": "　　曉了善權，　　不可思議，　所為惠施，　　至無限量。」",
        "from": "T17n0815_001:0790b14_1",
        "context_with_next_sentence": true
    },
    {
        "source_sentence": "佛告天子：「菩薩有四事法。",
        "from": "T17n0815_001:0790b16_0",
        "context_with_next_sentence": true
    },
    {
        "source_sentence": "一切諸法以為一議，入於一味所趣同等，入於一慧平等之說。",
        "from": "T17n0815_001:0790b16_1",
        "context_with_next_sentence": true
    },
    {
        "source_sentence": "何謂為四？",
        "from": "T17n0815_001:0790b18_0",
        "context_with_next_sentence": true
    },
    {
        "source_sentence": "菩薩大士曉了法界無所破壞，解諸法空而普遊至。",
        "from": "T17n0815_001:0790b18_1",
        "context_with_next_sentence": true
    },
    {
        "source_sentence": "於諸法議無所同像，平等吾我及於他人，曉了諸法悉為憺怕，是為四。",
        "from": "T17n0815_001:0790b19_2",
        "context_with_next_sentence": true
    },
    {
        "source_sentence": "「曉了是慧所覩若此，於世俗法及度世法靡不通達，不造二觀：若罪、若福，有礙、無礙，若聞、不聞，有為、無為，於此諸法不造、不觀，不見諸法有所受者。",
        "from": "T17n0815_001:0790b21_0",
        "context_with_next_sentence": true
    },
    {
        "source_sentence": "無凡夫法、無羅漢法，無若干觀，其凡夫法不為清淨也；不察羅漢法獨解明。",
        "from": "T17n0815_001:0790b24_1",
        "context_with_next_sentence": true
    },
    {
        "source_sentence": "不舉、不下分別一議，趣憺怕門演暢講說。",
        "from": "T17n0815_001:0790b26_0",
        "context_with_next_sentence": true
    },
    {
        "source_sentence": "散一切法，而於諸法不見散壞；修行一忍，永無有二，以入一議普入諸法。",
        "from": "T17n0815_001:0790b26_1",
        "context_with_next_sentence": true
    },
    {
        "source_sentence": "所謂入者，無所從生。",
        "from": "T17n0815_001:0790b28_2",
        "context_with_next_sentence": true
    },
    {
        "source_sentence": "是為天子！",
        "from": "T17n0815_001:0790b29_3",
        "context_with_next_sentence": true
    },
    {
        "source_sentence": "菩薩大士得近無上正真之道，成最正覺，亦不念言：『我近若遠。』",
        "from": "T17n0815_001:0790b29_4",
        "context_with_next_sentence": true
    },
    {
        "source_sentence": "所以者何？",
        "from": "T17n0815_001:0790c01_5",
        "context_with_next_sentence": true
    },
    {
        "source_sentence": "不處一議。",
        "from": "T17n0815_001:0790c01_6",
        "context_with_next_sentence": true
    },
    {
        "source_sentence": "見異群黎，亦觀覩人與道別異。",
        "from": "T17n0815_001:0790c02_7",
        "context_with_next_sentence": true
    },
    {
        "source_sentence": "又思惟之人不可得，爾乃是道。」",
        "from": "T17n0815_001:0790c02_8",
        "context_with_next_sentence": true
    },
    {
        "source_sentence": "於是世尊即說頌曰：「而於法界，　　無所破壞，　　又彼法界，　無能散者。",
        "from": "T17n0815_001:0790c03_9",
        "context_with_next_sentence": true
    },
    {
        "source_sentence": "　　計如法界，　　諸人若斯，　但假有字，　　無有若干。",
        "from": "T17n0815_001:0790c06_10",
        "context_with_next_sentence": true
    },
    {
        "source_sentence": "　　了諸法空，　則致響忍，　　其內若外，　　有為無為；　觀察斯法，　　悉無所有，　　分別一議，　皆知為空。",
        "from": "T17n0815_001:0790c07_11",
        "context_with_next_sentence": true
    },
    {
        "source_sentence": "　　諸所現法，　　無所同像，　不著己身，　　及與他人。",
        "from": "T17n0815_001:0790c10_12",
        "context_with_next_sentence": true
    },
    {
        "source_sentence": "　　若不計念，　有吾我人，　　其行未曾，　　有若干想。",
        "from": "T17n0815_001:0790c11_13",
        "context_with_next_sentence": true
    },
    {
        "source_sentence": "　修於寂然，　　志在憺怕，　　普觀一切，　諸法所存。",
        "from": "T17n0815_001:0790c13_0",
        "context_with_next_sentence": true
    },
    {
        "source_sentence": "　　於一切法，　　靖默無念，　遊于憺怕，　　而無所著。",
        "from": "T17n0815_001:0790c14_1",
        "context_with_next_sentence": true
    },
    {
        "source_sentence": "　　講說現在，　及度世事，　　彼則不興，　　造盡滅盡。",
        "from": "T17n0815_001:0790c15_2",
        "context_with_next_sentence": true
    },
    {
        "source_sentence": "　若福若罪，　　若聞不聞，　　不念於法，　不取音聲；　　不在有為，　　亦不無為，　常等一觀，　　不喜二事。",
        "from": "T17n0815_001:0790c17_0",
        "context_with_next_sentence": true
    },
    {
        "source_sentence": "　　不覩諸法，　有所受者，　　不得凡夫，　　及阿羅漢。",
        "from": "T17n0815_001:0790c19_1",
        "context_with_next_sentence": true
    },
    {
        "source_sentence": "　不說凡夫，　　癡穢不淨，　　此則名曰，　阿羅漢法。",
        "from": "T17n0815_001:0790c21_0",
        "context_with_next_sentence": true
    },
    {
        "source_sentence": "　　亦無所舉，　　不有所下，　分別一議，　　而悉寂然。",
        "from": "T17n0815_001:0790c22_1",
        "context_with_next_sentence": true
    },
    {
        "source_sentence": "　　曉了諸法，　皆無所壞，　　亦不毀散，　　一切法界。",
        "from": "T17n0815_001:0790c23_2",
        "context_with_next_sentence": true
    },
    {
        "source_sentence": "　不謂忍別，　　與空異耶？",
        "from": "T17n0815_001:0790c25_0",
        "context_with_next_sentence": true
    },
    {
        "source_sentence": "　　普知諸法，　一切悉空；　　不著於空，　　無倚了忍，　以入一議，　　悉了一切。",
        "from": "T17n0815_001:0790c25_1",
        "context_with_next_sentence": true
    },
    {
        "source_sentence": "　　此無所起，　其本清淨，　　如是行者，　　疾成佛道。",
        "from": "T17n0815_001:0790c27_2",
        "context_with_next_sentence": true
    },
    {
        "source_sentence": "　速得親近，　　無量正覺，　　不計有身，　不念道心。",
        "from": "T17n0815_001:0790c29_0",
        "context_with_next_sentence": true
    },
    {
        "source_sentence": "　　一切諸法，　　吾我及彼，　悉無所著，　　得平等覺。」",
        "from": "T17n0815_001:0791a01_1",
        "context_with_next_sentence": true
    },
    {
        "source_sentence": "佛告天子：「菩薩有四事法，奉深禁戒行無放逸。",
        "from": "T17n0815_001:0791a03_0",
        "context_with_next_sentence": true
    },
    {
        "source_sentence": "何謂為四？",
        "from": "T17n0815_001:0791a04_1",
        "context_with_next_sentence": true
    },
    {
        "source_sentence": "菩薩大士而自念言：『何謂禁戒？』",
        "from": "T17n0815_001:0791a04_2",
        "context_with_next_sentence": true
    },
    {
        "source_sentence": "則順觀察思惟其議。",
        "from": "T17n0815_001:0791a05_0",
        "context_with_next_sentence": true
    },
    {
        "source_sentence": "若身行善、口言至誠、心念柔順，是為禁戒。",
        "from": "T17n0815_001:0791a05_1",
        "context_with_next_sentence": true
    },
    {
        "source_sentence": "又復念言：『何謂身善？",
        "from": "T17n0815_001:0791a06_2",
        "context_with_next_sentence": true
    },
    {
        "source_sentence": "何謂言誠？",
        "from": "T17n0815_001:0791a06_3",
        "context_with_next_sentence": true
    },
    {
        "source_sentence": "何謂心柔？』",
        "from": "T17n0815_001:0791a07_4",
        "context_with_next_sentence": true
    },
    {
        "source_sentence": "不犯身事，而不殺生、盜竊、婬妷，是身行善；口不說非，妄語、兩舌、惡口、讒言，是口言誠；心不念非，念餘瞋恚、邪見之事，是心念柔。",
        "from": "T17n0815_001:0791a07_5",
        "context_with_next_sentence": true
    },
    {
        "source_sentence": "彼諦觀察而自念言：『假使不犯身、口、心者，不可分別其處所在青、黃、赤、白、紫、紅之色，計於眼者不分別識；耳、鼻、口、心亦復如是，不分別識。",
        "from": "T17n0815_001:0791a10_6",
        "context_with_next_sentence": true
    },
    {
        "source_sentence": "所以者何？",
        "from": "T17n0815_001:0791a13_7",
        "context_with_next_sentence": true
    },
    {
        "source_sentence": "彼亦不生亦無生者，亦無起者亦無不起。",
        "from": "T17n0815_001:0791a13_8",
        "context_with_next_sentence": true
    },
    {
        "source_sentence": "設不有生、無所生者，亦不有起；無所起者，則不堪任分別識法。』",
        "from": "T17n0815_001:0791a14_9",
        "context_with_next_sentence": true
    },
    {
        "source_sentence": "又更念言：『爾時察之則無所有。",
        "from": "T17n0815_001:0791a15_10",
        "context_with_next_sentence": true
    },
    {
        "source_sentence": "亦無有戒則無所行；已無所行則不可知；已不可知，不當於彼有所倚著，造此行已則無所見。』",
        "from": "T17n0815_001:0791a16_11",
        "context_with_next_sentence": true
    },
    {
        "source_sentence": "當爾之時不見有戒；已不見戒，勸彼戒者亦無所見。",
        "from": "T17n0815_001:0791a18_12",
        "context_with_next_sentence": true
    },
    {
        "source_sentence": "是為天子！",
        "from": "T17n0815_001:0791a19_13",
        "context_with_next_sentence": true
    },
    {
        "source_sentence": "菩薩大士奉深禁戒。",
        "from": "T17n0815_001:0791a20_14",
        "context_with_next_sentence": true
    },
    {
        "source_sentence": "「復次，天子！",
        "from": "T17n0815_001:0791a20_15",
        "context_with_next_sentence": true
    },
    {
        "source_sentence": "若有菩薩曉不貪身，不處見身亦不覩見修於持戒，亦不犯禁亦無所著。",
        "from": "T17n0815_001:0791a20_16",
        "context_with_next_sentence": true
    },
    {
        "source_sentence": "「復次，天子！",
        "from": "T17n0815_001:0791a22_17",
        "context_with_next_sentence": true
    },
    {
        "source_sentence": "菩薩大士入深法藏在所護禁，威儀禮節，行步進止安詳順教，是曰為戒。",
        "from": "T17n0815_001:0791a22_18",
        "context_with_next_sentence": true
    },
    {
        "source_sentence": "不自見己之所興行，不見他人之過咎，是故名曰深妙之戒。",
        "from": "T17n0815_001:0791a24_19",
        "context_with_next_sentence": true
    },
    {
        "source_sentence": "「復次，天子！",
        "from": "T17n0815_001:0791a25_20",
        "context_with_next_sentence": true
    },
    {
        "source_sentence": "菩薩不犯於戒，亦不毀戒又不弄戒。",
        "from": "T17n0815_001:0791a26_0",
        "context_with_next_sentence": true
    },
    {
        "source_sentence": "其反己者則以反戒；若不反己則不反戒，以不反戒則無所犯。",
        "from": "T17n0815_001:0791a26_1",
        "context_with_next_sentence": true
    },
    {
        "source_sentence": "已不犯戒則不弄戒，便無所度。",
        "from": "T17n0815_001:0791a28_2",
        "context_with_next_sentence": true
    },
    {
        "source_sentence": "所以不弄、不度戒者，了一切法悉度脫故。",
        "from": "T17n0815_001:0791a28_3",
        "context_with_next_sentence": true
    },
    {
        "source_sentence": "以度脫者則無有我，亦不無我。",
        "from": "T17n0815_001:0791a29_4",
        "context_with_next_sentence": true
    },
    {
        "source_sentence": "既無有人，何所度者？",
        "from": "T17n0815_001:0791b01_5",
        "context_with_next_sentence": true
    },
    {
        "source_sentence": "是為四。」",
        "from": "T17n0815_001:0791b02_6",
        "context_with_next_sentence": true
    },
    {
        "source_sentence": "於是世尊即說頌曰：「其身清淨，　　言無誤失，　　心念鮮明，　行無瑕穢，　　而常自護，　　謹慎於行，　彼菩薩者，　　乃謂奉戒。",
        "from": "T17n0815_001:0791b02_7",
        "context_with_next_sentence": true
    },
    {
        "source_sentence": "　　將順奉行，　於斯十善，　　聰明菩薩，　　若能護此，　則身口意，　　無所犯負，　　斯能名曰，　奉明達戒。",
        "from": "T17n0815_001:0791b05_8",
        "context_with_next_sentence": true
    },
    {
        "source_sentence": "　　其無所造，　　不起無生，　彼無形色，　　無有處所，　　已無像貌，　則無所住，　　便不可得，　　何所歸趣？",
        "from": "T17n0815_001:0791b08_9",
        "context_with_next_sentence": true
    },
    {
        "source_sentence": "　戒不有造，　　常如無為，　　則不可以，　眼觀察之；　　耳無所聞，　　無鼻無舌，　身不可別，　　及心所念。",
        "from": "T17n0815_001:0791b11_0",
        "context_with_next_sentence": true
    },
    {
        "source_sentence": "　　設不分別，　於六根者，　　則達諸趣，　　無所依倚。",
        "from": "T17n0815_001:0791b13_1",
        "context_with_next_sentence": true
    },
    {
        "source_sentence": "　設如是觀，　　乃清淨戒，　　未曾逮戒，　有所立處。",
        "from": "T17n0815_001:0791b15_0",
        "context_with_next_sentence": true
    },
    {
        "source_sentence": "　　彼無有戒，　　無意無正，　護於禁戒，　　無吾我想。",
        "from": "T17n0815_001:0791b16_1",
        "context_with_next_sentence": true
    },
    {
        "source_sentence": "　　將養於禁，　亦無戒想，　　修深要戒，　　志得自在。",
        "from": "T17n0815_001:0791b17_2",
        "context_with_next_sentence": true
    },
    {
        "source_sentence": "　以能分別，　　所見身者，　　即不墮落，　六十二疑。",
        "from": "T17n0815_001:0791b19_0",
        "context_with_next_sentence": true
    },
    {
        "source_sentence": "　　其無所見，　　不覩處所，　雖奉禁戒，　　不自憍恣。",
        "from": "T17n0815_001:0791b20_1",
        "context_with_next_sentence": true
    },
    {
        "source_sentence": "　　則能順入，　深妙法藏，　　所行禮節，　　為不妄想。",
        "from": "T17n0815_001:0791b21_2",
        "context_with_next_sentence": true
    },
    {
        "source_sentence": "　善修安詳，　　將順謹慎，　　其禁戒者，　無有異著。",
        "from": "T17n0815_001:0791b23_0",
        "context_with_next_sentence": true
    },
    {
        "source_sentence": "　　不倚吾我，　　亦不依戒，　已無吾我，　　則無禁戒。",
        "from": "T17n0815_001:0791b24_1",
        "context_with_next_sentence": true
    },
    {
        "source_sentence": "　　不念己身，　及與禁戒，　　如是乃謂，　　為法器耳。",
        "from": "T17n0815_001:0791b25_2",
        "context_with_next_sentence": true
    },
    {
        "source_sentence": "　無吾我者，　　不依倚戒，　　不計身者，　不想念法。",
        "from": "T17n0815_001:0791b27_0",
        "context_with_next_sentence": true
    },
    {
        "source_sentence": "　　無身見者，　　無有戒心；　不犯戒者，　　無有脫禁。",
        "from": "T17n0815_001:0791b28_1",
        "context_with_next_sentence": true
    },
    {
        "source_sentence": "　　亦不建立，　於禁戒中，　　不計有身，　　則無戒想。",
        "from": "T17n0815_001:0791b29_2",
        "context_with_next_sentence": true
    },
    {
        "source_sentence": "　深妙之戒，　　謂無所犯，　　假使勇猛，　奉戒如是，　　彼則未曾，　　有所毀犯。",
        "from": "T17n0815_001:0791c02_0",
        "context_with_next_sentence": true
    },
    {
        "source_sentence": "　如是戒者，　　聖賢所歎，　　於一切法，　而無所著。",
        "from": "T17n0815_001:0791c04_0",
        "context_with_next_sentence": true
    },
    {
        "source_sentence": "　　愚騃之夫，　　住吾我想，　將護禁戒，　　言我畏慎。",
        "from": "T17n0815_001:0791c05_1",
        "context_with_next_sentence": true
    },
    {
        "source_sentence": "　　則失戒寶，　永無有餘，　　便不度脫，　　三界之患。",
        "from": "T17n0815_001:0791c06_2",
        "context_with_next_sentence": true
    },
    {
        "source_sentence": "　假使有人，　　除諸見網，　　則不見彼，　違失禁戒。",
        "from": "T17n0815_001:0791c08_0",
        "context_with_next_sentence": true
    },
    {
        "source_sentence": "　　其人心計，　　無有吾我，　順奉禁戒，　　不墮疑見，　　便不恐懼，　墮於惡趣。",
        "from": "T17n0815_001:0791c09_1",
        "context_with_next_sentence": true
    },
    {
        "source_sentence": "　　若使分別，　　禁戒如是，　則不覩見，　　犯禁戒者。",
        "from": "T17n0815_001:0791c11_2",
        "context_with_next_sentence": true
    },
    {
        "source_sentence": "　　不察吾我，　不見三世，　　況當觀察，　　犯戒毀禁。」",
        "from": "T17n0815_001:0791c12_3",
        "context_with_next_sentence": true
    },
    {
        "source_sentence": "月氏天子白佛言：「得未曾有，天中天！",
        "from": "T17n0815_001:0791c14_0",
        "context_with_next_sentence": true
    },
    {
        "source_sentence": "諸佛世尊道法微妙，無上正真甚深難及。",
        "from": "T17n0815_001:0791c14_1",
        "context_with_next_sentence": true
    },
    {
        "source_sentence": "菩薩所作第一巍巍，乃能奉修如此之法，而無所住亦無所修，除去一切諸所妄想，離吾我念。",
        "from": "T17n0815_001:0791c15_2",
        "context_with_next_sentence": true
    },
    {
        "source_sentence": "行無數劫而不墮落聲聞、緣覺，而不中道違失道意，具足佛法入不缺漏。",
        "from": "T17n0815_001:0791c17_3",
        "context_with_next_sentence": true
    },
    {
        "source_sentence": "云何菩薩奉行何法修微妙典，於真本際而不取證？」",
        "from": "T17n0815_001:0791c19_4",
        "context_with_next_sentence": true
    },
    {
        "source_sentence": "世尊告曰：「天子聽之！",
        "from": "T17n0815_001:0791c20_5",
        "context_with_next_sentence": true
    },
    {
        "source_sentence": "菩薩有四事行深妙法，於真本際而不取證。",
        "from": "T17n0815_001:0791c21_6",
        "context_with_next_sentence": true
    },
    {
        "source_sentence": "何謂為四？",
        "from": "T17n0815_001:0791c22_7",
        "context_with_next_sentence": true
    },
    {
        "source_sentence": "菩薩大士堅固志願、建立要行、具一切智，奉修精進而不怯弱，不住立者不捨眾生，於大哀不斷教，善權方便勸眾德本。",
        "from": "T17n0815_001:0791c22_8",
        "context_with_next_sentence": true
    },
    {
        "source_sentence": "是為四行深妙法，於真本際而不取證。」",
        "from": "T17n0815_001:0791c25_9",
        "context_with_next_sentence": true
    },
    {
        "source_sentence": "於是世尊即說頌曰：「其明智者，　　志願堅強，　　未曾違失，　往古所曉。",
        "from": "T17n0815_001:0791c26_10",
        "context_with_next_sentence": true
    },
    {
        "source_sentence": "　　為一切智，　　精修慇懃，　終不處於，　　興廢異乘。",
        "from": "T17n0815_001:0791c28_11",
        "context_with_next_sentence": true
    },
    {
        "source_sentence": "　　奉行精進，　常無放逸，　　敢所遵修，　　心不怯弱，　亦不捐捨，　　一切眾生。",
        "from": "T17n0815_001:0791c29_12",
        "context_with_next_sentence": true
    },
    {
        "source_sentence": "　　而普等心，　群萌之類，　　常加愍哀，　　普世群黎。",
        "from": "T17n0815_001:0792a02_13",
        "context_with_next_sentence": true
    },
    {
        "source_sentence": "　能忍勤苦，　　意不轉移，　　志不欲令，　道教斷絕。",
        "from": "T17n0815_001:0792a04_0",
        "context_with_next_sentence": true
    },
    {
        "source_sentence": "　　猶如有人，　　積無數寶，　而善覺了，　　善權方便，　　勸一切德，　行無厭足。",
        "from": "T17n0815_001:0792a05_1",
        "context_with_next_sentence": true
    },
    {
        "source_sentence": "　　遊趣最要，　　懷於愍哀，　不於中間，　　滅盡諸漏。",
        "from": "T17n0815_001:0792a07_2",
        "context_with_next_sentence": true
    },
    {
        "source_sentence": "　　其有稟授，　於此經典，　　其菩薩者，　　名曰勇猛。",
        "from": "T17n0815_001:0792a08_3",
        "context_with_next_sentence": true
    },
    {
        "source_sentence": "　而常奉修，　　深妙之法，　　彼則未曾，　倚著本際。」",
        "from": "T17n0815_001:0792a10_0",
        "context_with_next_sentence": true
    },
    {
        "source_sentence": "月氏天子復白佛言：「何謂菩薩奉行深要？」",
        "from": "T17n0815_001:0792a12_0",
        "context_with_next_sentence": true
    },
    {
        "source_sentence": "佛告天子：「於是菩薩未曾破壞凡夫之法，而普成就於佛道議。",
        "from": "T17n0815_001:0792a12_1",
        "context_with_next_sentence": true
    },
    {
        "source_sentence": "亦不謗毀凡夫之法；亦不覩見佛法長益；亦不遠離於凡夫法；亦不求慕。",
        "from": "T17n0815_001:0792a14_2",
        "context_with_next_sentence": true
    },
    {
        "source_sentence": "欲得佛道不興斯行，凡夫法異，佛道異乎？",
        "from": "T17n0815_001:0792a16_0",
        "context_with_next_sentence": true
    },
    {
        "source_sentence": "亦不念言：『凡夫之法瑕穢、卑賤。",
        "from": "T17n0815_001:0792a16_1",
        "context_with_next_sentence": true
    },
    {
        "source_sentence": "佛之道法為微妙乎？』",
        "from": "T17n0815_001:0792a17_2",
        "context_with_next_sentence": true
    },
    {
        "source_sentence": "不作斯行，凡夫之法則為斯漏，佛之道法無穿漏乎？",
        "from": "T17n0815_001:0792a18_3",
        "context_with_next_sentence": true
    },
    {
        "source_sentence": "又復念言：『凡夫之法及與佛法，二者俱法虛無寂寞，但假號耳！",
        "from": "T17n0815_001:0792a19_4",
        "context_with_next_sentence": true
    },
    {
        "source_sentence": "思想致穢。』",
        "from": "T17n0815_001:0792a20_5",
        "context_with_next_sentence": true
    },
    {
        "source_sentence": "凡夫之法亦無成就；諸佛之法亦無具足。",
        "from": "T17n0815_001:0792a20_6",
        "context_with_next_sentence": true
    },
    {
        "source_sentence": "凡夫之法而無有實，亦無自然；諸佛之法悉無有實，亦無自然。",
        "from": "T17n0815_001:0792a21_7",
        "context_with_next_sentence": true
    },
    {
        "source_sentence": "若欲理者，凡夫之法而無所知，亦不無知，不生、無生。",
        "from": "T17n0815_001:0792a23_8",
        "context_with_next_sentence": true
    },
    {
        "source_sentence": "若觀察者推其本末，若以空慧、無相之慧、無願之慧，智慧明省是為佛法。",
        "from": "T17n0815_001:0792a24_9",
        "context_with_next_sentence": true
    },
    {
        "source_sentence": "不可別知佛法所處，觀此本末彼悉則空；空不見空，亦無所知亦無所觀，悉為本淨，無明故起。",
        "from": "T17n0815_001:0792a26_10",
        "context_with_next_sentence": true
    },
    {
        "source_sentence": "「是以，天子！",
        "from": "T17n0815_001:0792a28_11",
        "context_with_next_sentence": true
    },
    {
        "source_sentence": "法者無法，諸法自然住立，諸法憺怕。",
        "from": "T17n0815_001:0792a28_12",
        "context_with_next_sentence": true
    },
    {
        "source_sentence": "其憺怕法則無有二；其無二者則無凡夫，亦無聲聞亦無緣覺，平等佛道，亦無所教深妙之行為菩薩行。",
        "from": "T17n0815_001:0792a29_13",
        "context_with_next_sentence": true
    },
    {
        "source_sentence": "菩薩深修分別正教，無有一法非佛法也。",
        "from": "T17n0815_001:0792b02_14",
        "context_with_next_sentence": true
    },
    {
        "source_sentence": "所以者何？",
        "from": "T17n0815_001:0792b03_15",
        "context_with_next_sentence": true
    },
    {
        "source_sentence": "其言法者，習俗為法，無習俗言；有所言者則無所得；其無所得則無所興；以無所興則無形教，一切諸法悉無形像。",
        "from": "T17n0815_001:0792b03_16",
        "context_with_next_sentence": true
    },
    {
        "source_sentence": "假使諸法無有限數，不離佛法。",
        "from": "T17n0815_001:0792b06_17",
        "context_with_next_sentence": true
    },
    {
        "source_sentence": "「是故，天子！",
        "from": "T17n0815_001:0792b07_18",
        "context_with_next_sentence": true
    },
    {
        "source_sentence": "當作斯觀：一切諸法悉為佛法，無有想行。",
        "from": "T17n0815_001:0792b07_19",
        "context_with_next_sentence": true
    },
    {
        "source_sentence": "其念想行，尋即興、廢二事之識。",
        "from": "T17n0815_001:0792b08_20",
        "context_with_next_sentence": true
    },
    {
        "source_sentence": "是等之類，以識為行；佛法無漏，亦復於彼而不想求，於彼生起聲聞之行。",
        "from": "T17n0815_001:0792b09_0",
        "context_with_next_sentence": true
    },
    {
        "source_sentence": "其解了者，法界無塵亦無寂然。",
        "from": "T17n0815_001:0792b10_1",
        "context_with_next_sentence": true
    },
    {
        "source_sentence": "假使於法而不受法，則無有法。",
        "from": "T17n0815_001:0792b11_2",
        "context_with_next_sentence": true
    },
    {
        "source_sentence": "其塵勞法及寂然法，豈可獲到塵勞、寂然乎？",
        "from": "T17n0815_001:0792b12_3",
        "context_with_next_sentence": true
    },
    {
        "source_sentence": "欲作斯求終不可得。",
        "from": "T17n0815_001:0792b13_4",
        "context_with_next_sentence": true
    },
    {
        "source_sentence": "「如是，天子！",
        "from": "T17n0815_001:0792b13_5",
        "context_with_next_sentence": true
    },
    {
        "source_sentence": "假使菩薩曉了如是，則為名曰深妙之行。",
        "from": "T17n0815_001:0792b13_6",
        "context_with_next_sentence": true
    },
    {
        "source_sentence": "其於諸法及與佛法無所見者，以無所見則為離見；其所見者為無所見。",
        "from": "T17n0815_001:0792b14_7",
        "context_with_next_sentence": true
    },
    {
        "source_sentence": "假使菩薩如是觀者，魔及官屬不能得便、莫能勝也。」",
        "from": "T17n0815_001:0792b16_8",
        "context_with_next_sentence": true
    },
    {
        "source_sentence": "佛昇忉利天為母說法經卷上",
        "from": "T17n0815_001:0792b18_0",
        "context_with_next_sentence": false
    }
]