[
    {
        "source_sentence": "俱舍頌疏記　論本第二十九",
        "from": "X53n0841_029:0519a09_0",
        "context_with_next_sentence": true
    },
    {
        "source_sentence": "富春沙門　遁麟　述",
        "from": "X53n0841_029:0519a10_0",
        "context_with_next_sentence": true
    },
    {
        "source_sentence": "無量有情為所緣者從境為名引無量福者因無量感無量果者果無量由緣無量有情故得無量福以無量福故得無量果婆娑云有三釋一云對治無量戲論煩惱故二云對治無量放逸煩惱三云如是四種是諸賢聖廣遊戲處故名無量四障者正理釋云嗔謂心所欲殺有情欲惱有情心所名害躭著境界於諸善品不樂住因名不欣慰妙欲境起染欣樂情無厭足名為欲貪古云不欣慰以嫉為體對治此四多行障者多行謂性增多也慈治嗔悲治害喜治不欣慰捨治欲貪嗔慈悲二種無嗔為體者是婆娑古師釋論主悲是不害者正理釋云有作是言悲是不害近治害故理實如是但害似無嗔以嗔名說悲之行相亦似無嗔立無嗔名實是不害此所治嗔貪所引者述古釋也謂於親友起貪心次緣怨家恐損親友便生嗔也論主正之雙用二法與古不同辨相如章婆娑又云尊者世友作如是說授與饒益是慈相除去衰損是悲相慶慰得捨是喜相忘懷平等是捨相緣欲界有情者欲界簡上有情簡非情論云然契經說修習慈等思惟一方一世界者此經舉器以顯器中故除未至者以非容預故多非離欲故無也欲令定不定地至皆無量攝者以皆緣無量有情授與饒益除去衰損慶慰得捨忘壞平等故。",
        "from": "X53n0841_029:0519a11_0",
        "context_with_next_sentence": true
    },
    {
        "source_sentence": "言勝解作意相應者謂未實令他得樂離苦但起此想念也雖未實得由願令彼得樂等故非是顛倒言加行位制伏嗔等者論云謂欲未至亦有慈等似所修成根本無量由此制伏嗔等障已引斷道生能斷諸惑諸惑斷已離染位中方得根本四種無量於此後位雖遇強緣而非嗔等之所弊伏先思惟自所受樂者乃至或聞說佛菩薩聲聞獨覺所受快樂便作是念願諸有情皆同得也。",
        "from": "X53n0841_029:0519b08_1",
        "context_with_next_sentence": true
    },
    {
        "source_sentence": "先於上親起者謂以易向難故修悲喜同上分七品若修捨者從處中起與上不同以先捨處中順捨易故上親起貪捨難故最後說得一必成三者若於初二定得一必四若三定已上得一必三以無喜故今約定成故言成三不言成四。",
        "from": "X53n0841_029:0519b16_2",
        "context_with_next_sentence": true
    },
    {
        "source_sentence": "言於內身有色想貪者此是舊解以有想貪故名有色想新云謂勝解作意觀自己身被虫噉等見內身相及見外虫故云內有色想觀外解脫此以身想名為色想與章不同第二內無色想者亦是舊解新云勝解作意名自身被虫食等不見身相唯見虫等故言內無色想觀外解脫前三解脫正理論中廣辨其相繁不具引言弃背義者由此共名八背捨也舊云前二解脫弃背色貪第三解脫弃背不淨觀心初三刻性唯無貪性眷屬五蘊性近治貪故者謂親能治貪兼能治餘或也助伴五蘊性者以在定故有隨轉第三解脫唯依第四禪者以觀淨色令貪不起此極為難要依勝定方可得成故依第四舊云餘三四定及欲界亦有初二相似解脫餘初二三定及欲界亦有第三相似解脫然非增上故不建立准論近分應名解脫而不說者以近分無間道緣下地故不名解脫有解厭背受想者即是餘處名想受滅也有釋厭背一切有所緣心者謂通厭一切心心所由此名為滅盡定也(准新唯有二解無第三解)言想心者謂麤想心也初二境可憎者觀不淨故第三可愛者觀於淨色故緣自上苦集滅者謂下劣故及背下故不緣下也及緣九地類智品道者謂無色不緣下欲故不緣法智此四無色能遍緣故故能緣非擇滅及虗空等故婆娑云若謂一物若謂多物一切皆緣又云滅受想解脫無所緣第三定中既無眼識所引貪者此意欲界如有眼識所引貪故初禪立解脫二禪既無眼識所引貪故三禪不立有章本云三禪無眼識引貪者非准論是二禪故又論云初二解脫一一通依初二靜慮能治欲界初靜慮中顯色貪故既不言治二禪故知是二禪無眼識引貪若爾第三禪既無眼識引貪何故四禪立解脫解云第四禪立解脫者由先離貪方於彼地觀淨解脫不由治眼識所引貪立也又論云由二緣故諸瑜伽師修解脫等一為諸或已斷更遠二為於定得勝自在故能引起無淨等德及聖神通由此便能轉變諸事起留捨等種種作用(准此為現通等修解脫亦同大乘也)。",
        "from": "X53n0841_029:0519b21_0",
        "context_with_next_sentence": true
    },
    {
        "source_sentence": "八勝處者唯於前三解脫分出辨差別者解脫是因勝處為果因修解脫入勝處故前三解脫於諸色中但能總取不淨淨想今八勝處於諸色中分別多少青等異相言能制所緣者謂分折制伏令隨心轉也心勝於境者釋名也由能制伏故名勝境故婆娑云降伏所緣摧滅貪欲故名勝處。",
        "from": "X53n0841_029:0520a08_0",
        "context_with_next_sentence": true
    },
    {
        "source_sentence": "言遍處者即是周遍緣前十處故名遍處正理云經於此處皆言一想上下及傍無二無量於一切處無間無隟周遍思惟故名遍處遍於處故立遍處名或此善根即名遍處行相遍故乃至所說遍言顯示行相行相雖等而所緣別是故遍處分為十種前八如淨解脫者謂地等八皆是所觀淨色境故及無貪為性等故此所依識無別所依者釋不修上但有十也又云無所有處捨廣行相豈得修遍處耶。",
        "from": "X53n0841_029:0520a14_0",
        "context_with_next_sentence": true
    },
    {
        "source_sentence": "滅定解脫根品已釋者前言唯加行得唯聖人起等至餘解脫等者謂等取勝處遍處等餘唯人趣起者餘謂三解脫八勝處由教力故唯欲界起。",
        "from": "X53n0841_029:0520a22_0",
        "context_with_next_sentence": true
    },
    {
        "source_sentence": "一由因者此有二相一於先時雖非數習由近起故今能起定二雖非近起而數習故能起此二並是因力謂是現同類因故感上地生順後受業者准此及論唯順後受業以順生是因力攝故若寶法師通取生後二業彼意者謂先得定由此定力感上界順生後由退失由先定業力故復能起定也上總述三力下約三界別辨即無色由二力色界由三力欲界由四力無雲等天無灾患者謂由第四靜慮無三灾壞故不由法爾起無色定生無色界及法爾者下三禪為灾所壞故有法爾更加教力者正理云謂人三州天亦聞教微故不說。",
        "from": "X53n0841_029:0520b01_0",
        "context_with_next_sentence": true
    },
    {
        "source_sentence": "有受持及說教法便住者受持即誦教者正說即法師所以由此二者若唯持不能說即闕傳燈之義若唯說忘而不持即癈忘而不行故兼而有之法便不墮。",
        "from": "X53n0841_029:0520b12_0",
        "context_with_next_sentence": true
    },
    {
        "source_sentence": "聖教總言唯住千歲者此意教證法並唯千年也。",
        "from": "X53n0841_029:0520b15_1",
        "context_with_next_sentence": true
    },
    {
        "source_sentence": "有說教法復過於此者述異說此意過千年後不得入聖故證法唯千年千年已後雖無得聖亦有受持及說者故兩說不同新云取後說今時有教法故今詳若通論一期佛法總名正法此證可然若別論正像之正證則非理然諸經說隨機不同不可具載准善見論如來正法一千年以度瞿夷出家滅五百年以佛令行八敬及所度釋女皆成羅漢亦增一千所以正法還得千年准餘處論。",
        "from": "X53n0841_029:0520b16_0",
        "context_with_next_sentence": true
    },
    {
        "source_sentence": "像法末法等繁而不具言多依彼釋對法者謂多依婆娑論釋多言顯示少有異途謂形色過未有非有等少有貶量謂論主謙言少有貶量毗婆娑之義是我過失以非世尊大聖弟子輙有貶量故成過失新云准此意商略婆娑存其六足及本論以六足發智是大弟子之所造故重傷歎者新云前頌傷歎教法此中傷歎證法無正法釣者定慧如釣惑如狂象無釣制御隨意東西諸惑無定慧釣亦隨意漂溺轉由斯證法將滅故也。",
        "from": "X53n0841_029:0520b24_0",
        "context_with_next_sentence": true
    },
    {
        "source_sentence": "俱舍頌疏記(終)",
        "from": "X53n0841_029:0520c10_0",
        "context_with_next_sentence": false
    }
]