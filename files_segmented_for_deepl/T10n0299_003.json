[
    {
        "source_sentence": "大方廣總持寶光明經卷第三",
        "from": "T10n0299_003:0893a02_0",
        "context_with_next_sentence": true
    },
    {
        "source_sentence": "西天中印度摩伽陀國那爛陀寺",
        "from": "T10n0299_003:0893a04_0",
        "context_with_next_sentence": true
    },
    {
        "source_sentence": "傳教大師三藏賜紫沙門臣法天",
        "from": "T10n0299_003:0893a05_0",
        "context_with_next_sentence": true
    },
    {
        "source_sentence": "奉　詔譯",
        "from": "T10n0299_003:0893a06_0",
        "context_with_next_sentence": true
    },
    {
        "source_sentence": "是時，尊者舍利弗白妙吉祥童子言：「善男子！",
        "from": "T10n0299_003:0893a07_0",
        "context_with_next_sentence": true
    },
    {
        "source_sentence": "如此妙法住世幾何？」",
        "from": "T10n0299_003:0893a08_0",
        "context_with_next_sentence": true
    },
    {
        "source_sentence": "妙吉祥言：「舍利弗！",
        "from": "T10n0299_003:0893a08_1",
        "context_with_next_sentence": true
    },
    {
        "source_sentence": "如此三毒貪、瞋、癡故。」",
        "from": "T10n0299_003:0893a08_2",
        "context_with_next_sentence": true
    },
    {
        "source_sentence": "舍利弗言：「善男子！",
        "from": "T10n0299_003:0893a09_3",
        "context_with_next_sentence": true
    },
    {
        "source_sentence": "此貪、瞋、癡住當幾何？」",
        "from": "T10n0299_003:0893a09_4",
        "context_with_next_sentence": true
    },
    {
        "source_sentence": "妙吉祥言：「舍利弗！",
        "from": "T10n0299_003:0893a10_5",
        "context_with_next_sentence": true
    },
    {
        "source_sentence": "此三毒住，由如地界故。」",
        "from": "T10n0299_003:0893a10_6",
        "context_with_next_sentence": true
    },
    {
        "source_sentence": "舍利弗言：「善男子！",
        "from": "T10n0299_003:0893a11_7",
        "context_with_next_sentence": true
    },
    {
        "source_sentence": "此地界復住幾何？」",
        "from": "T10n0299_003:0893a11_8",
        "context_with_next_sentence": true
    },
    {
        "source_sentence": "妙吉祥言：「舍利弗！",
        "from": "T10n0299_003:0893a12_0",
        "context_with_next_sentence": true
    },
    {
        "source_sentence": "此三毒、地界，如無明界故。」",
        "from": "T10n0299_003:0893a12_1",
        "context_with_next_sentence": true
    },
    {
        "source_sentence": "舍利弗言：「善男子！",
        "from": "T10n0299_003:0893a13_0",
        "context_with_next_sentence": true
    },
    {
        "source_sentence": "此無明、三毒，住當幾何？」",
        "from": "T10n0299_003:0893a13_1",
        "context_with_next_sentence": true
    },
    {
        "source_sentence": "妙吉祥言：「舍利弗！",
        "from": "T10n0299_003:0893a13_2",
        "context_with_next_sentence": true
    },
    {
        "source_sentence": "如虛空界故。」",
        "from": "T10n0299_003:0893a14_3",
        "context_with_next_sentence": true
    },
    {
        "source_sentence": "舍利弗言：「善男子！",
        "from": "T10n0299_003:0893a14_4",
        "context_with_next_sentence": true
    },
    {
        "source_sentence": "此三毒、虛空界住當幾何？」",
        "from": "T10n0299_003:0893a15_5",
        "context_with_next_sentence": true
    },
    {
        "source_sentence": "妙吉祥言：「舍利弗！",
        "from": "T10n0299_003:0893a15_6",
        "context_with_next_sentence": true
    },
    {
        "source_sentence": "如無性自性法故。」",
        "from": "T10n0299_003:0893a16_7",
        "context_with_next_sentence": true
    },
    {
        "source_sentence": "是時，尊者舍利弗白妙吉祥，作如是言：「善男子！",
        "from": "T10n0299_003:0893a16_8",
        "context_with_next_sentence": true
    },
    {
        "source_sentence": "汝等智辯若此，云何我有如是智力，與汝詶對？",
        "from": "T10n0299_003:0893a17_9",
        "context_with_next_sentence": true
    },
    {
        "source_sentence": "復次，善男子！",
        "from": "T10n0299_003:0893a18_10",
        "context_with_next_sentence": true
    },
    {
        "source_sentence": "譬如一切猫狸踐須彌山，終不能盡。",
        "from": "T10n0299_003:0893a18_11",
        "context_with_next_sentence": true
    },
    {
        "source_sentence": "如是，如是！",
        "from": "T10n0299_003:0893a19_12",
        "context_with_next_sentence": true
    },
    {
        "source_sentence": "善男子！",
        "from": "T10n0299_003:0893a19_13",
        "context_with_next_sentence": true
    },
    {
        "source_sentence": "我等亦復如是，如彼猫狸。",
        "from": "T10n0299_003:0893a20_14",
        "context_with_next_sentence": true
    },
    {
        "source_sentence": "何以故？",
        "from": "T10n0299_003:0893a20_15",
        "context_with_next_sentence": true
    },
    {
        "source_sentence": "如一切聲聞與一菩薩共同論議，畢竟不能屈彼菩薩，況復此妙吉祥童子故。」",
        "from": "T10n0299_003:0893a20_16",
        "context_with_next_sentence": true
    },
    {
        "source_sentence": "是時，普賢菩薩摩訶薩告妙吉祥童子言：「善男子！",
        "from": "T10n0299_003:0893a22_17",
        "context_with_next_sentence": true
    },
    {
        "source_sentence": "汝於今者，請問如來，白言世尊，於當來世後五百歲，彼寶光總持法王云何護持？",
        "from": "T10n0299_003:0893a23_18",
        "context_with_next_sentence": true
    },
    {
        "source_sentence": "持經法師云何憐愍，令得堅固？」",
        "from": "T10n0299_003:0893a25_19",
        "context_with_next_sentence": true
    },
    {
        "source_sentence": "于時，妙吉祥童子從自法座安詳而起，即白佛言：「世尊！",
        "from": "T10n0299_003:0893a26_20",
        "context_with_next_sentence": true
    },
    {
        "source_sentence": "若有法師受持讀誦為他解說此正法者，得何功德？」",
        "from": "T10n0299_003:0893a27_21",
        "context_with_next_sentence": true
    },
    {
        "source_sentence": "佛言：「妙吉祥！",
        "from": "T10n0299_003:0893a28_22",
        "context_with_next_sentence": true
    },
    {
        "source_sentence": "若有比丘，持此法王者，當得生於清淨法身故，當得究竟佛菩提故，如是中間，常得住於諸佛法中，心不退轉，一切天魔及諸眷屬，不能嬈惱。",
        "from": "T10n0299_003:0893a29_23",
        "context_with_next_sentence": true
    },
    {
        "source_sentence": "若有善男子於彼法師，暫起慈心一彈指頃，是人即得遠離輪迴，究竟亦得佛菩提故。",
        "from": "T10n0299_003:0893b03_24",
        "context_with_next_sentence": true
    },
    {
        "source_sentence": "復次妙吉祥！",
        "from": "T10n0299_003:0893b05_25",
        "context_with_next_sentence": true
    },
    {
        "source_sentence": "持此寶光法王者，若起輕慢誣謗之心，是人世世得牙齒踈缺，平鼻無舌，手脚攣躄，身常重病，癡騃盲聾，生於下賤，懈怠懶惰。」",
        "from": "T10n0299_003:0893b05_26",
        "context_with_next_sentence": true
    },
    {
        "source_sentence": "佛告妙吉祥：「如是愚迷眾生，我今略說。",
        "from": "T10n0299_003:0893b08_27",
        "context_with_next_sentence": true
    },
    {
        "source_sentence": "善男子！",
        "from": "T10n0299_003:0893b09_28",
        "context_with_next_sentence": true
    },
    {
        "source_sentence": "彼諸眾生命終之後，受無數地獄，如一一孔毛，種種苦惱。",
        "from": "T10n0299_003:0893b09_29",
        "context_with_next_sentence": true
    },
    {
        "source_sentence": "從地獄出，若生人中，常得生盲瘖瘂。",
        "from": "T10n0299_003:0893b10_30",
        "context_with_next_sentence": true
    },
    {
        "source_sentence": "復次妙吉祥！",
        "from": "T10n0299_003:0893b11_31",
        "context_with_next_sentence": true
    },
    {
        "source_sentence": "若有見此正法眾經之王，輕毀之者，是人當得身穿為竅，醜脣褰縮，身皆破裂，裸形黑瘦，皮膚麁澁，由如餓鬼。」",
        "from": "T10n0299_003:0893b11_32",
        "context_with_next_sentence": true
    },
    {
        "source_sentence": "妙吉祥重白佛言：「我知如來智慧無量，不可思議。",
        "from": "T10n0299_003:0893b14_33",
        "context_with_next_sentence": true
    },
    {
        "source_sentence": "世尊！",
        "from": "T10n0299_003:0893b15_34",
        "context_with_next_sentence": true
    },
    {
        "source_sentence": "彼如是等愚迷眾生，得生何處？」",
        "from": "T10n0299_003:0893b15_35",
        "context_with_next_sentence": true
    },
    {
        "source_sentence": "妙吉祥言：「唯願說之！",
        "from": "T10n0299_003:0893b16_36",
        "context_with_next_sentence": true
    },
    {
        "source_sentence": "唯願說之！」",
        "from": "T10n0299_003:0893b16_37",
        "context_with_next_sentence": true
    },
    {
        "source_sentence": "佛言：「妙吉祥！",
        "from": "T10n0299_003:0893b16_38",
        "context_with_next_sentence": true
    },
    {
        "source_sentence": "止，汝不應問。",
        "from": "T10n0299_003:0893b17_39",
        "context_with_next_sentence": true
    },
    {
        "source_sentence": "我若說彼愚迷眾生謗法之者所生之處，天上人間若聞是說，皆悉恐怖，皆悉悶絕，宛轉躄地。」",
        "from": "T10n0299_003:0893b17_40",
        "context_with_next_sentence": true
    },
    {
        "source_sentence": "妙吉祥言：「唯願世尊，大慈大悲，廣演分別。",
        "from": "T10n0299_003:0893b19_41",
        "context_with_next_sentence": true
    },
    {
        "source_sentence": "彼諸眾生，若聞是說，於此不生、不滅微妙正法，不起慢心。」",
        "from": "T10n0299_003:0893b20_42",
        "context_with_next_sentence": true
    },
    {
        "source_sentence": "佛告妙吉祥：「於此地下，有諸地獄名號不同，所謂炎熱地獄、極炎熱地獄、黑繩地獄、熾然地獄、極熾然地獄、極惡地獄、鉗口地獄、鐵丸地獄、鐵棒地獄、崩埋地獄、懸頭地獄、倒懸地獄、猴面地獄、焰恒熾地獄、膿血地獄、常臭地獄、拖撲地獄、常殺地獄、生極大疼痛地獄。」",
        "from": "T10n0299_003:0893b21_43",
        "context_with_next_sentence": true
    },
    {
        "source_sentence": "佛告妙吉祥：「彼如是等地獄，即彼謗法眾生所生之處。」",
        "from": "T10n0299_003:0893b27_44",
        "context_with_next_sentence": true
    },
    {
        "source_sentence": "是時，普賢菩薩摩訶薩白佛言：「世尊！",
        "from": "T10n0299_003:0893c01_0",
        "context_with_next_sentence": true
    },
    {
        "source_sentence": "彼持經法師命終之後，生何國土？」",
        "from": "T10n0299_003:0893c01_1",
        "context_with_next_sentence": true
    },
    {
        "source_sentence": "「復次普賢菩薩！",
        "from": "T10n0299_003:0893c02_2",
        "context_with_next_sentence": true
    },
    {
        "source_sentence": "若有善男子、善女人及諸法師，持此經者，於此命終，即得往生寶莊嚴世界。」",
        "from": "T10n0299_003:0893c02_3",
        "context_with_next_sentence": true
    },
    {
        "source_sentence": "「世尊！",
        "from": "T10n0299_003:0893c04_4",
        "context_with_next_sentence": true
    },
    {
        "source_sentence": "彼世界中有佛剎不可思議樂大辯說如來，復有無數諸菩薩眾，身色巍巍，殊特妙好。」",
        "from": "T10n0299_003:0893c04_5",
        "context_with_next_sentence": true
    },
    {
        "source_sentence": "「善男子！",
        "from": "T10n0299_003:0893c06_6",
        "context_with_next_sentence": true
    },
    {
        "source_sentence": "是諸眾生臨命終時，彼世界中有六十二俱胝佛，同時現前。",
        "from": "T10n0299_003:0893c06_7",
        "context_with_next_sentence": true
    },
    {
        "source_sentence": "善男子！",
        "from": "T10n0299_003:0893c08_8",
        "context_with_next_sentence": true
    },
    {
        "source_sentence": "我今略說，若廣說者，功德無量無數，經百千劫不能窮盡。」",
        "from": "T10n0299_003:0893c08_9",
        "context_with_next_sentence": true
    },
    {
        "source_sentence": "普賢菩薩重白佛言：「世尊！",
        "from": "T10n0299_003:0893c09_10",
        "context_with_next_sentence": true
    },
    {
        "source_sentence": "云何於未來世時，若諸眾生聞此正法，不生誹謗？」",
        "from": "T10n0299_003:0893c10_11",
        "context_with_next_sentence": true
    },
    {
        "source_sentence": "佛告普賢菩薩：「若四輩弟子得聞是經，言非正法，作如是說：『是邪說，非如來說，應自說故，非真經典。』",
        "from": "T10n0299_003:0893c11_12",
        "context_with_next_sentence": true
    },
    {
        "source_sentence": "或言：『我先已聞，此非正法。』",
        "from": "T10n0299_003:0893c13_13",
        "context_with_next_sentence": true
    },
    {
        "source_sentence": "作是輕慢誹謗之者，永不聞法，遠離三寶名字。",
        "from": "T10n0299_003:0893c14_14",
        "context_with_next_sentence": true
    },
    {
        "source_sentence": "彼如是等愚癡眾生，命終之後，當墮黑暗地獄，其獄之中，有大鐵輪，刃如鋒鋩，常拂其頭，拂已還生，如是經無量百千劫。",
        "from": "T10n0299_003:0893c15_15",
        "context_with_next_sentence": true
    },
    {
        "source_sentence": "從此獄出，設得人身，復經無量百千萬劫，常無兩目。",
        "from": "T10n0299_003:0893c18_0",
        "context_with_next_sentence": true
    },
    {
        "source_sentence": "是時復經過百千劫，不復人身。",
        "from": "T10n0299_003:0893c19_1",
        "context_with_next_sentence": true
    },
    {
        "source_sentence": "縱生人中，於一切處，亦復生盲，又無舌根，頭面顛倒，腰脊傴僂，脚癵狗聲，常困饑渴，羸瘦憔悴，面色乾枯，口氣常臭，人皆惡賤，一切眾生見者生瞋，人皆棄捨。」",
        "from": "T10n0299_003:0893c19_2",
        "context_with_next_sentence": true
    },
    {
        "source_sentence": "是時彼一切眾會，異口同音，作是唱言：「如來今者，為我等故，已說是法，如是正法，我等已聞。",
        "from": "T10n0299_003:0893c23_3",
        "context_with_next_sentence": true
    },
    {
        "source_sentence": "快說世尊！",
        "from": "T10n0299_003:0893c25_4",
        "context_with_next_sentence": true
    },
    {
        "source_sentence": "快說善逝！",
        "from": "T10n0299_003:0893c25_5",
        "context_with_next_sentence": true
    },
    {
        "source_sentence": "我等於未來世，見有受持是經典者，不生誹謗輕慢之心，我等愚迷，由如稚子，不覺不知，無有智慧。」",
        "from": "T10n0299_003:0893c25_6",
        "context_with_next_sentence": true
    },
    {
        "source_sentence": "世尊佛說是時，彼大聲聞及天帝釋、大梵天王、護世諸天、比丘、比丘尼、優婆塞、優婆夷，各作是言：「世尊！",
        "from": "T10n0299_003:0893c28_7",
        "context_with_next_sentence": true
    },
    {
        "source_sentence": "我等聞說謗此法者，有如是罪，身皆悚慄，恐怖無量。」",
        "from": "T10n0299_003:0894a01_8",
        "context_with_next_sentence": true
    },
    {
        "source_sentence": "佛言：「如是，如是！",
        "from": "T10n0299_003:0894a02_9",
        "context_with_next_sentence": true
    },
    {
        "source_sentence": "如汝所說，非但汝等，吾今已得一切聖智上由恐怖，況復汝等我諸弟子。",
        "from": "T10n0299_003:0894a02_10",
        "context_with_next_sentence": true
    },
    {
        "source_sentence": "時諸善男子於彼法師深生敬仰，不能自勝。",
        "from": "T10n0299_003:0894a04_11",
        "context_with_next_sentence": true
    },
    {
        "source_sentence": "若諸天、龍、藥叉、乾達嚩等，人及非人，無能破壞。",
        "from": "T10n0299_003:0894a05_12",
        "context_with_next_sentence": true
    },
    {
        "source_sentence": "善男子！",
        "from": "T10n0299_003:0894a06_13",
        "context_with_next_sentence": true
    },
    {
        "source_sentence": "若沙門、婆羅門見此法王，如佛塔廟，此經亦爾，天上人間，如敬寶篋。」",
        "from": "T10n0299_003:0894a06_14",
        "context_with_next_sentence": true
    },
    {
        "source_sentence": "是時妙吉祥童子，重白佛言：「世尊！",
        "from": "T10n0299_003:0894a08_15",
        "context_with_next_sentence": true
    },
    {
        "source_sentence": "若諸四輩弟子，於此經王深信受持者，得幾所福？」",
        "from": "T10n0299_003:0894a09_16",
        "context_with_next_sentence": true
    },
    {
        "source_sentence": "佛告妙吉祥：「若人於此妙法及彼法師受持之者，乃至名字，或於一日、一彈指頃發起慈心，我悉知之。",
        "from": "T10n0299_003:0894a10_17",
        "context_with_next_sentence": true
    },
    {
        "source_sentence": "或時發心，飲食供給；或施園林，淨地用作，僧房種種供養。」",
        "from": "T10n0299_003:0894a12_18",
        "context_with_next_sentence": true
    },
    {
        "source_sentence": "是時尊者舍利弗，白世尊言：「如是等人，於五無間罪，為滅、為不滅？」",
        "from": "T10n0299_003:0894a13_19",
        "context_with_next_sentence": true
    },
    {
        "source_sentence": "佛告長老舍利弗：「止！",
        "from": "T10n0299_003:0894a15_20",
        "context_with_next_sentence": true
    },
    {
        "source_sentence": "勿作是說。",
        "from": "T10n0299_003:0894a15_21",
        "context_with_next_sentence": true
    },
    {
        "source_sentence": "所以者何？",
        "from": "T10n0299_003:0894a16_0",
        "context_with_next_sentence": true
    },
    {
        "source_sentence": "若諸眾生受持正法者，即得消除五無間業。」",
        "from": "T10n0299_003:0894a16_1",
        "context_with_next_sentence": true
    },
    {
        "source_sentence": "佛言：「舍利弗！",
        "from": "T10n0299_003:0894a17_2",
        "context_with_next_sentence": true
    },
    {
        "source_sentence": "五無間者為聞此經威德力故，此五無間業速疾消除，還復人身，數數得生佛法之中，永不復墮於三惡趣故。」",
        "from": "T10n0299_003:0894a17_3",
        "context_with_next_sentence": true
    },
    {
        "source_sentence": "是時尊者舍利弗，悲泣雨淚，白佛言：「世尊！",
        "from": "T10n0299_003:0894a20_0",
        "context_with_next_sentence": true
    },
    {
        "source_sentence": "如向所說謗此經者，乃有如是廣大業報，昔所未見，如是罪報乃至夢中亦未曾見。」",
        "from": "T10n0299_003:0894a20_1",
        "context_with_next_sentence": true
    },
    {
        "source_sentence": "是時世尊告長老舍利弗言：「止！",
        "from": "T10n0299_003:0894a22_2",
        "context_with_next_sentence": true
    },
    {
        "source_sentence": "舍利弗勿作是念。",
        "from": "T10n0299_003:0894a23_3",
        "context_with_next_sentence": true
    },
    {
        "source_sentence": "復次舍利弗！",
        "from": "T10n0299_003:0894a23_4",
        "context_with_next_sentence": true
    },
    {
        "source_sentence": "我說此無礙妙法，數告汝等。",
        "from": "T10n0299_003:0894a24_5",
        "context_with_next_sentence": true
    },
    {
        "source_sentence": "舍利弗！",
        "from": "T10n0299_003:0894a24_6",
        "context_with_next_sentence": true
    },
    {
        "source_sentence": "彼諸眾生，以自業力作種種罪，自作自受，非彼他人；各各眾生自業力故，受是痛苦，非如來過。",
        "from": "T10n0299_003:0894a25_7",
        "context_with_next_sentence": true
    },
    {
        "source_sentence": "舍利弗！",
        "from": "T10n0299_003:0894a27_8",
        "context_with_next_sentence": true
    },
    {
        "source_sentence": "我常說言，是諸眾生汝等，訪諸善友，樂求安樂，離諸怖畏，樂求涅槃，樂甘露味。",
        "from": "T10n0299_003:0894a27_9",
        "context_with_next_sentence": true
    },
    {
        "source_sentence": "我常開示菩提正路，是時復說彼諸眾生，恣縱貪瞋，自作身業、口業、意業，心生邪見，不自正知，造作眾罪，各各邪視，於身分別造眾惡業，因墮地獄受種種苦。",
        "from": "T10n0299_003:0894a29_10",
        "context_with_next_sentence": true
    },
    {
        "source_sentence": "眾生自過，非如來咎。",
        "from": "T10n0299_003:0894b03_11",
        "context_with_next_sentence": true
    },
    {
        "source_sentence": "復次舍利弗！",
        "from": "T10n0299_003:0894b04_12",
        "context_with_next_sentence": true
    },
    {
        "source_sentence": "我常如是興於大悲，為諸眾生乃至一一眾生，盡於一劫，我皆代受地獄之苦，終不棄捨一眾生故。",
        "from": "T10n0299_003:0894b04_13",
        "context_with_next_sentence": true
    },
    {
        "source_sentence": "舍利弗！",
        "from": "T10n0299_003:0894b06_14",
        "context_with_next_sentence": true
    },
    {
        "source_sentence": "如來大悲恒常如是。",
        "from": "T10n0299_003:0894b06_15",
        "context_with_next_sentence": true
    },
    {
        "source_sentence": "譬如天上人間父母，唯生一子，端嚴殊特，色妙無比，福相圓滿，彼於一日忽然命終。",
        "from": "T10n0299_003:0894b07_16",
        "context_with_next_sentence": true
    },
    {
        "source_sentence": "時彼父母為此子故，心生懊惱，情地慞惶，悲號痛切苦惱。",
        "from": "T10n0299_003:0894b09_17",
        "context_with_next_sentence": true
    },
    {
        "source_sentence": "如是舍利弗！",
        "from": "T10n0299_003:0894b10_18",
        "context_with_next_sentence": true
    },
    {
        "source_sentence": "如來、應、正等覺亦復如是，悲愍眾生如見一子，如來煩惱終不能著，悉已遠離。",
        "from": "T10n0299_003:0894b10_19",
        "context_with_next_sentence": true
    },
    {
        "source_sentence": "何以故？",
        "from": "T10n0299_003:0894b12_20",
        "context_with_next_sentence": true
    },
    {
        "source_sentence": "舍利弗！",
        "from": "T10n0299_003:0894b12_21",
        "context_with_next_sentence": true
    },
    {
        "source_sentence": "譬如大海，不宿死屍。",
        "from": "T10n0299_003:0894b12_22",
        "context_with_next_sentence": true
    },
    {
        "source_sentence": "舍利弗！",
        "from": "T10n0299_003:0894b13_23",
        "context_with_next_sentence": true
    },
    {
        "source_sentence": "如來亦爾，煩惱不著。",
        "from": "T10n0299_003:0894b13_24",
        "context_with_next_sentence": true
    },
    {
        "source_sentence": "又謂舍利弗！",
        "from": "T10n0299_003:0894b14_25",
        "context_with_next_sentence": true
    },
    {
        "source_sentence": "身如幻夢，亦如影嚮，四大合成，假名為人，中無有實，見諸行相，非行、非住、非處、非無處、無滯、無礙、自他不著。",
        "from": "T10n0299_003:0894b14_26",
        "context_with_next_sentence": true
    },
    {
        "source_sentence": "舍利弗！",
        "from": "T10n0299_003:0894b16_27",
        "context_with_next_sentence": true
    },
    {
        "source_sentence": "如來亦復如是，觀諸行相，化導群生，不貪說行，雖作一切種種行相，不可指、不可示，等虛空界，離諸疑惑，無有戲論。",
        "from": "T10n0299_003:0894b17_28",
        "context_with_next_sentence": true
    },
    {
        "source_sentence": "如來亦爾，無有疑惑，離於戲論。",
        "from": "T10n0299_003:0894b19_29",
        "context_with_next_sentence": true
    },
    {
        "source_sentence": "是時眾生一向迷惑，無有迴轉，如來大悲而能隨順，如有眾生欲來，佛亦隨來，去亦隨去。",
        "from": "T10n0299_003:0894b20_30",
        "context_with_next_sentence": true
    },
    {
        "source_sentence": "何以故？",
        "from": "T10n0299_003:0894b22_31",
        "context_with_next_sentence": true
    },
    {
        "source_sentence": "是諸如來本願力故。",
        "from": "T10n0299_003:0894b22_32",
        "context_with_next_sentence": true
    },
    {
        "source_sentence": "「復次舍利弗！",
        "from": "T10n0299_003:0894b23_0",
        "context_with_next_sentence": true
    },
    {
        "source_sentence": "如來、應、正等覺無有錯謬，如來無有無明，如來智慧亦無迷惑。",
        "from": "T10n0299_003:0894b23_1",
        "context_with_next_sentence": true
    },
    {
        "source_sentence": "舍利弗！",
        "from": "T10n0299_003:0894b24_2",
        "context_with_next_sentence": true
    },
    {
        "source_sentence": "吾今於天上人間，最尊、最貴、最上第一，不可稱量，無有等等，舍利弗！",
        "from": "T10n0299_003:0894b24_3",
        "context_with_next_sentence": true
    },
    {
        "source_sentence": "是不誑語者，不異語者。」",
        "from": "T10n0299_003:0894b26_4",
        "context_with_next_sentence": true
    },
    {
        "source_sentence": "佛言：「若有眾生在家、出家，於此正法而生誹謗者，如前所說一切惡相，種種地獄眾苦所受。」",
        "from": "T10n0299_003:0894b26_5",
        "context_with_next_sentence": true
    },
    {
        "source_sentence": "是時尊者須菩提，合掌恭敬白佛言：「世尊！",
        "from": "T10n0299_003:0894b29_0",
        "context_with_next_sentence": true
    },
    {
        "source_sentence": "此法微妙，甚難得聞。",
        "from": "T10n0299_003:0894b29_1",
        "context_with_next_sentence": true
    },
    {
        "source_sentence": "世尊！",
        "from": "T10n0299_003:0894c01_2",
        "context_with_next_sentence": true
    },
    {
        "source_sentence": "彼諸眾生於此正法而生誹謗者，當得何報？」",
        "from": "T10n0299_003:0894c01_3",
        "context_with_next_sentence": true
    },
    {
        "source_sentence": "佛告須菩提：「謗斯法者得生大舌，縱廣百千由旬，上有五百俱胝鐵犁，長時耕舌。",
        "from": "T10n0299_003:0894c02_4",
        "context_with_next_sentence": true
    },
    {
        "source_sentence": "復從口出極熱猛火，聳焰上騰，炎熾輝爀，合成一聚，經百千劫，受大極苦。",
        "from": "T10n0299_003:0894c04_5",
        "context_with_next_sentence": true
    },
    {
        "source_sentence": "云何而得，須菩提！",
        "from": "T10n0299_003:0894c06_6",
        "context_with_next_sentence": true
    },
    {
        "source_sentence": "如是業報？",
        "from": "T10n0299_003:0894c06_7",
        "context_with_next_sentence": true
    },
    {
        "source_sentence": "彼愚癡眾生，皆因口業所作。",
        "from": "T10n0299_003:0894c06_8",
        "context_with_next_sentence": true
    },
    {
        "source_sentence": "須菩提！",
        "from": "T10n0299_003:0894c07_9",
        "context_with_next_sentence": true
    },
    {
        "source_sentence": "彼愚癡眾生，謗此法者，受如是報。」",
        "from": "T10n0299_003:0894c07_10",
        "context_with_next_sentence": true
    },
    {
        "source_sentence": "是時一切眾會，以佛威力，同作是言：「如來說此極大惡報，甚為希有。」",
        "from": "T10n0299_003:0894c08_11",
        "context_with_next_sentence": true
    },
    {
        "source_sentence": "是時帝釋天主白佛言：「世尊！",
        "from": "T10n0299_003:0894c09_12",
        "context_with_next_sentence": true
    },
    {
        "source_sentence": "我當於彼比丘持經法師，於未來世，常生尊重，以諸華香、飲食、衣藥、塗香、末香種種供養，晝夜三時，恭敬禮拜，尊重讚歎，志心護持。",
        "from": "T10n0299_003:0894c10_13",
        "context_with_next_sentence": true
    },
    {
        "source_sentence": "世尊！",
        "from": "T10n0299_003:0894c13_14",
        "context_with_next_sentence": true
    },
    {
        "source_sentence": "是善男子已生如來法身中，與諸如來同一名號。",
        "from": "T10n0299_003:0894c13_15",
        "context_with_next_sentence": true
    },
    {
        "source_sentence": "何以故？",
        "from": "T10n0299_003:0894c14_16",
        "context_with_next_sentence": true
    },
    {
        "source_sentence": "如灌頂剎帝利王所生之子，端嚴巍巍，具足王相，見者歡喜，彼諸人民皆悉尊重，拜跪問訊。",
        "from": "T10n0299_003:0894c14_17",
        "context_with_next_sentence": true
    },
    {
        "source_sentence": "見彼法師，亦應如是禮拜尊重。」",
        "from": "T10n0299_003:0894c16_18",
        "context_with_next_sentence": true
    },
    {
        "source_sentence": "爾時世尊告普賢菩薩摩訶薩言：「善男子！",
        "from": "T10n0299_003:0894c17_19",
        "context_with_next_sentence": true
    },
    {
        "source_sentence": "此帝釋天主善能說之，為彼比丘持經法師，憐愍饒益，潛加護持。」",
        "from": "T10n0299_003:0894c18_20",
        "context_with_next_sentence": true
    },
    {
        "source_sentence": "普賢菩薩言：「世尊！",
        "from": "T10n0299_003:0894c20_0",
        "context_with_next_sentence": true
    },
    {
        "source_sentence": "我亦如是，於未來世彼善男子、善女人，亦復護持，憐愍饒益，息諸災患，令得安樂，周遍百由旬外，不令嬈惱。」",
        "from": "T10n0299_003:0894c20_1",
        "context_with_next_sentence": true
    },
    {
        "source_sentence": "爾時世尊讚普賢菩薩摩訶薩言：「善哉，善哉！",
        "from": "T10n0299_003:0894c22_2",
        "context_with_next_sentence": true
    },
    {
        "source_sentence": "善男子！",
        "from": "T10n0299_003:0894c23_3",
        "context_with_next_sentence": true
    },
    {
        "source_sentence": "汝今善說。」",
        "from": "T10n0299_003:0894c24_0",
        "context_with_next_sentence": true
    },
    {
        "source_sentence": "爾時世尊以梵音聲，重說偈言：「令他安樂心悲愍，　　悉能隨順諸眾生，　三業清淨善稱揚，　　無等功德真實寶。」",
        "from": "T10n0299_003:0894c24_1",
        "context_with_next_sentence": true
    },
    {
        "source_sentence": "是時普賢菩薩摩訶薩，白佛言：「世尊！",
        "from": "T10n0299_003:0894c27_0",
        "context_with_next_sentence": true
    },
    {
        "source_sentence": "菩薩摩訶薩云何當得此寶光總持法故？」",
        "from": "T10n0299_003:0894c27_1",
        "context_with_next_sentence": true
    },
    {
        "source_sentence": "佛言：「善男子！",
        "from": "T10n0299_003:0894c28_2",
        "context_with_next_sentence": true
    },
    {
        "source_sentence": "菩薩摩訶薩於寶光總持，當行一法。",
        "from": "T10n0299_003:0894c29_3",
        "context_with_next_sentence": true
    },
    {
        "source_sentence": "云何為一法？",
        "from": "T10n0299_003:0894c29_4",
        "context_with_next_sentence": true
    },
    {
        "source_sentence": "謂於一切眾生不起殺意，令得安樂。",
        "from": "T10n0299_003:0895a01_5",
        "context_with_next_sentence": true
    },
    {
        "source_sentence": "普賢菩薩！",
        "from": "T10n0299_003:0895a02_0",
        "context_with_next_sentence": true
    },
    {
        "source_sentence": "復有二法。",
        "from": "T10n0299_003:0895a02_1",
        "context_with_next_sentence": true
    },
    {
        "source_sentence": "云何為二？",
        "from": "T10n0299_003:0895a02_2",
        "context_with_next_sentence": true
    },
    {
        "source_sentence": "謂離於瞋恚，善言誘喻。",
        "from": "T10n0299_003:0895a02_3",
        "context_with_next_sentence": true
    },
    {
        "source_sentence": "普賢菩薩！",
        "from": "T10n0299_003:0895a03_4",
        "context_with_next_sentence": true
    },
    {
        "source_sentence": "此為二法，若能如是，即得寶光總持法故。",
        "from": "T10n0299_003:0895a03_5",
        "context_with_next_sentence": true
    },
    {
        "source_sentence": "復次普賢菩薩摩訶薩！",
        "from": "T10n0299_003:0895a04_6",
        "context_with_next_sentence": true
    },
    {
        "source_sentence": "為一切眾生意根不亂，無時暫捨。",
        "from": "T10n0299_003:0895a04_7",
        "context_with_next_sentence": true
    },
    {
        "source_sentence": "是時復告善男子：『菩薩摩訶薩為諸眾生，皆離一切憎愛故。』",
        "from": "T10n0299_003:0895a05_8",
        "context_with_next_sentence": true
    },
    {
        "source_sentence": "是時菩薩說此寶光總持功德時，復以稱揚讚歎此最勝功德，于時天上人間有無量無數眾生，皆得此法，復出寶光總持最勝功德，稱讚法師。」",
        "from": "T10n0299_003:0895a07_9",
        "context_with_next_sentence": true
    },
    {
        "source_sentence": "爾時尊者阿難從座而起，偏袒右肩，右膝著地，合掌恭敬住立佛前，白佛言：「世尊！",
        "from": "T10n0299_003:0895a11_0",
        "context_with_next_sentence": true
    },
    {
        "source_sentence": "此寶光總持微妙正法，如是深邃。」",
        "from": "T10n0299_003:0895a12_1",
        "context_with_next_sentence": true
    },
    {
        "source_sentence": "佛告阿難：「如是，如是！",
        "from": "T10n0299_003:0895a13_2",
        "context_with_next_sentence": true
    },
    {
        "source_sentence": "此色相甚深，受、想、行、識甚深，如空甚深，如虛空甚深。」",
        "from": "T10n0299_003:0895a14_3",
        "context_with_next_sentence": true
    },
    {
        "source_sentence": "阿難白言：「我於如來前，得聞八萬四千法藏，未曾得聞如是妙法。」",
        "from": "T10n0299_003:0895a15_4",
        "context_with_next_sentence": true
    },
    {
        "source_sentence": "佛告阿難：「此寶光正法難遇、難聞。」",
        "from": "T10n0299_003:0895a16_5",
        "context_with_next_sentence": true
    },
    {
        "source_sentence": "阿難言：「佛說如是微妙正法，於未來世後五百歲中法欲滅時，有諸眾生欲作佛事，當依何法？」",
        "from": "T10n0299_003:0895a17_6",
        "context_with_next_sentence": true
    },
    {
        "source_sentence": "佛告阿難：「依我釋迦牟尼如來說此正法，及彼法師，若有書寫、受持、供養恭敬此正法者，眼常無病，鼻亦無病，舌亦無病，齒亦無病，手亦無病，脚亦無病，頭亦無病，耳亦無病，諸根具足，身不臭穢，亦無中夭，壽命延長，彼一切諸天人及非人，常時衛護。",
        "from": "T10n0299_003:0895a19_7",
        "context_with_next_sentence": true
    },
    {
        "source_sentence": "時彼法師，於此命終，復得生於善逝世界，天中而生，離諸喧雜一切戲論。」",
        "from": "T10n0299_003:0895a25_8",
        "context_with_next_sentence": true
    },
    {
        "source_sentence": "阿難白言：「世尊！",
        "from": "T10n0299_003:0895a26_9",
        "context_with_next_sentence": true
    },
    {
        "source_sentence": "是何因緣說此正法，魔王毒害不能障蔽？」",
        "from": "T10n0299_003:0895a27_10",
        "context_with_next_sentence": true
    },
    {
        "source_sentence": "佛告阿難：「一切魔王於此正法，終不能作障難之者。」",
        "from": "T10n0299_003:0895a28_11",
        "context_with_next_sentence": true
    },
    {
        "source_sentence": "爾時世尊作是語已，時彼魔王生毒害心，作是念言：「若有說此寶光總持法時，我當往彼作其障難。」",
        "from": "T10n0299_003:0895a29_12",
        "context_with_next_sentence": true
    },
    {
        "source_sentence": "是時魔王以自業力，自見猛火，來燒其身，恐怖無量，退散而走。",
        "from": "T10n0299_003:0895b02_13",
        "context_with_next_sentence": true
    },
    {
        "source_sentence": "「阿難！",
        "from": "T10n0299_003:0895b04_14",
        "context_with_next_sentence": true
    },
    {
        "source_sentence": "此法如是深妙難測，不可思議，若此正法隨所住處，如佛塔廟。」",
        "from": "T10n0299_003:0895b04_15",
        "context_with_next_sentence": true
    },
    {
        "source_sentence": "阿難白言：「若如來在彼正法住處，我於是處，得見如來，往到佛所，先禮如來，後禮此法，為有何過？」",
        "from": "T10n0299_003:0895b05_16",
        "context_with_next_sentence": true
    },
    {
        "source_sentence": "佛告阿難：「汝有過失，何以故？",
        "from": "T10n0299_003:0895b07_17",
        "context_with_next_sentence": true
    },
    {
        "source_sentence": "汝既如是輕慢正法，云何我得天上人間最尊、最貴、最上第一？",
        "from": "T10n0299_003:0895b08_18",
        "context_with_next_sentence": true
    },
    {
        "source_sentence": "復次阿難！",
        "from": "T10n0299_003:0895b10_0",
        "context_with_next_sentence": true
    },
    {
        "source_sentence": "我於過去先聞此法，後證菩提。」",
        "from": "T10n0299_003:0895b10_1",
        "context_with_next_sentence": true
    },
    {
        "source_sentence": "阿難白言：「世尊！",
        "from": "T10n0299_003:0895b10_2",
        "context_with_next_sentence": true
    },
    {
        "source_sentence": "於何如來恭敬供養？",
        "from": "T10n0299_003:0895b11_3",
        "context_with_next_sentence": true
    },
    {
        "source_sentence": "復於何處聞彼如來說此寶光三摩地法？」",
        "from": "T10n0299_003:0895b11_4",
        "context_with_next_sentence": true
    },
    {
        "source_sentence": "佛告阿難：「我非於天上、人間、乾達嚩處，恭敬供養求此法故。",
        "from": "T10n0299_003:0895b12_5",
        "context_with_next_sentence": true
    },
    {
        "source_sentence": "我於往昔為菩薩時，有佛世尊號不空積聚開妙眾寶光明藏如來前，得聞此法。」",
        "from": "T10n0299_003:0895b14_6",
        "context_with_next_sentence": true
    },
    {
        "source_sentence": "佛告阿難：「彼如來即不與我授記，我從是來，過百千俱胝那庾多劫，難行苦行，為聞此法。",
        "from": "T10n0299_003:0895b15_7",
        "context_with_next_sentence": true
    },
    {
        "source_sentence": "阿難！",
        "from": "T10n0299_003:0895b17_8",
        "context_with_next_sentence": true
    },
    {
        "source_sentence": "是故汝應先禮此法，後禮如來。」",
        "from": "T10n0299_003:0895b18_0",
        "context_with_next_sentence": true
    },
    {
        "source_sentence": "是時一切梵王、帝釋、護世諸天，以一音聲，同作是言：「歎此法故，是無上法，是最勝法，是無等等法，神變如是，若有聞此微妙正法乃至名字，應隨向禮。",
        "from": "T10n0299_003:0895b18_1",
        "context_with_next_sentence": true
    },
    {
        "source_sentence": "何以故？",
        "from": "T10n0299_003:0895b22_0",
        "context_with_next_sentence": true
    },
    {
        "source_sentence": "若有受持讀誦為他解說者，如見如來，等無有異。」",
        "from": "T10n0299_003:0895b22_1",
        "context_with_next_sentence": true
    },
    {
        "source_sentence": "爾時世尊讚彼梵王、帝釋、護世諸天言：「善哉，善哉！",
        "from": "T10n0299_003:0895b23_2",
        "context_with_next_sentence": true
    },
    {
        "source_sentence": "聖眾善說。」",
        "from": "T10n0299_003:0895b24_3",
        "context_with_next_sentence": true
    },
    {
        "source_sentence": "爾時世尊從口而出廣長舌相，遍照三千大千世界已，告普賢菩薩摩訶薩言：「善男子！",
        "from": "T10n0299_003:0895b24_4",
        "context_with_next_sentence": true
    },
    {
        "source_sentence": "汝今諦聽，我今請汝為諸眾生說此法故。",
        "from": "T10n0299_003:0895b26_5",
        "context_with_next_sentence": true
    },
    {
        "source_sentence": "云何眾生於此寶聚，不自守護，展轉息利，如生盲人，不見日光；又如商賈無有方便，不自貨易；亦如貧人，不自精勤，常奉他顏。",
        "from": "T10n0299_003:0895b27_6",
        "context_with_next_sentence": true
    },
    {
        "source_sentence": "見諸眾生，不聞此法，亦復如是，為諸眾生，譬喻言說。」",
        "from": "T10n0299_003:0895c01_7",
        "context_with_next_sentence": true
    },
    {
        "source_sentence": "於是普賢菩薩摩訶薩從座而起，偏袒右肩，右膝著地，合掌恭敬，住立佛前。",
        "from": "T10n0299_003:0895c02_8",
        "context_with_next_sentence": true
    },
    {
        "source_sentence": "即時普賢菩薩摩訶薩，從自法座安詳起已，即時三千大千世界諸天宮殿，六種震動，所謂動、遍動、等遍動，震、遍震、等遍震，擊、遍擊、等遍擊，吼、遍吼、等遍吼，涌、遍涌、等遍涌，起、遍起、等遍起，大光晃耀一切世間。",
        "from": "T10n0299_003:0895c04_9",
        "context_with_next_sentence": true
    },
    {
        "source_sentence": "於是普賢菩薩摩訶薩，白言世尊：「云何問我？",
        "from": "T10n0299_003:0895c09_10",
        "context_with_next_sentence": true
    },
    {
        "source_sentence": "世尊！",
        "from": "T10n0299_003:0895c10_11",
        "context_with_next_sentence": true
    },
    {
        "source_sentence": "云何問我？",
        "from": "T10n0299_003:0895c10_12",
        "context_with_next_sentence": true
    },
    {
        "source_sentence": "善逝！",
        "from": "T10n0299_003:0895c10_13",
        "context_with_next_sentence": true
    },
    {
        "source_sentence": "世尊是具足一切智者，何不為諸眾生大悲憐愍。",
        "from": "T10n0299_003:0895c10_14",
        "context_with_next_sentence": true
    },
    {
        "source_sentence": "我名如來之子，云何我有如來智？",
        "from": "T10n0299_003:0895c11_15",
        "context_with_next_sentence": true
    },
    {
        "source_sentence": "云何我有如來力？",
        "from": "T10n0299_003:0895c12_16",
        "context_with_next_sentence": true
    },
    {
        "source_sentence": "我於是時常依佛言，依如來言，我常依止，由如甘露，不敢違背，恒時隨順。」",
        "from": "T10n0299_003:0895c12_17",
        "context_with_next_sentence": true
    },
    {
        "source_sentence": "於時世尊讚普賢菩薩摩訶薩言：「善哉，善哉！",
        "from": "T10n0299_003:0895c14_18",
        "context_with_next_sentence": true
    },
    {
        "source_sentence": "佛子！",
        "from": "T10n0299_003:0895c15_19",
        "context_with_next_sentence": true
    },
    {
        "source_sentence": "汝即如來長子，最勝最上，我為眾生說此正法。",
        "from": "T10n0299_003:0895c15_20",
        "context_with_next_sentence": true
    },
    {
        "source_sentence": "善男子！",
        "from": "T10n0299_003:0895c16_21",
        "context_with_next_sentence": true
    },
    {
        "source_sentence": "汝當依我，如法護持，恒常尊敬，由如寶篋，盛以珍玩，勿生捨離。",
        "from": "T10n0299_003:0895c16_22",
        "context_with_next_sentence": true
    },
    {
        "source_sentence": "未來世時，有破戒比丘，不生敬信，善男子！",
        "from": "T10n0299_003:0895c18_23",
        "context_with_next_sentence": true
    },
    {
        "source_sentence": "彼不依此。」",
        "from": "T10n0299_003:0895c19_24",
        "context_with_next_sentence": true
    },
    {
        "source_sentence": "普賢菩薩言：「世尊於意云何？",
        "from": "T10n0299_003:0895c19_25",
        "context_with_next_sentence": true
    },
    {
        "source_sentence": "彼出家者有何行故？」",
        "from": "T10n0299_003:0895c20_26",
        "context_with_next_sentence": true
    },
    {
        "source_sentence": "佛言：「善男子！",
        "from": "T10n0299_003:0895c20_27",
        "context_with_next_sentence": true
    },
    {
        "source_sentence": "止！",
        "from": "T10n0299_003:0895c20_28",
        "context_with_next_sentence": true
    },
    {
        "source_sentence": "勿應問此。」",
        "from": "T10n0299_003:0895c20_29",
        "context_with_next_sentence": true
    },
    {
        "source_sentence": "普賢菩薩言：「世尊！",
        "from": "T10n0299_003:0895c21_30",
        "context_with_next_sentence": true
    },
    {
        "source_sentence": "唯願說之！",
        "from": "T10n0299_003:0895c21_31",
        "context_with_next_sentence": true
    },
    {
        "source_sentence": "唯願說之！",
        "from": "T10n0299_003:0895c21_32",
        "context_with_next_sentence": true
    },
    {
        "source_sentence": "若不說者，云何而能為諸眾生？」",
        "from": "T10n0299_003:0895c22_33",
        "context_with_next_sentence": true
    },
    {
        "source_sentence": "佛言：「普賢菩薩！",
        "from": "T10n0299_003:0895c22_34",
        "context_with_next_sentence": true
    },
    {
        "source_sentence": "汝今諦聽，我說此法由如眾海，文殊師利、觀世音，無量無數無有邊際菩薩摩訶薩等，一心諦聽，於未來世，彼出家者，修何行業？」",
        "from": "T10n0299_003:0895c23_35",
        "context_with_next_sentence": true
    },
    {
        "source_sentence": "爾時世尊告普賢菩薩摩訶薩言：「佛子！",
        "from": "T10n0299_003:0895c26_0",
        "context_with_next_sentence": true
    },
    {
        "source_sentence": "彼出家者於此正法，多生輕慢，樂求舍宅，貪著利養，畜積財寶、精舍、房堂、衣服、臥具、飲食、醫藥，造惡業因，自破自壞，為是愚迷眾生。",
        "from": "T10n0299_003:0895c26_1",
        "context_with_next_sentence": true
    },
    {
        "source_sentence": "我說是經，廣令流布，久住不滅，度脫眾生。」",
        "from": "T10n0299_003:0895c29_2",
        "context_with_next_sentence": true
    },
    {
        "source_sentence": "是時十方一切天、龍、藥叉、乾達嚩等，來白佛言：「世尊！",
        "from": "T10n0299_003:0896a01_3",
        "context_with_next_sentence": true
    },
    {
        "source_sentence": "我等天人八部并諸眷屬，盡生恒時守護是經，并彼法師一切比丘及諸法藏，不令嬈惱。",
        "from": "T10n0299_003:0896a02_4",
        "context_with_next_sentence": true
    },
    {
        "source_sentence": "我常隨侍，尊重恭敬，香華、衣服、種種珍寶一切所須，我皆供給，令法久住。」",
        "from": "T10n0299_003:0896a04_5",
        "context_with_next_sentence": true
    },
    {
        "source_sentence": "爾時世尊為普賢等九十二俱胝菩薩，而說偈言：「諦聽一切妙語言，　　最聖功德超彼岸，　欺誑兇險皆棄捨，　　一心專意樂諦聽。",
        "from": "T10n0299_003:0896a06_6",
        "context_with_next_sentence": true
    },
    {
        "source_sentence": "　聞佛摩竭提國中，　　菩提大樹仁師子，　住大解脫三摩地，　　當處如是大樹王。",
        "from": "T10n0299_003:0896a10_0",
        "context_with_next_sentence": true
    },
    {
        "source_sentence": "　盡彼十方微塵剎，　　佛子周遊無所畏，　此名如來三昧族，　　是諸三昧彼當得。",
        "from": "T10n0299_003:0896a12_0",
        "context_with_next_sentence": true
    },
    {
        "source_sentence": "　恒時知彼仁王行，　　得見文殊真境界，　盡彼十方微塵剎，　　汝觀如來真色相。",
        "from": "T10n0299_003:0896a14_0",
        "context_with_next_sentence": true
    },
    {
        "source_sentence": "　十方無數此佛剎，　　佛子悉皆名吉祥，　一切十方微塵剎，　　佛子善能遍遊歷。",
        "from": "T10n0299_003:0896a16_0",
        "context_with_next_sentence": true
    },
    {
        "source_sentence": "　為彼世間得值遇，　　文殊師利無邊智，　問大眾生賢吉祥，　　佛子功德云何得？",
        "from": "T10n0299_003:0896a18_0",
        "context_with_next_sentence": true
    },
    {
        "source_sentence": "　是時實際廣功德，　　無邊眾生能解了，　問大眾生賢吉祥，　　文殊功德妙菩提，　佛子若說此法已，　　得解清淨佛功德。",
        "from": "T10n0299_003:0896a20_0",
        "context_with_next_sentence": true
    },
    {
        "source_sentence": "　復次佛子應云何，　　當得如是功德行？",
        "from": "T10n0299_003:0896a23_0",
        "context_with_next_sentence": true
    },
    {
        "source_sentence": "　佛子諦聽賢吉祥，　　無邊最勝彼功德，　我今略說於少分，　　如添大海一滴水。",
        "from": "T10n0299_003:0896a24_0",
        "context_with_next_sentence": true
    },
    {
        "source_sentence": "　乃至得證佛菩提，　　若有眾生初發心，　無邊功德莫能測，　　一一功德盡讚揚，　波羅蜜多功德地，　　如有經行於多劫，　不能說盡彼功德。",
        "from": "T10n0299_003:0896a26_0",
        "context_with_next_sentence": true
    },
    {
        "source_sentence": "　　如是十方一切佛，　彼於是時說少分，　　出生無邊勝功德。",
        "from": "T10n0299_003:0896a29_1",
        "context_with_next_sentence": true
    },
    {
        "source_sentence": "　如鳥飛空不可量，　　大地一塵無能比，　非無因故從何生，　　菩提功德隨心意。",
        "from": "T10n0299_003:0896b02_0",
        "context_with_next_sentence": true
    },
    {
        "source_sentence": "　發信一念生佛法，　　如是和合生心已，　彼非愛樂王福樂，　　非自求安非名利，　除滅世間諸苦惱，　　為眾心故生世間。",
        "from": "T10n0299_003:0896b04_0",
        "context_with_next_sentence": true
    },
    {
        "source_sentence": "　彼意恒為諸眾生，　　清淨佛剎興供養，　修習此法證菩提，　　從心發生清淨智。",
        "from": "T10n0299_003:0896b07_0",
        "context_with_next_sentence": true
    },
    {
        "source_sentence": "　彼常恭敬求解脫，　　尊重一切生佛想，　一切諸法功德同，　　生心如是恒恭敬。",
        "from": "T10n0299_003:0896b09_0",
        "context_with_next_sentence": true
    },
    {
        "source_sentence": "　發心歸向於佛法，　　佛子興心行此行，　無邊菩提發是時，　　生大丈夫猛利意。",
        "from": "T10n0299_003:0896b11_0",
        "context_with_next_sentence": true
    },
    {
        "source_sentence": "　發心力如人中主，　　廣興供養不思議，　眾法無壞莫能量，　　生心供養應如是。",
        "from": "T10n0299_003:0896b13_0",
        "context_with_next_sentence": true
    },
    {
        "source_sentence": "　發心能免胞胎苦，　　養育劬勞一切行，　隨樂快樂悉從心，　　是故見於安樂處。",
        "from": "T10n0299_003:0896b15_0",
        "context_with_next_sentence": true
    },
    {
        "source_sentence": "　發起無邊恭敬心，　　我人憍慢皆棄捨，　發心即妙珍伏藏，　　如手攝持獲安樂。",
        "from": "T10n0299_003:0896b17_0",
        "context_with_next_sentence": true
    },
    {
        "source_sentence": "　發心能為歡喜捨，　　發心踊躍作佛事，　發心求勝功德林，　　得佛所說皆往詣。",
        "from": "T10n0299_003:0896b19_0",
        "context_with_next_sentence": true
    },
    {
        "source_sentence": "　勇猛利根光明照，　　發心堅固無能壞，　種種煩惱頓皆除，　　發心能說佛功德。",
        "from": "T10n0299_003:0896b21_0",
        "context_with_next_sentence": true
    },
    {
        "source_sentence": "　發心和合不和合，　　一剎那中悉皆離，　發心能越魔王界，　　見彼最勝妙解脫。",
        "from": "T10n0299_003:0896b23_0",
        "context_with_next_sentence": true
    },
    {
        "source_sentence": "　功德種子不朽因，　　發心種大菩提樹，　最上勝智皆增長，　　發心見諸一切佛。",
        "from": "T10n0299_003:0896b25_0",
        "context_with_next_sentence": true
    },
    {
        "source_sentence": "　彼說過去行大行，　　解脫妙行發心求，　此法世間甚難遇，　　由如大海眾寶王。",
        "from": "T10n0299_003:0896b27_0",
        "context_with_next_sentence": true
    },
    {
        "source_sentence": "　若常發心恭敬佛，　　無戒無行彼皆離，　離諸過患眾[億音+(天*天)]尤，　　復能稱讚彼功德。",
        "from": "T10n0299_003:0896b29_0",
        "context_with_next_sentence": true
    },
    {
        "source_sentence": "　持戒見獲菩提心，　　方便修學功德地，　能依戒法善修習，　　彼常依佛所教勅。",
        "from": "T10n0299_003:0896c02_0",
        "context_with_next_sentence": true
    },
    {
        "source_sentence": "　若常發心恭敬佛，　　彼佛廣大興供養，　於佛廣大供養已，　　復能慇重不思議。",
        "from": "T10n0299_003:0896c04_0",
        "context_with_next_sentence": true
    },
    {
        "source_sentence": "　若常發心供養法，　　聞彼佛法心無厭，　若於佛法心無厭，　　不思議法妙解脫。",
        "from": "T10n0299_003:0896c06_0",
        "context_with_next_sentence": true
    },
    {
        "source_sentence": "　若常發心恭敬僧，　　彼於僧中心不退，　如是發心僧不退，　　當得發心不退力。",
        "from": "T10n0299_003:0896c08_0",
        "context_with_next_sentence": true
    },
    {
        "source_sentence": "　若得發心不退力，　　彼以根利現光明，　若得根利現光明，　　彼常遠離惡知識。",
        "from": "T10n0299_003:0896c10_0",
        "context_with_next_sentence": true
    },
    {
        "source_sentence": "　若已遠離惡知識，　　應當求法訪善友，　若法善友尋求已，　　彼獲廣大妙安樂。",
        "from": "T10n0299_003:0896c12_0",
        "context_with_next_sentence": true
    },
    {
        "source_sentence": "　若獲廣大妙安樂，　　因力自大皆棄捨，　若已棄捨我慢因，　　即得廣大勝解脫。",
        "from": "T10n0299_003:0896c14_0",
        "context_with_next_sentence": true
    },
    {
        "source_sentence": "　如是廣大解脫已，　　即得諸佛常照察，　若以諸佛常照察，　　彼即生大菩提心。",
        "from": "T10n0299_003:0896c16_0",
        "context_with_next_sentence": true
    },
    {
        "source_sentence": "　若得生大菩提心，　　即獲解脫大功德，　若得解脫大功德，　　即得生於如來家。",
        "from": "T10n0299_003:0896c18_0",
        "context_with_next_sentence": true
    },
    {
        "source_sentence": "　既得生於如來家，　　即得解脫妙相應，　若常解脫妙相應，　　彼發心意皆清淨。",
        "from": "T10n0299_003:0896c20_0",
        "context_with_next_sentence": true
    },
    {
        "source_sentence": "大方廣總持寶光明經卷第三",
        "from": "T10n0299_003:0896c22_0",
        "context_with_next_sentence": false
    }
]