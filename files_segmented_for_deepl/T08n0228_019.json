[
    {
        "source_sentence": "佛說佛母出生三法藏般若",
        "from": "T08n0228_019:0651a02_0",
        "context_with_next_sentence": true
    },
    {
        "source_sentence": "波羅蜜多經卷第十九",
        "from": "T08n0228_019:0651a03_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T08n0228_019:0651a05_0",
        "context_with_next_sentence": true
    },
    {
        "source_sentence": "傳法大師賜紫臣施護奉　詔譯",
        "from": "T08n0228_019:0651a06_0",
        "context_with_next_sentence": true
    },
    {
        "source_sentence": "善巧方便品第二十之二",
        "from": "T08n0228_019:0651a07_0",
        "context_with_next_sentence": true
    },
    {
        "source_sentence": "爾時，世尊告尊者須菩提言：「我今復說不退轉菩薩摩訶薩種種相貌，汝當諦聽，如善作意。」",
        "from": "T08n0228_019:0651a08_0",
        "context_with_next_sentence": true
    },
    {
        "source_sentence": "須菩提言：「善哉，世尊！",
        "from": "T08n0228_019:0651a10_1",
        "context_with_next_sentence": true
    },
    {
        "source_sentence": "願樂欲聞。」",
        "from": "T08n0228_019:0651a10_2",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_019:0651a10_3",
        "context_with_next_sentence": true
    },
    {
        "source_sentence": "若菩薩摩訶薩，乃至夢中亦不愛樂聲聞、緣覺之地，亦不生彼住三界心。",
        "from": "T08n0228_019:0651a11_4",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0651a12_5",
        "context_with_next_sentence": true
    },
    {
        "source_sentence": "有是相者，當知是為不退轉菩薩摩訶薩相。",
        "from": "T08n0228_019:0651a12_6",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0228_019:0651a14_0",
        "context_with_next_sentence": true
    },
    {
        "source_sentence": "若菩薩摩訶薩於其夢中，見百千俱胝那庾多數菩薩、聲聞、人、天大眾，恭敬圍繞如來、應供、正等正覺，聽其說法。",
        "from": "T08n0228_019:0651a14_1",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0651a16_2",
        "context_with_next_sentence": true
    },
    {
        "source_sentence": "若彼夢中見是相者，當知是為不退轉菩薩摩訶薩相。",
        "from": "T08n0228_019:0651a17_0",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0228_019:0651a19_0",
        "context_with_next_sentence": true
    },
    {
        "source_sentence": "若菩薩摩訶薩於其夢中，自見其身處虛空中為人說法，及見自身放大光明，化苾芻相往彼他方諸世界中，施作佛事及為說法。",
        "from": "T08n0228_019:0651a19_1",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0651a22_2",
        "context_with_next_sentence": true
    },
    {
        "source_sentence": "若彼夢中見是相者，當知是為不退轉菩薩摩訶薩相。",
        "from": "T08n0228_019:0651a22_3",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0228_019:0651a24_0",
        "context_with_next_sentence": true
    },
    {
        "source_sentence": "若菩薩摩訶薩於其夢中，見州城聚落悉為火焚一切破壞，諸惡蟲獸四散馳走，一切人眾皆大驚怖生苦惱心。",
        "from": "T08n0228_019:0651a24_1",
        "context_with_next_sentence": true
    },
    {
        "source_sentence": "菩薩見已不驚不怖。",
        "from": "T08n0228_019:0651a26_2",
        "context_with_next_sentence": true
    },
    {
        "source_sentence": "從夢覺已，作是思惟：『三界無實，皆悉如夢。",
        "from": "T08n0228_019:0651a27_3",
        "context_with_next_sentence": true
    },
    {
        "source_sentence": "願我當得阿耨多羅三藐三菩提時，以如是法為眾生說。』",
        "from": "T08n0228_019:0651a28_4",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0651a29_5",
        "context_with_next_sentence": true
    },
    {
        "source_sentence": "若彼夢中見是相者，當知是為不退轉菩薩摩訶薩相。",
        "from": "T08n0228_019:0651a29_6",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0228_019:0651b02_0",
        "context_with_next_sentence": true
    },
    {
        "source_sentence": "若菩薩摩訶薩於其夢中，見地獄中有諸眾生隨受眾苦。",
        "from": "T08n0228_019:0651b02_1",
        "context_with_next_sentence": true
    },
    {
        "source_sentence": "菩薩見已，作是思惟：『願我當得阿耨多羅三藐三菩提時，佛剎清淨無有地獄，乃至不聞其名況復可見。』",
        "from": "T08n0228_019:0651b03_2",
        "context_with_next_sentence": true
    },
    {
        "source_sentence": "又，須菩提！",
        "from": "T08n0228_019:0651b05_3",
        "context_with_next_sentence": true
    },
    {
        "source_sentence": "若菩薩摩訶薩於其夢中，見諸餓鬼受飢渴苦。",
        "from": "T08n0228_019:0651b06_4",
        "context_with_next_sentence": true
    },
    {
        "source_sentence": "菩薩見已，作是思惟：『願我當得阿耨多羅三藐三菩提時，佛剎清淨無有餓鬼，乃至不聞其名況復可見。』",
        "from": "T08n0228_019:0651b07_5",
        "context_with_next_sentence": true
    },
    {
        "source_sentence": "又，須菩提！",
        "from": "T08n0228_019:0651b09_6",
        "context_with_next_sentence": true
    },
    {
        "source_sentence": "若菩薩摩訶薩於其夢中，見諸畜生受極重苦。",
        "from": "T08n0228_019:0651b09_7",
        "context_with_next_sentence": true
    },
    {
        "source_sentence": "菩薩見已，作是思惟：『願我當得阿耨多羅三藐三菩提時，佛剎清淨無有畜生，乃至不聞其名況復可見。』",
        "from": "T08n0228_019:0651b10_8",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0651b13_9",
        "context_with_next_sentence": true
    },
    {
        "source_sentence": "若彼夢中見是相者，當知是為不退轉菩薩摩訶薩相。",
        "from": "T08n0228_019:0651b13_10",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0228_019:0651b15_0",
        "context_with_next_sentence": true
    },
    {
        "source_sentence": "若菩薩摩訶薩於諸方處，或見州城聚落忽為火焚。",
        "from": "T08n0228_019:0651b15_1",
        "context_with_next_sentence": true
    },
    {
        "source_sentence": "菩薩見已，即作是言：『如我夢中先所見相等無有異，我若已得安住不退轉者，願我以是實語力故，速令此火自然息滅，不復展轉遍諸方處。』",
        "from": "T08n0228_019:0651b16_2",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0651b19_3",
        "context_with_next_sentence": true
    },
    {
        "source_sentence": "彼菩薩作是言已，即時若能火自息滅，當知是菩薩已從先佛如來、應供、正等正覺所，得授阿耨多羅三藐三菩提記，已住不退轉地。",
        "from": "T08n0228_019:0651b19_4",
        "context_with_next_sentence": true
    },
    {
        "source_sentence": "若菩薩作是言已火不滅者，當知是菩薩未得授記，未能安住不退轉地。",
        "from": "T08n0228_019:0651b22_5",
        "context_with_next_sentence": true
    },
    {
        "source_sentence": "又，須菩提！",
        "from": "T08n0228_019:0651b24_6",
        "context_with_next_sentence": true
    },
    {
        "source_sentence": "若或是火不能滅，已而復焚燒諸餘方處，從一舍至一舍，從一里至一里，如是展轉火不滅者，當知是處眾生先世有破法重罪，彼之餘殃今世現受。",
        "from": "T08n0228_019:0651b24_7",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0651b28_8",
        "context_with_next_sentence": true
    },
    {
        "source_sentence": "以是因緣，若菩薩摩訶薩隨願能滿者，當知是為不退轉菩薩摩訶薩相。",
        "from": "T08n0228_019:0651b28_9",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0228_019:0651c01_0",
        "context_with_next_sentence": true
    },
    {
        "source_sentence": "若有男子、女人等，或為非人所執魅者，是時菩薩見是事已即作是言：『若我已於先佛如來、應供、正等正覺所，得授阿耨多羅三藐三菩提記，深心清淨為欲成就阿耨多羅三藐三菩提故，遠離聲聞、緣覺之心，所行清淨，我當決定於阿耨多羅三藐三菩提是所應得、非不應得。",
        "from": "T08n0228_019:0651c01_1",
        "context_with_next_sentence": true
    },
    {
        "source_sentence": "又今十方無量阿僧祇世界諸佛世尊現住說法者，彼諸如來、應供、正等正覺，無所不知、無所不見、無所不了、無所不證、無所不得。",
        "from": "T08n0228_019:0651c07_2",
        "context_with_next_sentence": true
    },
    {
        "source_sentence": "是諸佛世尊，若知我深心決定成就阿耨多羅三藐三菩提者，願我以是實語力故，令彼非人捨離遠去，其所執魅若男若女速得解脫。』",
        "from": "T08n0228_019:0651c10_3",
        "context_with_next_sentence": true
    },
    {
        "source_sentence": "若菩薩作是語時，而彼非人不即遠去，其所執魅未得解脫者，當知是菩薩未從先佛如來、應供、正等正覺所，得授阿耨多羅三藐三菩提記，未住不退轉地。",
        "from": "T08n0228_019:0651c13_4",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0651c17_5",
        "context_with_next_sentence": true
    },
    {
        "source_sentence": "若菩薩作是語時，而彼非人即速遠去，其所執魅即得解脫者，當知是菩薩已從先佛如來、應供、正等正覺所，得授阿耨多羅三藐三菩提記，已得安住不退轉地。",
        "from": "T08n0228_019:0651c17_6",
        "context_with_next_sentence": true
    },
    {
        "source_sentence": "辯魔相品第二十一",
        "from": "T08n0228_019:0651c21_0",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0228_019:0651c22_0",
        "context_with_next_sentence": true
    },
    {
        "source_sentence": "亦有初住大乘諸菩薩等，見是男子、女人為彼非人所執魅時，即作是言：『若我已於先佛如來、應供、正等正覺所，得授阿耨多羅三藐三菩提記者，願我以是實語力故，令彼非人捨離遠去，其所執魅若男若女速得解脫。』",
        "from": "T08n0228_019:0651c22_1",
        "context_with_next_sentence": true
    },
    {
        "source_sentence": "作是語已，時彼惡魔隱伏其形來菩薩所，潛以魔力，即令非人捨離而去。",
        "from": "T08n0228_019:0651c27_2",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0651c28_3",
        "context_with_next_sentence": true
    },
    {
        "source_sentence": "諸惡魔力勝非人故，由是非人力不能為，捨離而去。",
        "from": "T08n0228_019:0651c29_4",
        "context_with_next_sentence": true
    },
    {
        "source_sentence": "「爾時，菩薩不能覺知斯為魔力，但作是念：『我從先佛已得授記，已能安住不退轉地。",
        "from": "T08n0228_019:0652a02_0",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0652a03_1",
        "context_with_next_sentence": true
    },
    {
        "source_sentence": "隨我所願即得成就。",
        "from": "T08n0228_019:0652a04_2",
        "context_with_next_sentence": true
    },
    {
        "source_sentence": "彼諸菩薩未得授記，無是力故。』",
        "from": "T08n0228_019:0652a04_3",
        "context_with_next_sentence": true
    },
    {
        "source_sentence": "菩薩於此起增上慢及諸慢心，由慢心故增長貢高，以貢高故輕易惡賤諸餘菩薩，自謂已從先佛得記，餘悉未得從佛授記。",
        "from": "T08n0228_019:0652a05_4",
        "context_with_next_sentence": true
    },
    {
        "source_sentence": "由此因緣，遠離佛無上智自然智一切智一切智智，乃至遠離阿耨多羅三藐三菩提。",
        "from": "T08n0228_019:0652a08_5",
        "context_with_next_sentence": true
    },
    {
        "source_sentence": "菩薩於此若不親近諸善知識，不得善法而為開導，為諸惡友共所護助，於自身心又復不具善巧方便，增上慢心轉復堅固，以是因緣為魔所縛不能解脫，於二地中隨墮一處，若聲聞地若緣覺地。",
        "from": "T08n0228_019:0652a10_0",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0652a14_1",
        "context_with_next_sentence": true
    },
    {
        "source_sentence": "如是相者，是彼初住大乘諸菩薩等，以少見少聞故，不能親近諸善知識，不得般若波羅蜜多善巧方便力所護故，以小因緣增長慢心，乃至遠離阿耨多羅三藐三菩提。",
        "from": "T08n0228_019:0652a14_2",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0652a18_3",
        "context_with_next_sentence": true
    },
    {
        "source_sentence": "是故當知斯亦名為菩薩魔事。",
        "from": "T08n0228_019:0652a18_4",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0228_019:0652a20_0",
        "context_with_next_sentence": true
    },
    {
        "source_sentence": "有諸惡魔復以名字因緣壞亂諸菩薩摩訶薩。",
        "from": "T08n0228_019:0652a20_1",
        "context_with_next_sentence": true
    },
    {
        "source_sentence": "云何為名字因緣？",
        "from": "T08n0228_019:0652a21_2",
        "context_with_next_sentence": true
    },
    {
        "source_sentence": "所謂惡魔化諸異相，或時來詣彼菩薩所，作如是言：『菩薩當知，汝父如是名、母如是名，餘親里朋友各各如是名字，乃至七世大祖父母各如是名，汝於某方某處某國某城，某族所生，其姓某氏。』",
        "from": "T08n0228_019:0652a21_3",
        "context_with_next_sentence": true
    },
    {
        "source_sentence": "又復若性柔軟剛猛，性緩性急根利根鈍，惡魔即時一一能說。",
        "from": "T08n0228_019:0652a26_4",
        "context_with_next_sentence": true
    },
    {
        "source_sentence": "又作是言：『汝於先世亦曾修習頭陀功德，所謂受阿囉拏法，常行乞食著糞掃衣，飯食已後不復飲漿，常一坐食常隨敷座，但持三衣住尸陀林，坐於樹下坐於空地，常節量食常坐不臥，具修如是頭陀功德。",
        "from": "T08n0228_019:0652a27_5",
        "context_with_next_sentence": true
    },
    {
        "source_sentence": "又復少語喜足遠離憒閙，若語言時柔軟可愛，乃至不受塗足油等。",
        "from": "T08n0228_019:0652b03_6",
        "context_with_next_sentence": true
    },
    {
        "source_sentence": "汝於先世具修如是種種功德，今世亦有如是功德見法知法，汝已決定於先佛如來、應供、正等正覺所，得授阿耨多羅三藐三菩提記，安住不退轉地。",
        "from": "T08n0228_019:0652b04_7",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0652b08_8",
        "context_with_next_sentence": true
    },
    {
        "source_sentence": "汝已具有諸功德故。",
        "from": "T08n0228_019:0652b08_9",
        "context_with_next_sentence": true
    },
    {
        "source_sentence": "汝既具足如是功德相貌，是故應知於先佛所已得授記。』",
        "from": "T08n0228_019:0652b08_10",
        "context_with_next_sentence": true
    },
    {
        "source_sentence": "爾時，菩薩聞是語已即作是念：『我已從彼先佛如來、應供、正等正覺所，得授阿耨多羅三藐三菩提記已，是安住不退轉者。",
        "from": "T08n0228_019:0652b10_11",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0652b12_12",
        "context_with_next_sentence": true
    },
    {
        "source_sentence": "今此所說我有如是頭陀功德誠無異故。』",
        "from": "T08n0228_019:0652b13_13",
        "context_with_next_sentence": true
    },
    {
        "source_sentence": "是時惡魔知彼心所念已，又復別化種種異相，所謂苾芻、苾芻尼、優婆塞、優婆夷、婆羅門長者，乃至菩薩父母兄弟親里朋友，隨所化已，住菩薩前咸作是言：『汝從先佛如來、應供、正等正覺所，已得授阿耨多羅三藐三菩提記已，住不退轉地。",
        "from": "T08n0228_019:0652b14_14",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0652b19_15",
        "context_with_next_sentence": true
    },
    {
        "source_sentence": "汝已具足如是功德相貌故。』",
        "from": "T08n0228_019:0652b19_16",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0652b20_17",
        "context_with_next_sentence": true
    },
    {
        "source_sentence": "彼菩薩聞諸化人如是語已，不能覺知是魔所化，即時起增上慢及諸慢心，由慢心故增長貢高，以貢高故輕易惡賤諸餘菩薩，自謂已從先佛得記，餘諸菩薩悉所未得從佛授記。",
        "from": "T08n0228_019:0652b20_18",
        "context_with_next_sentence": true
    },
    {
        "source_sentence": "由此因緣，遠離佛無上智、自然智、一切智、一切智智，乃至遠離阿耨多羅三藐三菩提。",
        "from": "T08n0228_019:0652b24_19",
        "context_with_next_sentence": true
    },
    {
        "source_sentence": "菩薩於此若不親近諸善知識，不得善法而為開導，為諸惡友共所護助，於自身心又復不具善巧方便，增上慢心轉復堅固。",
        "from": "T08n0228_019:0652b26_20",
        "context_with_next_sentence": true
    },
    {
        "source_sentence": "是菩薩於二地中隨墮一處，若聲聞地、若緣覺地。",
        "from": "T08n0228_019:0652b29_21",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0652c01_22",
        "context_with_next_sentence": true
    },
    {
        "source_sentence": "我先所說不退轉菩薩摩訶薩真實相貌，而此菩薩不能成就、不能安住，不得般若波羅蜜多力所護助，由此因緣為魔所縛。",
        "from": "T08n0228_019:0652c01_23",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0652c04_24",
        "context_with_next_sentence": true
    },
    {
        "source_sentence": "是故當知斯亦名為菩薩魔事。",
        "from": "T08n0228_019:0652c04_25",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0228_019:0652c06_0",
        "context_with_next_sentence": true
    },
    {
        "source_sentence": "有諸惡魔復以名字因緣壞亂諸菩薩摩訶薩。",
        "from": "T08n0228_019:0652c06_1",
        "context_with_next_sentence": true
    },
    {
        "source_sentence": "此復云何？",
        "from": "T08n0228_019:0652c07_2",
        "context_with_next_sentence": true
    },
    {
        "source_sentence": "所謂惡魔或時化現諸苾芻相，來菩薩所作如是言：『汝當得阿耨多羅三藐三菩提時，名字如是。』",
        "from": "T08n0228_019:0652c07_3",
        "context_with_next_sentence": true
    },
    {
        "source_sentence": "而彼苾芻所說名字，與其菩薩本所願樂得菩提時名字無異，是菩薩以無智故，又復不具善巧方便，聞此語已即作是念：『今此苾芻快哉所說，我得阿耨多羅三藐三菩提時名字，如我所願無異無別，我今無復起諸疑惑。』",
        "from": "T08n0228_019:0652c09_4",
        "context_with_next_sentence": true
    },
    {
        "source_sentence": "是時菩薩作是念已，隨魔所化苾芻語言而生信受。",
        "from": "T08n0228_019:0652c14_5",
        "context_with_next_sentence": true
    },
    {
        "source_sentence": "以是因緣為魔所著，魔所著故，起增上慢及諸慢心，由慢心故增長貢高，以貢高故輕易惡賤諸餘菩薩，自謂已從先佛得記，餘諸菩薩悉所未得從佛受記。",
        "from": "T08n0228_019:0652c15_6",
        "context_with_next_sentence": true
    },
    {
        "source_sentence": "由此因緣，遠離佛無上智、自然智、一切智、一切智智，乃至遠離阿耨多羅三藐三菩提。",
        "from": "T08n0228_019:0652c19_7",
        "context_with_next_sentence": true
    },
    {
        "source_sentence": "菩薩於此若不親近諸善知識，不得善法而為開導，為諸惡友共所護助，於自身心又復不具善巧方便，增上慢心轉復堅固。",
        "from": "T08n0228_019:0652c21_8",
        "context_with_next_sentence": true
    },
    {
        "source_sentence": "是菩薩於二地中隨墮一處，若聲聞地、若緣覺地。",
        "from": "T08n0228_019:0652c24_9",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0652c25_10",
        "context_with_next_sentence": true
    },
    {
        "source_sentence": "我先所說不退轉菩薩摩訶薩真實相貌，而此菩薩不能成就、不能安住，不得般若波羅蜜多力所護助，由此因緣為魔所縛。",
        "from": "T08n0228_019:0652c25_11",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0652c28_12",
        "context_with_next_sentence": true
    },
    {
        "source_sentence": "是菩薩應當悔捨如先所起種種慢心，菩薩設能悔是心已，亦復久久墮生死中，若復後時得善知識而為開導，還因般若波羅蜜多故，漸能趣向阿耨多羅三藐三菩提。",
        "from": "T08n0228_019:0652c28_13",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0653a03_14",
        "context_with_next_sentence": true
    },
    {
        "source_sentence": "菩薩起諸慢心罪極重故。",
        "from": "T08n0228_019:0653a03_15",
        "context_with_next_sentence": true
    },
    {
        "source_sentence": "譬如苾芻犯四根本最極重罪，若一若二，即非沙門、非釋種子。",
        "from": "T08n0228_019:0653a04_16",
        "context_with_next_sentence": true
    },
    {
        "source_sentence": "菩薩以名字因緣起諸慢心，其所獲罪亦復如是。",
        "from": "T08n0228_019:0653a05_17",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653a06_18",
        "context_with_next_sentence": true
    },
    {
        "source_sentence": "且置是四根本罪，當知所有五無間罪最極深重，若菩薩以名字因緣起諸慢心者，其所獲罪過復深重，而此菩薩是即名為大無方便，不能如應覺了魔事。",
        "from": "T08n0228_019:0653a06_19",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653a10_20",
        "context_with_next_sentence": true
    },
    {
        "source_sentence": "是故當知彼諸惡魔，能以如是微細因緣，作彼魔業壞亂諸菩薩摩訶薩，菩薩於此應當覺知，覺已遠離。",
        "from": "T08n0228_019:0653a10_21",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0228_019:0653a13_0",
        "context_with_next_sentence": true
    },
    {
        "source_sentence": "若菩薩摩訶薩厭彼憒閙樂欲遠離時，諸惡魔即化異相，來菩薩所作如是言：『若遠離者，應當往彼山巖樹下空寂曠野，如是修習是真遠離，此遠離行佛所稱讚。』",
        "from": "T08n0228_019:0653a13_1",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653a16_2",
        "context_with_next_sentence": true
    },
    {
        "source_sentence": "我不說諸菩薩摩訶薩住山巖樹下空寂曠野，是真遠離。」",
        "from": "T08n0228_019:0653a17_3",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_019:0653a18_4",
        "context_with_next_sentence": true
    },
    {
        "source_sentence": "若菩薩摩訶薩住山巖樹下空寂曠野不名遠離者，復有何相說名菩薩摩訶薩是真遠離？」",
        "from": "T08n0228_019:0653a18_5",
        "context_with_next_sentence": true
    },
    {
        "source_sentence": "佛告須菩提言：「若菩薩摩訶薩行般若波羅蜜多有善巧方便，為一切眾生行大慈大悲行，遠離聲聞、緣覺之心，雖近聚落亦名遠離，或在山巖樹下空寂曠野亦名遠離。",
        "from": "T08n0228_019:0653a20_6",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653a24_7",
        "context_with_next_sentence": true
    },
    {
        "source_sentence": "諸菩薩摩訶薩若能遠離聲聞、緣覺心者是真遠離，如是遠離我所聽許。",
        "from": "T08n0228_019:0653a24_8",
        "context_with_next_sentence": true
    },
    {
        "source_sentence": "菩薩應當於晝夜中常修如是真遠離行。",
        "from": "T08n0228_019:0653a26_9",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653a27_10",
        "context_with_next_sentence": true
    },
    {
        "source_sentence": "若如惡魔所讚，菩薩但住山巖樹下空寂曠野為遠離者，而彼菩薩雖如是遠離，不能遠離聲聞、緣覺之心，非真遠離。",
        "from": "T08n0228_019:0653a27_11",
        "context_with_next_sentence": true
    },
    {
        "source_sentence": "雖修般若波羅蜜多，不能圓滿一切智智。",
        "from": "T08n0228_019:0653b01_12",
        "context_with_next_sentence": true
    },
    {
        "source_sentence": "當知是為雜亂行者，身語心業不得清淨，無慧方便，無大悲行。",
        "from": "T08n0228_019:0653b02_13",
        "context_with_next_sentence": true
    },
    {
        "source_sentence": "由自三業不清淨故，而返於彼近聚落住者生輕慢心。",
        "from": "T08n0228_019:0653b03_14",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653b04_15",
        "context_with_next_sentence": true
    },
    {
        "source_sentence": "彼菩薩雖近聚落，非雜亂行。",
        "from": "T08n0228_019:0653b05_16",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0653b05_17",
        "context_with_next_sentence": true
    },
    {
        "source_sentence": "以能遠離聲聞、緣覺心故。",
        "from": "T08n0228_019:0653b05_18",
        "context_with_next_sentence": true
    },
    {
        "source_sentence": "身語心業皆悉清淨，有慧方便具大悲行，雖近聚落是真遠離。",
        "from": "T08n0228_019:0653b06_19",
        "context_with_next_sentence": true
    },
    {
        "source_sentence": "若於如是修真遠離行者返生輕慢，當知是菩薩雖得禪定、解脫、神通、智慧、三昧等法，而亦不具善巧方便。",
        "from": "T08n0228_019:0653b07_20",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653b10_21",
        "context_with_next_sentence": true
    },
    {
        "source_sentence": "菩薩雖在百由旬外曠野空寂等處，縱經一歲百歲乃至百千俱胝那庾多歲，設過是歲修遠離行終無利益。",
        "from": "T08n0228_019:0653b10_22",
        "context_with_next_sentence": true
    },
    {
        "source_sentence": "如我所說真遠離行彼不能知，不能深固安住阿耨多羅三藐三菩提心，無善巧方便，但以寂靜為真遠離。",
        "from": "T08n0228_019:0653b12_23",
        "context_with_next_sentence": true
    },
    {
        "source_sentence": "若求佛道者貪著依止，如是遠離我不聽許，亦不能令我心生喜。",
        "from": "T08n0228_019:0653b15_24",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0653b16_25",
        "context_with_next_sentence": true
    },
    {
        "source_sentence": "如我所說遠離行中，即不見有如是遠離行人名真遠離。",
        "from": "T08n0228_019:0653b17_0",
        "context_with_next_sentence": true
    },
    {
        "source_sentence": "「又，須菩提！",
        "from": "T08n0228_019:0653b18_1",
        "context_with_next_sentence": true
    },
    {
        "source_sentence": "有諸惡魔見彼住空寂處修遠離行者，即到其所於虛空中作如是言：『善哉，善哉！",
        "from": "T08n0228_019:0653b18_2",
        "context_with_next_sentence": true
    },
    {
        "source_sentence": "善男子！",
        "from": "T08n0228_019:0653b20_3",
        "context_with_next_sentence": true
    },
    {
        "source_sentence": "汝所修者真遠離行，如來稱讚汝修是行故，令汝速得阿耨多羅三藐三菩提。』",
        "from": "T08n0228_019:0653b20_4",
        "context_with_next_sentence": true
    },
    {
        "source_sentence": "是菩薩聞空中聲所稱讚已，從彼空寂曠野等處來至聚落，見餘菩薩柔和善順修持梵行，遠離聲聞緣覺之心三業清淨者，即起輕慢作如是言：『汝等是為憒閙行者，汝所修行非遠離行。』",
        "from": "T08n0228_019:0653b22_5",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653b26_6",
        "context_with_next_sentence": true
    },
    {
        "source_sentence": "彼住空寂菩薩以真遠離行為憒閙行，以憒閙行為真遠離行，以其過惡故，所應恭敬者而返輕慢，不應恭敬者而返恭敬。",
        "from": "T08n0228_019:0653b26_7",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0653b29_8",
        "context_with_next_sentence": true
    },
    {
        "source_sentence": "彼作是念：『我住空寂曠野等處，有諸非人念我故來、助我故來。",
        "from": "T08n0228_019:0653b29_9",
        "context_with_next_sentence": true
    },
    {
        "source_sentence": "汝近聚落住者，何有非人來助念汝？』",
        "from": "T08n0228_019:0653c01_10",
        "context_with_next_sentence": true
    },
    {
        "source_sentence": "作是念已，於餘菩薩起輕慢心。",
        "from": "T08n0228_019:0653c02_11",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653c03_12",
        "context_with_next_sentence": true
    },
    {
        "source_sentence": "當知此人是為菩薩中旃陀羅、菩薩中過惡者、菩薩中污行者，是為形像菩薩，亦名賊住沙門，亦名沙門形賊，亦名不淨法者，亦名非禮法者。",
        "from": "T08n0228_019:0653c03_13",
        "context_with_next_sentence": true
    },
    {
        "source_sentence": "以是相故，當知是為初發心者，是故一切世間諸天、人等所不恭敬。",
        "from": "T08n0228_019:0653c06_14",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0653c08_15",
        "context_with_next_sentence": true
    },
    {
        "source_sentence": "我說彼人是增上慢者。",
        "from": "T08n0228_019:0653c08_16",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653c09_17",
        "context_with_next_sentence": true
    },
    {
        "source_sentence": "菩薩摩訶薩於如是人不應親近。",
        "from": "T08n0228_019:0653c09_18",
        "context_with_next_sentence": true
    },
    {
        "source_sentence": "「又，須菩提！",
        "from": "T08n0228_019:0653c10_0",
        "context_with_next_sentence": true
    },
    {
        "source_sentence": "若諸菩薩摩訶薩不捨一切眾生、愛樂一切智、深發阿耨多羅三藐三菩提心，為欲成就阿耨多羅三藐三菩提利益安樂一切眾生者，不應親近如是等人。",
        "from": "T08n0228_019:0653c10_1",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653c13_2",
        "context_with_next_sentence": true
    },
    {
        "source_sentence": "求菩提者於諸魔事常應覺知，覺已遠離。",
        "from": "T08n0228_019:0653c13_3",
        "context_with_next_sentence": true
    },
    {
        "source_sentence": "於一切時常生厭離怖三界心，但為利樂一切眾生，引示眾生所有正道，令諸眾生圓滿正果住法實性。",
        "from": "T08n0228_019:0653c14_4",
        "context_with_next_sentence": true
    },
    {
        "source_sentence": "又復於諸眾生起大慈心、大悲心、大喜心、大捨心，菩薩常作是願：『願我當於一切時一切處遠離如是一切魔事，設或暫起速令除滅。』",
        "from": "T08n0228_019:0653c17_5",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653c20_6",
        "context_with_next_sentence": true
    },
    {
        "source_sentence": "若菩薩摩訶薩能如是學者，是菩薩摩訶薩神通智力。",
        "from": "T08n0228_019:0653c20_7",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0653c21_8",
        "context_with_next_sentence": true
    },
    {
        "source_sentence": "當知如是等皆說菩薩摩訶薩覺知魔事真遠離相。」",
        "from": "T08n0228_019:0653c21_9",
        "context_with_next_sentence": true
    },
    {
        "source_sentence": "善知識品第二十二之一",
        "from": "T08n0228_019:0653c23_0",
        "context_with_next_sentence": true
    },
    {
        "source_sentence": "爾時，世尊告尊者須菩提言：「若菩薩摩訶薩深心欲得阿耨多羅三藐三菩提者，應當親近恭敬諸善知識。」",
        "from": "T08n0228_019:0653c24_0",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_019:0653c26_1",
        "context_with_next_sentence": true
    },
    {
        "source_sentence": "有諸菩薩摩訶薩，深心欲得阿耨多羅三藐三菩提，若能愛樂善知識者，云何是菩薩摩訶薩善知識耶？」",
        "from": "T08n0228_019:0653c26_2",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_019:0653c29_3",
        "context_with_next_sentence": true
    },
    {
        "source_sentence": "當知諸佛如來是菩薩善知識。",
        "from": "T08n0228_019:0653c29_4",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0654a01_5",
        "context_with_next_sentence": true
    },
    {
        "source_sentence": "諸佛能說菩薩行法及諸波羅蜜多，教示菩薩入般若波羅蜜多，是故諸佛如來為菩薩善知識。",
        "from": "T08n0228_019:0654a01_6",
        "context_with_next_sentence": true
    },
    {
        "source_sentence": "「又，須菩提！",
        "from": "T08n0228_019:0654a03_7",
        "context_with_next_sentence": true
    },
    {
        "source_sentence": "般若波羅蜜多是菩薩善知識。",
        "from": "T08n0228_019:0654a03_8",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0654a04_9",
        "context_with_next_sentence": true
    },
    {
        "source_sentence": "般若波羅蜜多是諸波羅蜜多畢竟處，以般若波羅蜜多為菩薩善知識故，即六波羅蜜多皆為菩薩善知識。",
        "from": "T08n0228_019:0654a04_10",
        "context_with_next_sentence": true
    },
    {
        "source_sentence": "又復，六波羅蜜多是菩薩大師，六波羅蜜多為所行正道，六波羅蜜多為世間光明，六波羅蜜多為大法炬，六波羅蜜多為大法光明，六波羅蜜多為真救護，六波羅蜜多為所歸趣，六波羅蜜多為所住舍，六波羅蜜多為究竟道，六波羅蜜多為大洲渚，六波羅蜜多為父為母，乃至阿耨多羅三藐三菩提皆因六波羅蜜多故而能成就。",
        "from": "T08n0228_019:0654a07_11",
        "context_with_next_sentence": true
    },
    {
        "source_sentence": "「又，須菩提！",
        "from": "T08n0228_019:0654a14_12",
        "context_with_next_sentence": true
    },
    {
        "source_sentence": "所有過去諸佛如來、應供、正等正覺，已得阿耨多羅三藐三菩提，已入涅盤者，是諸如來皆從六波羅蜜多生。",
        "from": "T08n0228_019:0654a14_13",
        "context_with_next_sentence": true
    },
    {
        "source_sentence": "所有未來諸佛如來、應供、正等正覺，當得阿耨多羅三藐三菩提者，是諸如來亦從六波羅蜜多生。",
        "from": "T08n0228_019:0654a17_14",
        "context_with_next_sentence": true
    },
    {
        "source_sentence": "于今現在十方無量阿僧祇世界，教化眾生諸佛如來、應供、正等正覺，今得阿耨多羅三藐三菩提者，是諸如來亦從六波羅蜜多生。",
        "from": "T08n0228_019:0654a19_15",
        "context_with_next_sentence": true
    },
    {
        "source_sentence": "又，三世諸佛一切智亦從六波羅蜜多生。",
        "from": "T08n0228_019:0654a22_16",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0654a23_17",
        "context_with_next_sentence": true
    },
    {
        "source_sentence": "諸佛本行菩薩道時，皆修習是六波羅蜜多、三十七菩提分法、四無量行、四攝法，乃至一切佛法故，得阿耨多羅三藐三菩提，是諸佛法皆從六波羅蜜多生。",
        "from": "T08n0228_019:0654a23_18",
        "context_with_next_sentence": true
    },
    {
        "source_sentence": "又，佛智自然智、不可思議智、不可稱量智、無等智、無等等智，亦復從是六波羅蜜多生。",
        "from": "T08n0228_019:0654a27_19",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0654a29_20",
        "context_with_next_sentence": true
    },
    {
        "source_sentence": "是故六波羅蜜多為菩薩善知識，六波羅蜜多為菩薩大師，為所行正道，為世間光明，為大法炬，為大法光明，為真救護，為所歸趣，為所住舍，為究竟道，為大洲渚，為父為母，乃至出生阿耨多羅三藐三菩提。",
        "from": "T08n0228_019:0654a29_21",
        "context_with_next_sentence": true
    },
    {
        "source_sentence": "「又，須菩提！",
        "from": "T08n0228_019:0654b05_22",
        "context_with_next_sentence": true
    },
    {
        "source_sentence": "若菩薩摩訶薩為欲利益安樂一切眾生者，應學是六波羅蜜多。",
        "from": "T08n0228_019:0654b05_23",
        "context_with_next_sentence": true
    },
    {
        "source_sentence": "若欲學是諸波羅蜜多者，應當於此般若波羅蜜多如理修學、解了其義、如實思惟、如實觀察。",
        "from": "T08n0228_019:0654b06_24",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0654b08_25",
        "context_with_next_sentence": true
    },
    {
        "source_sentence": "般若波羅蜜多與五波羅蜜多而為先導，開示顯了故。",
        "from": "T08n0228_019:0654b09_26",
        "context_with_next_sentence": true
    },
    {
        "source_sentence": "又，五波羅蜜多若離般若波羅蜜多，即不得波羅蜜多名。",
        "from": "T08n0228_019:0654b10_27",
        "context_with_next_sentence": true
    },
    {
        "source_sentence": "是故，須菩提！",
        "from": "T08n0228_019:0654b11_28",
        "context_with_next_sentence": true
    },
    {
        "source_sentence": "菩薩摩訶薩若欲不起他信、不隨他語者，應當修學是般若波羅蜜多。」",
        "from": "T08n0228_019:0654b11_29",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_019:0654b13_30",
        "context_with_next_sentence": true
    },
    {
        "source_sentence": "何等相是般若波羅蜜多？」",
        "from": "T08n0228_019:0654b14_0",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_019:0654b14_1",
        "context_with_next_sentence": true
    },
    {
        "source_sentence": "無著相是般若波羅蜜多。」",
        "from": "T08n0228_019:0654b14_2",
        "context_with_next_sentence": true
    },
    {
        "source_sentence": "須菩提言：「頗有因緣如般若波羅蜜多無著相，一切法亦無著相耶？」",
        "from": "T08n0228_019:0654b15_3",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_019:0654b17_0",
        "context_with_next_sentence": true
    },
    {
        "source_sentence": "有因緣如般若波羅蜜多無著相，一切法亦無著相。",
        "from": "T08n0228_019:0654b17_1",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0654b18_2",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0654b18_3",
        "context_with_next_sentence": true
    },
    {
        "source_sentence": "一切法空故、離故。",
        "from": "T08n0228_019:0654b18_4",
        "context_with_next_sentence": true
    },
    {
        "source_sentence": "是故，須菩提！",
        "from": "T08n0228_019:0654b19_5",
        "context_with_next_sentence": true
    },
    {
        "source_sentence": "如一切法無著相空故、離故，般若波羅蜜多無著相亦空亦離。」",
        "from": "T08n0228_019:0654b19_6",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_019:0654b21_0",
        "context_with_next_sentence": true
    },
    {
        "source_sentence": "若一切法空故、離故者，云何佛說一切眾生有染有淨？",
        "from": "T08n0228_019:0654b21_1",
        "context_with_next_sentence": true
    },
    {
        "source_sentence": "世尊！",
        "from": "T08n0228_019:0654b22_2",
        "context_with_next_sentence": true
    },
    {
        "source_sentence": "空法中無染無淨，離法中無染無淨。",
        "from": "T08n0228_019:0654b22_3",
        "context_with_next_sentence": true
    },
    {
        "source_sentence": "世尊！",
        "from": "T08n0228_019:0654b23_4",
        "context_with_next_sentence": true
    },
    {
        "source_sentence": "即此空法、離法不可得阿耨多羅三藐三菩提，異此空法、離法亦無法可得阿耨多羅三藐三菩提。",
        "from": "T08n0228_019:0654b23_5",
        "context_with_next_sentence": true
    },
    {
        "source_sentence": "世尊！",
        "from": "T08n0228_019:0654b26_6",
        "context_with_next_sentence": true
    },
    {
        "source_sentence": "我今不能解如是義，願佛世尊為我宣說。」",
        "from": "T08n0228_019:0654b26_7",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_019:0654b28_0",
        "context_with_next_sentence": true
    },
    {
        "source_sentence": "於汝意云何，一切眾生於長夜中著我我所不？」",
        "from": "T08n0228_019:0654b28_1",
        "context_with_next_sentence": true
    },
    {
        "source_sentence": "須菩提言：「如是，世尊！",
        "from": "T08n0228_019:0654b29_2",
        "context_with_next_sentence": true
    },
    {
        "source_sentence": "眾生長夜著我我所。」",
        "from": "T08n0228_019:0654b29_3",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_019:0654c01_4",
        "context_with_next_sentence": true
    },
    {
        "source_sentence": "於汝意云何，我我所空不？」",
        "from": "T08n0228_019:0654c01_5",
        "context_with_next_sentence": true
    },
    {
        "source_sentence": "須菩提言：「如是，世尊！",
        "from": "T08n0228_019:0654c02_6",
        "context_with_next_sentence": true
    },
    {
        "source_sentence": "我我所空。」",
        "from": "T08n0228_019:0654c02_7",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_019:0654c02_8",
        "context_with_next_sentence": true
    },
    {
        "source_sentence": "於汝意云何，眾生著我我所故，輪轉生死不？」",
        "from": "T08n0228_019:0654c03_9",
        "context_with_next_sentence": true
    },
    {
        "source_sentence": "須菩提言：「如是，世尊！",
        "from": "T08n0228_019:0654c04_10",
        "context_with_next_sentence": true
    },
    {
        "source_sentence": "眾生著我我所故，輪轉生死。」",
        "from": "T08n0228_019:0654c04_11",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_019:0654c05_12",
        "context_with_next_sentence": true
    },
    {
        "source_sentence": "當知諸染法者，但隨眾生所受所著故說名為染；若諸眾生不受不著，即無染可得亦無受染者，是故無我我所，以無我我所故，說名為淨。",
        "from": "T08n0228_019:0654c05_13",
        "context_with_next_sentence": true
    },
    {
        "source_sentence": "若諸眾生不受不著，亦無淨可得，亦無受淨者。",
        "from": "T08n0228_019:0654c08_14",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0654c09_15",
        "context_with_next_sentence": true
    },
    {
        "source_sentence": "以是義故，於一切法空中、一切法離中，說名為染、說名為淨。",
        "from": "T08n0228_019:0654c10_16",
        "context_with_next_sentence": true
    },
    {
        "source_sentence": "須菩提！",
        "from": "T08n0228_019:0654c11_17",
        "context_with_next_sentence": true
    },
    {
        "source_sentence": "諸菩薩摩訶薩行般若波羅蜜多者，應如是行。」",
        "from": "T08n0228_019:0654c11_18",
        "context_with_next_sentence": true
    },
    {
        "source_sentence": "須菩提白佛言：「希有，世尊！",
        "from": "T08n0228_019:0654c12_19",
        "context_with_next_sentence": true
    },
    {
        "source_sentence": "善說斯義，於一切法空中、一切法離中，說染說淨不受不著。",
        "from": "T08n0228_019:0654c13_20",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜多者，應如是行。",
        "from": "T08n0228_019:0654c14_21",
        "context_with_next_sentence": true
    },
    {
        "source_sentence": "世尊！",
        "from": "T08n0228_019:0654c15_22",
        "context_with_next_sentence": true
    },
    {
        "source_sentence": "若菩薩摩訶薩如是行者，是為不行色，不行受、想、行、識。",
        "from": "T08n0228_019:0654c15_23",
        "context_with_next_sentence": true
    },
    {
        "source_sentence": "若菩薩摩訶薩如是行者，普令一切世間天、人、阿修羅等所共敬伏，不為彼等而能動亂。",
        "from": "T08n0228_019:0654c16_24",
        "context_with_next_sentence": true
    },
    {
        "source_sentence": "又，菩薩摩訶薩若如是行者，不雜聲聞、緣覺行，不住聲聞、緣覺地。",
        "from": "T08n0228_019:0654c18_25",
        "context_with_next_sentence": true
    },
    {
        "source_sentence": "何以故？",
        "from": "T08n0228_019:0654c20_26",
        "context_with_next_sentence": true
    },
    {
        "source_sentence": "如是行者是無所行而行、無所住而住，能入佛性，入如來性、自然智性、一切智性。",
        "from": "T08n0228_019:0654c20_27",
        "context_with_next_sentence": true
    },
    {
        "source_sentence": "世尊！",
        "from": "T08n0228_019:0654c22_28",
        "context_with_next_sentence": true
    },
    {
        "source_sentence": "如是行者最上無勝，與般若波羅蜜多勝行相應。",
        "from": "T08n0228_019:0654c22_29",
        "context_with_next_sentence": true
    },
    {
        "source_sentence": "是故諸菩薩摩訶薩於晝夜中如是勤行，即能近阿耨多羅三藐三菩提，乃至速能成就阿耨多羅三藐三菩提。」",
        "from": "T08n0228_019:0654c23_30",
        "context_with_next_sentence": true
    },
    {
        "source_sentence": "佛說佛母出生三法藏般若波羅蜜多經卷第十九",
        "from": "T08n0228_019:0654c27_0",
        "context_with_next_sentence": false
    }
]