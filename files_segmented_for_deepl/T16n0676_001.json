[
    {
        "source_sentence": "解深密經卷第一",
        "from": "T16n0676_001:0688b03_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T16n0676_001:0688b05_0",
        "context_with_next_sentence": true
    },
    {
        "source_sentence": "序品第一",
        "from": "T16n0676_001:0688b06_0",
        "context_with_next_sentence": true
    },
    {
        "source_sentence": "如是我聞：一時，薄伽梵住最勝光曜七寶莊嚴，放大光明，普照一切無邊世界，無量方所妙飾間列，周圓無際，其量難測，超過三界所行之處，勝出世間善根所起，最極自在淨識為相。",
        "from": "T16n0676_001:0688b07_0",
        "context_with_next_sentence": true
    },
    {
        "source_sentence": "如來所都，諸大菩薩眾所雲集，無量天、龍、藥叉、健達縛、阿素洛、揭路茶、緊捺洛、牟呼洛伽、人、非人等，常所翼從，廣大法味喜樂所持，作諸眾生一切義利，滅諸煩惱災橫纏垢，遠離眾魔、過諸莊嚴，如來莊嚴之所依處，大念、慧、行以為遊路，大止妙觀以為所乘，大空、無相、無願解脫為所入門，無量功德眾所莊嚴，大寶花王眾所建立大宮殿中。",
        "from": "T16n0676_001:0688b11_1",
        "context_with_next_sentence": true
    },
    {
        "source_sentence": "是薄伽梵最清淨覺，不二現行，趣無相法。",
        "from": "T16n0676_001:0688b19_2",
        "context_with_next_sentence": true
    },
    {
        "source_sentence": "住於佛住逮得一切佛平等性，到無障處，不可轉法，所行無礙，其所成立不可思議。",
        "from": "T16n0676_001:0688b20_3",
        "context_with_next_sentence": true
    },
    {
        "source_sentence": "遊於三世平等法性，其身流布一切世界，於一切法智無疑滯，於一切行成就大覺，於諸法智無有疑惑，凡所現身不可分別，一切菩薩正所求智，得佛無二住勝彼岸，不相間雜。",
        "from": "T16n0676_001:0688b22_4",
        "context_with_next_sentence": true
    },
    {
        "source_sentence": "如來解脫妙智究竟，證無中邊佛地平等，極於法界，盡虛空性窮未來際。",
        "from": "T16n0676_001:0688b26_5",
        "context_with_next_sentence": true
    },
    {
        "source_sentence": "與無量大聲聞眾俱，一切調順，皆是佛子，心善解脫，慧善解脫，戒善清淨，趣求法樂；多聞、聞持，其聞積集；善思所思，善說所說，善作所作；捷慧、速慧、利慧、出慧、勝決擇慧、大慧、廣慧、及無等慧，慧寶成就；具足三明，逮得第一現法樂住；大淨福田，威儀寂靜，無不圓滿；大忍柔和，成就無減，已善奉行如來聖教。",
        "from": "T16n0676_001:0688b27_6",
        "context_with_next_sentence": true
    },
    {
        "source_sentence": "復有無量菩薩摩訶薩，從種種佛土而來集會。",
        "from": "T16n0676_001:0688c06_0",
        "context_with_next_sentence": true
    },
    {
        "source_sentence": "皆住大乘，遊大乘法，於諸眾生其心平等，離諸分別及不分別種種分別，摧伏一切眾魔怨敵，遠離一切聲聞、獨覺所有作意，廣大法味喜樂所持，超五怖畏，一向趣入不退轉地，息一切眾生一切苦惱所逼迫地，而現在前。",
        "from": "T16n0676_001:0688c07_1",
        "context_with_next_sentence": true
    },
    {
        "source_sentence": "其名曰：解甚深義密意菩薩摩訶薩、如理請問菩薩摩訶薩、法涌菩薩摩訶薩、善清淨慧菩薩摩訶薩、廣慧菩薩摩訶薩、德本菩薩摩訶薩、勝義生菩薩摩訶薩、觀自在菩薩摩訶薩、慈氏菩薩摩訶薩、曼殊室利菩薩摩訶薩等，而為上首。",
        "from": "T16n0676_001:0688c12_2",
        "context_with_next_sentence": true
    },
    {
        "source_sentence": "解深密經勝義諦相品第二",
        "from": "T16n0676_001:0688c18_0",
        "context_with_next_sentence": true
    },
    {
        "source_sentence": "爾時，如理請問菩薩摩訶薩，即於佛前問解甚深義密意菩薩言：「最勝子！",
        "from": "T16n0676_001:0688c19_0",
        "context_with_next_sentence": true
    },
    {
        "source_sentence": "言一切法無二，一切法無二者，何等一切法？",
        "from": "T16n0676_001:0688c20_1",
        "context_with_next_sentence": true
    },
    {
        "source_sentence": "云何為無二？」",
        "from": "T16n0676_001:0688c21_2",
        "context_with_next_sentence": true
    },
    {
        "source_sentence": "解甚深義密意菩薩告如理請問菩薩曰：「善男子！",
        "from": "T16n0676_001:0688c22_3",
        "context_with_next_sentence": true
    },
    {
        "source_sentence": "一切法者，略有二種：一者、有為；二者、無為。",
        "from": "T16n0676_001:0688c23_4",
        "context_with_next_sentence": true
    },
    {
        "source_sentence": "是中有為，非有為非無為；無為，亦非無為非有為。」",
        "from": "T16n0676_001:0688c24_5",
        "context_with_next_sentence": true
    },
    {
        "source_sentence": "如理請問菩薩復問解甚深義密意菩薩言：「最勝子！",
        "from": "T16n0676_001:0688c25_6",
        "context_with_next_sentence": true
    },
    {
        "source_sentence": "如何有為，非有為非無為；無為，亦非無為非有為？」",
        "from": "T16n0676_001:0688c26_7",
        "context_with_next_sentence": true
    },
    {
        "source_sentence": "解甚深義密意菩薩謂如理請問菩薩曰：「善男子！",
        "from": "T16n0676_001:0688c27_8",
        "context_with_next_sentence": true
    },
    {
        "source_sentence": "言有為者，乃是本師假施設句。",
        "from": "T16n0676_001:0688c29_0",
        "context_with_next_sentence": true
    },
    {
        "source_sentence": "若是本師假施設句，即是遍計所集、言辭所說；若是遍計所集、言辭所說，即是究竟種種遍計言辭所說。",
        "from": "T16n0676_001:0688c29_1",
        "context_with_next_sentence": true
    },
    {
        "source_sentence": "不成實故，非是有為。",
        "from": "T16n0676_001:0689a03_2",
        "context_with_next_sentence": true
    },
    {
        "source_sentence": "善男子！",
        "from": "T16n0676_001:0689a03_3",
        "context_with_next_sentence": true
    },
    {
        "source_sentence": "言無為者，亦墮言辭。",
        "from": "T16n0676_001:0689a03_4",
        "context_with_next_sentence": true
    },
    {
        "source_sentence": "設離有為、無為少有所說，其相亦爾。",
        "from": "T16n0676_001:0689a04_5",
        "context_with_next_sentence": true
    },
    {
        "source_sentence": "然非無事而有所說。",
        "from": "T16n0676_001:0689a05_6",
        "context_with_next_sentence": true
    },
    {
        "source_sentence": "何等為事？",
        "from": "T16n0676_001:0689a05_7",
        "context_with_next_sentence": true
    },
    {
        "source_sentence": "謂諸聖者以聖智、聖見，離名言故，現等正覺；即於如是離言法性，為欲令他現等覺故，假立名想謂之有為。",
        "from": "T16n0676_001:0689a05_8",
        "context_with_next_sentence": true
    },
    {
        "source_sentence": "「善男子！",
        "from": "T16n0676_001:0689a08_9",
        "context_with_next_sentence": true
    },
    {
        "source_sentence": "言無為者，亦是本師假施設句；若是本師假施設句，即是遍計所集、言辭所說；若是遍計所集、言辭所說，即是究竟種種遍計言辭所說。",
        "from": "T16n0676_001:0689a08_10",
        "context_with_next_sentence": true
    },
    {
        "source_sentence": "不成實故，非是無為。",
        "from": "T16n0676_001:0689a11_11",
        "context_with_next_sentence": true
    },
    {
        "source_sentence": "善男子！",
        "from": "T16n0676_001:0689a12_12",
        "context_with_next_sentence": true
    },
    {
        "source_sentence": "言有為者，亦墮言辭。",
        "from": "T16n0676_001:0689a12_13",
        "context_with_next_sentence": true
    },
    {
        "source_sentence": "設離無為、有為少有所說，其相亦爾。",
        "from": "T16n0676_001:0689a13_14",
        "context_with_next_sentence": true
    },
    {
        "source_sentence": "然非無事而有所說。",
        "from": "T16n0676_001:0689a14_0",
        "context_with_next_sentence": true
    },
    {
        "source_sentence": "何等為事？",
        "from": "T16n0676_001:0689a14_1",
        "context_with_next_sentence": true
    },
    {
        "source_sentence": "謂諸聖者以聖智、聖見，離名言故，現等正覺；即於如是離言法性，為欲令他現等覺故，假立名想謂之無為。」",
        "from": "T16n0676_001:0689a14_2",
        "context_with_next_sentence": true
    },
    {
        "source_sentence": "爾時，如理請問菩薩摩訶薩復問解甚深義密意菩薩摩訶薩言：「最勝子！",
        "from": "T16n0676_001:0689a17_3",
        "context_with_next_sentence": true
    },
    {
        "source_sentence": "如何此事彼諸聖者以聖智、聖見，離名言故，現等正覺；即於如是離言法性，為欲令他現等覺故，假立名想，或謂有為？",
        "from": "T16n0676_001:0689a19_4",
        "context_with_next_sentence": true
    },
    {
        "source_sentence": "或謂無為？」",
        "from": "T16n0676_001:0689a22_0",
        "context_with_next_sentence": true
    },
    {
        "source_sentence": "解甚深義密意菩薩謂如理請問菩薩曰：「善男子！",
        "from": "T16n0676_001:0689a22_1",
        "context_with_next_sentence": true
    },
    {
        "source_sentence": "如善幻師或彼弟子，住四衢道，積集瓦、礫、草、葉、木等，現作種種幻化事業。",
        "from": "T16n0676_001:0689a23_2",
        "context_with_next_sentence": true
    },
    {
        "source_sentence": "所謂：象身、馬身、車身、步身，末尼、真珠、琉璃、螺貝、璧玉、珊瑚，種種財、穀、庫藏等身。",
        "from": "T16n0676_001:0689a25_3",
        "context_with_next_sentence": true
    },
    {
        "source_sentence": "若諸眾生愚癡、頑鈍、惡慧種類，無所曉知，於瓦、礫、草、葉、木等上諸幻化事，見已聞已，作如是念：『此所見者，實有象身、實有馬身、車身、步身，末尼、真珠、琉璃、螺貝、璧玉、珊瑚，種種財、穀、庫藏等身。』",
        "from": "T16n0676_001:0689a26_4",
        "context_with_next_sentence": true
    },
    {
        "source_sentence": "如其所見，如其所聞，堅固執著，隨起言說：『唯此諦實，餘皆愚妄。』",
        "from": "T16n0676_001:0689b02_5",
        "context_with_next_sentence": true
    },
    {
        "source_sentence": "彼於後時應更觀察。",
        "from": "T16n0676_001:0689b03_6",
        "context_with_next_sentence": true
    },
    {
        "source_sentence": "「若有眾生非愚、非鈍、善慧種類，有所曉知，於瓦、礫、草、葉、木等上諸幻化事，見已聞已，作如是念：『此所見者，無實象身、無實馬身、車身、步身，末尼、真珠、琉璃、螺貝、璧玉、珊瑚，種種財、穀、庫藏等身；然有幻狀迷惑眼事。",
        "from": "T16n0676_001:0689b04_7",
        "context_with_next_sentence": true
    },
    {
        "source_sentence": "於中發起大象身想，或大象身差別之想，乃至發起種種財、穀、庫藏等想，或彼種類差別之想。』",
        "from": "T16n0676_001:0689b09_8",
        "context_with_next_sentence": true
    },
    {
        "source_sentence": "不如所見，不如所聞，堅固執著，隨起言說：『唯此諦實，餘皆愚妄。』",
        "from": "T16n0676_001:0689b11_9",
        "context_with_next_sentence": true
    },
    {
        "source_sentence": "為欲表知如是義故，亦於此中隨起言說。",
        "from": "T16n0676_001:0689b12_10",
        "context_with_next_sentence": true
    },
    {
        "source_sentence": "彼於後時不須觀察。",
        "from": "T16n0676_001:0689b13_11",
        "context_with_next_sentence": true
    },
    {
        "source_sentence": "「如是，若有眾生是愚夫類，是異生類，未得諸聖出世間慧，於一切法離言法性不能了知；彼於一切有為、無為，見已聞已，作如是念：『此所得者，決定實有有為、無為。』",
        "from": "T16n0676_001:0689b14_12",
        "context_with_next_sentence": true
    },
    {
        "source_sentence": "如其所見，如其所聞，堅固執著，隨起言說：『唯此諦實，餘皆癡妄。』",
        "from": "T16n0676_001:0689b18_13",
        "context_with_next_sentence": true
    },
    {
        "source_sentence": "彼於後時應更觀察。",
        "from": "T16n0676_001:0689b19_14",
        "context_with_next_sentence": true
    },
    {
        "source_sentence": "「若有眾生非愚夫類，已見聖諦，已得諸聖出世間慧，於一切法離言法性如實了知；彼於一切有為、無為，見已聞已，作如是念：『此所得者，決定無實有為、無為。",
        "from": "T16n0676_001:0689b20_15",
        "context_with_next_sentence": true
    },
    {
        "source_sentence": "然有分別所起行相，猶如幻事迷惑覺慧，於中發起為、無為想，或為、無為差別之想。』",
        "from": "T16n0676_001:0689b23_16",
        "context_with_next_sentence": true
    },
    {
        "source_sentence": "不如所見，不如所聞，堅固執著，隨起言說：『唯此諦實，餘皆癡妄。』",
        "from": "T16n0676_001:0689b25_17",
        "context_with_next_sentence": true
    },
    {
        "source_sentence": "為欲表知如是義故，亦於此中隨起言說。",
        "from": "T16n0676_001:0689b27_18",
        "context_with_next_sentence": true
    },
    {
        "source_sentence": "彼於後時不須觀察。",
        "from": "T16n0676_001:0689b28_19",
        "context_with_next_sentence": true
    },
    {
        "source_sentence": "「如是，善男子！",
        "from": "T16n0676_001:0689b28_20",
        "context_with_next_sentence": true
    },
    {
        "source_sentence": "彼諸聖者於此事中，以聖智、聖見，離名言故，現等正覺；即於如是離言法性，為欲令他現等覺故，假立名想，謂之有為，謂之無為。」",
        "from": "T16n0676_001:0689b29_21",
        "context_with_next_sentence": true
    },
    {
        "source_sentence": "爾時，解甚深義密意菩薩，欲重宣此義而說頌曰：「佛說離言無二義，　　甚深非愚之所行；　愚夫於此癡所惑，　　樂著二依言戲論。",
        "from": "T16n0676_001:0689c03_22",
        "context_with_next_sentence": true
    },
    {
        "source_sentence": "　彼或不定或邪定，　　流轉極長生死苦；　復違如是正智論，　　當生牛羊等類中。」",
        "from": "T16n0676_001:0689c07_0",
        "context_with_next_sentence": true
    },
    {
        "source_sentence": "爾時，法涌菩薩白佛言：「世尊！",
        "from": "T16n0676_001:0689c09_0",
        "context_with_next_sentence": true
    },
    {
        "source_sentence": "從此東方過七十二殑伽河沙等世界，有世界，名具大名稱；是中如來，號廣大名稱。",
        "from": "T16n0676_001:0689c09_1",
        "context_with_next_sentence": true
    },
    {
        "source_sentence": "我於先日，從彼佛土發來至此。",
        "from": "T16n0676_001:0689c11_2",
        "context_with_next_sentence": true
    },
    {
        "source_sentence": "我於彼佛土曾見一處，有七萬七千外道并其師首，同一會坐。",
        "from": "T16n0676_001:0689c12_3",
        "context_with_next_sentence": true
    },
    {
        "source_sentence": "為思諸法勝義諦相，彼共思議、稱量、觀察、遍推求時，於一切法勝義諦相，竟不能得。",
        "from": "T16n0676_001:0689c14_0",
        "context_with_next_sentence": true
    },
    {
        "source_sentence": "唯除種種意解，別異意解，變異意解，互相違背共興諍論，口出矛[矛*(替-曰+貝)]，更相[矛*(替-曰+貝)]已、刺已、惱已、壞已，各各離散。",
        "from": "T16n0676_001:0689c15_1",
        "context_with_next_sentence": true
    },
    {
        "source_sentence": "世尊！",
        "from": "T16n0676_001:0689c18_2",
        "context_with_next_sentence": true
    },
    {
        "source_sentence": "我於爾時，竊作是念：『如來出世，甚奇！",
        "from": "T16n0676_001:0689c18_3",
        "context_with_next_sentence": true
    },
    {
        "source_sentence": "希有！",
        "from": "T16n0676_001:0689c19_4",
        "context_with_next_sentence": true
    },
    {
        "source_sentence": "由出世故，乃於如是超過一切尋思所行勝義諦相，亦有通達，作證可得。』」",
        "from": "T16n0676_001:0689c19_5",
        "context_with_next_sentence": true
    },
    {
        "source_sentence": "說是語已。",
        "from": "T16n0676_001:0689c21_6",
        "context_with_next_sentence": true
    },
    {
        "source_sentence": "爾時，世尊告法涌菩薩曰：「善男子！",
        "from": "T16n0676_001:0689c21_7",
        "context_with_next_sentence": true
    },
    {
        "source_sentence": "如是，如是！",
        "from": "T16n0676_001:0689c22_8",
        "context_with_next_sentence": true
    },
    {
        "source_sentence": "如汝所說。",
        "from": "T16n0676_001:0689c22_9",
        "context_with_next_sentence": true
    },
    {
        "source_sentence": "我於超過一切尋思勝義諦相，現等正覺；現等覺已，為他宣說、顯現、開解、施設、照了。",
        "from": "T16n0676_001:0689c22_10",
        "context_with_next_sentence": true
    },
    {
        "source_sentence": "何以故？",
        "from": "T16n0676_001:0689c24_11",
        "context_with_next_sentence": true
    },
    {
        "source_sentence": "我說：『勝義是諸聖者內自所證；尋思所行是諸異生展轉所證。』",
        "from": "T16n0676_001:0689c24_12",
        "context_with_next_sentence": true
    },
    {
        "source_sentence": "是故，法涌！",
        "from": "T16n0676_001:0689c26_13",
        "context_with_next_sentence": true
    },
    {
        "source_sentence": "由此道理，當知勝義超過一切尋思境相。",
        "from": "T16n0676_001:0689c26_14",
        "context_with_next_sentence": true
    },
    {
        "source_sentence": "復次，法涌！",
        "from": "T16n0676_001:0689c27_15",
        "context_with_next_sentence": true
    },
    {
        "source_sentence": "我說：『勝義無相所行；尋思但行有相境界。』",
        "from": "T16n0676_001:0689c27_16",
        "context_with_next_sentence": true
    },
    {
        "source_sentence": "是故，法涌！",
        "from": "T16n0676_001:0689c28_17",
        "context_with_next_sentence": true
    },
    {
        "source_sentence": "由此道理，當知勝義超過一切尋思境相。",
        "from": "T16n0676_001:0689c29_18",
        "context_with_next_sentence": true
    },
    {
        "source_sentence": "復次，法涌！",
        "from": "T16n0676_001:0690a01_19",
        "context_with_next_sentence": true
    },
    {
        "source_sentence": "我說：『勝義不可言說，尋思但行言說境界。』",
        "from": "T16n0676_001:0690a01_20",
        "context_with_next_sentence": true
    },
    {
        "source_sentence": "是故，法涌！",
        "from": "T16n0676_001:0690a02_21",
        "context_with_next_sentence": true
    },
    {
        "source_sentence": "由此道理，當知勝義超過一切尋思境相。",
        "from": "T16n0676_001:0690a02_22",
        "context_with_next_sentence": true
    },
    {
        "source_sentence": "復次，法涌！",
        "from": "T16n0676_001:0690a03_23",
        "context_with_next_sentence": true
    },
    {
        "source_sentence": "我說：『勝義絕諸表示，尋思但行表示境界。』",
        "from": "T16n0676_001:0690a03_24",
        "context_with_next_sentence": true
    },
    {
        "source_sentence": "是故，法涌！",
        "from": "T16n0676_001:0690a04_25",
        "context_with_next_sentence": true
    },
    {
        "source_sentence": "由此道理，當知勝義超過一切尋思境相。",
        "from": "T16n0676_001:0690a05_26",
        "context_with_next_sentence": true
    },
    {
        "source_sentence": "復次，法涌！",
        "from": "T16n0676_001:0690a06_27",
        "context_with_next_sentence": true
    },
    {
        "source_sentence": "我說：『勝義絕諸諍論，尋思但行諍論境界。』",
        "from": "T16n0676_001:0690a06_28",
        "context_with_next_sentence": true
    },
    {
        "source_sentence": "是故，法涌！",
        "from": "T16n0676_001:0690a07_29",
        "context_with_next_sentence": true
    },
    {
        "source_sentence": "由此道理，當知勝義超過一切尋思境相。",
        "from": "T16n0676_001:0690a07_30",
        "context_with_next_sentence": true
    },
    {
        "source_sentence": "「法涌！",
        "from": "T16n0676_001:0690a08_31",
        "context_with_next_sentence": true
    },
    {
        "source_sentence": "當知，譬如有人盡其壽量習辛苦味；於蜜、石蜜上妙美味，不能尋思、不能比度、不能信解。",
        "from": "T16n0676_001:0690a08_32",
        "context_with_next_sentence": true
    },
    {
        "source_sentence": "或於長夜由欲貪勝解諸欲熾火所燒然故；於內除滅一切色、聲、香、味、觸相妙遠離樂，不能尋思、不能比度、不能信解。",
        "from": "T16n0676_001:0690a10_33",
        "context_with_next_sentence": true
    },
    {
        "source_sentence": "或於長夜由言說勝解，樂著世間綺言說故；於內寂靜聖默然樂，不能尋思、不能比度、不能信解。",
        "from": "T16n0676_001:0690a13_34",
        "context_with_next_sentence": true
    },
    {
        "source_sentence": "或於長夜由見聞覺知表示勝解，樂著世間諸表示故；於永除斷一切表示薩迦耶滅究竟涅槃，不能尋思、不能比度、不能信解。",
        "from": "T16n0676_001:0690a16_35",
        "context_with_next_sentence": true
    },
    {
        "source_sentence": "法涌！",
        "from": "T16n0676_001:0690a19_36",
        "context_with_next_sentence": true
    },
    {
        "source_sentence": "當知，譬如有人於其長夜由有種種我所、攝受，諍論勝解，樂著世間諸諍論故；於北拘盧洲無我所、無攝受、離諍論，不能尋思、不能比度、不能信解。",
        "from": "T16n0676_001:0690a19_37",
        "context_with_next_sentence": true
    },
    {
        "source_sentence": "如是，法涌！",
        "from": "T16n0676_001:0690a22_38",
        "context_with_next_sentence": true
    },
    {
        "source_sentence": "諸尋思者，於超一切尋思所行勝義諦相，不能尋思、不能比度、不能信解。」",
        "from": "T16n0676_001:0690a23_0",
        "context_with_next_sentence": true
    },
    {
        "source_sentence": "爾時，世尊欲重宣此義，而說頌曰：「內證無相之所行，　　不可言說絕表示，　息諸諍論勝義諦，　　超過一切尋思相。」",
        "from": "T16n0676_001:0690a24_1",
        "context_with_next_sentence": true
    },
    {
        "source_sentence": "爾時，善清淨慧菩薩白佛言：「世尊！",
        "from": "T16n0676_001:0690a28_0",
        "context_with_next_sentence": true
    },
    {
        "source_sentence": "甚奇！",
        "from": "T16n0676_001:0690a28_1",
        "context_with_next_sentence": true
    },
    {
        "source_sentence": "乃至世尊！",
        "from": "T16n0676_001:0690a28_2",
        "context_with_next_sentence": true
    },
    {
        "source_sentence": "善說！",
        "from": "T16n0676_001:0690a29_3",
        "context_with_next_sentence": true
    },
    {
        "source_sentence": "如世尊言：『勝義諦相微細甚深，超過諸法一異性相，難可通達。』",
        "from": "T16n0676_001:0690a29_4",
        "context_with_next_sentence": true
    },
    {
        "source_sentence": "世尊！",
        "from": "T16n0676_001:0690b01_5",
        "context_with_next_sentence": true
    },
    {
        "source_sentence": "我即於此曾見一處，有眾菩薩等正修行勝解行地，同一會坐，皆共思議勝義諦相與諸行相一異性相。",
        "from": "T16n0676_001:0690b01_6",
        "context_with_next_sentence": true
    },
    {
        "source_sentence": "於此會中，一類菩薩作如是言：『勝義諦相與諸行相都無有異。』",
        "from": "T16n0676_001:0690b04_7",
        "context_with_next_sentence": true
    },
    {
        "source_sentence": "一類菩薩復作是言：『非勝義諦相與諸行相都無有異；然勝義諦相異諸行相。』",
        "from": "T16n0676_001:0690b05_8",
        "context_with_next_sentence": true
    },
    {
        "source_sentence": "有餘菩薩疑惑猶豫，復作是言：『是諸菩薩，誰言諦實？",
        "from": "T16n0676_001:0690b07_9",
        "context_with_next_sentence": true
    },
    {
        "source_sentence": "誰言虛妄？",
        "from": "T16n0676_001:0690b08_10",
        "context_with_next_sentence": true
    },
    {
        "source_sentence": "誰如理行？",
        "from": "T16n0676_001:0690b09_11",
        "context_with_next_sentence": true
    },
    {
        "source_sentence": "誰不如理？』",
        "from": "T16n0676_001:0690b09_12",
        "context_with_next_sentence": true
    },
    {
        "source_sentence": "或唱是言：『勝義諦相與諸行相都無有異。』",
        "from": "T16n0676_001:0690b09_13",
        "context_with_next_sentence": true
    },
    {
        "source_sentence": "或唱是言：『勝義諦相異諸行相。』",
        "from": "T16n0676_001:0690b10_14",
        "context_with_next_sentence": true
    },
    {
        "source_sentence": "世尊！",
        "from": "T16n0676_001:0690b11_15",
        "context_with_next_sentence": true
    },
    {
        "source_sentence": "我見彼已竊作是念：『此諸善男子愚癡、頑鈍、不明、不善、不如理行，於勝義諦微細甚深，超過諸行一異性相，不能解了。』」",
        "from": "T16n0676_001:0690b11_16",
        "context_with_next_sentence": true
    },
    {
        "source_sentence": "說是語已。",
        "from": "T16n0676_001:0690b14_17",
        "context_with_next_sentence": true
    },
    {
        "source_sentence": "爾時，世尊告善清淨慧菩薩曰：「善男子！",
        "from": "T16n0676_001:0690b14_18",
        "context_with_next_sentence": true
    },
    {
        "source_sentence": "如是，如是。",
        "from": "T16n0676_001:0690b15_19",
        "context_with_next_sentence": true
    },
    {
        "source_sentence": "如汝所說：『彼諸善男子愚癡、頑鈍、不明、不善、不如理行，於勝義諦微細甚深，超過諸行一異性相，不能解了。』",
        "from": "T16n0676_001:0690b15_20",
        "context_with_next_sentence": true
    },
    {
        "source_sentence": "何以故？",
        "from": "T16n0676_001:0690b18_0",
        "context_with_next_sentence": true
    },
    {
        "source_sentence": "善清淨慧！",
        "from": "T16n0676_001:0690b18_1",
        "context_with_next_sentence": true
    },
    {
        "source_sentence": "非於諸行如是行時，名能通達勝義諦相，或於勝義諦而得作證。",
        "from": "T16n0676_001:0690b18_2",
        "context_with_next_sentence": true
    },
    {
        "source_sentence": "何以故？",
        "from": "T16n0676_001:0690b20_0",
        "context_with_next_sentence": true
    },
    {
        "source_sentence": "善清淨慧！",
        "from": "T16n0676_001:0690b20_1",
        "context_with_next_sentence": true
    },
    {
        "source_sentence": "若勝義諦相與諸行相都無異者：應於今時一切異生皆已見諦；又諸異生皆應已得無上方便安隱涅槃；或應已證阿耨多羅三藐三菩提。",
        "from": "T16n0676_001:0690b20_2",
        "context_with_next_sentence": true
    },
    {
        "source_sentence": "若勝義諦相與諸行相一向異者：已見諦者於諸行相應不除遣；若不除遣諸行相者，應於相縛不得解脫；此見諦者於諸相縛不解脫故，於麁重縛亦應不脫；由於二縛不解脫故，已見諦者應不能得無上方便安隱涅槃；或不應證阿耨多羅三藐三菩提。",
        "from": "T16n0676_001:0690b23_3",
        "context_with_next_sentence": true
    },
    {
        "source_sentence": "「善清淨慧！",
        "from": "T16n0676_001:0690b29_4",
        "context_with_next_sentence": true
    },
    {
        "source_sentence": "由於今時非諸異生皆已見諦；非諸異生已能獲得無上方便安隱涅槃；亦非已證阿耨多羅三藐三菩提。",
        "from": "T16n0676_001:0690c01_0",
        "context_with_next_sentence": true
    },
    {
        "source_sentence": "是故勝義諦相與諸行相都無異相，不應道理！",
        "from": "T16n0676_001:0690c03_1",
        "context_with_next_sentence": true
    },
    {
        "source_sentence": "若於此中作如是言：『勝義諦相與諸行相都無異者。』",
        "from": "T16n0676_001:0690c04_2",
        "context_with_next_sentence": true
    },
    {
        "source_sentence": "由此道理，當知一切非如理行，不如正理。",
        "from": "T16n0676_001:0690c05_3",
        "context_with_next_sentence": true
    },
    {
        "source_sentence": "「善清淨慧！",
        "from": "T16n0676_001:0690c06_4",
        "context_with_next_sentence": true
    },
    {
        "source_sentence": "由於今時非見諦者於諸行相不能除遣，然能除遣；非見諦者於諸相縛不能解脫，然能解脫；非見諦者於麁重縛不能解脫，然能解脫；以於二障能解脫故，亦能獲得無上方便安隱涅槃；或有能證阿耨多羅三藐三菩提。",
        "from": "T16n0676_001:0690c07_5",
        "context_with_next_sentence": true
    },
    {
        "source_sentence": "是故勝義諦相與諸行相，一向異相，不應道理！",
        "from": "T16n0676_001:0690c12_6",
        "context_with_next_sentence": true
    },
    {
        "source_sentence": "若於此中作如是言：『勝義諦相與諸行相一向異者。』",
        "from": "T16n0676_001:0690c13_7",
        "context_with_next_sentence": true
    },
    {
        "source_sentence": "由此道理，當知一切非如理行，不如正理。",
        "from": "T16n0676_001:0690c14_8",
        "context_with_next_sentence": true
    },
    {
        "source_sentence": "「復次，善清淨慧！",
        "from": "T16n0676_001:0690c15_9",
        "context_with_next_sentence": true
    },
    {
        "source_sentence": "若勝義諦相與諸行相都無異者，如諸行相墮雜染相，此勝義諦相亦應如是墮雜染相。",
        "from": "T16n0676_001:0690c16_10",
        "context_with_next_sentence": true
    },
    {
        "source_sentence": "善清淨慧！",
        "from": "T16n0676_001:0690c18_11",
        "context_with_next_sentence": true
    },
    {
        "source_sentence": "若勝義諦相與諸行相一向異者，應非一切行相共相，名勝義諦相。",
        "from": "T16n0676_001:0690c18_12",
        "context_with_next_sentence": true
    },
    {
        "source_sentence": "善清淨慧！",
        "from": "T16n0676_001:0690c20_13",
        "context_with_next_sentence": true
    },
    {
        "source_sentence": "由於今時勝義諦相非墮雜染相；諸行共相名勝義諦相。",
        "from": "T16n0676_001:0690c20_14",
        "context_with_next_sentence": true
    },
    {
        "source_sentence": "是故勝義諦相與諸行相都無異相，不應道理；勝義諦相與諸行相一向異相，不應道理！",
        "from": "T16n0676_001:0690c21_15",
        "context_with_next_sentence": true
    },
    {
        "source_sentence": "若於此中作如是言：『勝義諦相與諸行相都無有異；或勝義諦相與諸行相一向異者。』",
        "from": "T16n0676_001:0690c23_16",
        "context_with_next_sentence": true
    },
    {
        "source_sentence": "由此道理，當知一切非如理行，不如正理。",
        "from": "T16n0676_001:0690c25_17",
        "context_with_next_sentence": true
    },
    {
        "source_sentence": "「復次，善清淨慧！",
        "from": "T16n0676_001:0690c26_18",
        "context_with_next_sentence": true
    },
    {
        "source_sentence": "若勝義諦相與諸行相都無異者，如勝義諦相於諸行相無有差別，一切行相亦應如是無有差別。",
        "from": "T16n0676_001:0690c27_19",
        "context_with_next_sentence": true
    },
    {
        "source_sentence": "修觀行者於諸行中，如其所見、如其所聞、如其所覺、如其所知，不應後時更求勝義。",
        "from": "T16n0676_001:0690c29_20",
        "context_with_next_sentence": true
    },
    {
        "source_sentence": "若勝義諦相與諸行相一向異者，應非諸行唯無我性、唯無自性之所顯現，是勝義相。",
        "from": "T16n0676_001:0691a02_21",
        "context_with_next_sentence": true
    },
    {
        "source_sentence": "又應俱時別相成立，謂雜染相及清淨相。",
        "from": "T16n0676_001:0691a04_22",
        "context_with_next_sentence": true
    },
    {
        "source_sentence": "「善清淨慧！",
        "from": "T16n0676_001:0691a05_23",
        "context_with_next_sentence": true
    },
    {
        "source_sentence": "由於今時一切行相皆有差別，非無差別；修觀行者於諸行中，如其所見、如其所聞、如其所覺、如其所知，復於後時更求勝義。",
        "from": "T16n0676_001:0691a05_24",
        "context_with_next_sentence": true
    },
    {
        "source_sentence": "又即諸行唯無我性、唯無自性之所顯現，名勝義相。",
        "from": "T16n0676_001:0691a08_25",
        "context_with_next_sentence": true
    },
    {
        "source_sentence": "又非俱時染淨二相別相成立。",
        "from": "T16n0676_001:0691a09_26",
        "context_with_next_sentence": true
    },
    {
        "source_sentence": "是故勝義諦相與諸行相都無有異、或一向異，不應道理！",
        "from": "T16n0676_001:0691a10_27",
        "context_with_next_sentence": true
    },
    {
        "source_sentence": "若於此中作如是言：『勝義諦相與諸行相都無有異、或一向異者。』",
        "from": "T16n0676_001:0691a12_0",
        "context_with_next_sentence": true
    },
    {
        "source_sentence": "由此道理，當知一切非如理行，不如正理。",
        "from": "T16n0676_001:0691a13_1",
        "context_with_next_sentence": true
    },
    {
        "source_sentence": "「善清淨慧！",
        "from": "T16n0676_001:0691a14_2",
        "context_with_next_sentence": true
    },
    {
        "source_sentence": "如螺貝上鮮白色性，不易施設與彼螺貝一相異相。",
        "from": "T16n0676_001:0691a14_3",
        "context_with_next_sentence": true
    },
    {
        "source_sentence": "如螺貝上鮮白色性；金上黃色亦復如是。",
        "from": "T16n0676_001:0691a16_0",
        "context_with_next_sentence": true
    },
    {
        "source_sentence": "如箜篌聲上美妙曲性，不易施設與箜篌聲一相異相。",
        "from": "T16n0676_001:0691a16_1",
        "context_with_next_sentence": true
    },
    {
        "source_sentence": "如黑沈上有妙香性，不易施設與彼黑沈一相異相。",
        "from": "T16n0676_001:0691a18_2",
        "context_with_next_sentence": true
    },
    {
        "source_sentence": "如胡椒上辛猛利性，不易施設與彼胡椒一相異相。",
        "from": "T16n0676_001:0691a19_3",
        "context_with_next_sentence": true
    },
    {
        "source_sentence": "如胡椒上辛猛利性，訶梨淡性亦復如是。",
        "from": "T16n0676_001:0691a20_4",
        "context_with_next_sentence": true
    },
    {
        "source_sentence": "如蠧羅綿上有柔軟性，不易施設與蠧羅綿一相異相。",
        "from": "T16n0676_001:0691a21_5",
        "context_with_next_sentence": true
    },
    {
        "source_sentence": "如熟酥上所有醍醐，不易施設與彼熟酥一相異相。",
        "from": "T16n0676_001:0691a23_6",
        "context_with_next_sentence": true
    },
    {
        "source_sentence": "又如一切行上無常性，一切有漏法上苦性，一切法上補特伽羅無我性，不易施設與彼行等一相異相。",
        "from": "T16n0676_001:0691a24_7",
        "context_with_next_sentence": true
    },
    {
        "source_sentence": "又如貪上不寂靜相及雜染相，不易施設此與彼貪一相異相。",
        "from": "T16n0676_001:0691a26_8",
        "context_with_next_sentence": true
    },
    {
        "source_sentence": "如於貪上，於瞋、癡上，當知亦爾。",
        "from": "T16n0676_001:0691a28_9",
        "context_with_next_sentence": true
    },
    {
        "source_sentence": "如是，善清淨慧！",
        "from": "T16n0676_001:0691a28_10",
        "context_with_next_sentence": true
    },
    {
        "source_sentence": "勝義諦相不可施設與諸行相一相異相。",
        "from": "T16n0676_001:0691a29_11",
        "context_with_next_sentence": true
    },
    {
        "source_sentence": "「善清淨慧！",
        "from": "T16n0676_001:0691b01_12",
        "context_with_next_sentence": true
    },
    {
        "source_sentence": "我於如是微細、極微細，甚深、極甚深，難通達、極難通達，超過諸法一異性相，勝義諦相現正等覺；現等覺已為他宣說、顯示、開解、施設、照了。」",
        "from": "T16n0676_001:0691b01_13",
        "context_with_next_sentence": true
    },
    {
        "source_sentence": "爾時，世尊欲重宣此義，而說頌曰：「行界勝義相，　　離一異性相；　若分別一異，　　彼非如理行。",
        "from": "T16n0676_001:0691b04_14",
        "context_with_next_sentence": true
    },
    {
        "source_sentence": "　眾生為相縛，　　及彼麁重縛；　要勤修止觀，　　爾乃得解脫。」",
        "from": "T16n0676_001:0691b08_0",
        "context_with_next_sentence": true
    },
    {
        "source_sentence": "爾時，世尊告長老善現曰：「善現！",
        "from": "T16n0676_001:0691b10_0",
        "context_with_next_sentence": true
    },
    {
        "source_sentence": "汝於有情界中，知幾有情懷增上慢，為增上慢所執持故記別所解？",
        "from": "T16n0676_001:0691b10_1",
        "context_with_next_sentence": true
    },
    {
        "source_sentence": "汝於有情界中，知幾有情離增上慢記別所解？」",
        "from": "T16n0676_001:0691b12_2",
        "context_with_next_sentence": true
    },
    {
        "source_sentence": "長老善現白佛言：「世尊！",
        "from": "T16n0676_001:0691b13_3",
        "context_with_next_sentence": true
    },
    {
        "source_sentence": "我知有情界中少分有情離增上慢記別所解。",
        "from": "T16n0676_001:0691b14_4",
        "context_with_next_sentence": true
    },
    {
        "source_sentence": "世尊！",
        "from": "T16n0676_001:0691b15_5",
        "context_with_next_sentence": true
    },
    {
        "source_sentence": "我知有情界中有無量無數不可說有情懷增上慢，為增上慢所執持故記別所解。",
        "from": "T16n0676_001:0691b15_6",
        "context_with_next_sentence": true
    },
    {
        "source_sentence": "「世尊！",
        "from": "T16n0676_001:0691b17_7",
        "context_with_next_sentence": true
    },
    {
        "source_sentence": "我於一時住阿練若大樹林中，時有眾多苾芻亦於此林依近我住。",
        "from": "T16n0676_001:0691b17_8",
        "context_with_next_sentence": true
    },
    {
        "source_sentence": "我見彼諸苾芻於日後分，展轉聚集，依有所得現觀，各說種種相法，記別所解。",
        "from": "T16n0676_001:0691b19_9",
        "context_with_next_sentence": true
    },
    {
        "source_sentence": "「於中一類，由得蘊故、得蘊相故、得蘊起故、得蘊盡故、得蘊滅故、得蘊滅作證故，記別所解。",
        "from": "T16n0676_001:0691b21_10",
        "context_with_next_sentence": true
    },
    {
        "source_sentence": "如此一類由得蘊故，復有一類由得處故，復有一類得緣起故，當知亦爾。",
        "from": "T16n0676_001:0691b23_11",
        "context_with_next_sentence": true
    },
    {
        "source_sentence": "「復有一類由得食故、得食相故、得食起故、得食盡故、得食滅故、得食滅作證故，記別所解。",
        "from": "T16n0676_001:0691b25_12",
        "context_with_next_sentence": true
    },
    {
        "source_sentence": "「復有一類由得諦故、得諦相故、得諦遍知故、得諦永斷故、得諦作證故、得諦修習故，記別所解。",
        "from": "T16n0676_001:0691b27_13",
        "context_with_next_sentence": true
    },
    {
        "source_sentence": "「復有一類由得界故、得界相故、得界種種性故、得界非一性故、得界滅故、得界滅作證故，記別所解。",
        "from": "T16n0676_001:0691b29_14",
        "context_with_next_sentence": true
    },
    {
        "source_sentence": "「復有一類由得念住故、得念住相故、得念住能治所治故、得念住修故、得念住未生令生故、得念住生已堅住不忘倍修增廣故，記別所解。",
        "from": "T16n0676_001:0691c03_15",
        "context_with_next_sentence": true
    },
    {
        "source_sentence": "如有一類得念住故；復有一類得正斷故；得神足故；得諸根故；得諸力故；得覺支故，當知亦爾。",
        "from": "T16n0676_001:0691c06_16",
        "context_with_next_sentence": true
    },
    {
        "source_sentence": "「復有一類得八支聖道故、得八支聖道相故、得八支聖道能治所治故、得八支聖道修故、得八支聖道未生令生故、得八支聖道生已堅住不忘倍修增廣故，記別所解。",
        "from": "T16n0676_001:0691c09_17",
        "context_with_next_sentence": true
    },
    {
        "source_sentence": "「世尊！",
        "from": "T16n0676_001:0691c13_0",
        "context_with_next_sentence": true
    },
    {
        "source_sentence": "我見彼已竊作是念：『此諸長老依有所得現觀，各說種種相法，記別所解。",
        "from": "T16n0676_001:0691c13_1",
        "context_with_next_sentence": true
    },
    {
        "source_sentence": "當知彼諸長老，一切皆懷增上慢，為增上慢所執持故，於勝義諦遍一切一味相，不能解了。』",
        "from": "T16n0676_001:0691c14_2",
        "context_with_next_sentence": true
    },
    {
        "source_sentence": "是故，世尊！",
        "from": "T16n0676_001:0691c17_0",
        "context_with_next_sentence": true
    },
    {
        "source_sentence": "甚奇！",
        "from": "T16n0676_001:0691c17_1",
        "context_with_next_sentence": true
    },
    {
        "source_sentence": "乃至世尊！",
        "from": "T16n0676_001:0691c17_2",
        "context_with_next_sentence": true
    },
    {
        "source_sentence": "善說！",
        "from": "T16n0676_001:0691c17_3",
        "context_with_next_sentence": true
    },
    {
        "source_sentence": "如世尊言：『勝義諦相，微細、最微細，甚深、最甚深，難通達、最難通達，遍一切一味相。』",
        "from": "T16n0676_001:0691c17_4",
        "context_with_next_sentence": true
    },
    {
        "source_sentence": "世尊！",
        "from": "T16n0676_001:0691c19_5",
        "context_with_next_sentence": true
    },
    {
        "source_sentence": "此聖教中修行苾芻，於勝義諦遍一切一味相尚難通達，況諸外道。」",
        "from": "T16n0676_001:0691c19_6",
        "context_with_next_sentence": true
    },
    {
        "source_sentence": "爾時，世尊告長老善現曰：「如是，如是。",
        "from": "T16n0676_001:0691c21_7",
        "context_with_next_sentence": true
    },
    {
        "source_sentence": "善現！",
        "from": "T16n0676_001:0691c22_8",
        "context_with_next_sentence": true
    },
    {
        "source_sentence": "我於微細最微細、甚深最甚深、難通達最難通達，遍一切一味相勝義諦，現正等覺；現等覺已，為他宣說、顯示、開解、施設、照了。",
        "from": "T16n0676_001:0691c22_9",
        "context_with_next_sentence": true
    },
    {
        "source_sentence": "何以故？",
        "from": "T16n0676_001:0691c25_10",
        "context_with_next_sentence": true
    },
    {
        "source_sentence": "善現！",
        "from": "T16n0676_001:0691c25_11",
        "context_with_next_sentence": true
    },
    {
        "source_sentence": "我已顯示於一切蘊中清淨所緣，是勝義諦。",
        "from": "T16n0676_001:0691c25_12",
        "context_with_next_sentence": true
    },
    {
        "source_sentence": "我已顯示於一切處、緣起、食、諦、界、念住、正斷、神足、根、力、覺支、道支中清淨所緣，是勝義諦。",
        "from": "T16n0676_001:0691c26_13",
        "context_with_next_sentence": true
    },
    {
        "source_sentence": "此清淨所緣於一切蘊中，是一味相、無別異相；如於蘊中，如是於一切處中，乃至一切道支中，是一味相、無別異相。",
        "from": "T16n0676_001:0691c28_14",
        "context_with_next_sentence": true
    },
    {
        "source_sentence": "是故，善現！",
        "from": "T16n0676_001:0692a02_15",
        "context_with_next_sentence": true
    },
    {
        "source_sentence": "由此道理，當知勝義諦是遍一切一味相。",
        "from": "T16n0676_001:0692a02_16",
        "context_with_next_sentence": true
    },
    {
        "source_sentence": "「復次，善現！",
        "from": "T16n0676_001:0692a03_17",
        "context_with_next_sentence": true
    },
    {
        "source_sentence": "修觀行苾芻，通達一蘊真如勝義法無我性已，更不尋求各別餘蘊、諸處、緣起、食、諦、界、念住、正斷、神足、根、力、覺支、道支真如勝義法無我性。",
        "from": "T16n0676_001:0692a03_18",
        "context_with_next_sentence": true
    },
    {
        "source_sentence": "唯即隨此真如勝義無二智為依止，故於遍一切一味相勝義諦，審察趣證。",
        "from": "T16n0676_001:0692a06_19",
        "context_with_next_sentence": true
    },
    {
        "source_sentence": "是故，善現！",
        "from": "T16n0676_001:0692a08_20",
        "context_with_next_sentence": true
    },
    {
        "source_sentence": "由此道理，當知勝義諦是遍一切一味相。",
        "from": "T16n0676_001:0692a08_21",
        "context_with_next_sentence": true
    },
    {
        "source_sentence": "「復次，善現！",
        "from": "T16n0676_001:0692a09_22",
        "context_with_next_sentence": true
    },
    {
        "source_sentence": "如彼諸蘊展轉異相，如彼諸處、緣起、食、諦、界、念住、正斷、神足、根、力、覺支、道支，展轉異相。",
        "from": "T16n0676_001:0692a10_0",
        "context_with_next_sentence": true
    },
    {
        "source_sentence": "若一切法真如勝義法無我性亦異相者，是則真如勝義法無我性亦應有因，從因所生。",
        "from": "T16n0676_001:0692a11_1",
        "context_with_next_sentence": true
    },
    {
        "source_sentence": "若從因生應是有為，若是有為應非勝義，若非勝義應更尋求餘勝義諦。",
        "from": "T16n0676_001:0692a14_0",
        "context_with_next_sentence": true
    },
    {
        "source_sentence": "善現！",
        "from": "T16n0676_001:0692a15_1",
        "context_with_next_sentence": true
    },
    {
        "source_sentence": "由此真如勝義法無我性，不名有因，非因所生，亦非有為，是勝義諦，得此勝義更不尋求餘勝義諦。",
        "from": "T16n0676_001:0692a15_2",
        "context_with_next_sentence": true
    },
    {
        "source_sentence": "唯有常常時、恒恒時，如來出世、若不出世，諸法法性安立，法界安住。",
        "from": "T16n0676_001:0692a18_3",
        "context_with_next_sentence": true
    },
    {
        "source_sentence": "是故，善現！",
        "from": "T16n0676_001:0692a19_4",
        "context_with_next_sentence": true
    },
    {
        "source_sentence": "由此道理，當知勝義諦是遍一切一味相。",
        "from": "T16n0676_001:0692a20_0",
        "context_with_next_sentence": true
    },
    {
        "source_sentence": "「善現！",
        "from": "T16n0676_001:0692a20_1",
        "context_with_next_sentence": true
    },
    {
        "source_sentence": "譬如種種非一品類異相色中，虛空無相、無分別、無變異、遍一切一味相。",
        "from": "T16n0676_001:0692a21_2",
        "context_with_next_sentence": true
    },
    {
        "source_sentence": "如是，異性、異相一切法中，勝義諦遍一切一味相，當知亦然。」",
        "from": "T16n0676_001:0692a22_3",
        "context_with_next_sentence": true
    },
    {
        "source_sentence": "爾時，世尊欲重宣此義，而說頌曰：「此遍一切一味相，　　勝義諸佛說無異；　若有於中異分別，　　彼定愚癡依上慢。」",
        "from": "T16n0676_001:0692a24_4",
        "context_with_next_sentence": true
    },
    {
        "source_sentence": "心意識相品第三",
        "from": "T16n0676_001:0692a27_0",
        "context_with_next_sentence": true
    },
    {
        "source_sentence": "爾時，廣慧菩薩摩訶薩白佛言：「世尊！",
        "from": "T16n0676_001:0692a28_0",
        "context_with_next_sentence": true
    },
    {
        "source_sentence": "如世尊說：『於心意識祕密善巧菩薩。』",
        "from": "T16n0676_001:0692a28_1",
        "context_with_next_sentence": true
    },
    {
        "source_sentence": "於心意識祕密善巧菩薩者，齊何名為於心意識祕密善巧菩薩？",
        "from": "T16n0676_001:0692a29_2",
        "context_with_next_sentence": true
    },
    {
        "source_sentence": "如來齊何施設彼為於心意識祕密善巧菩薩？」",
        "from": "T16n0676_001:0692b02_3",
        "context_with_next_sentence": true
    },
    {
        "source_sentence": "說是語已。",
        "from": "T16n0676_001:0692b03_4",
        "context_with_next_sentence": true
    },
    {
        "source_sentence": "爾時，世尊告廣慧菩薩摩訶薩曰：「善哉，善哉！",
        "from": "T16n0676_001:0692b03_5",
        "context_with_next_sentence": true
    },
    {
        "source_sentence": "廣慧！",
        "from": "T16n0676_001:0692b04_6",
        "context_with_next_sentence": true
    },
    {
        "source_sentence": "汝今乃能請問如來如是深義；汝今為欲利益安樂無量眾生，哀愍世間、及諸天、人、阿素洛等；為令獲得義利安樂，故發斯問。",
        "from": "T16n0676_001:0692b04_7",
        "context_with_next_sentence": true
    },
    {
        "source_sentence": "汝應諦聽，吾當為汝說心意識祕密之義。",
        "from": "T16n0676_001:0692b07_8",
        "context_with_next_sentence": true
    },
    {
        "source_sentence": "「廣慧當知，於六趣生死彼彼有情，墮彼彼有情眾中，或在卵生、或在胎生、或在濕生、或在化生，身分生起，於中最初一切種子心識成熟、展轉、和合、增長、廣大。",
        "from": "T16n0676_001:0692b08_9",
        "context_with_next_sentence": true
    },
    {
        "source_sentence": "依二執受：一者、有色諸根及所依執受；二者、相名分別言說戲論習氣執受。",
        "from": "T16n0676_001:0692b12_10",
        "context_with_next_sentence": true
    },
    {
        "source_sentence": "有色界中具二執受，無色界中不具二種。",
        "from": "T16n0676_001:0692b13_11",
        "context_with_next_sentence": true
    },
    {
        "source_sentence": "「廣慧！",
        "from": "T16n0676_001:0692b14_12",
        "context_with_next_sentence": true
    },
    {
        "source_sentence": "此識亦名阿陀那識。",
        "from": "T16n0676_001:0692b15_0",
        "context_with_next_sentence": true
    },
    {
        "source_sentence": "何以故？",
        "from": "T16n0676_001:0692b15_1",
        "context_with_next_sentence": true
    },
    {
        "source_sentence": "由此識於身隨逐執持故。",
        "from": "T16n0676_001:0692b15_2",
        "context_with_next_sentence": true
    },
    {
        "source_sentence": "亦名阿賴耶識。",
        "from": "T16n0676_001:0692b16_3",
        "context_with_next_sentence": true
    },
    {
        "source_sentence": "何以故？",
        "from": "T16n0676_001:0692b16_4",
        "context_with_next_sentence": true
    },
    {
        "source_sentence": "由此識於身攝受、藏隱、同安危義故。",
        "from": "T16n0676_001:0692b16_5",
        "context_with_next_sentence": true
    },
    {
        "source_sentence": "亦名為心。",
        "from": "T16n0676_001:0692b17_6",
        "context_with_next_sentence": true
    },
    {
        "source_sentence": "何以故？",
        "from": "T16n0676_001:0692b17_7",
        "context_with_next_sentence": true
    },
    {
        "source_sentence": "由此識色聲香味觸等積集滋長故。",
        "from": "T16n0676_001:0692b18_8",
        "context_with_next_sentence": true
    },
    {
        "source_sentence": "「廣慧！",
        "from": "T16n0676_001:0692b18_9",
        "context_with_next_sentence": true
    },
    {
        "source_sentence": "阿陀那識為依止、為建立故，六識身轉，謂眼識、耳、鼻、舌、身、意識。",
        "from": "T16n0676_001:0692b19_10",
        "context_with_next_sentence": true
    },
    {
        "source_sentence": "此中有識：眼及色為緣生眼識，與眼識俱隨行，同時、同境，有分別意識轉。",
        "from": "T16n0676_001:0692b20_11",
        "context_with_next_sentence": true
    },
    {
        "source_sentence": "有識：耳、鼻、舌、身，及聲、香、味、觸為緣，生耳、鼻、舌、身識，與耳、鼻、舌、身識俱隨行，同時、同境，有分別意識轉。",
        "from": "T16n0676_001:0692b22_12",
        "context_with_next_sentence": true
    },
    {
        "source_sentence": "廣慧！",
        "from": "T16n0676_001:0692b24_13",
        "context_with_next_sentence": true
    },
    {
        "source_sentence": "若於爾時一眼識轉，即於此時唯有一分別意識，與眼識同所行轉。",
        "from": "T16n0676_001:0692b24_14",
        "context_with_next_sentence": true
    },
    {
        "source_sentence": "若於爾時二、三、四、五諸識身轉，即於此時唯有一分別意識，與五識身同所行轉。",
        "from": "T16n0676_001:0692b26_15",
        "context_with_next_sentence": true
    },
    {
        "source_sentence": "「廣慧！",
        "from": "T16n0676_001:0692b28_16",
        "context_with_next_sentence": true
    },
    {
        "source_sentence": "譬如大瀑水流，若有一浪生緣現前，唯一浪轉；若二、若多浪生緣現前，有多浪轉。",
        "from": "T16n0676_001:0692b28_17",
        "context_with_next_sentence": true
    },
    {
        "source_sentence": "然此瀑水自類恒流無斷無盡。",
        "from": "T16n0676_001:0692c01_18",
        "context_with_next_sentence": true
    },
    {
        "source_sentence": "又如善淨鏡面，若有一影生緣現前，唯一影起；若二、若多影生緣現前，有多影起。",
        "from": "T16n0676_001:0692c02_0",
        "context_with_next_sentence": true
    },
    {
        "source_sentence": "非此鏡面轉變為影，亦無受用滅盡可得。",
        "from": "T16n0676_001:0692c03_1",
        "context_with_next_sentence": true
    },
    {
        "source_sentence": "「如是，廣慧！",
        "from": "T16n0676_001:0692c04_2",
        "context_with_next_sentence": true
    },
    {
        "source_sentence": "由似瀑流阿陀那識為依止、為建立故，若於爾時有一眼識生緣現前，即於此時一眼識轉；若於爾時乃至有五識身生緣現前，即於此時五識身轉。",
        "from": "T16n0676_001:0692c05_3",
        "context_with_next_sentence": true
    },
    {
        "source_sentence": "「廣慧！",
        "from": "T16n0676_001:0692c08_4",
        "context_with_next_sentence": true
    },
    {
        "source_sentence": "如是菩薩雖由法住智為依止、為建立故，於心意識祕密善巧。",
        "from": "T16n0676_001:0692c08_5",
        "context_with_next_sentence": true
    },
    {
        "source_sentence": "然諸如來不齊於此，施設彼為於心意識一切祕密善巧菩薩。",
        "from": "T16n0676_001:0692c10_6",
        "context_with_next_sentence": true
    },
    {
        "source_sentence": "廣慧！",
        "from": "T16n0676_001:0692c11_7",
        "context_with_next_sentence": true
    },
    {
        "source_sentence": "若諸菩薩於內各別：如實不見阿陀那、不見阿陀那識；不見阿賴耶、不見阿賴耶識；不見積集、不見心；不見眼色及眼識；不見耳聲及耳識；不見鼻香及鼻識；不見舌味及舌識；不見身觸及身識；不見意法及意識；是名勝義善巧菩薩；如來施設彼為勝義善巧菩薩。",
        "from": "T16n0676_001:0692c12_8",
        "context_with_next_sentence": true
    },
    {
        "source_sentence": "廣慧！",
        "from": "T16n0676_001:0692c18_9",
        "context_with_next_sentence": true
    },
    {
        "source_sentence": "齊此名為於心意識一切祕密善巧菩薩；如來齊此施設彼為於心意識一切祕密善巧菩薩。」",
        "from": "T16n0676_001:0692c18_10",
        "context_with_next_sentence": true
    },
    {
        "source_sentence": "爾時，世尊欲重宣此義，而說頌曰：「阿陀那識甚深細，　　一切種子如瀑流，　我於凡愚不開演，　　恐彼分別執為我。」",
        "from": "T16n0676_001:0692c20_11",
        "context_with_next_sentence": true
    },
    {
        "source_sentence": "解深密經卷第一",
        "from": "T16n0676_001:0692c24_0",
        "context_with_next_sentence": false
    }
]