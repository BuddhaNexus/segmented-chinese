[
    {
        "source_sentence": "大方廣佛華嚴經卷第五十八",
        "from": "T09n0278_058:0767c02_0",
        "context_with_next_sentence": true
    },
    {
        "source_sentence": "東晉天竺三藏佛馱跋陀羅譯",
        "from": "T09n0278_058:0767c04_0",
        "context_with_next_sentence": true
    },
    {
        "source_sentence": "入法界品第三十四之十五",
        "from": "T09n0278_058:0767c05_0",
        "context_with_next_sentence": true
    },
    {
        "source_sentence": "◎又作是言：「善男子！",
        "from": "T09n0278_058:0767c06_0",
        "context_with_next_sentence": true
    },
    {
        "source_sentence": "於此南方，有一國土，名曰海澗；彼有園林，名大莊嚴藏；於彼林中，有大樓觀，名嚴淨藏，菩薩往昔善根所起，菩薩諸願自在，諸通智力，巧妙方便，功德大悲法門所起。",
        "from": "T09n0278_058:0767c06_1",
        "context_with_next_sentence": true
    },
    {
        "source_sentence": "彼園中有菩薩摩訶薩，名曰彌勒。",
        "from": "T09n0278_058:0767c10_2",
        "context_with_next_sentence": true
    },
    {
        "source_sentence": "常化父母、親戚、眷屬，及同行者；又復長養其餘無量眾生善根，令住大乘。",
        "from": "T09n0278_058:0767c11_3",
        "context_with_next_sentence": true
    },
    {
        "source_sentence": "亦欲為汝顯現菩薩方便法門，欲明菩薩受生自在，欲對現教化一切眾生，令厭諸有，宣明菩薩大慈悲力，覺悟菩薩無相法門，明諸有趣，悉無自相。",
        "from": "T09n0278_058:0767c12_4",
        "context_with_next_sentence": true
    },
    {
        "source_sentence": "汝詣彼問云何菩薩淨菩薩道、云何菩薩學菩薩戒、云何菩薩淨菩薩心、云何菩薩發諸大願、云何菩薩積功德具、云何菩薩得菩薩地、云何菩薩滿足一切諸波羅蜜、云何菩薩得諸忍法、云何菩薩住功德行、云何菩薩近善知識；何以故？",
        "from": "T09n0278_058:0767c16_5",
        "context_with_next_sentence": true
    },
    {
        "source_sentence": "彼菩薩摩訶薩，究竟一切諸菩薩行，分別了知眾生心行，以巧便智而教化之；滿足一切諸波羅蜜，住菩薩地，得諸忍門；證於菩薩離生之法，於諸佛所而得授記；於菩薩法，自在遊戲，持諸佛持；無量諸佛，以一切智甘露正法，而灌其頂。",
        "from": "T09n0278_058:0767c21_6",
        "context_with_next_sentence": true
    },
    {
        "source_sentence": "「善男子！",
        "from": "T09n0278_058:0767c27_7",
        "context_with_next_sentence": true
    },
    {
        "source_sentence": "彼菩薩摩訶薩，能示導汝真善知識，堅菩提心，長養善根，住正直心；現菩薩根，說無礙法平等諸地，讚歎菩薩所出生道，具諸菩薩願行功德，能廣演說普賢所行。",
        "from": "T09n0278_058:0767c27_8",
        "context_with_next_sentence": true
    },
    {
        "source_sentence": "善男子！",
        "from": "T09n0278_058:0768a02_9",
        "context_with_next_sentence": true
    },
    {
        "source_sentence": "汝不應於一善根中，生知足想；一光明法，一行，一願，一授記別，得法忍門，六波羅蜜；菩薩諸地，所淨佛剎，近善知識；於是事中，生知足想。",
        "from": "T09n0278_058:0768a02_10",
        "context_with_next_sentence": true
    },
    {
        "source_sentence": "何以故？",
        "from": "T09n0278_058:0768a05_11",
        "context_with_next_sentence": true
    },
    {
        "source_sentence": "善男子！",
        "from": "T09n0278_058:0768a05_12",
        "context_with_next_sentence": true
    },
    {
        "source_sentence": "菩薩摩訶薩應一向求無量善根；積集無量菩提具；積集無量菩提因緣；修習無量諸大迴向；教化成熟無量眾生，了知無量諸眾生心、諸根欲性、眾生諸行；除滅無量眾生煩惱結業習氣；除滅無量眾生邪見諸染污心；令發無量諸清淨心；拔出無量諸苦惱刺；消竭無量愛欲之海；遠離無量愚癡闇冥；壞散無量大憍慢山；解散無量生死繫縛；越度無量煩惱有流；煎竭無量受生海源；拯拔無量愛欲淤泥，於三界獄，免濟苦難；悉令安立八聖道支，普令滅除三毒熾然；斷絕無量諸魔鉤餌；遠離無量諸惡魔業；淨修無量菩薩直心；長養菩薩無量方便；出生菩薩無量諸根；淨修菩薩無量欲性；深入菩薩無量等法；修行菩薩無量勝行；清淨菩薩無量功德；淨修菩薩無量威儀；示現菩薩無量隨順世間；發起無量不壞信心；發起無量大精進力；淨修無量諸正念力；成滿無量諸三昧力；開發無量諸大慧力；堅固無量諸欲性力；積聚無量諸功德力；長養無量諸淨智力；發起無量菩薩諸力；成滿無量諸如來力；悉分別知無量法門；普入無量諸法方面；淨修無量法門；發起無量法明，照無量法，無量諸根；了知無量諸煩惱病；積集無量諸妙法藥，以善方便，療眾結病；修習無量甘露正法；詣諸佛剎，恭敬供養無量如來；遍入菩薩大眾源底，護持無量如來正法；不譏無量眾生罪咎；除滅無量惡道諸難；令無量眾生生天人中；總攝無量諸眾生類；淨修無量陀羅尼門；成滿無量諸大願行；修習無量大慈願力；不惜壽命，求無量法；修習無量寂滅法力；出生無量淨智通明；知無量眾生諸趣受生，而為應現無量化身；知無量心諸語言法；悉入菩薩無量諸行，修菩薩法；觀察菩薩甚深法門；覺悟菩薩難知境界；到諸菩薩難至之趣；攝持菩薩勇猛功德；證於菩薩離生淨妙難證之法；覺悟菩薩諸莊嚴行；於一切處，顯現菩薩自在神力；受持菩薩無壞法雲；增廣菩薩無量無邊淨智慧行；究竟無量諸波羅蜜，受於菩薩無量記別；深入菩薩無量忍門；修治菩薩不思議地諸正法門；於無量劫，以大弘誓而自莊嚴，供養諸佛，淨不可說諸佛世界，發不可說菩薩願行。",
        "from": "T09n0278_058:0768a06_13",
        "context_with_next_sentence": true
    },
    {
        "source_sentence": "「善男子！",
        "from": "T09n0278_058:0768b20_14",
        "context_with_next_sentence": true
    },
    {
        "source_sentence": "略說菩薩教化一切眾生：於一切劫，行菩薩行；於一切趣，應現受生；以明淨智，了一切三世；淨一切剎，滿一切願，供養一切佛；與一切菩薩，同修願行，親近一切諸善知識。",
        "from": "T09n0278_058:0768b21_15",
        "context_with_next_sentence": true
    },
    {
        "source_sentence": "是故，善男子！",
        "from": "T09n0278_058:0768b25_16",
        "context_with_next_sentence": true
    },
    {
        "source_sentence": "應一向求諸善知識，若見聞法，恭敬供養；於善知識，勿生嫌疑，身心懈厭；令一切善知識，心大歡悅。",
        "from": "T09n0278_058:0768b25_17",
        "context_with_next_sentence": true
    },
    {
        "source_sentence": "何以故？",
        "from": "T09n0278_058:0768b27_18",
        "context_with_next_sentence": true
    },
    {
        "source_sentence": "因善知識究竟一切諸菩薩行；成滿一切菩薩功德、一切菩薩大願、一切菩薩善根、一切菩薩助道法；生一切菩薩法；明淨一切菩薩法門；淨修一切菩薩禁戒，一切菩薩禪定三昧，一切菩薩堅固無上菩提之心，一切菩薩摠持辯才；淨一切菩薩功德藏；同一切菩薩大願；解一切菩薩密法，一切菩薩法寶；長養一切菩薩諸根；積集一切菩薩智；聚護一切菩薩功德法藏；清淨一切菩薩受生；聞持一切菩薩法雲；出生一切菩薩正道；發起一切菩薩道心；成就一切諸佛菩提，一切菩薩諸行；了知十方一切法界；讚一切菩薩直心功德；起一切菩薩大慈悲力；攝一切菩薩無量善根；得一切菩薩道支；得一切菩薩饒益眾生心，遠離惡道，安住大乘，修菩薩行，遠惡知識；於菩薩法，心不退轉，超出凡夫、聲聞、緣覺一切世間，心無惑亂，無所染著，廣修菩薩無量諸行；長養一切諸善功德，除滅煩惱，一切諸魔，莫能沮壞。",
        "from": "T09n0278_058:0768b27_19",
        "context_with_next_sentence": true
    },
    {
        "source_sentence": "因善知識，悉能成辨如是等事。",
        "from": "T09n0278_058:0768c17_20",
        "context_with_next_sentence": true
    },
    {
        "source_sentence": "何以故？",
        "from": "T09n0278_058:0768c18_21",
        "context_with_next_sentence": true
    },
    {
        "source_sentence": "善知識者，能令除滅諸障礙故。",
        "from": "T09n0278_058:0768c18_22",
        "context_with_next_sentence": true
    },
    {
        "source_sentence": "遠不善法，離惡知識，滅無明闇，諸邪見縛，超出生死一切世間；斷魔鉤餌，拔苦惱刺，出無智險難，邪惑山澗，越度有流，諸惡邪徑；示導清淨菩提正道，教菩薩法，修習四道明淨慧眼；安立薩婆若，增長菩提心，廣大慈悲；修波羅蜜，住菩薩地，得深法忍；淨一切善根，積集一切菩薩功德，施與一切菩薩功德；見一切佛，心大歡喜，護持淨戒，解真實義；出正法門，離諸邪道，現明法門，普照一切，聞持無量諸佛法雲；滅一切煩惱，增益一切智，住一切佛法。",
        "from": "T09n0278_058:0768c19_23",
        "context_with_next_sentence": true
    },
    {
        "source_sentence": "「復次；善男子！",
        "from": "T09n0278_058:0769a01_0",
        "context_with_next_sentence": true
    },
    {
        "source_sentence": "善知識者，則為慈母，生佛家故；善知識者，則為慈父，以無量事，益眾生故；善知識者，則為養育守護，不為一切惡故；善知識者，則為大師，教化令學菩薩戒故；善知識者，則為導師，教化令至彼岸道故；善知識者，則為良醫，療治一切煩惱患故；善知識者，則為雪山，長養明淨智慧藥故；善知識者，則為勇將，防護一切諸恐怖故；善知識者，則為牢船，悉令越度生死海故；善知識者，則為船師，令至一切智法寶洲故。",
        "from": "T09n0278_058:0769a01_1",
        "context_with_next_sentence": true
    },
    {
        "source_sentence": "是故，善男子！",
        "from": "T09n0278_058:0769a11_2",
        "context_with_next_sentence": true
    },
    {
        "source_sentence": "應當如是正念思惟，詣善知識。",
        "from": "T09n0278_058:0769a11_3",
        "context_with_next_sentence": true
    },
    {
        "source_sentence": "又，善男子！",
        "from": "T09n0278_058:0769a12_4",
        "context_with_next_sentence": true
    },
    {
        "source_sentence": "詣善知識，發大地心，持一切事，無疲倦故；發金剛心，堅固正直，不可壞故；發金剛山心，一切苦患，不能壞故；發無自心，隨彼意故；發弟子心，不違一切教故；發僮僕心，一切苦役，不疲厭故；發養育心，不畏煩惱所污染故；發傭作心，隨所受教，不違逆故；發卑下心，遠離自大，增上慢故；發成熟心，善知時非時故；發寶馬心，離[怡-台+龍]悷心不調故；發大車心，載一切故；發大象心，伏諸根故；發大山心，一切惡風，不能動故；發小犬心，離瞋恚故；發栴陀羅心，離憍慢故；發折角心，離威勢故；發大風心，無所著故；發大船心，於彼此岸，往返不疲故；發橋梁心，度善知識教故；發孝子心，見善知識，無厭足故；發王子心，順君教故。",
        "from": "T09n0278_058:0769a12_5",
        "context_with_next_sentence": true
    },
    {
        "source_sentence": "又，善男子！",
        "from": "T09n0278_058:0769a27_6",
        "context_with_next_sentence": true
    },
    {
        "source_sentence": "應於自身，生病苦想；於善知識，生醫王想；於所說教，生良藥想。",
        "from": "T09n0278_058:0769a27_7",
        "context_with_next_sentence": true
    },
    {
        "source_sentence": "又於自身，生遠行想；於善知識，生導師想；於所說教，生正路想。",
        "from": "T09n0278_058:0769a29_8",
        "context_with_next_sentence": true
    },
    {
        "source_sentence": "又於自身，生趣彼岸想；於善知識，生知濟想；於所說法，生涼池想。",
        "from": "T09n0278_058:0769b01_9",
        "context_with_next_sentence": true
    },
    {
        "source_sentence": "又於自身，生農夫想；於善知識；生龍王想；於所說法，生時澤想；於隨說行，生成熟想。",
        "from": "T09n0278_058:0769b03_10",
        "context_with_next_sentence": true
    },
    {
        "source_sentence": "又於自身，生貧窮想；於善知識，生毘沙門寶天王想；於所說教，生珍寶想。",
        "from": "T09n0278_058:0769b05_11",
        "context_with_next_sentence": true
    },
    {
        "source_sentence": "又於自身，生弟子想；於善知識，生大師想；於所說法，生修學想。",
        "from": "T09n0278_058:0769b07_12",
        "context_with_next_sentence": true
    },
    {
        "source_sentence": "又於自身，生怯劣想；於善知識，生勇健想；於所說法，生器仗想。",
        "from": "T09n0278_058:0769b08_13",
        "context_with_next_sentence": true
    },
    {
        "source_sentence": "又於自身，生商人想；於善知識，生導師想；於所說法，生珍寶想，隨聞說行，生勝寶想。",
        "from": "T09n0278_058:0769b10_14",
        "context_with_next_sentence": true
    },
    {
        "source_sentence": "又於自身，生子息想；於善知識，生慈父想；於所說法，生立家想。",
        "from": "T09n0278_058:0769b12_15",
        "context_with_next_sentence": true
    },
    {
        "source_sentence": "又於自身，生王子想；於善知識，生大臣想；於所說法，學王教想。",
        "from": "T09n0278_058:0769b13_16",
        "context_with_next_sentence": true
    },
    {
        "source_sentence": "善男子！",
        "from": "T09n0278_058:0769b15_17",
        "context_with_next_sentence": true
    },
    {
        "source_sentence": "詣善知識，應正思念，發如是想。",
        "from": "T09n0278_058:0769b15_18",
        "context_with_next_sentence": true
    },
    {
        "source_sentence": "何以故？",
        "from": "T09n0278_058:0769b16_19",
        "context_with_next_sentence": true
    },
    {
        "source_sentence": "因淨直心，見善知識：隨順其教，增長善根，如依雪山，出眾藥草；為佛法器，如海吞流；生諸勝德，如海出寶；淨菩提心，如鍊真金；超出世間，如海須彌；不染世間，如水蓮華；不沒諸惡，如海死屍；長白淨法，如月盛滿；普照法界，如日迴耀；長菩薩身，如母養子。",
        "from": "T09n0278_058:0769b16_20",
        "context_with_next_sentence": true
    },
    {
        "source_sentence": "善男子！",
        "from": "T09n0278_058:0769b22_21",
        "context_with_next_sentence": true
    },
    {
        "source_sentence": "略說菩薩摩訶薩，若能隨順善知識教得十不可說百千億那由他諸功德；明十不可說百千億那由他淨直深心；增長十不可說百千億那由他菩薩諸根；淨十不可說百千億那由他菩薩諸持；滅十不可說百千億那由他諸障礙法；超十不可說百千億那由他諸惡魔業；入十不可說百千億那由他菩薩法門；滿十不可說百千億那由他諸妙功德；修十不可說百千億那由他菩薩所行；具十不可說百千億那由他菩薩大願。",
        "from": "T09n0278_058:0769b22_22",
        "context_with_next_sentence": true
    },
    {
        "source_sentence": "善男子！",
        "from": "T09n0278_058:0769c03_23",
        "context_with_next_sentence": true
    },
    {
        "source_sentence": "略說菩薩，因善知識究竟一切菩薩行、一切菩薩波羅蜜、一切菩薩地、一切菩薩忍、一切菩薩陀羅尼、一切菩薩三昧門、一切菩薩通明智自在、一切菩薩迴向、一切菩薩大願。",
        "from": "T09n0278_058:0769c03_24",
        "context_with_next_sentence": true
    },
    {
        "source_sentence": "善男子！",
        "from": "T09n0278_058:0769c07_25",
        "context_with_next_sentence": true
    },
    {
        "source_sentence": "如是等一切法，善知識為本：依善知識起、依善知識生、依善知識取、依善知識發、依善知識長、依善知識住、依善知識得。」",
        "from": "T09n0278_058:0769c07_26",
        "context_with_next_sentence": true
    },
    {
        "source_sentence": "爾時，善財聞如是等讚善知識諸菩薩行，如來正法；心大歡喜，踊躍無量，正念思惟菩薩所行。",
        "from": "T09n0278_058:0769c11_0",
        "context_with_next_sentence": true
    },
    {
        "source_sentence": "漸漸遊行，向海澗國；以過去際修身業力，及清淨心，遠離惡行，超出世間虛妄惑倒；求佛法實義，長養諸根，滿足大願，具精進力；不惜身命，饒益眾生，修菩薩行，積集佛法；見諸如來，淨一切剎，供養法師，護持正法；成就菩薩諸淨願身，善知緣起，修習不可思議善根。",
        "from": "T09n0278_058:0769c13_1",
        "context_with_next_sentence": true
    },
    {
        "source_sentence": "作是念已，淨心信敬一切菩薩，如世尊想；修習諸根，心不顛倒，正念恭敬，離世間想；滿足諸願，出生無量菩薩化身，讚歎三世一切諸佛菩薩法門；智慧覺悟，如來菩薩，一切至處自在神力；乃至一毛孔中，佛、菩薩身，皆悉充滿無礙智眼，觀十方法界及虛空界，三世諸法。",
        "from": "T09n0278_058:0769c19_2",
        "context_with_next_sentence": true
    },
    {
        "source_sentence": "爾時，善財如是恭敬供養，具諸願忍；以無量智，觀境界地。",
        "from": "T09n0278_058:0769c25_3",
        "context_with_next_sentence": true
    },
    {
        "source_sentence": "爾時，善財五體敬禮彼嚴淨藏高大樓觀，作如是念：「此是諸佛菩薩、諸善知識；是諸佛塔；是如來像，諸佛菩薩、法寶住處；是聲聞、緣覺，亦是其塔；此是眾聖、亦是父母、亦是福田；此是一切法界境界。」",
        "from": "T09n0278_058:0769c27_4",
        "context_with_next_sentence": true
    },
    {
        "source_sentence": "作是念已，又復等觀，猶如虛空；等觀如法界，無有障礙；等觀如實際，至一切處；等觀如如來，除諸虛妄，無所染著；等觀如影、如夢、如電、如響，悉從緣起，非有非無，深心信解。",
        "from": "T09n0278_058:0770a02_5",
        "context_with_next_sentence": true
    },
    {
        "source_sentence": "隨諸業因，而受果報，知從信心，成等正覺。",
        "from": "T09n0278_058:0770a06_6",
        "context_with_next_sentence": true
    },
    {
        "source_sentence": "因解佛功德，供養諸佛；因恭敬心，出佛化身；因修善根，起諸佛法；因般若波羅蜜，起一切波羅蜜；因堅固願，起諸佛法；因諸迴向，起一切菩薩行。",
        "from": "T09n0278_058:0770a07_7",
        "context_with_next_sentence": true
    },
    {
        "source_sentence": "一切智境界法界，解了迴向非常、非斷，非生、非滅，非無因作。",
        "from": "T09n0278_058:0770a11_8",
        "context_with_next_sentence": true
    },
    {
        "source_sentence": "捨離有見、諸顛倒惑，謂從自在而生諸法；本有實性，次第而出；離我、我所，深達緣起；入諸法界，見有為法，猶如鏡像。",
        "from": "T09n0278_058:0770a12_9",
        "context_with_next_sentence": true
    },
    {
        "source_sentence": "離有無見，不生、不滅；滅邪癡惑，了諸法空，悉無自在；超出諸相，入無相際，而亦不違種生芽法，悉知一切從因緣生，如因印故而生印像，如鏡中像、如電、如夢、如響、如幻，各隨因有。",
        "from": "T09n0278_058:0770a15_10",
        "context_with_next_sentence": true
    },
    {
        "source_sentence": "一切諸法，亦復如是，隨業受報，以善方便，潤澤諸法。",
        "from": "T09n0278_058:0770a19_11",
        "context_with_next_sentence": true
    },
    {
        "source_sentence": "爾時，善財禮未起間，知法如是，得不思議善根；柔軟身心，稽首禮畢，敬遶十匝，合掌諦觀。",
        "from": "T09n0278_058:0770a21_12",
        "context_with_next_sentence": true
    },
    {
        "source_sentence": "復作是念：「此是解空無相願者之所住處；離虛妄者之所住處；住法界者；了知眾生非實有者；知不生者；知一切世間無所著者；方便分別一切眾生者；一切無所依者；離一切相者；知一切法無自性者；不虛妄取一切業者；了知一切心意識相者；知一切道，非出、非不出者；住一切甚深大智度者；方便充滿普門法界者；寂滅一切眾煩惱者；智慧斷除見愛慢者；一切禪定解脫三昧神通遊戲者；修一切菩薩三昧境界者；安住一切如來所者；以一劫為一切劫，以一切劫為一劫者；以一切剎為一剎，以一剎為一切剎，而亦不壞諸剎相者；以一法為一切法，以一切法為一法，而亦不壞諸法相者；以一眾生為一切眾生，以一切眾生為一眾生，而解眾生無差別者；以一佛為一切佛，以一切佛為一佛，而解諸佛無有二者；以三世為一念，以一念為三世者；於一念中，詣一切剎者；普照饒益一切眾生者；得一切入者；出過眾生，為教化故，而不捨離者；不依一切剎，而遊行莊嚴一切世界，供養佛者；詣一切佛無染著者；依善知識，不味法者；住一切魔宮，不樂欲者；入一切相，而不捨離一切智者；了一切眾生身，無我、無眾生、無二觀者；自身容受一切世界，而不壞法性者；盡未來劫，修諸願行，而不取劫長短相者；不離一毛端處，而現一切世界，普為眾生說正法者；可尊重者；解甚深法者；達無二者；了無性者；善對治者；體法空者；住慈悲者；遠離一切聲聞、緣覺地者；超出一切魔境界者；不染一切世間境界者；究竟一切菩薩法門者；隨順一切佛法門者；厭一切生死，而不證聲聞，離生法者；知一切法無生，而亦不起不生見者；觀不淨法，不證離欲法，不染愛者；修習大慈，不為除滅瞋恚法者；觀於緣起，一切法中，無愚癡者；住於四禪，不隨生者；住四無量，不生無色，為教化者；修習止觀，不證明脫化眾生者；住空三昧，滅無見者；住無相三昧，為化眾生，不捨相者；住無願三昧，不捨菩薩一切願者；一切煩惱業中，得自在力，為教化故，示現隨順煩惱業者；離於生死，而現受生，為教化者；離一切趣，現入諸趣，化眾生者；修大慈悲，不隨愛者；修習喜心，見眾生苦，常憂慼者；修習捨心，而不捨離利他事者；得九次第定，而不厭離欲界生者；離於諸受，而不證實際者；住三脫門，而不證聲聞解脫法者；觀四真諦，而不證諸果者；觀於緣起，離邊見者；修八正道，而不永出生死難者；超凡夫地，而不墮於二乘地者；觀陰熾然，而不永滅於五陰者；離四魔道，而不永捨諸魔覺者；捨六入障，而現受者；觀真如相，而不證於實際法者；現學一切乘，而不捨離摩訶衍者。",
        "from": "T09n0278_058:0770a23_13",
        "context_with_next_sentence": true
    },
    {
        "source_sentence": "如此樓觀，住一切功德者之所住處。」",
        "from": "T09n0278_058:0770c20_14",
        "context_with_next_sentence": true
    },
    {
        "source_sentence": "爾時，善財以偈頌曰：「安住大慈心，　　彌勒摩訶薩，　具足妙功德，　　饒益諸群生。",
        "from": "T09n0278_058:0770c20_15",
        "context_with_next_sentence": true
    },
    {
        "source_sentence": "　住於灌頂地，　　諸佛之長子，　思惟佛境界，　　安住此法堂。",
        "from": "T09n0278_058:0770c24_0",
        "context_with_next_sentence": true
    },
    {
        "source_sentence": "　一切諸佛子，　　常履大乘行，　遊行諸法界，　　安住此法堂。",
        "from": "T09n0278_058:0770c26_0",
        "context_with_next_sentence": true
    },
    {
        "source_sentence": "　施戒忍精進，　　禪智方便願，　究竟彼岸者，　　安住此法堂。",
        "from": "T09n0278_058:0770c28_0",
        "context_with_next_sentence": true
    },
    {
        "source_sentence": "　無礙智如空，　　普照三世法，　了知一切者，　　安住此法堂。",
        "from": "T09n0278_058:0771a01_0",
        "context_with_next_sentence": true
    },
    {
        "source_sentence": "　解了一切法，　　真實無生相，　如鳥遊空者，　　安住此法堂。",
        "from": "T09n0278_058:0771a03_0",
        "context_with_next_sentence": true
    },
    {
        "source_sentence": "　除滅貪恚癡，　　一切諸顛倒，　常樂寂靜者，　　安住此法堂。",
        "from": "T09n0278_058:0771a05_0",
        "context_with_next_sentence": true
    },
    {
        "source_sentence": "　三脫門道觀，　　陰入界緣起，　遠離惡道者，　　安住此法堂。",
        "from": "T09n0278_058:0771a07_0",
        "context_with_next_sentence": true
    },
    {
        "source_sentence": "　深入無礙智，　　等觀眾生剎，　知法無性者，　　安住此法堂。",
        "from": "T09n0278_058:0771a09_0",
        "context_with_next_sentence": true
    },
    {
        "source_sentence": "　三世法無礙，　　猶如空中風，　無所染著者，　　安住此法堂。",
        "from": "T09n0278_058:0771a11_0",
        "context_with_next_sentence": true
    },
    {
        "source_sentence": "　見眾生受苦，　　無有歸依處，　大悲普濟者，　　安住此法堂。",
        "from": "T09n0278_058:0771a13_0",
        "context_with_next_sentence": true
    },
    {
        "source_sentence": "　見盲冥眾生，　　捨正入險路，　為示正道者，　　安住此法堂。",
        "from": "T09n0278_058:0771a15_0",
        "context_with_next_sentence": true
    },
    {
        "source_sentence": "　見諸有為中，　　生老病死逼，　令免恐怖者，　　安住此法堂。",
        "from": "T09n0278_058:0771a17_0",
        "context_with_next_sentence": true
    },
    {
        "source_sentence": "　見眾生結患，　　積集智慧藥，　悲心醫王者，　　安住此法堂。",
        "from": "T09n0278_058:0771a19_0",
        "context_with_next_sentence": true
    },
    {
        "source_sentence": "　見無量眾生，　　漂溺生死海，　大悲船度者，　　安住此法堂。",
        "from": "T09n0278_058:0771a21_0",
        "context_with_next_sentence": true
    },
    {
        "source_sentence": "　深入生死海，　　摧滅煩惱龍，　採佛智寶者，　　安住此法堂。",
        "from": "T09n0278_058:0771a23_0",
        "context_with_next_sentence": true
    },
    {
        "source_sentence": "　願地慈悲眼，　　觀海出眾生，　如金翅鳥者，　　安住此法堂。",
        "from": "T09n0278_058:0771a25_0",
        "context_with_next_sentence": true
    },
    {
        "source_sentence": "　法界空中行，　　猶如淨日月，　慧光普照者，　　安住此法堂。",
        "from": "T09n0278_058:0771a27_0",
        "context_with_next_sentence": true
    },
    {
        "source_sentence": "　為一一眾生，　　盡未來際劫，　荷負諸苦者，　　安住此法堂。",
        "from": "T09n0278_058:0771a29_0",
        "context_with_next_sentence": true
    },
    {
        "source_sentence": "　一一諸剎中，　　盡來劫修行，　金剛精進者，　　安住此法堂。",
        "from": "T09n0278_058:0771b02_0",
        "context_with_next_sentence": true
    },
    {
        "source_sentence": "　一坐處聞持，　　諸佛法無厭，　大智慧海者，　　安住此法堂。",
        "from": "T09n0278_058:0771b04_0",
        "context_with_next_sentence": true
    },
    {
        "source_sentence": "　遍遊世界海，　　及諸大眾海，　供養佛海者，　　安住此法堂。",
        "from": "T09n0278_058:0771b06_0",
        "context_with_next_sentence": true
    },
    {
        "source_sentence": "　一切劫海中，　　修諸願行海，　出生功德者，　　安住此法堂。",
        "from": "T09n0278_058:0771b08_0",
        "context_with_next_sentence": true
    },
    {
        "source_sentence": "　一一毛孔中，　　佛剎劫眾生，　無礙眼見者，　　安住此法堂。",
        "from": "T09n0278_058:0771b10_0",
        "context_with_next_sentence": true
    },
    {
        "source_sentence": "　一念中遍入，　　不可說諸劫，　知念無礙者，　　安住此法堂。",
        "from": "T09n0278_058:0771b12_0",
        "context_with_next_sentence": true
    },
    {
        "source_sentence": "　一切剎微塵，　　眾生水渧等，　生此等願者，　　安住此法堂。",
        "from": "T09n0278_058:0771b14_0",
        "context_with_next_sentence": true
    },
    {
        "source_sentence": "　無量劫修行，　　總持禪定願，　解脫法門者，　　安住此法堂。",
        "from": "T09n0278_058:0771b16_0",
        "context_with_next_sentence": true
    },
    {
        "source_sentence": "　一切諸佛子，　　出生無量德，　饒益眾生者，　　安住此法堂。",
        "from": "T09n0278_058:0771b18_0",
        "context_with_next_sentence": true
    },
    {
        "source_sentence": "　成就無礙智，　　通明巧方便，　隨應現生者，　　安住此法堂。",
        "from": "T09n0278_058:0771b20_0",
        "context_with_next_sentence": true
    },
    {
        "source_sentence": "　從初發道心，　　究竟一切行，　化身滿法界，　　顯現自在力。",
        "from": "T09n0278_058:0771b22_0",
        "context_with_next_sentence": true
    },
    {
        "source_sentence": "　一念成正覺，　　入無量智業，　莫能測量者，　　安住此法堂。",
        "from": "T09n0278_058:0771b24_0",
        "context_with_next_sentence": true
    },
    {
        "source_sentence": "　無礙淨慧力，　　遊行諸法界，　無垢智觀者，　　安住此法堂。",
        "from": "T09n0278_058:0771b26_0",
        "context_with_next_sentence": true
    },
    {
        "source_sentence": "　成就無礙足，　　一切無所著，　了剎無二者，　　安住此法堂。",
        "from": "T09n0278_058:0771b28_0",
        "context_with_next_sentence": true
    },
    {
        "source_sentence": "　觀諸寂滅法，　　皆悉如虛空，　離垢境界者，　　安住此法堂。",
        "from": "T09n0278_058:0771c01_0",
        "context_with_next_sentence": true
    },
    {
        "source_sentence": "　大悲觀眾生，　　諸苦所逼迫，　拔濟饒益者，　　安住此法堂。",
        "from": "T09n0278_058:0771c03_0",
        "context_with_next_sentence": true
    },
    {
        "source_sentence": "　不離一坐處，　　普現眾生前，　如明淨日月，　　除滅魔鉤餌。",
        "from": "T09n0278_058:0771c05_0",
        "context_with_next_sentence": true
    },
    {
        "source_sentence": "　佛子住此堂，　　哀愍諸群生，　出無量化身，　　充滿諸法界。",
        "from": "T09n0278_058:0771c07_0",
        "context_with_next_sentence": true
    },
    {
        "source_sentence": "　佛子住此堂，　　遍遊諸世界，　一切如來所，　　無量無數劫。",
        "from": "T09n0278_058:0771c09_0",
        "context_with_next_sentence": true
    },
    {
        "source_sentence": "　無依入此堂，　　稱量佛境界，　無量無數劫，　　其心無厭倦。",
        "from": "T09n0278_058:0771c11_0",
        "context_with_next_sentence": true
    },
    {
        "source_sentence": "　佛子住此堂，　　念念入諸定，　一一三昧門，　　顯現佛境界。",
        "from": "T09n0278_058:0771c13_0",
        "context_with_next_sentence": true
    },
    {
        "source_sentence": "　佛子住此堂，　　覺了一切剎，　三世一切劫，　　眾生佛名號。",
        "from": "T09n0278_058:0771c15_0",
        "context_with_next_sentence": true
    },
    {
        "source_sentence": "　佛子住此堂，　　諸劫為一念，　遠離妄想惑，　　隨順於眾生。",
        "from": "T09n0278_058:0771c17_0",
        "context_with_next_sentence": true
    },
    {
        "source_sentence": "　佛子住此堂，　　修習諸三昧，　一一心念中，　　了達三世法。",
        "from": "T09n0278_058:0771c19_0",
        "context_with_next_sentence": true
    },
    {
        "source_sentence": "　佛子住此堂，　　一處跏趺坐，　普現一切剎，　　一切諸趣中。",
        "from": "T09n0278_058:0771c21_0",
        "context_with_next_sentence": true
    },
    {
        "source_sentence": "　佛子住此堂，　　悉飲佛法海，　深入智慧海，　　超度功德海。",
        "from": "T09n0278_058:0771c23_0",
        "context_with_next_sentence": true
    },
    {
        "source_sentence": "　無礙智思量，　　三世無數剎，　諸劫諸如來，　　無數眾生類。",
        "from": "T09n0278_058:0771c25_0",
        "context_with_next_sentence": true
    },
    {
        "source_sentence": "　佛子住此堂，　　常於一念中，　了知於三世，　　諸佛剎成敗。",
        "from": "T09n0278_058:0771c27_0",
        "context_with_next_sentence": true
    },
    {
        "source_sentence": "　善知諸最勝，　　所修諸行願，　并眾生諸根，　　修習佛境界。",
        "from": "T09n0278_058:0771c29_0",
        "context_with_next_sentence": true
    },
    {
        "source_sentence": "　一一微塵中，　　見一切劫剎，　諸佛及眷屬，　　一切眾生類。",
        "from": "T09n0278_058:0772a02_0",
        "context_with_next_sentence": true
    },
    {
        "source_sentence": "　佛子住此堂，　　常觀一切法，　眾生剎世劫，　　皆悉無自性。",
        "from": "T09n0278_058:0772a04_0",
        "context_with_next_sentence": true
    },
    {
        "source_sentence": "　觀察眾生等，　　法等如來等，　願等世界等，　　三世悉平等。",
        "from": "T09n0278_058:0772a06_0",
        "context_with_next_sentence": true
    },
    {
        "source_sentence": "　佛子住此堂，　　教化諸群生，　供養諸如來，　　思惟諸法界。",
        "from": "T09n0278_058:0772a08_0",
        "context_with_next_sentence": true
    },
    {
        "source_sentence": "　無量智慧業，　　滿足諸大願，　無數劫演說，　　不可得窮盡。",
        "from": "T09n0278_058:0772a10_0",
        "context_with_next_sentence": true
    },
    {
        "source_sentence": "　一切諸佛子，　　具足無量德，　安住此法堂，　　我合掌敬禮。",
        "from": "T09n0278_058:0772a12_0",
        "context_with_next_sentence": true
    },
    {
        "source_sentence": "　諸佛之長子，　　彌勒無礙行，　我今合掌禮，　　唯願慈矜愍。」",
        "from": "T09n0278_058:0772a14_0",
        "context_with_next_sentence": true
    },
    {
        "source_sentence": "◎◎爾時，善財讚歎樓觀諸菩薩已，合掌恭敬供養；禮訖，於門下立，欲見彌勒菩薩。",
        "from": "T09n0278_058:0772a15_1",
        "context_with_next_sentence": true
    },
    {
        "source_sentence": "爾時，遙見彌勒菩薩，與無量天、龍、夜叉、乾闥婆、阿修羅、迦樓羅、緊那羅、摩睺羅伽、人、非人等，大眾圍遶，從外而來。",
        "from": "T09n0278_058:0772a17_2",
        "context_with_next_sentence": true
    },
    {
        "source_sentence": "威德特尊，普照一切；不染世法，超出一切世間眾魔境界；滅諸障礙，深入如來菩薩境界；供養諸佛，等諸佛法；冠解脫繒淨妙天冠，住大智網；於諸佛所，得一切智；甘露灌頂，生諸佛法，得薩婆若。",
        "from": "T09n0278_058:0772a20_3",
        "context_with_next_sentence": true
    },
    {
        "source_sentence": "爾時，善財頭面敬禮，一心合掌，白言：「大聖！",
        "from": "T09n0278_058:0772a25_4",
        "context_with_next_sentence": true
    },
    {
        "source_sentence": "云何菩薩學菩薩行、修菩薩道？",
        "from": "T09n0278_058:0772a26_0",
        "context_with_next_sentence": true
    },
    {
        "source_sentence": "既修學已，具一切佛法，隨所請眾生，悉令度脫，成就大願；究竟一切菩薩所行，安慰一切諸天世人；不負本心，不違三寶，不欺天人，不罔眾生，不斷佛種，持菩薩家，如來正法；如是等事，唯願演說。」",
        "from": "T09n0278_058:0772a26_1",
        "context_with_next_sentence": true
    },
    {
        "source_sentence": "爾時，彌勒觀察大眾，指善財言：「汝等見是童子，問菩薩行，具足一切功德者不？",
        "from": "T09n0278_058:0772b02_2",
        "context_with_next_sentence": true
    },
    {
        "source_sentence": "此童子者，勇猛精進，專求實義，以正直心，得不退轉，常修勝法，心無厭足，如救頭然，求善知識，親近供養，聞法受持。",
        "from": "T09n0278_058:0772b04_3",
        "context_with_next_sentence": true
    },
    {
        "source_sentence": "此童子者，昔於頻陀伽羅城，受文殊師利教，求善知識，展轉經由一百一十諸善知識，問菩薩行，心無疲倦，次來我所。",
        "from": "T09n0278_058:0772b07_4",
        "context_with_next_sentence": true
    },
    {
        "source_sentence": "如是童子，學大乘者，甚為希有，成滿大願，能辨大事，具大莊嚴，常以大慈，救護眾生，起大精進波羅蜜，示導大眾，乘大法船，度生死海，令住大道，得大法寶，長養大智。",
        "from": "T09n0278_058:0772b09_5",
        "context_with_next_sentence": true
    },
    {
        "source_sentence": "如是之人，難得聞見，親近共住，同行亦難。",
        "from": "T09n0278_058:0772b13_6",
        "context_with_next_sentence": true
    },
    {
        "source_sentence": "何以故？",
        "from": "T09n0278_058:0772b14_7",
        "context_with_next_sentence": true
    },
    {
        "source_sentence": "此童子者，發心救護一切眾生，除滅眾苦，惡道諸難，邪見險路，愚癡之闇，超出生死，壞一切趣輪，度魔境界，於一切世間，無所染著；出欲泥，解貪縛，除邪倒，摧慢幢，拔使刺，廢諸蓋，裂愛網，滅無明，竭有流，離諂幻，淨心垢，釋疑惑；度無智海，厭生死苦，乘大法船，濟四使流，於大愛河，造智慧橋；愚癡闇中，然智慧燈：於生死路，示以正道；煩惱病者，令服法藥；生老死者，授甘露法；三毒盛者，滅以定水，令得清涼；諸憂怖者，施以無畏；三有獄者，開以智門；邪見縛者，斷以慧劍；住三界城，開解脫門；在危險者，示安隱處；懼結賊者，施以無畏；墜三惡塹者，俯接令出；為陰賊害者，置涅槃城；著眾生者，示八正道；住六入空聚者，拯以慧明；失津要者，示以正濟；近惡知識者，令親善友；樂童蒙者，誘以聖法；樂住生死宅者，普令超入一切智城。",
        "from": "T09n0278_058:0772b15_0",
        "context_with_next_sentence": true
    },
    {
        "source_sentence": "救護一切眾生之類，不捨清淨，求菩提心，積集大乘，心無疲倦，飲正法雨，而無厭足；勇猛究竟諸功德事，淨諸法門，修菩薩行，心無疲懈；不退方便，出生大願，見善知識，心樂無厭；奉給所為，隨順其教，不以為苦。",
        "from": "T09n0278_058:0772c03_1",
        "context_with_next_sentence": true
    },
    {
        "source_sentence": "「諸善男子！",
        "from": "T09n0278_058:0772c08_2",
        "context_with_next_sentence": true
    },
    {
        "source_sentence": "世間有能發起無上菩提心者，甚為希有，若發心已，如是精進求佛法者，亦甚希有；如是樂欲，淨菩薩道，具菩薩行，不惜身命，求善知識，不違其教；集菩提分，不貪利養，不捨菩薩正直之心；不著家業，不染五欲，不戀父母及諸親族，但樂專修一切種智；如是之人，倍復希有。",
        "from": "T09n0278_058:0772c08_3",
        "context_with_next_sentence": true
    },
    {
        "source_sentence": "諸善男子！",
        "from": "T09n0278_058:0772c15_4",
        "context_with_next_sentence": true
    },
    {
        "source_sentence": "若有菩薩，如是學者，則能究竟菩薩所行，成滿大願，近佛菩提，淨一切剎；教化眾生，深入法界，具足一切諸波羅蜜；廣菩薩行，畢本意性，出於魔業；值遇一切諸善知識，於一生中，能具普賢菩薩諸行。",
        "from": "T09n0278_058:0772c15_5",
        "context_with_next_sentence": true
    },
    {
        "source_sentence": "此童子者，入威儀海，諸智慧海；修菩提海，菩薩行海；成滿一切諸佛願海；詣諸剎海；見諸佛海；入眷屬海；行供養海；聞正法海；飲妙法海；成滿一切菩薩力海。",
        "from": "T09n0278_058:0772c20_6",
        "context_with_next_sentence": true
    },
    {
        "source_sentence": "顯現一切自在力雲，一切眾生，無不見者。",
        "from": "T09n0278_058:0772c24_7",
        "context_with_next_sentence": true
    },
    {
        "source_sentence": "滅一切煩惱處；入一切佛處；入諸法門處；入諸三昧處；住諸通明處；遊行法界處；如日月出，照一切眾生處。",
        "from": "T09n0278_058:0772c25_8",
        "context_with_next_sentence": true
    },
    {
        "source_sentence": "不依諸相，如空中鳥；常樂寂靜，無壞法門；遍遊因陀羅網世界，諸佛世界，如風無礙，深入法界；現諸世間，見三世佛，心大歡喜，踊躍無量；隨諸佛教，為聖法器；得諸法門，具菩薩行，現自在力。",
        "from": "T09n0278_058:0772c27_9",
        "context_with_next_sentence": true
    },
    {
        "source_sentence": "「善財！",
        "from": "T09n0278_058:0773a03_10",
        "context_with_next_sentence": true
    },
    {
        "source_sentence": "汝今得最大利；於無量劫，難聞見者，汝悉聞見，知彼功德；所謂：得見文殊師利，積無量德，遠離一切險難惡道，安住正法；過童蒙地，住諸菩薩功德之地，具智慧地，得諸佛地，菩薩行海；成滿虛空等諸佛智藏，專求無量諸妙功德，心無厭倦。",
        "from": "T09n0278_058:0773a03_11",
        "context_with_next_sentence": true
    },
    {
        "source_sentence": "若能如是堅直心者，則能樂求諸善知識，具菩薩行；教化眾生，具不思議清淨之信；諸妙功德，正法義者，悉得覩見一切佛子。",
        "from": "T09n0278_058:0773a08_12",
        "context_with_next_sentence": true
    },
    {
        "source_sentence": "善財！",
        "from": "T09n0278_058:0773a11_13",
        "context_with_next_sentence": true
    },
    {
        "source_sentence": "汝今獲大善利，次第覩見諸佛真子；隨彼自說，願行所得，汝從聞已，皆悉具得，如是行者，於無量劫之所難辦；以是因緣，諸佛子等，次第為說，難聞見者，汝悉聞見。",
        "from": "T09n0278_058:0773a12_0",
        "context_with_next_sentence": true
    },
    {
        "source_sentence": "從彼聞法，現自在力，為一切佛之所護念，菩薩所攝；隨順彼教，得大善利，長養一切諸菩薩性，學諸功德，不斷佛種；常為諸佛甘露灌頂，不久當與諸佛子等，隨前眾生，因其修善，皆悉令獲勝妙果報。",
        "from": "T09n0278_058:0773a15_1",
        "context_with_next_sentence": true
    },
    {
        "source_sentence": "善財！",
        "from": "T09n0278_058:0773a20_2",
        "context_with_next_sentence": true
    },
    {
        "source_sentence": "汝應發大歡喜，不久當得大果報故；無量菩薩，於無數劫，修菩薩行；汝今一生，皆悉具得，皆由直心精進力故。",
        "from": "T09n0278_058:0773a20_3",
        "context_with_next_sentence": true
    },
    {
        "source_sentence": "其有欲得如是法者，當如善財之所修學，便得究竟諸菩薩行，滿一切願，達一切法；譬如慶雲，隨所覆處，能降甘澤；隨智慧願，具菩薩行，亦復如是。",
        "from": "T09n0278_058:0773a23_4",
        "context_with_next_sentence": true
    },
    {
        "source_sentence": "善財！",
        "from": "T09n0278_058:0773a27_0",
        "context_with_next_sentence": true
    },
    {
        "source_sentence": "當知我所顯說，皆是普賢菩薩所行，應當了知，近善知識。",
        "from": "T09n0278_058:0773a27_1",
        "context_with_next_sentence": true
    },
    {
        "source_sentence": "過去諸佛，專求菩提，修習此行；於無量劫，諸有為中，受無量苦，猶不值遇過去諸佛，不具是行。",
        "from": "T09n0278_058:0773a28_2",
        "context_with_next_sentence": true
    },
    {
        "source_sentence": "善財！",
        "from": "T09n0278_058:0773b01_3",
        "context_with_next_sentence": true
    },
    {
        "source_sentence": "汝今皆得成就，聞諸佛法，行菩薩行；其有眾生，聞是行者，得大善利；成滿大願，親近諸佛，為佛真子，必成佛道；清淨解脫，除滅諸惡，遠離眾苦，積功德聚；清淨法身，遊行十方，見諸如來菩薩大眾，長養善根，如水蓮華；值遇諸佛，聞持正法，安住佛道，具諸佛願，究竟諸佛功德彼岸。」",
        "from": "T09n0278_058:0773b01_4",
        "context_with_next_sentence": true
    },
    {
        "source_sentence": "爾時，彌勒告善財言：「汝可往詣文殊師利，問諸法門智慧境界，普賢所行；彼當為汝，分別演說。」",
        "from": "T09n0278_058:0773b08_5",
        "context_with_next_sentence": true
    },
    {
        "source_sentence": "爾時，善財聞是語已，悲泣流淚；文殊師利即時申臂，遙授善財華寶瓔珞。",
        "from": "T09n0278_058:0773b10_6",
        "context_with_next_sentence": true
    },
    {
        "source_sentence": "善財得已，歡喜供散彌勒菩薩；彌勒菩薩即以右手摩善財頂，讚言：「善哉！",
        "from": "T09n0278_058:0773b12_7",
        "context_with_next_sentence": true
    },
    {
        "source_sentence": "善哉！",
        "from": "T09n0278_058:0773b14_8",
        "context_with_next_sentence": true
    },
    {
        "source_sentence": "佛子！",
        "from": "T09n0278_058:0773b14_9",
        "context_with_next_sentence": true
    },
    {
        "source_sentence": "汝亦不久當與我等。」",
        "from": "T09n0278_058:0773b14_10",
        "context_with_next_sentence": true
    },
    {
        "source_sentence": "爾時，善財踊躍無量，以偈頌曰：「無量無數劫，　　難得聞見者，　我今得奉覲，　　無上善知識。",
        "from": "T09n0278_058:0773b15_11",
        "context_with_next_sentence": true
    },
    {
        "source_sentence": "　文殊我所尊，　　究竟功德岸，　蒙見善知識，　　願速還親近。」",
        "from": "T09n0278_058:0773b18_0",
        "context_with_next_sentence": true
    },
    {
        "source_sentence": "爾時，善財五體敬禮彌勒菩薩，合掌白言：「大聖！",
        "from": "T09n0278_058:0773b20_0",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行、修菩薩道？",
        "from": "T09n0278_058:0773b21_1",
        "context_with_next_sentence": true
    },
    {
        "source_sentence": "大聖！",
        "from": "T09n0278_058:0773b22_2",
        "context_with_next_sentence": true
    },
    {
        "source_sentence": "今者已為諸佛授一生記，證於菩薩離生正法，住菩薩住；究竟一切諸波羅蜜，具足一切諸法忍門；成就菩薩一切諸地，自在遊戲，一切法門；得一切三昧，到於菩薩隨所至趣；逮得一切陀羅尼辯才，方便光明，具足成就菩薩自在；積集一切助菩提分，遊戲巧方便慧；得一切通明；隨所修學，悉已究竟菩薩諸行；具一切願，知諸乘門，持如來持，攝佛菩提，守護一切諸佛法藏；出生智寶菩薩功德，如來密教，常為菩薩大眾上首。",
        "from": "T09n0278_058:0773b22_3",
        "context_with_next_sentence": true
    },
    {
        "source_sentence": "為煩惱賊所逼迫者，以勇猛力，能為摧滅，令得安隱；生死曠野，迷正路者，示以正道；煩惱患者，治以良醫；諸眾生尊為天中天，為無上聖。",
        "from": "T09n0278_058:0773c04_4",
        "context_with_next_sentence": true
    },
    {
        "source_sentence": "勝出二乘生死海者，為作導師，而度脫之，張大教網，亘生死海；諸調伏者，攝而取之，長養善根，安立菩薩；於無礙乘，究竟一切諸菩薩事，住諸佛所。",
        "from": "T09n0278_058:0773c07_5",
        "context_with_next_sentence": true
    },
    {
        "source_sentence": "唯願大聖，為我演說云何菩薩學菩薩行、修菩薩道。」",
        "from": "T09n0278_058:0773c10_6",
        "context_with_next_sentence": true
    },
    {
        "source_sentence": "爾時，彌勒菩薩摩訶薩觀察善財，指示大眾，歎其功德，以偈頌曰：「善財童子者，　　淨直心智慧，　專求菩薩行，　　而來至我所。",
        "from": "T09n0278_058:0773c12_7",
        "context_with_next_sentence": true
    },
    {
        "source_sentence": "　善來大悲雲，　　能雨甘露法，　具足三淨眼，　　菩薩行無厭。",
        "from": "T09n0278_058:0773c16_0",
        "context_with_next_sentence": true
    },
    {
        "source_sentence": "　善來正直心，　　精進無懈惓，　諸根悉調伏，　　專求菩薩行。",
        "from": "T09n0278_058:0773c18_0",
        "context_with_next_sentence": true
    },
    {
        "source_sentence": "　善來無壞行，　　常求善知識，　了達一切法，　　教化諸群生。",
        "from": "T09n0278_058:0773c20_0",
        "context_with_next_sentence": true
    },
    {
        "source_sentence": "　善來清淨道，　　安住功德藏，　勇猛精進力，　　逮得最勝地。",
        "from": "T09n0278_058:0773c22_0",
        "context_with_next_sentence": true
    },
    {
        "source_sentence": "　善來難見者，　　諸佛功德子，　增長諸善根，　　深入無量境。",
        "from": "T09n0278_058:0773c24_0",
        "context_with_next_sentence": true
    },
    {
        "source_sentence": "　善來平等者，　　利衰及毀譽，　苦樂世間法，　　其心無所染。",
        "from": "T09n0278_058:0773c26_0",
        "context_with_next_sentence": true
    },
    {
        "source_sentence": "　善來安樂者，　　直心離諂曲，　除滅於憍慢，　　瞋恚放逸法。",
        "from": "T09n0278_058:0773c28_0",
        "context_with_next_sentence": true
    },
    {
        "source_sentence": "　善來最勝藏，　　觀察一切眾，　長養功德藏，　　其心無疲倦。",
        "from": "T09n0278_058:0774a01_0",
        "context_with_next_sentence": true
    },
    {
        "source_sentence": "　善來三世智，　　圓滿諸法界，　了佛功德藏，　　其心無疲倦。",
        "from": "T09n0278_058:0774a03_0",
        "context_with_next_sentence": true
    },
    {
        "source_sentence": "　善來妙蓮華，　　增長名稱雲，　諸佛子教來，　　我示無礙趣。",
        "from": "T09n0278_058:0774a05_0",
        "context_with_next_sentence": true
    },
    {
        "source_sentence": "　成就智慧網，　　了達不思議，　廣修菩薩行，　　教化諸群生。",
        "from": "T09n0278_058:0774a07_0",
        "context_with_next_sentence": true
    },
    {
        "source_sentence": "　專求佛菩提，　　修習離垢行，　聞持諸大願，　　至此無疲倦。",
        "from": "T09n0278_058:0774a09_0",
        "context_with_next_sentence": true
    },
    {
        "source_sentence": "　去來現在佛，　　所成諸行業，　善財欲修學，　　故來至我所。",
        "from": "T09n0278_058:0774a11_0",
        "context_with_next_sentence": true
    },
    {
        "source_sentence": "　志求真法師，　　演說正道法，　善教菩薩者，　　故來至我所。",
        "from": "T09n0278_058:0774a13_0",
        "context_with_next_sentence": true
    },
    {
        "source_sentence": "　佛子修智慧，　　具足於菩提，　親近善知識，　　故來至我所。",
        "from": "T09n0278_058:0774a15_0",
        "context_with_next_sentence": true
    },
    {
        "source_sentence": "　眾生慈父母，　　長養諸功德，　究竟菩提道，　　故來至我所。",
        "from": "T09n0278_058:0774a17_0",
        "context_with_next_sentence": true
    },
    {
        "source_sentence": "　生老病死者，　　無上良醫王，　眾生之釋天，　　雨甘露法藥。",
        "from": "T09n0278_058:0774a19_0",
        "context_with_next_sentence": true
    },
    {
        "source_sentence": "　眾生明淨日，　　普照諸正道，　眾生之淨月，　　功德圓滿故。",
        "from": "T09n0278_058:0774a21_0",
        "context_with_next_sentence": true
    },
    {
        "source_sentence": "　譬如須彌山，　　怨親心不動，　猶如大海水，　　未曾有增減，　猶如海導師，　　度脫無量眾，　一切無所著，　　故來至我所。",
        "from": "T09n0278_058:0774a23_0",
        "context_with_next_sentence": true
    },
    {
        "source_sentence": "　勇健精進力，　　拯救諸眾生，　悉令得安樂，　　專求善知識。",
        "from": "T09n0278_058:0774a27_0",
        "context_with_next_sentence": true
    },
    {
        "source_sentence": "　建立正法幢，　　顯現佛功德，　除滅惡道苦，　　開諸善趣門。",
        "from": "T09n0278_058:0774a29_0",
        "context_with_next_sentence": true
    },
    {
        "source_sentence": "　能詣諸導師，　　覩見佛妙身，　聞持彼密教，　　專求黠慧師。",
        "from": "T09n0278_058:0774b02_0",
        "context_with_next_sentence": true
    },
    {
        "source_sentence": "　欲具妙智色，　　託生種姓家，　究竟諸功德，　　故來至我所。",
        "from": "T09n0278_058:0774b04_0",
        "context_with_next_sentence": true
    },
    {
        "source_sentence": "　無比正直心，　　親近善知識，　聞其所說教，　　皆悉能奉行。",
        "from": "T09n0278_058:0774b06_0",
        "context_with_next_sentence": true
    },
    {
        "source_sentence": "　因昔無量德，　　文殊令發心，　隨順其教命，　　專求佛菩提。",
        "from": "T09n0278_058:0774b08_0",
        "context_with_next_sentence": true
    },
    {
        "source_sentence": "　捨天宮家屬，　　父母諸親戚，　世間一切樂，　　謙苦求知識。",
        "from": "T09n0278_058:0774b10_0",
        "context_with_next_sentence": true
    },
    {
        "source_sentence": "　如是清淨行，　　於此命終已，　得諸勝妙果，　　昇入佛法堂。",
        "from": "T09n0278_058:0774b12_0",
        "context_with_next_sentence": true
    },
    {
        "source_sentence": "　善財見眾生，　　生老病死苦，　為發大悲心，　　專求佛菩提。",
        "from": "T09n0278_058:0774b14_0",
        "context_with_next_sentence": true
    },
    {
        "source_sentence": "　見五道輪轉，　　眾苦所逼迫，　修智金剛輪，　　壞散苦趣輪。",
        "from": "T09n0278_058:0774b16_0",
        "context_with_next_sentence": true
    },
    {
        "source_sentence": "　眾生田荒穢，　　貪恚邪見刺，　為淨修治故，　　專求利智犁。",
        "from": "T09n0278_058:0774b18_0",
        "context_with_next_sentence": true
    },
    {
        "source_sentence": "　眾生處癡闇，　　盲冥失正路，　善財為導師，　　慧光示正道。",
        "from": "T09n0278_058:0774b20_0",
        "context_with_next_sentence": true
    },
    {
        "source_sentence": "　忍辱為密鎧，　　執持慧利劍，　乘於三脫門，　　摧滅煩惱賊。",
        "from": "T09n0278_058:0774b22_0",
        "context_with_next_sentence": true
    },
    {
        "source_sentence": "　善財勇猛力，　　普為三界眾，　除滅諸恐怖，　　令置安隱處。",
        "from": "T09n0278_058:0774b24_0",
        "context_with_next_sentence": true
    },
    {
        "source_sentence": "　善財為海師，　　造立大法船，　越度爾焰海，　　令住淨寶洲。",
        "from": "T09n0278_058:0774b26_0",
        "context_with_next_sentence": true
    },
    {
        "source_sentence": "　善財為一切，　　法界中淨日，　以願智慧光，　　普照眾生類。",
        "from": "T09n0278_058:0774b28_0",
        "context_with_next_sentence": true
    },
    {
        "source_sentence": "　善財為覺月，　　妙法悉圓滿，　慈定清涼光，　　滅諸煩惱熱。",
        "from": "T09n0278_058:0774c01_0",
        "context_with_next_sentence": true
    },
    {
        "source_sentence": "　善財智海依，　　直心金剛地，　菩薩行漸深，　　出生妙法寶。",
        "from": "T09n0278_058:0774c03_0",
        "context_with_next_sentence": true
    },
    {
        "source_sentence": "　菩提心龍王，　　昇於法界空，　興雲雨甘露，　　長養白淨果。",
        "from": "T09n0278_058:0774c05_0",
        "context_with_next_sentence": true
    },
    {
        "source_sentence": "　淨信心為炷，　　慈悲為香油，　正念為寶器，　　然彼耀世燈。",
        "from": "T09n0278_058:0774c07_0",
        "context_with_next_sentence": true
    },
    {
        "source_sentence": "　道心迦羅邏，　　慈悲為胞段，　菩提分肢節，　　長養如來藏。",
        "from": "T09n0278_058:0774c09_0",
        "context_with_next_sentence": true
    },
    {
        "source_sentence": "　增益功德藏，　　清淨智慧藏，　熾盛智慧藏，　　成滿諸願藏。",
        "from": "T09n0278_058:0774c11_0",
        "context_with_next_sentence": true
    },
    {
        "source_sentence": "　如是大莊嚴，　　救護諸群生，　一切天人中，　　難聞難得見。",
        "from": "T09n0278_058:0774c13_0",
        "context_with_next_sentence": true
    },
    {
        "source_sentence": "　如是智慧樹，　　根深不可動，　方便為敷茂，　　饒益諸群生。",
        "from": "T09n0278_058:0774c15_0",
        "context_with_next_sentence": true
    },
    {
        "source_sentence": "　欲聞一切法，　　除滅諸疑惑，　具足妙功德，　　專求善知識。",
        "from": "T09n0278_058:0774c17_0",
        "context_with_next_sentence": true
    },
    {
        "source_sentence": "　摧滅煩惱魔，　　消滅邪愛垢，　悉令得解脫，　　專求智慧者。",
        "from": "T09n0278_058:0774c19_0",
        "context_with_next_sentence": true
    },
    {
        "source_sentence": "　安住功德道，　　究竟滅三塗，　開示諸善趣，　　令具涅槃道。",
        "from": "T09n0278_058:0774c21_0",
        "context_with_next_sentence": true
    },
    {
        "source_sentence": "　顯現八正路，　　除滅諸邪見，　壞裂煩惱網，　　消竭愛欲海。",
        "from": "T09n0278_058:0774c23_0",
        "context_with_next_sentence": true
    },
    {
        "source_sentence": "　善財明淨日，　　普照群萌類，　能為調御士，　　拯濟三有眾。",
        "from": "T09n0278_058:0774c25_0",
        "context_with_next_sentence": true
    },
    {
        "source_sentence": "　覺悟於一切，　　永出五欲泥，　除滅虛妄想，　　為開解脫門。",
        "from": "T09n0278_058:0774c27_0",
        "context_with_next_sentence": true
    },
    {
        "source_sentence": "　分別諸法界，　　嚴淨如來剎，　究竟一切法，　　善財應歡喜。",
        "from": "T09n0278_058:0774c29_0",
        "context_with_next_sentence": true
    },
    {
        "source_sentence": "　勇猛修方便，　　信心不可壞，　積集妙功德，　　成滿諸大願。",
        "from": "T09n0278_058:0775a02_0",
        "context_with_next_sentence": true
    },
    {
        "source_sentence": "　不久見諸佛，　　了達一切法，　嚴淨諸佛剎，　　成就佛菩提。",
        "from": "T09n0278_058:0775a04_0",
        "context_with_next_sentence": true
    },
    {
        "source_sentence": "　隨順威儀海，　　究竟諸行海，　度脫於一切，　　無量眾生海。",
        "from": "T09n0278_058:0775a06_0",
        "context_with_next_sentence": true
    },
    {
        "source_sentence": "　出生諸善法，　　具足妙功德，　與諸佛子等，　　圓滿解脫法。",
        "from": "T09n0278_058:0775a08_0",
        "context_with_next_sentence": true
    },
    {
        "source_sentence": "　成滿諸大願，　　降伏一切魔，　具足清淨業，　　除滅諸煩惱。",
        "from": "T09n0278_058:0775a10_0",
        "context_with_next_sentence": true
    },
    {
        "source_sentence": "　成就一切智，　　了達甚深法，　除滅諸群生，　　煩惱眾苦患。",
        "from": "T09n0278_058:0775a12_0",
        "context_with_next_sentence": true
    },
    {
        "source_sentence": "　一切眾生輪，　　迴流生死輪，　為轉淨法輪，　　除滅眾苦輪。",
        "from": "T09n0278_058:0775a14_0",
        "context_with_next_sentence": true
    },
    {
        "source_sentence": "　守護佛種姓，　　淨修法種姓，　攝取僧種性，　　了三世種姓。",
        "from": "T09n0278_058:0775a16_0",
        "context_with_next_sentence": true
    },
    {
        "source_sentence": "　成滿大願網，　　壞散邪見網，　爴裂諸愛網，　　決破眾苦網。",
        "from": "T09n0278_058:0775a18_0",
        "context_with_next_sentence": true
    },
    {
        "source_sentence": "　成就直心性，　　具足智慧性，　嚴淨世界性，　　度脫眾生性。",
        "from": "T09n0278_058:0775a20_0",
        "context_with_next_sentence": true
    },
    {
        "source_sentence": "　善財令一切，　　無量諸群生，　諸佛及菩薩，　　皆悉大歡喜。",
        "from": "T09n0278_058:0775a22_0",
        "context_with_next_sentence": true
    },
    {
        "source_sentence": "　善財淨慧光，　　普照諸剎法，　一切眾生類，　　皆見無量佛。",
        "from": "T09n0278_058:0775a24_0",
        "context_with_next_sentence": true
    },
    {
        "source_sentence": "　照明諸法界，　　清淨眾生界，　遠離諸惡道，　　除滅三有苦。",
        "from": "T09n0278_058:0775a26_0",
        "context_with_next_sentence": true
    },
    {
        "source_sentence": "　令眾離邪道，　　顯現諸善道，　修習八正道，　　安立解脫道。",
        "from": "T09n0278_058:0775a28_0",
        "context_with_next_sentence": true
    },
    {
        "source_sentence": "　普令諸群生，　　度脫生死海，　除滅諸煩惱，　　安住功德海。",
        "from": "T09n0278_058:0775b01_0",
        "context_with_next_sentence": true
    },
    {
        "source_sentence": "　消竭煩惱海，　　令度三有海，　諸根悉調伏，　　不染於世間。」",
        "from": "T09n0278_058:0775b03_0",
        "context_with_next_sentence": true
    },
    {
        "source_sentence": "◎大方廣佛華嚴經卷第五十八",
        "from": "T09n0278_058:0775b04_1",
        "context_with_next_sentence": false
    }
]