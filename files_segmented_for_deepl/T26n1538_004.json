[
    {
        "source_sentence": "施設論卷第四",
        "from": "T26n1538_004:0521b10_0",
        "context_with_next_sentence": true
    },
    {
        "source_sentence": "譯經三藏朝散大夫試光祿卿",
        "from": "T26n1538_004:0521b12_0",
        "context_with_next_sentence": true
    },
    {
        "source_sentence": "光梵大師賜紫沙門臣惟淨等",
        "from": "T26n1538_004:0521b13_0",
        "context_with_next_sentence": true
    },
    {
        "source_sentence": "奉　詔譯",
        "from": "T26n1538_004:0521b14_0",
        "context_with_next_sentence": true
    },
    {
        "source_sentence": "對法大論中因施設門第六之二",
        "from": "T26n1538_004:0521b15_0",
        "context_with_next_sentence": true
    },
    {
        "source_sentence": "論中問曰：有何所因而能了知正覺世尊於諸眾生大悲超勝：答：世尊為見世間眾生染煩惱病、煩惱逼迫，種種煩惱而生損害，無救無歸、無所趣向。",
        "from": "T26n1538_004:0521b16_0",
        "context_with_next_sentence": true
    },
    {
        "source_sentence": "以如是因故，世尊不久乃成正覺，為諸眾生而作救度，是故大悲超勝。",
        "from": "T26n1538_004:0521b19_1",
        "context_with_next_sentence": true
    },
    {
        "source_sentence": "又問：何因菩薩入慈心定時，而菩薩身火不能燒、水不能溺、刀杖不傷、毒不能害，復無中間趣滅？",
        "from": "T26n1538_004:0521b21_0",
        "context_with_next_sentence": true
    },
    {
        "source_sentence": "答：無惱害定，無定所入。",
        "from": "T26n1538_004:0521b23_1",
        "context_with_next_sentence": true
    },
    {
        "source_sentence": "無彼無惱害觸亦無，不同分心趣滅。",
        "from": "T26n1538_004:0521b23_2",
        "context_with_next_sentence": true
    },
    {
        "source_sentence": "以如是因故，菩薩入慈心定時，水火刀杖毒不能害，復無中間趣滅。",
        "from": "T26n1538_004:0521b24_3",
        "context_with_next_sentence": true
    },
    {
        "source_sentence": "又問：何因入無想定及滅盡定時，水火刀杖毒不能害，復無中間趣滅？",
        "from": "T26n1538_004:0521b27_0",
        "context_with_next_sentence": true
    },
    {
        "source_sentence": "答：無惱害定，無定所入，亦無無惱害之觸、無心趣滅。",
        "from": "T26n1538_004:0521b28_1",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_004:0521b29_2",
        "context_with_next_sentence": true
    },
    {
        "source_sentence": "又問：何因菩薩在母胎時，而菩薩母不為水火刀杖毒所惱害，亦無中間趣滅。",
        "from": "T26n1538_004:0521c02_0",
        "context_with_next_sentence": true
    },
    {
        "source_sentence": "答：菩薩大威力故。",
        "from": "T26n1538_004:0521c03_1",
        "context_with_next_sentence": true
    },
    {
        "source_sentence": "以其菩薩勝力，令菩薩母無諸惱害。",
        "from": "T26n1538_004:0521c04_2",
        "context_with_next_sentence": true
    },
    {
        "source_sentence": "又問：何因菩薩之身無水火刀杖毒所惱害，亦無中間趣滅。",
        "from": "T26n1538_004:0521c06_0",
        "context_with_next_sentence": true
    },
    {
        "source_sentence": "答：菩薩於一切眾生中而得最勝，設於同等類中亦復最勝。",
        "from": "T26n1538_004:0521c07_1",
        "context_with_next_sentence": true
    },
    {
        "source_sentence": "又問：何因彼焰摩王身，無水火刀杖等害，亦無中間趣滅？",
        "from": "T26n1538_004:0521c09_0",
        "context_with_next_sentence": true
    },
    {
        "source_sentence": "答：焰摩王者，於焰摩界眾生類中而得最勝。",
        "from": "T26n1538_004:0521c10_1",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_004:0521c11_2",
        "context_with_next_sentence": true
    },
    {
        "source_sentence": "又問：何因愛囉嚩拏象王及善住象王，身無水火刀杖等害，亦無中間趣滅。",
        "from": "T26n1538_004:0521c12_0",
        "context_with_next_sentence": true
    },
    {
        "source_sentence": "答：彼於傍生類中而得最勝，出諸趣類。",
        "from": "T26n1538_004:0521c13_1",
        "context_with_next_sentence": true
    },
    {
        "source_sentence": "由此因故，其事如最。",
        "from": "T26n1538_004:0521c14_2",
        "context_with_next_sentence": true
    },
    {
        "source_sentence": "又問：何因地獄趣中諸眾生類受極苦楚，而無中間趣滅。",
        "from": "T26n1538_004:0521c16_0",
        "context_with_next_sentence": true
    },
    {
        "source_sentence": "答：業報熾然故，以其苦受業報未盡。",
        "from": "T26n1538_004:0521c17_1",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_004:0521c18_2",
        "context_with_next_sentence": true
    },
    {
        "source_sentence": "對法大論中因施設門第七",
        "from": "T26n1538_004:0521c19_0",
        "context_with_next_sentence": true
    },
    {
        "source_sentence": "復次一時佛在舍衛國，告苾芻眾言：「苾芻當知，有三種法，為內垢染、內含藏、內怨惡。",
        "from": "T26n1538_004:0521c20_0",
        "context_with_next_sentence": true
    },
    {
        "source_sentence": "何等為三？",
        "from": "T26n1538_004:0521c21_1",
        "context_with_next_sentence": true
    },
    {
        "source_sentence": "謂貪、瞋、癡。",
        "from": "T26n1538_004:0521c22_2",
        "context_with_next_sentence": true
    },
    {
        "source_sentence": "諸苾芻，此中云何名內垢染、內含藏、內怨惡？",
        "from": "T26n1538_004:0521c22_3",
        "context_with_next_sentence": true
    },
    {
        "source_sentence": "謂若有人，惡友所作，侵他受用及諸種類，乃至害命。",
        "from": "T26n1538_004:0521c23_4",
        "context_with_next_sentence": true
    },
    {
        "source_sentence": "以其貪愛增盛，於身口意廣行諸惡。",
        "from": "T26n1538_004:0521c24_5",
        "context_with_next_sentence": true
    },
    {
        "source_sentence": "行諸惡已，由此因緣，身壞命終墮於惡趣地獄中。",
        "from": "T26n1538_004:0521c25_6",
        "context_with_next_sentence": true
    },
    {
        "source_sentence": "生瞋、癡亦然。",
        "from": "T26n1538_004:0521c26_7",
        "context_with_next_sentence": true
    },
    {
        "source_sentence": "諸苾芻，是故貪、瞋、癡法，名內垢染、內含藏、內怨惡。」",
        "from": "T26n1538_004:0521c26_8",
        "context_with_next_sentence": true
    },
    {
        "source_sentence": "世尊善逝如是說已。",
        "from": "T26n1538_004:0521c28_0",
        "context_with_next_sentence": true
    },
    {
        "source_sentence": "復次總略而說頌曰：「不能了知貪愛法，　　於貪愛法不諦觀，　是人與其貪愛俱，　　彼即入於黑暗處。",
        "from": "T26n1538_004:0521c29_0",
        "context_with_next_sentence": true
    },
    {
        "source_sentence": "　貪染之人無義利，　　由貪染心生愛著，　中間生起怖畏心，　　當知彼人不覺了。",
        "from": "T26n1538_004:0522a03_0",
        "context_with_next_sentence": true
    },
    {
        "source_sentence": "　若能斷除於貪愛，　　彼即愛塵不能染，　由其貪愛不轉時，　　如蓮不住於渧水。",
        "from": "T26n1538_004:0522a05_0",
        "context_with_next_sentence": true
    },
    {
        "source_sentence": "　不能了知瞋恚法，　　於瞋恚法不諦觀，　是人與其瞋恚俱，　　彼即入於黑暗處。",
        "from": "T26n1538_004:0522a07_0",
        "context_with_next_sentence": true
    },
    {
        "source_sentence": "　瞋恚之人無義利，　　由瞋恚心生過失，　中間生起怖畏心，　　當知彼人不覺了。",
        "from": "T26n1538_004:0522a09_0",
        "context_with_next_sentence": true
    },
    {
        "source_sentence": "　若能斷除於瞋恚，　　即於瞋境不生瞋，　由其瞋法墜墮時，　　如彼果熟而自落。",
        "from": "T26n1538_004:0522a11_0",
        "context_with_next_sentence": true
    },
    {
        "source_sentence": "　不能了知癡冥法，　　於癡冥法不諦觀，　是人與其癡冥俱，　　彼即入於黑暗處。",
        "from": "T26n1538_004:0522a13_0",
        "context_with_next_sentence": true
    },
    {
        "source_sentence": "　癡冥之人無義利，　　由癡暗心故癡迷，　中間生起怖畏心，　　當知彼人不覺了。",
        "from": "T26n1538_004:0522a15_0",
        "context_with_next_sentence": true
    },
    {
        "source_sentence": "　若能斷除癡冥者，　　不為癡境所癡迷，　彼癡冥法若破時，　　其猶日光破諸暗。",
        "from": "T26n1538_004:0522a17_0",
        "context_with_next_sentence": true
    },
    {
        "source_sentence": "　若能了知此三法，　　決定不墮於惡趣，　如斷多羅大樹心，　　彼所斷已不復生。",
        "from": "T26n1538_004:0522a19_0",
        "context_with_next_sentence": true
    },
    {
        "source_sentence": "　是故貪法及瞋法，　　癡等三法皆離著，　行人明慧發生時，　　即能盡於苦邊際。」",
        "from": "T26n1538_004:0522a21_0",
        "context_with_next_sentence": true
    },
    {
        "source_sentence": "又問：何因有極貪者？",
        "from": "T26n1538_004:0522a23_0",
        "context_with_next_sentence": true
    },
    {
        "source_sentence": "答：謂若有人於貪不善根中近習修作，於無貪善根中不近習修作。",
        "from": "T26n1538_004:0522a23_1",
        "context_with_next_sentence": true
    },
    {
        "source_sentence": "於其欲想、欲因、欲尋而乃近習亦復修作，於出離想、出離因、出離尋不能修作。",
        "from": "T26n1538_004:0522a25_0",
        "context_with_next_sentence": true
    },
    {
        "source_sentence": "於諸世間莊嚴受用，以愛著心勤行修作，於不莊嚴受用不勤修作。",
        "from": "T26n1538_004:0522a26_1",
        "context_with_next_sentence": true
    },
    {
        "source_sentence": "於諸善法所應作處而不能作，復不思惟、不修三摩地行，不能守護諸根隱密之門，食不知量，初夜後夜常不睡眠勤行諸惡，不修奢摩他、毘鉢舍那，於不如理作意中而乃修作。",
        "from": "T26n1538_004:0522a28_2",
        "context_with_next_sentence": true
    },
    {
        "source_sentence": "此等之人，故極貪愛。",
        "from": "T26n1538_004:0522b03_3",
        "context_with_next_sentence": true
    },
    {
        "source_sentence": "至謝滅已當復云何？",
        "from": "T26n1538_004:0522b03_4",
        "context_with_next_sentence": true
    },
    {
        "source_sentence": "謂作歌舞倡伎戲笑之人，及為女人。",
        "from": "T26n1538_004:0522b04_5",
        "context_with_next_sentence": true
    },
    {
        "source_sentence": "設得生天，即生欲界天中。",
        "from": "T26n1538_004:0522b05_6",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_004:0522b05_7",
        "context_with_next_sentence": true
    },
    {
        "source_sentence": "又問：何因有極瞋者？",
        "from": "T26n1538_004:0522b07_0",
        "context_with_next_sentence": true
    },
    {
        "source_sentence": "答：謂若有人於瞋不善根中近習修作，於無瞋善根中不近習修作，於其瞋想、瞋因、瞋尋而乃近習亦復修作，於不瞋想、不瞋因、不瞋尋不能修作。",
        "from": "T26n1538_004:0522b07_1",
        "context_with_next_sentence": true
    },
    {
        "source_sentence": "於非處起瞋勤行修作，於慈心三摩地不能修作。",
        "from": "T26n1538_004:0522b10_2",
        "context_with_next_sentence": true
    },
    {
        "source_sentence": "於殺害事勤行修作，於不殺害事不能修作。",
        "from": "T26n1538_004:0522b11_3",
        "context_with_next_sentence": true
    },
    {
        "source_sentence": "於彼諸根隱密之門不能守護，食不知量，初夜後夜常不睡眠勤行諸惡，不修奢摩他、毘鉢舍那，於不如理作意中而乃修作。",
        "from": "T26n1538_004:0522b12_4",
        "context_with_next_sentence": true
    },
    {
        "source_sentence": "此等之人，故極瞋恚。",
        "from": "T26n1538_004:0522b15_5",
        "context_with_next_sentence": true
    },
    {
        "source_sentence": "至謝滅已，當復云何？",
        "from": "T26n1538_004:0522b16_6",
        "context_with_next_sentence": true
    },
    {
        "source_sentence": "謂作蝎蜂、三目蟲、百足蟲等。",
        "from": "T26n1538_004:0522b16_7",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_004:0522b17_8",
        "context_with_next_sentence": true
    },
    {
        "source_sentence": "又問：何因有極癡者？",
        "from": "T26n1538_004:0522b18_0",
        "context_with_next_sentence": true
    },
    {
        "source_sentence": "答：謂若有人於癡不善根中近習修作，於無癡善根中不近習修作。",
        "from": "T26n1538_004:0522b18_1",
        "context_with_next_sentence": true
    },
    {
        "source_sentence": "於其害想、害因、害尋而乃近習亦復修作，於不害想、不害因、不害尋不能修作。",
        "from": "T26n1538_004:0522b20_2",
        "context_with_next_sentence": true
    },
    {
        "source_sentence": "於諸見中而常修作，及於怪異不祥等事亦復修作。",
        "from": "T26n1538_004:0522b21_3",
        "context_with_next_sentence": true
    },
    {
        "source_sentence": "由是緣故，而不能於緣生法門內心伺察，不能於五取蘊中諦觀生滅無常之行，所謂此法是色所成、是色所集、從色所滅。",
        "from": "T26n1538_004:0522b23_0",
        "context_with_next_sentence": true
    },
    {
        "source_sentence": "如是受想行識所成，是識所集、從識所滅。",
        "from": "T26n1538_004:0522b25_1",
        "context_with_next_sentence": true
    },
    {
        "source_sentence": "此人於諸根隱密之門不能守護，食不知量，初夜後夜常不睡眠勤行諸惡，不修奢摩他、毘鉢舍那，於不如理作意中而乃修作。",
        "from": "T26n1538_004:0522b26_2",
        "context_with_next_sentence": true
    },
    {
        "source_sentence": "此等之人，故極癡冥。",
        "from": "T26n1538_004:0522b29_3",
        "context_with_next_sentence": true
    },
    {
        "source_sentence": "至謝滅已，當復云何，謂作象馬駝驢、羊鹿牛及猪等。",
        "from": "T26n1538_004:0522c01_0",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_004:0522c02_1",
        "context_with_next_sentence": true
    },
    {
        "source_sentence": "又問：何因有不極貪者？",
        "from": "T26n1538_004:0522c03_0",
        "context_with_next_sentence": true
    },
    {
        "source_sentence": "答：謂若有人於無貪善根中近習修作，於貪不善根中不近習修作。",
        "from": "T26n1538_004:0522c03_1",
        "context_with_next_sentence": true
    },
    {
        "source_sentence": "於出離想、出離因、出離尋而乃近習亦復修作，於其欲想、欲因、欲尋不勤修作。",
        "from": "T26n1538_004:0522c05_2",
        "context_with_next_sentence": true
    },
    {
        "source_sentence": "於諸世間不莊嚴受用勤行修作，於莊嚴受用不勤修作。",
        "from": "T26n1538_004:0522c06_3",
        "context_with_next_sentence": true
    },
    {
        "source_sentence": "於諸善法常所思惟，於三摩地勤行修作，於不善法而不修作。",
        "from": "T26n1538_004:0522c08_4",
        "context_with_next_sentence": true
    },
    {
        "source_sentence": "守護諸根隱密之門，飲食知量，初夜後夜常不睡眠勤行諸善，修奢摩他，毘鉢舍那，於如理作意中勤行修作，於不如理作意中而不修作。",
        "from": "T26n1538_004:0522c09_5",
        "context_with_next_sentence": true
    },
    {
        "source_sentence": "此等之人，不極貪愛。",
        "from": "T26n1538_004:0522c12_6",
        "context_with_next_sentence": true
    },
    {
        "source_sentence": "至謝滅已，當復云何？",
        "from": "T26n1538_004:0522c13_7",
        "context_with_next_sentence": true
    },
    {
        "source_sentence": "謂作仙人及出家人、諸長者等，或生色界天中。",
        "from": "T26n1538_004:0522c13_8",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_004:0522c14_9",
        "context_with_next_sentence": true
    },
    {
        "source_sentence": "又問：何因有不極瞋者：答：謂若有人於無瞋善根中近習修作，於瞋不善根中不近習修作。",
        "from": "T26n1538_004:0522c16_0",
        "context_with_next_sentence": true
    },
    {
        "source_sentence": "於無瞋想、無瞋因、無瞋尋而乃近習亦復修作，於其瞋想、瞋因、瞋尋不勤修作。",
        "from": "T26n1538_004:0522c18_1",
        "context_with_next_sentence": true
    },
    {
        "source_sentence": "常修慈心三摩地行，於非處起瞋而亦不作。",
        "from": "T26n1538_004:0522c19_2",
        "context_with_next_sentence": true
    },
    {
        "source_sentence": "於不害法勤行修作，於損害法而不修作。",
        "from": "T26n1538_004:0522c20_3",
        "context_with_next_sentence": true
    },
    {
        "source_sentence": "守護諸根隱密之門，飲食知量，初夜後夜常不睡眠勤行諸善，修奢摩他、毘鉢舍那，於如理作意中勤行修作，於不如理作意中而不修作。",
        "from": "T26n1538_004:0522c21_4",
        "context_with_next_sentence": true
    },
    {
        "source_sentence": "此等之人，不極瞋恚。",
        "from": "T26n1538_004:0522c24_5",
        "context_with_next_sentence": true
    },
    {
        "source_sentence": "至滅謝已，當復云何？",
        "from": "T26n1538_004:0522c25_6",
        "context_with_next_sentence": true
    },
    {
        "source_sentence": "謂作仙人及出家人、諸長者等，或生色界天中。",
        "from": "T26n1538_004:0522c25_7",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_004:0522c26_8",
        "context_with_next_sentence": true
    },
    {
        "source_sentence": "又問：何因有不極癡者？",
        "from": "T26n1538_004:0522c28_0",
        "context_with_next_sentence": true
    },
    {
        "source_sentence": "答：謂若有人於無癡善根中近習修作，於癡不善根中不近習修作。",
        "from": "T26n1538_004:0522c28_1",
        "context_with_next_sentence": true
    },
    {
        "source_sentence": "於無害想、無害因、無害尋而乃近習亦復修作，於諸見中及怪異不祥等事悉不修作。",
        "from": "T26n1538_004:0523a01_2",
        "context_with_next_sentence": true
    },
    {
        "source_sentence": "以是緣故，而於緣生法門內心伺察，於五取蘊中諦觀生滅無常之行，所謂此法是色所成，是色所集，從色所滅。",
        "from": "T26n1538_004:0523a03_0",
        "context_with_next_sentence": true
    },
    {
        "source_sentence": "如是受想行識所成，是識所集、從識所滅。",
        "from": "T26n1538_004:0523a05_1",
        "context_with_next_sentence": true
    },
    {
        "source_sentence": "此人於諸根隱密之門而常守護，飲食知量，初夜後夜常不睡眠勤行諸善，修奢摩他、毘鉢舍那，於如理作意中勤行修作。",
        "from": "T26n1538_004:0523a06_2",
        "context_with_next_sentence": true
    },
    {
        "source_sentence": "此等之人，不極癡冥。",
        "from": "T26n1538_004:0523a09_3",
        "context_with_next_sentence": true
    },
    {
        "source_sentence": "至謝滅已，當復云何，謂作仙人及出家人、諸長者等，或生色、無色界天中。",
        "from": "T26n1538_004:0523a09_4",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_004:0523a11_5",
        "context_with_next_sentence": true
    },
    {
        "source_sentence": "對法大論中因施設門第八之一",
        "from": "T26n1538_004:0523a12_0",
        "context_with_next_sentence": true
    },
    {
        "source_sentence": "總說頌曰：　先際穢氣及堅重，　　穢氣上風而飄散，　充滿出息入息俱，　　晝夜魚龜陸中等。",
        "from": "T26n1538_004:0523a13_0",
        "context_with_next_sentence": true
    },
    {
        "source_sentence": "如佛所說。",
        "from": "T26n1538_004:0523a16_0",
        "context_with_next_sentence": true
    },
    {
        "source_sentence": "佛告諸苾芻言：「汝諸苾芻！",
        "from": "T26n1538_004:0523a17_0",
        "context_with_next_sentence": true
    },
    {
        "source_sentence": "不能了知先際，皆因有、愛二法。",
        "from": "T26n1538_004:0523a17_1",
        "context_with_next_sentence": true
    },
    {
        "source_sentence": "於先際中若無有、愛，即後無所起。",
        "from": "T26n1538_004:0523a18_2",
        "context_with_next_sentence": true
    },
    {
        "source_sentence": "若能了知如是法者，即自思惟：『於後際法，有愛為緣、為有相續，不了知邪？",
        "from": "T26n1538_004:0523a19_3",
        "context_with_next_sentence": true
    },
    {
        "source_sentence": "為無相續邪？』",
        "from": "T26n1538_004:0523a20_4",
        "context_with_next_sentence": true
    },
    {
        "source_sentence": "或有答言：『此無相續。』",
        "from": "T26n1538_004:0523a21_0",
        "context_with_next_sentence": true
    },
    {
        "source_sentence": "何所以邪？",
        "from": "T26n1538_004:0523a21_1",
        "context_with_next_sentence": true
    },
    {
        "source_sentence": "謂不了知故。",
        "from": "T26n1538_004:0523a21_2",
        "context_with_next_sentence": true
    },
    {
        "source_sentence": "於無明中諸眾生類，乃起是念：『我過去世為有為無？』",
        "from": "T26n1538_004:0523a22_0",
        "context_with_next_sentence": true
    },
    {
        "source_sentence": "若過去世有，此即是常。",
        "from": "T26n1538_004:0523a23_1",
        "context_with_next_sentence": true
    },
    {
        "source_sentence": "若過去世無，此即是斷。",
        "from": "T26n1538_004:0523a23_2",
        "context_with_next_sentence": true
    },
    {
        "source_sentence": "而乃諸行或有因邪？",
        "from": "T26n1538_004:0523a24_3",
        "context_with_next_sentence": true
    },
    {
        "source_sentence": "若彼諸行先有因者，然亦諸行先無有因。",
        "from": "T26n1538_004:0523a24_4",
        "context_with_next_sentence": true
    },
    {
        "source_sentence": "是故若能了知先際，即諸行本來而無有因。」",
        "from": "T26n1538_004:0523a25_5",
        "context_with_next_sentence": true
    },
    {
        "source_sentence": "又問：何因未離欲者當趣滅已，火焚身時，而有穢氣周遍充塞；已離欲者火焚身時，而無穢氣周遍充塞？",
        "from": "T26n1538_004:0523a27_0",
        "context_with_next_sentence": true
    },
    {
        "source_sentence": "答：未離欲者，謂以身中精血不淨而有流散，以流散故，火焚身時風飄穢氣而有充塞，故使大威力諸天不來勤勇作供養事。",
        "from": "T26n1538_004:0523a29_1",
        "context_with_next_sentence": true
    },
    {
        "source_sentence": "何以故？",
        "from": "T26n1538_004:0523b03_2",
        "context_with_next_sentence": true
    },
    {
        "source_sentence": "穢氣未散故。",
        "from": "T26n1538_004:0523b03_3",
        "context_with_next_sentence": true
    },
    {
        "source_sentence": "已離欲者，當趣滅已，身無精血不淨流散。",
        "from": "T26n1538_004:0523b03_4",
        "context_with_next_sentence": true
    },
    {
        "source_sentence": "以不流散故，火焚身時而無穢氣，是故大威力諸天悉來勤勇作供養事。",
        "from": "T26n1538_004:0523b04_5",
        "context_with_next_sentence": true
    },
    {
        "source_sentence": "何以故？",
        "from": "T26n1538_004:0523b06_6",
        "context_with_next_sentence": true
    },
    {
        "source_sentence": "無穢氣故。",
        "from": "T26n1538_004:0523b06_7",
        "context_with_next_sentence": true
    },
    {
        "source_sentence": "又問：何因未離欲者，當趣滅已，身體堅重而不調暢；已離欲者，當趣滅已，身體調暢而不堅重？",
        "from": "T26n1538_004:0523b07_0",
        "context_with_next_sentence": true
    },
    {
        "source_sentence": "答：未離欲者，上風吹鼓內入其身，是故堅重而不調暢。",
        "from": "T26n1538_004:0523b09_1",
        "context_with_next_sentence": true
    },
    {
        "source_sentence": "已離欲者，當趣滅已，止攝外風，身得調暢而無堅重。",
        "from": "T26n1538_004:0523b10_2",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_004:0523b11_3",
        "context_with_next_sentence": true
    },
    {
        "source_sentence": "施設論卷第四",
        "from": "T26n1538_004:0523b12_0",
        "context_with_next_sentence": false
    }
]