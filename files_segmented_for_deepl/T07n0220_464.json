[
    {
        "source_sentence": "大般若波羅蜜多經卷第四百六",
        "from": "T07n0220_464:0343b18_0",
        "context_with_next_sentence": true
    },
    {
        "source_sentence": "十四",
        "from": "T07n0220_464:0343b19_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T07n0220_464:0343b21_0",
        "context_with_next_sentence": true
    },
    {
        "source_sentence": "第二分菩薩行品第七十",
        "from": "T07n0220_464:0343b22_0",
        "context_with_next_sentence": true
    },
    {
        "source_sentence": "爾時，具壽善現白佛言：「世尊！",
        "from": "T07n0220_464:0343b23_0",
        "context_with_next_sentence": true
    },
    {
        "source_sentence": "所說菩薩行菩薩行者，何法名為菩薩行耶？」",
        "from": "T07n0220_464:0343b23_1",
        "context_with_next_sentence": true
    },
    {
        "source_sentence": "佛告善現：「菩薩行菩薩行者，謂為無上正等菩提行生死故名菩薩行。」",
        "from": "T07n0220_464:0343b24_2",
        "context_with_next_sentence": true
    },
    {
        "source_sentence": "具壽善現白佛言：「世尊！",
        "from": "T07n0220_464:0343b26_3",
        "context_with_next_sentence": true
    },
    {
        "source_sentence": "諸菩薩摩訶薩當於何處行菩薩行？」",
        "from": "T07n0220_464:0343b26_4",
        "context_with_next_sentence": true
    },
    {
        "source_sentence": "佛言：「善現！",
        "from": "T07n0220_464:0343b27_5",
        "context_with_next_sentence": true
    },
    {
        "source_sentence": "諸菩薩摩訶薩當於色、受、想、行、識空行菩薩行，當於眼處乃至意處空行菩薩行，當於色處乃至法處空行菩薩行，當於眼界乃至意界空行菩薩行，當於色界乃至法界空行菩薩行，當於眼識界乃至意識界空行菩薩行，當於眼觸乃至意觸空行菩薩行，當於眼觸為緣所生諸受乃至意觸為緣所生諸受空行菩薩行，當於地界乃至識界空行菩薩行，當於因緣乃至增上緣空行菩薩行，當於無明乃至老死空行菩薩行，當依布施波羅蜜多乃至般若波羅蜜多行菩薩行，當依內空乃至無性自性空行菩薩行，當依真如乃至不思議界行菩薩行，當依苦、集、滅、道聖諦行菩薩行，當依四念住乃至八聖道支行菩薩行，當依四靜慮行菩薩行，當依四無量行菩薩行，當依四無色定行菩薩行，當依八解脫行菩薩行，當依八勝處行菩薩行，當依九次第定行菩薩行，當依十遍處行菩薩行，當依三解脫門行菩薩行，當依十地行菩薩行，當依一切陀羅尼門行菩薩行，當依一切三摩地門行菩薩行，當依五眼行菩薩行，當依六神通行菩薩行，當依如來十力行菩薩行，當依四無所畏行菩薩行，當依大慈、大悲、大喜、大捨行菩薩行，當依十八佛不共法行菩薩行，當依無忘失法、恒住捨性行菩薩行，當依一切智、道相智、一切相智行菩薩行，當依嚴淨佛土行菩薩行，當依成熟有情行菩薩行，當依引發文字陀羅尼行菩薩行，當依悟入文字陀羅尼行菩薩行，當依悟入無文字陀羅尼行菩薩行，當依引發無礙辯才行菩薩行，當依有為界行菩薩行，當依無為界行菩薩行。",
        "from": "T07n0220_464:0343b27_6",
        "context_with_next_sentence": true
    },
    {
        "source_sentence": "「善現！",
        "from": "T07n0220_464:0343c29_7",
        "context_with_next_sentence": true
    },
    {
        "source_sentence": "諸菩薩摩訶薩如是修行菩薩行時，如佛無上正等菩提，於諸法中不作二相。",
        "from": "T07n0220_464:0344a01_0",
        "context_with_next_sentence": true
    },
    {
        "source_sentence": "善現！",
        "from": "T07n0220_464:0344a02_1",
        "context_with_next_sentence": true
    },
    {
        "source_sentence": "若菩薩摩訶薩如是行般若波羅蜜多時，名為無上正等菩提修菩薩行。",
        "from": "T07n0220_464:0344a02_2",
        "context_with_next_sentence": true
    },
    {
        "source_sentence": "善現！",
        "from": "T07n0220_464:0344a04_3",
        "context_with_next_sentence": true
    },
    {
        "source_sentence": "諸菩薩摩訶薩若能如是修菩薩行，疾證無上正等菩提。」",
        "from": "T07n0220_464:0344a04_4",
        "context_with_next_sentence": true
    },
    {
        "source_sentence": "爾時，具壽善現白佛言：「世尊所說佛陀，佛陀者依何義故名為佛陀？」",
        "from": "T07n0220_464:0344a05_5",
        "context_with_next_sentence": true
    },
    {
        "source_sentence": "佛告善現：「覺義、實義、薄伽梵義，故名佛陀。",
        "from": "T07n0220_464:0344a07_6",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0344a08_7",
        "context_with_next_sentence": true
    },
    {
        "source_sentence": "於諸實法現等正覺，故名佛陀。",
        "from": "T07n0220_464:0344a08_8",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0344a09_9",
        "context_with_next_sentence": true
    },
    {
        "source_sentence": "通達實法，故名佛陀。",
        "from": "T07n0220_464:0344a09_10",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0344a10_11",
        "context_with_next_sentence": true
    },
    {
        "source_sentence": "於一切法如所有性、盡所有性無顛倒覺，故名佛陀。",
        "from": "T07n0220_464:0344a10_12",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0344a11_13",
        "context_with_next_sentence": true
    },
    {
        "source_sentence": "遍於三世及無為法無障智轉，故名佛陀。",
        "from": "T07n0220_464:0344a11_14",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0344a12_15",
        "context_with_next_sentence": true
    },
    {
        "source_sentence": "如實開覺一切有情令離顛倒，故名佛陀。」",
        "from": "T07n0220_464:0344a13_0",
        "context_with_next_sentence": true
    },
    {
        "source_sentence": "爾時，具壽善現白佛言：「世尊所說菩提，菩提者依何義故名為菩提？」",
        "from": "T07n0220_464:0344a14_0",
        "context_with_next_sentence": true
    },
    {
        "source_sentence": "佛告善現：「菩提者是空義，是真如義，是實際義，是法性義，是法界義。",
        "from": "T07n0220_464:0344a15_1",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0344a17_2",
        "context_with_next_sentence": true
    },
    {
        "source_sentence": "假立名相施設言說，能真實覺最上勝妙，故名菩提。",
        "from": "T07n0220_464:0344a17_3",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0344a18_4",
        "context_with_next_sentence": true
    },
    {
        "source_sentence": "不可壞義是菩提義，無分別義是菩提義。",
        "from": "T07n0220_464:0344a18_5",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0344a19_6",
        "context_with_next_sentence": true
    },
    {
        "source_sentence": "是真、是實、非虛妄、非變異，故名菩提。",
        "from": "T07n0220_464:0344a19_7",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0344a20_8",
        "context_with_next_sentence": true
    },
    {
        "source_sentence": "唯假名相無實可得，故名菩提。",
        "from": "T07n0220_464:0344a20_9",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0344a21_10",
        "context_with_next_sentence": true
    },
    {
        "source_sentence": "諸佛所有真淨遍覺，故名菩提。",
        "from": "T07n0220_464:0344a21_11",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0344a22_12",
        "context_with_next_sentence": true
    },
    {
        "source_sentence": "諸佛由此於一切法、一切種相現等正覺，故名菩提。」",
        "from": "T07n0220_464:0344a22_13",
        "context_with_next_sentence": true
    },
    {
        "source_sentence": "爾時，具壽善現白佛言：「世尊！",
        "from": "T07n0220_464:0344a24_0",
        "context_with_next_sentence": true
    },
    {
        "source_sentence": "諸菩薩摩訶薩為菩提故，修行六波羅蜜多乃至一切智智時，於何等法為益為損、為增為減、為生為滅、為染為淨？」",
        "from": "T07n0220_464:0344a24_1",
        "context_with_next_sentence": true
    },
    {
        "source_sentence": "佛告善現：「諸菩薩摩訶薩為菩提故，修行六波羅蜜多乃至一切智智時，於一切法無益無損、無增無減、無生無滅、無染無淨。",
        "from": "T07n0220_464:0344a27_2",
        "context_with_next_sentence": true
    },
    {
        "source_sentence": "何以故？",
        "from": "T07n0220_464:0344a29_3",
        "context_with_next_sentence": true
    },
    {
        "source_sentence": "是菩薩摩訶薩為菩提故，行深般若波羅蜜多，於一切法都無所緣而為方便，不為益損、不為增減、不為生滅、不為染淨現在前故。」",
        "from": "T07n0220_464:0344b01_4",
        "context_with_next_sentence": true
    },
    {
        "source_sentence": "具壽善現白言：「世尊！",
        "from": "T07n0220_464:0344b04_5",
        "context_with_next_sentence": true
    },
    {
        "source_sentence": "若菩薩摩訶薩為菩提故，修行六波羅蜜多乃至一切智智時，於一切法都無所緣而為方便，不為益損、不為增減、不為生滅、不為染淨現在前者，是菩薩摩訶薩行深般若波羅蜜多，云何攝受布施波羅蜜多乃至般若波羅蜜多？",
        "from": "T07n0220_464:0344b04_6",
        "context_with_next_sentence": true
    },
    {
        "source_sentence": "云何攝受內空乃至無性自性空？",
        "from": "T07n0220_464:0344b09_7",
        "context_with_next_sentence": true
    },
    {
        "source_sentence": "云何攝受真如乃至不思議界？",
        "from": "T07n0220_464:0344b10_8",
        "context_with_next_sentence": true
    },
    {
        "source_sentence": "云何攝受苦、集、滅、道聖諦？",
        "from": "T07n0220_464:0344b11_9",
        "context_with_next_sentence": true
    },
    {
        "source_sentence": "云何攝受四念住乃至八聖道支？",
        "from": "T07n0220_464:0344b11_10",
        "context_with_next_sentence": true
    },
    {
        "source_sentence": "云何攝受四靜慮、四無量、四無色定？",
        "from": "T07n0220_464:0344b12_11",
        "context_with_next_sentence": true
    },
    {
        "source_sentence": "云何攝受八解脫乃至十遍處？",
        "from": "T07n0220_464:0344b13_12",
        "context_with_next_sentence": true
    },
    {
        "source_sentence": "云何攝受空、無相、無願解脫門？",
        "from": "T07n0220_464:0344b14_13",
        "context_with_next_sentence": true
    },
    {
        "source_sentence": "云何攝受諸菩薩地？",
        "from": "T07n0220_464:0344b14_14",
        "context_with_next_sentence": true
    },
    {
        "source_sentence": "云何攝受陀羅尼門、三摩地門？",
        "from": "T07n0220_464:0344b15_15",
        "context_with_next_sentence": true
    },
    {
        "source_sentence": "云何攝受五眼、六神通？",
        "from": "T07n0220_464:0344b15_16",
        "context_with_next_sentence": true
    },
    {
        "source_sentence": "云何攝受如來十力乃至十八佛不共法？",
        "from": "T07n0220_464:0344b16_17",
        "context_with_next_sentence": true
    },
    {
        "source_sentence": "云何攝受無忘失法、恒住捨性？",
        "from": "T07n0220_464:0344b17_18",
        "context_with_next_sentence": true
    },
    {
        "source_sentence": "云何攝受一切智、道相智、一切相智？",
        "from": "T07n0220_464:0344b18_19",
        "context_with_next_sentence": true
    },
    {
        "source_sentence": "云何超諸聲聞、獨覺等地，趣入菩薩正性離生，漸次證得一切智智？」",
        "from": "T07n0220_464:0344b18_20",
        "context_with_next_sentence": true
    },
    {
        "source_sentence": "佛言：「善現！",
        "from": "T07n0220_464:0344b20_21",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多時，不以二故攝受修行六波羅蜜多，乃至不以二故漸次證得一切智智。」",
        "from": "T07n0220_464:0344b20_22",
        "context_with_next_sentence": true
    },
    {
        "source_sentence": "具壽善現復白佛言：「若菩薩摩訶薩行深般若波羅蜜多時，不以二故攝受修行六波羅蜜多，乃至不以二故漸次證得一切智智者，云何菩薩摩訶薩從初發心乃至後心，恒時增長一切善法？」",
        "from": "T07n0220_464:0344b23_23",
        "context_with_next_sentence": true
    },
    {
        "source_sentence": "佛告善現：「若菩薩摩訶薩以二故行，則諸善法不得增長。",
        "from": "T07n0220_464:0344b27_24",
        "context_with_next_sentence": true
    },
    {
        "source_sentence": "何以故？",
        "from": "T07n0220_464:0344b29_25",
        "context_with_next_sentence": true
    },
    {
        "source_sentence": "愚夫異生皆依二故，所起善法不得增長。",
        "from": "T07n0220_464:0344b29_26",
        "context_with_next_sentence": true
    },
    {
        "source_sentence": "若菩薩摩訶薩不二故行，從初發心乃至後心，恒時增長一切善法。",
        "from": "T07n0220_464:0344c01_27",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_464:0344c02_28",
        "context_with_next_sentence": true
    },
    {
        "source_sentence": "諸菩薩摩訶薩善根堅固，世間天、人、阿素洛等不能毀壞令墮聲聞、獨覺等地。",
        "from": "T07n0220_464:0344c02_29",
        "context_with_next_sentence": true
    },
    {
        "source_sentence": "世間種種惡不善法不能制伏，令於行六波羅蜜多乃至一切智智時，所有善法不得增長。",
        "from": "T07n0220_464:0344c04_30",
        "context_with_next_sentence": true
    },
    {
        "source_sentence": "如是，善現！",
        "from": "T07n0220_464:0344c06_31",
        "context_with_next_sentence": true
    },
    {
        "source_sentence": "諸菩薩摩訶薩應行無二甚深般若波羅蜜多。」",
        "from": "T07n0220_464:0344c06_32",
        "context_with_next_sentence": true
    },
    {
        "source_sentence": "具壽善現白言：「世尊！",
        "from": "T07n0220_464:0344c08_0",
        "context_with_next_sentence": true
    },
    {
        "source_sentence": "諸菩薩摩訶薩為善根故行深般若波羅蜜多耶？」",
        "from": "T07n0220_464:0344c08_1",
        "context_with_next_sentence": true
    },
    {
        "source_sentence": "佛言：「不爾！",
        "from": "T07n0220_464:0344c09_2",
        "context_with_next_sentence": true
    },
    {
        "source_sentence": "諸菩薩摩訶薩不為善根故行深般若波羅蜜多，亦不為不善根故行深般若波羅蜜多。",
        "from": "T07n0220_464:0344c09_3",
        "context_with_next_sentence": true
    },
    {
        "source_sentence": "何以故？",
        "from": "T07n0220_464:0344c11_4",
        "context_with_next_sentence": true
    },
    {
        "source_sentence": "諸菩薩摩訶薩法應如是，若未親近諸佛世尊，若諸善根未極圓滿，若真善友未多攝受，終不能得一切智智。」",
        "from": "T07n0220_464:0344c12_0",
        "context_with_next_sentence": true
    },
    {
        "source_sentence": "具壽善現復白佛言：「云何菩薩摩訶薩親近諸佛、圓滿善根、得真善友多所攝受，速能證得一切智智？」",
        "from": "T07n0220_464:0344c14_1",
        "context_with_next_sentence": true
    },
    {
        "source_sentence": "佛言：「善現！",
        "from": "T07n0220_464:0344c16_2",
        "context_with_next_sentence": true
    },
    {
        "source_sentence": "諸菩薩摩訶薩從初發心，親近如來、應、正等覺聞說正法，所謂契經乃至論議，聞已受持數數溫習令善通利，既善通利思惟觀察，既觀察已深見意趣，見意趣已復善通達，既善通達得陀羅尼，起無礙辯乃至證得一切智智，隨所生處，於所聞持正法教義常不忘失。",
        "from": "T07n0220_464:0344c17_0",
        "context_with_next_sentence": true
    },
    {
        "source_sentence": "於諸佛所廣種善根，由善根力所攝受故，不墮惡趣無暇中生。",
        "from": "T07n0220_464:0344c23_0",
        "context_with_next_sentence": true
    },
    {
        "source_sentence": "復由善根所攝受故，意樂清淨，淨意樂力所攝持故，常能無倒成熟有情、嚴淨佛土。",
        "from": "T07n0220_464:0344c24_1",
        "context_with_next_sentence": true
    },
    {
        "source_sentence": "復由善根所攝受故，常不遠離真淨善友，謂諸如來、應、正等覺及諸菩薩摩訶薩眾、獨覺、聲聞，并餘能讚佛、法、僧者。",
        "from": "T07n0220_464:0344c26_2",
        "context_with_next_sentence": true
    },
    {
        "source_sentence": "「如是，善現！",
        "from": "T07n0220_464:0344c28_3",
        "context_with_next_sentence": true
    },
    {
        "source_sentence": "諸菩薩摩訶薩親近諸佛、圓滿善根、得真善友多所攝受，速能證得一切智智。",
        "from": "T07n0220_464:0344c29_4",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_464:0345a01_5",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多，欲疾證得一切智智，當勤精進親近諸佛，攝受圓滿所種善根，承事善友勿生厭倦。」",
        "from": "T07n0220_464:0345a02_6",
        "context_with_next_sentence": true
    },
    {
        "source_sentence": "第二分親近品第七十一",
        "from": "T07n0220_464:0345a05_0",
        "context_with_next_sentence": true
    },
    {
        "source_sentence": "爾時，具壽善現白佛言：「世尊！",
        "from": "T07n0220_464:0345a06_0",
        "context_with_next_sentence": true
    },
    {
        "source_sentence": "若菩薩摩訶薩不親近諸佛、不圓滿善根、不承事善友，是菩薩摩訶薩豈不能得一切智智？」",
        "from": "T07n0220_464:0345a06_1",
        "context_with_next_sentence": true
    },
    {
        "source_sentence": "佛告善現：「若不能親近諸佛、圓滿善根、承事善友，尚不名菩薩摩訶薩，豈能證得一切智智！",
        "from": "T07n0220_464:0345a08_2",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0345a10_3",
        "context_with_next_sentence": true
    },
    {
        "source_sentence": "或有菩薩摩訶薩親近諸佛、種諸善根、承事善友，猶不能得一切智智，況不能親近諸佛、圓滿善根、承事善友，而能證得一切智智！",
        "from": "T07n0220_464:0345a11_0",
        "context_with_next_sentence": true
    },
    {
        "source_sentence": "彼若能得一切智智，無有是處。",
        "from": "T07n0220_464:0345a13_1",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_464:0345a14_2",
        "context_with_next_sentence": true
    },
    {
        "source_sentence": "若菩薩摩訶薩欲稱菩薩摩訶薩名，欲疾證得一切智智，常應親近諸佛世尊、圓滿善根、承事善友勿生厭倦。」",
        "from": "T07n0220_464:0345a14_3",
        "context_with_next_sentence": true
    },
    {
        "source_sentence": "具壽善現復白佛言：「以何因緣，有菩薩摩訶薩雖親近諸佛、種諸善根、承事善友，而不能得一切智智？」",
        "from": "T07n0220_464:0345a17_4",
        "context_with_next_sentence": true
    },
    {
        "source_sentence": "佛告善現：「彼菩薩摩訶薩遠離方便善巧力故，雖親近諸佛、種諸善根、承事善友，而不能得一切智智。",
        "from": "T07n0220_464:0345a19_5",
        "context_with_next_sentence": true
    },
    {
        "source_sentence": "謂彼菩薩摩訶薩不從諸佛及諸善友聞說殊勝方便善巧，雖親近諸佛、種諸善根、承事善友，而不能得一切智智。」",
        "from": "T07n0220_464:0345a21_6",
        "context_with_next_sentence": true
    },
    {
        "source_sentence": "具壽善現復白佛言：「何等名為方便善巧，諸菩薩摩訶薩成就如是方便善巧，諸有所為定能證得一切智智？」",
        "from": "T07n0220_464:0345a24_7",
        "context_with_next_sentence": true
    },
    {
        "source_sentence": "佛告善現：「若菩薩摩訶薩從初發心修行布施波羅蜜多時，以一切智智相應作意，或施諸佛，或施菩薩，或施獨覺，或施聲聞，或施諸餘沙門梵志，或施外道修梵行者，或施貧窮涉路苦行及來乞者，或施一切人、非人等，是菩薩摩訶薩成就如是一切智智相應作意，雖行布施而無施想、無受者想，亦無一切我、我所想。",
        "from": "T07n0220_464:0345a26_8",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0345b05_9",
        "context_with_next_sentence": true
    },
    {
        "source_sentence": "是菩薩摩訶薩觀一切法自相皆空，無實、無成、無轉、無滅，入諸法相，知一切法無作、無能，入諸行相。",
        "from": "T07n0220_464:0345b05_10",
        "context_with_next_sentence": true
    },
    {
        "source_sentence": "是菩薩摩訶薩成就如是方便善巧，恒時增長覺分善根，由此善根常增長故，能行布施波羅蜜多，成熟有情、嚴淨佛土。",
        "from": "T07n0220_464:0345b07_11",
        "context_with_next_sentence": true
    },
    {
        "source_sentence": "雖行布施而不希求施所得果，謂不迴向可愛境界及勝生處，唯為救護無救護者，及欲解脫未解脫者，修行布施波羅蜜多。",
        "from": "T07n0220_464:0345b10_12",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0345b13_13",
        "context_with_next_sentence": true
    },
    {
        "source_sentence": "若菩薩摩訶薩從初發心修行淨戒波羅蜜多時，以一切智智相應作意受持淨戒，心常不起貪、瞋、癡等隨眠纏縛，亦復不起能障菩提餘不善法，所謂慳悋、惡戒、忿恚、懈怠、劣心、亂心、惡慧、諸慢、過慢、慢過慢、我慢、增上慢、卑慢、邪慢、聲聞獨覺相應作意。",
        "from": "T07n0220_464:0345b13_14",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0345b19_15",
        "context_with_next_sentence": true
    },
    {
        "source_sentence": "是菩薩摩訶薩觀一切法自相皆空，無實、無成、無轉、無滅，入諸法相，知一切法無作、無能，入諸行相。",
        "from": "T07n0220_464:0345b19_16",
        "context_with_next_sentence": true
    },
    {
        "source_sentence": "是菩薩摩訶薩成就如是方便善巧，恒時增長覺分善根，由此善根常增長故，能行淨戒波羅蜜多，成熟有情、嚴淨佛土。",
        "from": "T07n0220_464:0345b21_17",
        "context_with_next_sentence": true
    },
    {
        "source_sentence": "雖行淨戒而不希求戒所得果，謂不迴向可愛境界及勝生處，唯為救護無救護者，及欲解脫未解脫者，修行淨戒波羅蜜多。",
        "from": "T07n0220_464:0345b24_18",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0345b27_0",
        "context_with_next_sentence": true
    },
    {
        "source_sentence": "若菩薩摩訶薩從初發心修行安忍波羅蜜多時，以一切智智相應作意修學安忍，是菩薩摩訶薩乃至為護自命因緣，亦常不起一念忿恚惡言加報怨恨之心。",
        "from": "T07n0220_464:0345b27_1",
        "context_with_next_sentence": true
    },
    {
        "source_sentence": "假使有來欲害其命，劫奪財寶，侵凌妻室，誣誷罵辱，阻隔輕調，或打、或刺、或割、或截，及加種種不饒益事，於彼有情竟無忿恨，唯求作彼利益安樂。",
        "from": "T07n0220_464:0345c01_2",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0345c05_3",
        "context_with_next_sentence": true
    },
    {
        "source_sentence": "是菩薩摩訶薩觀一切法自相皆空，無實、無成、無轉、無滅，入諸法相，知一切法無作、無能，入諸行相。",
        "from": "T07n0220_464:0345c05_4",
        "context_with_next_sentence": true
    },
    {
        "source_sentence": "是菩薩摩訶薩成就如是方便善巧，恒時增長覺分善根，由此善根常增長故，能行安忍波羅蜜多成熟有情、嚴淨佛土。",
        "from": "T07n0220_464:0345c07_5",
        "context_with_next_sentence": true
    },
    {
        "source_sentence": "雖行安忍而不希求忍所得果，謂不迴向可愛境界及勝生處，唯為救護無救護者，及欲解脫未解脫者，修行安忍波羅蜜多。",
        "from": "T07n0220_464:0345c10_6",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0345c13_7",
        "context_with_next_sentence": true
    },
    {
        "source_sentence": "若菩薩摩訶薩從初發心修行精進波羅蜜多時，以一切智智相應作意，發起正勤勇猛無怯，遠離懈怠下劣之心，為求菩提不憚眾苦，修諸善法常無懈廢。",
        "from": "T07n0220_464:0345c13_8",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0345c17_0",
        "context_with_next_sentence": true
    },
    {
        "source_sentence": "是菩薩摩訶薩觀一切法自相皆空，無實、無成、無轉、無滅，入諸法相，知一切法無作、無能，入諸行相。",
        "from": "T07n0220_464:0345c17_1",
        "context_with_next_sentence": true
    },
    {
        "source_sentence": "是菩薩摩訶薩成就如是方便善巧，恒時增長覺分善根，由此善根常增長故，能行精進波羅蜜多成熟有情、嚴淨佛土。",
        "from": "T07n0220_464:0345c19_2",
        "context_with_next_sentence": true
    },
    {
        "source_sentence": "雖行精進而不希求勤所得果，謂不迴向可愛境界及勝生處，唯為救護無救護者，及欲解脫未解脫者，修行精進波羅蜜多。",
        "from": "T07n0220_464:0345c22_3",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0345c25_0",
        "context_with_next_sentence": true
    },
    {
        "source_sentence": "若菩薩摩訶薩從初發心修行靜慮波羅蜜多時，以一切智智相應作意修學諸定。",
        "from": "T07n0220_464:0345c25_1",
        "context_with_next_sentence": true
    },
    {
        "source_sentence": "是菩薩摩訶薩眼見諸色，耳聞諸聲，鼻嗅諸香，舌嘗諸味，身覺諸觸，意了諸法，已不取諸相，不取隨好，即於是處防護諸根，不放逸住，勿令發起世間貪憂、惡不善法、諸煩惱漏，專修念定守護諸根。",
        "from": "T07n0220_464:0345c27_2",
        "context_with_next_sentence": true
    },
    {
        "source_sentence": "是菩薩摩訶薩若行、若住、若坐、若臥、若語、若默，常不遠離勝奢摩他，遠離種種雜穢諸法，身心寂靜無異威儀軌則，所行無不調善，心常安定無所分別。",
        "from": "T07n0220_464:0346a02_3",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0346a05_4",
        "context_with_next_sentence": true
    },
    {
        "source_sentence": "是菩薩摩訶薩觀一切法自相皆空，無實、無成、無轉、無滅，入諸法相，知一切法無作、無能，入諸行相。",
        "from": "T07n0220_464:0346a06_5",
        "context_with_next_sentence": true
    },
    {
        "source_sentence": "是菩薩摩訶薩成就如是方便善巧，恒時增長覺分善根，由此善根常增長故，能行靜慮波羅蜜多成熟有情、嚴淨佛土。",
        "from": "T07n0220_464:0346a08_6",
        "context_with_next_sentence": true
    },
    {
        "source_sentence": "雖行靜慮而不希求定所得果，謂不迴向可愛境界及勝生處，唯為救護無救護者，及欲解脫未解脫者，修行靜慮波羅蜜多。",
        "from": "T07n0220_464:0346a11_0",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0346a13_1",
        "context_with_next_sentence": true
    },
    {
        "source_sentence": "若菩薩摩訶薩從初發心修行般若波羅蜜多時，以一切智智相應作意修學妙慧。",
        "from": "T07n0220_464:0346a14_2",
        "context_with_next_sentence": true
    },
    {
        "source_sentence": "是菩薩摩訶薩離諸惡慧，他不能引心，不發起我、我所執，遠離一切我見、有情見乃至知者見、見者見、有無有見、諸惡見趣，遠離憍慢無所分別，引發種種殊勝善根。",
        "from": "T07n0220_464:0346a15_3",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0346a19_4",
        "context_with_next_sentence": true
    },
    {
        "source_sentence": "是菩薩摩訶薩觀一切法自相皆空，無實、無成、無轉、無滅，入諸法相，知一切法無作、無能，入諸行相。",
        "from": "T07n0220_464:0346a19_5",
        "context_with_next_sentence": true
    },
    {
        "source_sentence": "是菩薩摩訶薩成就如是方便善巧，恒時增長覺分善根，由此善根常增長故，能行般若波羅蜜多成熟有情、嚴淨佛土。",
        "from": "T07n0220_464:0346a22_6",
        "context_with_next_sentence": true
    },
    {
        "source_sentence": "雖行般若而不希求慧所得果，謂不迴向可愛境界及勝生處，唯為救護無救護者，及欲解脫未解脫者，修行般若波羅蜜多。",
        "from": "T07n0220_464:0346a24_7",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0346a27_8",
        "context_with_next_sentence": true
    },
    {
        "source_sentence": "若菩薩摩訶薩從初發心修行般若波羅蜜多時，以一切智智相應作意，入四靜慮、四無量、四無色定。",
        "from": "T07n0220_464:0346a27_9",
        "context_with_next_sentence": true
    },
    {
        "source_sentence": "是菩薩摩訶薩雖於靜慮、無量、無色入出自在，而不攝受彼果異熟。",
        "from": "T07n0220_464:0346b01_10",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0346b02_11",
        "context_with_next_sentence": true
    },
    {
        "source_sentence": "是菩薩摩訶薩成就最勝方便善巧，觀諸靜慮、無量、無色自相皆空，無實、無成、無轉、無滅，入諸法相，知一切法無作、無能，入諸行相。",
        "from": "T07n0220_464:0346b02_12",
        "context_with_next_sentence": true
    },
    {
        "source_sentence": "是菩薩摩訶薩成就如是方便善巧，恒時增長覺分善根。",
        "from": "T07n0220_464:0346b05_13",
        "context_with_next_sentence": true
    },
    {
        "source_sentence": "由此善根常增長故，能行靜慮、無量、無色，由行靜慮、無量、無色，便能自在成熟有情、嚴淨佛土。",
        "from": "T07n0220_464:0346b07_14",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0346b09_15",
        "context_with_next_sentence": true
    },
    {
        "source_sentence": "若菩薩摩訶薩從初發心修行般若波羅蜜多時，以一切智智相應作意，修學一切菩提分法，成就如是方便善巧，雖行見修所斷法道，而不取預流、一來、不還、阿羅漢果、獨覺菩提。",
        "from": "T07n0220_464:0346b09_16",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0346b13_17",
        "context_with_next_sentence": true
    },
    {
        "source_sentence": "是菩薩摩訶薩觀一切法自相皆空，無實、無成、無轉、無滅，入諸法相，知一切法無作、無能，入諸行相。",
        "from": "T07n0220_464:0346b13_18",
        "context_with_next_sentence": true
    },
    {
        "source_sentence": "是菩薩摩訶薩成就最勝方便善巧，恒時增長覺分善根，由此善根常增長故，能行一切菩提分法，超諸聲聞、獨覺等地，趣入菩薩正性離生，是名菩薩無生法忍。",
        "from": "T07n0220_464:0346b15_19",
        "context_with_next_sentence": true
    },
    {
        "source_sentence": "由此忍故，常能自在成熟有情、嚴淨佛土。",
        "from": "T07n0220_464:0346b19_20",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0346b20_21",
        "context_with_next_sentence": true
    },
    {
        "source_sentence": "若菩薩摩訶薩修行般若波羅蜜多時，以一切智智相應作意，雖得自在順逆入出八解脫、八勝處、九次第定、十遍處等，而能成就方便善巧，不取預流、一來、不還、阿羅漢果、獨覺菩提。",
        "from": "T07n0220_464:0346b20_22",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0346b24_23",
        "context_with_next_sentence": true
    },
    {
        "source_sentence": "是菩薩摩訶薩觀一切法自相皆空，無實、無成、無轉、無滅，入諸法相，知一切法無作、無能，入諸行相。",
        "from": "T07n0220_464:0346b25_24",
        "context_with_next_sentence": true
    },
    {
        "source_sentence": "是菩薩摩訶薩成就最勝方便善巧，恒時增長覺分善根，由此善根常增長故，便能自在成熟有情、嚴淨佛土，證入菩薩不退轉地得受記忍。",
        "from": "T07n0220_464:0346b27_25",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0346c01_26",
        "context_with_next_sentence": true
    },
    {
        "source_sentence": "若菩薩摩訶薩修行般若波羅蜜多時，以一切智智相應作意，精進修行如來十力、四無所畏、四無礙解、大慈、大悲、大喜、大捨及十八佛不共法等無量無邊諸佛功德，乃至未具成熟有情、嚴淨佛土，猶未證得一切智智。",
        "from": "T07n0220_464:0346c01_27",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0346c06_28",
        "context_with_next_sentence": true
    },
    {
        "source_sentence": "是菩薩摩訶薩觀一切法自相皆空，無實、無成、無轉、無滅，入諸法相，知一切法無作、無能，入諸行相。",
        "from": "T07n0220_464:0346c06_29",
        "context_with_next_sentence": true
    },
    {
        "source_sentence": "是菩薩摩訶薩成就最勝方便善巧，恒時增長覺分善根，由此善根常增長故，便能圓滿成熟有情、嚴淨佛土，漸次證得一切智智。",
        "from": "T07n0220_464:0346c09_30",
        "context_with_next_sentence": true
    },
    {
        "source_sentence": "「善現！",
        "from": "T07n0220_464:0346c12_31",
        "context_with_next_sentence": true
    },
    {
        "source_sentence": "如是名為方便善巧，若菩薩摩訶薩成就如是方便善巧，諸有所為定能證得一切智智。",
        "from": "T07n0220_464:0346c12_32",
        "context_with_next_sentence": true
    },
    {
        "source_sentence": "如是最勝方便善巧，皆由般若波羅蜜多而得成就。",
        "from": "T07n0220_464:0346c14_33",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_464:0346c15_34",
        "context_with_next_sentence": true
    },
    {
        "source_sentence": "諸菩薩摩訶薩應勤修學甚深般若波羅蜜多，諸有所為勿希果報。",
        "from": "T07n0220_464:0346c15_35",
        "context_with_next_sentence": true
    },
    {
        "source_sentence": "若能如是精勤修學甚深般若波羅蜜多，速能證得一切智智。」",
        "from": "T07n0220_464:0346c17_36",
        "context_with_next_sentence": true
    },
    {
        "source_sentence": "第二分遍學品第七十二之一",
        "from": "T07n0220_464:0346c19_0",
        "context_with_next_sentence": true
    },
    {
        "source_sentence": "爾時，具壽善現白佛言：「世尊！",
        "from": "T07n0220_464:0346c20_0",
        "context_with_next_sentence": true
    },
    {
        "source_sentence": "諸菩薩摩訶薩成就如是最勝覺慧，雖能受行清淨深法，而不攝受殊勝果報。」",
        "from": "T07n0220_464:0346c20_1",
        "context_with_next_sentence": true
    },
    {
        "source_sentence": "佛告善現：「如是！",
        "from": "T07n0220_464:0346c22_2",
        "context_with_next_sentence": true
    },
    {
        "source_sentence": "如是！",
        "from": "T07n0220_464:0346c22_3",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_464:0346c22_4",
        "context_with_next_sentence": true
    },
    {
        "source_sentence": "諸菩薩摩訶薩成就如是最勝覺慧，雖能受行清淨深法，而不攝受殊勝果報。",
        "from": "T07n0220_464:0346c23_5",
        "context_with_next_sentence": true
    },
    {
        "source_sentence": "何以故？",
        "from": "T07n0220_464:0346c24_6",
        "context_with_next_sentence": true
    },
    {
        "source_sentence": "是菩薩摩訶薩於法自性能不動故。」",
        "from": "T07n0220_464:0346c25_7",
        "context_with_next_sentence": true
    },
    {
        "source_sentence": "具壽善現白言：「世尊！",
        "from": "T07n0220_464:0346c25_8",
        "context_with_next_sentence": true
    },
    {
        "source_sentence": "是菩薩摩訶薩能於何法自性無動？」",
        "from": "T07n0220_464:0346c26_9",
        "context_with_next_sentence": true
    },
    {
        "source_sentence": "佛告善現：「是菩薩摩訶薩能於無性自性無動。」",
        "from": "T07n0220_464:0346c27_10",
        "context_with_next_sentence": true
    },
    {
        "source_sentence": "具壽善現復白佛言：「是菩薩摩訶薩於何無性自性無動？」",
        "from": "T07n0220_464:0346c28_11",
        "context_with_next_sentence": true
    },
    {
        "source_sentence": "佛告善現：「是菩薩摩訶薩能於色自性無動，能於受、想、行、識自性無動，能於眼處乃至意處自性無動，能於色處乃至法處自性無動，能於眼界乃至意界自性無動，能於色界乃至法界自性無動，能於眼識界乃至意識界自性無動，能於眼觸乃至意觸自性無動，能於眼觸為緣所生諸受乃至意觸為緣所生諸受自性無動，能於布施波羅蜜多乃至般若波羅蜜多自性無動，能於四靜慮、四無量、四無色定自性無動，能於四念住乃至八聖道支自性無動，能於三解脫門自性無動，能於八解脫、九次第定自性無動，能於如來十力乃至十八佛不共法自性無動，如是乃至能於一切智智自性無動，能於一切有為界、無為界自性無動。",
        "from": "T07n0220_464:0346c29_12",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0347a14_13",
        "context_with_next_sentence": true
    },
    {
        "source_sentence": "如是諸法即是無性，諸菩薩摩訶薩於此無性自性無動，無性不能現證無性。」",
        "from": "T07n0220_464:0347a15_14",
        "context_with_next_sentence": true
    },
    {
        "source_sentence": "具壽善現白言：「世尊！",
        "from": "T07n0220_464:0347a16_15",
        "context_with_next_sentence": true
    },
    {
        "source_sentence": "有性法為能現證有性不？」",
        "from": "T07n0220_464:0347a17_16",
        "context_with_next_sentence": true
    },
    {
        "source_sentence": "佛言：「不爾！」",
        "from": "T07n0220_464:0347a17_17",
        "context_with_next_sentence": true
    },
    {
        "source_sentence": "「世尊！",
        "from": "T07n0220_464:0347a18_18",
        "context_with_next_sentence": true
    },
    {
        "source_sentence": "無性法為能現證有性不？」",
        "from": "T07n0220_464:0347a18_19",
        "context_with_next_sentence": true
    },
    {
        "source_sentence": "佛言：「不爾！」",
        "from": "T07n0220_464:0347a18_20",
        "context_with_next_sentence": true
    },
    {
        "source_sentence": "「世尊！",
        "from": "T07n0220_464:0347a19_21",
        "context_with_next_sentence": true
    },
    {
        "source_sentence": "有性法為能現證無性不？」",
        "from": "T07n0220_464:0347a19_22",
        "context_with_next_sentence": true
    },
    {
        "source_sentence": "佛言：「不爾！」",
        "from": "T07n0220_464:0347a19_23",
        "context_with_next_sentence": true
    },
    {
        "source_sentence": "「世尊！",
        "from": "T07n0220_464:0347a20_24",
        "context_with_next_sentence": true
    },
    {
        "source_sentence": "無性法為能現證無性不？」",
        "from": "T07n0220_464:0347a20_25",
        "context_with_next_sentence": true
    },
    {
        "source_sentence": "佛言：「不爾！」",
        "from": "T07n0220_464:0347a20_26",
        "context_with_next_sentence": true
    },
    {
        "source_sentence": "「世尊！",
        "from": "T07n0220_464:0347a21_0",
        "context_with_next_sentence": true
    },
    {
        "source_sentence": "若爾，亦應有性不能現觀有性，無性不能現觀有性，有性不能現觀無性，無性不能現觀無性，將非世尊無得、無現觀耶？」",
        "from": "T07n0220_464:0347a21_1",
        "context_with_next_sentence": true
    },
    {
        "source_sentence": "佛言：「善現！",
        "from": "T07n0220_464:0347a23_2",
        "context_with_next_sentence": true
    },
    {
        "source_sentence": "雖有得、有現觀，然離四句。」",
        "from": "T07n0220_464:0347a24_3",
        "context_with_next_sentence": true
    },
    {
        "source_sentence": "「世尊！",
        "from": "T07n0220_464:0347a24_4",
        "context_with_next_sentence": true
    },
    {
        "source_sentence": "云何離四句而有得、有現觀？」",
        "from": "T07n0220_464:0347a24_5",
        "context_with_next_sentence": true
    },
    {
        "source_sentence": "「善現！",
        "from": "T07n0220_464:0347a25_6",
        "context_with_next_sentence": true
    },
    {
        "source_sentence": "若得、若現觀非有非無絕諸戲論，是故我說有得、有現觀，然離四句。」",
        "from": "T07n0220_464:0347a25_7",
        "context_with_next_sentence": true
    },
    {
        "source_sentence": "具壽善現復白佛言：「諸菩薩摩訶薩以何為戲論？」",
        "from": "T07n0220_464:0347a27_8",
        "context_with_next_sentence": true
    },
    {
        "source_sentence": "佛告善現：「諸菩薩摩訶薩觀色乃至識，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347a28_9",
        "context_with_next_sentence": true
    },
    {
        "source_sentence": "「觀眼處乃至意處，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347b02_10",
        "context_with_next_sentence": true
    },
    {
        "source_sentence": "「觀色處乃至法處，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347b04_11",
        "context_with_next_sentence": true
    },
    {
        "source_sentence": "「觀眼界乃至意界，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347b07_12",
        "context_with_next_sentence": true
    },
    {
        "source_sentence": "「觀色界乃至法界，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347b09_13",
        "context_with_next_sentence": true
    },
    {
        "source_sentence": "「觀眼識界乃至意識界，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347b12_14",
        "context_with_next_sentence": true
    },
    {
        "source_sentence": "「觀眼觸乃至意觸，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347b14_15",
        "context_with_next_sentence": true
    },
    {
        "source_sentence": "「觀眼觸為緣所生諸受乃至意觸為緣所生諸受，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347b17_16",
        "context_with_next_sentence": true
    },
    {
        "source_sentence": "「觀地界乃至識界，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347b20_17",
        "context_with_next_sentence": true
    },
    {
        "source_sentence": "「觀因緣乃至增上緣，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347b22_18",
        "context_with_next_sentence": true
    },
    {
        "source_sentence": "「觀無明乃至老死，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347b25_19",
        "context_with_next_sentence": true
    },
    {
        "source_sentence": "「觀布施波羅蜜多乃至般若波羅蜜多，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347b28_0",
        "context_with_next_sentence": true
    },
    {
        "source_sentence": "「觀內空乃至無性自性空，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347c01_1",
        "context_with_next_sentence": true
    },
    {
        "source_sentence": "「觀真如乃至不思議界，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347c04_2",
        "context_with_next_sentence": true
    },
    {
        "source_sentence": "「觀苦、集、滅、道聖諦，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347c07_3",
        "context_with_next_sentence": true
    },
    {
        "source_sentence": "「觀四念住乃至八聖道支，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347c09_4",
        "context_with_next_sentence": true
    },
    {
        "source_sentence": "「觀四靜慮、四無量、四無色定，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347c12_5",
        "context_with_next_sentence": true
    },
    {
        "source_sentence": "「觀八解脫乃至十遍處，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347c15_6",
        "context_with_next_sentence": true
    },
    {
        "source_sentence": "「觀空、無相、無願解脫門，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347c17_7",
        "context_with_next_sentence": true
    },
    {
        "source_sentence": "「觀淨觀地乃至如來地，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347c20_8",
        "context_with_next_sentence": true
    },
    {
        "source_sentence": "「觀極喜地乃至法雲地，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347c23_9",
        "context_with_next_sentence": true
    },
    {
        "source_sentence": "「觀一切陀羅尼門、三摩地門，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347c25_10",
        "context_with_next_sentence": true
    },
    {
        "source_sentence": "「觀五眼、六神通，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0347c28_11",
        "context_with_next_sentence": true
    },
    {
        "source_sentence": "「觀如來十力乃至十八佛不共法，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0348a02_12",
        "context_with_next_sentence": true
    },
    {
        "source_sentence": "「觀三十二大士相、八十隨好，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0348a05_0",
        "context_with_next_sentence": true
    },
    {
        "source_sentence": "「觀無忘失法、恒住捨性，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0348a07_1",
        "context_with_next_sentence": true
    },
    {
        "source_sentence": "「觀一切智、道相智、一切相智，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0348a10_2",
        "context_with_next_sentence": true
    },
    {
        "source_sentence": "「觀預流果乃至獨覺菩提，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0348a13_3",
        "context_with_next_sentence": true
    },
    {
        "source_sentence": "「觀一切菩薩摩訶薩行，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0348a15_4",
        "context_with_next_sentence": true
    },
    {
        "source_sentence": "「觀諸佛無上正等菩提，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0348a18_5",
        "context_with_next_sentence": true
    },
    {
        "source_sentence": "「觀一切智智，若常若無常、若樂若苦、若我若無我、若淨若不淨、若寂靜若不寂靜、若遠離若不遠離，是為戲論。",
        "from": "T07n0220_464:0348a21_0",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0348a23_1",
        "context_with_next_sentence": true
    },
    {
        "source_sentence": "諸菩薩摩訶薩若作是念：『苦聖諦應遍知，集聖諦應永斷，滅聖諦應作證，道聖諦應修習。』",
        "from": "T07n0220_464:0348a23_2",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348a25_3",
        "context_with_next_sentence": true
    },
    {
        "source_sentence": "若作是念：『應修四靜慮、四無量、四無色定。』",
        "from": "T07n0220_464:0348a25_4",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348a26_5",
        "context_with_next_sentence": true
    },
    {
        "source_sentence": "若作是念：『應修四念住乃至八聖道支。』",
        "from": "T07n0220_464:0348a27_0",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348a27_1",
        "context_with_next_sentence": true
    },
    {
        "source_sentence": "若作是念：『應修空、無相、無願解脫門。』",
        "from": "T07n0220_464:0348a28_2",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348a28_3",
        "context_with_next_sentence": true
    },
    {
        "source_sentence": "若作是念：『應修八解脫、八勝處、九次第定、十遍處。』",
        "from": "T07n0220_464:0348a29_4",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b01_5",
        "context_with_next_sentence": true
    },
    {
        "source_sentence": "若作是念：『應超預流果乃至獨覺菩提。』",
        "from": "T07n0220_464:0348b01_6",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b02_7",
        "context_with_next_sentence": true
    },
    {
        "source_sentence": "若作是念：『應行布施波羅蜜多乃至般若波羅蜜多。』",
        "from": "T07n0220_464:0348b02_8",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b03_9",
        "context_with_next_sentence": true
    },
    {
        "source_sentence": "若作是念：『應住內空乃至無性自性空。』",
        "from": "T07n0220_464:0348b04_0",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b04_1",
        "context_with_next_sentence": true
    },
    {
        "source_sentence": "若作是念：『應住真如乃至不思議界。』",
        "from": "T07n0220_464:0348b05_2",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b05_3",
        "context_with_next_sentence": true
    },
    {
        "source_sentence": "若作是念：『應入菩薩正性離生。』",
        "from": "T07n0220_464:0348b06_4",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b06_5",
        "context_with_next_sentence": true
    },
    {
        "source_sentence": "若作是念：『應圓滿菩薩十地。』",
        "from": "T07n0220_464:0348b07_6",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b07_7",
        "context_with_next_sentence": true
    },
    {
        "source_sentence": "若作是念：『應起一切陀羅尼門、三摩地門。』",
        "from": "T07n0220_464:0348b08_0",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b08_1",
        "context_with_next_sentence": true
    },
    {
        "source_sentence": "若作是念：『應引五眼、六神通。』",
        "from": "T07n0220_464:0348b09_2",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b09_3",
        "context_with_next_sentence": true
    },
    {
        "source_sentence": "若作是念：『應引如來十力乃至十八佛不共法。』",
        "from": "T07n0220_464:0348b10_4",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b11_5",
        "context_with_next_sentence": true
    },
    {
        "source_sentence": "若作是念：『應圓滿三十二大士相、八十隨好。』",
        "from": "T07n0220_464:0348b11_6",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b12_7",
        "context_with_next_sentence": true
    },
    {
        "source_sentence": "若作是念：『應引無忘失法、恒住捨性。』",
        "from": "T07n0220_464:0348b12_8",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b13_9",
        "context_with_next_sentence": true
    },
    {
        "source_sentence": "若作是念：『應引一切智、道相智、一切相智。』",
        "from": "T07n0220_464:0348b13_10",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b14_11",
        "context_with_next_sentence": true
    },
    {
        "source_sentence": "若作是念：『應行一切菩薩摩訶薩行。』",
        "from": "T07n0220_464:0348b14_12",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b15_13",
        "context_with_next_sentence": true
    },
    {
        "source_sentence": "若作是念：『應證諸佛無上正等菩提。』",
        "from": "T07n0220_464:0348b15_14",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b16_15",
        "context_with_next_sentence": true
    },
    {
        "source_sentence": "若作是念：『我當嚴淨佛土、成熟有情。』",
        "from": "T07n0220_464:0348b16_16",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b17_17",
        "context_with_next_sentence": true
    },
    {
        "source_sentence": "若作是念：『我當證得一切智智。』",
        "from": "T07n0220_464:0348b18_0",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b18_1",
        "context_with_next_sentence": true
    },
    {
        "source_sentence": "若作是念：『我當永斷一切煩惱習氣相續。』",
        "from": "T07n0220_464:0348b18_2",
        "context_with_next_sentence": true
    },
    {
        "source_sentence": "是為戲論。",
        "from": "T07n0220_464:0348b19_3",
        "context_with_next_sentence": true
    },
    {
        "source_sentence": "善現！",
        "from": "T07n0220_464:0348b20_4",
        "context_with_next_sentence": true
    },
    {
        "source_sentence": "諸菩薩摩訶薩以如是等種種分別而為戲論。",
        "from": "T07n0220_464:0348b20_5",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_464:0348b22_0",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多時，應觀色乃至識若常若無常、若樂若苦、若我若無我、若淨若不淨、若寂靜若不寂靜、若遠離若不遠離，皆不可戲論故不應戲論；如是乃至應觀一切智智，若應證得、若不應證得，俱不可戲論故不應戲論；應觀一切煩惱習氣相續，若應永斷、若不應永斷，俱不可戲論故不應戲論。",
        "from": "T07n0220_464:0348b22_1",
        "context_with_next_sentence": true
    },
    {
        "source_sentence": "「善現！",
        "from": "T07n0220_464:0348b29_2",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多時，應觀如是等諸法及有情，皆不可戲論故不應戲論。",
        "from": "T07n0220_464:0348b29_3",
        "context_with_next_sentence": true
    },
    {
        "source_sentence": "所以者何？",
        "from": "T07n0220_464:0348c02_4",
        "context_with_next_sentence": true
    },
    {
        "source_sentence": "以一切法及諸有情，有性不能戲論有性，有性不能戲論無性，無性不能戲論無性，無性不能戲論有性，離有、無性，若能戲論、若所戲論、若戲論處、若戲論時皆不可得。",
        "from": "T07n0220_464:0348c02_5",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_464:0348c06_6",
        "context_with_next_sentence": true
    },
    {
        "source_sentence": "色無戲論，受、想、行、識亦無戲論，如是乃至一切智智無戲論，永斷煩惱習氣相續亦無戲論。",
        "from": "T07n0220_464:0348c06_7",
        "context_with_next_sentence": true
    },
    {
        "source_sentence": "如是，善現！",
        "from": "T07n0220_464:0348c08_8",
        "context_with_next_sentence": true
    },
    {
        "source_sentence": "諸菩薩摩訶薩應行無戲論甚深般若波羅蜜多。」",
        "from": "T07n0220_464:0348c09_9",
        "context_with_next_sentence": true
    },
    {
        "source_sentence": "具壽善現白言：「世尊！",
        "from": "T07n0220_464:0348c10_10",
        "context_with_next_sentence": true
    },
    {
        "source_sentence": "諸菩薩摩訶薩行深般若波羅蜜多時，云何觀色、受、想、行、識乃至一切智智、永斷煩惱習氣相續，皆不可戲論故不應戲論？」",
        "from": "T07n0220_464:0348c10_11",
        "context_with_next_sentence": true
    },
    {
        "source_sentence": "佛告善現：「諸菩薩摩訶薩行深般若波羅蜜多時，應觀色無自性，受、想、行、識亦無自性，如是乃至應觀一切智智無自性，永斷煩惱習氣相續亦無自性，若法無自性則不可戲論。",
        "from": "T07n0220_464:0348c13_12",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_464:0348c17_13",
        "context_with_next_sentence": true
    },
    {
        "source_sentence": "色、受、想、行、識不可戲論故，諸菩薩摩訶薩不應戲論，如是乃至一切智智、永斷煩惱習氣相續不可戲論故，諸菩薩摩訶薩不應戲論。",
        "from": "T07n0220_464:0348c17_14",
        "context_with_next_sentence": true
    },
    {
        "source_sentence": "善現！",
        "from": "T07n0220_464:0348c20_15",
        "context_with_next_sentence": true
    },
    {
        "source_sentence": "諸菩薩摩訶薩若能如是於一切法離諸戲論，行深般若波羅蜜多方便善巧，便入菩薩正性離生，若已得入，速能證得一切智智。」",
        "from": "T07n0220_464:0348c20_16",
        "context_with_next_sentence": true
    },
    {
        "source_sentence": "大般若波羅蜜多經卷第四百六十四",
        "from": "T07n0220_464:0348c24_0",
        "context_with_next_sentence": false
    }
]