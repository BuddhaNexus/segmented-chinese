[
    {
        "source_sentence": "撰集百緣經卷第五",
        "from": "T04n0200_005:0222b13_0",
        "context_with_next_sentence": true
    },
    {
        "source_sentence": "吳月支優婆塞支謙譯",
        "from": "T04n0200_005:0222b15_0",
        "context_with_next_sentence": true
    },
    {
        "source_sentence": "餓鬼品第五",
        "from": "T04n0200_005:0222b16_0",
        "context_with_next_sentence": true
    },
    {
        "source_sentence": "（四一）◎富那奇墮餓鬼緣",
        "from": "T04n0200_005:0222b17_0",
        "context_with_next_sentence": true
    },
    {
        "source_sentence": "佛在王舍城迦蘭陀竹林。",
        "from": "T04n0200_005:0222b18_0",
        "context_with_next_sentence": true
    },
    {
        "source_sentence": "時尊者舍利弗、大目揵連，欲設食時，先觀地獄、畜生、餓鬼，然後方食。",
        "from": "T04n0200_005:0222b18_1",
        "context_with_next_sentence": true
    },
    {
        "source_sentence": "所以爾者，欲令眾生厭離生死求於涅槃。",
        "from": "T04n0200_005:0222b20_2",
        "context_with_next_sentence": true
    },
    {
        "source_sentence": "時彼目連，見一餓鬼，身如燋柱，腹如大山，咽如細針，髮如錐刀，纏刺其身，諸支節間，皆悉火出，呻吟大喚，四向馳走，求索屎尿，以為飲食，疲苦終日而不能得。",
        "from": "T04n0200_005:0222b21_3",
        "context_with_next_sentence": true
    },
    {
        "source_sentence": "爾時目連，見此餓鬼，即前問言：「汝造何業，受如是苦？」",
        "from": "T04n0200_005:0222b25_4",
        "context_with_next_sentence": true
    },
    {
        "source_sentence": "餓鬼答曰：「有日之處，不須燈燭，如來世尊，今現在世，汝可自問。",
        "from": "T04n0200_005:0222b26_5",
        "context_with_next_sentence": true
    },
    {
        "source_sentence": "我今飢渴，不能答汝。」",
        "from": "T04n0200_005:0222b27_6",
        "context_with_next_sentence": true
    },
    {
        "source_sentence": "爾時目連尋往佛所，欲問如來所造業行受如是苦。",
        "from": "T04n0200_005:0222b28_7",
        "context_with_next_sentence": true
    },
    {
        "source_sentence": "爾時世尊，在大眾中，為諸天人演說妙法，見目連入，即問之曰：「汝於今者，見何異事？」",
        "from": "T04n0200_005:0222b29_8",
        "context_with_next_sentence": true
    },
    {
        "source_sentence": "目連答曰：「見一餓鬼，身體燋然，東西馳走。」",
        "from": "T04n0200_005:0222c02_9",
        "context_with_next_sentence": true
    },
    {
        "source_sentence": "具以上事向佛廣說。",
        "from": "T04n0200_005:0222c03_10",
        "context_with_next_sentence": true
    },
    {
        "source_sentence": "「造何惡業，受如是苦？」",
        "from": "T04n0200_005:0222c04_11",
        "context_with_next_sentence": true
    },
    {
        "source_sentence": "爾時世尊，告目連曰：「汝今善聽！",
        "from": "T04n0200_005:0222c04_12",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T04n0200_005:0222c05_13",
        "context_with_next_sentence": true
    },
    {
        "source_sentence": "此賢劫中，舍衛城中，有一長者，財寶無量，不可稱計，常令僕使押甘蔗汁，以輸大家。",
        "from": "T04n0200_005:0222c06_14",
        "context_with_next_sentence": true
    },
    {
        "source_sentence": "有辟支佛，甚患渴病，良醫處藥，服甘蔗汁，病乃可差。",
        "from": "T04n0200_005:0222c08_15",
        "context_with_next_sentence": true
    },
    {
        "source_sentence": "時辟支佛，即便往詣造長者家，乞甘蔗汁，時彼長者，見其詳序威儀可觀，深生信敬，而問之言：『欲須何等？』",
        "from": "T04n0200_005:0222c09_16",
        "context_with_next_sentence": true
    },
    {
        "source_sentence": "辟支佛言：『甚患渴病，須甘蔗汁，故來相告。』",
        "from": "T04n0200_005:0222c12_17",
        "context_with_next_sentence": true
    },
    {
        "source_sentence": "長者聞已，心懷歡喜，尋勅其婦富那奇：『我有急緣，定欲出去。",
        "from": "T04n0200_005:0222c13_18",
        "context_with_next_sentence": true
    },
    {
        "source_sentence": "汝今在後，取甘蔗汁，施辟支佛。』",
        "from": "T04n0200_005:0222c14_19",
        "context_with_next_sentence": true
    },
    {
        "source_sentence": "時婦答言：『汝但出去，我後自與。』",
        "from": "T04n0200_005:0222c15_20",
        "context_with_next_sentence": true
    },
    {
        "source_sentence": "時夫出已，取辟支佛鉢，於其屏處，小便鉢中，以甘蔗汁，蓋覆鉢上，與辟支佛。",
        "from": "T04n0200_005:0222c16_21",
        "context_with_next_sentence": true
    },
    {
        "source_sentence": "辟支佛受已，尋知非是，投棄於地，空鉢還歸。",
        "from": "T04n0200_005:0222c18_22",
        "context_with_next_sentence": true
    },
    {
        "source_sentence": "其後命終，墮餓鬼中，常為飢渴，所見逼切。",
        "from": "T04n0200_005:0222c19_23",
        "context_with_next_sentence": true
    },
    {
        "source_sentence": "以是業緣，受如是苦。」",
        "from": "T04n0200_005:0222c20_24",
        "context_with_next_sentence": true
    },
    {
        "source_sentence": "佛告目連：「欲知爾時彼長者婦，今富那奇餓鬼是。」",
        "from": "T04n0200_005:0222c20_25",
        "context_with_next_sentence": true
    },
    {
        "source_sentence": "佛說是餓鬼緣時，諸比丘等，捨離慳貪，厭惡生死，有得須陀洹者、斯陀含者、阿那含者、阿羅漢者，有發辟支佛心者，有發無上菩提心者。",
        "from": "T04n0200_005:0222c21_26",
        "context_with_next_sentence": true
    },
    {
        "source_sentence": "爾時諸比丘聞佛所說，歡喜奉行。",
        "from": "T04n0200_005:0223a04_27",
        "context_with_next_sentence": true
    },
    {
        "source_sentence": "（四二）◎賢善長者婦墮餓鬼緣",
        "from": "T04n0200_005:0223a06_0",
        "context_with_next_sentence": true
    },
    {
        "source_sentence": "佛在王舍城耆闍崛山中。",
        "from": "T04n0200_005:0223a07_0",
        "context_with_next_sentence": true
    },
    {
        "source_sentence": "爾時尊者大目揵連，在一樹下，結跏趺坐，思惟觀察，見一餓鬼，身如燋柱，腹如大山，咽如細針，髮如錐刀，纏遶其身，諸支節間，皆悉火然，呻吟大喚，四向馳走，求索糞穢，終日竟夜，受苦疲極，了不能得。",
        "from": "T04n0200_005:0223a07_1",
        "context_with_next_sentence": true
    },
    {
        "source_sentence": "爾時目連，見此餓鬼，而問之言：「汝於先身，造何業行，受如是苦？」",
        "from": "T04n0200_005:0223a12_2",
        "context_with_next_sentence": true
    },
    {
        "source_sentence": "餓鬼答言：「世有如來，汝可自問；我今飢渴，不能答汝。」",
        "from": "T04n0200_005:0223a13_3",
        "context_with_next_sentence": true
    },
    {
        "source_sentence": "爾時目連，尋詣佛所，問其所由：「造何業行，受如是苦？」",
        "from": "T04n0200_005:0223a15_4",
        "context_with_next_sentence": true
    },
    {
        "source_sentence": "爾時世尊，告目連曰：「汝今諦聽！",
        "from": "T04n0200_005:0223a16_5",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T04n0200_005:0223a17_6",
        "context_with_next_sentence": true
    },
    {
        "source_sentence": "乃往過去無量世時，有國名波羅[木*奈]，其土豐樂，人民熾盛，無有兵甲共相諍競。",
        "from": "T04n0200_005:0223a17_7",
        "context_with_next_sentence": true
    },
    {
        "source_sentence": "時有長者，名曰賢善，體性柔和，敬信三寶，常樂惠施，名稱普聞。",
        "from": "T04n0200_005:0223a19_8",
        "context_with_next_sentence": true
    },
    {
        "source_sentence": "時有比丘，著衣持鉢，造詣其家，從其乞食。",
        "from": "T04n0200_005:0223a21_9",
        "context_with_next_sentence": true
    },
    {
        "source_sentence": "時此長者，有少急緣，竟不自施，尋即出去，慇懃囑婦：『汝今在後，好念施彼比丘飲食。』",
        "from": "T04n0200_005:0223a22_10",
        "context_with_next_sentence": true
    },
    {
        "source_sentence": "其婦答言：『汝但莫憂，我後當與。』",
        "from": "T04n0200_005:0223a24_11",
        "context_with_next_sentence": true
    },
    {
        "source_sentence": "時長者婦，慳貪心生，便自念言：『今若與食，後日復來。",
        "from": "T04n0200_005:0223a25_0",
        "context_with_next_sentence": true
    },
    {
        "source_sentence": "此諸人等，甚可惡見。』",
        "from": "T04n0200_005:0223a26_1",
        "context_with_next_sentence": true
    },
    {
        "source_sentence": "即喚比丘，來入舍內，閉著空屋，令其即日晚不得食。",
        "from": "T04n0200_005:0223a26_2",
        "context_with_next_sentence": true
    },
    {
        "source_sentence": "以是業緣，於無量世，墮餓鬼中，受如是苦。」",
        "from": "T04n0200_005:0223a28_3",
        "context_with_next_sentence": true
    },
    {
        "source_sentence": "佛告目連：「欲知彼時長者婦者，今此餓鬼是。",
        "from": "T04n0200_005:0223a29_4",
        "context_with_next_sentence": true
    },
    {
        "source_sentence": "是故汝等，當勤布施，莫著慳貪，應作是學。」",
        "from": "T04n0200_005:0223b01_5",
        "context_with_next_sentence": true
    },
    {
        "source_sentence": "佛說是餓鬼緣時，諸在會者，捨離慳貪厭惡生死，有得須陀洹者、斯陀含者、阿那含者、阿羅漢者，有發辟支佛心者，有發無上菩提心者。",
        "from": "T04n0200_005:0223b02_6",
        "context_with_next_sentence": true
    },
    {
        "source_sentence": "爾時諸比丘，聞佛所說，歡喜奉行。",
        "from": "T04n0200_005:0223b05_7",
        "context_with_next_sentence": true
    },
    {
        "source_sentence": "（四三）◎惡見不施水墮餓鬼緣",
        "from": "T04n0200_005:0223b07_0",
        "context_with_next_sentence": true
    },
    {
        "source_sentence": "佛在王舍城迦蘭陀竹林。",
        "from": "T04n0200_005:0223b08_0",
        "context_with_next_sentence": true
    },
    {
        "source_sentence": "爾時尊者大目揵連，在一樹下，見一餓鬼，身如燋柱，腹如大山，咽如細針，髮如錐刀，纏刺其身，諸支節間，皆悉火然，渴乏欲死脣口乾燋，往趣河泉，水為涸竭，假令天降甘雨，墮其身上皆變為火。",
        "from": "T04n0200_005:0223b08_1",
        "context_with_next_sentence": true
    },
    {
        "source_sentence": "時大目連，即前問言：「汝於先身，造何業行，受是苦耶？」",
        "from": "T04n0200_005:0223b13_2",
        "context_with_next_sentence": true
    },
    {
        "source_sentence": "時彼餓鬼，答目連言：「我今渴乏，受苦難計，不能答汝，爾自問佛。」",
        "from": "T04n0200_005:0223b14_3",
        "context_with_next_sentence": true
    },
    {
        "source_sentence": "時大目連，即詣佛所，欲問斯事。",
        "from": "T04n0200_005:0223b16_4",
        "context_with_next_sentence": true
    },
    {
        "source_sentence": "爾時世尊，為諸大眾，演說妙法，見目連來，先意問訊，愛語濡語，而問訊之：「見何異事？」",
        "from": "T04n0200_005:0223b17_5",
        "context_with_next_sentence": true
    },
    {
        "source_sentence": "目連白佛：「我向樹下，見一餓鬼，身體燋然，四向馳走。」",
        "from": "T04n0200_005:0223b19_6",
        "context_with_next_sentence": true
    },
    {
        "source_sentence": "具以上事，向佛廣說。",
        "from": "T04n0200_005:0223b20_7",
        "context_with_next_sentence": true
    },
    {
        "source_sentence": "「宿造何業，受是苦惱？」",
        "from": "T04n0200_005:0223b21_0",
        "context_with_next_sentence": true
    },
    {
        "source_sentence": "爾時世尊，告目連曰：「汝今諦聽！",
        "from": "T04n0200_005:0223b21_1",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T04n0200_005:0223b22_2",
        "context_with_next_sentence": true
    },
    {
        "source_sentence": "此賢劫中，波羅[木*奈]國，有佛出世，號曰迦葉，有一沙門，涉路而行，極患熱渴。",
        "from": "T04n0200_005:0223b22_3",
        "context_with_next_sentence": true
    },
    {
        "source_sentence": "時有女人，名曰惡見，井宕級水，往從乞之。",
        "from": "T04n0200_005:0223b24_4",
        "context_with_next_sentence": true
    },
    {
        "source_sentence": "女報之曰：『使汝渴死，我終不能持水與汝，令我水減不可持去。』",
        "from": "T04n0200_005:0223b25_5",
        "context_with_next_sentence": true
    },
    {
        "source_sentence": "于時沙門，既不得水，復道而去。",
        "from": "T04n0200_005:0223b27_6",
        "context_with_next_sentence": true
    },
    {
        "source_sentence": "時彼女人，遂復慳貪，有來乞者，終不施與。",
        "from": "T04n0200_005:0223b28_7",
        "context_with_next_sentence": true
    },
    {
        "source_sentence": "其後命終，墮餓鬼中，以是業緣，受如是苦。」",
        "from": "T04n0200_005:0223b29_8",
        "context_with_next_sentence": true
    },
    {
        "source_sentence": "佛告目連：「欲知彼時女人不施水者，今此餓鬼是。」",
        "from": "T04n0200_005:0223c01_9",
        "context_with_next_sentence": true
    },
    {
        "source_sentence": "佛說是惡見緣時，諸比丘等，捨離慳貪，厭惡生死，有得須陀洹者、斯陀含者、阿那含者、阿羅漢者，有發辟支佛心者，有發無上菩提心者。",
        "from": "T04n0200_005:0223c02_10",
        "context_with_next_sentence": true
    },
    {
        "source_sentence": "爾時諸比丘，聞佛所說，歡喜奉行。",
        "from": "T04n0200_005:0223c05_11",
        "context_with_next_sentence": true
    },
    {
        "source_sentence": "（四四）◎槃陀羅墮餓鬼身體臭緣",
        "from": "T04n0200_005:0223c07_0",
        "context_with_next_sentence": true
    },
    {
        "source_sentence": "佛在王舍城迦蘭陀竹林。",
        "from": "T04n0200_005:0223c08_0",
        "context_with_next_sentence": true
    },
    {
        "source_sentence": "爾時尊者大目揵連，食時欲至，著衣持鉢，入城乞食，還歸所止。",
        "from": "T04n0200_005:0223c08_1",
        "context_with_next_sentence": true
    },
    {
        "source_sentence": "飯食已訖，攝衣鉢已，在一樹下，結跏趺坐，入于三昧。",
        "from": "T04n0200_005:0223c10_2",
        "context_with_next_sentence": true
    },
    {
        "source_sentence": "見一餓鬼，身體極臭，絕不可近。",
        "from": "T04n0200_005:0223c11_3",
        "context_with_next_sentence": true
    },
    {
        "source_sentence": "于時目連，即便問言：「汝造何業，受此身形，臭不可近？」",
        "from": "T04n0200_005:0223c12_4",
        "context_with_next_sentence": true
    },
    {
        "source_sentence": "餓鬼答曰：「汝自問佛，當為汝說。」",
        "from": "T04n0200_005:0223c13_5",
        "context_with_next_sentence": true
    },
    {
        "source_sentence": "爾時目連，尋詣佛所，白言：「世尊！」",
        "from": "T04n0200_005:0223c14_6",
        "context_with_next_sentence": true
    },
    {
        "source_sentence": "諸佛常法，先意問訊：「汝於今者，見何異事？」",
        "from": "T04n0200_005:0223c15_7",
        "context_with_next_sentence": true
    },
    {
        "source_sentence": "目連白佛：「我於向者，在一樹下，入於三昧，見一餓鬼，身體極臭，劇於人糞，四向馳走，求索屎尿，用為甘饍。",
        "from": "T04n0200_005:0223c16_8",
        "context_with_next_sentence": true
    },
    {
        "source_sentence": "不審，世尊！",
        "from": "T04n0200_005:0223c19_0",
        "context_with_next_sentence": true
    },
    {
        "source_sentence": "受如是報？」",
        "from": "T04n0200_005:0223c19_1",
        "context_with_next_sentence": true
    },
    {
        "source_sentence": "佛告目連：「汝今欲知是因緣不？」",
        "from": "T04n0200_005:0223c19_2",
        "context_with_next_sentence": true
    },
    {
        "source_sentence": "目連白佛：「願樂欲聞。」",
        "from": "T04n0200_005:0223c20_3",
        "context_with_next_sentence": true
    },
    {
        "source_sentence": "爾時世尊，告目連曰：「汝今諦聽！",
        "from": "T04n0200_005:0223c20_4",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T04n0200_005:0223c21_5",
        "context_with_next_sentence": true
    },
    {
        "source_sentence": "乃往過去無量阿僧祇劫，波羅[木*奈]國，有辟支佛，出現於世，在空閑處，以草為敷，繫念坐禪。",
        "from": "T04n0200_005:0223c22_6",
        "context_with_next_sentence": true
    },
    {
        "source_sentence": "身遇疾患，良醫處藥，當須肉食，病乃可差。",
        "from": "T04n0200_005:0223c24_7",
        "context_with_next_sentence": true
    },
    {
        "source_sentence": "時辟支佛，聞是語已，即便入城，見一長者，名曰吉善，從索肉食。",
        "from": "T04n0200_005:0223c25_8",
        "context_with_next_sentence": true
    },
    {
        "source_sentence": "時彼長者，勅婦槃陀羅：『我有急緣，今須出外，汝好為彼辟支佛，作隨病藥。』",
        "from": "T04n0200_005:0224a01_9",
        "context_with_next_sentence": true
    },
    {
        "source_sentence": "時婦答言：『汝但慎前，莫憂後事，辟支佛食，我自當與。』",
        "from": "T04n0200_005:0224a03_10",
        "context_with_next_sentence": true
    },
    {
        "source_sentence": "時彼長者，尋便出去。",
        "from": "T04n0200_005:0224a04_11",
        "context_with_next_sentence": true
    },
    {
        "source_sentence": "時槃陀羅，慳貪心生，便作是念：『我於今日，施彼食者，明日復來，甚可惡見。』",
        "from": "T04n0200_005:0224a05_12",
        "context_with_next_sentence": true
    },
    {
        "source_sentence": "作是念已，即從索鉢，在於屏處，大便鉢中，以飯覆上，與辟支佛。",
        "from": "T04n0200_005:0224a07_13",
        "context_with_next_sentence": true
    },
    {
        "source_sentence": "尋覺臭穢，投棄著地，捨之而去。",
        "from": "T04n0200_005:0224a08_14",
        "context_with_next_sentence": true
    },
    {
        "source_sentence": "以是業緣，無量世中，常墮餓鬼，身體臭穢，不可附近，常以人糞，用為甘饍。」",
        "from": "T04n0200_005:0224a09_15",
        "context_with_next_sentence": true
    },
    {
        "source_sentence": "佛告目連：「欲知爾時彼長者婦大便鉢中施辟支佛者，今餓鬼是。」",
        "from": "T04n0200_005:0224a11_16",
        "context_with_next_sentence": true
    },
    {
        "source_sentence": "佛說是餓鬼緣時，諸比丘等，捨離慳貪，厭惡生死，有得須陀洹者、斯陀含者、阿那含者、阿羅漢者，有發辟支佛心者，有發無上菩提心者。",
        "from": "T04n0200_005:0224a13_17",
        "context_with_next_sentence": true
    },
    {
        "source_sentence": "爾時諸比丘，聞佛所說，歡喜奉行。",
        "from": "T04n0200_005:0224a16_18",
        "context_with_next_sentence": true
    },
    {
        "source_sentence": "（四五）目連入城見五百餓鬼緣",
        "from": "T04n0200_005:0224a18_0",
        "context_with_next_sentence": true
    },
    {
        "source_sentence": "佛在王舍城迦蘭陀竹林。",
        "from": "T04n0200_005:0224a19_0",
        "context_with_next_sentence": true
    },
    {
        "source_sentence": "爾時目連，乞食時到，著衣持鉢，入城乞食。",
        "from": "T04n0200_005:0224a19_1",
        "context_with_next_sentence": true
    },
    {
        "source_sentence": "於其門中，值有五百餓鬼，從外來入，見是目連，心懷歡喜，而白之曰：「唯願尊者！",
        "from": "T04n0200_005:0224a20_2",
        "context_with_next_sentence": true
    },
    {
        "source_sentence": "慈哀憐愍，稱我名字，語我家中所親眷屬言：『我等輩，以不修善不好惠施，今受身形，墮餓鬼中。』",
        "from": "T04n0200_005:0224a22_3",
        "context_with_next_sentence": true
    },
    {
        "source_sentence": "唯願尊者！",
        "from": "T04n0200_005:0224a24_4",
        "context_with_next_sentence": true
    },
    {
        "source_sentence": "從我親里，求索財物，用設餚饍，請佛及僧；若物少者，為我勸化諸檀越等，令共設會，使我等輩脫餓鬼身。」",
        "from": "T04n0200_005:0224a25_5",
        "context_with_next_sentence": true
    },
    {
        "source_sentence": "爾時目連，尋便許可。",
        "from": "T04n0200_005:0224a27_6",
        "context_with_next_sentence": true
    },
    {
        "source_sentence": "復問餓鬼：「汝等先世，造何業行，受斯罪報？」",
        "from": "T04n0200_005:0224a28_7",
        "context_with_next_sentence": true
    },
    {
        "source_sentence": "時諸餓鬼，咸共同聲，白目連言：「我等宿世，俱在於此王舍城中，為長者子，憍慢放逸，不好布施，貪著世樂，不信三寶無上道教。",
        "from": "T04n0200_005:0224a29_8",
        "context_with_next_sentence": true
    },
    {
        "source_sentence": "見諸沙門入城乞食，既不自施，逆遮他人：『斯等道人！",
        "from": "T04n0200_005:0224b03_9",
        "context_with_next_sentence": true
    },
    {
        "source_sentence": "不自生活，但仰百姓，今若與者，後日復來，終無厭足。』",
        "from": "T04n0200_005:0224b04_10",
        "context_with_next_sentence": true
    },
    {
        "source_sentence": "以是業緣，其後命終，墮餓鬼中，受斯罪報。」",
        "from": "T04n0200_005:0224b05_11",
        "context_with_next_sentence": true
    },
    {
        "source_sentence": "於時目連，語餓鬼言：「我今為汝，語諸親里，并相營佐，共設大會。",
        "from": "T04n0200_005:0224b06_12",
        "context_with_next_sentence": true
    },
    {
        "source_sentence": "時汝等輩，咸皆自來，至於會所。」",
        "from": "T04n0200_005:0224b08_13",
        "context_with_next_sentence": true
    },
    {
        "source_sentence": "時諸餓鬼，咸皆同聲，白尊者言：「今我等輩，宿罪所致，雖受形體，身如燋柱，腹如大山，咽如細針，髮如錐刀，纏刺其身，諸支節間，皆悉火然。",
        "from": "T04n0200_005:0224b08_14",
        "context_with_next_sentence": true
    },
    {
        "source_sentence": "四向馳走，求索飲食，了不能得，設見甘饍，馳赴趣向，變成膿血，云何而能持此身形，詣於會所？」",
        "from": "T04n0200_005:0224b12_15",
        "context_with_next_sentence": true
    },
    {
        "source_sentence": "時大目連，即便為彼諸餓鬼等，語其眷屬，具陳上事。",
        "from": "T04n0200_005:0224b14_16",
        "context_with_next_sentence": true
    },
    {
        "source_sentence": "諸親聞已，咸皆懊惱，共相合率，欲為設會。",
        "from": "T04n0200_005:0224b15_17",
        "context_with_next_sentence": true
    },
    {
        "source_sentence": "時大目連即便入定，觀諸餓鬼為在何處，於十六大國，遍觀不見。",
        "from": "T04n0200_005:0224b16_18",
        "context_with_next_sentence": true
    },
    {
        "source_sentence": "次閻浮提，至四天下，及千世界，乃至三千大千世界，都觀不見。",
        "from": "T04n0200_005:0224b18_19",
        "context_with_next_sentence": true
    },
    {
        "source_sentence": "怪其所以，尋往佛所，白言：「世尊！",
        "from": "T04n0200_005:0224b19_20",
        "context_with_next_sentence": true
    },
    {
        "source_sentence": "我今為彼諸餓鬼等，勸化諸人，并其諸親，施設大會，為作福德。",
        "from": "T04n0200_005:0224b20_21",
        "context_with_next_sentence": true
    },
    {
        "source_sentence": "遍觀世界，悉不得見。",
        "from": "T04n0200_005:0224b22_22",
        "context_with_next_sentence": true
    },
    {
        "source_sentence": "不審世尊！",
        "from": "T04n0200_005:0224b22_23",
        "context_with_next_sentence": true
    },
    {
        "source_sentence": "此諸餓鬼，為在何處？」",
        "from": "T04n0200_005:0224b22_24",
        "context_with_next_sentence": true
    },
    {
        "source_sentence": "佛告目連：「彼餓鬼等，皆為業風之所吹去，非汝聲聞所能知見。",
        "from": "T04n0200_005:0224b23_25",
        "context_with_next_sentence": true
    },
    {
        "source_sentence": "然於今者，彼諸餓鬼，蒙汝設會，罪垢得除，吾自能令來詣會所。」",
        "from": "T04n0200_005:0224b24_26",
        "context_with_next_sentence": true
    },
    {
        "source_sentence": "於時目連，即便為諸餓鬼，設諸餚饍，請佛及僧。",
        "from": "T04n0200_005:0224b26_27",
        "context_with_next_sentence": true
    },
    {
        "source_sentence": "佛以神力，使諸餓鬼得來會所，令王舍城諸婆羅門剎利居士，咸見諸鬼狀貌醜弊甚可怖畏，皆共捨離慳貪之心，厭惡生死，心開意解，有得須陀洹者、斯陀含者、阿那含者、阿羅漢者，有發辟支佛心者，有發無上菩提心者。",
        "from": "T04n0200_005:0224b27_28",
        "context_with_next_sentence": true
    },
    {
        "source_sentence": "爾時世尊，即便為彼諸餓鬼等，種種說法慳貪過惡。",
        "from": "T04n0200_005:0224c04_0",
        "context_with_next_sentence": true
    },
    {
        "source_sentence": "深生信敬，即於其夜，便取命終，生忉利天，便自念言：「我等今者，造何福業，得來生此忉利天上？」",
        "from": "T04n0200_005:0224c05_1",
        "context_with_next_sentence": true
    },
    {
        "source_sentence": "即自觀察，知是餓鬼，「以其尊者大目揵連，為我等故，設會請佛及比丘僧，得來生此。",
        "from": "T04n0200_005:0224c07_2",
        "context_with_next_sentence": true
    },
    {
        "source_sentence": "我等當共往報彼恩。」",
        "from": "T04n0200_005:0224c09_3",
        "context_with_next_sentence": true
    },
    {
        "source_sentence": "作是語已，尋從天下，頂戴天冠，著諸瓔珞，莊嚴其身，各齎香花，來供養佛及大目連。",
        "from": "T04n0200_005:0224c10_4",
        "context_with_next_sentence": true
    },
    {
        "source_sentence": "供養已訖，却坐一面，聽佛說法，心開意解，各獲道跡，遶佛三匝，還詣天上。",
        "from": "T04n0200_005:0224c12_5",
        "context_with_next_sentence": true
    },
    {
        "source_sentence": "佛告目連：「欲知爾時五百餓鬼者，今五百天子是。」",
        "from": "T04n0200_005:0224c14_0",
        "context_with_next_sentence": true
    },
    {
        "source_sentence": "爾時大眾，聞佛所說，歡喜奉行。",
        "from": "T04n0200_005:0224c15_1",
        "context_with_next_sentence": true
    },
    {
        "source_sentence": "（四六）◎優多羅母墮餓鬼緣",
        "from": "T04n0200_005:0224c16_0",
        "context_with_next_sentence": true
    },
    {
        "source_sentence": "佛在王舍城迦蘭陀竹林。",
        "from": "T04n0200_005:0224c17_0",
        "context_with_next_sentence": true
    },
    {
        "source_sentence": "時彼國中，有一長者，財寶無量，不可稱計，選擇高門，娉以為婦，作倡伎樂，用娛樂之。",
        "from": "T04n0200_005:0224c17_1",
        "context_with_next_sentence": true
    },
    {
        "source_sentence": "其婦懷妊滿足十月，生一男兒，端政殊妙，世所希有，父母歡喜，因為立字，名優多羅。",
        "from": "T04n0200_005:0224c19_2",
        "context_with_next_sentence": true
    },
    {
        "source_sentence": "年漸長大，其父喪亡，兒自念言：「我先父以來，販買治生，用成家業，我今不宜學是法耶？",
        "from": "T04n0200_005:0224c21_3",
        "context_with_next_sentence": true
    },
    {
        "source_sentence": "然於佛法，甚懷信敬，今欲出家。」",
        "from": "T04n0200_005:0224c24_0",
        "context_with_next_sentence": true
    },
    {
        "source_sentence": "便前白母，求索出家。",
        "from": "T04n0200_005:0224c24_1",
        "context_with_next_sentence": true
    },
    {
        "source_sentence": "時母答曰：「汝父既喪，我今便無，唯汝一子。",
        "from": "T04n0200_005:0224c25_2",
        "context_with_next_sentence": true
    },
    {
        "source_sentence": "汝今云何，捨我出家？",
        "from": "T04n0200_005:0225a01_3",
        "context_with_next_sentence": true
    },
    {
        "source_sentence": "我今存在，終不聽汝出家入道；我亡沒後，隨汝意去。」",
        "from": "T04n0200_005:0225a01_4",
        "context_with_next_sentence": true
    },
    {
        "source_sentence": "爾時彼子，不果所願，心懷懊惱，即便語母：「若不聽我，今必投巖、飲毒而死。」",
        "from": "T04n0200_005:0225a03_5",
        "context_with_next_sentence": true
    },
    {
        "source_sentence": "時母答言：「莫作是語！",
        "from": "T04n0200_005:0225a05_0",
        "context_with_next_sentence": true
    },
    {
        "source_sentence": "汝今何故？",
        "from": "T04n0200_005:0225a05_1",
        "context_with_next_sentence": true
    },
    {
        "source_sentence": "必欲出家。",
        "from": "T04n0200_005:0225a05_2",
        "context_with_next_sentence": true
    },
    {
        "source_sentence": "從今以去，若欲請諸沙門婆羅門等，我當設供隨汝供養。」",
        "from": "T04n0200_005:0225a06_0",
        "context_with_next_sentence": true
    },
    {
        "source_sentence": "兒聞是語，用自安隱，請諸沙門及婆羅門，數數向家而供養之。",
        "from": "T04n0200_005:0225a07_1",
        "context_with_next_sentence": true
    },
    {
        "source_sentence": "時彼兒母，見諸道士數數來往，甚懷懊惱，生厭患心，便出惡言，罵諸沙門婆羅門等：「不欲生活，但仰百姓，甚可惡見。」",
        "from": "T04n0200_005:0225a09_0",
        "context_with_next_sentence": true
    },
    {
        "source_sentence": "於時其兒，不在家中，其母但以飲食漿水，灑散棄地。",
        "from": "T04n0200_005:0225a11_1",
        "context_with_next_sentence": true
    },
    {
        "source_sentence": "時兒行還，便語之言：「汝出去後，我設餚饍，請諸沙門及婆羅門，而供養之。」",
        "from": "T04n0200_005:0225a13_2",
        "context_with_next_sentence": true
    },
    {
        "source_sentence": "尋便將兒，示其棄飯漿水之處，「我適供養，尋即出去。」",
        "from": "T04n0200_005:0225a14_3",
        "context_with_next_sentence": true
    },
    {
        "source_sentence": "其兒聞已，甚用歡喜。",
        "from": "T04n0200_005:0225a16_4",
        "context_with_next_sentence": true
    },
    {
        "source_sentence": "於其後時，母便命終，墮餓鬼中。",
        "from": "T04n0200_005:0225a16_5",
        "context_with_next_sentence": true
    },
    {
        "source_sentence": "兒便出家，懃加精進，得阿羅漢果。",
        "from": "T04n0200_005:0225a17_6",
        "context_with_next_sentence": true
    },
    {
        "source_sentence": "在河岸邊窟中坐禪，有一餓鬼，其口乾燋，飢渴熱惱，來詣兒所，語比丘言：「我是汝母。」",
        "from": "T04n0200_005:0225a18_7",
        "context_with_next_sentence": true
    },
    {
        "source_sentence": "比丘怪言：「母生存時，常好布施，方今云何，返墮餓鬼，受斯報耶？」",
        "from": "T04n0200_005:0225a20_8",
        "context_with_next_sentence": true
    },
    {
        "source_sentence": "餓鬼答言：「以我慳貪，不能供養沙門婆羅門，以是之故，受餓鬼身，二十年中，未甞得食及以漿水。",
        "from": "T04n0200_005:0225a21_9",
        "context_with_next_sentence": true
    },
    {
        "source_sentence": "設我向河及以泉池，水為至竭，若向果樹，樹為乾枯。",
        "from": "T04n0200_005:0225a24_10",
        "context_with_next_sentence": true
    },
    {
        "source_sentence": "我今飢渴熱惱所逼，不可具陳。」",
        "from": "T04n0200_005:0225a25_11",
        "context_with_next_sentence": true
    },
    {
        "source_sentence": "比丘問言：「何緣致是？」",
        "from": "T04n0200_005:0225a26_12",
        "context_with_next_sentence": true
    },
    {
        "source_sentence": "餓鬼答言：「我雖布施，心常慳惜，於諸沙門婆羅門所，無恭敬心，橫加罵辱，今受是報。",
        "from": "T04n0200_005:0225a26_13",
        "context_with_next_sentence": true
    },
    {
        "source_sentence": "汝今若能為我設供，施佛及僧，為我懺悔，我必當得脫餓鬼身。」",
        "from": "T04n0200_005:0225a28_14",
        "context_with_next_sentence": true
    },
    {
        "source_sentence": "時兒比丘，聞是語已，甚懷憐愍，即便勸化，辦設餚饍，請佛及僧。",
        "from": "T04n0200_005:0225b01_15",
        "context_with_next_sentence": true
    },
    {
        "source_sentence": "供養訖竟，時彼餓鬼，即現其身在於會中，發露懺悔。",
        "from": "T04n0200_005:0225b02_16",
        "context_with_next_sentence": true
    },
    {
        "source_sentence": "爾時世尊為此餓鬼，種種說法，心懷慚愧，即於其夜，便就命終，更受身形，墮飛行餓鬼中，頂戴天冠，著諸瓔珞，莊嚴其身，來至比丘所，又復語言：「我故不脫餓鬼之身，汝更為我在所勸化，重設供養并諸床褥，施四方僧，乃可得脫餓鬼之身。」",
        "from": "T04n0200_005:0225b04_17",
        "context_with_next_sentence": true
    },
    {
        "source_sentence": "時兒比丘，聞是語已，復更勸化，辦具飲食并諸床褥，施四方僧。",
        "from": "T04n0200_005:0225b09_18",
        "context_with_next_sentence": true
    },
    {
        "source_sentence": "供養訖竟，於是餓鬼，復更現身在大眾前，尋更懺悔，即於其夜，取其命終，生忉利天，便作是念：「我造何福，得來生此？」",
        "from": "T04n0200_005:0225b11_19",
        "context_with_next_sentence": true
    },
    {
        "source_sentence": "尋自觀察，「緣兒比丘為於我故，設諸餚饍請佛及僧，免餓鬼身，得來生天，我今當還報佛世尊及比丘恩。」",
        "from": "T04n0200_005:0225b14_20",
        "context_with_next_sentence": true
    },
    {
        "source_sentence": "頂戴天冠，著諸瓔珞，莊嚴其身，齎持香花，來供養佛及兒比丘。",
        "from": "T04n0200_005:0225b16_21",
        "context_with_next_sentence": true
    },
    {
        "source_sentence": "供養已訖，却坐一面，聽佛說法，心開意解，得須陀洹果，遶佛三匝，還詣天宮。",
        "from": "T04n0200_005:0225b18_22",
        "context_with_next_sentence": true
    },
    {
        "source_sentence": "佛說是優多羅緣時，諸比丘等，捨離慳貪，厭惡生死，有得須陀洹果者、斯陀含者、阿那含者、阿羅漢者，有發辟支佛心者，有發無上菩提心者。",
        "from": "T04n0200_005:0225b20_23",
        "context_with_next_sentence": true
    },
    {
        "source_sentence": "爾時諸比丘，聞佛所說，歡喜奉行。",
        "from": "T04n0200_005:0225b23_24",
        "context_with_next_sentence": true
    },
    {
        "source_sentence": "（四七）◎生盲餓鬼緣",
        "from": "T04n0200_005:0225b25_0",
        "context_with_next_sentence": true
    },
    {
        "source_sentence": "佛在舍衛國祇樹給孤獨園。",
        "from": "T04n0200_005:0225b26_0",
        "context_with_next_sentence": true
    },
    {
        "source_sentence": "爾時阿難，著衣持鉢，入城乞食。",
        "from": "T04n0200_005:0225b26_1",
        "context_with_next_sentence": true
    },
    {
        "source_sentence": "見一餓鬼，身如燋柱，腹如大山，咽如細針，又復生盲，為諸烏鷲鵄梟所啄，宛轉自撲，揚聲叫喚，無有休息。",
        "from": "T04n0200_005:0225b27_2",
        "context_with_next_sentence": true
    },
    {
        "source_sentence": "爾時阿難，問餓鬼言：「姊妹！",
        "from": "T04n0200_005:0225c01_3",
        "context_with_next_sentence": true
    },
    {
        "source_sentence": "汝於先身，造何業行，受如是苦？」",
        "from": "T04n0200_005:0225c01_4",
        "context_with_next_sentence": true
    },
    {
        "source_sentence": "餓鬼答言：「有日之處，不須燈燭，世有如來，汝可自問。」",
        "from": "T04n0200_005:0225c02_5",
        "context_with_next_sentence": true
    },
    {
        "source_sentence": "爾時阿難，尋往佛所，白言：「世尊！",
        "from": "T04n0200_005:0225c03_6",
        "context_with_next_sentence": true
    },
    {
        "source_sentence": "我於向者，入城乞食，見一餓鬼，極受苦惱，不可稱計。」",
        "from": "T04n0200_005:0225c04_7",
        "context_with_next_sentence": true
    },
    {
        "source_sentence": "向佛如來具說事狀。",
        "from": "T04n0200_005:0225c06_0",
        "context_with_next_sentence": true
    },
    {
        "source_sentence": "「不審，世尊！",
        "from": "T04n0200_005:0225c06_1",
        "context_with_next_sentence": true
    },
    {
        "source_sentence": "彼餓鬼者，宿造何業，受此報耶？」",
        "from": "T04n0200_005:0225c06_2",
        "context_with_next_sentence": true
    },
    {
        "source_sentence": "爾時世尊，告阿難言：「汝今諦聽！",
        "from": "T04n0200_005:0225c07_3",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T04n0200_005:0225c08_4",
        "context_with_next_sentence": true
    },
    {
        "source_sentence": "此賢劫中，波羅[木*奈]國，有佛出世，號曰迦葉，將諸比丘，遊行教化。",
        "from": "T04n0200_005:0225c08_5",
        "context_with_next_sentence": true
    },
    {
        "source_sentence": "次到鹿野苑中，時有女人，身抱懷妊，見佛世尊，甚懷信敬。",
        "from": "T04n0200_005:0225c10_6",
        "context_with_next_sentence": true
    },
    {
        "source_sentence": "足滿十月生一女兒，端正殊特，人所敬仰。",
        "from": "T04n0200_005:0225c12_0",
        "context_with_next_sentence": true
    },
    {
        "source_sentence": "年漸長大，往詣佛所，聽佛說法，心懷信敬，還歸家中白二親言：『唯垂哀愍，聽在道次。』",
        "from": "T04n0200_005:0225c13_1",
        "context_with_next_sentence": true
    },
    {
        "source_sentence": "父母固遮不能令止，遂便出家作比丘尼。",
        "from": "T04n0200_005:0225c15_2",
        "context_with_next_sentence": true
    },
    {
        "source_sentence": "時彼父母，為此女故，造僧伽藍，又請諸比丘尼，共住寺中。",
        "from": "T04n0200_005:0225c16_3",
        "context_with_next_sentence": true
    },
    {
        "source_sentence": "時長者女，於戒律中，有少毀犯，諸比丘尼，驅令出寺。",
        "from": "T04n0200_005:0225c17_4",
        "context_with_next_sentence": true
    },
    {
        "source_sentence": "心懷慚愧，不能歸家，寄住他舍，生大瞋恚，便作是言：『我自有舍，止住其中，今者云何，返更驅我，自用住止？』",
        "from": "T04n0200_005:0225c18_5",
        "context_with_next_sentence": true
    },
    {
        "source_sentence": "即便向彼長者居士，說諸比丘尼種種過惡：『狀似餓鬼，不自生活，但仰百姓，使我受身莫見此輩。』",
        "from": "T04n0200_005:0225c21_6",
        "context_with_next_sentence": true
    },
    {
        "source_sentence": "作是誓已，其後命終，墮餓鬼中，今得生盲。」",
        "from": "T04n0200_005:0226a01_7",
        "context_with_next_sentence": true
    },
    {
        "source_sentence": "佛告阿難：「欲知爾時彼長者女，出家入道，驅令出寺，惡口誹謗，今生盲餓鬼是。」",
        "from": "T04n0200_005:0226a02_8",
        "context_with_next_sentence": true
    },
    {
        "source_sentence": "佛說是餓鬼緣時，諸比丘等，各各守護身口意業，厭離生死，有得須陀洹者、斯陀含者、阿那含者、阿羅漢者，有發辟支佛心者，有發無上菩提心者。",
        "from": "T04n0200_005:0226a04_9",
        "context_with_next_sentence": true
    },
    {
        "source_sentence": "爾時諸比丘，聞佛所說，歡喜奉行。",
        "from": "T04n0200_005:0226a08_10",
        "context_with_next_sentence": true
    },
    {
        "source_sentence": "（四八）◎長者若達多慳貪墮餓鬼緣",
        "from": "T04n0200_005:0226a10_0",
        "context_with_next_sentence": true
    },
    {
        "source_sentence": "佛在舍衛國祇樹給孤獨園。",
        "from": "T04n0200_005:0226a11_0",
        "context_with_next_sentence": true
    },
    {
        "source_sentence": "時彼城中，有一長者，名曰若達多，財寶無量，奴婢僕使，象馬牛羊，不可稱計。",
        "from": "T04n0200_005:0226a11_1",
        "context_with_next_sentence": true
    },
    {
        "source_sentence": "時彼長者，值行觀看，到祇桓中，見佛世尊，三十二相、八十種好，光明普曜，如百千日，莊嚴其身，心懷信敬，前禮佛足，却坐一面，聽佛說法，心生歡喜，還歸辭家，及諸眷屬求索入道。",
        "from": "T04n0200_005:0226a13_2",
        "context_with_next_sentence": true
    },
    {
        "source_sentence": "時諸親屬，都悉聽許。",
        "from": "T04n0200_005:0226a17_3",
        "context_with_next_sentence": true
    },
    {
        "source_sentence": "還歸白佛，求索出家。",
        "from": "T04n0200_005:0226a18_4",
        "context_with_next_sentence": true
    },
    {
        "source_sentence": "佛即告言：「善來比丘！」",
        "from": "T04n0200_005:0226a18_5",
        "context_with_next_sentence": true
    },
    {
        "source_sentence": "鬚髮自落，法服著身，便成沙門。",
        "from": "T04n0200_005:0226a19_6",
        "context_with_next_sentence": true
    },
    {
        "source_sentence": "時諸親族及諸人民，以其先是豪富之子出家入道，競施衣鉢種種所須。",
        "from": "T04n0200_005:0226a19_7",
        "context_with_next_sentence": true
    },
    {
        "source_sentence": "既得之已，生慳貪心，不能施與同梵行者。",
        "from": "T04n0200_005:0226a21_8",
        "context_with_next_sentence": true
    },
    {
        "source_sentence": "其後命終，墮餓鬼中，還守衣鉢。",
        "from": "T04n0200_005:0226a22_9",
        "context_with_next_sentence": true
    },
    {
        "source_sentence": "時諸眾僧，見其去世，開其房戶欲收尸骸及以衣鉢闍維羯磨，而此室中，見一餓鬼，身如燋柱，狀貌可畏，守此衣鉢，無敢近者。",
        "from": "T04n0200_005:0226a23_10",
        "context_with_next_sentence": true
    },
    {
        "source_sentence": "時諸比丘，見是事已，往白世尊，具陳所見。",
        "from": "T04n0200_005:0226a26_11",
        "context_with_next_sentence": true
    },
    {
        "source_sentence": "於是如來，將諸比丘，來入室中，語餓鬼言：「咄無慚愧！",
        "from": "T04n0200_005:0226a27_12",
        "context_with_next_sentence": true
    },
    {
        "source_sentence": "汝於前身，出家入道，貪著利養，不肯惠施；今墮餓鬼，受此醜形。",
        "from": "T04n0200_005:0226a28_13",
        "context_with_next_sentence": true
    },
    {
        "source_sentence": "汝今云何，不生慚愧，故復還來，仍守衣鉢？」",
        "from": "T04n0200_005:0226b01_14",
        "context_with_next_sentence": true
    },
    {
        "source_sentence": "呵責慳貪多諸過咎，能令眾生墮於惡道。",
        "from": "T04n0200_005:0226b02_15",
        "context_with_next_sentence": true
    },
    {
        "source_sentence": "佛即為其種種說法，心開意解，深生慚愧，即以衣鉢，捨與眾僧。",
        "from": "T04n0200_005:0226b03_16",
        "context_with_next_sentence": true
    },
    {
        "source_sentence": "於其夜半，便取命終，更受餘形，墮飛行餓鬼中，端正殊妙，著諸瓔珞，莊嚴其身，身出光明，照于祇桓，[夌*欠]虛遊行，與天無異。",
        "from": "T04n0200_005:0226b04_17",
        "context_with_next_sentence": true
    },
    {
        "source_sentence": "來詣佛所，前禮佛足，却坐一面，佛即為其種種說法，心開意解，歡喜而去。",
        "from": "T04n0200_005:0226b07_18",
        "context_with_next_sentence": true
    },
    {
        "source_sentence": "於其晨朝，諸比丘等，白言：「世尊！",
        "from": "T04n0200_005:0226b09_19",
        "context_with_next_sentence": true
    },
    {
        "source_sentence": "昨夜光明，照于祇桓，為是梵釋四天王乎？",
        "from": "T04n0200_005:0226b10_20",
        "context_with_next_sentence": true
    },
    {
        "source_sentence": "二十八部鬼神將也？",
        "from": "T04n0200_005:0226b11_21",
        "context_with_next_sentence": true
    },
    {
        "source_sentence": "為是他方諸大菩薩來聽法耶？」",
        "from": "T04n0200_005:0226b11_22",
        "context_with_next_sentence": true
    },
    {
        "source_sentence": "佛告比丘：「非是釋梵二十八部諸神王耶，乃是舍衛城中大富長者，出家入道，近日命終，墮飛行餓鬼中，齎持香花，來供養我，是其光耳。」",
        "from": "T04n0200_005:0226b12_23",
        "context_with_next_sentence": true
    },
    {
        "source_sentence": "佛說是緣時，諸比丘等，捨離慳貪，厭惡生死，有得須陀洹者、斯陀含者、阿那含者、阿羅漢者，有發辟支佛心者，有發無上菩提心者。",
        "from": "T04n0200_005:0226b15_24",
        "context_with_next_sentence": true
    },
    {
        "source_sentence": "爾時諸比丘，聞佛所說，歡喜奉行。",
        "from": "T04n0200_005:0226b19_0",
        "context_with_next_sentence": true
    },
    {
        "source_sentence": "（四九）◎餓鬼自生還噉五百子緣",
        "from": "T04n0200_005:0226b20_0",
        "context_with_next_sentence": true
    },
    {
        "source_sentence": "佛在王舍城迦蘭陀竹林。",
        "from": "T04n0200_005:0226b21_0",
        "context_with_next_sentence": true
    },
    {
        "source_sentence": "時尊者那羅達多，著衣持鉢入城乞食，還歸本處，飯食已訖，遙見祇桓，赤如血色，怪其所以。",
        "from": "T04n0200_005:0226b21_1",
        "context_with_next_sentence": true
    },
    {
        "source_sentence": "尋即往看，見一餓鬼，脂肉消盡支節骨立，一日一夜，生五百子，羸瘦尫弱，氣力乏少。",
        "from": "T04n0200_005:0226b23_2",
        "context_with_next_sentence": true
    },
    {
        "source_sentence": "當生之時，荒悶殞死，支節解散，極為飢渴之所逼切，隨生隨噉終無飽足。",
        "from": "T04n0200_005:0226b25_3",
        "context_with_next_sentence": true
    },
    {
        "source_sentence": "時那羅達多便前問言：「汝造何業，獲斯苦報？」",
        "from": "T04n0200_005:0226b27_4",
        "context_with_next_sentence": true
    },
    {
        "source_sentence": "餓鬼答曰：「汝今可自問佛世尊，當為汝說。」",
        "from": "T04n0200_005:0226b28_5",
        "context_with_next_sentence": true
    },
    {
        "source_sentence": "時那羅達多，尋往佛所，前禮佛足，却住一面。",
        "from": "T04n0200_005:0226b29_6",
        "context_with_next_sentence": true
    },
    {
        "source_sentence": "諸佛常法，先意問訊：「汝於今者，見何異事？」",
        "from": "T04n0200_005:0226c02_0",
        "context_with_next_sentence": true
    },
    {
        "source_sentence": "那羅白言：「向者遊行，見一餓鬼，一日一夜，生五百子，極為飢渴，生已還噉。",
        "from": "T04n0200_005:0226c03_0",
        "context_with_next_sentence": true
    },
    {
        "source_sentence": "不審，世尊！",
        "from": "T04n0200_005:0226c04_1",
        "context_with_next_sentence": true
    },
    {
        "source_sentence": "宿造何業，受斯報耶？」",
        "from": "T04n0200_005:0226c05_2",
        "context_with_next_sentence": true
    },
    {
        "source_sentence": "佛告那羅達多：「若欲知者，好至心聽！",
        "from": "T04n0200_005:0226c05_3",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T04n0200_005:0226c06_4",
        "context_with_next_sentence": true
    },
    {
        "source_sentence": "此賢劫中，波羅[木*奈]國有一長者，金銀珍寶，奴婢僕使，象馬牛羊，不可稱計。",
        "from": "T04n0200_005:0226c07_0",
        "context_with_next_sentence": true
    },
    {
        "source_sentence": "唯一夫人，無有子息，禱祀神祇，求索有子，了不能得。",
        "from": "T04n0200_005:0226c08_1",
        "context_with_next_sentence": true
    },
    {
        "source_sentence": "時彼長者，即便更取族姓家女，未久之間，便覺有妊。",
        "from": "T04n0200_005:0226c10_0",
        "context_with_next_sentence": true
    },
    {
        "source_sentence": "其大夫人，見其有妊，便生嫉妬，密與毒藥，令彼墮胎。",
        "from": "T04n0200_005:0226c11_1",
        "context_with_next_sentence": true
    },
    {
        "source_sentence": "姊妹眷屬，即詣其所，與彼大婦，極共鬪諍，遂相打棒，問其虛實。",
        "from": "T04n0200_005:0226c12_2",
        "context_with_next_sentence": true
    },
    {
        "source_sentence": "其大婦者，正欲道實恐其交死，正欲不道苦痛叵言，逼切得急，而作呪詛：『若我真實，墮汝胎者，令我捨身生餓鬼中，一日一夜生五百子，生已隨噉終不飽足。』",
        "from": "T04n0200_005:0226c14_3",
        "context_with_next_sentence": true
    },
    {
        "source_sentence": "作是誓已，尋即放去。」",
        "from": "T04n0200_005:0227a02_0",
        "context_with_next_sentence": true
    },
    {
        "source_sentence": "佛告那羅達多：「欲知彼時其大婦者，生嫉妬心，墮他子故，妄語呪誓，墮餓鬼中，今受是報。」",
        "from": "T04n0200_005:0227a02_1",
        "context_with_next_sentence": true
    },
    {
        "source_sentence": "時諸比丘，聞佛說是嫉妬之心多諸過患，能令眾生墮於惡趣，咸共捨離，厭惡生死，心開意解，有得須陀洹者、斯陀含者、阿那含者、阿羅漢者，有發辟支佛心者，有發無上菩提心者。",
        "from": "T04n0200_005:0227a04_2",
        "context_with_next_sentence": true
    },
    {
        "source_sentence": "爾時諸比丘，聞佛所說，歡喜奉行。",
        "from": "T04n0200_005:0227a09_3",
        "context_with_next_sentence": true
    },
    {
        "source_sentence": "（五〇）◎嚪婆羅似餓鬼緣",
        "from": "T04n0200_005:0227a10_0",
        "context_with_next_sentence": true
    },
    {
        "source_sentence": "佛在毘舍離彌猴河岸重閣講堂。",
        "from": "T04n0200_005:0227a11_0",
        "context_with_next_sentence": true
    },
    {
        "source_sentence": "時彼城中，有一長者，名曰&#;羅，選擇疋偶，娉以為婦，作諸音樂以娛樂之。",
        "from": "T04n0200_005:0227a11_1",
        "context_with_next_sentence": true
    },
    {
        "source_sentence": "其婦懷妊，臭不可近，夫便問言：「汝先不爾，今者何緣，有此臭穢？」",
        "from": "T04n0200_005:0227a13_2",
        "context_with_next_sentence": true
    },
    {
        "source_sentence": "婦答夫言：「此必是我胎中之子，業行所致，是以使爾。」",
        "from": "T04n0200_005:0227a15_3",
        "context_with_next_sentence": true
    },
    {
        "source_sentence": "足滿十月，生一男兒，連骸骨立，羸瘦燋悴，不可示現，又復糞屎塗身而生。",
        "from": "T04n0200_005:0227a16_4",
        "context_with_next_sentence": true
    },
    {
        "source_sentence": "年漸長大，不欲在家，貪嗜糞穢，不肯捨離。",
        "from": "T04n0200_005:0227a18_5",
        "context_with_next_sentence": true
    },
    {
        "source_sentence": "時彼父母及諸親族，見其如是，惡不欲見，駈令遠舍，使不得近。",
        "from": "T04n0200_005:0227a19_6",
        "context_with_next_sentence": true
    },
    {
        "source_sentence": "即便嚪行，求索糞屎，用為甘饍。",
        "from": "T04n0200_005:0227a20_7",
        "context_with_next_sentence": true
    },
    {
        "source_sentence": "時諸民眾，見其如是，因為立字，名嚪婆羅鬼。",
        "from": "T04n0200_005:0227a21_8",
        "context_with_next_sentence": true
    },
    {
        "source_sentence": "時彼國中，有諸外道，偶行值見，讚言善哉！",
        "from": "T04n0200_005:0227a22_9",
        "context_with_next_sentence": true
    },
    {
        "source_sentence": "聞是語已，甚用欣慶，喜不自勝，前白外道：「慈哀憐愍，聽在道次。」",
        "from": "T04n0200_005:0227a23_10",
        "context_with_next_sentence": true
    },
    {
        "source_sentence": "時諸外道，即為出家，教令裸形，以灰塗身，修於淨行。",
        "from": "T04n0200_005:0227a25_11",
        "context_with_next_sentence": true
    },
    {
        "source_sentence": "時嚪婆羅，雖復在道，故貪糞穢不淨之處。",
        "from": "T04n0200_005:0227a26_12",
        "context_with_next_sentence": true
    },
    {
        "source_sentence": "時諸外道，見其如是，咸共呵責，或見鞭打：「汝今是人，何緣如是，樂處不淨？」",
        "from": "T04n0200_005:0227a27_13",
        "context_with_next_sentence": true
    },
    {
        "source_sentence": "時嚪婆羅，為諸外道，數數呵責，或被鞭打，捨之而去，詣於河岸溝坑之中，自用歡喜。",
        "from": "T04n0200_005:0227a29_14",
        "context_with_next_sentence": true
    },
    {
        "source_sentence": "時彼河岸，復有五百餓鬼，依住其中，見嚪婆羅來，身極臭處，止住其中，無有能敢親附之者。",
        "from": "T04n0200_005:0227b02_15",
        "context_with_next_sentence": true
    },
    {
        "source_sentence": "然常向諸餓鬼，而自讚歎：「我在人間，或見呵責，及以鞭打，極受苦惱。",
        "from": "T04n0200_005:0227b04_16",
        "context_with_next_sentence": true
    },
    {
        "source_sentence": "今在此中，脫不見罵及以鞭打，獨用歡樂。」",
        "from": "T04n0200_005:0227b06_17",
        "context_with_next_sentence": true
    },
    {
        "source_sentence": "時諸餓鬼，見嚪婆羅臭處不淨，都皆捨去。",
        "from": "T04n0200_005:0227b07_18",
        "context_with_next_sentence": true
    },
    {
        "source_sentence": "時嚪婆羅語諸鬼言：「我此臭身依憑汝故，得存數日，汝等今者復捨我去，我今在後，云何得活？」",
        "from": "T04n0200_005:0227b08_19",
        "context_with_next_sentence": true
    },
    {
        "source_sentence": "作是語已，甚用苦惱，愁憂躃地。",
        "from": "T04n0200_005:0227b10_20",
        "context_with_next_sentence": true
    },
    {
        "source_sentence": "爾時世尊，晝夜六時，觀察眾生，誰應可度，尋往度之。",
        "from": "T04n0200_005:0227b11_21",
        "context_with_next_sentence": true
    },
    {
        "source_sentence": "見嚪婆羅，失眾伴侶，愁憂困苦，悶絕躃地，尋往坑所而為說法，使令歡喜。",
        "from": "T04n0200_005:0227b12_22",
        "context_with_next_sentence": true
    },
    {
        "source_sentence": "時嚪婆羅，見佛世尊，諸根寂定，光明暉曜，如百千日，莊嚴其身，心懷歡喜，五體投地，白言：「世尊！",
        "from": "T04n0200_005:0227b14_23",
        "context_with_next_sentence": true
    },
    {
        "source_sentence": "世間頗有如我等比斯下之人，得出家不？」",
        "from": "T04n0200_005:0227b16_24",
        "context_with_next_sentence": true
    },
    {
        "source_sentence": "佛告嚪婆羅：「我此法中，無有尊卑不聽出家。」",
        "from": "T04n0200_005:0227b17_25",
        "context_with_next_sentence": true
    },
    {
        "source_sentence": "時嚪婆羅，聞佛語已，前白佛言：「慈哀憐愍，聽在道次。」",
        "from": "T04n0200_005:0227b18_26",
        "context_with_next_sentence": true
    },
    {
        "source_sentence": "爾時世尊，尋舉金色右臂，而告之曰：「善來比丘！」",
        "from": "T04n0200_005:0227b20_27",
        "context_with_next_sentence": true
    },
    {
        "source_sentence": "鬚髮自落，法服著身，便成沙門，威儀詳序，如十二臈比丘，無有異也。",
        "from": "T04n0200_005:0227b21_28",
        "context_with_next_sentence": true
    },
    {
        "source_sentence": "既蒙佛恩，得出家已，即於佛前，而說偈言：「今蒙佛恩得，　　稱意德如願，　除去臭穢身，　　得成為沙門。」",
        "from": "T04n0200_005:0227b23_0",
        "context_with_next_sentence": true
    },
    {
        "source_sentence": "爾時世尊，告嚪婆羅：「汝今於我法中已得出家。」",
        "from": "T04n0200_005:0227b26_0",
        "context_with_next_sentence": true
    },
    {
        "source_sentence": "懃修繫念，未久之間，得阿羅漢果，三明六通，具八解脫，諸天世人，皆共敬仰。",
        "from": "T04n0200_005:0227b27_1",
        "context_with_next_sentence": true
    },
    {
        "source_sentence": "時諸比丘，見是事已，白佛言：「世尊！",
        "from": "T04n0200_005:0227b29_2",
        "context_with_next_sentence": true
    },
    {
        "source_sentence": "今此嚪婆羅比丘，宿造何業，受斯罪報？",
        "from": "T04n0200_005:0227b29_3",
        "context_with_next_sentence": true
    },
    {
        "source_sentence": "復以何緣，值佛世尊，獲阿羅漢果？」",
        "from": "T04n0200_005:0227c01_4",
        "context_with_next_sentence": true
    },
    {
        "source_sentence": "爾時世尊，為諸比丘，而說偈言：「宿造善惡業，　　百劫而不朽，　罪業因緣故，　　今獲如是報。」",
        "from": "T04n0200_005:0227c02_5",
        "context_with_next_sentence": true
    },
    {
        "source_sentence": "時諸比丘，聞佛世尊說此偈已，前白佛言：「不審，世尊！",
        "from": "T04n0200_005:0227c06_0",
        "context_with_next_sentence": true
    },
    {
        "source_sentence": "過去世時，其事云何？",
        "from": "T04n0200_005:0227c07_1",
        "context_with_next_sentence": true
    },
    {
        "source_sentence": "唯願世尊！",
        "from": "T04n0200_005:0227c07_2",
        "context_with_next_sentence": true
    },
    {
        "source_sentence": "敷演解說。」",
        "from": "T04n0200_005:0227c08_3",
        "context_with_next_sentence": true
    },
    {
        "source_sentence": "爾時世尊，告諸比丘：「汝等諦聽！",
        "from": "T04n0200_005:0227c08_4",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T04n0200_005:0227c09_5",
        "context_with_next_sentence": true
    },
    {
        "source_sentence": "此賢劫中，人壽四萬歲，波羅[木*奈]國，有佛出世，號迦羅迦孫陀，將諸比丘，遊行教化，到寶殿國。",
        "from": "T04n0200_005:0227c09_6",
        "context_with_next_sentence": true
    },
    {
        "source_sentence": "時彼土王，聞佛來至，心懷喜悅，將諸群臣，出城奉迎，到已前禮佛足，長跪請佛：『唯願世尊！",
        "from": "T04n0200_005:0227c11_7",
        "context_with_next_sentence": true
    },
    {
        "source_sentence": "慈哀憐愍，受我三月四事供養。』",
        "from": "T04n0200_005:0227c14_0",
        "context_with_next_sentence": true
    },
    {
        "source_sentence": "佛即然可。",
        "from": "T04n0200_005:0227c14_1",
        "context_with_next_sentence": true
    },
    {
        "source_sentence": "時彼國王，知佛許可，尋即為佛及比丘僧，造立房舍，請一比丘，用作寺主，管理僧事，每於一日，餘行不在。",
        "from": "T04n0200_005:0227c14_2",
        "context_with_next_sentence": true
    },
    {
        "source_sentence": "有一羅漢比丘，入彼寺中，威儀詳序，甚可觀看，寺主檀越，見其如是，請入浴室為其洗浴，復以香油，塗其身上。",
        "from": "T04n0200_005:0227c17_3",
        "context_with_next_sentence": true
    },
    {
        "source_sentence": "時彼寺主，從外來入，見此羅漢以香油塗身，心懷嫉妬，便出惡罵：『汝出家人，何為如是？",
        "from": "T04n0200_005:0227c20_4",
        "context_with_next_sentence": true
    },
    {
        "source_sentence": "如似人糞塗汝身上。』",
        "from": "T04n0200_005:0227c22_5",
        "context_with_next_sentence": true
    },
    {
        "source_sentence": "作是語已，時香油塗身彼羅漢，心懷憐愍，踊身虛空，現十八變。",
        "from": "T04n0200_005:0227c22_6",
        "context_with_next_sentence": true
    },
    {
        "source_sentence": "時彼寺主，見是變已，深懷慙愧，向彼羅漢，懺悔謝過，各歸所止。",
        "from": "T04n0200_005:0227c24_7",
        "context_with_next_sentence": true
    },
    {
        "source_sentence": "以是業緣，五百世中，身常臭處，不可附近。」",
        "from": "T04n0200_005:0227c25_8",
        "context_with_next_sentence": true
    },
    {
        "source_sentence": "佛告諸比丘：「欲知彼時寺主比丘惡口罵者，今嚪婆羅比丘是。",
        "from": "T04n0200_005:0228a01_9",
        "context_with_next_sentence": true
    },
    {
        "source_sentence": "由於彼時曾出家故，向彼羅漢懺悔罪咎，今得值我出家得道。」",
        "from": "T04n0200_005:0228a03_10",
        "context_with_next_sentence": true
    },
    {
        "source_sentence": "佛說是嚪婆羅緣時，各各自護身口意業，捨嫉妬心，厭惡生死，有得須陀洹者、斯陀含者、阿那含者、阿羅漢者，有發辟支佛心者，有發無上菩提心者。",
        "from": "T04n0200_005:0228a04_11",
        "context_with_next_sentence": true
    },
    {
        "source_sentence": "爾時諸比丘，聞佛所說，歡喜奉行。",
        "from": "T04n0200_005:0228a08_12",
        "context_with_next_sentence": true
    },
    {
        "source_sentence": "撰集百緣經卷第五",
        "from": "T04n0200_005:0228a10_0",
        "context_with_next_sentence": false
    }
]