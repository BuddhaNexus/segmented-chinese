[
    {
        "source_sentence": "三慧經",
        "from": "T17n0768_001:0701b20_0",
        "context_with_next_sentence": true
    },
    {
        "source_sentence": "失譯人名今附涼錄",
        "from": "T17n0768_001:0701b22_0",
        "context_with_next_sentence": true
    },
    {
        "source_sentence": "佛常欲得三人，一者、信；二者、問；三者、行。",
        "from": "T17n0768_001:0701b23_0",
        "context_with_next_sentence": true
    },
    {
        "source_sentence": "或有人但信不喜，已作為信，不欲行為。",
        "from": "T17n0768_001:0701b23_1",
        "context_with_next_sentence": true
    },
    {
        "source_sentence": "喜有三亡：一者、不布施；二者、不行戒；三者、不定意。",
        "from": "T17n0768_001:0701b24_2",
        "context_with_next_sentence": true
    },
    {
        "source_sentence": "當滅思想乃得道，要在不念。",
        "from": "T17n0768_001:0701b26_0",
        "context_with_next_sentence": true
    },
    {
        "source_sentence": "已滅思想，色亦滅，識亦滅。",
        "from": "T17n0768_001:0701b26_1",
        "context_with_next_sentence": true
    },
    {
        "source_sentence": "心有所念，是為四所有對，是為想——當有想、當無想、不離想、當離想、不出想，還就。",
        "from": "T17n0768_001:0701b27_2",
        "context_with_next_sentence": true
    },
    {
        "source_sentence": "當有想者，謂道想；當無想者，謂無色想；不離想者，謂不離經行想；當離想者，當離生死想；不出想，謂無道想，不出十二門；還就者，謂人生死，便不得脫。",
        "from": "T17n0768_001:0701b29_3",
        "context_with_next_sentence": true
    },
    {
        "source_sentence": "身譬如地，善意如禾，惡意如草。",
        "from": "T17n0768_001:0701c04_0",
        "context_with_next_sentence": true
    },
    {
        "source_sentence": "不去草穢，禾實不成。",
        "from": "T17n0768_001:0701c04_1",
        "context_with_next_sentence": true
    },
    {
        "source_sentence": "人不去惡意，亦不得道。",
        "from": "T17n0768_001:0701c05_2",
        "context_with_next_sentence": true
    },
    {
        "source_sentence": "人有瞋恚，是為地生蒺[卄/梨]。",
        "from": "T17n0768_001:0701c05_3",
        "context_with_next_sentence": true
    },
    {
        "source_sentence": "善意如電，來即明，去便復冥；邪念如雲覆日時，不見己惡意起，不見道。",
        "from": "T17n0768_001:0701c06_4",
        "context_with_next_sentence": true
    },
    {
        "source_sentence": "學者，有苦；不學者，無有苦。",
        "from": "T17n0768_001:0701c08_0",
        "context_with_next_sentence": true
    },
    {
        "source_sentence": "學者有苦，譬如人種，當先犁去草穢，便多得收，是為先苦。",
        "from": "T17n0768_001:0701c08_1",
        "context_with_next_sentence": true
    },
    {
        "source_sentence": "不學者無有苦者，譬如地不犁續，自生蒺[卄/梨]諸惡物，是為不學無有苦。",
        "from": "T17n0768_001:0701c10_0",
        "context_with_next_sentence": true
    },
    {
        "source_sentence": "行道，第一、可禁苦；第二、可禁樂；三者、不可禁苦；四者、不可禁樂。",
        "from": "T17n0768_001:0701c12_0",
        "context_with_next_sentence": true
    },
    {
        "source_sentence": "能樂得樂，便行道；能苦得苦，便行道。",
        "from": "T17n0768_001:0701c13_1",
        "context_with_next_sentence": true
    },
    {
        "source_sentence": "有人行道得苦，便畏生死，能行道如是，不可與樂。",
        "from": "T17n0768_001:0701c15_0",
        "context_with_next_sentence": true
    },
    {
        "source_sentence": "有人得樂能行道，意不苦，如是不可與苦。",
        "from": "T17n0768_001:0701c17_0",
        "context_with_next_sentence": true
    },
    {
        "source_sentence": "有人得樂能行道，得苦亦能行道，如是可與樂，不可與苦。",
        "from": "T17n0768_001:0701c18_0",
        "context_with_next_sentence": true
    },
    {
        "source_sentence": "有人得苦不能行道，得樂亦不能行道，如是當與苦，不可與樂。",
        "from": "T17n0768_001:0701c20_0",
        "context_with_next_sentence": true
    },
    {
        "source_sentence": "都有四求：一者、用身故求；二者、用願故求；三者、用癡故求；四者、用行故求。",
        "from": "T17n0768_001:0701c22_0",
        "context_with_next_sentence": true
    },
    {
        "source_sentence": "人欲保身、長壽，是為身求；欲得豪貴、妻子、珍寶，是為願求；祠祀、鎮壓，欲從得福，是為癡求；所行非法，欲家安隱得道，是為行求。",
        "from": "T17n0768_001:0701c23_1",
        "context_with_next_sentence": true
    },
    {
        "source_sentence": "人有三不可保：一者、喜意；二者、財寶；三者、人命。",
        "from": "T17n0768_001:0701c27_0",
        "context_with_next_sentence": true
    },
    {
        "source_sentence": "身亦可念，亦不可念；計身諸惡露是為可念，意墮五樂是不可念。",
        "from": "T17n0768_001:0701c28_1",
        "context_with_next_sentence": true
    },
    {
        "source_sentence": "善亦可念，亦不可念。",
        "from": "T17n0768_001:0702a01_0",
        "context_with_next_sentence": true
    },
    {
        "source_sentence": "謂得道意，是可念；不可念者，謂以得道意，當轉增上。",
        "from": "T17n0768_001:0702a01_1",
        "context_with_next_sentence": true
    },
    {
        "source_sentence": "惡亦可念，亦不可念。",
        "from": "T17n0768_001:0702a02_2",
        "context_with_next_sentence": true
    },
    {
        "source_sentence": "有過自悔，是可念；意起墮惡，是不可念。",
        "from": "T17n0768_001:0702a03_3",
        "context_with_next_sentence": true
    },
    {
        "source_sentence": "捨正念邪，是為惑；不別是非，是為疑。",
        "from": "T17n0768_001:0702a04_4",
        "context_with_next_sentence": true
    },
    {
        "source_sentence": "惡有二事：一為本，二為利。",
        "from": "T17n0768_001:0702a04_5",
        "context_with_next_sentence": true
    },
    {
        "source_sentence": "所作行是為本，受行福是為利，除是便得道。",
        "from": "T17n0768_001:0702a05_6",
        "context_with_next_sentence": true
    },
    {
        "source_sentence": "貪護謂已得復貪。",
        "from": "T17n0768_001:0702a07_0",
        "context_with_next_sentence": true
    },
    {
        "source_sentence": "念色為貪，上為非一，意滅故。",
        "from": "T17n0768_001:0702a07_1",
        "context_with_next_sentence": true
    },
    {
        "source_sentence": "護貪為得道，貪護為墮生死。",
        "from": "T17n0768_001:0702a08_2",
        "context_with_next_sentence": true
    },
    {
        "source_sentence": "已得復護，故為貪護。",
        "from": "T17n0768_001:0702a08_3",
        "context_with_next_sentence": true
    },
    {
        "source_sentence": "樂食者，謂歡喜飽。",
        "from": "T17n0768_001:0702a10_0",
        "context_with_next_sentence": true
    },
    {
        "source_sentence": "念食者，謂念三十七品經便飽。",
        "from": "T17n0768_001:0702a10_1",
        "context_with_next_sentence": true
    },
    {
        "source_sentence": "識食者，謂樂法。",
        "from": "T17n0768_001:0702a11_2",
        "context_with_next_sentence": true
    },
    {
        "source_sentence": "已隨痛痒為栽，求後復念為識求。",
        "from": "T17n0768_001:0702a11_3",
        "context_with_next_sentence": true
    },
    {
        "source_sentence": "一切世俗事皆屬身，一切名字皆屬意，一切不犯皆屬戒，除是無所有為道。",
        "from": "T17n0768_001:0702a13_0",
        "context_with_next_sentence": true
    },
    {
        "source_sentence": "一法復壞道行，謂不精進；一法壞人，謂慳貪。",
        "from": "T17n0768_001:0702a14_1",
        "context_with_next_sentence": true
    },
    {
        "source_sentence": "外惡因緣來向人，不受為忍；自身作惡，不出為辱己。",
        "from": "T17n0768_001:0702a16_0",
        "context_with_next_sentence": true
    },
    {
        "source_sentence": "過去莫復念，未來亦莫待，今見在當斷。",
        "from": "T17n0768_001:0702a17_1",
        "context_with_next_sentence": true
    },
    {
        "source_sentence": "非人所有，莫得憂；一切有意，皆為結。",
        "from": "T17n0768_001:0702a18_2",
        "context_with_next_sentence": true
    },
    {
        "source_sentence": "有善意亦忘，有惡意亦忘。",
        "from": "T17n0768_001:0702a20_0",
        "context_with_next_sentence": true
    },
    {
        "source_sentence": "復用三因緣故：一者、不習念；二者、不數念；三者、不著意倒。",
        "from": "T17n0768_001:0702a20_1",
        "context_with_next_sentence": true
    },
    {
        "source_sentence": "是三事不復忘。",
        "from": "T17n0768_001:0702a21_2",
        "context_with_next_sentence": true
    },
    {
        "source_sentence": "從有可得無，有不可得有，是謂三十七品經意。",
        "from": "T17n0768_001:0702a23_0",
        "context_with_next_sentence": true
    },
    {
        "source_sentence": "生死意，生死無有數，所以覺者，種忘故。",
        "from": "T17n0768_001:0702a24_1",
        "context_with_next_sentence": true
    },
    {
        "source_sentence": "本意欲坐行道十日，不能竟十日，前世福薄故。",
        "from": "T17n0768_001:0702a25_0",
        "context_with_next_sentence": true
    },
    {
        "source_sentence": "多福者，欲十日坐行便得。",
        "from": "T17n0768_001:0702a26_1",
        "context_with_next_sentence": true
    },
    {
        "source_sentence": "身不欲行，用劣瘦極故；意不欲行，不念死敗苦空故。",
        "from": "T17n0768_001:0702a26_2",
        "context_with_next_sentence": true
    },
    {
        "source_sentence": "智慧有四相：一者、聞善語便不轉；二者、已聽便受著意；三者、已意當思惟念；四者、意已思惟念。",
        "from": "T17n0768_001:0702a27_3",
        "context_with_next_sentence": true
    },
    {
        "source_sentence": "復重問欲知其意，倒是少慧。",
        "from": "T17n0768_001:0702b01_4",
        "context_with_next_sentence": true
    },
    {
        "source_sentence": "有五百人行道，得定意，恐復失之，因取人令殺。",
        "from": "T17n0768_001:0702b02_0",
        "context_with_next_sentence": true
    },
    {
        "source_sentence": "人報言：「殺道人，令我得重罪。」",
        "from": "T17n0768_001:0702b03_1",
        "context_with_next_sentence": true
    },
    {
        "source_sentence": "道人言：「如人有怨家，欲殺之；不是身，為是我怨家，汝為我殺。",
        "from": "T17n0768_001:0702b03_2",
        "context_with_next_sentence": true
    },
    {
        "source_sentence": "佛言：『當殺意，勿殺身。』」",
        "from": "T17n0768_001:0702b05_3",
        "context_with_next_sentence": true
    },
    {
        "source_sentence": "有道人得定意，時野火燒之，衣不然。",
        "from": "T17n0768_001:0702b06_0",
        "context_with_next_sentence": true
    },
    {
        "source_sentence": "人見之，謂是鬼，便斫之，刀折不入。",
        "from": "T17n0768_001:0702b06_1",
        "context_with_next_sentence": true
    },
    {
        "source_sentence": "用心一故，不燒；柔軟故，不入。",
        "from": "T17n0768_001:0702b07_2",
        "context_with_next_sentence": true
    },
    {
        "source_sentence": "有道人得定意，弟子呼之飯，不覺。",
        "from": "T17n0768_001:0702b09_0",
        "context_with_next_sentence": true
    },
    {
        "source_sentence": "因前牽臂，臂申丈餘，弟子大恐，因取結之。",
        "from": "T17n0768_001:0702b09_1",
        "context_with_next_sentence": true
    },
    {
        "source_sentence": "意結不可，復取解之。",
        "from": "T17n0768_001:0702b10_2",
        "context_with_next_sentence": true
    },
    {
        "source_sentence": "師禪覺，苦臂痛，問弟子，白如是。",
        "from": "T17n0768_001:0702b11_3",
        "context_with_next_sentence": true
    },
    {
        "source_sentence": "師言：「汝不解者，誤折我臂。」",
        "from": "T17n0768_001:0702b11_4",
        "context_with_next_sentence": true
    },
    {
        "source_sentence": "人得定意，柔軟如綿，在母腹中亦爾。",
        "from": "T17n0768_001:0702b12_5",
        "context_with_next_sentence": true
    },
    {
        "source_sentence": "有三因緣，覺人無所知：一者、問不如對；二者、不能問；三者、不能語。",
        "from": "T17n0768_001:0702b14_0",
        "context_with_next_sentence": true
    },
    {
        "source_sentence": "取要要經，譬喻說人逢大水，但當取珍寶去。",
        "from": "T17n0768_001:0702b16_0",
        "context_with_next_sentence": true
    },
    {
        "source_sentence": "喻人在世間但當取善意去。",
        "from": "T17n0768_001:0702b17_0",
        "context_with_next_sentence": true
    },
    {
        "source_sentence": "不所念，不得道。",
        "from": "T17n0768_001:0702b18_0",
        "context_with_next_sentence": true
    },
    {
        "source_sentence": "何以故？",
        "from": "T17n0768_001:0702b18_1",
        "context_with_next_sentence": true
    },
    {
        "source_sentence": "不念道因緣。",
        "from": "T17n0768_001:0702b18_2",
        "context_with_next_sentence": true
    },
    {
        "source_sentence": "有道因緣，能得道。",
        "from": "T17n0768_001:0702b18_3",
        "context_with_next_sentence": true
    },
    {
        "source_sentence": "謂六波羅蜜、安般守意、三十七品經，是為道因緣。",
        "from": "T17n0768_001:0702b19_4",
        "context_with_next_sentence": true
    },
    {
        "source_sentence": "有五因緣可信：一者、信佛；二者、信法；三者、信戒；四者、信經；五者、信善知識。",
        "from": "T17n0768_001:0702b21_0",
        "context_with_next_sentence": true
    },
    {
        "source_sentence": "信是五事，得道。",
        "from": "T17n0768_001:0702b22_1",
        "context_with_next_sentence": true
    },
    {
        "source_sentence": "語有四法：一者、直語；二者、分別語；三者、問語；四者、止語。",
        "from": "T17n0768_001:0702b23_0",
        "context_with_next_sentence": true
    },
    {
        "source_sentence": "直語者，有黠人墮道得因緣直說。",
        "from": "T17n0768_001:0702b24_1",
        "context_with_next_sentence": true
    },
    {
        "source_sentence": "分別語者，為所以所受不諦，當分別本末重語說。",
        "from": "T17n0768_001:0702b25_2",
        "context_with_next_sentence": true
    },
    {
        "source_sentence": "問語者，人自意為是，墮因緣問之即自知。",
        "from": "T17n0768_001:0702b26_3",
        "context_with_next_sentence": true
    },
    {
        "source_sentence": "止語者，佛所不說，亦不說。",
        "from": "T17n0768_001:0702b27_4",
        "context_with_next_sentence": true
    },
    {
        "source_sentence": "有四因緣問：一者、一切問；二者、分別問；三者、問問；四者、止問。",
        "from": "T17n0768_001:0702b28_0",
        "context_with_next_sentence": true
    },
    {
        "source_sentence": "一切世間非常、苦、空，行道得安隱已，說是為應語，是為一切問。",
        "from": "T17n0768_001:0702b29_1",
        "context_with_next_sentence": true
    },
    {
        "source_sentence": "若人求問眼事，莫持耳往報，是為分別問。",
        "from": "T17n0768_001:0702c01_2",
        "context_with_next_sentence": true
    },
    {
        "source_sentence": "若人持白物來，言是黑物，因持黑物問之，見為何等？",
        "from": "T17n0768_001:0702c02_3",
        "context_with_next_sentence": true
    },
    {
        "source_sentence": "是為問問。",
        "from": "T17n0768_001:0702c04_0",
        "context_with_next_sentence": true
    },
    {
        "source_sentence": "若人來問道何類，因報寒何等類；若問意何等類，因報風何等類；若問無為何等類，因報空何等類；是止問。",
        "from": "T17n0768_001:0702c04_1",
        "context_with_next_sentence": true
    },
    {
        "source_sentence": "有四顛倒：一者、非常，人意以為常；二者、以苦，人謂樂；三者、萬物皆空，人謂為實；四者、非身，貪以為有身。",
        "from": "T17n0768_001:0702c07_0",
        "context_with_next_sentence": true
    },
    {
        "source_sentence": "人墮顛倒如是，非常計常，以苦為樂，以空為實，非身以作身。",
        "from": "T17n0768_001:0702c09_1",
        "context_with_next_sentence": true
    },
    {
        "source_sentence": "人如是意，便得道。",
        "from": "T17n0768_001:0702c10_2",
        "context_with_next_sentence": true
    },
    {
        "source_sentence": "人意墮四顛倒故，計是為我身。",
        "from": "T17n0768_001:0702c12_0",
        "context_with_next_sentence": true
    },
    {
        "source_sentence": "諦挍計身中無所有；已無所有，便墮空；已墮空，便為無身；已無身，便墮無為。",
        "from": "T17n0768_001:0702c12_1",
        "context_with_next_sentence": true
    },
    {
        "source_sentence": "人有四癡，常著四顛倒：一者、萬物非常，自以為常；二者、天下皆苦，人持作樂；三者、天下空，人以為有；四者、身非身，不可保，人以為身；五者、月始生時拜；六者、十五日盛明時，反踞視之；七者、女小時從人抱；八者、女大不可得見。",
        "from": "T17n0768_001:0702c15_0",
        "context_with_next_sentence": true
    },
    {
        "source_sentence": "有四貴，亦有四賤：一者、道貴，人賤；二者、珍寶貴，人賤；三者、官位貴，人賤；四者、黠貴，癡賤。",
        "from": "T17n0768_001:0702c20_1",
        "context_with_next_sentence": true
    },
    {
        "source_sentence": "阿難言：「人得善知識，為得佛半！」",
        "from": "T17n0768_001:0702c22_0",
        "context_with_next_sentence": true
    },
    {
        "source_sentence": "佛言：「人得善知識，為得佛道。",
        "from": "T17n0768_001:0702c22_1",
        "context_with_next_sentence": true
    },
    {
        "source_sentence": "善知識難得！」",
        "from": "T17n0768_001:0702c23_2",
        "context_with_next_sentence": true
    },
    {
        "source_sentence": "何謂為道德？",
        "from": "T17n0768_001:0702c23_3",
        "context_with_next_sentence": true
    },
    {
        "source_sentence": "信為道；制身、口、意為德。",
        "from": "T17n0768_001:0702c24_0",
        "context_with_next_sentence": true
    },
    {
        "source_sentence": "人當有三知識：一者、富家；二者、事貴；三者、大尊者。",
        "from": "T17n0768_001:0702c24_1",
        "context_with_next_sentence": true
    },
    {
        "source_sentence": "以布施是為富家，以持戒為事貴者，守意念道為是事大尊者。",
        "from": "T17n0768_001:0702c25_2",
        "context_with_next_sentence": true
    },
    {
        "source_sentence": "有內治生、外治生：索錢財、諸珍寶是為外治生；守意念道是為內治生。",
        "from": "T17n0768_001:0702c27_3",
        "context_with_next_sentence": true
    },
    {
        "source_sentence": "人不能自伏意，反欲伏他人意；能自伏意，他人意悉可伏。",
        "from": "T17n0768_001:0702c28_4",
        "context_with_next_sentence": true
    },
    {
        "source_sentence": "有內力、有外力，有內色、有外色，有內識、有外識。",
        "from": "T17n0768_001:0703a02_0",
        "context_with_next_sentence": true
    },
    {
        "source_sentence": "能制惡意，是為內力；能有所作，舉重瞋恚，是為外力。",
        "from": "T17n0768_001:0703a03_1",
        "context_with_next_sentence": true
    },
    {
        "source_sentence": "痛痒、思想、生死、識是為內色；地、水、火、風、空是為外色。",
        "from": "T17n0768_001:0703a04_2",
        "context_with_next_sentence": true
    },
    {
        "source_sentence": "意念為內識，眼見為外識。",
        "from": "T17n0768_001:0703a05_3",
        "context_with_next_sentence": true
    },
    {
        "source_sentence": "有四事大難：一者、與得道人共會大難，謂十二賢者；二者、聞經入心難，謂在八難處；三者、如本觀難，謂墮四顛倒；四者、如法行難，謂不能持戒。",
        "from": "T17n0768_001:0703a06_0",
        "context_with_next_sentence": true
    },
    {
        "source_sentence": "有五事，求道大難：一者、年老；二者、疾病；三者、縣官；四者、盜賊；五者、飢渴。",
        "from": "T17n0768_001:0703a10_0",
        "context_with_next_sentence": true
    },
    {
        "source_sentence": "是為五事，求道大難。",
        "from": "T17n0768_001:0703a11_1",
        "context_with_next_sentence": true
    },
    {
        "source_sentence": "有五事難：一者、值佛世難；二者、聞經難；三者、得善師難；四者、得善人難；五者、得作人難。",
        "from": "T17n0768_001:0703a13_0",
        "context_with_next_sentence": true
    },
    {
        "source_sentence": "有五難：一者、貧，能布施難；二者、豪貴，能忍辱者難；三者、有事對吏，不欺者難；四者、與端正女人同床，意不亂者難；五者、制人命，不得傷害者難。",
        "from": "T17n0768_001:0703a15_0",
        "context_with_next_sentence": true
    },
    {
        "source_sentence": "有七難：一者、受經，能問難；二者、聞經，解意難；三者、與多智人對語，能自解難；四者、自教，復能教人者難；五者、自安隱，亦令人安隱難；六者、己自定意，亦令人定意難；七者、常不離法，至得佛道難。",
        "from": "T17n0768_001:0703a19_0",
        "context_with_next_sentence": true
    },
    {
        "source_sentence": "有十八事，人於世間甚大難：一者、值佛世難；二者、正使值佛，成就得為人難；三者、正使成得為人，在中國生難；四者、正使在中國，種姓家難；五者、正使在種姓家，四支、六情完具難；六者、正使四支、六情完具，有財產難；七者、正使得財產，得善知識難；八者、正使得善知識，智慧難；九者、正使智慧，謹慎心難；十者、正使謹慎心，能布施難；十一、正使能布施，欲得賢善有德人難；十二者、正使得賢善有德人，往至其所難；十三者、正使往至其所，得宜適難；十四者、正使得宜適，聽問難；十五者、正使受聽問，說忠政難；十六者、正使忠政，解智慧難；十七者、正使得解智慧，能受深經難；十八者、正使能解深經，復重難。",
        "from": "T17n0768_001:0703a24_0",
        "context_with_next_sentence": true
    },
    {
        "source_sentence": "是為十八事，人於世間大難。",
        "from": "T17n0768_001:0703b08_1",
        "context_with_next_sentence": true
    },
    {
        "source_sentence": "有八處人，佛無那何？",
        "from": "T17n0768_001:0703b10_0",
        "context_with_next_sentence": true
    },
    {
        "source_sentence": "一者、瘂人；二者、聾人；三者、地獄中人；四者、餓鬼中人；五者、畜生中人；六者、邊地不知法義；七者、長生二十八天上；八者、受不精進行。",
        "from": "T17n0768_001:0703b10_1",
        "context_with_next_sentence": true
    },
    {
        "source_sentence": "是為八處人，佛無那何。",
        "from": "T17n0768_001:0703b13_2",
        "context_with_next_sentence": true
    },
    {
        "source_sentence": "有五百人自說言：「我善。」",
        "from": "T17n0768_001:0703b14_0",
        "context_with_next_sentence": true
    },
    {
        "source_sentence": "佛言：「汝當善，當隨我後。」",
        "from": "T17n0768_001:0703b14_1",
        "context_with_next_sentence": true
    },
    {
        "source_sentence": "人言：「諾！」",
        "from": "T17n0768_001:0703b15_2",
        "context_with_next_sentence": true
    },
    {
        "source_sentence": "佛便行入火中，五百人皆止住，無敢隨者，言善人至難得。",
        "from": "T17n0768_001:0703b15_3",
        "context_with_next_sentence": true
    },
    {
        "source_sentence": "有人問佛：「佛教人作善，何等益？」",
        "from": "T17n0768_001:0703b17_0",
        "context_with_next_sentence": true
    },
    {
        "source_sentence": "佛言：「天下人惱，我故教之耳！」",
        "from": "T17n0768_001:0703b17_1",
        "context_with_next_sentence": true
    },
    {
        "source_sentence": "人復言：「人有心，當恣之。」",
        "from": "T17n0768_001:0703b19_0",
        "context_with_next_sentence": true
    },
    {
        "source_sentence": "佛言：「坐天下人恣心故，我止住百劫，乃得佛道。」",
        "from": "T17n0768_001:0703b19_1",
        "context_with_next_sentence": true
    },
    {
        "source_sentence": "道有七事：一者、意喜布施不欲餘；二者、但欲聞；三者、但信；四者、但持戒；五者、但欲行；六者、欲學慧；七者、但欲脫去。",
        "from": "T17n0768_001:0703b21_0",
        "context_with_next_sentence": true
    },
    {
        "source_sentence": "佛在世時得脫，轉後世但學慧，復轉後世但欲行，復轉後世但持戒，復轉後世但信，復轉後世但欲聞，復轉後世但欲布施。",
        "from": "T17n0768_001:0703b24_0",
        "context_with_next_sentence": true
    },
    {
        "source_sentence": "不但布施當復聞，不但聞當復信，不但信當復持戒，不但持戒當復行，不但行當復慧，不但慧當復脫去，是七事當并行。",
        "from": "T17n0768_001:0703b26_1",
        "context_with_next_sentence": true
    },
    {
        "source_sentence": "有五叢殘：一者、上世人長壽，今世人短壽；二者、上世人端正桃華色，今世人醜惡；三者、上世人多得道，今世人不能得；四者、上世人博達，通知經要，今世人不能通知；五者、上世人安隱，今世人多疾瘦。",
        "from": "T17n0768_001:0703c01_0",
        "context_with_next_sentence": true
    },
    {
        "source_sentence": "是為五叢殘世。",
        "from": "T17n0768_001:0703c05_1",
        "context_with_next_sentence": true
    },
    {
        "source_sentence": "有長壽者道人，大富，財產無數，好作布施。",
        "from": "T17n0768_001:0703c06_0",
        "context_with_next_sentence": true
    },
    {
        "source_sentence": "有人言：「卿作布施大多！」",
        "from": "T17n0768_001:0703c06_1",
        "context_with_next_sentence": true
    },
    {
        "source_sentence": "道人報言：「我從佛聞，人在世間往來生死，其日不可數。",
        "from": "T17n0768_001:0703c07_2",
        "context_with_next_sentence": true
    },
    {
        "source_sentence": "今我所有布施，尚不能日用一錢，何以為多！",
        "from": "T17n0768_001:0703c08_3",
        "context_with_next_sentence": true
    },
    {
        "source_sentence": "佛說人得一切天下珍寶，不如聞佛一言。",
        "from": "T17n0768_001:0703c09_4",
        "context_with_next_sentence": true
    },
    {
        "source_sentence": "何以故？",
        "from": "T17n0768_001:0703c10_5",
        "context_with_next_sentence": true
    },
    {
        "source_sentence": "徒多財產，不能離世間故。」",
        "from": "T17n0768_001:0703c10_6",
        "context_with_next_sentence": true
    },
    {
        "source_sentence": "山中揭鳥，尾有長毛，毛有所著，便不敢復去，愛之恐拔，罷為獵者所得，身坐分散而為一毛故。",
        "from": "T17n0768_001:0703c12_0",
        "context_with_next_sentence": true
    },
    {
        "source_sentence": "人散意念，恩愛、財產不得脫苦，用貪婬故。",
        "from": "T17n0768_001:0703c14_1",
        "context_with_next_sentence": true
    },
    {
        "source_sentence": "人治生，譬如蜂作蜜。",
        "from": "T17n0768_001:0703c15_2",
        "context_with_next_sentence": true
    },
    {
        "source_sentence": "採取眾華，勤苦積日。",
        "from": "T17n0768_001:0703c15_3",
        "context_with_next_sentence": true
    },
    {
        "source_sentence": "已成，人便攻，取持去，亦不得自食，適自疲極。",
        "from": "T17n0768_001:0703c16_4",
        "context_with_next_sentence": true
    },
    {
        "source_sentence": "人東走西走，求是作是，合聚財寶，勤苦不可言。",
        "from": "T17n0768_001:0703c17_5",
        "context_with_next_sentence": true
    },
    {
        "source_sentence": "已命盡，他人得其財，身及得重罪，受苦不可量。",
        "from": "T17n0768_001:0703c18_6",
        "context_with_next_sentence": true
    },
    {
        "source_sentence": "人在世間，譬乘泥船渡河，當浮渡，船且壞。",
        "from": "T17n0768_001:0703c19_7",
        "context_with_next_sentence": true
    },
    {
        "source_sentence": "人身如泥船不可久，當疾行道。",
        "from": "T17n0768_001:0703c20_8",
        "context_with_next_sentence": true
    },
    {
        "source_sentence": "金有四試：一者、燒；二者、磨；三者、鍛；四者、鍊。",
        "from": "T17n0768_001:0703c22_0",
        "context_with_next_sentence": true
    },
    {
        "source_sentence": "譬喻人亦有四試：一者、嬈；二者、共從事；三者、色；四、為制不止。",
        "from": "T17n0768_001:0703c23_0",
        "context_with_next_sentence": true
    },
    {
        "source_sentence": "欲得人相，有四因緣：一者、與共居；二者、共居當久；三者、當共語言；四者、共事可以知之。",
        "from": "T17n0768_001:0703c25_0",
        "context_with_next_sentence": true
    },
    {
        "source_sentence": "有四因緣知為道人：一者、聞惡亂意，即時轉念；二者、不說人惡；三者、自不墮論議；四者、能自護。",
        "from": "T17n0768_001:0703c28_0",
        "context_with_next_sentence": true
    },
    {
        "source_sentence": "如是知為道人自護。",
        "from": "T17n0768_001:0704a01_1",
        "context_with_next_sentence": true
    },
    {
        "source_sentence": "今世四因緣乃受福：一者、有處；二者、有時；三者、業；四者、師。",
        "from": "T17n0768_001:0704a02_0",
        "context_with_next_sentence": true
    },
    {
        "source_sentence": "人有所止，得安隱、如意，是為處。",
        "from": "T17n0768_001:0704a03_1",
        "context_with_next_sentence": true
    },
    {
        "source_sentence": "如人年三十，當富。",
        "from": "T17n0768_001:0704a04_0",
        "context_with_next_sentence": true
    },
    {
        "source_sentence": "十五時，求不可得，至三十乃得，是為時。",
        "from": "T17n0768_001:0704a04_1",
        "context_with_next_sentence": true
    },
    {
        "source_sentence": "若人宜賈白珠亦餘物，從得利，是為業。",
        "from": "T17n0768_001:0704a05_2",
        "context_with_next_sentence": true
    },
    {
        "source_sentence": "遭得明人分別說經，心即開解，是為師。",
        "from": "T17n0768_001:0704a06_3",
        "context_with_next_sentence": true
    },
    {
        "source_sentence": "有兄弟三人，各自謂高健無輩，共更持夜，二兄居前臥，小弟便獨坐。",
        "from": "T17n0768_001:0704a07_4",
        "context_with_next_sentence": true
    },
    {
        "source_sentence": "有一虫，名為不吉，來嚙其髀。",
        "from": "T17n0768_001:0704a08_5",
        "context_with_next_sentence": true
    },
    {
        "source_sentence": "弟便以手指之，虫便長大，復捶益大。",
        "from": "T17n0768_001:0704a09_6",
        "context_with_next_sentence": true
    },
    {
        "source_sentence": "其人瞋恚，取虫蹙踏，自致疲極，虫益大不止，其人便止休。",
        "from": "T17n0768_001:0704a10_7",
        "context_with_next_sentence": true
    },
    {
        "source_sentence": "一夜已竟，便呼仲兄起，虫復嚙之，兄復如小弟與共鬪，虫更長大至屋，如是疲極，復止休。",
        "from": "T17n0768_001:0704a11_8",
        "context_with_next_sentence": true
    },
    {
        "source_sentence": "二夜竟，便呼大兄起坐，虫復嚙之。",
        "from": "T17n0768_001:0704a13_9",
        "context_with_next_sentence": true
    },
    {
        "source_sentence": "大兄便持手指摩娑，虫復起，兄生意以盎覆之，須臾極，虫便出盎去。",
        "from": "T17n0768_001:0704a14_10",
        "context_with_next_sentence": true
    },
    {
        "source_sentence": "至明日二弟極不能復起，兄知二弟與虫共鬪，便問：「何以不起？」",
        "from": "T17n0768_001:0704a15_11",
        "context_with_next_sentence": true
    },
    {
        "source_sentence": "二弟慚不敢語。",
        "from": "T17n0768_001:0704a17_12",
        "context_with_next_sentence": true
    },
    {
        "source_sentence": "兄言：「與虫共鬪極耶？」",
        "from": "T17n0768_001:0704a17_13",
        "context_with_next_sentence": true
    },
    {
        "source_sentence": "弟言：「然！」",
        "from": "T17n0768_001:0704a18_14",
        "context_with_next_sentence": true
    },
    {
        "source_sentence": "兄語弟言：「後儻有不吉虫來，但以盎覆之，不當指也！」",
        "from": "T17n0768_001:0704a18_15",
        "context_with_next_sentence": true
    },
    {
        "source_sentence": "譬喻如癡人得對便瞋恚，從得罪。",
        "from": "T17n0768_001:0704a19_16",
        "context_with_next_sentence": true
    },
    {
        "source_sentence": "如弟與虫鬪，自致疲極。",
        "from": "T17n0768_001:0704a20_17",
        "context_with_next_sentence": true
    },
    {
        "source_sentence": "黠人見對，來便避之，是得福，譬如盎覆不吉虫。",
        "from": "T17n0768_001:0704a21_0",
        "context_with_next_sentence": true
    },
    {
        "source_sentence": "昔有道人為國王說經。",
        "from": "T17n0768_001:0704a23_0",
        "context_with_next_sentence": true
    },
    {
        "source_sentence": "王言：「佛在世，多人得道。",
        "from": "T17n0768_001:0704a23_1",
        "context_with_next_sentence": true
    },
    {
        "source_sentence": "今同說佛經，人不得道。",
        "from": "T17n0768_001:0704a24_2",
        "context_with_next_sentence": true
    },
    {
        "source_sentence": "佛為持道法去耶？」",
        "from": "T17n0768_001:0704a24_3",
        "context_with_next_sentence": true
    },
    {
        "source_sentence": "道人言：「譬天下極美不過葡萄酒，飲一升便可醉，持一升水澆一升酒中，飲之不能復醉。",
        "from": "T17n0768_001:0704a25_4",
        "context_with_next_sentence": true
    },
    {
        "source_sentence": "佛在世時說經，知人意態。",
        "from": "T17n0768_001:0704a27_5",
        "context_with_next_sentence": true
    },
    {
        "source_sentence": "譬如人飲一升酒便得醉，今我輩不知是。",
        "from": "T17n0768_001:0704a27_6",
        "context_with_next_sentence": true
    },
    {
        "source_sentence": "佛說經知人意態，應病與藥故，人多得道。」",
        "from": "T17n0768_001:0704a28_7",
        "context_with_next_sentence": true
    },
    {
        "source_sentence": "有國王飯諸比丘，天來指示王，是人得阿羅漢，是人菩薩，是人得道迹，是人不持戒。",
        "from": "T17n0768_001:0704b01_0",
        "context_with_next_sentence": true
    },
    {
        "source_sentence": "王悉覺知，持心正等，無有異意，諸天代其歡喜。",
        "from": "T17n0768_001:0704b03_0",
        "context_with_next_sentence": true
    },
    {
        "source_sentence": "有國王與人共爭高價浴佛，王輒舉高價不止。",
        "from": "T17n0768_001:0704b04_1",
        "context_with_next_sentence": true
    },
    {
        "source_sentence": "人言：「今我悉持所有財物、妻子、自身為奴婢，以浴佛。」",
        "from": "T17n0768_001:0704b05_2",
        "context_with_next_sentence": true
    },
    {
        "source_sentence": "王便不得。",
        "from": "T17n0768_001:0704b06_3",
        "context_with_next_sentence": true
    },
    {
        "source_sentence": "阿育王作八萬塔，臨命欲絕時，菩薩、阿羅漢有五百人，共守護，更為說經，不使諸夫人得近與相見，欲令王上天故。",
        "from": "T17n0768_001:0704b07_0",
        "context_with_next_sentence": true
    },
    {
        "source_sentence": "有小國王常起往伐。",
        "from": "T17n0768_001:0704b10_0",
        "context_with_next_sentence": true
    },
    {
        "source_sentence": "大國王思惟言：「亡身得惡，皆從貪愛故。",
        "from": "T17n0768_001:0704b10_1",
        "context_with_next_sentence": true
    },
    {
        "source_sentence": "我不如以國與之！」",
        "from": "T17n0768_001:0704b11_2",
        "context_with_next_sentence": true
    },
    {
        "source_sentence": "大國王捨國，去作白衣在他國，久後歸故國。",
        "from": "T17n0768_001:0704b11_3",
        "context_with_next_sentence": true
    },
    {
        "source_sentence": "有人白言，王便勅左右往捕取，殺之。",
        "from": "T17n0768_001:0704b12_4",
        "context_with_next_sentence": true
    },
    {
        "source_sentence": "臨當死時，呼其子囑一言：「慎勿忘也！",
        "from": "T17n0768_001:0704b13_5",
        "context_with_next_sentence": true
    },
    {
        "source_sentence": "汝勿念怨家，要當慈心！」",
        "from": "T17n0768_001:0704b14_6",
        "context_with_next_sentence": true
    },
    {
        "source_sentence": "有國王治行不平，侵抂人民，受取非法，天為雨不時節。",
        "from": "T17n0768_001:0704b16_0",
        "context_with_next_sentence": true
    },
    {
        "source_sentence": "有女人言：「天雨不時節，王治行不平正故。」",
        "from": "T17n0768_001:0704b17_1",
        "context_with_next_sentence": true
    },
    {
        "source_sentence": "王以聞知，便呼女人令請雨，以三器著地，女人願令雨墮中央器中，復令從一頭起，則如其願。",
        "from": "T17n0768_001:0704b18_2",
        "context_with_next_sentence": true
    },
    {
        "source_sentence": "王問：「何因緣得是？」",
        "from": "T17n0768_001:0704b20_3",
        "context_with_next_sentence": true
    },
    {
        "source_sentence": "女人白言：「我至誠故。」",
        "from": "T17n0768_001:0704b20_4",
        "context_with_next_sentence": true
    },
    {
        "source_sentence": "佛言：「有地乃有萬物，人有至誠乃有道。」",
        "from": "T17n0768_001:0704b21_5",
        "context_with_next_sentence": true
    },
    {
        "source_sentence": "有國王出行，見一女人端正無比，王意欲殺其夫，取是女人。",
        "from": "T17n0768_001:0704b22_6",
        "context_with_next_sentence": true
    },
    {
        "source_sentence": "旁臣言：「不當殺，當享之。」",
        "from": "T17n0768_001:0704b23_7",
        "context_with_next_sentence": true
    },
    {
        "source_sentence": "王國序其夫，以金指環與之，語言：「忘環者殺汝！」",
        "from": "T17n0768_001:0704b24_8",
        "context_with_next_sentence": true
    },
    {
        "source_sentence": "王私呼婦，令盜取環。",
        "from": "T17n0768_001:0704b25_9",
        "context_with_next_sentence": true
    },
    {
        "source_sentence": "以後王呼問其夫環所在，夫求不知處，便勅臣殺之，令美飲食。",
        "from": "T17n0768_001:0704b25_10",
        "context_with_next_sentence": true
    },
    {
        "source_sentence": "夫恐，不敢食。",
        "from": "T17n0768_001:0704b27_11",
        "context_with_next_sentence": true
    },
    {
        "source_sentence": "人言：「卿當死，何不食？」",
        "from": "T17n0768_001:0704b27_12",
        "context_with_next_sentence": true
    },
    {
        "source_sentence": "夫適欲噉魚，因於魚腹中得環，是至誠所至。",
        "from": "T17n0768_001:0704b28_0",
        "context_with_next_sentence": true
    },
    {
        "source_sentence": "有道人貧窮，舉十萬用治生。",
        "from": "T17n0768_001:0704c01_0",
        "context_with_next_sentence": true
    },
    {
        "source_sentence": "便先持三萬布施，持餘錢行賈。",
        "from": "T17n0768_001:0704c01_1",
        "context_with_next_sentence": true
    },
    {
        "source_sentence": "途中為賊所抄，王便以珍寶物匃與之。",
        "from": "T17n0768_001:0704c02_2",
        "context_with_next_sentence": true
    },
    {
        "source_sentence": "有大囊、小囊，餘人各取大囊去。",
        "from": "T17n0768_001:0704c03_3",
        "context_with_next_sentence": true
    },
    {
        "source_sentence": "道人自念言：「我錢少，不宜取大囊。」",
        "from": "T17n0768_001:0704c04_4",
        "context_with_next_sentence": true
    },
    {
        "source_sentence": "便取小囊去。",
        "from": "T17n0768_001:0704c04_5",
        "context_with_next_sentence": true
    },
    {
        "source_sentence": "其中悉有白珠，賣得六千萬。",
        "from": "T17n0768_001:0704c05_6",
        "context_with_next_sentence": true
    },
    {
        "source_sentence": "用至誠不貪故，得是珍寶。",
        "from": "T17n0768_001:0704c05_7",
        "context_with_next_sentence": true
    },
    {
        "source_sentence": "昔有國王徵國中諸盲人，令於象廐中觀象。",
        "from": "T17n0768_001:0704c07_0",
        "context_with_next_sentence": true
    },
    {
        "source_sentence": "中有持象足者，中有持象鼻者，中有持象耳者，中有持象尾者。",
        "from": "T17n0768_001:0704c08_0",
        "context_with_next_sentence": true
    },
    {
        "source_sentence": "去後共相問：「象何等類？」",
        "from": "T17n0768_001:0704c09_1",
        "context_with_next_sentence": true
    },
    {
        "source_sentence": "持象足者言：「象大如柱。」",
        "from": "T17n0768_001:0704c10_0",
        "context_with_next_sentence": true
    },
    {
        "source_sentence": "持象鼻者言：「象如繩索。」",
        "from": "T17n0768_001:0704c10_1",
        "context_with_next_sentence": true
    },
    {
        "source_sentence": "持象耳者言：「象如簸箕。」",
        "from": "T17n0768_001:0704c11_2",
        "context_with_next_sentence": true
    },
    {
        "source_sentence": "持象尾者言：「象如大杖。」",
        "from": "T17n0768_001:0704c11_3",
        "context_with_next_sentence": true
    },
    {
        "source_sentence": "皆共諍之，盲人各自信其意。",
        "from": "T17n0768_001:0704c12_4",
        "context_with_next_sentence": true
    },
    {
        "source_sentence": "譬如人各見少所經，不了其法，自謂大解，亦如是。",
        "from": "T17n0768_001:0704c12_5",
        "context_with_next_sentence": true
    },
    {
        "source_sentence": "有國王於城外大作伎樂戲，舉國中人民皆出行觀。",
        "from": "T17n0768_001:0704c14_0",
        "context_with_next_sentence": true
    },
    {
        "source_sentence": "城中有一家，其父有疾不能行步，家室共扶，將令行，言：「出城便止。」",
        "from": "T17n0768_001:0704c15_1",
        "context_with_next_sentence": true
    },
    {
        "source_sentence": "樹下不能自致，語家中言：「汝自行觀，來還乃持我歸。」",
        "from": "T17n0768_001:0704c16_2",
        "context_with_next_sentence": true
    },
    {
        "source_sentence": "時天帝釋化作一道人，過其邊，便呼病人：「汝隨我去，我能令汝病愈。」",
        "from": "T17n0768_001:0704c17_3",
        "context_with_next_sentence": true
    },
    {
        "source_sentence": "人聞之大喜，便起隨行。",
        "from": "T17n0768_001:0704c19_4",
        "context_with_next_sentence": true
    },
    {
        "source_sentence": "釋將上天，至宮，見金銀好物甚眾多，欲從求之。",
        "from": "T17n0768_001:0704c20_5",
        "context_with_next_sentence": true
    },
    {
        "source_sentence": "人言：「勿得，可求匃瓶。」",
        "from": "T17n0768_001:0704c21_6",
        "context_with_next_sentence": true
    },
    {
        "source_sentence": "病人因前到釋所言：「我欲去，願持此瓶匃我。」",
        "from": "T17n0768_001:0704c21_7",
        "context_with_next_sentence": true
    },
    {
        "source_sentence": "釋即與之，語病人言：「中有物，在汝所願。」",
        "from": "T17n0768_001:0704c22_8",
        "context_with_next_sentence": true
    },
    {
        "source_sentence": "病人持歸室家，相對探之，轉得心中所願，金銀珍寶恣意皆得。",
        "from": "T17n0768_001:0704c23_9",
        "context_with_next_sentence": true
    },
    {
        "source_sentence": "大會宗親諸家內外，共相娛樂。",
        "from": "T17n0768_001:0704c25_0",
        "context_with_next_sentence": true
    },
    {
        "source_sentence": "醉飽已後，因取瓶跳之，我受汝恩，令我富饒。",
        "from": "T17n0768_001:0704c25_1",
        "context_with_next_sentence": true
    },
    {
        "source_sentence": "跳踢不止，便墮地破之，所求不復得。",
        "from": "T17n0768_001:0704c26_2",
        "context_with_next_sentence": true
    },
    {
        "source_sentence": "世間有黠人多無數，未有如彌勒者。",
        "from": "T17n0768_001:0704c28_0",
        "context_with_next_sentence": true
    },
    {
        "source_sentence": "彌勒尚復行學不厭，何況餘乎！",
        "from": "T17n0768_001:0704c28_1",
        "context_with_next_sentence": true
    },
    {
        "source_sentence": "佛已得道，坐行安般守意。",
        "from": "T17n0768_001:0704c29_2",
        "context_with_next_sentence": true
    },
    {
        "source_sentence": "佛言：「我從無數世以來與不厭，乃得佛。」",
        "from": "T17n0768_001:0705a01_3",
        "context_with_next_sentence": true
    },
    {
        "source_sentence": "後世人學當那得佛道！",
        "from": "T17n0768_001:0705a02_4",
        "context_with_next_sentence": true
    },
    {
        "source_sentence": "已持戒，不復作惡。",
        "from": "T17n0768_001:0705a03_0",
        "context_with_next_sentence": true
    },
    {
        "source_sentence": "有不信意故，復犯戒，便墮地獄。",
        "from": "T17n0768_001:0705a03_1",
        "context_with_next_sentence": true
    },
    {
        "source_sentence": "閻王問之，便對言：「我不作惡。」",
        "from": "T17n0768_001:0705a04_2",
        "context_with_next_sentence": true
    },
    {
        "source_sentence": "閻王復問：「汝不作惡，何為是中？」",
        "from": "T17n0768_001:0705a04_3",
        "context_with_next_sentence": true
    },
    {
        "source_sentence": "有尊者為賊人所折辱。",
        "from": "T17n0768_001:0705a06_0",
        "context_with_next_sentence": true
    },
    {
        "source_sentence": "有人言：「何以不殺之？」",
        "from": "T17n0768_001:0705a06_1",
        "context_with_next_sentence": true
    },
    {
        "source_sentence": "尊者言：「我人客未具故。」",
        "from": "T17n0768_001:0705a07_0",
        "context_with_next_sentence": true
    },
    {
        "source_sentence": "人復言：「我為卿出人客。」",
        "from": "T17n0768_001:0705a07_1",
        "context_with_next_sentence": true
    },
    {
        "source_sentence": "尊者言：「不也！",
        "from": "T17n0768_001:0705a08_2",
        "context_with_next_sentence": true
    },
    {
        "source_sentence": "我兵今自具如是，二十餘歲殺賊人，被病死。」",
        "from": "T17n0768_001:0705a08_3",
        "context_with_next_sentence": true
    },
    {
        "source_sentence": "人復言：「卿不殺之，今反自死！」",
        "from": "T17n0768_001:0705a09_4",
        "context_with_next_sentence": true
    },
    {
        "source_sentence": "尊者言：「我兵馬以具。",
        "from": "T17n0768_001:0705a10_0",
        "context_with_next_sentence": true
    },
    {
        "source_sentence": "何故？",
        "from": "T17n0768_001:0705a10_1",
        "context_with_next_sentence": true
    },
    {
        "source_sentence": "癡人當入地獄，是為兵馬具。」",
        "from": "T17n0768_001:0705a10_2",
        "context_with_next_sentence": true
    },
    {
        "source_sentence": "問曰：「何等為能知一萬事畢？」",
        "from": "T17n0768_001:0705a12_0",
        "context_with_next_sentence": true
    },
    {
        "source_sentence": "報曰：「一者謂無意、無念，萬事自畢。",
        "from": "T17n0768_001:0705a12_1",
        "context_with_next_sentence": true
    },
    {
        "source_sentence": "意有百念，萬事皆失。」",
        "from": "T17n0768_001:0705a13_2",
        "context_with_next_sentence": true
    },
    {
        "source_sentence": "有道人夜行前，未得道人隨其後。",
        "from": "T17n0768_001:0705a14_0",
        "context_with_next_sentence": true
    },
    {
        "source_sentence": "後人有疑悔，前人舉手，五指頭出火，復以鑰開戶，後人乃覺悟，知為道人。",
        "from": "T17n0768_001:0705a14_1",
        "context_with_next_sentence": true
    },
    {
        "source_sentence": "說經有六衰，有人言七衰，屋舍衰獨非衰耶？",
        "from": "T17n0768_001:0705a17_0",
        "context_with_next_sentence": true
    },
    {
        "source_sentence": "佛謂人言：「我復饒汝一衰，癡為大衰。",
        "from": "T17n0768_001:0705a18_0",
        "context_with_next_sentence": true
    },
    {
        "source_sentence": "何以故？",
        "from": "T17n0768_001:0705a18_1",
        "context_with_next_sentence": true
    },
    {
        "source_sentence": "人說身事，反說屋舍，是為癡。」",
        "from": "T17n0768_001:0705a19_0",
        "context_with_next_sentence": true
    },
    {
        "source_sentence": "有人墮海中，有人教食水盡，可得步出。",
        "from": "T17n0768_001:0705a20_0",
        "context_with_next_sentence": true
    },
    {
        "source_sentence": "人言：「我已飲，後水復來！」",
        "from": "T17n0768_001:0705a20_1",
        "context_with_next_sentence": true
    },
    {
        "source_sentence": "世俗如是，前後相趣不可極。",
        "from": "T17n0768_001:0705a21_2",
        "context_with_next_sentence": true
    },
    {
        "source_sentence": "人欲相見，有四緣：一者、其人端正故；二者、宿命相愛；三者、名聞；四者、欲聞深經。",
        "from": "T17n0768_001:0705a23_0",
        "context_with_next_sentence": true
    },
    {
        "source_sentence": "安為知是，隱為自藏。",
        "from": "T17n0768_001:0705a24_1",
        "context_with_next_sentence": true
    },
    {
        "source_sentence": "自藏者，不見惡態。",
        "from": "T17n0768_001:0705a25_2",
        "context_with_next_sentence": true
    },
    {
        "source_sentence": "世間凡有千八道，佛一切已知，前世皆已學，從是不得道故，索知。",
        "from": "T17n0768_001:0705a26_0",
        "context_with_next_sentence": true
    },
    {
        "source_sentence": "問人語時，聲先生耶？",
        "from": "T17n0768_001:0705a28_0",
        "context_with_next_sentence": true
    },
    {
        "source_sentence": "意先生乎？",
        "from": "T17n0768_001:0705a28_1",
        "context_with_next_sentence": true
    },
    {
        "source_sentence": "報意先生。",
        "from": "T17n0768_001:0705a28_2",
        "context_with_next_sentence": true
    },
    {
        "source_sentence": "何以？",
        "from": "T17n0768_001:0705a28_3",
        "context_with_next_sentence": true
    },
    {
        "source_sentence": "意覺聲，聲不能覺意故。",
        "from": "T17n0768_001:0705a29_4",
        "context_with_next_sentence": true
    },
    {
        "source_sentence": "有人持珠度海，失亡其珠。",
        "from": "T17n0768_001:0705b01_0",
        "context_with_next_sentence": true
    },
    {
        "source_sentence": "人便持木斗，[打丁+氣]水棄岸上。",
        "from": "T17n0768_001:0705b01_1",
        "context_with_next_sentence": true
    },
    {
        "source_sentence": "海神言：「汝當何時盡是水？」",
        "from": "T17n0768_001:0705b02_2",
        "context_with_next_sentence": true
    },
    {
        "source_sentence": "人言：「生死棄之不置。」",
        "from": "T17n0768_001:0705b02_3",
        "context_with_next_sentence": true
    },
    {
        "source_sentence": "海神知其意大，出珠還之。",
        "from": "T17n0768_001:0705b03_4",
        "context_with_next_sentence": true
    },
    {
        "source_sentence": "三慧經",
        "from": "T17n0768_001:0705b04_0",
        "context_with_next_sentence": false
    }
]