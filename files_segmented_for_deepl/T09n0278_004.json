[
    {
        "source_sentence": "大方廣佛華嚴經卷第四",
        "from": "T09n0278_004:0414a15_0",
        "context_with_next_sentence": true
    },
    {
        "source_sentence": "東晉天竺三藏佛馱跋陀羅譯",
        "from": "T09n0278_004:0414a17_0",
        "context_with_next_sentence": true
    },
    {
        "source_sentence": "盧舍那佛品第二之三",
        "from": "T09n0278_004:0414a18_0",
        "context_with_next_sentence": true
    },
    {
        "source_sentence": "「◎彼香河中間一切平正，諸妙寶樹以為莊嚴，雜種寶幔彌覆其上，一切菩薩願力所起、佛所護念三世莊嚴而莊嚴之。」",
        "from": "T09n0278_004:0414a19_0",
        "context_with_next_sentence": true
    },
    {
        "source_sentence": "爾時，普賢菩薩以偈頌曰：「盧舍那佛遍十方，　　出一切化莊嚴身，　彼亦不來亦不去，　　佛願力故皆悉見。",
        "from": "T09n0278_004:0414a21_1",
        "context_with_next_sentence": true
    },
    {
        "source_sentence": "　一切佛剎微塵中，　　無量佛子修諸行，　悉受清淨國土記，　　見嚴淨剎稱本行。",
        "from": "T09n0278_004:0414a25_0",
        "context_with_next_sentence": true
    },
    {
        "source_sentence": "「佛子！",
        "from": "T09n0278_004:0414a27_0",
        "context_with_next_sentence": true
    },
    {
        "source_sentence": "當知此蓮華藏世界海中，一一境界有世界海微塵數清淨莊嚴。",
        "from": "T09n0278_004:0414a27_1",
        "context_with_next_sentence": true
    },
    {
        "source_sentence": "諸佛子！",
        "from": "T09n0278_004:0414a28_2",
        "context_with_next_sentence": true
    },
    {
        "source_sentence": "此香水海上有不可說佛剎微塵數世界性住，或有世界性蓮華上住、或在無量色蓮華上住、或依真珠寶住、或依諸寶網住、或依種種眾生身住、或依佛摩尼寶王住；或須彌山形、或河形、或轉形、或旋流形、或輪形、或樹形、或樓觀形、或雲形、或網形。」",
        "from": "T09n0278_004:0414a28_3",
        "context_with_next_sentence": true
    },
    {
        "source_sentence": "爾時，普賢菩薩以偈頌曰：「堅固清淨諸佛剎，　　離垢解脫光明藏，　依止摩尼寶海住，　　或有依止香海住，　或依種種方便住，　　或依莊嚴眾色住，　或復須彌樹圓形，　　種種方門佛剎住。",
        "from": "T09n0278_004:0414b05_4",
        "context_with_next_sentence": true
    },
    {
        "source_sentence": "　或光明身諸華藏，　　寶雲普放淨光明，　光明充滿勝世界，　　寶地海藏不可壞。",
        "from": "T09n0278_004:0414b11_0",
        "context_with_next_sentence": true
    },
    {
        "source_sentence": "　或淨佛剎無量色，　　光明焰雲眾色等，　或有妙音諸世界，　　自然常音不思議。",
        "from": "T09n0278_004:0414b13_0",
        "context_with_next_sentence": true
    },
    {
        "source_sentence": "　無數願樂種種身，　　自在行雲音聲身，　眾生無量德音身，　　最勝一切德音身。",
        "from": "T09n0278_004:0414b15_0",
        "context_with_next_sentence": true
    },
    {
        "source_sentence": "　種種門入諸佛剎，　　漸至無盡不思議，　無數一切滿十方，　　無盡無量普自在。",
        "from": "T09n0278_004:0414b17_0",
        "context_with_next_sentence": true
    },
    {
        "source_sentence": "　一切諸方如來剎，　　廣大方便入佛界，　見十方剎漸次至，　　國土不增亦不減。",
        "from": "T09n0278_004:0414b19_0",
        "context_with_next_sentence": true
    },
    {
        "source_sentence": "　以一國土滿十方，　　十方入一亦無餘，　世界本相亦不壞，　　無比功德故能爾。",
        "from": "T09n0278_004:0414b21_0",
        "context_with_next_sentence": true
    },
    {
        "source_sentence": "　一切佛剎微塵中，　　見盧舍那自在力，　弘誓願海震音聲，　　調伏一切眾生類。",
        "from": "T09n0278_004:0414b23_0",
        "context_with_next_sentence": true
    },
    {
        "source_sentence": "　佛身充滿一切剎，　　無數菩薩亦如是，　教化眾生無有量，　　佛現自在無倫匹。」",
        "from": "T09n0278_004:0414b25_0",
        "context_with_next_sentence": true
    },
    {
        "source_sentence": "爾時，普賢菩薩告諸菩薩言：「佛子！",
        "from": "T09n0278_004:0414b27_0",
        "context_with_next_sentence": true
    },
    {
        "source_sentence": "彼眾香水海中有一香水海，名樂光明，有一切香摩尼寶王莊嚴蓮華；上有世界，名清淨寶網光明，佛號離垢淨眼廣入。",
        "from": "T09n0278_004:0414b27_1",
        "context_with_next_sentence": true
    },
    {
        "source_sentence": "彼世界上，過佛剎塵數世界，有佛國名雜香蓮華勝妙莊嚴，依寶網住，形如師子座，佛號師子座光明勝照。",
        "from": "T09n0278_004:0414c01_2",
        "context_with_next_sentence": true
    },
    {
        "source_sentence": "彼世界上，過佛剎塵數世界，有佛國名寶莊嚴普光明，依諸華住，形如日輪雲，佛號廣大光明智勝。",
        "from": "T09n0278_004:0414c04_3",
        "context_with_next_sentence": true
    },
    {
        "source_sentence": "彼世界上，過佛剎塵數世界，有佛國名雜光蓮華，佛號金剛光明普精進善起。",
        "from": "T09n0278_004:0414c06_4",
        "context_with_next_sentence": true
    },
    {
        "source_sentence": "彼世界上，過佛剎塵數世界，有佛國名無畏嚴淨，佛號平等莊嚴妙音幢王。",
        "from": "T09n0278_004:0414c08_5",
        "context_with_next_sentence": true
    },
    {
        "source_sentence": "彼世界上，過佛剎塵數世界，有佛國名華開淨焰，佛號愛海功德稱王。",
        "from": "T09n0278_004:0414c10_6",
        "context_with_next_sentence": true
    },
    {
        "source_sentence": "彼世界上，過佛剎塵數世界，有佛國名總持，佛號淨智慧海。",
        "from": "T09n0278_004:0414c11_7",
        "context_with_next_sentence": true
    },
    {
        "source_sentence": "彼世界上，過佛剎塵數世界，有佛國名解脫聲，佛號善相幢。",
        "from": "T09n0278_004:0414c13_8",
        "context_with_next_sentence": true
    },
    {
        "source_sentence": "彼世界上，過佛剎塵數世界，有佛國名勝起，佛號蓮華藏光。",
        "from": "T09n0278_004:0414c14_9",
        "context_with_next_sentence": true
    },
    {
        "source_sentence": "彼世界上，過佛剎塵數世界，有佛國名善住金剛不可破壞，佛號那羅延不可破壞。",
        "from": "T09n0278_004:0414c16_10",
        "context_with_next_sentence": true
    },
    {
        "source_sentence": "彼世界上，過佛剎塵數世界，有佛國名華林赤蓮華，佛號雜寶華鬘智王。",
        "from": "T09n0278_004:0414c18_11",
        "context_with_next_sentence": true
    },
    {
        "source_sentence": "彼世界上，過佛剎塵數世界，有佛國名淨光勝電如來藏，佛號能起一切所願功德。",
        "from": "T09n0278_004:0414c19_12",
        "context_with_next_sentence": true
    },
    {
        "source_sentence": "彼世界上，有香水海，名淨光焰起，中有世界性，名善住。",
        "from": "T09n0278_004:0414c21_13",
        "context_with_next_sentence": true
    },
    {
        "source_sentence": "次上復有香水海，名金剛眼光明，中有世界性，名法界等起。",
        "from": "T09n0278_004:0414c23_14",
        "context_with_next_sentence": true
    },
    {
        "source_sentence": "次上復有香水海，名蓮華平正，中有世界性，名出十方化身。",
        "from": "T09n0278_004:0414c24_15",
        "context_with_next_sentence": true
    },
    {
        "source_sentence": "次上復有香水海，名寶地莊嚴光明，中有世界性，名寶枝莊嚴。",
        "from": "T09n0278_004:0414c26_0",
        "context_with_next_sentence": true
    },
    {
        "source_sentence": "次上復有香水海，名化香焰，中有世界性，名清淨化。",
        "from": "T09n0278_004:0414c27_1",
        "context_with_next_sentence": true
    },
    {
        "source_sentence": "次上復有香水海，名寶幢，中有世界性，名佛護念。",
        "from": "T09n0278_004:0414c28_2",
        "context_with_next_sentence": true
    },
    {
        "source_sentence": "次上復有世界性，名眾色普光。",
        "from": "T09n0278_004:0414c29_3",
        "context_with_next_sentence": true
    },
    {
        "source_sentence": "如是次上復有世界塵數香水海及世界性，如一方，十方亦如是盧舍那佛常轉法輪處。」",
        "from": "T09n0278_004:0415a01_4",
        "context_with_next_sentence": true
    },
    {
        "source_sentence": "爾時，普賢菩薩以偈頌曰：「法界不可壞，　　蓮華世界海，　離垢廣莊嚴，　　安住於虛空。",
        "from": "T09n0278_004:0415a03_5",
        "context_with_next_sentence": true
    },
    {
        "source_sentence": "　此世界海中，　　剎性難思議，　善住不雜亂，　　各各悉自在。",
        "from": "T09n0278_004:0415a07_0",
        "context_with_next_sentence": true
    },
    {
        "source_sentence": "　平正住莊嚴，　　依種種色住，　如來世界海，　　佛剎相隨順。",
        "from": "T09n0278_004:0415a09_0",
        "context_with_next_sentence": true
    },
    {
        "source_sentence": "　種種身音聲，　　一切佛自在，　普見諸世界，　　種種業莊嚴。",
        "from": "T09n0278_004:0415a11_0",
        "context_with_next_sentence": true
    },
    {
        "source_sentence": "　須彌山城網，　　水旋輪圓形，　清淨色蓮華，　　彼彼悉圍遶。",
        "from": "T09n0278_004:0415a13_0",
        "context_with_next_sentence": true
    },
    {
        "source_sentence": "　尸羅幢盆形，　　隨順轉色形，　如是難思議，　　諸佛國土形。",
        "from": "T09n0278_004:0415a15_0",
        "context_with_next_sentence": true
    },
    {
        "source_sentence": "　不思議世界，　　依止蓮華住，　放大光明網，　　普照於一切。",
        "from": "T09n0278_004:0415a17_0",
        "context_with_next_sentence": true
    },
    {
        "source_sentence": "　一一如來剎，　　放諸光明網，　照一切佛國，　　充滿十方海。",
        "from": "T09n0278_004:0415a19_0",
        "context_with_next_sentence": true
    },
    {
        "source_sentence": "　一切諸佛剎，　　一切境界門，　一切方便入，　　皆悉見無量，　不思議佛剎，　　不壞不可盡，　無量淨莊嚴，　　大仙威神力，　彼如來剎頂，　　不思議世界，　或成或有敗，　　不生亦不滅，　譬如諸樹林，　　華葉或生落，　如是諸佛剎，　　成敗亦復然，　如依種種樹，　　有種種果生，　如是種種剎，　　有種種眾生，　種子差別故，　　果實生不同，　行業若干故，　　佛剎種種異，　譬如意寶珠，　　隨意現眾色，　除諸妄想故，　　悉見清淨剎，　譬如空中雲，　　龍王力能現，　如是佛願力，　　一切佛剎起，　猶如工幻師，　　能現種種眾，　如是眾生業，　　佛剎不思議，　如見彩畫像，　　知是畫師造，　如是見佛剎，　　心畫師所成。",
        "from": "T09n0278_004:0415a21_0",
        "context_with_next_sentence": true
    },
    {
        "source_sentence": "　眾生心不同，　　隨起諸妄想，　如是諸佛剎，　　一切皆如化。",
        "from": "T09n0278_004:0415b12_0",
        "context_with_next_sentence": true
    },
    {
        "source_sentence": "　猶如見導師，　　種種無量色，　隨眾生心行，　　見佛剎亦然。",
        "from": "T09n0278_004:0415b14_0",
        "context_with_next_sentence": true
    },
    {
        "source_sentence": "　無量真珠華，　　悉覆諸佛剎，　色現各不同，　　離垢莊嚴現。",
        "from": "T09n0278_004:0415b16_0",
        "context_with_next_sentence": true
    },
    {
        "source_sentence": "　彼蓮華網中，　　佛剎網依住，　種種妙莊嚴，　　眾生所依處。",
        "from": "T09n0278_004:0415b18_0",
        "context_with_next_sentence": true
    },
    {
        "source_sentence": "　或有佛剎地，　　垢穢不平正，　眾生煩惱故，　　起如是佛剎。",
        "from": "T09n0278_004:0415b20_0",
        "context_with_next_sentence": true
    },
    {
        "source_sentence": "　清淨不清淨，　　佛剎不可議，　眾生希望起，　　菩薩之所持。",
        "from": "T09n0278_004:0415b22_0",
        "context_with_next_sentence": true
    },
    {
        "source_sentence": "　清淨不清淨，　　無量諸佛剎，　業海因緣起，　　菩薩之所化。",
        "from": "T09n0278_004:0415b24_0",
        "context_with_next_sentence": true
    },
    {
        "source_sentence": "　或放清淨光，　　離垢眾寶體，　種種妙莊嚴，　　諸佛令清淨。",
        "from": "T09n0278_004:0415b26_0",
        "context_with_next_sentence": true
    },
    {
        "source_sentence": "　一切國土中，　　火災不可議，　示現不清淨，　　而剎常堅固。",
        "from": "T09n0278_004:0415b28_0",
        "context_with_next_sentence": true
    },
    {
        "source_sentence": "　或依風輪住，　　或復依水輪，　無量剎成敗，　　眾生行業故。",
        "from": "T09n0278_004:0415c01_0",
        "context_with_next_sentence": true
    },
    {
        "source_sentence": "　見無量佛剎，　　或成或有敗，　彼亦無有成，　　亦復無有敗。",
        "from": "T09n0278_004:0415c03_0",
        "context_with_next_sentence": true
    },
    {
        "source_sentence": "　於一一念中，　　無量佛剎起，　諸佛所持故，　　國清淨離垢。",
        "from": "T09n0278_004:0415c05_0",
        "context_with_next_sentence": true
    },
    {
        "source_sentence": "　或有佛剎起，　　泥土不清淨，　離明常闇冥，　　罪眾生所住。",
        "from": "T09n0278_004:0415c07_0",
        "context_with_next_sentence": true
    },
    {
        "source_sentence": "　或有泥土剎，　　煩惱大恐怖，　樂少憂苦多，　　薄福之所處。",
        "from": "T09n0278_004:0415c09_0",
        "context_with_next_sentence": true
    },
    {
        "source_sentence": "　或有鐵世界，　　或有赤銅國，　諸石山穢惡，　　眾生業故起。",
        "from": "T09n0278_004:0415c11_0",
        "context_with_next_sentence": true
    },
    {
        "source_sentence": "　或有泥土剎，　　眾生常苦惱，　長冥離光明，　　光明海能照。",
        "from": "T09n0278_004:0415c13_0",
        "context_with_next_sentence": true
    },
    {
        "source_sentence": "　諸畜生趣中，　　受無量種身，　隨宿行業故，　　長受無量苦。",
        "from": "T09n0278_004:0415c15_0",
        "context_with_next_sentence": true
    },
    {
        "source_sentence": "　閻羅王界中，　　飢渴苦常逼，　登上大火山，　　長受無量苦。",
        "from": "T09n0278_004:0415c17_0",
        "context_with_next_sentence": true
    },
    {
        "source_sentence": "　或有七寶剎，　　平正住莊嚴，　清淨業力起，　　微妙善安隱。",
        "from": "T09n0278_004:0415c19_0",
        "context_with_next_sentence": true
    },
    {
        "source_sentence": "　彼佛剎土中，　　唯見人天趣，　功德果成就，　　常受諸快樂。",
        "from": "T09n0278_004:0415c21_0",
        "context_with_next_sentence": true
    },
    {
        "source_sentence": "　一一毛孔中，　　不思議億剎，　無量形莊嚴，　　種種業所起。",
        "from": "T09n0278_004:0415c23_0",
        "context_with_next_sentence": true
    },
    {
        "source_sentence": "　隨其自業起，　　眾生界難議，　取種種相已，　　或受樂受苦，　或剎光無量，　　一切寶為地，　金剛華遍覆，　　離垢淨莊嚴。",
        "from": "T09n0278_004:0415c25_0",
        "context_with_next_sentence": true
    },
    {
        "source_sentence": "　或剎光明體，　　光明輪安住，　金色栴檀香，　　光明雲常照。",
        "from": "T09n0278_004:0415c29_0",
        "context_with_next_sentence": true
    },
    {
        "source_sentence": "　或剎日輪體，　　布眾香寶衣，　或一蓮華中，　　菩薩悉充滿，　或有無量色，　　離垢寶佛剎，　紺寶光明網，　　光明網電照。",
        "from": "T09n0278_004:0416a02_0",
        "context_with_next_sentence": true
    },
    {
        "source_sentence": "　或有佛剎土，　　金剛華為體，　或布眾寶華，　　觀察甚清淨。",
        "from": "T09n0278_004:0416a06_0",
        "context_with_next_sentence": true
    },
    {
        "source_sentence": "　普賢菩薩願，　　所得清淨國，　三世莊嚴剎，　　悉現於此中。",
        "from": "T09n0278_004:0416a08_0",
        "context_with_next_sentence": true
    },
    {
        "source_sentence": "　諸佛子汝觀，　　佛世界自在，　未來一切剎，　　悉見皆如夢。",
        "from": "T09n0278_004:0416a10_0",
        "context_with_next_sentence": true
    },
    {
        "source_sentence": "　十方一切剎，　　過去佛國海，　於一世界見，　　一切剎如化。",
        "from": "T09n0278_004:0416a12_0",
        "context_with_next_sentence": true
    },
    {
        "source_sentence": "　三世一切佛，　　并一切佛土，　於一世界見，　　三世佛及剎。",
        "from": "T09n0278_004:0416a14_0",
        "context_with_next_sentence": true
    },
    {
        "source_sentence": "　觀微塵上剎，　　一切佛自在，　無量妙莊嚴，　　皆悉如電光。",
        "from": "T09n0278_004:0416a16_0",
        "context_with_next_sentence": true
    },
    {
        "source_sentence": "　或無量佛土，　　其形猶如海，　有如須彌山，　　世界難思議。",
        "from": "T09n0278_004:0416a18_0",
        "context_with_next_sentence": true
    },
    {
        "source_sentence": "　有國如珠貫，　　依紺寶網住，　或依樹莊嚴，　　一切佛充滿，　或依摩尼輪，　　或依止蓮華，　八隅雜莊嚴，　　離垢種種色。",
        "from": "T09n0278_004:0416a20_0",
        "context_with_next_sentence": true
    },
    {
        "source_sentence": "　或如師子座，　　或有國如金，　或如眾寶形，　　或如梵世處，　或天主月形，　　又復形如日。",
        "from": "T09n0278_004:0416a24_0",
        "context_with_next_sentence": true
    },
    {
        "source_sentence": "　或如摩尼寶，　　栴檀香莊嚴，　或如旋香鬘，　　佛世界安住，　或如光明輪，　　種種色莊嚴。",
        "from": "T09n0278_004:0416a27_0",
        "context_with_next_sentence": true
    },
    {
        "source_sentence": "　或壽命一劫，　　或復壽百劫，　或復有壽命，　　佛剎微塵等。",
        "from": "T09n0278_004:0416b01_0",
        "context_with_next_sentence": true
    },
    {
        "source_sentence": "　或於一劫中，　　見無量剎起，　無量不可數，　　不思議剎壞。",
        "from": "T09n0278_004:0416b03_0",
        "context_with_next_sentence": true
    },
    {
        "source_sentence": "　或國土無佛，　　或國土有佛，　或國土一佛，　　或有無量佛，　若國土無佛，　　他方異世界，　有諸化佛來，　　示現自在教。",
        "from": "T09n0278_004:0416b05_0",
        "context_with_next_sentence": true
    },
    {
        "source_sentence": "　從兜率捨壽，　　降神處胎生，　降魔成正覺，　　轉無上法輪，　隨眾生所樂，　　種種色示現，　一切時不壞，　　轉清淨法輪。",
        "from": "T09n0278_004:0416b09_0",
        "context_with_next_sentence": true
    },
    {
        "source_sentence": "　若眾生非器，　　非佛令不見，　煩惱所障礙，　　不見如來意，　或剎極濁惡，　　常聞弊惡音，　剛強麁獷聲，　　不愛大恐怖，　彼地獄畜生，　　餓鬼趣受苦，　是濁惡佛剎，　　眾生憂惱海，　或剎甘露音，　　常聞柔軟聲，　清淨業道音，　　普聞一切剎，　或有佛剎聞，　　釋提桓因聲，　梵天王妙聲，　　諸世界主聲，　光明旋音聲，　　佛化身無盡，　諸菩薩音聲，　　常聞佛剎海，　或不思議剎，　　聞轉法輪聲，　不可盡願聲，　　所修行音聲，　聞三世諸佛，　　具足尊名號，　隨緣起佛剎，　　音聲不可盡，「諸佛子！",
        "from": "T09n0278_004:0416b13_0",
        "context_with_next_sentence": true
    },
    {
        "source_sentence": "乃往久遠過世界海微塵數劫，復過是數，爾時，有世界海，名淨光普眼，中有世界性，名勝妙音，依止摩尼華網海住，清淨無穢，有須彌山塵數世界以為眷屬；無量寶莊嚴地有三百重，眾寶圍山高廣嚴淨，周匝圍遶，其世界性，形如須彌山天宮莊嚴，以念為食。",
        "from": "T09n0278_004:0416b29_1",
        "context_with_next_sentence": true
    },
    {
        "source_sentence": "彼世界性中，有香水海，名清淨光。",
        "from": "T09n0278_004:0416c06_2",
        "context_with_next_sentence": true
    },
    {
        "source_sentence": "彼香海中，有須彌山，名大焰華莊嚴幢，以十種寶欄楯圍遶。",
        "from": "T09n0278_004:0416c07_0",
        "context_with_next_sentence": true
    },
    {
        "source_sentence": "彼須彌山有林觀，名寶華枝，以無量華樓閣、無量寶幢樓閣、無量紺寶網、種種色華而莊嚴之，無量香雲彌覆其上，十億百千城周匝圍遶。",
        "from": "T09n0278_004:0416c08_1",
        "context_with_next_sentence": true
    },
    {
        "source_sentence": "於彼林東，有一大城，名曰焰光，純香所成，面千由旬，七寶為郭，周匝圍遶；其城竂觀，雜寶莊嚴，覆以雜華及諸寶網，微風吹動，出妙音聲；其城有門一萬二千，建雜寶幢而莊嚴之，十億園林周匝圍遶，城中眾生皆悉成就，業報神足行同諸天，一切所欲應念即至。",
        "from": "T09n0278_004:0416c11_2",
        "context_with_next_sentence": true
    },
    {
        "source_sentence": "於彼林南，有一天城，名樹華莊嚴；次有龍城，名曰究竟；次有夜叉城，名金剛勝妙莊嚴幢；次有乾闥婆城，名離垢善；次有阿修羅城，名寶輪地；次有迦樓羅城，名眾寶莊嚴善光；次有緊那羅城，名娛樂莊嚴；次有摩睺羅伽城，名寶金剛幢。",
        "from": "T09n0278_004:0416c17_3",
        "context_with_next_sentence": true
    },
    {
        "source_sentence": "時，彼林中，有一道場，名寶華莊嚴；其道場前，有大蓮華，名華焰具足，縱廣百億由旬，十億蓮華眷屬圍遶。",
        "from": "T09n0278_004:0416c23_4",
        "context_with_next_sentence": true
    },
    {
        "source_sentence": "時，彼世界過百歲已，有佛出世，如是次第，有十須彌山塵數如來出興于世；其最初佛，名一切功德本勝須彌山雲。",
        "from": "T09n0278_004:0416c25_5",
        "context_with_next_sentence": true
    },
    {
        "source_sentence": "時，佛處彼大蓮華上，眉間白毫放大光明，名一切功德覺；有十佛世界塵數光明以為眷屬。",
        "from": "T09n0278_004:0416c28_6",
        "context_with_next_sentence": true
    },
    {
        "source_sentence": "彼光滅除一切眾生煩惱蓋障，令得淨心，起功德海，永離三惡八難諸趣，發菩提心。",
        "from": "T09n0278_004:0417a01_7",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0417a03_8",
        "context_with_next_sentence": true
    },
    {
        "source_sentence": "時，彼焰光城中，有王名愛見善慧，其王統領萬億諸城，有三萬七千夫人、采女，二萬五千子；其第一子名功德勝，次名普莊嚴童子。",
        "from": "T09n0278_004:0417a03_9",
        "context_with_next_sentence": true
    },
    {
        "source_sentence": "時，彼童子見佛無量自在功德善根因緣故，即得十種三昧，名曰諸佛具足功德三昧、普門方便三昧、淨方便雲三昧、教化眾生三昧、一切音聲充滿三昧、無量功德誠向三昧、如實覺諸法三昧、廣地方便海三昧、勝解脫三昧、一切智光三昧。」",
        "from": "T09n0278_004:0417a07_0",
        "context_with_next_sentence": true
    },
    {
        "source_sentence": "爾時，普莊嚴童子以偈頌曰：「猶如千日出，　　虛空靡不照，　離垢坐道場，　　光明亦如是。",
        "from": "T09n0278_004:0417a12_1",
        "context_with_next_sentence": true
    },
    {
        "source_sentence": "　無量萬億劫，　　難遇之導師，　出興於世間，　　一切見最勝。",
        "from": "T09n0278_004:0417a16_0",
        "context_with_next_sentence": true
    },
    {
        "source_sentence": "　觀察佛光明，　　如雲難思議，　一切處悉見，　　如對現目前。",
        "from": "T09n0278_004:0417a18_0",
        "context_with_next_sentence": true
    },
    {
        "source_sentence": "　毛孔放光明，　　如雲不可盡，　隨諸眾生音，　　讚佛無量德。",
        "from": "T09n0278_004:0417a20_0",
        "context_with_next_sentence": true
    },
    {
        "source_sentence": "　眾生遇佛光，　　離苦永寂滅，　悉安隱快樂，　　歡喜遍充滿。",
        "from": "T09n0278_004:0417a22_0",
        "context_with_next_sentence": true
    },
    {
        "source_sentence": "　觀察諸菩薩，　　充滿十方界，　放摩尼寶雲，　　讚歎諸最勝。",
        "from": "T09n0278_004:0417a24_0",
        "context_with_next_sentence": true
    },
    {
        "source_sentence": "　常於道場聞，　　深妙音聲海，　滅諸眾生苦，　　覩佛自在力。",
        "from": "T09n0278_004:0417a26_0",
        "context_with_next_sentence": true
    },
    {
        "source_sentence": "　一切興恭敬，　　歡喜心無量，　往詣法王所，　　瞻仰禮供養。」",
        "from": "T09n0278_004:0417a28_0",
        "context_with_next_sentence": true
    },
    {
        "source_sentence": "時，彼童子說偈音聲，於彼世界無不普聞。",
        "from": "T09n0278_004:0417b01_0",
        "context_with_next_sentence": true
    },
    {
        "source_sentence": "爾時，愛見善慧王聞說是偈，歡喜無量，以偈頌曰：「宜時普宣告，　　諸王大臣等，　令知吉祥相，　　咸速詣最勝。",
        "from": "T09n0278_004:0417b02_0",
        "context_with_next_sentence": true
    },
    {
        "source_sentence": "　莊飾一切城，　　宜令悉清淨，　建諸妙幢幡，　　種種寶莊嚴。",
        "from": "T09n0278_004:0417b06_0",
        "context_with_next_sentence": true
    },
    {
        "source_sentence": "　設眾妙寶帳，　　彌覆羅其上，　興妓樂音雲，　　令充遍虛空。",
        "from": "T09n0278_004:0417b08_0",
        "context_with_next_sentence": true
    },
    {
        "source_sentence": "　掃除諸街巷，　　降以雜寶雨，　莊嚴眾寶乘，　　當詣見最勝。",
        "from": "T09n0278_004:0417b10_0",
        "context_with_next_sentence": true
    },
    {
        "source_sentence": "　各於其帳內，　　雨種種雲雨，　一切莊嚴雲，　　流行虛空中。",
        "from": "T09n0278_004:0417b12_0",
        "context_with_next_sentence": true
    },
    {
        "source_sentence": "　香蓮華光雲，　　華蓋難思議，　瓔珞半月雲，　　雨眾妙寶衣，　須彌山香水，　　摩尼寶莊嚴，　清淨眾雜寶，　　顯現虛空中。",
        "from": "T09n0278_004:0417b14_0",
        "context_with_next_sentence": true
    },
    {
        "source_sentence": "　摩尼寶華鬘，　　離垢眾寶鬘，　摩尼寶燈雲，　　凝照停虛空。",
        "from": "T09n0278_004:0417b18_0",
        "context_with_next_sentence": true
    },
    {
        "source_sentence": "　矚想皆念佛，　　生無量歡喜，　妻子眷屬俱，　　當詣見最勝。」",
        "from": "T09n0278_004:0417b20_0",
        "context_with_next_sentence": true
    },
    {
        "source_sentence": "爾時，愛見善慧王與七十七億那由他眷屬俱，往詣一切功德本勝須彌山雲佛所；到已，頭面禮足，於一面坐，有無量天、龍、夜叉、乾闥婆、阿修羅、迦樓羅、緊那羅、摩睺羅伽等往詣佛所，頭面禮足，於一面住。",
        "from": "T09n0278_004:0417b22_0",
        "context_with_next_sentence": true
    },
    {
        "source_sentence": "爾時，如來教化一切諸眾生故，於彼大眾海中說經，名現三世一切諸佛集會，世界塵數修多羅以為眷屬，隨諸眾生所應解故。",
        "from": "T09n0278_004:0417b26_1",
        "context_with_next_sentence": true
    },
    {
        "source_sentence": "爾時，普莊嚴童子聞是經已，宿世功德因緣故，得一切法具足三昧、一切法來入安住菩提心三昧、法界師子光方便三昧、法眼清淨三昧。",
        "from": "T09n0278_004:0417b29_2",
        "context_with_next_sentence": true
    },
    {
        "source_sentence": "爾時，童子以偈頌曰：「我聞最勝法，　　清淨慧眼開，　能見一切佛，　　過去功德海。",
        "from": "T09n0278_004:0417c03_3",
        "context_with_next_sentence": true
    },
    {
        "source_sentence": "　我見一切生，　　如本色具足，　隨本名身業，　　供養一切佛。",
        "from": "T09n0278_004:0417c07_0",
        "context_with_next_sentence": true
    },
    {
        "source_sentence": "　過去諸佛所，　　無量劫海行，　我見諸佛海，　　清淨佛剎海。",
        "from": "T09n0278_004:0417c09_0",
        "context_with_next_sentence": true
    },
    {
        "source_sentence": "　於生死海中，　　捨自身無量，　修菩薩勝行，　　嚴淨佛剎海。",
        "from": "T09n0278_004:0417c11_0",
        "context_with_next_sentence": true
    },
    {
        "source_sentence": "　捨無量耳鼻，　　頭目及手足，　王身大臣身，　　具足修淨國。",
        "from": "T09n0278_004:0417c13_0",
        "context_with_next_sentence": true
    },
    {
        "source_sentence": "　一一佛剎中，　　難思議億劫，　修行菩薩道，　　令佛剎海淨。",
        "from": "T09n0278_004:0417c15_0",
        "context_with_next_sentence": true
    },
    {
        "source_sentence": "　普賢菩薩願，　　修習諸行海，　一切剎海中，　　令佛土清淨。",
        "from": "T09n0278_004:0417c17_0",
        "context_with_next_sentence": true
    },
    {
        "source_sentence": "　如日光明淨，　　悉見色具足，　佛智光照已，　　見我本修行。",
        "from": "T09n0278_004:0417c19_0",
        "context_with_next_sentence": true
    },
    {
        "source_sentence": "　見無量諸佛，　　離垢清淨剎，　成等正覺聲，　　悉充滿法界。",
        "from": "T09n0278_004:0417c21_0",
        "context_with_next_sentence": true
    },
    {
        "source_sentence": "　如彼修清淨，　　具足佛剎海，　一切佛神力，　　應修菩薩行。」",
        "from": "T09n0278_004:0417c23_0",
        "context_with_next_sentence": true
    },
    {
        "source_sentence": "說是偈時，如須彌山塵數眾生悉發無上道心。",
        "from": "T09n0278_004:0417c25_0",
        "context_with_next_sentence": true
    },
    {
        "source_sentence": "時，彼如來為此童子而說頌曰：「善哉普莊嚴，　　德藏大名稱，　能為眾生故，　　勇猛求菩提。",
        "from": "T09n0278_004:0417c26_1",
        "context_with_next_sentence": true
    },
    {
        "source_sentence": "　能發智慧光，　　滿一切法界，　無上道德雲，　　當得智慧海。",
        "from": "T09n0278_004:0417c29_0",
        "context_with_next_sentence": true
    },
    {
        "source_sentence": "　一國中修行，　　一剎微塵劫，　當逮是智慧，　　如我之所得。",
        "from": "T09n0278_004:0418a02_0",
        "context_with_next_sentence": true
    },
    {
        "source_sentence": "　懈怠者不能，　　解深方便海，　精進力成就，　　能淨佛世界。",
        "from": "T09n0278_004:0418a04_0",
        "context_with_next_sentence": true
    },
    {
        "source_sentence": "　一切微塵數，　　劫海修眾行，　彼得淨如是，　　如我佛剎海。",
        "from": "T09n0278_004:0418a06_0",
        "context_with_next_sentence": true
    },
    {
        "source_sentence": "　一一眾生故，　　無量劫苦行，　不厭生死難，　　能為大導師。",
        "from": "T09n0278_004:0418a08_0",
        "context_with_next_sentence": true
    },
    {
        "source_sentence": "　無量無邊願，　　一切諸佛海，　能度無上道，　　方便海具足。",
        "from": "T09n0278_004:0418a10_0",
        "context_with_next_sentence": true
    },
    {
        "source_sentence": "　恭敬供養我，　　普莊嚴大力，　勝須彌山佛，　　成汝無上道。",
        "from": "T09n0278_004:0418a12_0",
        "context_with_next_sentence": true
    },
    {
        "source_sentence": "　普賢常勇猛，　　具足大名稱，　一切法界滿，　　淨諸佛剎海。」",
        "from": "T09n0278_004:0418a14_0",
        "context_with_next_sentence": true
    },
    {
        "source_sentence": "爾時，一切功德本勝須彌山雲如來壽五十億歲。",
        "from": "T09n0278_004:0418a16_0",
        "context_with_next_sentence": true
    },
    {
        "source_sentence": "彼佛滅度後，有佛出世，號一切度離癡清淨眼王如來。",
        "from": "T09n0278_004:0418a17_1",
        "context_with_next_sentence": true
    },
    {
        "source_sentence": "普莊嚴童子見是如來已，即得念佛三昧、普門海藏三昧、無量智持轉法三昧、甚深法樂三昧。",
        "from": "T09n0278_004:0418a18_2",
        "context_with_next_sentence": true
    },
    {
        "source_sentence": "時，佛說經名一切法界自性離垢莊嚴，有世界微塵等修多羅以為眷屬。",
        "from": "T09n0278_004:0418a20_3",
        "context_with_next_sentence": true
    },
    {
        "source_sentence": "普莊嚴童子聞是經已，即得三昧，名一切法普門歡喜藏三昧、入一切法方便海三昧。",
        "from": "T09n0278_004:0418a22_4",
        "context_with_next_sentence": true
    },
    {
        "source_sentence": "◎◎大方廣佛華嚴經如來名號品第三佛在摩竭提國寂滅道場，初始得佛，普光法堂，坐蓮華藏師子座上，善覺智無二念，了達法性、住佛所住、等諸如來至無礙趣具不退法無壞境界，住不思議等達三世，與十佛國土微塵數等大菩薩俱，盡一生補處，悉從他方世界來集，了眾生性，深入法界，常善思量世間涅槃，明了業報眾生心行，悉能解知諸法義味，觀察世間、離世間法，究竟分別為無為性，去、來、現在靡不貫達。",
        "from": "T09n0278_004:0418a24_5",
        "context_with_next_sentence": true
    },
    {
        "source_sentence": "時，諸菩薩咸作是念：「唯願世尊哀愍我等，隨所志樂，示現佛剎、示佛所住、示佛國莊嚴、示諸佛法、示佛土清淨、示佛所說法、示佛剎體、示佛功德勢力、示隨佛剎起、示成正覺，開示十方一切如來所可分別菩薩：十住、十行、十迴向、十藏、十地、十願、十定、十自在、十頂菩薩隨喜心、不斷如來性、救眾生、滅煩惱、知眾行、解諸法、離垢穢、拔眾難、決疑網、竭愛欲、佛無上地、佛境界、佛住壽、佛行、佛力、佛無所畏、佛定、佛神足、佛勝法、佛不動轉、佛六情根、佛光、佛智、佛無上功德一切具足，如是等事，悉為我現。」",
        "from": "T09n0278_004:0418b05_6",
        "context_with_next_sentence": true
    },
    {
        "source_sentence": "爾時，世尊知諸菩薩心之所念，即如其像，現神通力。",
        "from": "T09n0278_004:0418b18_0",
        "context_with_next_sentence": true
    },
    {
        "source_sentence": "現神力已，東方過十佛剎微塵數國，有世界名金色，佛號不動智，有菩薩字文殊師利，與十佛土塵數菩薩來詣佛所，恭敬供養，頭面禮足，即於東方，化作蓮華藏師子之座，結跏趺坐。",
        "from": "T09n0278_004:0418b19_1",
        "context_with_next_sentence": true
    },
    {
        "source_sentence": "南方過十佛剎微塵數國，有世界名樂色，佛號智火，有菩薩字覺首，與十佛土塵數菩薩來詣佛所，恭敬供養，頭面禮足，即於南方，化作蓮華藏師子之座，結跏趺坐。",
        "from": "T09n0278_004:0418b23_2",
        "context_with_next_sentence": true
    },
    {
        "source_sentence": "西方過十佛剎微塵數國，有世界名華色，佛號習智，菩薩字財首，與十佛土塵數菩薩來詣佛所，恭敬供養，頭面禮足，即於西方，化作蓮華藏師子之座，結跏趺坐。",
        "from": "T09n0278_004:0418b27_3",
        "context_with_next_sentence": true
    },
    {
        "source_sentence": "北方過十佛剎微塵數國，有世界名薝蔔華色，佛號行智，菩薩字寶首，與十佛土塵數菩薩來詣佛所，恭敬供養，頭面禮足，即於北方，化作蓮華藏師子之座，結跏趺坐。",
        "from": "T09n0278_004:0418c02_4",
        "context_with_next_sentence": true
    },
    {
        "source_sentence": "東北方過十佛剎微塵數國，有世界名青蓮華色，佛號明智，菩薩字德首，與十佛土塵數菩薩來詣佛所，恭敬供養，頭面禮足，即於東北方，化作蓮華藏師子之座，結跏趺坐。",
        "from": "T09n0278_004:0418c06_5",
        "context_with_next_sentence": true
    },
    {
        "source_sentence": "東南方過十佛剎微塵數國，有世界名金色，佛號究竟智，菩薩字目首，與十佛土塵數菩薩來詣佛所，恭敬供養，頭面禮足，即於東南方，化作蓮華藏師子之座，結跏趺坐。",
        "from": "T09n0278_004:0418c10_6",
        "context_with_next_sentence": true
    },
    {
        "source_sentence": "西南方過十佛剎微塵數國，有世界名寶色，佛號上智，菩薩字進首，與十佛土塵數菩薩來詣佛所，恭敬供養，頭面禮足，即於西南方，化作蓮華藏師子之座，結跏趺坐。",
        "from": "T09n0278_004:0418c14_7",
        "context_with_next_sentence": true
    },
    {
        "source_sentence": "西北方過十佛剎微塵數國，有世界名金剛色，佛號自在智，菩薩字法首，與十佛土塵數菩薩來詣佛所，恭敬供養，頭面禮足，即於西北方，化作蓮華藏師子之座，結跏趺坐。",
        "from": "T09n0278_004:0418c18_8",
        "context_with_next_sentence": true
    },
    {
        "source_sentence": "下方過十佛剎微塵數國，有世界名玻瓈色，佛號梵智，菩薩字智首，與十佛土塵數菩薩來詣佛所，恭敬供養，頭面禮足，即於下方，化作蓮華藏師子之座，結跏趺坐。",
        "from": "T09n0278_004:0418c22_9",
        "context_with_next_sentence": true
    },
    {
        "source_sentence": "上方過十佛剎微塵數國，有世界名如實色，佛號伏怨智，菩薩字賢首，與十佛土塵數菩薩來詣佛所，恭敬供養，頭面禮足，即於上方，化作蓮華藏師子之座，結跏趺坐。",
        "from": "T09n0278_004:0418c26_10",
        "context_with_next_sentence": true
    },
    {
        "source_sentence": "是時，文殊師利菩薩承佛神力，觀察大眾，歎曰：「快哉！",
        "from": "T09n0278_004:0419a01_11",
        "context_with_next_sentence": true
    },
    {
        "source_sentence": "今菩薩會為未曾有。",
        "from": "T09n0278_004:0419a02_12",
        "context_with_next_sentence": true
    },
    {
        "source_sentence": "諸佛子！",
        "from": "T09n0278_004:0419a03_13",
        "context_with_next_sentence": true
    },
    {
        "source_sentence": "當知佛剎不可思議，佛住、佛國、佛法、佛剎清淨、佛說法、佛出世、佛剎起、諸佛阿耨多羅三藐三菩提皆不可思議。",
        "from": "T09n0278_004:0419a03_14",
        "context_with_next_sentence": true
    },
    {
        "source_sentence": "何以故？",
        "from": "T09n0278_004:0419a05_15",
        "context_with_next_sentence": true
    },
    {
        "source_sentence": "十方諸佛說法，知彼心行，隨化眾生，與虛空、法界等。",
        "from": "T09n0278_004:0419a06_16",
        "context_with_next_sentence": true
    },
    {
        "source_sentence": "何以故？",
        "from": "T09n0278_004:0419a07_17",
        "context_with_next_sentence": true
    },
    {
        "source_sentence": "此娑婆世界中，諸四天下教化一切種種身、種種名、處所、形色、長短、壽命、諸得、諸入、諸根生處、業報，如是種種，不同眾生，所見亦異。",
        "from": "T09n0278_004:0419a07_18",
        "context_with_next_sentence": true
    },
    {
        "source_sentence": "何以故？",
        "from": "T09n0278_004:0419a10_19",
        "context_with_next_sentence": true
    },
    {
        "source_sentence": "諸佛子！",
        "from": "T09n0278_004:0419a10_20",
        "context_with_next_sentence": true
    },
    {
        "source_sentence": "此四天下佛號不同，或稱悉達，或稱滿月，或稱師子吼，或稱釋迦牟尼，或稱神仙，或稱盧舍那，或稱瞿曇，或稱大沙門，或稱最勝，或稱能度。",
        "from": "T09n0278_004:0419a11_21",
        "context_with_next_sentence": true
    },
    {
        "source_sentence": "如是等稱佛名號，其數一萬。",
        "from": "T09n0278_004:0419a14_22",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419a15_23",
        "context_with_next_sentence": true
    },
    {
        "source_sentence": "次此東方有四天下，名曰善護，彼稱如來，或號金剛、或號尊勝、或號大智、或號不壞、或號雲王、或號無諍、或號平等、或號歡喜、或號無比、或號默然，如是等稱佛名號，其數一萬。",
        "from": "T09n0278_004:0419a15_24",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419a19_25",
        "context_with_next_sentence": true
    },
    {
        "source_sentence": "次此南方有四天下，名曰難養，彼稱如來，或名甘露灌、或名善名稱、或名離垢、或名實論師、或名調御、或名樂慧、或名大音、或名眾祐、或名無量、或名勝慧，如是等稱佛名號，其數一萬。",
        "from": "T09n0278_004:0419a19_26",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419a24_0",
        "context_with_next_sentence": true
    },
    {
        "source_sentence": "次此西方有四天下，名曰佛慧，彼稱如來，或謂性慧、或謂愛現、或謂無上王、或謂無恐怖、或謂實慧、或謂常化、或謂知足、或謂法慧、或謂究竟、或謂能忍，如是等稱佛名號，其數一萬。",
        "from": "T09n0278_004:0419a24_1",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419a28_2",
        "context_with_next_sentence": true
    },
    {
        "source_sentence": "次此北方有四天下，名師子言，彼稱如來，或稱大牟尼、或稱苦行、或稱婆伽婆、或稱福田、或稱一切智、或稱善意、或稱清淨、或稱伊那婆那、或稱勝鬘、或稱願行滿，如是等稱佛名號，其數一萬。",
        "from": "T09n0278_004:0419a28_3",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419b04_4",
        "context_with_next_sentence": true
    },
    {
        "source_sentence": "次此東北方有四天下，名曰安寧，彼稱如來，或號法王、或號等起、或號寂靜、或號妙天、或號離欲、或號勝慧、或號等心、或號無壞、或號慧音、或號遠來，如是等稱佛名號，其數一萬。",
        "from": "T09n0278_004:0419b04_5",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419b08_6",
        "context_with_next_sentence": true
    },
    {
        "source_sentence": "次此東南方有四天下，名曰喜樂，或稱如來，或名蓮華、或名慧火、或名知人、或名密教、或名解脫、或名自然安住、或名妙行成就、或名清淨眼王、或名上勇、或名精進力，如是等稱佛名號，其數一萬。",
        "from": "T09n0278_004:0419b08_7",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419b13_8",
        "context_with_next_sentence": true
    },
    {
        "source_sentence": "次此西南方有四天下，名曰堅固，彼稱如來，或稱不動、或稱慧王、或稱滿慧、或稱無動慧、或稱常悲、或稱頂王、或稱勝音、或稱一切施、或稱持仙、或稱勝須彌，如是等稱佛名號，其數一萬。",
        "from": "T09n0278_004:0419b13_9",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419b18_10",
        "context_with_next_sentence": true
    },
    {
        "source_sentence": "次此西北方有四天下，名須菩提，彼稱如來，或號普慧、或號光明成就、或號寶髻、或號應敬念、或號無上義、或號悅樂、或號本性清淨、或號光明滿、或號脩臂、或號本善住，如是等稱佛名號，其數一萬。",
        "from": "T09n0278_004:0419b18_11",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419b23_12",
        "context_with_next_sentence": true
    },
    {
        "source_sentence": "次此下方有四天下，名曰焰道，彼謂如來，或名長養善根、或名師子色、或名利智、或名真金焰、或名普親、或名梵音、或名饒益、或名究竟來、或名真天、或名平等施，如是等稱佛名號，其數一萬。",
        "from": "T09n0278_004:0419b23_13",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419b28_14",
        "context_with_next_sentence": true
    },
    {
        "source_sentence": "次此上方有四天下，名曰持地，彼謂如來，或稱猛慧、或稱無量清淨、或稱覺慧、或稱勇首、或稱妙莊嚴、或稱能發歡喜、或稱意成滿、或稱火光、或稱精進、或稱一乘。",
        "from": "T09n0278_004:0419b28_15",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419c03_16",
        "context_with_next_sentence": true
    },
    {
        "source_sentence": "如是持地四天下稱佛名號，其數一萬。",
        "from": "T09n0278_004:0419c03_17",
        "context_with_next_sentence": true
    },
    {
        "source_sentence": "此娑婆世界有如是等百億四天下，彼稱如來亦各不同，有百億萬。",
        "from": "T09n0278_004:0419c04_18",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419c05_19",
        "context_with_next_sentence": true
    },
    {
        "source_sentence": "此娑婆世界東，次有國土，名曰密訓，彼謂如來，或稱平等、或稱最勇、或稱安慰、或稱調意、或稱聞慧、或稱一切捨、或稱自在、或稱堅固身、或稱大超越、或稱無比智。",
        "from": "T09n0278_004:0419c06_0",
        "context_with_next_sentence": true
    },
    {
        "source_sentence": "諸佛子！",
        "from": "T09n0278_004:0419c09_1",
        "context_with_next_sentence": true
    },
    {
        "source_sentence": "如是密訓國土稱佛名號，有百億萬。",
        "from": "T09n0278_004:0419c10_2",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419c10_3",
        "context_with_next_sentence": true
    },
    {
        "source_sentence": "此世界南，次有國土，名曰最勇，彼謂如來，或稱自然清淨、或稱意至到、或稱能仁、或稱解脫王、或稱智慧王、或稱明行足、或稱善誓、或稱能寂滅、或稱大慈、或稱大悲，如是等稱佛名號，有百億萬。",
        "from": "T09n0278_004:0419c11_4",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419c15_5",
        "context_with_next_sentence": true
    },
    {
        "source_sentence": "此世界西，次有國土，名曰離垢，彼謂如來，或稱具足直心、或稱分別道、或稱善持、或稱解脫眾亂、或稱論師、或稱分別眾寶、或稱無上現、或稱來化、或稱一切苦行、或稱具足力，如是等稱佛名號，有百億萬。",
        "from": "T09n0278_004:0419c16_6",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419c20_7",
        "context_with_next_sentence": true
    },
    {
        "source_sentence": "此世界北，次有國土，名寶境界，彼謂如來，或稱薝蔔華色、或稱日藏、或稱依精進住、或稱等起住壽、或稱超實、或稱慧日、或稱無障礙、或稱月出、或稱慧火勢、或稱清淨身，如是等稱佛名號，有百億萬。",
        "from": "T09n0278_004:0419c21_8",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0419c25_9",
        "context_with_next_sentence": true
    },
    {
        "source_sentence": "此世界東北，次有國土，名曰訶尼，彼稱如來，或號離苦、或號一切解脫、或號因緣具足、或號解脫智慧、或號過去藏、或號寶光、或號離世間、或號至離身地、或號端嚴藏、或號離瞋恚心，如是等稱佛名號，有百億萬。",
        "from": "T09n0278_004:0419c26_10",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0420a02_11",
        "context_with_next_sentence": true
    },
    {
        "source_sentence": "此世界東南，次有國土，名曰饒益，彼稱如來，或號因緣、或號盡智、或號美音、或號根勝、或號莊嚴蓋、或號淨根、或號殊特、或號分別到彼岸、或號勝定、或號慈父、或號智海，如是等稱佛名號，有百億萬。",
        "from": "T09n0278_004:0420a02_12",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0420a07_13",
        "context_with_next_sentence": true
    },
    {
        "source_sentence": "此世界西南，次有國土，名曰鮮少，彼稱如來，或號牟尼主、或號樂寶、或號不二觀、或號知智、或號謙意、或號有緣見、或號根主、或號天人師、或號建業、或號金剛華，如是等稱佛名號，有百億萬。",
        "from": "T09n0278_004:0420a07_14",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0420a12_0",
        "context_with_next_sentence": true
    },
    {
        "source_sentence": "此世界西北，次有國土，名曰知足，彼稱如來，或號華聚，或號栴檀蓋、或號蓮華藏、或號超越諸法、或號法顯、或號次起、或號善淨蓋、或號離垢善根、或號善言、或號專念法、或號五法藏，如是等稱佛名號，有百億萬。",
        "from": "T09n0278_004:0420a12_1",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0420a17_2",
        "context_with_next_sentence": true
    },
    {
        "source_sentence": "此世界下，次有國土，名離摶食，彼稱如來，或號真珠焰、或號普化、或號法命主、或號無為、或號覺根、或號離塵、或號風無礙、或號欣施、或號分別道、或號建幢，如是等稱佛名號，有百億萬。",
        "from": "T09n0278_004:0420a17_3",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0420a22_0",
        "context_with_next_sentence": true
    },
    {
        "source_sentence": "此世界上，次有國土，名解脫音，彼稱如來，或號猛幢、或號無量寶、或號樂大施、或號天光、或號吉祥興、或號離死地、或號最勝、或號不退輪、或號離非法、或號修一切智。",
        "from": "T09n0278_004:0420a22_1",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0420a26_2",
        "context_with_next_sentence": true
    },
    {
        "source_sentence": "此解脫音世界稱佛名號，有百億萬，如娑婆國土及十世界，如是東方百千億、不可量、不可數、不可思議、不可稱、無等、無邊、無分齊、不可說虛空、法界等世界中，眾生稱佛名號各各不同，南、西、北方，四維，上、下，亦復如是，是皆如來為菩薩時，有因緣者為度此故，種種方便、口業、音聲、行業、果報、法門、權道、諸根所樂，令諸眾生知如來法。」",
        "from": "T09n0278_004:0420a26_3",
        "context_with_next_sentence": true
    },
    {
        "source_sentence": "◎◎大方廣佛華嚴經四諦品第四之一爾時，文殊師利告眾菩薩言：「佛子！",
        "from": "T09n0278_004:0420b04_4",
        "context_with_next_sentence": true
    },
    {
        "source_sentence": "所說苦諦者，於此娑婆世界，或言害、或言逼迫、或言變異、或言境界、或言聚、或言刺、或言依根、或言不實、或言癰、或言童蒙行。",
        "from": "T09n0278_004:0420b06_5",
        "context_with_next_sentence": true
    },
    {
        "source_sentence": "所說苦集諦者，或言火、或言能壞、或言受義、或言覺、或言方便、或言決定、或言網、或言念、或言順眾生、或言顛倒根。",
        "from": "T09n0278_004:0420b09_6",
        "context_with_next_sentence": true
    },
    {
        "source_sentence": "所說苦滅諦者，或言無障礙、或言離垢淨、或言寂靜、或言無相、或言不死、或言無所有、或言因緣斷、或言滅、或言真實、或言自然住。",
        "from": "T09n0278_004:0420b12_7",
        "context_with_next_sentence": true
    },
    {
        "source_sentence": "所說苦滅道諦者，或言一乘、或言趣寂靜、或言引導、或言究竟希望、或言常不離、或言能捨擔、或言至非趣、或言聖人隨行、或言仙人行、或言十藏。",
        "from": "T09n0278_004:0420b15_8",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0420b19_9",
        "context_with_next_sentence": true
    },
    {
        "source_sentence": "此娑婆世界中，如是等四諦名字有四十億百千那由他，隨諸眾生所應調伏，作如是說。",
        "from": "T09n0278_004:0420b19_10",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0420b21_11",
        "context_with_next_sentence": true
    },
    {
        "source_sentence": "如娑婆世界所稱苦諦，於密訓世界，或名求根、或名不可出、或名不縛根、或名作不應作、或名一切不實、或名分別羸、或名處所成就、或名第一害、或名動、或名身事。",
        "from": "T09n0278_004:0420b21_12",
        "context_with_next_sentence": true
    },
    {
        "source_sentence": "所名苦集諦者，或名受、或名枝、或名燒、或名堅固、或名壞根、或名相續、或名害行、或名喜忘、或名生元、或名分。",
        "from": "T09n0278_004:0420b25_13",
        "context_with_next_sentence": true
    },
    {
        "source_sentence": "所名苦滅諦者，或名正義、或名堅固、或名讚歎、或名安隱、或名善趣、或名調伏、或名一道、或名離煩惱、或名不亂、或名究竟。",
        "from": "T09n0278_004:0420b28_14",
        "context_with_next_sentence": true
    },
    {
        "source_sentence": "所名苦滅道諦者，或名猛將、或名不沒、或名超出、或名勤方便、或名普眼、或名離邊、或名覺悟、或名得妙、或名無上目、或名觀方。",
        "from": "T09n0278_004:0420c02_15",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0420c05_16",
        "context_with_next_sentence": true
    },
    {
        "source_sentence": "彼密訓世界如是等四諦名字有四十億百千那由他，隨諸眾生所應調伏，作如是說。",
        "from": "T09n0278_004:0420c05_17",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0420c07_18",
        "context_with_next_sentence": true
    },
    {
        "source_sentence": "如娑婆世界所名苦諦，於最勇世界，或名恐怖、或名福斷、或名應訶責、或名常給、或名麁歰、或名常怨、或名離勝、或名奪利、或名難共事、或名虛妄、或名勢力。",
        "from": "T09n0278_004:0420c07_19",
        "context_with_next_sentence": true
    },
    {
        "source_sentence": "所名苦集諦者，或名因緣、或名癡元、或名怨林、或名刃枝、或名滅味、或名仇對、或名味著、或名導引、或名增闇、或名害利。",
        "from": "T09n0278_004:0420c11_20",
        "context_with_next_sentence": true
    },
    {
        "source_sentence": "所名苦滅諦者，或名大義、或名饒益分、或名義中義、或名無量、或名見、或名虛妄斷、或名最勝、或名常、或名住、或名無為。",
        "from": "T09n0278_004:0420c14_21",
        "context_with_next_sentence": true
    },
    {
        "source_sentence": "所名苦滅道諦者，或名滅火、或名勝枝、或名定分別、或名不退、或名深方便、或名出、或名最上、或名至非趣、或名解脫、或名能令解脫。",
        "from": "T09n0278_004:0420c17_22",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0420c20_23",
        "context_with_next_sentence": true
    },
    {
        "source_sentence": "彼最勇世界如是等四諦名有四十億百千那由他，隨諸眾生所應調伏，作如是說。",
        "from": "T09n0278_004:0420c21_24",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0420c23_0",
        "context_with_next_sentence": true
    },
    {
        "source_sentence": "如娑婆世界所說苦諦，於離垢世界，或名悔恨、或名資待、或名分別、或名輪迴、或名前行、或名一味、或名非法、或名現前地、或名最邪、或名邪見、或名不可忍。",
        "from": "T09n0278_004:0420c23_1",
        "context_with_next_sentence": true
    },
    {
        "source_sentence": "所名苦集諦者，或名虛器、或名分、或名甘忍、或名生地、或名取、或名棄、或名增、或名擔、或名能生、或名堅縛。",
        "from": "T09n0278_004:0420c27_0",
        "context_with_next_sentence": true
    },
    {
        "source_sentence": "所名苦滅諦者，或名等等、或名空、或名無垢、或名勝根、或名勝等、或名無作、或名滅使、或名最上、或名畢竟、或名破印。",
        "from": "T09n0278_004:0420c29_1",
        "context_with_next_sentence": true
    },
    {
        "source_sentence": "所名苦滅道諦者，或名真堅固、或名方便分別、或名義根、或名真性、或名離愛、或名勝淨、或名有邊、或名寄全、或名究竟、或名淨虛妄。",
        "from": "T09n0278_004:0421a03_2",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0421a06_3",
        "context_with_next_sentence": true
    },
    {
        "source_sentence": "離垢世界如是等四諦名有四十億百千那由他，隨諸眾生所應調伏，作如是說。",
        "from": "T09n0278_004:0421a06_4",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0421a08_5",
        "context_with_next_sentence": true
    },
    {
        "source_sentence": "如娑婆世界所說苦諦，於真實境世界，或名愛欲、或名險根、或名海分、或名邪方便、或名分別根、或名流轉、或名生滅、或名障礙、或名倒根、或名有數。",
        "from": "T09n0278_004:0421a08_6",
        "context_with_next_sentence": true
    },
    {
        "source_sentence": "所名苦集諦者，或名愛、或名陷溺、或名不可盡、或名分、或名不正趣、或名津梁、或名事、或名障礙、或名器、或名動。",
        "from": "T09n0278_004:0421a12_7",
        "context_with_next_sentence": true
    },
    {
        "source_sentence": "所名苦滅諦者，或名相續斷、或名解散、或名無名、或名不作、或名不現、或名無作、或名無色、或名無燒、或名明、或名淨。",
        "from": "T09n0278_004:0421a15_8",
        "context_with_next_sentence": true
    },
    {
        "source_sentence": "所名苦滅道諦者，或名寂行、或名正行、或名修證、或名安隱道、或名無量壽、或名修究竟、或名常道、或名難得、或名彼岸、或名無敵。",
        "from": "T09n0278_004:0421a18_9",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0421a21_10",
        "context_with_next_sentence": true
    },
    {
        "source_sentence": "真實境世界如是等四諦名有四十億百千那由他，隨諸眾生所應調伏，作如是說。",
        "from": "T09n0278_004:0421a21_11",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0421a23_12",
        "context_with_next_sentence": true
    },
    {
        "source_sentence": "如娑婆世界所名苦諦者，於訶尼世界，或名掠取、或名非善友、或名戰怖、或名多言、或名真地獄、或名非法調伏、或名重擔、或名壞根、或名虛妄、或名虛妄根。",
        "from": "T09n0278_004:0421a23_13",
        "context_with_next_sentence": true
    },
    {
        "source_sentence": "所名苦集諦者，或名貪、或名作、或名惡、或名生、或名絞縛、或名想、或名有果、或名不愛、或名不應說、或名迴轉。",
        "from": "T09n0278_004:0421a27_14",
        "context_with_next_sentence": true
    },
    {
        "source_sentence": "所名苦滅諦者，或名不轉、或名解脫、或名無作、或名離愛、或名堅固、或名真實、或名離癡、或名寂滅、或名賢聖、或名離怨敵。",
        "from": "T09n0278_004:0421b01_15",
        "context_with_next_sentence": true
    },
    {
        "source_sentence": "所名苦滅道諦者，或名正語、或名無諍、或名教導、或名迴向心、或名廣妙、或名分別方便、或名有數、或名趣寂靜、或名勝智、或名善解義。",
        "from": "T09n0278_004:0421b04_0",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0421b07_1",
        "context_with_next_sentence": true
    },
    {
        "source_sentence": "訶尼世界如是等四諦名有四十億百千那由他，隨諸眾生所應調伏，作如是說。",
        "from": "T09n0278_004:0421b07_2",
        "context_with_next_sentence": true
    },
    {
        "source_sentence": "「諸佛子！",
        "from": "T09n0278_004:0421b09_3",
        "context_with_next_sentence": true
    },
    {
        "source_sentence": "如娑婆世界所言苦諦者，於饒益世界，或名重擔、或名危脆、或名賊等、或名生死、或名非歡喜、或名流轉、或名疲勞、或名醜貌、或名能生、或名利刃。",
        "from": "T09n0278_004:0421b09_4",
        "context_with_next_sentence": true
    },
    {
        "source_sentence": "所言苦集諦者，或名流散、或名擾亂、或名煩惱、或名羸劣、或名漂淪、或名乖違、或名非解脫、或名所作、或名取、或名虛妄。",
        "from": "T09n0278_004:0421b13_5",
        "context_with_next_sentence": true
    },
    {
        "source_sentence": "所言苦滅諦者，或名離獄、或名真實、或名離諸難、或名覆護、或名善因、或名隨至、或名根、或名離枝、或名無為、或名無次第。",
        "from": "T09n0278_004:0421b16_6",
        "context_with_next_sentence": true
    },
    {
        "source_sentence": "所言苦滅道諦者，或名達無所有、或名一切因、或名善本、或名明至、或名不轉法、或名有盡、或名大道、或名能調伏、或名安隱、或名非流轉。",
        "from": "T09n0278_004:0421b19_7",
        "context_with_next_sentence": true
    },
    {
        "source_sentence": "◎大方廣佛華嚴經卷第四",
        "from": "T09n0278_004:0421b22_8",
        "context_with_next_sentence": false
    }
]