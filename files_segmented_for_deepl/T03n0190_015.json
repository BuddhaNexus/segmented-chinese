[
    {
        "source_sentence": "佛本行集經卷第十五",
        "from": "T03n0190_015:0721a05_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_015:0721a07_0",
        "context_with_next_sentence": true
    },
    {
        "source_sentence": "淨飯王夢品第十七",
        "from": "T03n0190_015:0721a08_0",
        "context_with_next_sentence": true
    },
    {
        "source_sentence": "「爾時，作瓶天子以神通力，欲令太子發出家心，即於其夜，與淨飯王七種夢相。",
        "from": "T03n0190_015:0721a09_0",
        "context_with_next_sentence": true
    },
    {
        "source_sentence": "時，淨飯王眠臥床上，於睡夢裏，見如是相：第一所謂夢見，有一大帝釋幢，其幢周匝，有於無量無邊人，舉從迦毘羅城東門出。",
        "from": "T03n0190_015:0721a10_1",
        "context_with_next_sentence": true
    },
    {
        "source_sentence": "第二所謂夢見，太子乘十大象，駕馭眾車，從迦毘羅城南門出。",
        "from": "T03n0190_015:0721a13_2",
        "context_with_next_sentence": true
    },
    {
        "source_sentence": "第三所謂夢見，太子駕駟馬車，端坐其上，從迦毘羅城西門出。",
        "from": "T03n0190_015:0721a15_3",
        "context_with_next_sentence": true
    },
    {
        "source_sentence": "第四所謂夢見，雜寶莊嚴一輪，從迦毘羅城北門出。",
        "from": "T03n0190_015:0721a16_4",
        "context_with_next_sentence": true
    },
    {
        "source_sentence": "第五所謂夢見，太子在迦毘羅城之中央大街衢內，手執一搥，撾打大鼓。",
        "from": "T03n0190_015:0721a17_5",
        "context_with_next_sentence": true
    },
    {
        "source_sentence": "第六夢見，此迦毘羅城之處中，有一高樓，太子坐上，四面散擲無量諸寶，而其四方，復有無量無邊億數諸眾生來，將此寶去。",
        "from": "T03n0190_015:0721a19_6",
        "context_with_next_sentence": true
    },
    {
        "source_sentence": "第七夢見，此迦毘羅城外不遠，有於六人，舉聲大哭，號咷流淚，各以兩手，自拔頭髮，宛轉于地。",
        "from": "T03n0190_015:0721a22_7",
        "context_with_next_sentence": true
    },
    {
        "source_sentence": "「時，淨飯王於夢裏見如是之相，心大惶怖，恐畏毛竪，遍體戰慄，驚悸疑怪，忽然而寤。",
        "from": "T03n0190_015:0721a25_0",
        "context_with_next_sentence": true
    },
    {
        "source_sentence": "覺已即喚所當宮內諸大臣來，而勅彼等作如是言：『卿等知不？",
        "from": "T03n0190_015:0721a26_1",
        "context_with_next_sentence": true
    },
    {
        "source_sentence": "我於今夜，夢見如是大恐怖事，七種次第如前所列，皆悉說之。』",
        "from": "T03n0190_015:0721a28_2",
        "context_with_next_sentence": true
    },
    {
        "source_sentence": "復勅語言：『汝等善持此等諸夢，莫令忘失。",
        "from": "T03n0190_015:0721a29_3",
        "context_with_next_sentence": true
    },
    {
        "source_sentence": "明日坐殿，可於眾內奏我令知。』",
        "from": "T03n0190_015:0721b01_4",
        "context_with_next_sentence": true
    },
    {
        "source_sentence": "而諸臣等聞王勅已，即白王言：『謹如王勅，實不敢違。』",
        "from": "T03n0190_015:0721b02_5",
        "context_with_next_sentence": true
    },
    {
        "source_sentence": "天曉王坐，即於眾中，具以夜夢，諮奏王知。",
        "from": "T03n0190_015:0721b03_6",
        "context_with_next_sentence": true
    },
    {
        "source_sentence": "時，淨飯王聞臣白已，即召國內善解占夢諸婆羅門而告之言：『汝等大智！",
        "from": "T03n0190_015:0721b04_7",
        "context_with_next_sentence": true
    },
    {
        "source_sentence": "解我所夢，有何果報？",
        "from": "T03n0190_015:0721b06_8",
        "context_with_next_sentence": true
    },
    {
        "source_sentence": "我夢如是，如前所說。』",
        "from": "T03n0190_015:0721b06_9",
        "context_with_next_sentence": true
    },
    {
        "source_sentence": "彼等大智諸婆羅門，聞王勅已，各共思惟，量宜可否，而白王言：『大王！",
        "from": "T03n0190_015:0721b07_10",
        "context_with_next_sentence": true
    },
    {
        "source_sentence": "當知我等未曾聞如是夢，我等聞已，心意迷荒，不知此夢有何果報？』",
        "from": "T03n0190_015:0721b08_11",
        "context_with_next_sentence": true
    },
    {
        "source_sentence": "時淨飯王聞諸占夢婆羅門等作如是語，心復憂愁，作如是念：『或我太子，不得作於轉輪聖王，莫復得已而還墜落轉輪王位？",
        "from": "T03n0190_015:0721b10_12",
        "context_with_next_sentence": true
    },
    {
        "source_sentence": "今我心內，極大憂愁，誰能決我如此疑結？』",
        "from": "T03n0190_015:0721b13_13",
        "context_with_next_sentence": true
    },
    {
        "source_sentence": "「爾時，作瓶天子在於淨居宮殿之內，遙見淨飯大王如是憂愁不樂，見已忽然從彼天宮，隱身而來，化作一梵婆羅門身，頭有螺髻，以鬘為冠，智慧聰明，端正盛少，著黑鹿皮，以為衣服，立在淨飯王宮門外，唱如是言：『我能善解淨飯王夢，決斷所疑。』",
        "from": "T03n0190_015:0721b15_0",
        "context_with_next_sentence": true
    },
    {
        "source_sentence": "時，當門人聞婆羅門作此語已，速疾往詣淨飯王所，長跪諮白淨飯王言：『大王！",
        "from": "T03n0190_015:0721b20_1",
        "context_with_next_sentence": true
    },
    {
        "source_sentence": "當知門外有一婆羅門立，口稱是言：「我善能解一切諸夢。」』",
        "from": "T03n0190_015:0721b22_2",
        "context_with_next_sentence": true
    },
    {
        "source_sentence": "時，淨飯王即便勅喚此婆羅門，令入宮中，入已歡喜，即宣勅問彼婆羅門，作如是言：『汝巧智慧大婆羅門！",
        "from": "T03n0190_015:0721b23_3",
        "context_with_next_sentence": true
    },
    {
        "source_sentence": "今知已不？",
        "from": "T03n0190_015:0721b26_0",
        "context_with_next_sentence": true
    },
    {
        "source_sentence": "我於昨夕夜半之時，見如是等七種夢相。",
        "from": "T03n0190_015:0721b26_1",
        "context_with_next_sentence": true
    },
    {
        "source_sentence": "第一見有一帝釋幢，無量無邊，百千人民，左右圍遶，共舉此幢，從迦毘羅城東門出，乃至去此迦毘羅城，道里不遠，見有六人，舉聲大哭，以手拔髮。",
        "from": "T03n0190_015:0721b27_2",
        "context_with_next_sentence": true
    },
    {
        "source_sentence": "我今恐怖，心意迴遑，夢相既然，未知善惡。",
        "from": "T03n0190_015:0721c01_3",
        "context_with_next_sentence": true
    },
    {
        "source_sentence": "汝可為我一一解之。』",
        "from": "T03n0190_015:0721c02_4",
        "context_with_next_sentence": true
    },
    {
        "source_sentence": "時，淨飯王作是說已，默然而住，聽其解釋。",
        "from": "T03n0190_015:0721c03_5",
        "context_with_next_sentence": true
    },
    {
        "source_sentence": "「爾時，作瓶天子即白王言：『大王！",
        "from": "T03n0190_015:0721c05_0",
        "context_with_next_sentence": true
    },
    {
        "source_sentence": "當知王所夢見，一帝釋幢，有於無量無邊人民，左右圍繞，共舉此幢，從城東門而將出者，此是大王悉達太子，與於無量百千諸天，左右圍遶，當捨太子，從宮閤內，踰城出家；此夢是彼於先瑞相。",
        "from": "T03n0190_015:0721c05_1",
        "context_with_next_sentence": true
    },
    {
        "source_sentence": "「『又復大王所見，太子乘十香象，駕馭眾車，從城南門而出行者，彼出家已，即便證得於薩婆若及以十力；此夢是彼於先瑞相。",
        "from": "T03n0190_015:0721c11_0",
        "context_with_next_sentence": true
    },
    {
        "source_sentence": "「『又復大王所見，太子乘駟馬車，從城西門而出行者，彼出家已，證薩婆若，具足而得四無所畏；此夢是彼於先瑞相。",
        "from": "T03n0190_015:0721c14_0",
        "context_with_next_sentence": true
    },
    {
        "source_sentence": "「『又復大王所夢，雜寶莊嚴一輪，從城北門而出行者，彼出家已，證得阿耨多羅三藐三菩提後，於天人前轉於無上微妙法輪；此夢是彼於先瑞相。",
        "from": "T03n0190_015:0721c17_0",
        "context_with_next_sentence": true
    },
    {
        "source_sentence": "「『又復大王所夢，太子在迦毘羅城之中央四衢道內，手執一搥，擊大鼓者，彼出家已，證得菩提，轉法輪時，諸天各各揚聲唱言，其音上徹乃至梵天，傳相告知，響遍色界；此夢是彼於先瑞相。",
        "from": "T03n0190_015:0721c21_0",
        "context_with_next_sentence": true
    },
    {
        "source_sentence": "「『又復大王所夢，太子在迦毘羅城之處中樓上而坐，四面散擲種種寶者，彼成阿耨多羅三藐三菩提已，於諸天人八部眾前，當散如是眾妙法寶，謂四念處，及四正勤、四如意足、五根、五力、七覺、八道，種種諸法；此夢是彼於先瑞相。",
        "from": "T03n0190_015:0721c26_0",
        "context_with_next_sentence": true
    },
    {
        "source_sentence": "「『又復大王所夢，去此迦毘羅城，其外不遠，見有六人，舉聲大哭，手拔髮者，太子出家，當得阿耨多羅三藐三菩提。",
        "from": "T03n0190_015:0722a03_0",
        "context_with_next_sentence": true
    },
    {
        "source_sentence": "得菩提已，而於彼時有諸六師，其心應當生大憂惱，所謂富蘭那迦葉、摩婆迦羅瞿奢子、阿耆那只奢甘婆羅、波羅浮多迦吒耶那、那闍夷禆耶私致只子、尼乾陀若低子等；此夢是彼於先瑞相。』",
        "from": "T03n0190_015:0722a05_1",
        "context_with_next_sentence": true
    },
    {
        "source_sentence": "「爾時，作瓶天子為淨飯王解說夢已，白大王言：『大王！",
        "from": "T03n0190_015:0722a10_0",
        "context_with_next_sentence": true
    },
    {
        "source_sentence": "宜應心生歡喜，勿懷恐怖憂畏不樂。",
        "from": "T03n0190_015:0722a11_1",
        "context_with_next_sentence": true
    },
    {
        "source_sentence": "何以故？",
        "from": "T03n0190_015:0722a12_0",
        "context_with_next_sentence": true
    },
    {
        "source_sentence": "此夢吉祥，獲善果報，須自慶幸，慎莫有慮。』",
        "from": "T03n0190_015:0722a12_1",
        "context_with_next_sentence": true
    },
    {
        "source_sentence": "如是安慰淨飯王已，忽然不現。",
        "from": "T03n0190_015:0722a13_2",
        "context_with_next_sentence": true
    },
    {
        "source_sentence": "「時，淨飯王聞婆羅門如是解夢說，云吉祥善果報已，即為太子，更重增加五慾之具，令太子心染著愛戀，望不出家。",
        "from": "T03n0190_015:0722a14_0",
        "context_with_next_sentence": true
    },
    {
        "source_sentence": "爾時太子在於宮內，恣意而受五慾之事，不可思議。",
        "from": "T03n0190_015:0722a16_1",
        "context_with_next_sentence": true
    },
    {
        "source_sentence": "佛本行集經道見病人品第十八",
        "from": "T03n0190_015:0722a18_0",
        "context_with_next_sentence": true
    },
    {
        "source_sentence": "「爾時，作瓶天子復更思惟：『此之護明菩薩大士，在彼宮內，著於五慾，放逸情蕩，已經多時。",
        "from": "T03n0190_015:0722a19_0",
        "context_with_next_sentence": true
    },
    {
        "source_sentence": "世間無常，盛年易失，護明菩薩應當早捨宮內出家。",
        "from": "T03n0190_015:0722a21_1",
        "context_with_next_sentence": true
    },
    {
        "source_sentence": "我今可先為其作相，勸請覺悟，令速厭離。』",
        "from": "T03n0190_015:0722a22_2",
        "context_with_next_sentence": true
    },
    {
        "source_sentence": "如是念已，作瓶天子神通力故，亦是護明菩薩大士宿福因緣，坐於宮內，忽然發心，欲出園林觀看遊戲。",
        "from": "T03n0190_015:0722a23_3",
        "context_with_next_sentence": true
    },
    {
        "source_sentence": "「爾時，太子召喚馭者而告之言：『謂善馭者！",
        "from": "T03n0190_015:0722a26_0",
        "context_with_next_sentence": true
    },
    {
        "source_sentence": "汝可速疾莊嚴好車，我欲出城向於園苑，遊戲悅目觀看叢林。』",
        "from": "T03n0190_015:0722a26_1",
        "context_with_next_sentence": true
    },
    {
        "source_sentence": "是時馭者白太子言：『如聖子勅，我不敢違。』",
        "from": "T03n0190_015:0722a28_2",
        "context_with_next_sentence": true
    },
    {
        "source_sentence": "馭者既聞太子如是教令語已，即往奏白淨飯王言：『大王！",
        "from": "T03n0190_015:0722a29_3",
        "context_with_next_sentence": true
    },
    {
        "source_sentence": "當知太子今欲出向園林觀看善地。』",
        "from": "T03n0190_015:0722b01_4",
        "context_with_next_sentence": true
    },
    {
        "source_sentence": "時，淨飯王出勅宣令國內人民，悉使莊嚴掃灑清淨迦毘羅城，並遣除却一切諸草沙礫荊蕀朽木、土堆糞穢臭處，皆令平坦。",
        "from": "T03n0190_015:0722b02_5",
        "context_with_next_sentence": true
    },
    {
        "source_sentence": "乃至園內，所有女名樹木之者，還令以女瓔珞之具而莊嚴之，男名樹木，以男瓔珞，而用挍飾。",
        "from": "T03n0190_015:0722b05_6",
        "context_with_next_sentence": true
    },
    {
        "source_sentence": "乃至道上，於太子前，或老或病，不聽出現，莫使太子見已生於厭離之想。",
        "from": "T03n0190_015:0722b07_7",
        "context_with_next_sentence": true
    },
    {
        "source_sentence": "是時馭者莊挍車已，進太子言：『已嚴車訖，唯願聖子！",
        "from": "T03n0190_015:0722b09_8",
        "context_with_next_sentence": true
    },
    {
        "source_sentence": "善自知時。』",
        "from": "T03n0190_015:0722b10_9",
        "context_with_next_sentence": true
    },
    {
        "source_sentence": "是時太子，即乘寶車，乘已執持大王威神巍巍盛德，從城南門，漸漸而出，欲向園林觀矚嬉戲。",
        "from": "T03n0190_015:0722b10_10",
        "context_with_next_sentence": true
    },
    {
        "source_sentence": "「爾時，作瓶天子即於太子前路，化作一病患人，連骸困苦，水注腹腫，受大苦惱，身體羸瘦，臂脛纖細，痿黃少色，喘氣微弱，命在須臾。",
        "from": "T03n0190_015:0722b13_0",
        "context_with_next_sentence": true
    },
    {
        "source_sentence": "臥糞穢中，宛轉呻喚，不能起舉，欲語開口，纔得出聲，唱云叩頭，乞扶我坐。",
        "from": "T03n0190_015:0722b16_1",
        "context_with_next_sentence": true
    },
    {
        "source_sentence": "是時太子，見彼病人，乃至口言唱扶我起。",
        "from": "T03n0190_015:0722b17_2",
        "context_with_next_sentence": true
    },
    {
        "source_sentence": "太子見彼病患人已，問馭者言：『謂善馭者！",
        "from": "T03n0190_015:0722b18_3",
        "context_with_next_sentence": true
    },
    {
        "source_sentence": "此是何人？",
        "from": "T03n0190_015:0722b19_4",
        "context_with_next_sentence": true
    },
    {
        "source_sentence": "腹肚極大，猶如大釜，喘息之時，身遍戰慄，臂脛纖軟，身體尫羸，痿黃無色，或復唱言：「嗚呼阿孃！」",
        "from": "T03n0190_015:0722b19_5",
        "context_with_next_sentence": true
    },
    {
        "source_sentence": "或復稱言：「嗚呼阿爺！」",
        "from": "T03n0190_015:0722b22_6",
        "context_with_next_sentence": true
    },
    {
        "source_sentence": "悲切酸楚，不忍見聞，依託他身，方能起止。』",
        "from": "T03n0190_015:0722b22_7",
        "context_with_next_sentence": true
    },
    {
        "source_sentence": "時，作瓶天子以神通力，教馭者報於太子言：『願聖子聽！",
        "from": "T03n0190_015:0722b23_8",
        "context_with_next_sentence": true
    },
    {
        "source_sentence": "此名病人。』",
        "from": "T03n0190_015:0722b24_9",
        "context_with_next_sentence": true
    },
    {
        "source_sentence": "太子復問彼馭者言：『稱病人者，此是何名？』",
        "from": "T03n0190_015:0722b25_10",
        "context_with_next_sentence": true
    },
    {
        "source_sentence": "馭者報言：『大聖太子！",
        "from": "T03n0190_015:0722b26_11",
        "context_with_next_sentence": true
    },
    {
        "source_sentence": "此人身體，不善安隱，威德已盡，困篤無力，死時欲至，無處歸依；父母併亡，無處告訴。",
        "from": "T03n0190_015:0722b26_12",
        "context_with_next_sentence": true
    },
    {
        "source_sentence": "已無歸依，無告訴故，此人不久，自應命終。",
        "from": "T03n0190_015:0722b28_13",
        "context_with_next_sentence": true
    },
    {
        "source_sentence": "欲得求活，極大困苦，必當不濟；望覓差日，無有是處，唯待時耳。",
        "from": "T03n0190_015:0722b29_14",
        "context_with_next_sentence": true
    },
    {
        "source_sentence": "大聖太子！",
        "from": "T03n0190_015:0722c02_15",
        "context_with_next_sentence": true
    },
    {
        "source_sentence": "以是因緣故名病也。』",
        "from": "T03n0190_015:0722c02_16",
        "context_with_next_sentence": true
    },
    {
        "source_sentence": "而有偈說：「『太子問於馭者言，　　此人何故受是苦？",
        "from": "T03n0190_015:0722c02_17",
        "context_with_next_sentence": true
    },
    {
        "source_sentence": "　　馭者奉報於太子，　　四大不調故病生。』",
        "from": "T03n0190_015:0722c05_0",
        "context_with_next_sentence": true
    },
    {
        "source_sentence": "「太子復問於馭者言：『此人為當獨一家法？",
        "from": "T03n0190_015:0722c06_0",
        "context_with_next_sentence": true
    },
    {
        "source_sentence": "為當一切世間眾生悉有是法？』",
        "from": "T03n0190_015:0722c06_1",
        "context_with_next_sentence": true
    },
    {
        "source_sentence": "馭者報言：『此之病法，非獨一家，一切天人眾生雜類，皆悉未免。』",
        "from": "T03n0190_015:0722c07_2",
        "context_with_next_sentence": true
    },
    {
        "source_sentence": "太子復言：『我亦此病，未過未脫，會當似彼成如此事，嗚呼可畏！』",
        "from": "T03n0190_015:0722c09_3",
        "context_with_next_sentence": true
    },
    {
        "source_sentence": "太子即告其馭者言：『謂汝馭者！",
        "from": "T03n0190_015:0722c10_4",
        "context_with_next_sentence": true
    },
    {
        "source_sentence": "若我此身，不脫是病，具茲病法，難得度者，我今不假至彼園林遊戲受樂，可迴車駕還入宮中，我當思惟。』",
        "from": "T03n0190_015:0722c11_5",
        "context_with_next_sentence": true
    },
    {
        "source_sentence": "馭者答言：『如太子勅。』",
        "from": "T03n0190_015:0722c13_6",
        "context_with_next_sentence": true
    },
    {
        "source_sentence": "是時馭者，既受教已，迴車向宮。",
        "from": "T03n0190_015:0722c14_7",
        "context_with_next_sentence": true
    },
    {
        "source_sentence": "是時太子，還入宮內，端坐思惟：『我亦當病，病法未現，豈得縱情？』",
        "from": "T03n0190_015:0722c14_8",
        "context_with_next_sentence": true
    },
    {
        "source_sentence": "「時，淨飯王問馭者言：『太子遊園，受歡樂不？』",
        "from": "T03n0190_015:0722c17_0",
        "context_with_next_sentence": true
    },
    {
        "source_sentence": "馭者報言：『大王！",
        "from": "T03n0190_015:0722c17_1",
        "context_with_next_sentence": true
    },
    {
        "source_sentence": "當知太子欲向城外出遊觀看池沼，而於半路見一病人，乃至口言願扶我起。",
        "from": "T03n0190_015:0722c18_2",
        "context_with_next_sentence": true
    },
    {
        "source_sentence": "見已即勅，迴車而還。",
        "from": "T03n0190_015:0722c20_3",
        "context_with_next_sentence": true
    },
    {
        "source_sentence": "宮中靜坐，思惟繫念。』",
        "from": "T03n0190_015:0722c20_4",
        "context_with_next_sentence": true
    },
    {
        "source_sentence": "時，淨飯王聞此語已，心內思憶阿私陀仙授記之語，決定真實。",
        "from": "T03n0190_015:0722c21_5",
        "context_with_next_sentence": true
    },
    {
        "source_sentence": "『太子莫復捨家出家，我今可為太子更加五慾之事，增長太子，令著五慾，不捨出家。』",
        "from": "T03n0190_015:0722c22_6",
        "context_with_next_sentence": true
    },
    {
        "source_sentence": "時，淨飯王即益太子五慾之具，復倍增長。",
        "from": "T03n0190_015:0722c24_7",
        "context_with_next_sentence": true
    },
    {
        "source_sentence": "而有偈說：「『太子久住宮閤中，　　欲出向園受五慾，　　路見一瘦羸病者，　　便生厭離慾想迴。",
        "from": "T03n0190_015:0722c25_8",
        "context_with_next_sentence": true
    },
    {
        "source_sentence": "　　端坐思惟老患因，　　我今未超何得樂？",
        "from": "T03n0190_015:0722c28_0",
        "context_with_next_sentence": true
    },
    {
        "source_sentence": "　　色聲香味等諸觸，　　最妙最勝不可厭，　　大士昔行善業緣，　　今受極樂無有比。』",
        "from": "T03n0190_015:0722c29_0",
        "context_with_next_sentence": true
    },
    {
        "source_sentence": "「如是次第，太子在於宮內之時，具足而受五慾功德，晝夜無絕。",
        "from": "T03n0190_015:0723a02_0",
        "context_with_next_sentence": true
    },
    {
        "source_sentence": "佛本行集經路逢死屍品第十九",
        "from": "T03n0190_015:0723a04_0",
        "context_with_next_sentence": true
    },
    {
        "source_sentence": "「爾時，作瓶天子復於一時發如是念：『此之護明菩薩大士，在於宮內，極意歡娛。",
        "from": "T03n0190_015:0723a05_0",
        "context_with_next_sentence": true
    },
    {
        "source_sentence": "今時已至，護明菩薩宜早出家。",
        "from": "T03n0190_015:0723a06_1",
        "context_with_next_sentence": true
    },
    {
        "source_sentence": "我今可為彼大士故，勸請令出厭離五慾，捨家出家。』",
        "from": "T03n0190_015:0723a07_2",
        "context_with_next_sentence": true
    },
    {
        "source_sentence": "是時，作瓶天子心欲勸發於護明故，作意令從宮內而出向彼園林觀看善地。",
        "from": "T03n0190_015:0723a08_3",
        "context_with_next_sentence": true
    },
    {
        "source_sentence": "是時太子告馭者言：『謂善馭者！",
        "from": "T03n0190_015:0723a10_4",
        "context_with_next_sentence": true
    },
    {
        "source_sentence": "汝可速駕駟馬寶車，我欲出城詣園遊戲。』",
        "from": "T03n0190_015:0723a11_5",
        "context_with_next_sentence": true
    },
    {
        "source_sentence": "是時馭者聞太子命，即疾往奏淨飯王言：『大王！",
        "from": "T03n0190_015:0723a12_6",
        "context_with_next_sentence": true
    },
    {
        "source_sentence": "當知太子欲出觀看園林。』",
        "from": "T03n0190_015:0723a13_7",
        "context_with_next_sentence": true
    },
    {
        "source_sentence": "時，淨飯王勅令莊嚴迦毘羅城，掃灑街巷，荊蕀沙礫朽木、土堆糞穢瓦石，皆悉淨除。",
        "from": "T03n0190_015:0723a13_8",
        "context_with_next_sentence": true
    },
    {
        "source_sentence": "乃至園內，所有諸樹，是女名者女瓔珞嚴，男名字者，男瓔珞飾。",
        "from": "T03n0190_015:0723a15_9",
        "context_with_next_sentence": true
    },
    {
        "source_sentence": "復振鈴鐸，唱如是言：『莫令更有一人不祥，在太子前，或老或病，乃至太子眼見之後，生於厭離。』",
        "from": "T03n0190_015:0723a17_10",
        "context_with_next_sentence": true
    },
    {
        "source_sentence": "是時馭者，即為太子嚴備好車，訖已進上白太子言：『聖子！",
        "from": "T03n0190_015:0723a19_11",
        "context_with_next_sentence": true
    },
    {
        "source_sentence": "善聽！",
        "from": "T03n0190_015:0723a20_12",
        "context_with_next_sentence": true
    },
    {
        "source_sentence": "莊挍車訖，唯願知時。』",
        "from": "T03n0190_015:0723a20_13",
        "context_with_next_sentence": true
    },
    {
        "source_sentence": "太子坐車，威神大德，從城西門出，向於外觀看園林。",
        "from": "T03n0190_015:0723a21_14",
        "context_with_next_sentence": true
    },
    {
        "source_sentence": "時作瓶天子於太子前，化作一屍，臥在床上，眾人舁行。",
        "from": "T03n0190_015:0723a22_15",
        "context_with_next_sentence": true
    },
    {
        "source_sentence": "復以種種妙色芻衣張施其上，作於斗帳。",
        "from": "T03n0190_015:0723a23_16",
        "context_with_next_sentence": true
    },
    {
        "source_sentence": "別有無量無邊姻親，左右前後圍遶哭泣，或有散髮，或有搥胸，或復拍頭交橫兩臂，或復二手取於塵土持坌面頭，或出種種悲咽音聲，淚下如雨，大叫號慟，酸哽難聞。",
        "from": "T03n0190_015:0723a24_17",
        "context_with_next_sentence": true
    },
    {
        "source_sentence": "太子覩之，心懷慘惻，問馭者言：『謂善馭者！",
        "from": "T03n0190_015:0723a28_18",
        "context_with_next_sentence": true
    },
    {
        "source_sentence": "此是阿誰臥之床上？",
        "from": "T03n0190_015:0723a29_19",
        "context_with_next_sentence": true
    },
    {
        "source_sentence": "以種種華，莊嚴圍遶，乃至雜色，芻摩衣服，作於斗帳，人舁而行，大眾周匝，稱冤叫哭。』",
        "from": "T03n0190_015:0723b01_20",
        "context_with_next_sentence": true
    },
    {
        "source_sentence": "說偈問言：「『王子妙色身端正，　　問善馭者此是誰？",
        "from": "T03n0190_015:0723b03_21",
        "context_with_next_sentence": true
    },
    {
        "source_sentence": "　　臥於床上四人舁，　　諸親圍遶叫喚哭。』",
        "from": "T03n0190_015:0723b05_0",
        "context_with_next_sentence": true
    },
    {
        "source_sentence": "「爾時，作瓶天子以神通力，令善馭者報太子言：『大聖太子！",
        "from": "T03n0190_015:0723b06_0",
        "context_with_next_sentence": true
    },
    {
        "source_sentence": "此名死屍。』",
        "from": "T03n0190_015:0723b07_1",
        "context_with_next_sentence": true
    },
    {
        "source_sentence": "太子復問善馭者言：『死屍是何？』",
        "from": "T03n0190_015:0723b07_2",
        "context_with_next_sentence": true
    },
    {
        "source_sentence": "馭者報言：『大聖太子！",
        "from": "T03n0190_015:0723b08_3",
        "context_with_next_sentence": true
    },
    {
        "source_sentence": "此人已捨世間之命，無有威德，今同石木，猶如墻壁，無有別異。",
        "from": "T03n0190_015:0723b08_4",
        "context_with_next_sentence": true
    },
    {
        "source_sentence": "捐棄一切親族知識，唯獨精神，自向彼世。",
        "from": "T03n0190_015:0723b10_5",
        "context_with_next_sentence": true
    },
    {
        "source_sentence": "從今已後，不復更見，父母兄弟妻子眷屬，如是眷屬，生死別離，更無重見，故名死屍。』",
        "from": "T03n0190_015:0723b11_6",
        "context_with_next_sentence": true
    },
    {
        "source_sentence": "向於太子而說偈言：「『已捨心意等諸根，　　屍骸無識如木石，　　諸親號咷暫圍遶，　　恩愛於此長別離。』",
        "from": "T03n0190_015:0723b13_7",
        "context_with_next_sentence": true
    },
    {
        "source_sentence": "「太子復問善馭者言：『謂善馭者！",
        "from": "T03n0190_015:0723b16_0",
        "context_with_next_sentence": true
    },
    {
        "source_sentence": "我亦有此死法以不？",
        "from": "T03n0190_015:0723b16_1",
        "context_with_next_sentence": true
    },
    {
        "source_sentence": "又此死法，我已超未？』",
        "from": "T03n0190_015:0723b17_2",
        "context_with_next_sentence": true
    },
    {
        "source_sentence": "馭者報言：『大聖太子！",
        "from": "T03n0190_015:0723b17_3",
        "context_with_next_sentence": true
    },
    {
        "source_sentence": "太子尊身，於此死法，亦未免脫。",
        "from": "T03n0190_015:0723b18_4",
        "context_with_next_sentence": true
    },
    {
        "source_sentence": "世間一切，若天若人，所有親族眷屬識知，各各有是別離之事，彼不見此，此不見彼。』",
        "from": "T03n0190_015:0723b18_5",
        "context_with_next_sentence": true
    },
    {
        "source_sentence": "而說偈言：「『一切眾生此盡業，　　天人貴賤平等均，　　雖處善惡諸世間，　　無常至時無有異。』",
        "from": "T03n0190_015:0723b20_6",
        "context_with_next_sentence": true
    },
    {
        "source_sentence": "「爾時太子聞說此已，報馭者言：『若我此身，同有是死，死法未過，又我即今不得見天及以天中所有眷屬，彼等又亦不見於我，我今何假向彼園林遊戲快樂？",
        "from": "T03n0190_015:0723b24_0",
        "context_with_next_sentence": true
    },
    {
        "source_sentence": "可速迴車還入宮內，我當思惟。』",
        "from": "T03n0190_015:0723b27_1",
        "context_with_next_sentence": true
    },
    {
        "source_sentence": "是時馭者，聞太子命如是言已，即迴車駕，還向宮中。",
        "from": "T03n0190_015:0723b28_2",
        "context_with_next_sentence": true
    },
    {
        "source_sentence": "爾時太子至宮內已，端坐思惟：『我當必死，既未能得超越死法。』",
        "from": "T03n0190_015:0723b29_3",
        "context_with_next_sentence": true
    },
    {
        "source_sentence": "繫念默然，思惟如是：『世間果報，會歸無常。』",
        "from": "T03n0190_015:0723c01_4",
        "context_with_next_sentence": true
    },
    {
        "source_sentence": "而太子初欲入宮時，有一無智愚癡相師，立在大王宮門之外，熟視瞻仰太子面顏上下形容丈夫之相，大聲唱言：『汝諸人輩一切當知！",
        "from": "T03n0190_015:0723c02_5",
        "context_with_next_sentence": true
    },
    {
        "source_sentence": "從今日後，至七日內，此之太子，七寶自然成就來應。』",
        "from": "T03n0190_015:0723c05_6",
        "context_with_next_sentence": true
    },
    {
        "source_sentence": "時淨飯王問馭者言：『汝善馭者！",
        "from": "T03n0190_015:0723c07_7",
        "context_with_next_sentence": true
    },
    {
        "source_sentence": "引導太子，至園林中，頗得稱心，受歡樂不？』",
        "from": "T03n0190_015:0723c07_8",
        "context_with_next_sentence": true
    },
    {
        "source_sentence": "馭者長跪奉報王言：『大王！",
        "from": "T03n0190_015:0723c08_9",
        "context_with_next_sentence": true
    },
    {
        "source_sentence": "當知太子今出，不至園林。』",
        "from": "T03n0190_015:0723c09_10",
        "context_with_next_sentence": true
    },
    {
        "source_sentence": "時，淨飯王問馭者言：『太子何故，不至園林？』",
        "from": "T03n0190_015:0723c10_11",
        "context_with_next_sentence": true
    },
    {
        "source_sentence": "馭者白言：『大王！",
        "from": "T03n0190_015:0723c11_12",
        "context_with_next_sentence": true
    },
    {
        "source_sentence": "善聽！",
        "from": "T03n0190_015:0723c11_13",
        "context_with_next_sentence": true
    },
    {
        "source_sentence": "太子出宮，於其中道，見一死人臥在床上，四人扛舁，乃至親屬，圍遶哭泣，見已即迴還入宮內，思惟不樂。』",
        "from": "T03n0190_015:0723c11_14",
        "context_with_next_sentence": true
    },
    {
        "source_sentence": "時淨飯王聞此語已，心內思惟：『阿私陀仙所記必實。",
        "from": "T03n0190_015:0723c14_0",
        "context_with_next_sentence": true
    },
    {
        "source_sentence": "太子莫復捨我出家，我今可更增益太子五慾之事，令其染著，勿使出家。』",
        "from": "T03n0190_015:0723c15_1",
        "context_with_next_sentence": true
    },
    {
        "source_sentence": "時，淨飯王與其太子，增加服玩種種充足。",
        "from": "T03n0190_015:0723c16_2",
        "context_with_next_sentence": true
    },
    {
        "source_sentence": "而有偈說：「『無量劫海功德行，　　太子以見命終人，　　心大悵怏懷憂愁，　　還入宮內思當死。",
        "from": "T03n0190_015:0723c17_3",
        "context_with_next_sentence": true
    },
    {
        "source_sentence": "　　昔置此城宮殿妙，　　太子年盛極端嚴，　　五慾稱心甚自娛，　　猶在千目歡喜苑。』",
        "from": "T03n0190_015:0723c21_0",
        "context_with_next_sentence": true
    },
    {
        "source_sentence": "「如是次第，太子在於宮內，具足而受五慾，恣意歡喜。",
        "from": "T03n0190_015:0723c23_0",
        "context_with_next_sentence": true
    },
    {
        "source_sentence": "佛本行集經耶輸陀羅夢品第二十上",
        "from": "T03n0190_015:0723c25_0",
        "context_with_next_sentence": true
    },
    {
        "source_sentence": "「爾時，作瓶天子見太子出觀死屍，迴厭離世間五慾之事，還宮內坐，經六日後，復更如是。",
        "from": "T03n0190_015:0723c26_0",
        "context_with_next_sentence": true
    },
    {
        "source_sentence": "重思惟言：『此之護明菩薩大士，以著五慾，心迷放逸，不肯棄捐。",
        "from": "T03n0190_015:0723c28_1",
        "context_with_next_sentence": true
    },
    {
        "source_sentence": "今時已至，護明菩薩應須速疾捨離出家，我今可為作勸請緣。』",
        "from": "T03n0190_015:0723c29_2",
        "context_with_next_sentence": true
    },
    {
        "source_sentence": "時，作瓶天子為發太子出家心故，亦是作瓶天子宿福因緣感動，自令太子興意，欲向園林內遊。",
        "from": "T03n0190_015:0724a02_3",
        "context_with_next_sentence": true
    },
    {
        "source_sentence": "「爾時，太子召喚馭者而勅之言：『謂善馭者！",
        "from": "T03n0190_015:0724a05_0",
        "context_with_next_sentence": true
    },
    {
        "source_sentence": "急嚴駕乘，我欲入園。』",
        "from": "T03n0190_015:0724a05_1",
        "context_with_next_sentence": true
    },
    {
        "source_sentence": "馭者受命，即往啟奏淨飯王言：『大王！",
        "from": "T03n0190_015:0724a06_2",
        "context_with_next_sentence": true
    },
    {
        "source_sentence": "當知太子今欲出向園林遊戲觀看。』",
        "from": "T03n0190_015:0724a07_3",
        "context_with_next_sentence": true
    },
    {
        "source_sentence": "時，淨飯王勅令清淨種種莊嚴迦毘羅城，如前不異，乃至振鐸，告城內言：『莫使一人在太子前，老病及死，六根不具，令太子見，生厭離心。』",
        "from": "T03n0190_015:0724a08_4",
        "context_with_next_sentence": true
    },
    {
        "source_sentence": "馭者受教，進好賢車，太子知時，即坐車上，威德尊重，從城北門引駕而去。",
        "from": "T03n0190_015:0724a11_5",
        "context_with_next_sentence": true
    },
    {
        "source_sentence": "「爾時，作瓶天子以神通力，去車不遠，於太子前，化作一人，剃除鬚髮，著僧伽梨，偏袒右肩，手執錫杖，左掌擎鉢，在路而行。",
        "from": "T03n0190_015:0724a13_0",
        "context_with_next_sentence": true
    },
    {
        "source_sentence": "太子見已，問馭者言：『謂善馭者！",
        "from": "T03n0190_015:0724a15_1",
        "context_with_next_sentence": true
    },
    {
        "source_sentence": "此是何人？",
        "from": "T03n0190_015:0724a16_2",
        "context_with_next_sentence": true
    },
    {
        "source_sentence": "在於我前，威儀整肅，行步徐庠，直視一尋，不觀左右，執心持行，不似餘人；剃髮剪髭，衣色純赤，以樹皮染，不同白衣，鉢色紺光，猶如石黛。』",
        "from": "T03n0190_015:0724a16_3",
        "context_with_next_sentence": true
    },
    {
        "source_sentence": "時，作瓶天子以神通力，教彼馭者白太子言：『大聖太子！",
        "from": "T03n0190_015:0724a20_4",
        "context_with_next_sentence": true
    },
    {
        "source_sentence": "此人名為出家之人。』",
        "from": "T03n0190_015:0724a21_5",
        "context_with_next_sentence": true
    },
    {
        "source_sentence": "太子復問彼馭者言：『稱出家者，此行何行？』",
        "from": "T03n0190_015:0724a21_6",
        "context_with_next_sentence": true
    },
    {
        "source_sentence": "馭者報言：『大聖太子！",
        "from": "T03n0190_015:0724a22_7",
        "context_with_next_sentence": true
    },
    {
        "source_sentence": "此人恒常行善法行，遠離非行，善平等行，善布施行，善調諸根，善伏自身，善與無畏，能於一切諸眾生邊生大慈悲，善不恐怖於諸眾生，善不殺害於諸眾生，善能護念於諸眾生。",
        "from": "T03n0190_015:0724a23_8",
        "context_with_next_sentence": true
    },
    {
        "source_sentence": "太子！",
        "from": "T03n0190_015:0724a27_9",
        "context_with_next_sentence": true
    },
    {
        "source_sentence": "以如是故，名為出家。』",
        "from": "T03n0190_015:0724a27_10",
        "context_with_next_sentence": true
    },
    {
        "source_sentence": "太子復問彼馭者言：『汝善馭者！",
        "from": "T03n0190_015:0724a27_11",
        "context_with_next_sentence": true
    },
    {
        "source_sentence": "此人善能造作諸業。",
        "from": "T03n0190_015:0724a28_12",
        "context_with_next_sentence": true
    },
    {
        "source_sentence": "何以故？",
        "from": "T03n0190_015:0724a29_13",
        "context_with_next_sentence": true
    },
    {
        "source_sentence": "言法行者，此是善行，乃至善能不害眾生。",
        "from": "T03n0190_015:0724a29_14",
        "context_with_next_sentence": true
    },
    {
        "source_sentence": "是故汝今將車向彼出家人邊。』",
        "from": "T03n0190_015:0724b01_15",
        "context_with_next_sentence": true
    },
    {
        "source_sentence": "馭者承命，白太子言：『如太子勅。』",
        "from": "T03n0190_015:0724b01_16",
        "context_with_next_sentence": true
    },
    {
        "source_sentence": "即引車向出家人所。",
        "from": "T03n0190_015:0724b02_17",
        "context_with_next_sentence": true
    },
    {
        "source_sentence": "是時太子至已諮問彼出家人，作如是言：『尊者大士！",
        "from": "T03n0190_015:0724b03_18",
        "context_with_next_sentence": true
    },
    {
        "source_sentence": "汝是何人？』",
        "from": "T03n0190_015:0724b04_19",
        "context_with_next_sentence": true
    },
    {
        "source_sentence": "時作瓶天子以神通力，教彼出家剃髮之人，報太子言：『太子！",
        "from": "T03n0190_015:0724b04_20",
        "context_with_next_sentence": true
    },
    {
        "source_sentence": "我今名為出家之人。』",
        "from": "T03n0190_015:0724b05_21",
        "context_with_next_sentence": true
    },
    {
        "source_sentence": "太子復問：『仁者！",
        "from": "T03n0190_015:0724b06_22",
        "context_with_next_sentence": true
    },
    {
        "source_sentence": "何故名出家人？』",
        "from": "T03n0190_015:0724b06_23",
        "context_with_next_sentence": true
    },
    {
        "source_sentence": "彼復報言：『太子！",
        "from": "T03n0190_015:0724b07_24",
        "context_with_next_sentence": true
    },
    {
        "source_sentence": "我見一切世間諸行，盡是無常。",
        "from": "T03n0190_015:0724b07_25",
        "context_with_next_sentence": true
    },
    {
        "source_sentence": "觀如是已，捨於一切世俗眾事，遠離親族，求解脫故，捨家出家，作是思惟：「行何方便，能活諸命？",
        "from": "T03n0190_015:0724b08_26",
        "context_with_next_sentence": true
    },
    {
        "source_sentence": "此事知足，善行法行，乃至善能不行殺害一切諸命。」",
        "from": "T03n0190_015:0724b10_27",
        "context_with_next_sentence": true
    },
    {
        "source_sentence": "太子！",
        "from": "T03n0190_015:0724b11_28",
        "context_with_next_sentence": true
    },
    {
        "source_sentence": "以如是故我名出家。』",
        "from": "T03n0190_015:0724b11_29",
        "context_with_next_sentence": true
    },
    {
        "source_sentence": "太子又言：『仁者所為此業大善，汝若能觀一切諸行是無常法，能知如是，乃至善與一切眾生無怖畏者，乃至心能不起殺害於諸眾生，又能活命施其安隱。』",
        "from": "T03n0190_015:0724b12_30",
        "context_with_next_sentence": true
    },
    {
        "source_sentence": "而有偈言：「『觀見世間是滅法，　　欲求無盡涅槃處，　　怨親已作平等心，　　世間不行欲等事。",
        "from": "T03n0190_015:0724b15_31",
        "context_with_next_sentence": true
    },
    {
        "source_sentence": "　　隨依山林及樹下，　　或復塚間露地居，　　捨於一切諸有為，　　諦觀真如乞食活。』",
        "from": "T03n0190_015:0724b18_0",
        "context_with_next_sentence": true
    },
    {
        "source_sentence": "「爾時太子為敬法故，從車而下，徒步向彼出家人所，頭面頂禮彼出家人，三匝圍遶，還上車坐，即勅馭者，迴還宮中。",
        "from": "T03n0190_015:0724b20_0",
        "context_with_next_sentence": true
    },
    {
        "source_sentence": "是時宮內，有一婦人，名曰鹿女，遙見太子歸來入宮，因於欲心而說偈言：「『淨飯大王受快樂，　　摩訶波闍無憂愁，　　宮內婇女極姝妍，　　誰能當此聖子處？』",
        "from": "T03n0190_015:0724b22_1",
        "context_with_next_sentence": true
    },
    {
        "source_sentence": "「爾時太子聞此所說偈頌聲已，遍體戰慄，淚下如雨，心內愛樂涅槃之處，清淨諸根，趣向涅槃，而作是言：『我今應當取彼涅槃，我今應當證彼涅槃，我今應當行彼涅槃，我今應當住彼涅槃。』",
        "from": "T03n0190_015:0724b27_0",
        "context_with_next_sentence": true
    },
    {
        "source_sentence": "「爾時淨飯王在宮殿內，諸臣百官左右圍遶，太子忽然入到王邊，合十指掌，曲躬而立，白父王言：『唯願大王！",
        "from": "T03n0190_015:0724c03_0",
        "context_with_next_sentence": true
    },
    {
        "source_sentence": "今可聽我，我欲出家，志求涅槃。",
        "from": "T03n0190_015:0724c05_1",
        "context_with_next_sentence": true
    },
    {
        "source_sentence": "大王！",
        "from": "T03n0190_015:0724c06_2",
        "context_with_next_sentence": true
    },
    {
        "source_sentence": "當知一切眾生，皆有別離。』",
        "from": "T03n0190_015:0724c06_3",
        "context_with_next_sentence": true
    },
    {
        "source_sentence": "時，淨飯王聞其太子作是言已，如象搖樹，遍體戰動，支節怡解，淚下盈目，語聲嗚咽，報太子言：『我子太子！",
        "from": "T03n0190_015:0724c06_4",
        "context_with_next_sentence": true
    },
    {
        "source_sentence": "此意且停，子今非是此出家時。",
        "from": "T03n0190_015:0724c09_5",
        "context_with_next_sentence": true
    },
    {
        "source_sentence": "我亦曾經年少之時，諸根動時，而亦未見世間眾患，不行法行，又亦未曾見諸惡欲，而行苦行。",
        "from": "T03n0190_015:0724c10_6",
        "context_with_next_sentence": true
    },
    {
        "source_sentence": "子起是心，甚不堪忍。",
        "from": "T03n0190_015:0724c12_7",
        "context_with_next_sentence": true
    },
    {
        "source_sentence": "我子童子！",
        "from": "T03n0190_015:0724c12_8",
        "context_with_next_sentence": true
    },
    {
        "source_sentence": "年少之時，心意未定，諸根未伏，而欲住彼阿蘭若時，不堪苦行。",
        "from": "T03n0190_015:0724c12_9",
        "context_with_next_sentence": true
    },
    {
        "source_sentence": "我子童子！",
        "from": "T03n0190_015:0724c14_10",
        "context_with_next_sentence": true
    },
    {
        "source_sentence": "待我年老，我若時至，欲行法行，我當捨國付子王位，而入空閑，行於苦行。",
        "from": "T03n0190_015:0724c14_11",
        "context_with_next_sentence": true
    },
    {
        "source_sentence": "我子童子！",
        "from": "T03n0190_015:0724c16_12",
        "context_with_next_sentence": true
    },
    {
        "source_sentence": "若子反逆，不順我心，違我語言，行於法行；子於現世，得不善法，以違尊語。",
        "from": "T03n0190_015:0724c16_13",
        "context_with_next_sentence": true
    },
    {
        "source_sentence": "是故我子！",
        "from": "T03n0190_015:0724c18_14",
        "context_with_next_sentence": true
    },
    {
        "source_sentence": "此精進心，且急捨離，住於宮中，安意家內，行於俗法。",
        "from": "T03n0190_015:0724c18_15",
        "context_with_next_sentence": true
    },
    {
        "source_sentence": "我子童子！",
        "from": "T03n0190_015:0724c19_16",
        "context_with_next_sentence": true
    },
    {
        "source_sentence": "凡世間人，先須受於五慾之樂，然後發意，向出家心。』",
        "from": "T03n0190_015:0724c20_17",
        "context_with_next_sentence": true
    },
    {
        "source_sentence": "太子報言：『大王！",
        "from": "T03n0190_015:0724c21_18",
        "context_with_next_sentence": true
    },
    {
        "source_sentence": "今者不可得障子出家心。",
        "from": "T03n0190_015:0724c21_19",
        "context_with_next_sentence": true
    },
    {
        "source_sentence": "何以故？",
        "from": "T03n0190_015:0724c22_20",
        "context_with_next_sentence": true
    },
    {
        "source_sentence": "譬如有人，從彼焚燒熾然猛焰火宅之中欲走出者，此是健人，不可遮斷。",
        "from": "T03n0190_015:0724c22_21",
        "context_with_next_sentence": true
    },
    {
        "source_sentence": "大王！",
        "from": "T03n0190_015:0724c24_22",
        "context_with_next_sentence": true
    },
    {
        "source_sentence": "諸有生者，會有別離。",
        "from": "T03n0190_015:0724c24_23",
        "context_with_next_sentence": true
    },
    {
        "source_sentence": "若人覺知世間之中，皆有別離而不能捐別離法者，此非善利。",
        "from": "T03n0190_015:0724c24_24",
        "context_with_next_sentence": true
    },
    {
        "source_sentence": "又如有人，作事不成，死時將至，而不疾為，此非善智。』",
        "from": "T03n0190_015:0724c26_25",
        "context_with_next_sentence": true
    },
    {
        "source_sentence": "即為父王，而說偈言：「『若覩一切決無常，　　諸有之法終散壞，　　寧忍世間諸親別，　　死命欲至事須成。』",
        "from": "T03n0190_015:0724c27_26",
        "context_with_next_sentence": true
    },
    {
        "source_sentence": "「時淨飯王更復慇懃重語太子：『我子童子！",
        "from": "T03n0190_015:0725a01_0",
        "context_with_next_sentence": true
    },
    {
        "source_sentence": "決定不得捨我出家。』",
        "from": "T03n0190_015:0725a02_0",
        "context_with_next_sentence": true
    },
    {
        "source_sentence": "又諸大臣，依昔世論，各以所見，諫太子言：『大聖太子！",
        "from": "T03n0190_015:0725a02_1",
        "context_with_next_sentence": true
    },
    {
        "source_sentence": "可不聞乎？",
        "from": "T03n0190_015:0725a03_2",
        "context_with_next_sentence": true
    },
    {
        "source_sentence": "劫初已來，韋陀論中，昔諸王輩，年少之時，各在自境，如法治化，至年老時，嫡胄相承，各將世子，以紹王位，然後向山，修行法行。",
        "from": "T03n0190_015:0725a03_3",
        "context_with_next_sentence": true
    },
    {
        "source_sentence": "以是義故，大聖太子！",
        "from": "T03n0190_015:0725a06_4",
        "context_with_next_sentence": true
    },
    {
        "source_sentence": "不得獨違先王之法。』",
        "from": "T03n0190_015:0725a07_5",
        "context_with_next_sentence": true
    },
    {
        "source_sentence": "時，淨飯王聞諸大臣作是語已，淚下如雨，一心諦觀太子之面，眼睛不瞬。",
        "from": "T03n0190_015:0725a07_6",
        "context_with_next_sentence": true
    },
    {
        "source_sentence": "是時太子，心內狐疑，憂愁不樂，還入宮中。",
        "from": "T03n0190_015:0725a09_7",
        "context_with_next_sentence": true
    },
    {
        "source_sentence": "太子至宮，諸婇女等，遙見太子，皆悉歡喜，從坐而起，或手合掌，或面嬌姿，或舞或歌，或身承奉。",
        "from": "T03n0190_015:0725a10_8",
        "context_with_next_sentence": true
    },
    {
        "source_sentence": "見太子坐，各以欲心，妭態熾盛，圍遶太子，相共娛樂，如自在天在於宮內，威德巍巍，眾相顯爀，歡樂亦然。",
        "from": "T03n0190_015:0725a12_9",
        "context_with_next_sentence": true
    },
    {
        "source_sentence": "「爾時，太子以共同生諸相諸好，一齊等者，恒常莊嚴，日夜遊戲。",
        "from": "T03n0190_015:0725a16_0",
        "context_with_next_sentence": true
    },
    {
        "source_sentence": "又見太子如是諸相顯爀炳著，心生如是希有之想，此是月天自下於地。",
        "from": "T03n0190_015:0725a17_1",
        "context_with_next_sentence": true
    },
    {
        "source_sentence": "彼等婇女，見於太子如是相貌，極起羨心，或復揚眉，或有目視，或口詧語，或手相招，以是太子威神力故，令其欲心不能熾盛，復不能笑，太子亦從父王邊出。",
        "from": "T03n0190_015:0725a19_2",
        "context_with_next_sentence": true
    },
    {
        "source_sentence": "時，淨飯王即喚馭者，而告之言：『謂善馭者！",
        "from": "T03n0190_015:0725a22_3",
        "context_with_next_sentence": true
    },
    {
        "source_sentence": "太子不至彼園林乎？』",
        "from": "T03n0190_015:0725a23_4",
        "context_with_next_sentence": true
    },
    {
        "source_sentence": "馭者報言：『大王！",
        "from": "T03n0190_015:0725a24_5",
        "context_with_next_sentence": true
    },
    {
        "source_sentence": "當知！",
        "from": "T03n0190_015:0725a24_6",
        "context_with_next_sentence": true
    },
    {
        "source_sentence": "太子欲向彼園林中，於其半道，見有一人，剃除鬚髮，身服染衣，執杖持鉢，見彼人已，迴車入宮，端坐思惟。』",
        "from": "T03n0190_015:0725a24_7",
        "context_with_next_sentence": true
    },
    {
        "source_sentence": "「爾時，淨飯王聞是語已如是思惟：『大仙私陀言不虛妄，定恐太子捨家出家，我今更可增益五慾，令其染著勿使出家。』",
        "from": "T03n0190_015:0725a28_0",
        "context_with_next_sentence": true
    },
    {
        "source_sentence": "時，淨飯王更加五慾，教住宮內，心受快樂，不許出家，重說偈言：「『太子道見出家人，　　身體著衣樹皮染，　　覩已志求無上道，　　深心唯樂在出家。",
        "from": "T03n0190_015:0725b01_1",
        "context_with_next_sentence": true
    },
    {
        "source_sentence": "　　觀老病死苦無邊，　　又見出家乞食活，　　厭離世間捨三患，　　慕樂解脫求無為。",
        "from": "T03n0190_015:0725b06_0",
        "context_with_next_sentence": true
    },
    {
        "source_sentence": "　　生老病死諸瘡疣，　　太子欲離彼等苦，　　道上見彼出家者，　　心生大喜此是真。",
        "from": "T03n0190_015:0725b08_0",
        "context_with_next_sentence": true
    },
    {
        "source_sentence": "　　欲捨貪等諸恚根，　　我應剃除入山藪，　　太子欲求至真法，　　見彼沙門大喜歡。",
        "from": "T03n0190_015:0725b10_0",
        "context_with_next_sentence": true
    },
    {
        "source_sentence": "　　乘善駟馬調御車，　　欲出三界故觀苑，　　半路見彼捨俗服，　　心喜此是上菩提。』",
        "from": "T03n0190_015:0725b12_0",
        "context_with_next_sentence": true
    },
    {
        "source_sentence": "「爾時，淨飯王，更為太子，廣設五慾所有功德，事事加益，悉使增多。",
        "from": "T03n0190_015:0725b14_0",
        "context_with_next_sentence": true
    },
    {
        "source_sentence": "復於舊宮城郭之外，四面周匝，守護牢防，別更築於崇巨高壘，遶於舊院，坑壍極深，其墉堞頭，安置種種七寶羅網，羅網節目悉懸鳴鈴，宮閤門扉，嚴加禁衛。",
        "from": "T03n0190_015:0725b15_1",
        "context_with_next_sentence": true
    },
    {
        "source_sentence": "晨夕出入開闔之時，使有大聲，聞徹四遠門外。",
        "from": "T03n0190_015:0725b19_2",
        "context_with_next_sentence": true
    },
    {
        "source_sentence": "復置無量兵車象馬，及人團隊相捉，皆被鞍甲，悉使精牢。",
        "from": "T03n0190_015:0725b20_3",
        "context_with_next_sentence": true
    },
    {
        "source_sentence": "其次，復於宮院之外，安置無量百千壯士，形容端正，可喜無雙，悉能破他所有怨敵。",
        "from": "T03n0190_015:0725b21_4",
        "context_with_next_sentence": true
    },
    {
        "source_sentence": "身帶甲冑，手執三叉弓箭長刀戟矟鑹棒，諸如是等種種武仗，防護太子，內外城門。",
        "from": "T03n0190_015:0725b23_5",
        "context_with_next_sentence": true
    },
    {
        "source_sentence": "復教宮內，嚴加約勅，諸婇女等，晝夜莫停，奏諸音樂，顯現一切娛樂之事。",
        "from": "T03n0190_015:0725b25_6",
        "context_with_next_sentence": true
    },
    {
        "source_sentence": "所有女人幻惑之能，悉皆顯現，以慾枷縛，使著慾心，勿捨出家。",
        "from": "T03n0190_015:0725b27_7",
        "context_with_next_sentence": true
    },
    {
        "source_sentence": "佛本行集經卷第十五",
        "from": "T03n0190_015:0725b29_0",
        "context_with_next_sentence": false
    }
]