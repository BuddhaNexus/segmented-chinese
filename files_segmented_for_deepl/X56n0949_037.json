[
    {
        "source_sentence": "閑居編第三十七",
        "from": "X56n0949_037:0919b03_0",
        "context_with_next_sentence": true
    },
    {
        "source_sentence": "宋孤山沙門　智圓　著",
        "from": "X56n0949_037:0919b05_0",
        "context_with_next_sentence": true
    },
    {
        "source_sentence": "擬洛下分題(并序)",
        "from": "X56n0949_037:0919b06_0",
        "context_with_next_sentence": true
    },
    {
        "source_sentence": "有客示吾西臺御史集仙公李建中靜居分題者集仙得松石琴薦河南法椽鮑當得茯苓人青城僧惟鳳得遞詩筒鉅鹿魏野得文石酒盃率皆彩筆奇絕理旨峭拔而使並驅於賦詠之塗爭雄於文翰之域者未見其後先勝負矣吾嗟翫之不足會抱疾講暇遂擬其題庶有思齊之心肯顧斆嚬之誚也。",
        "from": "X56n0949_037:0919b07_0",
        "context_with_next_sentence": true
    },
    {
        "source_sentence": "松石琴薦",
        "from": "X56n0949_037:0919b13_0",
        "context_with_next_sentence": true
    },
    {
        "source_sentence": "　松石為琴薦　　麟皺狀頗奇　　補天雖變質　映澗尚含滋　　靜砌和煙立　　虗堂帶蘚移　最宜彈別鶴　　況有舊棲枝茯苓人　本自松根得　　名因象物彰　　為醫君可信　除疾我偏良　　濟眾應藏用　　捐軀必自強　無勞問蹤跡　　名字在仙方遞詩筒　元白舊裁製　　規模傳至今　　凌霜重高節　容物貴虗心　　豈倦關河遠　　寧辯雨雪深　雅言如見託　　終為報知音文石酒盃　良匠鑿頑璞　　為盃異彩存　　雲蒸猶有潤　蘚駮已無痕　　靜愛如冰潔　　閑憐似玉溫　野民便古質　　長把近窪罇友人元敏示以三題乃賡而和之挑燈杖　裁製削青筠　　纖纖狀可珍　　助燈雖有力　舉用實由人　　破暗如無怠　　資明敢顧身　牕間儻勤學　　終夕願相親刮字刀　質本精剛化　　鋒鋩豈易羣　　未曾傷正典　長為剗訛文　　類與鈆刀異　　名將彩筆分　刪書及定禮　　曾忝立奇勳試金石　真偽立可辨　　貞姿號試金　　雖無褒貶口　似有是非心　　採取山溪遠　　緘藏篋笥深　鑛人如未訣　　終日自相尋燭蛾誡　有蟲名燭蛾　　翱翔近燈火　　舉手再三遮　彼意終不可　　驅去復飛來　　防護更勞我　汝無縱所見　　自取燋肌禍挽歌詞三首(二月二十八日作至二十九日終)其一　平生宗釋復宗儒　　竭慮研精四體枯　莫待歸全寂無語　　始知諸法本來無其二　蕭蕭墓後千竿竹　　鬱鬱墳前一樹松　此處不須兄弟哭　　自然相對起悲風其三　莫談生滅與無生　　謾把心神與物爭　陶器一藏松樹下　　綠苔芳草任縱橫中庸子預自銘之曰墓誌　清淨本然　　無變無遷　　為藏陶器　密邇閑泉碼瑙坡四詠(并序)中庸子養病於瑪瑙坡病少間詠四物以四時見意。",
        "from": "X56n0949_037:0919b14_0",
        "context_with_next_sentence": true
    },
    {
        "source_sentence": "其一",
        "from": "X56n0949_037:0920a13_0",
        "context_with_next_sentence": true
    },
    {
        "source_sentence": "　瑪瑙坡前樹　　春來亦著華　　雨晴煙乍斂　濃艶鬬朝霞其二　瑪瑙坡前水　　泠泠夏亦寒　　夜深明月上　珠顆落冰盤其三　瑪瑙坡前路　　秋宵獨倚笻　　草深藏鬼火　苔老絕人蹤其四　瑪瑙坡前石　　堅貞可補天　　女媧何處去　冷落沒寒煙閑居編第三十七",
        "from": "X56n0949_037:0920a14_0",
        "context_with_next_sentence": false
    }
]