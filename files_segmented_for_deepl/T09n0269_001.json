[
    {
        "source_sentence": "佛說法華三昧經一卷",
        "from": "T09n0269_001:0285c25_0",
        "context_with_next_sentence": true
    },
    {
        "source_sentence": "宋涼州沙門智嚴譯",
        "from": "T09n0269_001:0285c27_0",
        "context_with_next_sentence": true
    },
    {
        "source_sentence": "佛在羅閱祇耆闍崛山中，與諸尊弟子比丘千二百五十，菩薩七萬三千人，諸釋梵不可復計，十方飛來無央數，皆神通妙達，復有他方恒邊沙諸天人及諸菩薩，如是等百億千恒沙皆來會，在佛前坐。",
        "from": "T09n0269_001:0285c28_0",
        "context_with_next_sentence": true
    },
    {
        "source_sentence": "時舍利弗、須菩提等諸尊菩薩皆有疑，心念言：「何因緣諸上人皆來在是間會？",
        "from": "T09n0269_001:0286a03_1",
        "context_with_next_sentence": true
    },
    {
        "source_sentence": "有何異要之瑞應？」",
        "from": "T09n0269_001:0286a05_2",
        "context_with_next_sentence": true
    },
    {
        "source_sentence": "爾時，諸弟子起疑心念，為佛作禮長跪，欲問佛。",
        "from": "T09n0269_001:0286a05_3",
        "context_with_next_sentence": true
    },
    {
        "source_sentence": "佛時已放無數光從口出，若千億億稍稍引大遍虛空明，遠照恒邊沙剎土，地復震動，於是盡明，即不復見佛身相。",
        "from": "T09n0269_001:0286a06_4",
        "context_with_next_sentence": true
    },
    {
        "source_sentence": "大眾愕然，共議：「佛三昧為何所之趣？」",
        "from": "T09n0269_001:0286a09_5",
        "context_with_next_sentence": true
    },
    {
        "source_sentence": "各自思之，即便還坐三昧求佛至處。",
        "from": "T09n0269_001:0286a10_6",
        "context_with_next_sentence": true
    },
    {
        "source_sentence": "座前有菩薩名慧相，便報言：「善哉，善哉！",
        "from": "T09n0269_001:0286a11_7",
        "context_with_next_sentence": true
    },
    {
        "source_sentence": "當爾賢者思惟，了不知所至處。」",
        "from": "T09n0269_001:0286a11_8",
        "context_with_next_sentence": true
    },
    {
        "source_sentence": "須臾，羅閱王後宮太子皇女及婇女夫人三萬二千人，皆從共來詣山中，到不見佛。",
        "from": "T09n0269_001:0286a12_9",
        "context_with_next_sentence": true
    },
    {
        "source_sentence": "復有不想菩薩問王：「將從何多？」",
        "from": "T09n0269_001:0286a14_10",
        "context_with_next_sentence": true
    },
    {
        "source_sentence": "王名辯通，答言：「見佛光明故來耳。」",
        "from": "T09n0269_001:0286a15_11",
        "context_with_next_sentence": true
    },
    {
        "source_sentence": "王女名利行，便問菩薩：「佛今所在？",
        "from": "T09n0269_001:0286a16_0",
        "context_with_next_sentence": true
    },
    {
        "source_sentence": "為到何方？」",
        "from": "T09n0269_001:0286a16_1",
        "context_with_next_sentence": true
    },
    {
        "source_sentence": "答曰：「向已求佛，了不知。」",
        "from": "T09n0269_001:0286a17_0",
        "context_with_next_sentence": true
    },
    {
        "source_sentence": "處女答曰：「卿是佛第一神通者，應當知處。」",
        "from": "T09n0269_001:0286a17_1",
        "context_with_next_sentence": true
    },
    {
        "source_sentence": "菩薩答曰：「且坐。」",
        "from": "T09n0269_001:0286a18_2",
        "context_with_next_sentence": true
    },
    {
        "source_sentence": "須臾頃，地即震動。",
        "from": "T09n0269_001:0286a18_3",
        "context_with_next_sentence": true
    },
    {
        "source_sentence": "從地中出，坐自然大寶蓮華上，眾坐上人愕然。",
        "from": "T09n0269_001:0286a19_4",
        "context_with_next_sentence": true
    },
    {
        "source_sentence": "王女利行起，為佛作禮訖，住佛前說偈問佛：「向見大光明，　　疑佛有異要，　故來將大眾，　　欲問心狐疑。",
        "from": "T09n0269_001:0286a20_5",
        "context_with_next_sentence": true
    },
    {
        "source_sentence": "　反更不見佛，　　意甚有怪驚，　願得具為說，　　當令大眾解。",
        "from": "T09n0269_001:0286a24_0",
        "context_with_next_sentence": true
    },
    {
        "source_sentence": "　各發一三昧，　　推求佛身相，　了言不知處，　　各共坐作議：『更起何三昧，　　畢欲求佛意。』",
        "from": "T09n0269_001:0286a26_0",
        "context_with_next_sentence": true
    },
    {
        "source_sentence": "　女來問眾等：　　『佛今為所在？』",
        "from": "T09n0269_001:0286a29_0",
        "context_with_next_sentence": true
    },
    {
        "source_sentence": "　純行有至心，　　必欲有所問，　願見世尊授，　　令意解狐疑。",
        "from": "T09n0269_001:0286b01_0",
        "context_with_next_sentence": true
    },
    {
        "source_sentence": "　具為現眾等，　　分別解說之，　向所三昧處，　　所名在何所？」",
        "from": "T09n0269_001:0286b03_0",
        "context_with_next_sentence": true
    },
    {
        "source_sentence": "佛語女利行：「所問甚深，當為汝分別說。",
        "from": "T09n0269_001:0286b05_0",
        "context_with_next_sentence": true
    },
    {
        "source_sentence": "向所三昧，名法華。",
        "from": "T09n0269_001:0286b05_1",
        "context_with_next_sentence": true
    },
    {
        "source_sentence": "譬如大國中有一樹，有一華覆三千大千剎土，其香熏恒邊沙佛國。",
        "from": "T09n0269_001:0286b06_2",
        "context_with_next_sentence": true
    },
    {
        "source_sentence": "若有人得聞名字、若知解，自然疾得是三昧；若諸病痛者得聞是三昧，應時自解，人根眾病消盡。」",
        "from": "T09n0269_001:0286b07_3",
        "context_with_next_sentence": true
    },
    {
        "source_sentence": "女利行問佛：「何謂華之威德乃有是慧？」",
        "from": "T09n0269_001:0286b10_0",
        "context_with_next_sentence": true
    },
    {
        "source_sentence": "佛語女利行：「華者，一樹之色，人見莫不愛樂。",
        "from": "T09n0269_001:0286b10_1",
        "context_with_next_sentence": true
    },
    {
        "source_sentence": "欲得之者，法華三昧是。",
        "from": "T09n0269_001:0286b11_2",
        "context_with_next_sentence": true
    },
    {
        "source_sentence": "生死中之色，大光受有形。",
        "from": "T09n0269_001:0286b12_3",
        "context_with_next_sentence": true
    },
    {
        "source_sentence": "人不知、不聞、不信是三昧，不奉行之，未應菩薩不見慧。",
        "from": "T09n0269_001:0286b13_0",
        "context_with_next_sentence": true
    },
    {
        "source_sentence": "失人之本，反隨沫流，終已不見明。」",
        "from": "T09n0269_001:0286b14_1",
        "context_with_next_sentence": true
    },
    {
        "source_sentence": "女利行復問佛：「今欲得是三昧，行何法？",
        "from": "T09n0269_001:0286b15_2",
        "context_with_next_sentence": true
    },
    {
        "source_sentence": "有幾事行得人中？",
        "from": "T09n0269_001:0286b15_3",
        "context_with_next_sentence": true
    },
    {
        "source_sentence": "願佛弘慈恩潤，廣開行議，令一切聞解皆入三昧中。」",
        "from": "T09n0269_001:0286b16_4",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T09n0269_001:0286b17_5",
        "context_with_next_sentence": true
    },
    {
        "source_sentence": "多所度脫，永度無極。",
        "from": "T09n0269_001:0286b17_6",
        "context_with_next_sentence": true
    },
    {
        "source_sentence": "有二事。",
        "from": "T09n0269_001:0286b18_7",
        "context_with_next_sentence": true
    },
    {
        "source_sentence": "何謂為二？",
        "from": "T09n0269_001:0286b18_8",
        "context_with_next_sentence": true
    },
    {
        "source_sentence": "一者、知法身如幻如化，二者、知婬怒癡無根無形。」",
        "from": "T09n0269_001:0286b18_9",
        "context_with_next_sentence": true
    },
    {
        "source_sentence": "佛爾時說偈言：「法身有一切，　　化幻現沈浮；　婬怒癡無形，　　如水現泡沫。",
        "from": "T09n0269_001:0286b19_10",
        "context_with_next_sentence": true
    },
    {
        "source_sentence": "　觀察人身物，　　如滅無形住，　離散合自成，　　分別計皆空。」",
        "from": "T09n0269_001:0286b23_0",
        "context_with_next_sentence": true
    },
    {
        "source_sentence": "佛語女利行：「復有四事，別如行三昧者。",
        "from": "T09n0269_001:0286b25_0",
        "context_with_next_sentence": true
    },
    {
        "source_sentence": "何謂為四？",
        "from": "T09n0269_001:0286b25_1",
        "context_with_next_sentence": true
    },
    {
        "source_sentence": "一者、行戒無色想，二者、行檀無受者，三者、不厭無亂者，四者、行智無愚者，是為四。」",
        "from": "T09n0269_001:0286b26_2",
        "context_with_next_sentence": true
    },
    {
        "source_sentence": "佛爾時說偈言：「不犯戒無毀、　　行檀不入智、　不厭無癡亂、　　不愚無智慧，　不說無行者，　　有行不言向。",
        "from": "T09n0269_001:0286b27_3",
        "context_with_next_sentence": true
    },
    {
        "source_sentence": "　三昧可得入，　　無處無中邊。」",
        "from": "T09n0269_001:0286c03_0",
        "context_with_next_sentence": true
    },
    {
        "source_sentence": "佛語女利行：「復有三十六事，是為三昧所見事。",
        "from": "T09n0269_001:0286c04_0",
        "context_with_next_sentence": true
    },
    {
        "source_sentence": "何謂三十六事？",
        "from": "T09n0269_001:0286c05_1",
        "context_with_next_sentence": true
    },
    {
        "source_sentence": "不見生、不見死、不減、不增、不出、不入、不在外、不在內、無住、無止、無水色、無火色、無風色、無地色、無痛、無痒、無思、無想、無生、無死、無識、無貪、無婬、無瞋、無恚、無愚、無癡、無慳、無施、無惡、無善、無心、無意、無識行、不起上若干事、不滅上若干事，如一無形像，是為三十六事法華所見事。」",
        "from": "T09n0269_001:0286c05_2",
        "context_with_next_sentence": true
    },
    {
        "source_sentence": "佛爾時說偈言：「不想念無念，　　不行色想要，　無行法華淨，　　空寂無吾我。",
        "from": "T09n0269_001:0286c11_3",
        "context_with_next_sentence": true
    },
    {
        "source_sentence": "　不處有入中，　　沒滅無形像；　不觀善以惡，　　俱皆空自然。」",
        "from": "T09n0269_001:0286c15_0",
        "context_with_next_sentence": true
    },
    {
        "source_sentence": "佛告女利行：「法華三昧所見，譬亦如是。」",
        "from": "T09n0269_001:0286c17_0",
        "context_with_next_sentence": true
    },
    {
        "source_sentence": "佛說是三十六事品時，無數天人及世間大眾，人及王所侍從，大小合有四十億萬，皆發無上正真道意；女利行及後宮人三萬二千婇女、夫人，逮得無所從生法樂。",
        "from": "T09n0269_001:0286c17_1",
        "context_with_next_sentence": true
    },
    {
        "source_sentence": "於中立女見眾人皆發道意，心甚歡喜，起為佛作禮。",
        "from": "T09n0269_001:0286c21_2",
        "context_with_next_sentence": true
    },
    {
        "source_sentence": "繞佛三匝，住佛前說偈言：「世尊實神妙，　　演知三世事，　斷世婬怒垢，　　開化沫流人，　皆到無為城，　　快樂乃安寧，　如是天人中，　　地為大動傾。",
        "from": "T09n0269_001:0286c22_3",
        "context_with_next_sentence": true
    },
    {
        "source_sentence": "　今日合大眾，　　億億百萬千，　當來及過去、　　現在得自然。",
        "from": "T09n0269_001:0286c28_0",
        "context_with_next_sentence": true
    },
    {
        "source_sentence": "　願得大普恩，　　法華威神力，　三界一切人，　　皆得是三昧。",
        "from": "T09n0269_001:0287a01_0",
        "context_with_next_sentence": true
    },
    {
        "source_sentence": "　令我值在世，　　常行法華事，　使世無老死，　　快樂無憂患。",
        "from": "T09n0269_001:0287a03_0",
        "context_with_next_sentence": true
    },
    {
        "source_sentence": "　三苦自然除，　　皆如為三昧，　空想於願識，　　自然現相好。",
        "from": "T09n0269_001:0287a05_0",
        "context_with_next_sentence": true
    },
    {
        "source_sentence": "　教授沫流人，　　得意慈普行，　光光威儀好，　　等為身如來。",
        "from": "T09n0269_001:0287a07_0",
        "context_with_next_sentence": true
    },
    {
        "source_sentence": "　合聚於沫生，　　三昧豫生行，　便使於空中，　　得慧如上首。」",
        "from": "T09n0269_001:0287a09_0",
        "context_with_next_sentence": true
    },
    {
        "source_sentence": "女利行說偈已，作是念：「今欲教授人，不見法則，何事開解人？」",
        "from": "T09n0269_001:0287a11_0",
        "context_with_next_sentence": true
    },
    {
        "source_sentence": "佛即知女心中念，便語女：「欲持何法？",
        "from": "T09n0269_001:0287a12_1",
        "context_with_next_sentence": true
    },
    {
        "source_sentence": "教何人法？",
        "from": "T09n0269_001:0287a13_2",
        "context_with_next_sentence": true
    },
    {
        "source_sentence": "復何所在人？",
        "from": "T09n0269_001:0287a13_3",
        "context_with_next_sentence": true
    },
    {
        "source_sentence": "復何所止？」",
        "from": "T09n0269_001:0287a13_4",
        "context_with_next_sentence": true
    },
    {
        "source_sentence": "立女白佛言：「如是所說，無法、無教、無人。」",
        "from": "T09n0269_001:0287a13_5",
        "context_with_next_sentence": true
    },
    {
        "source_sentence": "佛語女：「無法有八事行，無教有六事除，無人有七事散。」",
        "from": "T09n0269_001:0287a14_6",
        "context_with_next_sentence": true
    },
    {
        "source_sentence": "女問佛：「何謂八事行、六事除、七事散？」",
        "from": "T09n0269_001:0287a16_7",
        "context_with_next_sentence": true
    },
    {
        "source_sentence": "佛言：「一者、直見不邪，二者、直聞不聽，三者、直治不曲，四者、直說不煩，五者、直行不迷，六者、直念不思，七者、直意不動，八者、直受不尋，是為八事行無法。",
        "from": "T09n0269_001:0287a16_8",
        "context_with_next_sentence": true
    },
    {
        "source_sentence": "「何謂無教六事除？",
        "from": "T09n0269_001:0287a20_9",
        "context_with_next_sentence": true
    },
    {
        "source_sentence": "一者、不念有見無見無，二者、不念有聲無聲無，三者、不念有味無味無，四者、不念有香無香無，五者、不念有觸無觸無，六者、不念有意無意無，是為六事除。",
        "from": "T09n0269_001:0287a20_10",
        "context_with_next_sentence": true
    },
    {
        "source_sentence": "「何謂無人七事散？",
        "from": "T09n0269_001:0287a24_11",
        "context_with_next_sentence": true
    },
    {
        "source_sentence": "無水色、無風色、無火色、無地色、無心色、無識色、無行色，是為七事散。",
        "from": "T09n0269_001:0287a24_12",
        "context_with_next_sentence": true
    },
    {
        "source_sentence": "無人可教，當作此解。」",
        "from": "T09n0269_001:0287a26_13",
        "context_with_next_sentence": true
    },
    {
        "source_sentence": "佛爾時說偈言：「若有解法華，　　三昧要句品，　當念勤精進，　　曉解得正言。",
        "from": "T09n0269_001:0287a26_14",
        "context_with_next_sentence": true
    },
    {
        "source_sentence": "　七八六已足，　　計本無形迹，　不受自可欲，　　去想安寂然。",
        "from": "T09n0269_001:0287a29_0",
        "context_with_next_sentence": true
    },
    {
        "source_sentence": "　說法無言教，　　不見有壽命，　人本空無寂，　　不解沫言有。",
        "from": "T09n0269_001:0287b02_0",
        "context_with_next_sentence": true
    },
    {
        "source_sentence": "　不除不斷欲，　　出入無住處，　無痛無思想，　　不生不死滅。",
        "from": "T09n0269_001:0287b04_0",
        "context_with_next_sentence": true
    },
    {
        "source_sentence": "　有念為勞苦，　　不復著因緣，　示現有色欲，　　已反愛灰塵。",
        "from": "T09n0269_001:0287b06_0",
        "context_with_next_sentence": true
    },
    {
        "source_sentence": "　觀見有病痛，　　常意與本并，　慧見不空念，　　寂寂安空空。",
        "from": "T09n0269_001:0287b08_0",
        "context_with_next_sentence": true
    },
    {
        "source_sentence": "　法華三昧現，　　不出不入住，　無見不見空，　　是為疾得如。",
        "from": "T09n0269_001:0287b10_0",
        "context_with_next_sentence": true
    },
    {
        "source_sentence": "　便能行施法，　　以慧為布施，　說慧等如是，　　諸佛皆稱歎。」",
        "from": "T09n0269_001:0287b12_0",
        "context_with_next_sentence": true
    },
    {
        "source_sentence": "女聞說是時，倍復踊躍歡喜，起為佛作禮，踊在空中去地七尺，還坐金剛蓮華上。",
        "from": "T09n0269_001:0287b14_0",
        "context_with_next_sentence": true
    },
    {
        "source_sentence": "時坐中有比丘心念言：「是為真是女？",
        "from": "T09n0269_001:0287b15_1",
        "context_with_next_sentence": true
    },
    {
        "source_sentence": "為幻人？」",
        "from": "T09n0269_001:0287b16_2",
        "context_with_next_sentence": true
    },
    {
        "source_sentence": "自起為佛作禮，長跪叉手，說偈問佛言：「本自生愚癡，　　不識道慧義。",
        "from": "T09n0269_001:0287b16_3",
        "context_with_next_sentence": true
    },
    {
        "source_sentence": "　不知女利行，　　為是真男女？",
        "from": "T09n0269_001:0287b19_0",
        "context_with_next_sentence": true
    },
    {
        "source_sentence": "　審是一定人，　　用法何復問？",
        "from": "T09n0269_001:0287b20_0",
        "context_with_next_sentence": true
    },
    {
        "source_sentence": "　真是女子身，　　所問何以深？",
        "from": "T09n0269_001:0287b21_0",
        "context_with_next_sentence": true
    },
    {
        "source_sentence": "　生來侍佛法，　　未見如是人，　所見非凡及，　　智慧何以爾？",
        "from": "T09n0269_001:0287b22_0",
        "context_with_next_sentence": true
    },
    {
        "source_sentence": "　本從何方來，　　而生於王家？",
        "from": "T09n0269_001:0287b24_0",
        "context_with_next_sentence": true
    },
    {
        "source_sentence": "　宿命行何法，　　逮及幾佛來？",
        "from": "T09n0269_001:0287b25_0",
        "context_with_next_sentence": true
    },
    {
        "source_sentence": "　精進健乃爾，　　所問如來報。",
        "from": "T09n0269_001:0287b26_0",
        "context_with_next_sentence": true
    },
    {
        "source_sentence": "　戒具真有行，　　能問如有說，　能忍有柔意，　　但能口說行。",
        "from": "T09n0269_001:0287b27_0",
        "context_with_next_sentence": true
    },
    {
        "source_sentence": "　休心意何如？",
        "from": "T09n0269_001:0287b29_0",
        "context_with_next_sentence": true
    },
    {
        "source_sentence": "　　實欲往試之。",
        "from": "T09n0269_001:0287b29_1",
        "context_with_next_sentence": true
    },
    {
        "source_sentence": "　可應幾法住，　　往對不起意？",
        "from": "T09n0269_001:0287c01_0",
        "context_with_next_sentence": true
    },
    {
        "source_sentence": "　若實有智慧，　　我欲從解要。",
        "from": "T09n0269_001:0287c02_0",
        "context_with_next_sentence": true
    },
    {
        "source_sentence": "　省視所說法，　　詠廣入道俗。",
        "from": "T09n0269_001:0287c03_0",
        "context_with_next_sentence": true
    },
    {
        "source_sentence": "　有何異心意，　　獨得是智慧？」",
        "from": "T09n0269_001:0287c04_0",
        "context_with_next_sentence": true
    },
    {
        "source_sentence": "佛便語比丘言：「自若干因緣。」",
        "from": "T09n0269_001:0287c05_0",
        "context_with_next_sentence": true
    },
    {
        "source_sentence": "即說偈報言：「女利行本心，　　立德識本處，　在世來千歲，　　常習於三昧。",
        "from": "T09n0269_001:0287c05_1",
        "context_with_next_sentence": true
    },
    {
        "source_sentence": "　心解眾色要，　　寂然與禪同，　真是女子身，　　不為化來現。",
        "from": "T09n0269_001:0287c08_0",
        "context_with_next_sentence": true
    },
    {
        "source_sentence": "　本從無色世，　　今來在世界，　續復如本行，　　已行便立正。",
        "from": "T09n0269_001:0287c10_0",
        "context_with_next_sentence": true
    },
    {
        "source_sentence": "　無身現說心，　　普念眾慈行，　念法空為本，　　不起因緣相。",
        "from": "T09n0269_001:0287c12_0",
        "context_with_next_sentence": true
    },
    {
        "source_sentence": "　比丘自不解，　　何怪是女身？",
        "from": "T09n0269_001:0287c14_0",
        "context_with_next_sentence": true
    },
    {
        "source_sentence": "　不見無有本，　　反自受縛著。",
        "from": "T09n0269_001:0287c15_0",
        "context_with_next_sentence": true
    },
    {
        "source_sentence": "　禪思欲去色，　　更反為色亂，　遠苦避三毒，　　已入三毒苦。",
        "from": "T09n0269_001:0287c16_0",
        "context_with_next_sentence": true
    },
    {
        "source_sentence": "　汝自不解身，　　自謂得常安，　萬物如幻化，　　入出無形住。",
        "from": "T09n0269_001:0287c18_0",
        "context_with_next_sentence": true
    },
    {
        "source_sentence": "　四色本虛空，　　自然受形著，　愛習自拘限，　　壞本起末欲。」",
        "from": "T09n0269_001:0287c20_0",
        "context_with_next_sentence": true
    },
    {
        "source_sentence": "爾時，比丘八萬四千人聞說偈意解，即發無上正真道意。",
        "from": "T09n0269_001:0287c22_0",
        "context_with_next_sentence": true
    },
    {
        "source_sentence": "不可計天人散華名香，皆來供養佛。",
        "from": "T09n0269_001:0287c23_1",
        "context_with_next_sentence": true
    },
    {
        "source_sentence": "時舍利弗心念：「女子乃有是辯，何不去女作男？」",
        "from": "T09n0269_001:0287c24_2",
        "context_with_next_sentence": true
    },
    {
        "source_sentence": "佛即知舍利弗心所念，便語舍利弗：「汝自問女。」",
        "from": "T09n0269_001:0287c25_3",
        "context_with_next_sentence": true
    },
    {
        "source_sentence": "舍利弗即問：「唯，女利行！",
        "from": "T09n0269_001:0287c26_4",
        "context_with_next_sentence": true
    },
    {
        "source_sentence": "所說非常事，如與如來共對語。",
        "from": "T09n0269_001:0287c26_5",
        "context_with_next_sentence": true
    },
    {
        "source_sentence": "何不去女作男？」",
        "from": "T09n0269_001:0287c27_6",
        "context_with_next_sentence": true
    },
    {
        "source_sentence": "女利行答言：「唯，舍利弗！",
        "from": "T09n0269_001:0287c27_7",
        "context_with_next_sentence": true
    },
    {
        "source_sentence": "道德之要以慧善見，不視於四色——是地、水、火、風——五情合、六入為衰。",
        "from": "T09n0269_001:0287c28_8",
        "context_with_next_sentence": true
    },
    {
        "source_sentence": "心意識如幻如化，出入無形。",
        "from": "T09n0269_001:0287c29_9",
        "context_with_next_sentence": true
    },
    {
        "source_sentence": "癡意不盡，故與三流對，更出浮沈。",
        "from": "T09n0269_001:0288a01_10",
        "context_with_next_sentence": true
    },
    {
        "source_sentence": "何足珍？",
        "from": "T09n0269_001:0288a02_11",
        "context_with_next_sentence": true
    },
    {
        "source_sentence": "雖漏盡結解，有不淨想，無色如為惡，苦住反為樂。」",
        "from": "T09n0269_001:0288a02_12",
        "context_with_next_sentence": true
    },
    {
        "source_sentence": "舍利弗問：「學佛之法，應有謗毀言不？」",
        "from": "T09n0269_001:0288a03_13",
        "context_with_next_sentence": true
    },
    {
        "source_sentence": "女問：「賢者舍利弗！",
        "from": "T09n0269_001:0288a04_14",
        "context_with_next_sentence": true
    },
    {
        "source_sentence": "云何為謗毀？」",
        "from": "T09n0269_001:0288a04_15",
        "context_with_next_sentence": true
    },
    {
        "source_sentence": "答言：「一好、一惡，是為謗毀。」",
        "from": "T09n0269_001:0288a05_16",
        "context_with_next_sentence": true
    },
    {
        "source_sentence": "女報言：「未曉、未了。",
        "from": "T09n0269_001:0288a05_17",
        "context_with_next_sentence": true
    },
    {
        "source_sentence": "大人所說，不以小為小、大為大。",
        "from": "T09n0269_001:0288a06_18",
        "context_with_next_sentence": true
    },
    {
        "source_sentence": "好惡無二，等無異。",
        "from": "T09n0269_001:0288a06_19",
        "context_with_next_sentence": true
    },
    {
        "source_sentence": "謗身，身是色；謗意，意無形。",
        "from": "T09n0269_001:0288a07_20",
        "context_with_next_sentence": true
    },
    {
        "source_sentence": "四色法空，無形、無造，何所受謗毀者？」",
        "from": "T09n0269_001:0288a08_0",
        "context_with_next_sentence": true
    },
    {
        "source_sentence": "舍利弗答曰：「卿所說是菩薩大人所行，卿未應菩薩，何緣乃說此事？」",
        "from": "T09n0269_001:0288a08_1",
        "context_with_next_sentence": true
    },
    {
        "source_sentence": "女報言：「大人為以何立？」",
        "from": "T09n0269_001:0288a10_2",
        "context_with_next_sentence": true
    },
    {
        "source_sentence": "報言：「普等為言。",
        "from": "T09n0269_001:0288a10_3",
        "context_with_next_sentence": true
    },
    {
        "source_sentence": "何謂為普？",
        "from": "T09n0269_001:0288a11_4",
        "context_with_next_sentence": true
    },
    {
        "source_sentence": "教授十方人，遠苦得道，是為普。",
        "from": "T09n0269_001:0288a11_5",
        "context_with_next_sentence": true
    },
    {
        "source_sentence": "唯賢者所說，不說普，說生死勤苦耳。」",
        "from": "T09n0269_001:0288a12_6",
        "context_with_next_sentence": true
    },
    {
        "source_sentence": "女語舍利弗：「謂為普者，不見有人、無人，有教、無教，有法、無法所念，是曰為普。",
        "from": "T09n0269_001:0288a13_7",
        "context_with_next_sentence": true
    },
    {
        "source_sentence": "不為見生死苦，欲教之，令得道，是為普。」",
        "from": "T09n0269_001:0288a14_8",
        "context_with_next_sentence": true
    },
    {
        "source_sentence": "舍利弗無有辯才析答此言。",
        "from": "T09n0269_001:0288a15_9",
        "context_with_next_sentence": true
    },
    {
        "source_sentence": "女爾時說偈歎曰：「人用三塵亂，　　輒為六衰著，　五惡十賊對，　　三厄墮困窮。",
        "from": "T09n0269_001:0288a16_10",
        "context_with_next_sentence": true
    },
    {
        "source_sentence": "　十二連相續，　　四色拘沒三，　不解名顛倒，　　坐受空聚藏。",
        "from": "T09n0269_001:0288a19_0",
        "context_with_next_sentence": true
    },
    {
        "source_sentence": "　無故沒三婬，　　自網投深淵，　堅藏畏二三，　　自滅更受生。",
        "from": "T09n0269_001:0288a21_0",
        "context_with_next_sentence": true
    },
    {
        "source_sentence": "　宛為空所縛，　　恒懷不淨想，　自呼是常安，　　為得真自然。",
        "from": "T09n0269_001:0288a23_0",
        "context_with_next_sentence": true
    },
    {
        "source_sentence": "　是輩滿閻浮，　　億億百萬千，　所行遍十方，　　不益一切人。",
        "from": "T09n0269_001:0288a25_0",
        "context_with_next_sentence": true
    },
    {
        "source_sentence": "　當有隨受行，　　皆共墮海流，　可作大法行，　　入海勉欲根。",
        "from": "T09n0269_001:0288a27_0",
        "context_with_next_sentence": true
    },
    {
        "source_sentence": "　決海令滅盡，　　平故無還流，　返原盡欲室，　　令人歸故鄉。",
        "from": "T09n0269_001:0288a29_0",
        "context_with_next_sentence": true
    },
    {
        "source_sentence": "　故鄉名無為，　　號字清淨堂，　快樂多紫金，　　入出楊光明。",
        "from": "T09n0269_001:0288b02_0",
        "context_with_next_sentence": true
    },
    {
        "source_sentence": "　恒邊沙劫佛，　　莫不稱歎說，　以法空無戲，　　無相不願識。",
        "from": "T09n0269_001:0288b04_0",
        "context_with_next_sentence": true
    },
    {
        "source_sentence": "　淵流以海水，　　皆復不足說，　廣意開化人，　　自然常自安。",
        "from": "T09n0269_001:0288b06_0",
        "context_with_next_sentence": true
    },
    {
        "source_sentence": "　惟念諸賢者，　　乃自反不解，　無故自受縛，　　幻化受報應。」",
        "from": "T09n0269_001:0288b08_0",
        "context_with_next_sentence": true
    },
    {
        "source_sentence": "爾時，四萬二千羅漢皆正意，第七住；八萬五千釋梵皆逮無所行從生。",
        "from": "T09n0269_001:0288b10_0",
        "context_with_next_sentence": true
    },
    {
        "source_sentence": "六萬四千賢女起為佛作禮，住佛前說偈言：「今日女利行，　　為我眾等說，　聞說佛深法，　　令我心開解。",
        "from": "T09n0269_001:0288b11_1",
        "context_with_next_sentence": true
    },
    {
        "source_sentence": "　實欲知道德，　　皆從何所來？",
        "from": "T09n0269_001:0288b15_0",
        "context_with_next_sentence": true
    },
    {
        "source_sentence": "　聚合眾一切，　　有何神妙德？",
        "from": "T09n0269_001:0288b16_0",
        "context_with_next_sentence": true
    },
    {
        "source_sentence": "　而致與大眾，　　莫不驚愕心，　伏意往樂從，　　隨教之所行。",
        "from": "T09n0269_001:0288b17_0",
        "context_with_next_sentence": true
    },
    {
        "source_sentence": "　願欲求天尊，　　愍發起濯眾，　至心受大慧，　　如來神化現。",
        "from": "T09n0269_001:0288b19_0",
        "context_with_next_sentence": true
    },
    {
        "source_sentence": "　應時諸女身，　　倒願去色欲，　便欲作沙門，　　佛之知我情。",
        "from": "T09n0269_001:0288b21_0",
        "context_with_next_sentence": true
    },
    {
        "source_sentence": "　畢覺諸審諦，　　使身如菩薩，　宣佛神道教，　　當復轉化人。",
        "from": "T09n0269_001:0288b23_0",
        "context_with_next_sentence": true
    },
    {
        "source_sentence": "　諸賢大眾女，　　俱起在佛前，　頭面稽首禮，　　願得如佛像。」",
        "from": "T09n0269_001:0288b25_0",
        "context_with_next_sentence": true
    },
    {
        "source_sentence": "佛語諸女：「所說實至心。",
        "from": "T09n0269_001:0288b27_0",
        "context_with_next_sentence": true
    },
    {
        "source_sentence": "今欲求所願，先當報父母，次當復由王，得聽可去耳。」",
        "from": "T09n0269_001:0288b27_1",
        "context_with_next_sentence": true
    },
    {
        "source_sentence": "於是，諸女說偈報白言：「欲願作沙門，　　先當報父母，　次當復由王，　　得聽可作道。",
        "from": "T09n0269_001:0288b28_2",
        "context_with_next_sentence": true
    },
    {
        "source_sentence": "　為道不苦晚，　　但當勤開心，　曉解心意本，　　一切與同等。",
        "from": "T09n0269_001:0288c03_0",
        "context_with_next_sentence": true
    },
    {
        "source_sentence": "　便有決大意，　　心解乃至道，　道從解心起，　　不住於縛著。",
        "from": "T09n0269_001:0288c05_0",
        "context_with_next_sentence": true
    },
    {
        "source_sentence": "　化達觀眾見，　　如復心出生，　從本知本空，　　知皆非常苦。",
        "from": "T09n0269_001:0288c07_0",
        "context_with_next_sentence": true
    },
    {
        "source_sentence": "　心亂便隨流，　　所見必有對，　不生善惡想，　　爾乃作沙門。」",
        "from": "T09n0269_001:0288c09_0",
        "context_with_next_sentence": true
    },
    {
        "source_sentence": "諸賢女起往至父母所，長跪白父母及大王：「今日受王恩德，來詣佛所。",
        "from": "T09n0269_001:0288c11_0",
        "context_with_next_sentence": true
    },
    {
        "source_sentence": "為尊女利行問佛深妙法，欲求無為道、現身及一切。",
        "from": "T09n0269_001:0288c12_1",
        "context_with_next_sentence": true
    },
    {
        "source_sentence": "佛為女說本末、生死、苦痛，但為色欲著，不知道德本。",
        "from": "T09n0269_001:0288c13_2",
        "context_with_next_sentence": true
    },
    {
        "source_sentence": "緣是無常至，當就三苦勤，願欲作沙門。",
        "from": "T09n0269_001:0288c14_3",
        "context_with_next_sentence": true
    },
    {
        "source_sentence": "願父母聽我作沙門，當得道還度父母。」",
        "from": "T09n0269_001:0288c15_4",
        "context_with_next_sentence": true
    },
    {
        "source_sentence": "父母語諸女：「求自然道，各自見便利，隨意所習行。",
        "from": "T09n0269_001:0288c16_5",
        "context_with_next_sentence": true
    },
    {
        "source_sentence": "汝曹尚去，我亦隨汝去。",
        "from": "T09n0269_001:0288c17_6",
        "context_with_next_sentence": true
    },
    {
        "source_sentence": "汝自白語王，得聽便自去，用問我為？」",
        "from": "T09n0269_001:0288c18_7",
        "context_with_next_sentence": true
    },
    {
        "source_sentence": "諸女稽首大王前，淚出而言：「人在三界中，苦欲坐色想，不得自在。",
        "from": "T09n0269_001:0288c19_8",
        "context_with_next_sentence": true
    },
    {
        "source_sentence": "無常卒至，無有代者，實欲作沙門。",
        "from": "T09n0269_001:0288c20_9",
        "context_with_next_sentence": true
    },
    {
        "source_sentence": "并與諸女俱，無為得道者，當還度父母，王願從本意。」",
        "from": "T09n0269_001:0288c21_10",
        "context_with_next_sentence": true
    },
    {
        "source_sentence": "王語女利行等：「早欲使汝去，隨行作沙門，以汝三事未足，是以不遣汝耳。",
        "from": "T09n0269_001:0288c22_11",
        "context_with_next_sentence": true
    },
    {
        "source_sentence": "一者、未盡學識諸禮教，二者、常樂未有見苦，三者、口食恣味未有足者。",
        "from": "T09n0269_001:0288c24_12",
        "context_with_next_sentence": true
    },
    {
        "source_sentence": "以是故，不欲遣汝耳。",
        "from": "T09n0269_001:0288c25_13",
        "context_with_next_sentence": true
    },
    {
        "source_sentence": "若有至意者，便去勿疑。",
        "from": "T09n0269_001:0288c26_14",
        "context_with_next_sentence": true
    },
    {
        "source_sentence": "吾亦欲作沙門。」",
        "from": "T09n0269_001:0288c26_15",
        "context_with_next_sentence": true
    },
    {
        "source_sentence": "王即起至佛所，作禮白佛言：「聞說智慧，意甚願樂。",
        "from": "T09n0269_001:0288c27_16",
        "context_with_next_sentence": true
    },
    {
        "source_sentence": "國付太子，身歸三尊，給侍左右，并受法教。",
        "from": "T09n0269_001:0288c28_17",
        "context_with_next_sentence": true
    },
    {
        "source_sentence": "欲作沙門，求道如佛。」",
        "from": "T09n0269_001:0288c29_18",
        "context_with_next_sentence": true
    },
    {
        "source_sentence": "佛即放光若干種色，其明照十方，地為六反震動。",
        "from": "T09n0269_001:0288c29_19",
        "context_with_next_sentence": true
    },
    {
        "source_sentence": "諸天作樂覆滿於虛空，散華名寶覆三千大千剎土。",
        "from": "T09n0269_001:0289a01_20",
        "context_with_next_sentence": true
    },
    {
        "source_sentence": "天下丘墟皆平，其有大山化為黃金，枯木更生。",
        "from": "T09n0269_001:0289a03_21",
        "context_with_next_sentence": true
    },
    {
        "source_sentence": "中有不端正者，皆得願。",
        "from": "T09n0269_001:0289a04_22",
        "context_with_next_sentence": true
    },
    {
        "source_sentence": "樹木枯者，皆生條葉，自然風吹，皆歌歎佛功德；生華者，即自墮落，各氣到佛所，羅住空中，各說偈讚佛功德：「今蒙聖神力，　　得救死復生，　光色還本然，　　復實滋道成。",
        "from": "T09n0269_001:0289a04_23",
        "context_with_next_sentence": true
    },
    {
        "source_sentence": "　生死婬亂色，　　譬於枯木時，　值佛說音聲，　　還來合本并。",
        "from": "T09n0269_001:0289a10_0",
        "context_with_next_sentence": true
    },
    {
        "source_sentence": "　六色沈著瞑，　　四色合五欲，　分別法空然，　　解道成法行。",
        "from": "T09n0269_001:0289a12_0",
        "context_with_next_sentence": true
    },
    {
        "source_sentence": "　為得真定智，　　快樂得安寧，　一切皆歡喜，　　稽首禮佛足。」",
        "from": "T09n0269_001:0289a14_0",
        "context_with_next_sentence": true
    },
    {
        "source_sentence": "爾時，諸六通及羅漢見華有是說。",
        "from": "T09n0269_001:0289a16_0",
        "context_with_next_sentence": true
    },
    {
        "source_sentence": "女利行即化為男子，復為菩薩。",
        "from": "T09n0269_001:0289a16_1",
        "context_with_next_sentence": true
    },
    {
        "source_sentence": "一女子作是二化變，眾坐莫不歡喜。",
        "from": "T09n0269_001:0289a17_2",
        "context_with_next_sentence": true
    },
    {
        "source_sentence": "時一佛剎中無有女人，諸六通道者十萬五千人、三萬須陀洹皆得阿惟越致；八萬六千人及阿那含皆得柔順法忍；不可計羅漢更發無上正真道意，其有辟支佛行，即如彌勒輩。",
        "from": "T09n0269_001:0289a18_3",
        "context_with_next_sentence": true
    },
    {
        "source_sentence": "王即以國付太子。",
        "from": "T09n0269_001:0289a22_4",
        "context_with_next_sentence": true
    },
    {
        "source_sentence": "太子名辯積，拜跪白大王：「王為欲施，子孫之殃，與色身之福施子孫；當以法財之利持，誅滅之怨大罪與子孫。",
        "from": "T09n0269_001:0289a22_5",
        "context_with_next_sentence": true
    },
    {
        "source_sentence": "大國之治世世漏沒，人根不知大慧滅善之路，與子孫，當奈何？",
        "from": "T09n0269_001:0289a25_6",
        "context_with_next_sentence": true
    },
    {
        "source_sentence": "父王有教，不得不從。」",
        "from": "T09n0269_001:0289a26_7",
        "context_with_next_sentence": true
    },
    {
        "source_sentence": "輒便禮拜，辭王而去。",
        "from": "T09n0269_001:0289a27_8",
        "context_with_next_sentence": true
    },
    {
        "source_sentence": "還國宮殿，坐領國，普告：「若不到佛所求無為道、作善孝者，罪與三逆等。」",
        "from": "T09n0269_001:0289a27_9",
        "context_with_next_sentence": true
    },
    {
        "source_sentence": "太子於殿上精進勇慧，廣開大道意。",
        "from": "T09n0269_001:0289a29_10",
        "context_with_next_sentence": true
    },
    {
        "source_sentence": "心甚過本無量，即滅一城之惡，地即為六反震動。",
        "from": "T09n0269_001:0289b01_11",
        "context_with_next_sentence": true
    },
    {
        "source_sentence": "時人民皆言：「願太子便得作佛，我曹大眾皆當承弟，亦當作佛。」",
        "from": "T09n0269_001:0289b02_12",
        "context_with_next_sentence": true
    },
    {
        "source_sentence": "佛時笑，五色光出，照於十方佛剎。",
        "from": "T09n0269_001:0289b03_13",
        "context_with_next_sentence": true
    },
    {
        "source_sentence": "人民皆發願：「令我得道如佛，天下飲食自然在前，如忉利天上；其國菩薩皆如阿彌陀國中。」",
        "from": "T09n0269_001:0289b04_14",
        "context_with_next_sentence": true
    },
    {
        "source_sentence": "太子辯積得功德，在宮七日，出詣佛所，從大眾群臣、大小人民無央數至佛所，為作禮，住佛前，說億億萬千偈讚曰：「佛作三昧決，　　功德甚巍巍，　光相威神照，　　感動三千剎。",
        "from": "T09n0269_001:0289b06_15",
        "context_with_next_sentence": true
    },
    {
        "source_sentence": "　施人無上慧，　　德普入眾心，　感發開童蒙，　　莫不受福成。",
        "from": "T09n0269_001:0289b12_0",
        "context_with_next_sentence": true
    },
    {
        "source_sentence": "　演詠法華事，　　改世濯群異，　降伏獷強者，　　和更受柔順。",
        "from": "T09n0269_001:0289b14_0",
        "context_with_next_sentence": true
    },
    {
        "source_sentence": "　等尋道場光，　　世人受業長，　去老逮空寂，　　不死而復生。",
        "from": "T09n0269_001:0289b16_0",
        "context_with_next_sentence": true
    },
    {
        "source_sentence": "　除病遠穢辱，　　色想沒滅勞，　陰蓋即以除，　　清淨無欲塵。",
        "from": "T09n0269_001:0289b18_0",
        "context_with_next_sentence": true
    },
    {
        "source_sentence": "　思想受欲定，　　流布還無為，　空定常寂然，　　不住不然行。",
        "from": "T09n0269_001:0289b20_0",
        "context_with_next_sentence": true
    },
    {
        "source_sentence": "　不行無法識，　　示現光相成，　本法無增減，　　常安寂空空。",
        "from": "T09n0269_001:0289b22_0",
        "context_with_next_sentence": true
    },
    {
        "source_sentence": "　如來現神化，　　一切得真道，　愚癡寂然定，　　心與無生同。",
        "from": "T09n0269_001:0289b24_0",
        "context_with_next_sentence": true
    },
    {
        "source_sentence": "　我今聽說法，　　演出法華慧，　心解得發願，　　一切得如佛。",
        "from": "T09n0269_001:0289b26_0",
        "context_with_next_sentence": true
    },
    {
        "source_sentence": "　今欲城國土，　　願便說法華，　以何法行得？",
        "from": "T09n0269_001:0289b28_0",
        "context_with_next_sentence": true
    },
    {
        "source_sentence": "　　當有幾事解？",
        "from": "T09n0269_001:0289b29_1",
        "context_with_next_sentence": true
    },
    {
        "source_sentence": "　疾得是法華，　　依義說其慧。",
        "from": "T09n0269_001:0289c01_0",
        "context_with_next_sentence": true
    },
    {
        "source_sentence": "　皆令分別知，　　一切心得解，　曉了諸法事，　　當從中外得。",
        "from": "T09n0269_001:0289c02_0",
        "context_with_next_sentence": true
    },
    {
        "source_sentence": "　得之為遠近，　　便可立得佛，　復更於劫數，　　久從幾佛受？",
        "from": "T09n0269_001:0289c04_0",
        "context_with_next_sentence": true
    },
    {
        "source_sentence": "　解慧而有要，　　須臾變化成，　願以具演說，　　皆令大眾知。」",
        "from": "T09n0269_001:0289c06_0",
        "context_with_next_sentence": true
    },
    {
        "source_sentence": "　太子及眾人，　　作禮還復坐。",
        "from": "T09n0269_001:0289c08_0",
        "context_with_next_sentence": true
    },
    {
        "source_sentence": "佛語女利行：「欲知法華之開解所示現也，當來、過去、現在諸佛皆從是散身譬喻品得道知諦。」",
        "from": "T09n0269_001:0289c09_0",
        "context_with_next_sentence": true
    },
    {
        "source_sentence": "爾時，有億百千天及諸梵、不可計人民、四十八萬菩薩逮得無所從生；其有聲聞皆更發意。",
        "from": "T09n0269_001:0289c11_1",
        "context_with_next_sentence": true
    },
    {
        "source_sentence": "時不想菩薩白佛言：「今日大眾聽聞法華三昧解說事要，都未受訣。」",
        "from": "T09n0269_001:0289c13_2",
        "context_with_next_sentence": true
    },
    {
        "source_sentence": "佛告菩薩：「今日說法華三昧者，皆以授訣。",
        "from": "T09n0269_001:0289c14_3",
        "context_with_next_sentence": true
    },
    {
        "source_sentence": "有劫數、各各自有國土處所，是故不復說耳。",
        "from": "T09n0269_001:0289c15_4",
        "context_with_next_sentence": true
    },
    {
        "source_sentence": "若汝不解，自往皆問之。」",
        "from": "T09n0269_001:0289c16_5",
        "context_with_next_sentence": true
    },
    {
        "source_sentence": "時太子及女利行即白菩薩心中所欲問，即各說偈答報言：「惟賢上智慧，　　何以不解要？",
        "from": "T09n0269_001:0289c17_6",
        "context_with_next_sentence": true
    },
    {
        "source_sentence": "　其有求想報，　　皆為不受慧。",
        "from": "T09n0269_001:0289c20_0",
        "context_with_next_sentence": true
    },
    {
        "source_sentence": "　當說有處所，　　則非法華事，　要當須口說，　　欲聽真高聲。",
        "from": "T09n0269_001:0289c21_0",
        "context_with_next_sentence": true
    },
    {
        "source_sentence": "　不解其本末，　　語亦俱不知，　指示道徑法，　　猶若如盲人。",
        "from": "T09n0269_001:0289c23_0",
        "context_with_next_sentence": true
    },
    {
        "source_sentence": "　師子之大音，　　尚復呼小聲，　受訣已得佛，　　不知禮正道。",
        "from": "T09n0269_001:0289c25_0",
        "context_with_next_sentence": true
    },
    {
        "source_sentence": "　受訣有國土，　　譬亦如幻化，　有對便出應，　　不復預思想。",
        "from": "T09n0269_001:0289c27_0",
        "context_with_next_sentence": true
    },
    {
        "source_sentence": "　見附住教授，　　彌及去來今，　神通無不知，　　不須有言說。",
        "from": "T09n0269_001:0289c29_0",
        "context_with_next_sentence": true
    },
    {
        "source_sentence": "　受訣在空無，　　寂然安無為，　常定不動轉，　　私細人不知。",
        "from": "T09n0269_001:0290a02_0",
        "context_with_next_sentence": true
    },
    {
        "source_sentence": "　開演於未然，　　寂靜無所為，　是為所樂國，　　清淨為證正。",
        "from": "T09n0269_001:0290a04_0",
        "context_with_next_sentence": true
    },
    {
        "source_sentence": "　不念有思想，　　是為快法安；　相好示光明，　　是為勤苦現；　弟子有人民，　　是為入欲濁，　不苦不勤念，　　都盡不起滅。」",
        "from": "T09n0269_001:0290a06_0",
        "context_with_next_sentence": true
    },
    {
        "source_sentence": "如是說十八萬億偈報。",
        "from": "T09n0269_001:0290a10_0",
        "context_with_next_sentence": true
    },
    {
        "source_sentence": "菩薩即歡喜，說偈讚曰：「我自生愚癡，　　不解上人語，　不知其音法，　　反呼未受決。",
        "from": "T09n0269_001:0290a10_1",
        "context_with_next_sentence": true
    },
    {
        "source_sentence": "　如今所說偈，　　甚深難具陳，　願發本時意，　　與神共參論。」",
        "from": "T09n0269_001:0290a14_0",
        "context_with_next_sentence": true
    },
    {
        "source_sentence": "時太子白佛言：「今諸賢皆尚不解要，以善權方便開解。」",
        "from": "T09n0269_001:0290a16_0",
        "context_with_next_sentence": true
    },
    {
        "source_sentence": "佛即笑，五色光從心口出，十方皆明。",
        "from": "T09n0269_001:0290a17_1",
        "context_with_next_sentence": true
    },
    {
        "source_sentence": "阿難白佛：「佛不妄笑，笑必有意。",
        "from": "T09n0269_001:0290a18_2",
        "context_with_next_sentence": true
    },
    {
        "source_sentence": "願聞其說。」",
        "from": "T09n0269_001:0290a18_3",
        "context_with_next_sentence": true
    },
    {
        "source_sentence": "佛語阿難：「汝見大眾不？」",
        "from": "T09n0269_001:0290a19_4",
        "context_with_next_sentence": true
    },
    {
        "source_sentence": "阿難答言：「見。」",
        "from": "T09n0269_001:0290a19_5",
        "context_with_next_sentence": true
    },
    {
        "source_sentence": "「今是如來問皆具答，各各在十方教化，度恒沙等天人民，皆使作佛。」",
        "from": "T09n0269_001:0290a19_6",
        "context_with_next_sentence": true
    },
    {
        "source_sentence": "爾時，自然雨香華七寶覆三千大千剎土，而周匝遍無有空處。",
        "from": "T09n0269_001:0290a21_7",
        "context_with_next_sentence": true
    },
    {
        "source_sentence": "佛語太子：「此法華所解人身之事如是。」",
        "from": "T09n0269_001:0290a22_8",
        "context_with_next_sentence": true
    },
    {
        "source_sentence": "爾時，不可計恒沙百千人民皆發無上正真道意，逮無所從生心；無數千聲聞皆逮阿惟越致地。",
        "from": "T09n0269_001:0290a23_9",
        "context_with_next_sentence": true
    },
    {
        "source_sentence": "阿難長跪白佛言：「此名何經？",
        "from": "T09n0269_001:0290a25_10",
        "context_with_next_sentence": true
    },
    {
        "source_sentence": "云何奉行？」",
        "from": "T09n0269_001:0290a26_11",
        "context_with_next_sentence": true
    },
    {
        "source_sentence": "佛語阿難：「名『法華三昧——女利行所問解人身散情經要集』。",
        "from": "T09n0269_001:0290a26_12",
        "context_with_next_sentence": true
    },
    {
        "source_sentence": "若有男女書寫、諷誦讀，勝行檀八十劫；若供養對跪拜者，勝菩薩行慈三千億萬劫；若當曉解展轉相教，勝供養恒邊沙佛；若有一聞是經者，不復更生死勤苦。",
        "from": "T09n0269_001:0290a28_13",
        "context_with_next_sentence": true
    },
    {
        "source_sentence": "不信謗者，此人以隨末流，未復還本。」",
        "from": "T09n0269_001:0290b02_14",
        "context_with_next_sentence": true
    },
    {
        "source_sentence": "佛語阿難：「囑累汝法華三昧事，千劫尚不能盡。",
        "from": "T09n0269_001:0290b03_15",
        "context_with_next_sentence": true
    },
    {
        "source_sentence": "粗說要諦，受書持奉行，勿得減一字，正書句逗相得。」",
        "from": "T09n0269_001:0290b04_16",
        "context_with_next_sentence": true
    },
    {
        "source_sentence": "太子所從大眾開解，各得道慧，皆如上首，起為佛作禮而去。",
        "from": "T09n0269_001:0290b05_17",
        "context_with_next_sentence": true
    },
    {
        "source_sentence": "法華三昧經",
        "from": "T09n0269_001:0290b08_0",
        "context_with_next_sentence": false
    }
]