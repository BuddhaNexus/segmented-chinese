[
    {
        "source_sentence": "佛說樓閣正法甘露鼓經",
        "from": "T16n0704_001:0811b11_0",
        "context_with_next_sentence": true
    },
    {
        "source_sentence": "西天中印度惹爛馱囉國密林寺",
        "from": "T16n0704_001:0811b13_0",
        "context_with_next_sentence": true
    },
    {
        "source_sentence": "三藏明教大師賜紫沙門臣天息災",
        "from": "T16n0704_001:0811b14_0",
        "context_with_next_sentence": true
    },
    {
        "source_sentence": "奉　詔譯",
        "from": "T16n0704_001:0811b15_0",
        "context_with_next_sentence": true
    },
    {
        "source_sentence": "如是我聞：一時世尊在舍衛國祇樹給孤獨園。",
        "from": "T16n0704_001:0811b16_0",
        "context_with_next_sentence": true
    },
    {
        "source_sentence": "爾時尊者阿難陀發誠諦心，詣世尊所。",
        "from": "T16n0704_001:0811b17_1",
        "context_with_next_sentence": true
    },
    {
        "source_sentence": "到佛所已，用彼頭頂禮世尊足。",
        "from": "T16n0704_001:0811b17_2",
        "context_with_next_sentence": true
    },
    {
        "source_sentence": "修敬畢已，住立一面。",
        "from": "T16n0704_001:0811b18_3",
        "context_with_next_sentence": true
    },
    {
        "source_sentence": "爾時尊者阿難陀白世尊言：「云何種於清淨善根？",
        "from": "T16n0704_001:0811b19_4",
        "context_with_next_sentence": true
    },
    {
        "source_sentence": "云何作曼拏羅？",
        "from": "T16n0704_001:0811b20_5",
        "context_with_next_sentence": true
    },
    {
        "source_sentence": "云何歸依受持學處？",
        "from": "T16n0704_001:0811b20_6",
        "context_with_next_sentence": true
    },
    {
        "source_sentence": "云何合十指掌，恭敬如來，成何善業？",
        "from": "T16n0704_001:0811b21_7",
        "context_with_next_sentence": true
    },
    {
        "source_sentence": "世尊！",
        "from": "T16n0704_001:0811b21_8",
        "context_with_next_sentence": true
    },
    {
        "source_sentence": "云何輪迴善根不滅？",
        "from": "T16n0704_001:0811b22_0",
        "context_with_next_sentence": true
    },
    {
        "source_sentence": "云何業盡獲得涅盤？",
        "from": "T16n0704_001:0811b22_1",
        "context_with_next_sentence": true
    },
    {
        "source_sentence": "作如來像云何功德？」",
        "from": "T16n0704_001:0811b22_2",
        "context_with_next_sentence": true
    },
    {
        "source_sentence": "世尊告言：「阿難陀！",
        "from": "T16n0704_001:0811b23_3",
        "context_with_next_sentence": true
    },
    {
        "source_sentence": "當於五德而淨修持。",
        "from": "T16n0704_001:0811b23_4",
        "context_with_next_sentence": true
    },
    {
        "source_sentence": "又說以何等語發於自心，發於他心，復令賢聖得心歡喜，善業巍巍，所求皆得，身謝命終，生善逝天。",
        "from": "T16n0704_001:0811b24_5",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0811b26_6",
        "context_with_next_sentence": true
    },
    {
        "source_sentence": "若有發心為於佛故，伸乎供養，作四方曼拏羅，我說彼人當來之世，於北俱盧洲為富貴主，身歿之後生忉利天。",
        "from": "T16n0704_001:0811b26_7",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0811b29_8",
        "context_with_next_sentence": true
    },
    {
        "source_sentence": "若有發心為於佛故，伸乎供養，如半月形，作曼拏羅，我說彼人當來之世，於東勝身洲為富貴主，身歿之後生夜摩天。",
        "from": "T16n0704_001:0811b29_9",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0811c03_10",
        "context_with_next_sentence": true
    },
    {
        "source_sentence": "若有發心為於佛故，伸乎供養，作圓曼拏羅，我說彼人當來之世，於西牛貨洲為富貴主，身歿之後生兜率天。",
        "from": "T16n0704_001:0811c03_11",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0811c05_12",
        "context_with_next_sentence": true
    },
    {
        "source_sentence": "若有發心為於佛故，伸乎供養，如彼車形，作曼拏羅，我說彼人當來之世，於南閻浮洲為富貴主，身歿之後生化樂天。",
        "from": "T16n0704_001:0811c05_13",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0811c08_14",
        "context_with_next_sentence": true
    },
    {
        "source_sentence": "若有歸依於佛及以法、僧，護持淨戒，我說彼善根福無量無邊，一切聲聞及與緣覺，盡涅盤際無能較量。」",
        "from": "T16n0704_001:0811c08_15",
        "context_with_next_sentence": true
    },
    {
        "source_sentence": "爾時世尊告尊者阿難陀：「隨汝意知，彼紅蓮花柔軟無垢、無憂樹葉銅色微妙，我舌如彼，舒覆面門乃至髮際，如汝所見。",
        "from": "T16n0704_001:0811c12_0",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0811c14_1",
        "context_with_next_sentence": true
    },
    {
        "source_sentence": "誰以妄語、綺語、惡口、兩舌而能有此？",
        "from": "T16n0704_001:0811c14_2",
        "context_with_next_sentence": true
    },
    {
        "source_sentence": "如來、應、正等覺語唯真實，舌乃如是。",
        "from": "T16n0704_001:0811c15_3",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0811c16_4",
        "context_with_next_sentence": true
    },
    {
        "source_sentence": "若有歸命、合掌頂禮於彼世尊、如來、應、正等覺，作此歸依者，彼之有情為我救度。",
        "from": "T16n0704_001:0811c16_5",
        "context_with_next_sentence": true
    },
    {
        "source_sentence": "何以故？",
        "from": "T16n0704_001:0811c18_6",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0811c18_7",
        "context_with_next_sentence": true
    },
    {
        "source_sentence": "如來法界而決定故，若有誠心決定，合掌禮拜及以布施。",
        "from": "T16n0704_001:0811c18_8",
        "context_with_next_sentence": true
    },
    {
        "source_sentence": "「阿難陀！",
        "from": "T16n0704_001:0811c20_9",
        "context_with_next_sentence": true
    },
    {
        "source_sentence": "又復有人如洗其手及滌諸器，同此少時發利生心，願彼所有一切眾生悉得安樂。",
        "from": "T16n0704_001:0811c20_10",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0811c22_11",
        "context_with_next_sentence": true
    },
    {
        "source_sentence": "我說此人開於福門，閉於惡趣，得免三劫。",
        "from": "T16n0704_001:0811c22_12",
        "context_with_next_sentence": true
    },
    {
        "source_sentence": "云何三劫？",
        "from": "T16n0704_001:0811c23_13",
        "context_with_next_sentence": true
    },
    {
        "source_sentence": "謂刀兵劫、疫病劫、飢饉劫。",
        "from": "T16n0704_001:0811c23_14",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0811c24_15",
        "context_with_next_sentence": true
    },
    {
        "source_sentence": "又若有人一日持此遠離殺生之戒，彼人不生刀兵劫中；若以一訶梨勒布施眾僧，彼人不生疫病之劫；若以一盂飲食施於眾僧，彼人當得不生飢饉之劫。",
        "from": "T16n0704_001:0811c24_16",
        "context_with_next_sentence": true
    },
    {
        "source_sentence": "「阿難陀！",
        "from": "T16n0704_001:0811c27_17",
        "context_with_next_sentence": true
    },
    {
        "source_sentence": "有三善根無盡無邊，處輪迴中亦不滅盡，當趣涅盤。",
        "from": "T16n0704_001:0811c28_18",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0811c29_19",
        "context_with_next_sentence": true
    },
    {
        "source_sentence": "何等為三？",
        "from": "T16n0704_001:0811c29_20",
        "context_with_next_sentence": true
    },
    {
        "source_sentence": "謂於如來而種善根，無盡無邊處輪迴中，亦不滅盡終趣涅盤。",
        "from": "T16n0704_001:0811c29_21",
        "context_with_next_sentence": true
    },
    {
        "source_sentence": "於法於僧而種善根亦無盡無邊。",
        "from": "T16n0704_001:0812a02_22",
        "context_with_next_sentence": true
    },
    {
        "source_sentence": "處輪迴中亦不滅盡，當來必得趣於涅盤。」",
        "from": "T16n0704_001:0812a02_23",
        "context_with_next_sentence": true
    },
    {
        "source_sentence": "爾時世尊以如來功德謂阿難陀言：「而汝見彼南閻浮洲？」",
        "from": "T16n0704_001:0812a04_0",
        "context_with_next_sentence": true
    },
    {
        "source_sentence": "阿難陀白世尊言：「唯然，已見！」",
        "from": "T16n0704_001:0812a05_1",
        "context_with_next_sentence": true
    },
    {
        "source_sentence": "「阿難陀！",
        "from": "T16n0704_001:0812a05_2",
        "context_with_next_sentence": true
    },
    {
        "source_sentence": "若有族姓男、族姓女，以七寶作南閻浮洲，如車相形，縱廣正等七千由旬，而用布施供養四方眾僧，及預流、一來、不還、阿羅漢乃至緣覺等。",
        "from": "T16n0704_001:0812a06_3",
        "context_with_next_sentence": true
    },
    {
        "source_sentence": "若有如來、應、正等覺般涅盤後，用彼泥團作窣堵波，大如阿摩勒菓——上安相輪，大小如針；覆以傘蓋，由如棗葉；中安佛像，同彼麥粒；下葬舍利，如白芥子——我說此福廣大而勝於彼。",
        "from": "T16n0704_001:0812a09_4",
        "context_with_next_sentence": true
    },
    {
        "source_sentence": "「阿難陀！",
        "from": "T16n0704_001:0812a14_0",
        "context_with_next_sentence": true
    },
    {
        "source_sentence": "南閻浮洲而汝且止。",
        "from": "T16n0704_001:0812a14_1",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0812a14_2",
        "context_with_next_sentence": true
    },
    {
        "source_sentence": "若有族姓男、族姓女，以七寶作東勝身洲，四面周匝如半月形，縱廣正等八千由旬，布施供養四方眾僧，及預流、一來、不還、阿羅漢乃至緣覺等。",
        "from": "T16n0704_001:0812a14_3",
        "context_with_next_sentence": true
    },
    {
        "source_sentence": "若有如來、應、正等覺般涅盤後，用彼泥團作窣堵波，如阿摩勒菓——上安相輪，大小如針；覆以傘蓋，由如棗葉；中安佛像，同彼麥粒；下葬舍利，如白芥子。",
        "from": "T16n0704_001:0812a18_4",
        "context_with_next_sentence": true
    },
    {
        "source_sentence": "——我說此福廣大而勝於彼。",
        "from": "T16n0704_001:0812a21_5",
        "context_with_next_sentence": true
    },
    {
        "source_sentence": "「阿難陀！",
        "from": "T16n0704_001:0812a23_0",
        "context_with_next_sentence": true
    },
    {
        "source_sentence": "彼南閻浮洲、東勝身洲而汝且止。",
        "from": "T16n0704_001:0812a23_1",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0812a23_2",
        "context_with_next_sentence": true
    },
    {
        "source_sentence": "若有信心族姓男、族姓女，以七寶作西牛貨洲，如圓滿月，縱廣正等九千由旬，以此布施供養四方眾僧，及預流、一來、不還、阿羅漢乃至緣覺。",
        "from": "T16n0704_001:0812a24_3",
        "context_with_next_sentence": true
    },
    {
        "source_sentence": "若有如來、應、正等覺般涅盤後，用彼泥團作窣堵波，如阿摩勒菓——相輪如針傘，蓋如葉；中安佛像，同彼麥粒；下葬舍利，如白芥子——我說此福而勝於彼。",
        "from": "T16n0704_001:0812a27_4",
        "context_with_next_sentence": true
    },
    {
        "source_sentence": "「阿難陀！",
        "from": "T16n0704_001:0812b02_0",
        "context_with_next_sentence": true
    },
    {
        "source_sentence": "彼南閻浮洲、東勝身洲、西牛貨洲而汝且止。",
        "from": "T16n0704_001:0812b02_1",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0812b03_2",
        "context_with_next_sentence": true
    },
    {
        "source_sentence": "若有族姓男、族姓女，以七寶作北俱盧洲，四面方等各十千由旬，以此供養四方眾僧，及預流、一來、不還、阿羅漢乃至緣覺。",
        "from": "T16n0704_001:0812b03_3",
        "context_with_next_sentence": true
    },
    {
        "source_sentence": "若有如來、應、正等覺般涅盤後，用彼泥團作窣堵波，如阿摩勒菓——相輪如針，傘蓋如葉；中安佛像，同彼麥粒；下葬舍利，如白芥子——我說此福廣大而勝於彼。",
        "from": "T16n0704_001:0812b06_4",
        "context_with_next_sentence": true
    },
    {
        "source_sentence": "「阿難陀！",
        "from": "T16n0704_001:0812b10_0",
        "context_with_next_sentence": true
    },
    {
        "source_sentence": "彼四大洲而汝且止。",
        "from": "T16n0704_001:0812b10_1",
        "context_with_next_sentence": true
    },
    {
        "source_sentence": "若有族姓男、族姓女，以七寶作帝釋天主善法之堂，布施供養四方眾僧，及於預流、一來、不還、阿羅漢乃至緣覺。",
        "from": "T16n0704_001:0812b10_2",
        "context_with_next_sentence": true
    },
    {
        "source_sentence": "若有如來、應、正等覺般涅盤後，用彼泥團作窣堵波，如阿摩勒菓——種種莊嚴相輪傘蓋，作佛形像及葬舍利，同前無異——我說此福廣大而勝於彼。",
        "from": "T16n0704_001:0812b13_3",
        "context_with_next_sentence": true
    },
    {
        "source_sentence": "「阿難陀！",
        "from": "T16n0704_001:0812b17_0",
        "context_with_next_sentence": true
    },
    {
        "source_sentence": "彼之四洲及善法堂而汝且止。",
        "from": "T16n0704_001:0812b17_1",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0812b17_2",
        "context_with_next_sentence": true
    },
    {
        "source_sentence": "若有信心族姓男、族姓女，乃至以彼七寶作三千大千世界，布施供養四方眾僧，及於四果乃至緣覺。",
        "from": "T16n0704_001:0812b18_3",
        "context_with_next_sentence": true
    },
    {
        "source_sentence": "若有如來、應、正等覺般涅盤後，用彼泥團作窣堵波，如阿摩勒菓——種種莊嚴相輪傘蓋，安佛形像及葬舍利，同前無異——我說此福廣大而勝於彼。",
        "from": "T16n0704_001:0812b20_4",
        "context_with_next_sentence": true
    },
    {
        "source_sentence": "何以故？",
        "from": "T16n0704_001:0812b23_5",
        "context_with_next_sentence": true
    },
    {
        "source_sentence": "阿難陀！",
        "from": "T16n0704_001:0812b23_6",
        "context_with_next_sentence": true
    },
    {
        "source_sentence": "如來施、戒、忍辱、精進、靜慮及一切智無量無邊，乃至十力、四智、三不共法及四念處，乃至大悲亦無量無邊，蓋以如來有如是功德故！",
        "from": "T16n0704_001:0812b24_7",
        "context_with_next_sentence": true
    },
    {
        "source_sentence": "「阿難陀！",
        "from": "T16n0704_001:0812b28_0",
        "context_with_next_sentence": true
    },
    {
        "source_sentence": "如來、應、正等覺說是法時，三千大千世界周遍振動。」",
        "from": "T16n0704_001:0812b28_1",
        "context_with_next_sentence": true
    },
    {
        "source_sentence": "爾時尊者阿難陀白佛言：「世尊！",
        "from": "T16n0704_001:0812b29_2",
        "context_with_next_sentence": true
    },
    {
        "source_sentence": "今此正法當云何名？",
        "from": "T16n0704_001:0812c01_3",
        "context_with_next_sentence": true
    },
    {
        "source_sentence": "云何受持？」",
        "from": "T16n0704_001:0812c01_4",
        "context_with_next_sentence": true
    },
    {
        "source_sentence": "佛告阿難陀：「此經名『正法甘露鼓』，亦名『未曾有正法』。",
        "from": "T16n0704_001:0812c01_5",
        "context_with_next_sentence": true
    },
    {
        "source_sentence": "如是受持！」",
        "from": "T16n0704_001:0812c02_6",
        "context_with_next_sentence": true
    },
    {
        "source_sentence": "爾時尊者阿難陀以希有心，承佛聖旨，信受奉持，頂禮而退。",
        "from": "T16n0704_001:0812c03_7",
        "context_with_next_sentence": true
    },
    {
        "source_sentence": "佛說樓閣正法甘露鼓經",
        "from": "T16n0704_001:0812c05_0",
        "context_with_next_sentence": false
    }
]