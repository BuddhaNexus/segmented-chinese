[
    {
        "source_sentence": "無相思塵論",
        "from": "T31n1619_001:0882c03_0",
        "context_with_next_sentence": true
    },
    {
        "source_sentence": "陳那菩薩造",
        "from": "T31n1619_001:0882c05_0",
        "context_with_next_sentence": true
    },
    {
        "source_sentence": "陳西印度三藏法師真諦譯",
        "from": "T31n1619_001:0882c06_0",
        "context_with_next_sentence": true
    },
    {
        "source_sentence": "　若說隣虛　　是根本因　　不似起故　非境如根　　識似聚起　　不從彼生　聚無有體　　譬如二月　　由此二義　外物非塵　　有說隣虛　　聚成萬物　識似彼起　　故立為塵　　隣虛體相　若是實有　　識不似故　　非境如塵　隣虛若塵　　則識無別　　若言相異　則識不同　　異相在假　　故體非真　隣虛體量　　眾處無別　　若除隣虛　萬識不起　　是故萬物　　悉是假名　於內塵相　　如外而顯　　立為識塵　識似現故　　是識緣緣　　隨生決定　共立功能　　令次第起　　二根共生　勝能為根　　於識無礙　　更互為因　勝能為塵　　互生無始若有人執眼等六識。",
        "from": "T31n1619_001:0882c07_0",
        "context_with_next_sentence": true
    },
    {
        "source_sentence": "緣外境起。",
        "from": "T31n1619_001:0882c22_1",
        "context_with_next_sentence": true
    },
    {
        "source_sentence": "是人或分別隣虛為境。",
        "from": "T31n1619_001:0882c22_2",
        "context_with_next_sentence": true
    },
    {
        "source_sentence": "是識因故。",
        "from": "T31n1619_001:0882c23_3",
        "context_with_next_sentence": true
    },
    {
        "source_sentence": "或分別隣虛聚為境。",
        "from": "T31n1619_001:0882c23_4",
        "context_with_next_sentence": true
    },
    {
        "source_sentence": "似聚識起故塵者何相。",
        "from": "T31n1619_001:0882c23_5",
        "context_with_next_sentence": true
    },
    {
        "source_sentence": "若識能了別其體相。",
        "from": "T31n1619_001:0882c24_6",
        "context_with_next_sentence": true
    },
    {
        "source_sentence": "如其體相識起。",
        "from": "T31n1619_001:0882c25_0",
        "context_with_next_sentence": true
    },
    {
        "source_sentence": "是故說此名塵。",
        "from": "T31n1619_001:0882c25_1",
        "context_with_next_sentence": true
    },
    {
        "source_sentence": "隣虛無此事。",
        "from": "T31n1619_001:0882c25_2",
        "context_with_next_sentence": true
    },
    {
        "source_sentence": "若隣虛實是識因譬如五根。",
        "from": "T31n1619_001:0882c26_0",
        "context_with_next_sentence": true
    },
    {
        "source_sentence": "是故隣虛非塵。",
        "from": "T31n1619_001:0882c26_1",
        "context_with_next_sentence": true
    },
    {
        "source_sentence": "若爾隣虛聚應是境。",
        "from": "T31n1619_001:0882c27_0",
        "context_with_next_sentence": true
    },
    {
        "source_sentence": "如聚識起故。",
        "from": "T31n1619_001:0882c27_1",
        "context_with_next_sentence": true
    },
    {
        "source_sentence": "雖復如此如其相起。",
        "from": "T31n1619_001:0882c27_2",
        "context_with_next_sentence": true
    },
    {
        "source_sentence": "識不從此生。",
        "from": "T31n1619_001:0882c28_3",
        "context_with_next_sentence": true
    },
    {
        "source_sentence": "是故聚亦非塵。",
        "from": "T31n1619_001:0882c28_4",
        "context_with_next_sentence": true
    },
    {
        "source_sentence": "何以故。",
        "from": "T31n1619_001:0882c28_5",
        "context_with_next_sentence": true
    },
    {
        "source_sentence": "若塵能生識。",
        "from": "T31n1619_001:0882c29_6",
        "context_with_next_sentence": true
    },
    {
        "source_sentence": "似其體相可信為塵。",
        "from": "T31n1619_001:0882c29_7",
        "context_with_next_sentence": true
    },
    {
        "source_sentence": "何以故。",
        "from": "T31n1619_001:0882c29_8",
        "context_with_next_sentence": true
    },
    {
        "source_sentence": "可說此塵為識生緣故。",
        "from": "T31n1619_001:0883a01_0",
        "context_with_next_sentence": true
    },
    {
        "source_sentence": "聚者則不如此。",
        "from": "T31n1619_001:0883a01_1",
        "context_with_next_sentence": true
    },
    {
        "source_sentence": "非實有故。",
        "from": "T31n1619_001:0883a01_2",
        "context_with_next_sentence": true
    },
    {
        "source_sentence": "譬如二月由眼根亂。",
        "from": "T31n1619_001:0883a02_3",
        "context_with_next_sentence": true
    },
    {
        "source_sentence": "識似二月起二月非。",
        "from": "T31n1619_001:0883a02_4",
        "context_with_next_sentence": true
    },
    {
        "source_sentence": "識境界實無有故。",
        "from": "T31n1619_001:0883a03_5",
        "context_with_next_sentence": true
    },
    {
        "source_sentence": "聚亦如此。",
        "from": "T31n1619_001:0883a03_6",
        "context_with_next_sentence": true
    },
    {
        "source_sentence": "離隣虛無有實體故。",
        "from": "T31n1619_001:0883a03_7",
        "context_with_next_sentence": true
    },
    {
        "source_sentence": "聚非識境界。",
        "from": "T31n1619_001:0883a04_8",
        "context_with_next_sentence": true
    },
    {
        "source_sentence": "是故外塵。",
        "from": "T31n1619_001:0883a04_9",
        "context_with_next_sentence": true
    },
    {
        "source_sentence": "由此二義非識境界。",
        "from": "T31n1619_001:0883a04_10",
        "context_with_next_sentence": true
    },
    {
        "source_sentence": "一一分不具故。",
        "from": "T31n1619_001:0883a05_11",
        "context_with_next_sentence": true
    },
    {
        "source_sentence": "有諸師說。",
        "from": "T31n1619_001:0883a05_12",
        "context_with_next_sentence": true
    },
    {
        "source_sentence": "是隣虛聚集成萬物。",
        "from": "T31n1619_001:0883a05_13",
        "context_with_next_sentence": true
    },
    {
        "source_sentence": "有多種相具足。",
        "from": "T31n1619_001:0883a06_14",
        "context_with_next_sentence": true
    },
    {
        "source_sentence": "立此為境界。",
        "from": "T31n1619_001:0883a06_15",
        "context_with_next_sentence": true
    },
    {
        "source_sentence": "何以故。",
        "from": "T31n1619_001:0883a07_0",
        "context_with_next_sentence": true
    },
    {
        "source_sentence": "有別相能生證智。",
        "from": "T31n1619_001:0883a07_1",
        "context_with_next_sentence": true
    },
    {
        "source_sentence": "非但隣虛及隣虛聚。",
        "from": "T31n1619_001:0883a07_2",
        "context_with_next_sentence": true
    },
    {
        "source_sentence": "是故於隣虛及隣虛聚中。",
        "from": "T31n1619_001:0883a08_3",
        "context_with_next_sentence": true
    },
    {
        "source_sentence": "有相為六識作境隣虛相者非塵。",
        "from": "T31n1619_001:0883a08_4",
        "context_with_next_sentence": true
    },
    {
        "source_sentence": "譬如堅等。",
        "from": "T31n1619_001:0883a09_5",
        "context_with_next_sentence": true
    },
    {
        "source_sentence": "隣虛中有堅濕熱動觸。",
        "from": "T31n1619_001:0883a09_6",
        "context_with_next_sentence": true
    },
    {
        "source_sentence": "此物實有非眼識境界。",
        "from": "T31n1619_001:0883a10_7",
        "context_with_next_sentence": true
    },
    {
        "source_sentence": "眼識不如其起故。",
        "from": "T31n1619_001:0883a10_8",
        "context_with_next_sentence": true
    },
    {
        "source_sentence": "隣虛中萬物亦如此。",
        "from": "T31n1619_001:0883a11_9",
        "context_with_next_sentence": true
    },
    {
        "source_sentence": "何以故。",
        "from": "T31n1619_001:0883a11_10",
        "context_with_next_sentence": true
    },
    {
        "source_sentence": "隣虛者於萬物中若生識。",
        "from": "T31n1619_001:0883a11_11",
        "context_with_next_sentence": true
    },
    {
        "source_sentence": "是識則無差別。",
        "from": "T31n1619_001:0883a12_12",
        "context_with_next_sentence": true
    },
    {
        "source_sentence": "以萬物中隣虛無有異故。",
        "from": "T31n1619_001:0883a12_13",
        "context_with_next_sentence": true
    },
    {
        "source_sentence": "若汝言由相差別故生識異。",
        "from": "T31n1619_001:0883a13_14",
        "context_with_next_sentence": true
    },
    {
        "source_sentence": "瓶等諸物相貌不同。",
        "from": "T31n1619_001:0883a13_15",
        "context_with_next_sentence": true
    },
    {
        "source_sentence": "緣此相故起識有異。",
        "from": "T31n1619_001:0883a14_16",
        "context_with_next_sentence": true
    },
    {
        "source_sentence": "是義不然。",
        "from": "T31n1619_001:0883a14_17",
        "context_with_next_sentence": true
    },
    {
        "source_sentence": "何以故。",
        "from": "T31n1619_001:0883a15_18",
        "context_with_next_sentence": true
    },
    {
        "source_sentence": "如此相貌差別。",
        "from": "T31n1619_001:0883a15_19",
        "context_with_next_sentence": true
    },
    {
        "source_sentence": "於瓶等假名物中。",
        "from": "T31n1619_001:0883a15_20",
        "context_with_next_sentence": true
    },
    {
        "source_sentence": "不無於隣虛。",
        "from": "T31n1619_001:0883a16_21",
        "context_with_next_sentence": true
    },
    {
        "source_sentence": "實物中則無隣虛。",
        "from": "T31n1619_001:0883a16_22",
        "context_with_next_sentence": true
    },
    {
        "source_sentence": "體量不異故。",
        "from": "T31n1619_001:0883a16_23",
        "context_with_next_sentence": true
    },
    {
        "source_sentence": "於萬物中隣虛體量。",
        "from": "T31n1619_001:0883a17_24",
        "context_with_next_sentence": true
    },
    {
        "source_sentence": "所謂圓細無有差別。",
        "from": "T31n1619_001:0883a17_25",
        "context_with_next_sentence": true
    },
    {
        "source_sentence": "是故萬物相貌非是實有。",
        "from": "T31n1619_001:0883a18_26",
        "context_with_next_sentence": true
    },
    {
        "source_sentence": "是假名有。",
        "from": "T31n1619_001:0883a18_27",
        "context_with_next_sentence": true
    },
    {
        "source_sentence": "是假名相者。",
        "from": "T31n1619_001:0883a18_28",
        "context_with_next_sentence": true
    },
    {
        "source_sentence": "謂瓶等諸物。",
        "from": "T31n1619_001:0883a19_29",
        "context_with_next_sentence": true
    },
    {
        "source_sentence": "若除隣虛。",
        "from": "T31n1619_001:0883a19_30",
        "context_with_next_sentence": true
    },
    {
        "source_sentence": "似瓶等識不生故。",
        "from": "T31n1619_001:0883a19_31",
        "context_with_next_sentence": true
    },
    {
        "source_sentence": "實物者。",
        "from": "T31n1619_001:0883a20_32",
        "context_with_next_sentence": true
    },
    {
        "source_sentence": "若析相應法似實物識不滅。",
        "from": "T31n1619_001:0883a20_33",
        "context_with_next_sentence": true
    },
    {
        "source_sentence": "如未析時。",
        "from": "T31n1619_001:0883a20_34",
        "context_with_next_sentence": true
    },
    {
        "source_sentence": "於瓶中五塵識生。",
        "from": "T31n1619_001:0883a21_35",
        "context_with_next_sentence": true
    },
    {
        "source_sentence": "析竟五塵識亦不滅故。",
        "from": "T31n1619_001:0883a21_36",
        "context_with_next_sentence": true
    },
    {
        "source_sentence": "五塵等是實有由此隣虛及聚。",
        "from": "T31n1619_001:0883a22_37",
        "context_with_next_sentence": true
    },
    {
        "source_sentence": "萬物不能生識。",
        "from": "T31n1619_001:0883a22_38",
        "context_with_next_sentence": true
    },
    {
        "source_sentence": "是故外塵非識境界。",
        "from": "T31n1619_001:0883a23_39",
        "context_with_next_sentence": true
    },
    {
        "source_sentence": "若爾何法名塵。",
        "from": "T31n1619_001:0883a23_40",
        "context_with_next_sentence": true
    },
    {
        "source_sentence": "於內塵相如外顯現。",
        "from": "T31n1619_001:0883a24_0",
        "context_with_next_sentence": true
    },
    {
        "source_sentence": "是名識塵外塵實無所有。",
        "from": "T31n1619_001:0883a24_1",
        "context_with_next_sentence": true
    },
    {
        "source_sentence": "於內識中眾生亂心分別故。",
        "from": "T31n1619_001:0883a25_2",
        "context_with_next_sentence": true
    },
    {
        "source_sentence": "起六塵分別。",
        "from": "T31n1619_001:0883a25_3",
        "context_with_next_sentence": true
    },
    {
        "source_sentence": "此分別如在於外。",
        "from": "T31n1619_001:0883a26_0",
        "context_with_next_sentence": true
    },
    {
        "source_sentence": "如此顯現。",
        "from": "T31n1619_001:0883a26_1",
        "context_with_next_sentence": true
    },
    {
        "source_sentence": "是四緣中名識緣緣。",
        "from": "T31n1619_001:0883a26_2",
        "context_with_next_sentence": true
    },
    {
        "source_sentence": "以是識體相故由此識生故。",
        "from": "T31n1619_001:0883a27_3",
        "context_with_next_sentence": true
    },
    {
        "source_sentence": "所以者何。",
        "from": "T31n1619_001:0883a27_4",
        "context_with_next_sentence": true
    },
    {
        "source_sentence": "是識作內塵相。",
        "from": "T31n1619_001:0883a28_0",
        "context_with_next_sentence": true
    },
    {
        "source_sentence": "從內塵生。",
        "from": "T31n1619_001:0883a28_1",
        "context_with_next_sentence": true
    },
    {
        "source_sentence": "具二法故。",
        "from": "T31n1619_001:0883a28_2",
        "context_with_next_sentence": true
    },
    {
        "source_sentence": "是故內塵名境界。",
        "from": "T31n1619_001:0883a28_3",
        "context_with_next_sentence": true
    },
    {
        "source_sentence": "問曰。",
        "from": "T31n1619_001:0883a29_4",
        "context_with_next_sentence": true
    },
    {
        "source_sentence": "如塵起識是亦可然。",
        "from": "T31n1619_001:0883a29_5",
        "context_with_next_sentence": true
    },
    {
        "source_sentence": "內塵是識一分共一時起。",
        "from": "T31n1619_001:0883a29_6",
        "context_with_next_sentence": true
    },
    {
        "source_sentence": "云何得作緣緣。",
        "from": "T31n1619_001:0883b01_7",
        "context_with_next_sentence": true
    },
    {
        "source_sentence": "答曰。",
        "from": "T31n1619_001:0883b01_8",
        "context_with_next_sentence": true
    },
    {
        "source_sentence": "立緣緣者。",
        "from": "T31n1619_001:0883b01_9",
        "context_with_next_sentence": true
    },
    {
        "source_sentence": "識緣此生無有二故。",
        "from": "T31n1619_001:0883b02_10",
        "context_with_next_sentence": true
    },
    {
        "source_sentence": "緣者或一時共起。",
        "from": "T31n1619_001:0883b02_11",
        "context_with_next_sentence": true
    },
    {
        "source_sentence": "能成餘法從他生。",
        "from": "T31n1619_001:0883b03_0",
        "context_with_next_sentence": true
    },
    {
        "source_sentence": "決定隨逐生不生故。",
        "from": "T31n1619_001:0883b03_1",
        "context_with_next_sentence": true
    },
    {
        "source_sentence": "問若次第生所緣能緣相云何。",
        "from": "T31n1619_001:0883b03_2",
        "context_with_next_sentence": true
    },
    {
        "source_sentence": "答曰。",
        "from": "T31n1619_001:0883b04_3",
        "context_with_next_sentence": true
    },
    {
        "source_sentence": "若因在前果在後。",
        "from": "T31n1619_001:0883b04_4",
        "context_with_next_sentence": true
    },
    {
        "source_sentence": "果隨因因不隨果。",
        "from": "T31n1619_001:0883b05_5",
        "context_with_next_sentence": true
    },
    {
        "source_sentence": "若因有果必有。",
        "from": "T31n1619_001:0883b05_6",
        "context_with_next_sentence": true
    },
    {
        "source_sentence": "若因無果必無。",
        "from": "T31n1619_001:0883b05_7",
        "context_with_next_sentence": true
    },
    {
        "source_sentence": "果隨因或有或無。",
        "from": "T31n1619_001:0883b06_8",
        "context_with_next_sentence": true
    },
    {
        "source_sentence": "是名因果相。",
        "from": "T31n1619_001:0883b06_9",
        "context_with_next_sentence": true
    },
    {
        "source_sentence": "復次為安置功能次第故。",
        "from": "T31n1619_001:0883b07_0",
        "context_with_next_sentence": true
    },
    {
        "source_sentence": "立所緣能緣。",
        "from": "T31n1619_001:0883b07_1",
        "context_with_next_sentence": true
    },
    {
        "source_sentence": "是似塵識次第起為生。",
        "from": "T31n1619_001:0883b07_2",
        "context_with_next_sentence": true
    },
    {
        "source_sentence": "似果起功能生識相續。",
        "from": "T31n1619_001:0883b08_3",
        "context_with_next_sentence": true
    },
    {
        "source_sentence": "問曰。",
        "from": "T31n1619_001:0883b08_4",
        "context_with_next_sentence": true
    },
    {
        "source_sentence": "若內塵是識。",
        "from": "T31n1619_001:0883b09_5",
        "context_with_next_sentence": true
    },
    {
        "source_sentence": "緣緣是緣生。",
        "from": "T31n1619_001:0883b09_6",
        "context_with_next_sentence": true
    },
    {
        "source_sentence": "經當云何釋經言依根緣色眼識得生。",
        "from": "T31n1619_001:0883b09_7",
        "context_with_next_sentence": true
    },
    {
        "source_sentence": "廣說如經。",
        "from": "T31n1619_001:0883b10_8",
        "context_with_next_sentence": true
    },
    {
        "source_sentence": "答曰。",
        "from": "T31n1619_001:0883b10_9",
        "context_with_next_sentence": true
    },
    {
        "source_sentence": "功能體相能共造果。",
        "from": "T31n1619_001:0883b10_10",
        "context_with_next_sentence": true
    },
    {
        "source_sentence": "說名為根。",
        "from": "T31n1619_001:0883b11_11",
        "context_with_next_sentence": true
    },
    {
        "source_sentence": "問根者體用云何答勝能為體。",
        "from": "T31n1619_001:0883b11_12",
        "context_with_next_sentence": true
    },
    {
        "source_sentence": "此體因何法可比度知。",
        "from": "T31n1619_001:0883b12_13",
        "context_with_next_sentence": true
    },
    {
        "source_sentence": "有由生自果故。",
        "from": "T31n1619_001:0883b12_14",
        "context_with_next_sentence": true
    },
    {
        "source_sentence": "是其勝能可得了別。",
        "from": "T31n1619_001:0883b13_15",
        "context_with_next_sentence": true
    },
    {
        "source_sentence": "非有四大色此功能於識中無有妨礙。",
        "from": "T31n1619_001:0883b13_16",
        "context_with_next_sentence": true
    },
    {
        "source_sentence": "此功能在識中離識。",
        "from": "T31n1619_001:0883b14_17",
        "context_with_next_sentence": true
    },
    {
        "source_sentence": "其體不可顯示。",
        "from": "T31n1619_001:0883b15_18",
        "context_with_next_sentence": true
    },
    {
        "source_sentence": "如我所立根與汝所立根。",
        "from": "T31n1619_001:0883b15_19",
        "context_with_next_sentence": true
    },
    {
        "source_sentence": "同功能為體。",
        "from": "T31n1619_001:0883b16_20",
        "context_with_next_sentence": true
    },
    {
        "source_sentence": "此有何異。",
        "from": "T31n1619_001:0883b16_21",
        "context_with_next_sentence": true
    },
    {
        "source_sentence": "如此功能及似塵相。",
        "from": "T31n1619_001:0883b16_22",
        "context_with_next_sentence": true
    },
    {
        "source_sentence": "更互為因。",
        "from": "T31n1619_001:0883b17_23",
        "context_with_next_sentence": true
    },
    {
        "source_sentence": "如此功能及似塵相生從無始來悉爾。",
        "from": "T31n1619_001:0883b17_24",
        "context_with_next_sentence": true
    },
    {
        "source_sentence": "依功能說名根緣內塵相名境。",
        "from": "T31n1619_001:0883b18_25",
        "context_with_next_sentence": true
    },
    {
        "source_sentence": "是亂識不可言其相。",
        "from": "T31n1619_001:0883b18_26",
        "context_with_next_sentence": true
    },
    {
        "source_sentence": "得生此法更互為因亦無有始。",
        "from": "T31n1619_001:0883b19_27",
        "context_with_next_sentence": true
    },
    {
        "source_sentence": "何以故。",
        "from": "T31n1619_001:0883b20_28",
        "context_with_next_sentence": true
    },
    {
        "source_sentence": "或功能成熟故起似塵識。",
        "from": "T31n1619_001:0883b20_29",
        "context_with_next_sentence": true
    },
    {
        "source_sentence": "或似塵識故功能得成。",
        "from": "T31n1619_001:0883b20_30",
        "context_with_next_sentence": true
    },
    {
        "source_sentence": "識者或異二或不異二或不可說。",
        "from": "T31n1619_001:0883b21_31",
        "context_with_next_sentence": true
    },
    {
        "source_sentence": "如此內塵具二法故可為識境。",
        "from": "T31n1619_001:0883b22_32",
        "context_with_next_sentence": true
    },
    {
        "source_sentence": "無相思塵論",
        "from": "T31n1619_001:0883b23_0",
        "context_with_next_sentence": false
    }
]