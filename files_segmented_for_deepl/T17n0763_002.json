[
    {
        "source_sentence": "佛說法乘義決定經卷中",
        "from": "T17n0763_002:0656c02_0",
        "context_with_next_sentence": true
    },
    {
        "source_sentence": "西天三藏明因妙善普濟法師",
        "from": "T17n0763_002:0656c04_0",
        "context_with_next_sentence": true
    },
    {
        "source_sentence": "金總持等奉　詔譯",
        "from": "T17n0763_002:0656c05_0",
        "context_with_next_sentence": true
    },
    {
        "source_sentence": "爾時勇猛甚深比丘復白佛言：「世尊！",
        "from": "T17n0763_002:0656c06_0",
        "context_with_next_sentence": true
    },
    {
        "source_sentence": "云何名為住四念處？」",
        "from": "T17n0763_002:0656c06_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T17n0763_002:0656c07_2",
        "context_with_next_sentence": true
    },
    {
        "source_sentence": "所謂應觀內身、外身、內外身住，有色不淨。",
        "from": "T17n0763_002:0656c07_3",
        "context_with_next_sentence": true
    },
    {
        "source_sentence": "一切世間，憂悲苦惱，正念了知；觀內受、外受、內外受住，種種諸苦。",
        "from": "T17n0763_002:0656c08_4",
        "context_with_next_sentence": true
    },
    {
        "source_sentence": "一切世間，受悲苦惱，正念了知；觀內心、外心、內外心住，虛幻無常。",
        "from": "T17n0763_002:0656c10_5",
        "context_with_next_sentence": true
    },
    {
        "source_sentence": "一切世間，憂悲苦惱，正念了知；觀內法、外法、內外法住，悟無我理。",
        "from": "T17n0763_002:0656c11_6",
        "context_with_next_sentence": true
    },
    {
        "source_sentence": "一切世間，憂悲苦惱，正念了知。",
        "from": "T17n0763_002:0656c13_7",
        "context_with_next_sentence": true
    },
    {
        "source_sentence": "比丘！",
        "from": "T17n0763_002:0656c13_8",
        "context_with_next_sentence": true
    },
    {
        "source_sentence": "是名住四念處。」",
        "from": "T17n0763_002:0656c13_9",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_002:0656c14_10",
        "context_with_next_sentence": true
    },
    {
        "source_sentence": "云何四正斷？」",
        "from": "T17n0763_002:0656c14_11",
        "context_with_next_sentence": true
    },
    {
        "source_sentence": "佛言：「所謂未生不善法，以精進力，攝伏斷除，令永不生故；已生不善法，以精進力，攝伏斷除，令永斷滅故；未生善法，以精進力，正念攝受，令生起故；已生善法，以精進力，堅固安住，正念攝受，令增長故。",
        "from": "T17n0763_002:0656c15_12",
        "context_with_next_sentence": true
    },
    {
        "source_sentence": "是名四正斷。」",
        "from": "T17n0763_002:0656c19_13",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_002:0656c19_14",
        "context_with_next_sentence": true
    },
    {
        "source_sentence": "云何四神足？」",
        "from": "T17n0763_002:0656c20_15",
        "context_with_next_sentence": true
    },
    {
        "source_sentence": "佛言：「所謂欲定斷行具神足力，自欲獲得思惟依止、離欲依止、寂滅依止，於此攝受伏除諍論。",
        "from": "T17n0763_002:0656c20_16",
        "context_with_next_sentence": true
    },
    {
        "source_sentence": "勤定斷行具神足力，自勤獲得思惟依止、離欲依止、寂滅依止，於此攝受伏除諍論。",
        "from": "T17n0763_002:0656c23_0",
        "context_with_next_sentence": true
    },
    {
        "source_sentence": "心定斷行具神足力，自心獲得思惟依止、離欲依止、寂滅依止，於此攝受伏除諍論。",
        "from": "T17n0763_002:0656c24_1",
        "context_with_next_sentence": true
    },
    {
        "source_sentence": "觀定斷行具神足力，自觀獲得思惟依止、離欲依止、寂滅依止，於此攝受伏除諍論。」",
        "from": "T17n0763_002:0656c26_2",
        "context_with_next_sentence": true
    },
    {
        "source_sentence": "佛言：「比丘！",
        "from": "T17n0763_002:0656c28_3",
        "context_with_next_sentence": true
    },
    {
        "source_sentence": "是謂四神足。」",
        "from": "T17n0763_002:0656c29_4",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_002:0656c29_5",
        "context_with_next_sentence": true
    },
    {
        "source_sentence": "云何五根？」",
        "from": "T17n0763_002:0656c29_6",
        "context_with_next_sentence": true
    },
    {
        "source_sentence": "佛言：「所謂：信根、進根、念根、定根、慧根。",
        "from": "T17n0763_002:0657a01_7",
        "context_with_next_sentence": true
    },
    {
        "source_sentence": "云何信根？",
        "from": "T17n0763_002:0657a02_0",
        "context_with_next_sentence": true
    },
    {
        "source_sentence": "謂於因果而生信樂，輪迴世間信行正見業報差別。",
        "from": "T17n0763_002:0657a02_1",
        "context_with_next_sentence": true
    },
    {
        "source_sentence": "若作諸業，或善或惡，彼彼業果，如如招報，於自信根，如實了知。",
        "from": "T17n0763_002:0657a03_2",
        "context_with_next_sentence": true
    },
    {
        "source_sentence": "是名信根。",
        "from": "T17n0763_002:0657a04_3",
        "context_with_next_sentence": true
    },
    {
        "source_sentence": "云何進根？",
        "from": "T17n0763_002:0657a05_4",
        "context_with_next_sentence": true
    },
    {
        "source_sentence": "謂於妙法而生信樂，勤加精進，如法修行。",
        "from": "T17n0763_002:0657a05_5",
        "context_with_next_sentence": true
    },
    {
        "source_sentence": "是名進根。",
        "from": "T17n0763_002:0657a06_6",
        "context_with_next_sentence": true
    },
    {
        "source_sentence": "云何念根？",
        "from": "T17n0763_002:0657a06_7",
        "context_with_next_sentence": true
    },
    {
        "source_sentence": "以精進力，積集善行，念念修習，而無退轉。",
        "from": "T17n0763_002:0657a06_8",
        "context_with_next_sentence": true
    },
    {
        "source_sentence": "是名念根。",
        "from": "T17n0763_002:0657a07_9",
        "context_with_next_sentence": true
    },
    {
        "source_sentence": "云何定根？",
        "from": "T17n0763_002:0657a07_10",
        "context_with_next_sentence": true
    },
    {
        "source_sentence": "謂於法念，專心一境，而無散動，是名定根。",
        "from": "T17n0763_002:0657a08_11",
        "context_with_next_sentence": true
    },
    {
        "source_sentence": "云何慧根？",
        "from": "T17n0763_002:0657a09_12",
        "context_with_next_sentence": true
    },
    {
        "source_sentence": "謂於定中，觀照一切，通達無礙，是名慧根。」",
        "from": "T17n0763_002:0657a09_13",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_002:0657a10_14",
        "context_with_next_sentence": true
    },
    {
        "source_sentence": "云何五力？」",
        "from": "T17n0763_002:0657a10_15",
        "context_with_next_sentence": true
    },
    {
        "source_sentence": "佛言：「所謂：信力、進力、念力、定力、慧力。",
        "from": "T17n0763_002:0657a11_16",
        "context_with_next_sentence": true
    },
    {
        "source_sentence": "云何信力？",
        "from": "T17n0763_002:0657a11_17",
        "context_with_next_sentence": true
    },
    {
        "source_sentence": "謂諸有情，受如來法，信為根本，善能安住，而無流轉。",
        "from": "T17n0763_002:0657a12_18",
        "context_with_next_sentence": true
    },
    {
        "source_sentence": "若沙門婆羅門、若天魔梵，若世間法皆能信解，隨順攝受。",
        "from": "T17n0763_002:0657a13_19",
        "context_with_next_sentence": true
    },
    {
        "source_sentence": "是名信力。",
        "from": "T17n0763_002:0657a14_20",
        "context_with_next_sentence": true
    },
    {
        "source_sentence": "云何進力？",
        "from": "T17n0763_002:0657a14_21",
        "context_with_next_sentence": true
    },
    {
        "source_sentence": "謂能勇猛，精進堅固，安住善法，無有疲懈，雖被眾苦，而能堪忍，不捨善軛，行大精進。",
        "from": "T17n0763_002:0657a15_22",
        "context_with_next_sentence": true
    },
    {
        "source_sentence": "是名進力。",
        "from": "T17n0763_002:0657a17_23",
        "context_with_next_sentence": true
    },
    {
        "source_sentence": "云何念力？",
        "from": "T17n0763_002:0657a17_24",
        "context_with_next_sentence": true
    },
    {
        "source_sentence": "謂於念中，安住分位，堅固憶持，常無散動，亦無忘失，是名念力。",
        "from": "T17n0763_002:0657a17_25",
        "context_with_next_sentence": true
    },
    {
        "source_sentence": "云何定力？",
        "from": "T17n0763_002:0657a19_26",
        "context_with_next_sentence": true
    },
    {
        "source_sentence": "謂能摧伏欲染業果諸不善法，乃至安住四禪、三昧。",
        "from": "T17n0763_002:0657a19_27",
        "context_with_next_sentence": true
    },
    {
        "source_sentence": "是名定力。",
        "from": "T17n0763_002:0657a20_28",
        "context_with_next_sentence": true
    },
    {
        "source_sentence": "云何慧力？",
        "from": "T17n0763_002:0657a20_29",
        "context_with_next_sentence": true
    },
    {
        "source_sentence": "謂住世間，發起正慧，於聖道行，具足修行，擇不善法，離諸苦際，是名慧力。」",
        "from": "T17n0763_002:0657a20_30",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_002:0657a22_31",
        "context_with_next_sentence": true
    },
    {
        "source_sentence": "云何七覺支？」",
        "from": "T17n0763_002:0657a23_32",
        "context_with_next_sentence": true
    },
    {
        "source_sentence": "佛言：「所謂：擇法覺支、念覺支、定覺支、精進覺支、輕安覺支、捨覺支、喜覺支。",
        "from": "T17n0763_002:0657a23_33",
        "context_with_next_sentence": true
    },
    {
        "source_sentence": "云何擇法覺支？",
        "from": "T17n0763_002:0657a25_34",
        "context_with_next_sentence": true
    },
    {
        "source_sentence": "謂於諸法，而能揀擇，思惟依止、離欲依止、寂滅依止，攝伏諍論故。",
        "from": "T17n0763_002:0657a25_35",
        "context_with_next_sentence": true
    },
    {
        "source_sentence": "云何念覺支？",
        "from": "T17n0763_002:0657a26_36",
        "context_with_next_sentence": true
    },
    {
        "source_sentence": "謂於諸法，正念修習，思惟依止、離欲依止、寂滅依止，攝伏諍論故。",
        "from": "T17n0763_002:0657a27_37",
        "context_with_next_sentence": true
    },
    {
        "source_sentence": "云何定覺支？",
        "from": "T17n0763_002:0657a28_38",
        "context_with_next_sentence": true
    },
    {
        "source_sentence": "謂能發起清淨妙慧，思惟依止、離欲依止、寂滅依止，攝伏諍論故。",
        "from": "T17n0763_002:0657a29_39",
        "context_with_next_sentence": true
    },
    {
        "source_sentence": "云何精進覺支？",
        "from": "T17n0763_002:0657b01_40",
        "context_with_next_sentence": true
    },
    {
        "source_sentence": "謂於善行，精進無懈，思惟依止、離欲依止、寂滅依止，攝伏諍論故。",
        "from": "T17n0763_002:0657b01_41",
        "context_with_next_sentence": true
    },
    {
        "source_sentence": "云何輕安覺支？",
        "from": "T17n0763_002:0657b03_42",
        "context_with_next_sentence": true
    },
    {
        "source_sentence": "謂於諸法，遠離麁重，調暢身心，思惟依止、離欲依止、寂滅依止，攝伏諍論故。",
        "from": "T17n0763_002:0657b03_43",
        "context_with_next_sentence": true
    },
    {
        "source_sentence": "云何捨覺支？",
        "from": "T17n0763_002:0657b05_44",
        "context_with_next_sentence": true
    },
    {
        "source_sentence": "謂於諸法，遠離放逸，令心寂靜，思惟依止、離欲依止、寂滅依止，攝伏諍論故。",
        "from": "T17n0763_002:0657b05_45",
        "context_with_next_sentence": true
    },
    {
        "source_sentence": "云何喜覺支？",
        "from": "T17n0763_002:0657b07_46",
        "context_with_next_sentence": true
    },
    {
        "source_sentence": "謂於諸法，而生喜受，思惟依止、離欲依止、寂滅依止，攝伏諍論故。」",
        "from": "T17n0763_002:0657b07_47",
        "context_with_next_sentence": true
    },
    {
        "source_sentence": "佛告比丘：「是名七覺支。」",
        "from": "T17n0763_002:0657b09_48",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_002:0657b09_49",
        "context_with_next_sentence": true
    },
    {
        "source_sentence": "云何八聖道？」",
        "from": "T17n0763_002:0657b10_50",
        "context_with_next_sentence": true
    },
    {
        "source_sentence": "佛言：「所謂正見、正思惟、正語、正業、正命、正勤、正念、正定。",
        "from": "T17n0763_002:0657b10_51",
        "context_with_next_sentence": true
    },
    {
        "source_sentence": "云何正見？",
        "from": "T17n0763_002:0657b12_0",
        "context_with_next_sentence": true
    },
    {
        "source_sentence": "於所見境，有取有與；有善惡行；有善惡行所招之果；有世出世間一切眾生所作之業，乃至須陀洹果、斯陀含果、阿那含果、阿羅漢果。",
        "from": "T17n0763_002:0657b12_1",
        "context_with_next_sentence": true
    },
    {
        "source_sentence": "此世他世，微妙善行，皆以正見，通達明了，淨修梵行，永斷惑障，所作已辦，到於彼岸。",
        "from": "T17n0763_002:0657b15_2",
        "context_with_next_sentence": true
    },
    {
        "source_sentence": "是名正見。",
        "from": "T17n0763_002:0657b17_3",
        "context_with_next_sentence": true
    },
    {
        "source_sentence": "云何正思惟？",
        "from": "T17n0763_002:0657b17_4",
        "context_with_next_sentence": true
    },
    {
        "source_sentence": "謂以智慧，分別揀擇，令身、語、意三業無失，離諸過咎。",
        "from": "T17n0763_002:0657b17_5",
        "context_with_next_sentence": true
    },
    {
        "source_sentence": "是名正思惟。",
        "from": "T17n0763_002:0657b19_0",
        "context_with_next_sentence": true
    },
    {
        "source_sentence": "云何正語？",
        "from": "T17n0763_002:0657b19_1",
        "context_with_next_sentence": true
    },
    {
        "source_sentence": "謂能永斷妄言、綺語、惡罵、兩舌。",
        "from": "T17n0763_002:0657b19_2",
        "context_with_next_sentence": true
    },
    {
        "source_sentence": "是名正語。",
        "from": "T17n0763_002:0657b20_3",
        "context_with_next_sentence": true
    },
    {
        "source_sentence": "云何正業？",
        "from": "T17n0763_002:0657b20_4",
        "context_with_next_sentence": true
    },
    {
        "source_sentence": "謂諸有情永離殺生、偷盜、染欲。",
        "from": "T17n0763_002:0657b20_5",
        "context_with_next_sentence": true
    },
    {
        "source_sentence": "是名正業。",
        "from": "T17n0763_002:0657b21_6",
        "context_with_next_sentence": true
    },
    {
        "source_sentence": "云何正命？",
        "from": "T17n0763_002:0657b21_7",
        "context_with_next_sentence": true
    },
    {
        "source_sentence": "謂受世間衣服、臥具、飲食、醫藥，而為資養，非邪命故。",
        "from": "T17n0763_002:0657b22_0",
        "context_with_next_sentence": true
    },
    {
        "source_sentence": "是名正命。",
        "from": "T17n0763_002:0657b23_1",
        "context_with_next_sentence": true
    },
    {
        "source_sentence": "云何正精進？",
        "from": "T17n0763_002:0657b23_2",
        "context_with_next_sentence": true
    },
    {
        "source_sentence": "謂能勇猛，破煩惱魔，常修善行，無有懈怠。",
        "from": "T17n0763_002:0657b23_3",
        "context_with_next_sentence": true
    },
    {
        "source_sentence": "是名正精進。",
        "from": "T17n0763_002:0657b24_4",
        "context_with_next_sentence": true
    },
    {
        "source_sentence": "云何正念？",
        "from": "T17n0763_002:0657b25_0",
        "context_with_next_sentence": true
    },
    {
        "source_sentence": "謂憶過去所修善法，念念攝持，而無錯謬。",
        "from": "T17n0763_002:0657b25_1",
        "context_with_next_sentence": true
    },
    {
        "source_sentence": "是名正念。",
        "from": "T17n0763_002:0657b26_2",
        "context_with_next_sentence": true
    },
    {
        "source_sentence": "云何正定？",
        "from": "T17n0763_002:0657b26_3",
        "context_with_next_sentence": true
    },
    {
        "source_sentence": "謂心能安住於奢摩他、毘鉢舍那，寂然不動。",
        "from": "T17n0763_002:0657b26_4",
        "context_with_next_sentence": true
    },
    {
        "source_sentence": "是名正定。」",
        "from": "T17n0763_002:0657b27_5",
        "context_with_next_sentence": true
    },
    {
        "source_sentence": "佛告比丘：「是名八聖道。」",
        "from": "T17n0763_002:0657b27_6",
        "context_with_next_sentence": true
    },
    {
        "source_sentence": "爾時勇猛甚深比丘復白佛言：「世尊！",
        "from": "T17n0763_002:0657b28_7",
        "context_with_next_sentence": true
    },
    {
        "source_sentence": "云何十六心念？」",
        "from": "T17n0763_002:0657b29_8",
        "context_with_next_sentence": true
    },
    {
        "source_sentence": "佛言：「所謂念心和合故，和合平等，如實了知；念心相應故，相應平等，如實了知。",
        "from": "T17n0763_002:0657b29_9",
        "context_with_next_sentence": true
    },
    {
        "source_sentence": "念法自性和合故，和合平等，如實了知；念法自性相應故，相應平等，如實了知；念法增長和合故，和合平等，如實了知；念法增長相應故，相應平等，如實了知。",
        "from": "T17n0763_002:0657c02_10",
        "context_with_next_sentence": true
    },
    {
        "source_sentence": "念身正知和合故，和合平等，如實了知；念身正知相應故，相應平等，如實了知；念身行正知和合故，和合平等，如實了知；念身行正知相應故，相應平等，如實了知。",
        "from": "T17n0763_002:0657c06_11",
        "context_with_next_sentence": true
    },
    {
        "source_sentence": "念一切身正知和合故，和合平等，如實了知；念一切身正知相應故，相應平等，如實了知；念一切身行正知和合故，和合平等，如實了知；念一切身行正知相應故，相應平等，如實了知。",
        "from": "T17n0763_002:0657c09_12",
        "context_with_next_sentence": true
    },
    {
        "source_sentence": "念輕安身行和合故，和合平等，如實了知；念輕安身行相應故，相應平等，如實了知。",
        "from": "T17n0763_002:0657c14_0",
        "context_with_next_sentence": true
    },
    {
        "source_sentence": "念喜正知和合故，和合平等，如實了知；念喜正知相應故，相應平等，如實了知。",
        "from": "T17n0763_002:0657c15_1",
        "context_with_next_sentence": true
    },
    {
        "source_sentence": "念樂正知和合故，和合平等，如實了知；念樂正知相應故，相應平等，如實了知。",
        "from": "T17n0763_002:0657c17_2",
        "context_with_next_sentence": true
    },
    {
        "source_sentence": "念心正知和合故，和合平等，如實了知；念心正知相應故，相應平等，如實了知。",
        "from": "T17n0763_002:0657c19_3",
        "context_with_next_sentence": true
    },
    {
        "source_sentence": "念心行正知和合故，和合平等，如實了知；念心行正知相應故，相應平等，如實了知。",
        "from": "T17n0763_002:0657c21_4",
        "context_with_next_sentence": true
    },
    {
        "source_sentence": "念輕安心行和合故，和合平等，如實了知；念輕安心行相應故，相應平等，如實了知。",
        "from": "T17n0763_002:0657c23_5",
        "context_with_next_sentence": true
    },
    {
        "source_sentence": "念喜樂心和合故，和合平等，如實了知；念喜樂心相應故，相應平等，如實了知。",
        "from": "T17n0763_002:0657c25_6",
        "context_with_next_sentence": true
    },
    {
        "source_sentence": "念勝解心和合故，和合平等，如實了知；念勝解心相應故，相應平等，如實了知。",
        "from": "T17n0763_002:0657c27_7",
        "context_with_next_sentence": true
    },
    {
        "source_sentence": "念等引心和合故，和合平等，如實了知；念等引心相應故，相應平等，如實了知。",
        "from": "T17n0763_002:0657c28_8",
        "context_with_next_sentence": true
    },
    {
        "source_sentence": "如是乃至無常觀、離欲觀、寂滅觀、出離觀，和合平等，如實了知；相應平等，如實了知。」",
        "from": "T17n0763_002:0658a01_9",
        "context_with_next_sentence": true
    },
    {
        "source_sentence": "佛言：「比丘！",
        "from": "T17n0763_002:0658a03_10",
        "context_with_next_sentence": true
    },
    {
        "source_sentence": "如是名為十六心念。」",
        "from": "T17n0763_002:0658a03_11",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_002:0658a04_12",
        "context_with_next_sentence": true
    },
    {
        "source_sentence": "云何聲聞四果？」",
        "from": "T17n0763_002:0658a04_13",
        "context_with_next_sentence": true
    },
    {
        "source_sentence": "佛言：「所謂須陀洹果、斯陀含果、阿那含果、阿羅漢果。",
        "from": "T17n0763_002:0658a05_14",
        "context_with_next_sentence": true
    },
    {
        "source_sentence": "如是四果，諸聲聞眾，皆能信解，如來十號，功德圓滿；了知正法，清淨流布，無有窮盡；了知僧伽，具足眾善，功德圓滿，於無我理，皆悉了達。",
        "from": "T17n0763_002:0658a06_15",
        "context_with_next_sentence": true
    },
    {
        "source_sentence": "如是信解，淨修梵行，具戒定慧、無礙解脫、解脫知見，出世功德，轉正法輪，證須陀洹果，功德具足；證斯陀含果，功德具足；證阿那含果，功德具足；證阿羅漢果，功德具足。",
        "from": "T17n0763_002:0658a09_16",
        "context_with_next_sentence": true
    },
    {
        "source_sentence": "淨戒圓滿，聖智現前，自在安隱，離諸熱惱，清淨無染，盡未來際，無有間斷，亦無退轉，以方便智，觀察一切，通達無礙。」",
        "from": "T17n0763_002:0658a13_17",
        "context_with_next_sentence": true
    },
    {
        "source_sentence": "佛言：「比丘！",
        "from": "T17n0763_002:0658a16_18",
        "context_with_next_sentence": true
    },
    {
        "source_sentence": "如是名為聲聞四果。」",
        "from": "T17n0763_002:0658a16_19",
        "context_with_next_sentence": true
    },
    {
        "source_sentence": "比丘復白佛言：「云何如來十力？」",
        "from": "T17n0763_002:0658a16_20",
        "context_with_next_sentence": true
    },
    {
        "source_sentence": "佛言：「所謂處非處智力：因果相應及不相應，如實了知故。",
        "from": "T17n0763_002:0658a17_21",
        "context_with_next_sentence": true
    },
    {
        "source_sentence": "自業智力：三世三業，如實了知故。",
        "from": "T17n0763_002:0658a18_22",
        "context_with_next_sentence": true
    },
    {
        "source_sentence": "靜慮解脫等持等至智力：皆能了知故。",
        "from": "T17n0763_002:0658a19_23",
        "context_with_next_sentence": true
    },
    {
        "source_sentence": "根勝劣智力：信等五根，或軟中上，皆能了知故。",
        "from": "T17n0763_002:0658a20_24",
        "context_with_next_sentence": true
    },
    {
        "source_sentence": "種種勝解智力：觀一切法，勝解明了，皆能通達故。",
        "from": "T17n0763_002:0658a21_25",
        "context_with_next_sentence": true
    },
    {
        "source_sentence": "種種界智力：無量世界，種種界性，皆能了知故。",
        "from": "T17n0763_002:0658a22_26",
        "context_with_next_sentence": true
    },
    {
        "source_sentence": "遍趣行智力：諸趣遍行，種種差別，皆能了知故。",
        "from": "T17n0763_002:0658a23_27",
        "context_with_next_sentence": true
    },
    {
        "source_sentence": "宿住隨念智力：過去世境，宿住隨念，皆能了知故。",
        "from": "T17n0763_002:0658a24_28",
        "context_with_next_sentence": true
    },
    {
        "source_sentence": "生滅智力：諸有情類，生滅因緣，皆能了知故。",
        "from": "T17n0763_002:0658a26_29",
        "context_with_next_sentence": true
    },
    {
        "source_sentence": "漏盡智力：根隨諸惑，淨盡無餘故。」",
        "from": "T17n0763_002:0658a27_30",
        "context_with_next_sentence": true
    },
    {
        "source_sentence": "佛告比丘：「如是名為如來十力。」",
        "from": "T17n0763_002:0658a27_31",
        "context_with_next_sentence": true
    },
    {
        "source_sentence": "比丘復白佛言：「云何四無所畏？」",
        "from": "T17n0763_002:0658a28_32",
        "context_with_next_sentence": true
    },
    {
        "source_sentence": "佛言：「所謂正等覺無畏：佛於正覺，諸法等覺，諸法皆悉了知，心無所畏故。",
        "from": "T17n0763_002:0658a29_33",
        "context_with_next_sentence": true
    },
    {
        "source_sentence": "諸天、魔、梵、沙門、婆羅門、天人、阿修羅等，皆悉恭敬。",
        "from": "T17n0763_002:0658b01_34",
        "context_with_next_sentence": true
    },
    {
        "source_sentence": "漏盡智無畏：如來諸漏欲染煩惱，皆已盡故，住安隱地，無有驚怖，於大眾中，作師子吼，梵、釋、諸天、轉輪聖王，尊重讚歎。",
        "from": "T17n0763_002:0658b03_35",
        "context_with_next_sentence": true
    },
    {
        "source_sentence": "出障道無畏：如來通達三乘聖道，於一切法，無有障礙故，心無所畏，諸天、魔、梵、沙門、婆羅門等，皆悉恭敬。",
        "from": "T17n0763_002:0658b05_36",
        "context_with_next_sentence": true
    },
    {
        "source_sentence": "出苦道無畏：如來於無數劫，修習善法，乃能決定出離苦道。",
        "from": "T17n0763_002:0658b08_37",
        "context_with_next_sentence": true
    },
    {
        "source_sentence": "諸天、魔、梵、沙門、婆羅門等，皆悉恭敬。」",
        "from": "T17n0763_002:0658b09_38",
        "context_with_next_sentence": true
    },
    {
        "source_sentence": "佛告比丘：「如是名為四無所畏。」",
        "from": "T17n0763_002:0658b10_39",
        "context_with_next_sentence": true
    },
    {
        "source_sentence": "比丘復白佛言：「云何四無礙辯？」",
        "from": "T17n0763_002:0658b11_40",
        "context_with_next_sentence": true
    },
    {
        "source_sentence": "佛言：「所謂法無礙辯、義無礙辯、詞無礙辯、辯才無礙辯。",
        "from": "T17n0763_002:0658b11_41",
        "context_with_next_sentence": true
    },
    {
        "source_sentence": "法無礙辯：於無漏法智無退轉故。",
        "from": "T17n0763_002:0658b13_42",
        "context_with_next_sentence": true
    },
    {
        "source_sentence": "義無礙辯：於所詮理，智無退轉故。",
        "from": "T17n0763_002:0658b13_43",
        "context_with_next_sentence": true
    },
    {
        "source_sentence": "詞無礙辯：隨諸眾生所有問難，一音解釋，普令歡喜故。",
        "from": "T17n0763_002:0658b14_44",
        "context_with_next_sentence": true
    },
    {
        "source_sentence": "辯才無礙辯：世出世間，一切諸法，皆悉通達，智無退轉故。」",
        "from": "T17n0763_002:0658b16_0",
        "context_with_next_sentence": true
    },
    {
        "source_sentence": "佛告比丘：「如是名為四無礙辯。」",
        "from": "T17n0763_002:0658b17_1",
        "context_with_next_sentence": true
    },
    {
        "source_sentence": "比丘復白佛言：「云何如來十八不共法？」",
        "from": "T17n0763_002:0658b18_0",
        "context_with_next_sentence": true
    },
    {
        "source_sentence": "佛言：「所謂如來無誤失、無卒暴語、無種種想；無不定心、無忘失念、無不擇捨；欲無減、念無減、精進無減、定無減、慧無減、解脫無減；身業隨智慧行、語業隨智慧行、意業隨智慧行；知過去世無著無礙、知未來世無著無礙、知現在世無著無礙。」",
        "from": "T17n0763_002:0658b18_1",
        "context_with_next_sentence": true
    },
    {
        "source_sentence": "佛告比丘：「如是名為十八不共法。」",
        "from": "T17n0763_002:0658b24_2",
        "context_with_next_sentence": true
    },
    {
        "source_sentence": "比丘復白佛言：「云何如來三十二相？」",
        "from": "T17n0763_002:0658b25_3",
        "context_with_next_sentence": true
    },
    {
        "source_sentence": "佛言：「所謂：足下平滿高下等觸相。",
        "from": "T17n0763_002:0658b26_0",
        "context_with_next_sentence": true
    },
    {
        "source_sentence": "足下千輻輪文網轂圓滿相。",
        "from": "T17n0763_002:0658b26_1",
        "context_with_next_sentence": true
    },
    {
        "source_sentence": "手足柔軟如覩羅綿相。",
        "from": "T17n0763_002:0658b27_2",
        "context_with_next_sentence": true
    },
    {
        "source_sentence": "手足指間咸有網鞔金色交絡相。",
        "from": "T17n0763_002:0658b27_3",
        "context_with_next_sentence": true
    },
    {
        "source_sentence": "手足諸指纖長圓滿相。",
        "from": "T17n0763_002:0658b28_4",
        "context_with_next_sentence": true
    },
    {
        "source_sentence": "足跟廣長與趺相稱相。",
        "from": "T17n0763_002:0658b29_5",
        "context_with_next_sentence": true
    },
    {
        "source_sentence": "足趺修高充滿柔軟與跟相稱相。",
        "from": "T17n0763_002:0658b29_6",
        "context_with_next_sentence": true
    },
    {
        "source_sentence": "雙腨纖圓如翳泥耶鹿王腨相。",
        "from": "T17n0763_002:0658c01_7",
        "context_with_next_sentence": true
    },
    {
        "source_sentence": "雙臂修圓如象王鼻平立過膝相。",
        "from": "T17n0763_002:0658c02_8",
        "context_with_next_sentence": true
    },
    {
        "source_sentence": "密處深隱如龍象王相。",
        "from": "T17n0763_002:0658c03_0",
        "context_with_next_sentence": true
    },
    {
        "source_sentence": "身諸毛孔一一毛生柔軟紺青右旋宛轉相。",
        "from": "T17n0763_002:0658c03_1",
        "context_with_next_sentence": true
    },
    {
        "source_sentence": "髮毛上靡柔軟紺青螺文右旋相。",
        "from": "T17n0763_002:0658c04_2",
        "context_with_next_sentence": true
    },
    {
        "source_sentence": "身真金色光潔晃曜眾寶莊嚴相。",
        "from": "T17n0763_002:0658c05_3",
        "context_with_next_sentence": true
    },
    {
        "source_sentence": "皮膚薄潤塵垢不住相。",
        "from": "T17n0763_002:0658c06_4",
        "context_with_next_sentence": true
    },
    {
        "source_sentence": "手足掌中頸及雙肩七處平滿相。",
        "from": "T17n0763_002:0658c06_5",
        "context_with_next_sentence": true
    },
    {
        "source_sentence": "肩項之間妙好充滿相。",
        "from": "T17n0763_002:0658c07_6",
        "context_with_next_sentence": true
    },
    {
        "source_sentence": "膊腋清淨悉皆充實相。",
        "from": "T17n0763_002:0658c07_7",
        "context_with_next_sentence": true
    },
    {
        "source_sentence": "容儀圓滿端嚴殊妙相。",
        "from": "T17n0763_002:0658c08_8",
        "context_with_next_sentence": true
    },
    {
        "source_sentence": "身相修廣端直相稱相。",
        "from": "T17n0763_002:0658c08_9",
        "context_with_next_sentence": true
    },
    {
        "source_sentence": "體相縱廣量等周匝圓滿如諾瞿陀相。",
        "from": "T17n0763_002:0658c09_10",
        "context_with_next_sentence": true
    },
    {
        "source_sentence": "其身上半如師子王威容廣大相。",
        "from": "T17n0763_002:0658c10_11",
        "context_with_next_sentence": true
    },
    {
        "source_sentence": "身常放光面各一尋相。",
        "from": "T17n0763_002:0658c11_12",
        "context_with_next_sentence": true
    },
    {
        "source_sentence": "具四十齒齊平淨密相。",
        "from": "T17n0763_002:0658c11_13",
        "context_with_next_sentence": true
    },
    {
        "source_sentence": "四牙鋒利白逾珂雪相。",
        "from": "T17n0763_002:0658c12_14",
        "context_with_next_sentence": true
    },
    {
        "source_sentence": "於諸味中得最上味相。",
        "from": "T17n0763_002:0658c12_15",
        "context_with_next_sentence": true
    },
    {
        "source_sentence": "舌相廣薄遍覆面輪相。",
        "from": "T17n0763_002:0658c13_16",
        "context_with_next_sentence": true
    },
    {
        "source_sentence": "梵音洪雅隨眾等聞相。",
        "from": "T17n0763_002:0658c13_17",
        "context_with_next_sentence": true
    },
    {
        "source_sentence": "眼睫齊整猶若牛王相。",
        "from": "T17n0763_002:0658c14_18",
        "context_with_next_sentence": true
    },
    {
        "source_sentence": "其目紺青鮮白紅環間飾皎潔相。",
        "from": "T17n0763_002:0658c14_19",
        "context_with_next_sentence": true
    },
    {
        "source_sentence": "面如滿月。",
        "from": "T17n0763_002:0658c15_20",
        "context_with_next_sentence": true
    },
    {
        "source_sentence": "雙眉皎淨如天帝弓相，眉間白毫右旋宛轉如覩羅綿鮮白光淨相。",
        "from": "T17n0763_002:0658c15_21",
        "context_with_next_sentence": true
    },
    {
        "source_sentence": "其頂上現烏瑟膩沙，高顯周圓如天蓋相。」",
        "from": "T17n0763_002:0658c17_22",
        "context_with_next_sentence": true
    },
    {
        "source_sentence": "佛告比丘：「如是名為三十二相。」",
        "from": "T17n0763_002:0658c18_23",
        "context_with_next_sentence": true
    },
    {
        "source_sentence": "佛說法乘義決定經卷中",
        "from": "T17n0763_002:0658c20_0",
        "context_with_next_sentence": false
    }
]