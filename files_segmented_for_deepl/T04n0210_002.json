[
    {
        "source_sentence": "法句經卷下",
        "from": "T04n0210_002:0567a03_0",
        "context_with_next_sentence": true
    },
    {
        "source_sentence": "尊者法救撰",
        "from": "T04n0210_002:0567a05_0",
        "context_with_next_sentence": true
    },
    {
        "source_sentence": "吳天竺沙門維祇難等譯",
        "from": "T04n0210_002:0567a06_0",
        "context_with_next_sentence": true
    },
    {
        "source_sentence": "述佛品法句經第二十二二十有一章",
        "from": "T04n0210_002:0567a07_0",
        "context_with_next_sentence": true
    },
    {
        "source_sentence": "述佛品者，道佛神德，無不利度，明為世則。",
        "from": "T04n0210_002:0567a08_0",
        "context_with_next_sentence": true
    },
    {
        "source_sentence": "　己勝不受惡，　　一切勝世間，　叡智廓無彊，　　開曚令入道。",
        "from": "T04n0210_002:0567a09_0",
        "context_with_next_sentence": true
    },
    {
        "source_sentence": "　決網無罣礙，　　愛盡無所積，　佛意深無極，　　未踐迹令踐。",
        "from": "T04n0210_002:0567a11_0",
        "context_with_next_sentence": true
    },
    {
        "source_sentence": "　勇健立一心，　　出家日夜滅，　根斷無欲意，　　學正念清明。",
        "from": "T04n0210_002:0567a13_0",
        "context_with_next_sentence": true
    },
    {
        "source_sentence": "　見諦淨無穢，　　已度五道淵，　佛出照世間，　　為除眾憂苦。",
        "from": "T04n0210_002:0567a15_0",
        "context_with_next_sentence": true
    },
    {
        "source_sentence": "　得生人道難、　　生壽亦難得；　世間有佛難，　　佛法難得聞。",
        "from": "T04n0210_002:0567a17_0",
        "context_with_next_sentence": true
    },
    {
        "source_sentence": "　我既無歸保，　　亦獨無伴侶，　積一行得佛，　　自然通聖道。",
        "from": "T04n0210_002:0567a19_0",
        "context_with_next_sentence": true
    },
    {
        "source_sentence": "　船師能渡水，　　精進為橋梁，　人以種姓繫，　　度者為健雄。",
        "from": "T04n0210_002:0567a21_0",
        "context_with_next_sentence": true
    },
    {
        "source_sentence": "　壞惡度為佛，　　止地為梵志，　除饉為學法，　　斷種為弟子。",
        "from": "T04n0210_002:0567a23_0",
        "context_with_next_sentence": true
    },
    {
        "source_sentence": "　觀行忍第一，　　佛說泥洹最，　捨罪作沙門，　　無嬈害於彼。",
        "from": "T04n0210_002:0567a25_0",
        "context_with_next_sentence": true
    },
    {
        "source_sentence": "　不嬈亦不惱，　　如戒一切持，　少食捨身貪，　　有行幽隱處。",
        "from": "T04n0210_002:0567a27_0",
        "context_with_next_sentence": true
    },
    {
        "source_sentence": "　意諦以有黠，　　是能奉佛教。",
        "from": "T04n0210_002:0567a29_0",
        "context_with_next_sentence": true
    },
    {
        "source_sentence": "　諸惡莫作，　　諸善奉行，　　自淨其意，　是諸佛教。",
        "from": "T04n0210_002:0567b01_0",
        "context_with_next_sentence": true
    },
    {
        "source_sentence": "　　佛為尊貴，　　斷漏無婬，　諸釋中雄，　　一群從心。",
        "from": "T04n0210_002:0567b02_1",
        "context_with_next_sentence": true
    },
    {
        "source_sentence": "　　快哉福報，　所願皆成，　　敏於上寂，　　自致泥洹。",
        "from": "T04n0210_002:0567b03_2",
        "context_with_next_sentence": true
    },
    {
        "source_sentence": "　或多自歸，　　山川樹神，　　廟立圖像，　祭祠求福；　　自歸如是，　　非吉、非上，　彼不能來，　　度我眾苦。",
        "from": "T04n0210_002:0567b05_0",
        "context_with_next_sentence": true
    },
    {
        "source_sentence": "　　如有自歸，　佛法聖眾，　　道德四諦，　　必見正慧。",
        "from": "T04n0210_002:0567b07_1",
        "context_with_next_sentence": true
    },
    {
        "source_sentence": "　生死極苦，　　從諦得度，　　度世八道，　斯除眾苦。",
        "from": "T04n0210_002:0567b09_0",
        "context_with_next_sentence": true
    },
    {
        "source_sentence": "　　自歸三尊，　　最吉、最上，　唯獨有是，　　度一切苦。",
        "from": "T04n0210_002:0567b10_1",
        "context_with_next_sentence": true
    },
    {
        "source_sentence": "　　士如中正，　志道不慳，　　利哉！",
        "from": "T04n0210_002:0567b11_2",
        "context_with_next_sentence": true
    },
    {
        "source_sentence": "斯人，　　自歸佛者。",
        "from": "T04n0210_002:0567b12_3",
        "context_with_next_sentence": true
    },
    {
        "source_sentence": "　明人難值，　　亦不比有，　　其所生處，　族親蒙慶。",
        "from": "T04n0210_002:0567b13_0",
        "context_with_next_sentence": true
    },
    {
        "source_sentence": "　　諸佛興快，　　說經道快，　眾聚和快，　　和則常安。",
        "from": "T04n0210_002:0567b14_1",
        "context_with_next_sentence": true
    },
    {
        "source_sentence": "安寧品法句經第二十三十有四章",
        "from": "T04n0210_002:0567b16_0",
        "context_with_next_sentence": true
    },
    {
        "source_sentence": "安寧品者，差次安危，去惡即善，快而不墮。",
        "from": "T04n0210_002:0567b17_0",
        "context_with_next_sentence": true
    },
    {
        "source_sentence": "　我生已安，　　不慍於怨，　　眾人有怨，　我行無怨；　　我生已安，　　不病於病，　眾人有病，　　我行無病；　　我生已安，　不慼於憂，　　眾人有憂，　　我行無憂。",
        "from": "T04n0210_002:0567b18_0",
        "context_with_next_sentence": true
    },
    {
        "source_sentence": "　我生已安，　　清淨無為，　　以樂為食，　如光音天。",
        "from": "T04n0210_002:0567b22_0",
        "context_with_next_sentence": true
    },
    {
        "source_sentence": "　　我生已安，　　澹泊無事，　彌薪國火，　　安能燒我？",
        "from": "T04n0210_002:0567b23_1",
        "context_with_next_sentence": true
    },
    {
        "source_sentence": "　　勝則生怨、　負則自鄙，　　去勝負心，　　無爭自安。",
        "from": "T04n0210_002:0567b24_2",
        "context_with_next_sentence": true
    },
    {
        "source_sentence": "　熱無過婬、　　毒無過怒、　　苦無過身、　樂無過滅。",
        "from": "T04n0210_002:0567b26_0",
        "context_with_next_sentence": true
    },
    {
        "source_sentence": "　　無樂、小樂、　　小辯、小慧，　觀求大者，　　乃獲大安。",
        "from": "T04n0210_002:0567b27_1",
        "context_with_next_sentence": true
    },
    {
        "source_sentence": "　　我為世尊，　長解無憂，　　正度三有，　　獨降眾魔。",
        "from": "T04n0210_002:0567b28_2",
        "context_with_next_sentence": true
    },
    {
        "source_sentence": "　見聖人快，　　得依附快，　　得離愚人，　為善獨快、　　守正道快、　　工說法快，　與世無諍；　　戒具常快、　　依賢居快，　如親親會，　　近仁智者，　　多聞高遠。",
        "from": "T04n0210_002:0567c02_0",
        "context_with_next_sentence": true
    },
    {
        "source_sentence": "　壽命鮮少，　　而棄世多，　　學當取要，　令至老安。",
        "from": "T04n0210_002:0567c06_0",
        "context_with_next_sentence": true
    },
    {
        "source_sentence": "　諸欲得甘露，　　棄欲滅諦快，　欲度生死苦，　　當服甘露味。",
        "from": "T04n0210_002:0567c08_0",
        "context_with_next_sentence": true
    },
    {
        "source_sentence": "好喜品法句經第二十四十有二章",
        "from": "T04n0210_002:0567c10_0",
        "context_with_next_sentence": true
    },
    {
        "source_sentence": "好喜品者，禁人多喜，能不貪欲，則無憂患。",
        "from": "T04n0210_002:0567c11_0",
        "context_with_next_sentence": true
    },
    {
        "source_sentence": "　違道則自順、　　順道則自違，　捨義取所好，　　是為順愛欲。",
        "from": "T04n0210_002:0567c12_0",
        "context_with_next_sentence": true
    },
    {
        "source_sentence": "　不當趣所愛、　　亦莫有不愛，　愛之不見憂、　　不愛見亦憂；　是以莫造愛，　　愛憎惡所由，　已除縛結者，　　無愛無所憎。",
        "from": "T04n0210_002:0567c14_0",
        "context_with_next_sentence": true
    },
    {
        "source_sentence": "　愛喜生憂，　　愛喜生畏；　　無所愛喜，　何憂？",
        "from": "T04n0210_002:0567c18_0",
        "context_with_next_sentence": true
    },
    {
        "source_sentence": "何畏？",
        "from": "T04n0210_002:0567c19_1",
        "context_with_next_sentence": true
    },
    {
        "source_sentence": "　　好樂生憂，　　好樂生畏；　無所好樂，　　何憂？",
        "from": "T04n0210_002:0567c19_2",
        "context_with_next_sentence": true
    },
    {
        "source_sentence": "何畏？",
        "from": "T04n0210_002:0567c20_3",
        "context_with_next_sentence": true
    },
    {
        "source_sentence": "　　貪欲生憂，　貪欲生畏；　　解無貪欲，　　何憂？",
        "from": "T04n0210_002:0567c20_4",
        "context_with_next_sentence": true
    },
    {
        "source_sentence": "何畏？",
        "from": "T04n0210_002:0567c21_5",
        "context_with_next_sentence": true
    },
    {
        "source_sentence": "　貪法戒成，　　至誠知慚，　　行身近道，　為眾所愛。",
        "from": "T04n0210_002:0567c22_0",
        "context_with_next_sentence": true
    },
    {
        "source_sentence": "　　欲態不出，　　思正乃語，　心無貪愛，　　必截流渡。",
        "from": "T04n0210_002:0567c23_1",
        "context_with_next_sentence": true
    },
    {
        "source_sentence": "　　譬人久行，　從遠吉還，　　親厚普安，　　歸來喜歡。",
        "from": "T04n0210_002:0567c24_2",
        "context_with_next_sentence": true
    },
    {
        "source_sentence": "　好行福者，　　從此到彼，　　自受福祚，　如親來喜。",
        "from": "T04n0210_002:0567c26_0",
        "context_with_next_sentence": true
    },
    {
        "source_sentence": "　　起從聖教，　　禁制不善，　近道見愛、　　離道莫親。",
        "from": "T04n0210_002:0567c27_1",
        "context_with_next_sentence": true
    },
    {
        "source_sentence": "　　近與不近，　所住者異，　　近道昇天，　　不近墮獄。",
        "from": "T04n0210_002:0567c28_2",
        "context_with_next_sentence": true
    },
    {
        "source_sentence": "忿怒品法句經第二十五二十有六章",
        "from": "T04n0210_002:0568a02_0",
        "context_with_next_sentence": true
    },
    {
        "source_sentence": "忿怒品者，見瞋恚害，寬弘慈柔，天祐人愛。",
        "from": "T04n0210_002:0568a03_0",
        "context_with_next_sentence": true
    },
    {
        "source_sentence": "　忿怒不見法，　　忿怒不知道，　能除忿怒者，　　福喜常隨身；　貪婬不見法，　　愚癡意亦然，　除婬去癡者，　　其福第一尊。",
        "from": "T04n0210_002:0568a04_0",
        "context_with_next_sentence": true
    },
    {
        "source_sentence": "　恚能自制，　　如止奔車，　　是為善御，　棄冥入明。",
        "from": "T04n0210_002:0568a08_0",
        "context_with_next_sentence": true
    },
    {
        "source_sentence": "　　忍辱勝恚，　　善勝不善，　勝者能施，　　至誠勝欺。",
        "from": "T04n0210_002:0568a09_1",
        "context_with_next_sentence": true
    },
    {
        "source_sentence": "　　不欺、不怒、　意不多求，　　如是三事，　　死則上天。",
        "from": "T04n0210_002:0568a10_2",
        "context_with_next_sentence": true
    },
    {
        "source_sentence": "　常自攝身，　　慈心不殺，　　是生天上，　到彼無憂。",
        "from": "T04n0210_002:0568a12_0",
        "context_with_next_sentence": true
    },
    {
        "source_sentence": "　　意常覺寤，　　明慕勤學，　漏盡意解，　　可致泥洹。",
        "from": "T04n0210_002:0568a13_1",
        "context_with_next_sentence": true
    },
    {
        "source_sentence": "　　人相謗毀，　自古至今，　　既毀多言、　　又毀訥忍、　亦毀中和，　　世無不毀，　　欲意非聖，　不能制中。",
        "from": "T04n0210_002:0568a14_2",
        "context_with_next_sentence": true
    },
    {
        "source_sentence": "　　一毀、一譽，　　但為利名，　明智所譽，　　唯稱是賢。",
        "from": "T04n0210_002:0568a17_3",
        "context_with_next_sentence": true
    },
    {
        "source_sentence": "　　慧人守戒，　無所譏謗，　　如羅漢淨，　　莫而誣謗。",
        "from": "T04n0210_002:0568a18_4",
        "context_with_next_sentence": true
    },
    {
        "source_sentence": "　諸人咨嗟，　　梵釋所稱，　　常守慎身，　以護瞋恚；　　除身惡行，　　進修德行，　常守慎言，　　以護瞋恚；　　除口惡言，　誦習法言，　　常守慎心，　　以護瞋恚。",
        "from": "T04n0210_002:0568a20_0",
        "context_with_next_sentence": true
    },
    {
        "source_sentence": "　除心惡念，　　思惟念道，　　節身慎言，　守攝其心。",
        "from": "T04n0210_002:0568a24_0",
        "context_with_next_sentence": true
    },
    {
        "source_sentence": "　　捨恚行道，　　忍辱最強；　捨恚離慢，　　避諸愛會。",
        "from": "T04n0210_002:0568a25_1",
        "context_with_next_sentence": true
    },
    {
        "source_sentence": "　　不著名色，　無為滅苦，　　起而解怒，　　婬生自禁。",
        "from": "T04n0210_002:0568a26_2",
        "context_with_next_sentence": true
    },
    {
        "source_sentence": "　捨不明健，　　斯皆得安，　　瞋斷臥安，　恚滅婬憂。",
        "from": "T04n0210_002:0568a28_0",
        "context_with_next_sentence": true
    },
    {
        "source_sentence": "　　怒為毒本，　　軟意梵志，　言善得譽，　　斷為無患。",
        "from": "T04n0210_002:0568b01_1",
        "context_with_next_sentence": true
    },
    {
        "source_sentence": "　　同志相近，　詳為作惡，　　後別餘恚，　　火自燒惱。",
        "from": "T04n0210_002:0568b02_2",
        "context_with_next_sentence": true
    },
    {
        "source_sentence": "　不知慚愧，　　無戒有怒，　　為怒所牽，　不厭有務。",
        "from": "T04n0210_002:0568b04_0",
        "context_with_next_sentence": true
    },
    {
        "source_sentence": "　　有力近兵，　　無力近軟，　夫忍為上，　　宜常忍羸；　　舉眾輕之，　有力者忍，　　夫忍為上，　　宜常忍羸。",
        "from": "T04n0210_002:0568b05_1",
        "context_with_next_sentence": true
    },
    {
        "source_sentence": "　自我與彼，　　大畏有三，　　如知彼作，　宜滅己中；　　俱兩行義，　　我為彼教，　如知彼作，　　宜滅己中。",
        "from": "T04n0210_002:0568b08_0",
        "context_with_next_sentence": true
    },
    {
        "source_sentence": "　　苦智勝愚，　麤言惡說，　　欲常勝者，　　於言宜默。",
        "from": "T04n0210_002:0568b10_1",
        "context_with_next_sentence": true
    },
    {
        "source_sentence": "　夫為惡者，　　怒有怒報，　　怒不報怒，　勝彼鬪負。",
        "from": "T04n0210_002:0568b12_0",
        "context_with_next_sentence": true
    },
    {
        "source_sentence": "塵垢品法句經第二十六十有九章",
        "from": "T04n0210_002:0568b14_0",
        "context_with_next_sentence": true
    },
    {
        "source_sentence": "塵垢品者，分別清濁，學當潔白，無行污辱。",
        "from": "T04n0210_002:0568b15_0",
        "context_with_next_sentence": true
    },
    {
        "source_sentence": "　生無善行，　　死墮惡道，　　住疾無間，　到無資用。",
        "from": "T04n0210_002:0568b17_0",
        "context_with_next_sentence": true
    },
    {
        "source_sentence": "　　當求智慧，　　以然意定，　去垢勿污，　　可離苦形。",
        "from": "T04n0210_002:0568b18_1",
        "context_with_next_sentence": true
    },
    {
        "source_sentence": "　　慧人以漸，　安徐稍進，　　洗除心垢，　　如工鍊金；　惡生於心，　　還自壞形，　　如鐵生垢，　反食其身。",
        "from": "T04n0210_002:0568b19_2",
        "context_with_next_sentence": true
    },
    {
        "source_sentence": "　不誦為言垢、　　不勤為家垢、　不嚴為色垢、　　放逸為事垢、　慳為惠施垢、　　不善為行垢，　今世亦後世，　　惡法為常垢。",
        "from": "T04n0210_002:0568b23_0",
        "context_with_next_sentence": true
    },
    {
        "source_sentence": "　垢中之垢，　　莫甚於癡，　　學當捨惡，　比丘無垢。",
        "from": "T04n0210_002:0568b27_0",
        "context_with_next_sentence": true
    },
    {
        "source_sentence": "　　苟生無恥，　　如鳥長喙，　強顏耐辱，　　名曰穢生；　　廉恥雖苦，　義取清白，　　避辱不妄，　　名曰潔生。",
        "from": "T04n0210_002:0568b28_1",
        "context_with_next_sentence": true
    },
    {
        "source_sentence": "　愚人好殺，　　言無誠實，　　不與而取，　好犯人婦，　　逞心犯戒，　　迷惑於酒，　斯人世世，　　自掘身本。",
        "from": "T04n0210_002:0568c02_0",
        "context_with_next_sentence": true
    },
    {
        "source_sentence": "　　人如覺是，　不當念惡，　　愚近非法，　　久自燒沒。",
        "from": "T04n0210_002:0568c04_1",
        "context_with_next_sentence": true
    },
    {
        "source_sentence": "　若信布施，　　欲揚名譽，　　會人虛飾，　非入淨定。",
        "from": "T04n0210_002:0568c06_0",
        "context_with_next_sentence": true
    },
    {
        "source_sentence": "　　一切斷欲，　　截意根原，　晝夜守一，　　必入定意。",
        "from": "T04n0210_002:0568c07_1",
        "context_with_next_sentence": true
    },
    {
        "source_sentence": "　　著垢為塵，　從染塵漏，　　不染、不行，　　淨而離愚。",
        "from": "T04n0210_002:0568c08_2",
        "context_with_next_sentence": true
    },
    {
        "source_sentence": "　見彼自侵，　　常內自省，　　行漏自欺，　漏盡無垢。",
        "from": "T04n0210_002:0568c10_0",
        "context_with_next_sentence": true
    },
    {
        "source_sentence": "　火莫熱於婬，　　捷莫疾於怒，　網莫密於癡，　　愛流駛乎河。",
        "from": "T04n0210_002:0568c12_0",
        "context_with_next_sentence": true
    },
    {
        "source_sentence": "　虛空無轍迹，　　沙門無外意，　眾人盡樂惡，　　唯佛淨無穢；　虛空無轍迹，　　沙門無外意，　世間皆無常，　　佛無我所有。",
        "from": "T04n0210_002:0568c14_0",
        "context_with_next_sentence": true
    },
    {
        "source_sentence": "奉持品法句經第二十七十有七章",
        "from": "T04n0210_002:0568c18_0",
        "context_with_next_sentence": true
    },
    {
        "source_sentence": "奉持品者，解說道義，法貴德行，不用貪侈。",
        "from": "T04n0210_002:0568c19_0",
        "context_with_next_sentence": true
    },
    {
        "source_sentence": "　好經道者，　　不競於利，　　有利、無利，　無欲不惑，　　常愍好學，　　正心以行，　擁懷寶慧，　　是謂為道。",
        "from": "T04n0210_002:0568c20_0",
        "context_with_next_sentence": true
    },
    {
        "source_sentence": "　　所謂智者，　不必辯言；　　無恐、無懼，　　守善為智。",
        "from": "T04n0210_002:0568c22_1",
        "context_with_next_sentence": true
    },
    {
        "source_sentence": "　奉持法者，　　不以多言；　　雖素少聞，　身依法行，　　守道不忘，　　可謂奉法。",
        "from": "T04n0210_002:0568c24_0",
        "context_with_next_sentence": true
    },
    {
        "source_sentence": "　所謂老者，　　不必年耆，　　形熟髮白，　憃愚而已；　　謂懷諦法，　　順調慈仁，　明遠清潔，　　是為長老。",
        "from": "T04n0210_002:0568c26_0",
        "context_with_next_sentence": true
    },
    {
        "source_sentence": "　　所謂端政，　非色如花，　　慳嫉虛飾，　　言行有違；　謂能捨惡，　　根原已斷，　　慧而無恚，　是為端政。",
        "from": "T04n0210_002:0568c28_1",
        "context_with_next_sentence": true
    },
    {
        "source_sentence": "　　所謂沙門，　　非必除髮，　妄語貪取，　　有欲如凡；　　謂能止惡，　恢廓弘道，　　息心滅意，　　是為沙門。",
        "from": "T04n0210_002:0569a03_2",
        "context_with_next_sentence": true
    },
    {
        "source_sentence": "　所謂比丘，　　非時乞食，　　邪行婬彼，　稱名而已；　　謂捨罪福，　　淨修梵行，　慧能破惡，　　是為比丘。",
        "from": "T04n0210_002:0569a06_0",
        "context_with_next_sentence": true
    },
    {
        "source_sentence": "　　所謂仁明，　非口不言，　　用心不淨，　　外順而已；　謂心無為，　　內行清虛，　　此彼寂滅，　是為仁明。",
        "from": "T04n0210_002:0569a08_1",
        "context_with_next_sentence": true
    },
    {
        "source_sentence": "　　所謂有道，　　非救一物；　普濟天下，　　無害為道。",
        "from": "T04n0210_002:0569a11_2",
        "context_with_next_sentence": true
    },
    {
        "source_sentence": "　　戒眾不言，　我行多誠。",
        "from": "T04n0210_002:0569a12_3",
        "context_with_next_sentence": true
    },
    {
        "source_sentence": "　　得定意者，　　要由閉損，　意解求安。",
        "from": "T04n0210_002:0569a13_4",
        "context_with_next_sentence": true
    },
    {
        "source_sentence": "　　莫習凡人，　　使結未盡，　莫能得脫。",
        "from": "T04n0210_002:0569a14_5",
        "context_with_next_sentence": true
    },
    {
        "source_sentence": "道行品法句經第二十八二十有八章",
        "from": "T04n0210_002:0569a16_0",
        "context_with_next_sentence": true
    },
    {
        "source_sentence": "道行品者，旨說大要度脫之道，此為極妙。",
        "from": "T04n0210_002:0569a17_0",
        "context_with_next_sentence": true
    },
    {
        "source_sentence": "　八直最上道，　　四諦為法迹，　不婬行之尊，　　施燈必得眼。",
        "from": "T04n0210_002:0569a18_0",
        "context_with_next_sentence": true
    },
    {
        "source_sentence": "　是道無復畏，　　見淨乃度世，　此能壞魔兵，　　力行滅邪苦。",
        "from": "T04n0210_002:0569a20_0",
        "context_with_next_sentence": true
    },
    {
        "source_sentence": "　我已開正道，　　為大現異明，　已聞當自行，　　行乃解邪縛。",
        "from": "T04n0210_002:0569a22_0",
        "context_with_next_sentence": true
    },
    {
        "source_sentence": "　生、死非常苦，　　能觀見為慧，　欲離一切苦，　　行道一切除；　生、死非常空，　　能觀見為慧，　欲離一切苦，　　但當勤行道。",
        "from": "T04n0210_002:0569a24_0",
        "context_with_next_sentence": true
    },
    {
        "source_sentence": "　起時當即起，　　莫如愚覆淵，　與墮無瞻聚，　　計罷不進道。",
        "from": "T04n0210_002:0569a28_0",
        "context_with_next_sentence": true
    },
    {
        "source_sentence": "　念應念則正，　　念不應則邪，　慧而不起邪，　　思正道乃成。",
        "from": "T04n0210_002:0569b02_0",
        "context_with_next_sentence": true
    },
    {
        "source_sentence": "　慎言守意念，　　身不善不行，　如是三行除，　　佛說是得道。",
        "from": "T04n0210_002:0569b04_0",
        "context_with_next_sentence": true
    },
    {
        "source_sentence": "　斷樹無伐本，　　根在猶復生，　除根乃無樹，　　比丘得泥洹。",
        "from": "T04n0210_002:0569b06_0",
        "context_with_next_sentence": true
    },
    {
        "source_sentence": "　不能斷樹，　　親戚相戀，　　貪意自縛，　如犢慕乳；　　能斷意本，　　生死無彊，　是為近道，　　疾得泥洹。",
        "from": "T04n0210_002:0569b08_0",
        "context_with_next_sentence": true
    },
    {
        "source_sentence": "　　貪婬致老、　瞋恚致病、　　愚癡致死，　　除三得道。",
        "from": "T04n0210_002:0569b10_1",
        "context_with_next_sentence": true
    },
    {
        "source_sentence": "　釋前解後，　　脫中度彼，　　一切念滅，　無復老死。",
        "from": "T04n0210_002:0569b12_0",
        "context_with_next_sentence": true
    },
    {
        "source_sentence": "　　人營妻子，　　不觀病法，　死命卒至，　　如水湍驟。",
        "from": "T04n0210_002:0569b13_1",
        "context_with_next_sentence": true
    },
    {
        "source_sentence": "　　父子不救，　餘親何望？",
        "from": "T04n0210_002:0569b14_2",
        "context_with_next_sentence": true
    },
    {
        "source_sentence": "　　命盡怙親，　　如盲守燈。",
        "from": "T04n0210_002:0569b15_3",
        "context_with_next_sentence": true
    },
    {
        "source_sentence": "　慧解是意，　　可修經戒，　　勤行度世，　一切除苦。",
        "from": "T04n0210_002:0569b16_0",
        "context_with_next_sentence": true
    },
    {
        "source_sentence": "　　遠離諸淵，　　如風却雲，　已滅思想，　　是為知見。",
        "from": "T04n0210_002:0569b17_1",
        "context_with_next_sentence": true
    },
    {
        "source_sentence": "　　智為世長，　惔樂無為，　　知受正教，　　生死得盡。",
        "from": "T04n0210_002:0569b18_2",
        "context_with_next_sentence": true
    },
    {
        "source_sentence": "　知眾行空，　　是為慧見，　　罷厭世苦，　從是道除；　　知眾行苦，　　是為慧見，　罷厭世苦，　　從是道除；　　眾行非身，　是為慧見，　　罷厭世苦，　　從是道除。",
        "from": "T04n0210_002:0569b20_0",
        "context_with_next_sentence": true
    },
    {
        "source_sentence": "　吾語汝法，　　愛箭為射，　　宜以自勗，　受如來言。",
        "from": "T04n0210_002:0569b24_0",
        "context_with_next_sentence": true
    },
    {
        "source_sentence": "　吾為都以滅，　　往來生死盡，　非一情以解，　　所演為道眼。",
        "from": "T04n0210_002:0569b26_0",
        "context_with_next_sentence": true
    },
    {
        "source_sentence": "　駛流澍于海，　　潘水漾疾滿，　故為智者說，　　可趣服甘露。",
        "from": "T04n0210_002:0569b28_0",
        "context_with_next_sentence": true
    },
    {
        "source_sentence": "　前未聞法輪，　　轉為哀眾生，　於是奉事者，　　禮之度三有。",
        "from": "T04n0210_002:0569c01_0",
        "context_with_next_sentence": true
    },
    {
        "source_sentence": "　三念可念善，　　三亦難不善，　從念而有行，　　滅之為正斷。",
        "from": "T04n0210_002:0569c03_0",
        "context_with_next_sentence": true
    },
    {
        "source_sentence": "　三定為轉念，　　棄猗行無量，　得三三窟除，　　解結可應念。",
        "from": "T04n0210_002:0569c05_0",
        "context_with_next_sentence": true
    },
    {
        "source_sentence": "　知以戒禁惡，　　思惟慧樂念，　已知世成敗，　　息意一切解。",
        "from": "T04n0210_002:0569c07_0",
        "context_with_next_sentence": true
    },
    {
        "source_sentence": "廣衍品法句經第二十九十有四章",
        "from": "T04n0210_002:0569c09_0",
        "context_with_next_sentence": true
    },
    {
        "source_sentence": "廣衍品者，言凡善、惡，積小致大，證應章句。",
        "from": "T04n0210_002:0569c10_0",
        "context_with_next_sentence": true
    },
    {
        "source_sentence": "　施安雖小，　　其報彌大；　　慧從小施，　受見景福。",
        "from": "T04n0210_002:0569c11_0",
        "context_with_next_sentence": true
    },
    {
        "source_sentence": "　　施勞於人，　　而欲望祐，　殃咎歸身，　　自遘廣怨。",
        "from": "T04n0210_002:0569c12_1",
        "context_with_next_sentence": true
    },
    {
        "source_sentence": "　　已為多事，　非事亦造，　　伎樂放逸，　　惡習日增。",
        "from": "T04n0210_002:0569c13_2",
        "context_with_next_sentence": true
    },
    {
        "source_sentence": "　精進惟行，　　習是捨非，　　修身自覺，　是為正習。",
        "from": "T04n0210_002:0569c15_0",
        "context_with_next_sentence": true
    },
    {
        "source_sentence": "　　既自解慧，　　又多學問，　漸進普廣，　　油酥投水；　　自無慧意，　不好學問，　　凝縮狹小，　　酪酥投水。",
        "from": "T04n0210_002:0569c16_1",
        "context_with_next_sentence": true
    },
    {
        "source_sentence": "　近道名顯，　　如高山雪，　　遠道闇昧，　如夜發箭。",
        "from": "T04n0210_002:0569c19_0",
        "context_with_next_sentence": true
    },
    {
        "source_sentence": "　　為佛弟子，　　常寤自覺，　晝夜念佛，　　惟法思眾；　　為佛弟子，　當寤自覺，　　日暮思禪，　　樂觀一心。",
        "from": "T04n0210_002:0569c20_1",
        "context_with_next_sentence": true
    },
    {
        "source_sentence": "　人當有念意，　　每食知自少，　則是痛欲薄，　　節消而保壽。",
        "from": "T04n0210_002:0569c23_0",
        "context_with_next_sentence": true
    },
    {
        "source_sentence": "　學難、捨罪難，　　居在家亦難，　會止同利難，　　難難無過有。",
        "from": "T04n0210_002:0569c25_0",
        "context_with_next_sentence": true
    },
    {
        "source_sentence": "　比丘乞求難，　　何可不自勉？",
        "from": "T04n0210_002:0569c27_0",
        "context_with_next_sentence": true
    },
    {
        "source_sentence": "　精進得自然，　　後無欲於人。",
        "from": "T04n0210_002:0569c28_0",
        "context_with_next_sentence": true
    },
    {
        "source_sentence": "　有信則戒成，　　從戒多致寶，　亦從得諧偶，　　在所見供養。",
        "from": "T04n0210_002:0570a01_0",
        "context_with_next_sentence": true
    },
    {
        "source_sentence": "　一坐、一處臥，　　一行無放恣，　守一以正身，　　心樂居樹間。",
        "from": "T04n0210_002:0570a03_0",
        "context_with_next_sentence": true
    },
    {
        "source_sentence": "地獄品法句經第三十十有六章",
        "from": "T04n0210_002:0570a05_0",
        "context_with_next_sentence": true
    },
    {
        "source_sentence": "地獄品者，道泥犁事，作惡受惡，罪牽不置。",
        "from": "T04n0210_002:0570a06_0",
        "context_with_next_sentence": true
    },
    {
        "source_sentence": "　妄語地獄近，　　作之言不作，　二罪後俱受，　　是行自牽往。",
        "from": "T04n0210_002:0570a07_0",
        "context_with_next_sentence": true
    },
    {
        "source_sentence": "　法衣在其身，　　為惡不自禁，　苟沒惡行者，　　終則墮地獄。",
        "from": "T04n0210_002:0570a09_0",
        "context_with_next_sentence": true
    },
    {
        "source_sentence": "　無戒受供養，　　理豈不自損？",
        "from": "T04n0210_002:0570a11_0",
        "context_with_next_sentence": true
    },
    {
        "source_sentence": "　死噉燒鐵丸，　　然熱劇火炭。",
        "from": "T04n0210_002:0570a12_0",
        "context_with_next_sentence": true
    },
    {
        "source_sentence": "　放逸有四事：　　好犯他人婦、　臥險非福利、　　毀三、淫泆四。",
        "from": "T04n0210_002:0570a13_0",
        "context_with_next_sentence": true
    },
    {
        "source_sentence": "　不福利墮惡，　　畏惡、畏樂寡，　王法重罰加，　　身死入地獄。",
        "from": "T04n0210_002:0570a15_0",
        "context_with_next_sentence": true
    },
    {
        "source_sentence": "　譬如拔菅草，　　執緩則傷手，　學戒不禁制，　　獄錄乃自賊。",
        "from": "T04n0210_002:0570a17_0",
        "context_with_next_sentence": true
    },
    {
        "source_sentence": "　人行為慢惰，　　不能除眾勞，　梵行有玷缺，　　終不受大福。",
        "from": "T04n0210_002:0570a19_0",
        "context_with_next_sentence": true
    },
    {
        "source_sentence": "　常行所當行，　　自持必令強，　遠離諸外道，　　莫習為塵垢。",
        "from": "T04n0210_002:0570a21_0",
        "context_with_next_sentence": true
    },
    {
        "source_sentence": "　為所不當為，　　然後致欝毒，　行善常吉順，　　所適無悔恡。",
        "from": "T04n0210_002:0570a23_0",
        "context_with_next_sentence": true
    },
    {
        "source_sentence": "　其於眾惡行，　　欲作若已作，　是苦不可解，　　罪近難得避。",
        "from": "T04n0210_002:0570a25_0",
        "context_with_next_sentence": true
    },
    {
        "source_sentence": "　妄證求敗，　　行已不正，　　怨譖良人，　以抂治士。",
        "from": "T04n0210_002:0570a27_0",
        "context_with_next_sentence": true
    },
    {
        "source_sentence": "　　罪縛斯人，　　自投于坑，　如備邊城，　　中外牢固。",
        "from": "T04n0210_002:0570a28_1",
        "context_with_next_sentence": true
    },
    {
        "source_sentence": "　　自守其心，　非法不生，　　行缺致憂，　　令墮地獄。",
        "from": "T04n0210_002:0570b01_2",
        "context_with_next_sentence": true
    },
    {
        "source_sentence": "　可羞不羞，　　非羞反羞，　　生為邪見，　死墮地獄；　　可畏不畏，　　非畏反畏，　信向邪見，　　死墮地獄。",
        "from": "T04n0210_002:0570b03_0",
        "context_with_next_sentence": true
    },
    {
        "source_sentence": "　　可避不避，　可就不就，　　翫習邪見，　　死墮地獄；　可近則近，　　可遠則遠，　　恒守正見，　死墮善道。",
        "from": "T04n0210_002:0570b05_1",
        "context_with_next_sentence": true
    },
    {
        "source_sentence": "象喻品法句經第三十一十有八章",
        "from": "T04n0210_002:0570b09_0",
        "context_with_next_sentence": true
    },
    {
        "source_sentence": "象喻品者，教人正身，為善得善，福報快焉。",
        "from": "T04n0210_002:0570b10_0",
        "context_with_next_sentence": true
    },
    {
        "source_sentence": "　我如象鬪，　　不恐中箭，　　常以誠信，　度無戒人。",
        "from": "T04n0210_002:0570b11_0",
        "context_with_next_sentence": true
    },
    {
        "source_sentence": "　　譬象調正，　　可中王乘，　調為尊人，　　乃受誠信。",
        "from": "T04n0210_002:0570b12_1",
        "context_with_next_sentence": true
    },
    {
        "source_sentence": "　　雖為常調，　如彼新馳，　　亦最善象，　　不如自調。",
        "from": "T04n0210_002:0570b13_2",
        "context_with_next_sentence": true
    },
    {
        "source_sentence": "　彼不能適，　　人所不至，　　唯自調者，　能到調方。",
        "from": "T04n0210_002:0570b15_0",
        "context_with_next_sentence": true
    },
    {
        "source_sentence": "　如象名財守，　　猛害難禁制，　繫絆不與食，　　而猶暴逸象。",
        "from": "T04n0210_002:0570b17_0",
        "context_with_next_sentence": true
    },
    {
        "source_sentence": "　沒在惡行者，　　恒以貪自繫，　其象不知厭，　　故數入胞胎。",
        "from": "T04n0210_002:0570b19_0",
        "context_with_next_sentence": true
    },
    {
        "source_sentence": "　本意為純行，　　及常行所安，　悉捨降伏結，　　如鉤制象調。",
        "from": "T04n0210_002:0570b21_0",
        "context_with_next_sentence": true
    },
    {
        "source_sentence": "　樂道不放逸，　　能常自護心，　是為拔身苦，　　如象出于塪。",
        "from": "T04n0210_002:0570b23_0",
        "context_with_next_sentence": true
    },
    {
        "source_sentence": "　若得賢能伴，　　俱行行善悍，　能伏諸所聞，　　至到不失意；　不得賢能伴，　　俱行行惡悍，　廣斷王邑里，　　寧獨不為惡。",
        "from": "T04n0210_002:0570b25_0",
        "context_with_next_sentence": true
    },
    {
        "source_sentence": "　寧獨行為善，　　不與愚為侶，　獨而不為惡，　　如象驚自護。",
        "from": "T04n0210_002:0570c01_0",
        "context_with_next_sentence": true
    },
    {
        "source_sentence": "　生而有利安，　　伴軟和為安，　命盡為福安，　　眾惡不犯安。",
        "from": "T04n0210_002:0570c03_0",
        "context_with_next_sentence": true
    },
    {
        "source_sentence": "　人家有母樂，　　有父斯亦樂，　世有沙門樂，　　天下有道樂。",
        "from": "T04n0210_002:0570c05_0",
        "context_with_next_sentence": true
    },
    {
        "source_sentence": "　持戒終老安，　　信正所正善，　智慧最安身，　　不犯惡最安。",
        "from": "T04n0210_002:0570c07_0",
        "context_with_next_sentence": true
    },
    {
        "source_sentence": "　如馬調軟，　　隨意所如，　　信戒精進，　定法要具。",
        "from": "T04n0210_002:0570c09_0",
        "context_with_next_sentence": true
    },
    {
        "source_sentence": "　　明行成立，　　忍和意定，　是斷諸苦，　　隨意所如。",
        "from": "T04n0210_002:0570c10_1",
        "context_with_next_sentence": true
    },
    {
        "source_sentence": "　　從是往定，　如馬調御，　　斷恚無漏，　　是受天樂。",
        "from": "T04n0210_002:0570c11_2",
        "context_with_next_sentence": true
    },
    {
        "source_sentence": "　不自放恣，　　從是多寤，　　羸馬比良，　棄惡為賢。",
        "from": "T04n0210_002:0570c13_0",
        "context_with_next_sentence": true
    },
    {
        "source_sentence": "愛欲品法句經第三十二三十有二章",
        "from": "T04n0210_002:0570c15_0",
        "context_with_next_sentence": true
    },
    {
        "source_sentence": "愛欲品者，賤婬恩愛，世人為此，盛生災害。",
        "from": "T04n0210_002:0570c16_0",
        "context_with_next_sentence": true
    },
    {
        "source_sentence": "　心放在婬行，　　欲愛增枝條，　分布生熾盛，　　超躍貪果猴。",
        "from": "T04n0210_002:0570c17_0",
        "context_with_next_sentence": true
    },
    {
        "source_sentence": "　以為愛忍苦，　　貪欲著世間，　憂患日夜長，　　莚如蔓草生。",
        "from": "T04n0210_002:0570c19_0",
        "context_with_next_sentence": true
    },
    {
        "source_sentence": "　人為恩愛惑，　　不能捨情欲，　如是憂愛多，　　潺潺盈于池。",
        "from": "T04n0210_002:0570c21_0",
        "context_with_next_sentence": true
    },
    {
        "source_sentence": "　夫所以憂悲，　　世間苦非一，　但為緣愛有，　　離愛則無憂。",
        "from": "T04n0210_002:0570c23_0",
        "context_with_next_sentence": true
    },
    {
        "source_sentence": "　己意安棄憂，　　無愛何有世？",
        "from": "T04n0210_002:0570c25_0",
        "context_with_next_sentence": true
    },
    {
        "source_sentence": "　不憂不染求，　　不愛焉得安？",
        "from": "T04n0210_002:0570c26_0",
        "context_with_next_sentence": true
    },
    {
        "source_sentence": "　有憂以死時，　　為致親屬多，　涉憂之長塗，　　愛苦常墮危。",
        "from": "T04n0210_002:0570c27_0",
        "context_with_next_sentence": true
    },
    {
        "source_sentence": "　為道行者，　　不與欲會，　　先誅愛本，　無所植根，　　勿如刈葦，　　令心復生。",
        "from": "T04n0210_002:0571a01_0",
        "context_with_next_sentence": true
    },
    {
        "source_sentence": "　如樹根深固，　　雖截猶復生，　愛意不盡除，　　輒當還受苦。",
        "from": "T04n0210_002:0571a03_0",
        "context_with_next_sentence": true
    },
    {
        "source_sentence": "　猨猴得離樹，　　得脫復趣樹，　眾人亦如是，　　出獄復入獄。",
        "from": "T04n0210_002:0571a05_0",
        "context_with_next_sentence": true
    },
    {
        "source_sentence": "　貪意為常流，　　習與憍慢并，　思想猗婬欲，　　自覆無所見。",
        "from": "T04n0210_002:0571a07_0",
        "context_with_next_sentence": true
    },
    {
        "source_sentence": "　一切意流衍，　　愛結如葛藤，　唯慧分別見，　　能斷意根原。",
        "from": "T04n0210_002:0571a09_0",
        "context_with_next_sentence": true
    },
    {
        "source_sentence": "　夫從愛潤澤，　　思想為滋蔓，　愛欲深無底，　　老死是用增。",
        "from": "T04n0210_002:0571a11_0",
        "context_with_next_sentence": true
    },
    {
        "source_sentence": "　所生枝不絕，　　但用食貪欲，　養怨益丘塜，　　愚人常汲汲。",
        "from": "T04n0210_002:0571a13_0",
        "context_with_next_sentence": true
    },
    {
        "source_sentence": "　雖獄有鉤鍱，　　慧人不謂牢，　愚見妻子息，　　染著愛甚牢。",
        "from": "T04n0210_002:0571a15_0",
        "context_with_next_sentence": true
    },
    {
        "source_sentence": "　慧說愛為獄，　　深固難得出，　是故當斷棄，　　不視欲能安。",
        "from": "T04n0210_002:0571a17_0",
        "context_with_next_sentence": true
    },
    {
        "source_sentence": "　見色心迷惑，　　不惟觀無常，　愚以為美善，　　安知其非真？",
        "from": "T04n0210_002:0571a19_0",
        "context_with_next_sentence": true
    },
    {
        "source_sentence": "　以婬樂自裹，　　譬如蠶作繭，　智者能斷棄，　　不眄除眾苦。",
        "from": "T04n0210_002:0571a21_0",
        "context_with_next_sentence": true
    },
    {
        "source_sentence": "　心念放逸者，　　見婬以為淨，　恩愛意盛增，　　從是造獄牢；　覺意滅婬者，　　常念欲不淨，　從是出邪獄，　　能斷老死患。",
        "from": "T04n0210_002:0571a23_0",
        "context_with_next_sentence": true
    },
    {
        "source_sentence": "　以欲網自蔽、　　以愛蓋自覆，　自恣縛於獄，　　如魚入笱口。",
        "from": "T04n0210_002:0571a27_0",
        "context_with_next_sentence": true
    },
    {
        "source_sentence": "　為老死所伺，　　若犢求母乳，　離欲滅愛迹，　　出網無所弊。",
        "from": "T04n0210_002:0571a29_0",
        "context_with_next_sentence": true
    },
    {
        "source_sentence": "　盡道除獄縛，　　一切此彼解，　已得度邊行，　　是為大智士。",
        "from": "T04n0210_002:0571b02_0",
        "context_with_next_sentence": true
    },
    {
        "source_sentence": "　勿親遠法人，　　亦勿為愛染，　不斷三世者，　　會復墮邊行。",
        "from": "T04n0210_002:0571b04_0",
        "context_with_next_sentence": true
    },
    {
        "source_sentence": "　若覺一切法，　　能不著諸法，　一切愛意解，　　是為通聖意。",
        "from": "T04n0210_002:0571b06_0",
        "context_with_next_sentence": true
    },
    {
        "source_sentence": "　眾施經施勝、　　眾味道味勝、　眾樂法樂勝，　　愛盡勝眾苦。",
        "from": "T04n0210_002:0571b08_0",
        "context_with_next_sentence": true
    },
    {
        "source_sentence": "　愚以貪自縛，　　不求度彼岸，　貪為敗處故，　　害人亦自害。",
        "from": "T04n0210_002:0571b10_0",
        "context_with_next_sentence": true
    },
    {
        "source_sentence": "　愛欲意為田，　　婬怒癡為種，　故施度世者，　　得福無有量。",
        "from": "T04n0210_002:0571b12_0",
        "context_with_next_sentence": true
    },
    {
        "source_sentence": "　伴少而貨多，　　商人怵惕懼，　嗜欲賊害命，　　故慧不貪欲。",
        "from": "T04n0210_002:0571b14_0",
        "context_with_next_sentence": true
    },
    {
        "source_sentence": "　心可則為欲，　　何必獨五欲？",
        "from": "T04n0210_002:0571b16_0",
        "context_with_next_sentence": true
    },
    {
        "source_sentence": "　違可絕五欲，　　是乃為勇士。",
        "from": "T04n0210_002:0571b17_0",
        "context_with_next_sentence": true
    },
    {
        "source_sentence": "　無欲無有畏，　　恬惔無憂患，　欲除使結解，　　是為長出淵。",
        "from": "T04n0210_002:0571b18_0",
        "context_with_next_sentence": true
    },
    {
        "source_sentence": "　欲我知汝本，　　意以思想生，　我不思想汝，　　則汝而不有。",
        "from": "T04n0210_002:0571b20_0",
        "context_with_next_sentence": true
    },
    {
        "source_sentence": "　伐樹忽休，　　樹生諸惡，　　斷樹盡株，　比丘滅度。",
        "from": "T04n0210_002:0571b22_0",
        "context_with_next_sentence": true
    },
    {
        "source_sentence": "　　夫不伐樹，　　少多餘親，　心繫於此，　　如犢求母。",
        "from": "T04n0210_002:0571b23_1",
        "context_with_next_sentence": true
    },
    {
        "source_sentence": "利養品法句經第三十三有二十章",
        "from": "T04n0210_002:0571b25_0",
        "context_with_next_sentence": true
    },
    {
        "source_sentence": "利養品者，勵己防貪，見德思議，不為穢生。",
        "from": "T04n0210_002:0571b26_0",
        "context_with_next_sentence": true
    },
    {
        "source_sentence": "　芭蕉以實死，　　竹蘆實亦然，　駏驉坐妊死，　　士以貪自喪。",
        "from": "T04n0210_002:0571b28_0",
        "context_with_next_sentence": true
    },
    {
        "source_sentence": "　如是貪無利，　　當知從癡生，　愚為此害賢，　　首領分于地。",
        "from": "T04n0210_002:0571c01_0",
        "context_with_next_sentence": true
    },
    {
        "source_sentence": "　天雨七寶，　　欲猶無厭，　　樂少苦多，　覺者為賢。",
        "from": "T04n0210_002:0571c03_0",
        "context_with_next_sentence": true
    },
    {
        "source_sentence": "　　雖有天欲，　　慧捨無貪，　樂離恩愛，　　為佛弟子。",
        "from": "T04n0210_002:0571c04_1",
        "context_with_next_sentence": true
    },
    {
        "source_sentence": "　　遠道順邪，　貪養比丘，　　止有慳意，　　以供彼姓。",
        "from": "T04n0210_002:0571c05_2",
        "context_with_next_sentence": true
    },
    {
        "source_sentence": "　勿猗此養，　　為家捨罪，　　此非至意，　用用何益？",
        "from": "T04n0210_002:0571c07_0",
        "context_with_next_sentence": true
    },
    {
        "source_sentence": "　　愚為愚計，　　欲慢用增，　異哉失利，　　泥洹不同。",
        "from": "T04n0210_002:0571c08_1",
        "context_with_next_sentence": true
    },
    {
        "source_sentence": "　　諦知是者，　比丘佛子，　　不樂利養，　　閑居却意。",
        "from": "T04n0210_002:0571c09_2",
        "context_with_next_sentence": true
    },
    {
        "source_sentence": "　自得不恃，　　不從他望，　　望彼比丘，　不至正定。",
        "from": "T04n0210_002:0571c11_0",
        "context_with_next_sentence": true
    },
    {
        "source_sentence": "　　夫欲安命，　　息心自省，　不知計數，　　衣服飲食；　　夫欲安命，　息心自省，　　取得知足，　　守行一法；　夫欲安命，　　息心自省，　　如鼠藏穴，　潛隱習教。",
        "from": "T04n0210_002:0571c12_1",
        "context_with_next_sentence": true
    },
    {
        "source_sentence": "　　約利約耳，　　奉戒思惟，　為慧所稱，　　清吉勿怠。",
        "from": "T04n0210_002:0571c16_2",
        "context_with_next_sentence": true
    },
    {
        "source_sentence": "　　如有三明，　解脫無漏，　　寡智鮮識，　　無所憶念。",
        "from": "T04n0210_002:0571c17_3",
        "context_with_next_sentence": true
    },
    {
        "source_sentence": "　其於食飲，　　從人得利，　　而有惡法，　從供養嫉。",
        "from": "T04n0210_002:0571c19_0",
        "context_with_next_sentence": true
    },
    {
        "source_sentence": "　　多結怨利，　　強服法衣，　但望飲食，　　不奉佛教。",
        "from": "T04n0210_002:0571c20_1",
        "context_with_next_sentence": true
    },
    {
        "source_sentence": "　　當知是過，　養為大畏，　　寡取無憂，　　比丘釋心。",
        "from": "T04n0210_002:0571c21_2",
        "context_with_next_sentence": true
    },
    {
        "source_sentence": "　非食命不濟，　　孰能不揣食？",
        "from": "T04n0210_002:0571c23_0",
        "context_with_next_sentence": true
    },
    {
        "source_sentence": "　夫立食為先，　　知是不宜嫉。",
        "from": "T04n0210_002:0571c24_0",
        "context_with_next_sentence": true
    },
    {
        "source_sentence": "　嫉先創己，　　然後創人，　　擊人得擊，　是不得除。",
        "from": "T04n0210_002:0571c25_0",
        "context_with_next_sentence": true
    },
    {
        "source_sentence": "　　寧噉燒石、　　吞飲洋銅，　不以無戒，　　食人信施。",
        "from": "T04n0210_002:0571c26_1",
        "context_with_next_sentence": true
    },
    {
        "source_sentence": "沙門品法句經第三十四三十有二章",
        "from": "T04n0210_002:0571c28_0",
        "context_with_next_sentence": true
    },
    {
        "source_sentence": "沙門品者，訓以法正，弟子受行，得道解淨。",
        "from": "T04n0210_002:0571c29_0",
        "context_with_next_sentence": true
    },
    {
        "source_sentence": "　端目、耳、鼻、口，　　身意常守正，　比丘行如是，　　可以免眾苦。",
        "from": "T04n0210_002:0572a02_0",
        "context_with_next_sentence": true
    },
    {
        "source_sentence": "　手足莫妄犯，　　節言順所行，　常內樂定意，　　守一行寂然。",
        "from": "T04n0210_002:0572a04_0",
        "context_with_next_sentence": true
    },
    {
        "source_sentence": "　學當守口，　　宥言安徐，　　法義為定，　言必柔軟。",
        "from": "T04n0210_002:0572a06_0",
        "context_with_next_sentence": true
    },
    {
        "source_sentence": "　　樂法欲法，　　思惟安法，　比丘依法，　　正而不費。",
        "from": "T04n0210_002:0572a07_1",
        "context_with_next_sentence": true
    },
    {
        "source_sentence": "　　學無求利，　無愛他行，　　比丘好他，　　不得定意。",
        "from": "T04n0210_002:0572a08_2",
        "context_with_next_sentence": true
    },
    {
        "source_sentence": "　比丘少取，　　以得無積，　　天人所譽，　生淨無穢。",
        "from": "T04n0210_002:0572a10_0",
        "context_with_next_sentence": true
    },
    {
        "source_sentence": "　　比丘為慈，　　愛敬佛教，　深入止觀，　　滅行乃安。",
        "from": "T04n0210_002:0572a11_1",
        "context_with_next_sentence": true
    },
    {
        "source_sentence": "　　一切名色，　非有莫惑，　　不近不憂，　　乃為比丘。",
        "from": "T04n0210_002:0572a12_2",
        "context_with_next_sentence": true
    },
    {
        "source_sentence": "　比丘扈船，　　中虛則輕，　　除婬怒癡，　是為泥洹。",
        "from": "T04n0210_002:0572a14_0",
        "context_with_next_sentence": true
    },
    {
        "source_sentence": "　　捨五斷五，　　思惟五根，　能分別五，　　乃渡河淵。",
        "from": "T04n0210_002:0572a15_1",
        "context_with_next_sentence": true
    },
    {
        "source_sentence": "　　禪無放逸，　莫為欲亂，　　不吞洋銅，　　自惱燋形。",
        "from": "T04n0210_002:0572a16_2",
        "context_with_next_sentence": true
    },
    {
        "source_sentence": "　無禪不智、　　無智不禪，　　道從禪智，　得至泥洹。",
        "from": "T04n0210_002:0572a18_0",
        "context_with_next_sentence": true
    },
    {
        "source_sentence": "　　當學入空，　　靜居止意，　樂獨屏處，　　一心觀法。",
        "from": "T04n0210_002:0572a19_1",
        "context_with_next_sentence": true
    },
    {
        "source_sentence": "　　常制五陰，　伏意如水，　　清淨和悅，　　為甘露味。",
        "from": "T04n0210_002:0572a20_2",
        "context_with_next_sentence": true
    },
    {
        "source_sentence": "　不受所有，　　為慧比丘，　　攝根知足，　戒律悉持。",
        "from": "T04n0210_002:0572a22_0",
        "context_with_next_sentence": true
    },
    {
        "source_sentence": "　　生當行淨，　　求善師友，　智者成人，　　度苦致喜。",
        "from": "T04n0210_002:0572a23_1",
        "context_with_next_sentence": true
    },
    {
        "source_sentence": "　　如衛師華，　熟如自墮，　　釋婬怒癡，　　生死自解。",
        "from": "T04n0210_002:0572a24_2",
        "context_with_next_sentence": true
    },
    {
        "source_sentence": "　止身、止言，　　心守玄默，　　比丘棄世，　是為受寂。",
        "from": "T04n0210_002:0572a26_0",
        "context_with_next_sentence": true
    },
    {
        "source_sentence": "　　當自勅身，　　內與心爭，　護身念諦，　　比丘惟安。",
        "from": "T04n0210_002:0572a27_1",
        "context_with_next_sentence": true
    },
    {
        "source_sentence": "　　我自為我，　計無有我，　　故當損我，　　調乃為賢。",
        "from": "T04n0210_002:0572a28_2",
        "context_with_next_sentence": true
    },
    {
        "source_sentence": "　喜在佛教，　　可以多喜，　　至到寂寞，　行滅永安。",
        "from": "T04n0210_002:0572b01_0",
        "context_with_next_sentence": true
    },
    {
        "source_sentence": "　　儻有少行，　　應佛教戒，　此照世間，　　如日無曀。",
        "from": "T04n0210_002:0572b02_1",
        "context_with_next_sentence": true
    },
    {
        "source_sentence": "　棄慢無餘憍，　　蓮華水生淨，　學能捨此彼，　　知是勝於故。",
        "from": "T04n0210_002:0572b04_0",
        "context_with_next_sentence": true
    },
    {
        "source_sentence": "　割愛無戀慕，　　不受如蓮華，　比丘渡河流，　　勝欲明於故。",
        "from": "T04n0210_002:0572b06_0",
        "context_with_next_sentence": true
    },
    {
        "source_sentence": "　截流自恃，　　逝心却欲，　　仁不割欲，　一意猶走。",
        "from": "T04n0210_002:0572b08_0",
        "context_with_next_sentence": true
    },
    {
        "source_sentence": "　　為之！",
        "from": "T04n0210_002:0572b09_1",
        "context_with_next_sentence": true
    },
    {
        "source_sentence": "為之！",
        "from": "T04n0210_002:0572b09_2",
        "context_with_next_sentence": true
    },
    {
        "source_sentence": "　　必強自制，　捨家而懈，　　意猶復染。",
        "from": "T04n0210_002:0572b09_3",
        "context_with_next_sentence": true
    },
    {
        "source_sentence": "　　行懈緩者，　勞意弗除？",
        "from": "T04n0210_002:0572b10_4",
        "context_with_next_sentence": true
    },
    {
        "source_sentence": "　　非淨梵行，　　焉致大寶？",
        "from": "T04n0210_002:0572b11_5",
        "context_with_next_sentence": true
    },
    {
        "source_sentence": "　沙門何行？",
        "from": "T04n0210_002:0572b12_0",
        "context_with_next_sentence": true
    },
    {
        "source_sentence": "　　如意不禁，　　步步著粘，　但隨思走。",
        "from": "T04n0210_002:0572b12_1",
        "context_with_next_sentence": true
    },
    {
        "source_sentence": "　　袈裟披肩，　　為惡不損，　惡惡行者，　　斯墮惡道。",
        "from": "T04n0210_002:0572b13_2",
        "context_with_next_sentence": true
    },
    {
        "source_sentence": "　　不調難誡，　如風枯樹，　　作自為身，　　曷不精進？",
        "from": "T04n0210_002:0572b14_3",
        "context_with_next_sentence": true
    },
    {
        "source_sentence": "　息心非剔，　　慢訑無戒，　　捨貪思道，　乃應息心；　　息心非剔，　　放逸無信，　能滅眾苦，　　為上沙門。",
        "from": "T04n0210_002:0572b16_0",
        "context_with_next_sentence": true
    },
    {
        "source_sentence": "梵志品法句經第三十五有四十章",
        "from": "T04n0210_002:0572b19_0",
        "context_with_next_sentence": true
    },
    {
        "source_sentence": "梵志品者，言行清白，理學無穢，可稱道士。",
        "from": "T04n0210_002:0572b20_0",
        "context_with_next_sentence": true
    },
    {
        "source_sentence": "　截流而渡，　　無欲如梵，　　知行已盡，　是謂梵志；　　以無二法，　　清淨渡淵，　諸欲結解，　　是謂梵志；　　適彼無彼，　彼彼已空，　　捨離貪婬，　　是謂梵志；　思惟無垢，　　所行不漏，　　上求不起，　是謂梵志。",
        "from": "T04n0210_002:0572b22_0",
        "context_with_next_sentence": true
    },
    {
        "source_sentence": "　　日照於晝、　　月照於夜、　甲兵照軍、　　禪照道人；　　佛出天下，　照一切冥。",
        "from": "T04n0210_002:0572b27_1",
        "context_with_next_sentence": true
    },
    {
        "source_sentence": "　非剃為沙門，　　稱吉為梵志，　謂能捨眾惡，　　是則為道人；　出惡為梵志，　　入正為沙門，　棄我眾穢行，　　是則為捨家。",
        "from": "T04n0210_002:0572c01_0",
        "context_with_next_sentence": true
    },
    {
        "source_sentence": "　若猗於愛，　　心無所著，　　已捨、已正，　是滅眾苦。",
        "from": "T04n0210_002:0572c05_0",
        "context_with_next_sentence": true
    },
    {
        "source_sentence": "　　身、口與意，　　淨無過失，　能捨三行，　　是謂梵志。",
        "from": "T04n0210_002:0572c06_1",
        "context_with_next_sentence": true
    },
    {
        "source_sentence": "　　若心曉了，　佛所說法，　　觀心自歸，　　淨於為水。",
        "from": "T04n0210_002:0572c07_2",
        "context_with_next_sentence": true
    },
    {
        "source_sentence": "　非蔟結髮，　　名為梵志；　　誠行法行，　清白則賢。",
        "from": "T04n0210_002:0572c09_0",
        "context_with_next_sentence": true
    },
    {
        "source_sentence": "　　飾髮無慧，　　草衣何施？",
        "from": "T04n0210_002:0572c10_1",
        "context_with_next_sentence": true
    },
    {
        "source_sentence": "　內不離著，　　外捨何益？",
        "from": "T04n0210_002:0572c11_0",
        "context_with_next_sentence": true
    },
    {
        "source_sentence": "　　被服弊惡，　躬承法行，　　閑居思惟，　　是謂梵志；　佛不教彼，　　讚己自稱，　　如諦不妄，　乃為梵志；　　絕諸可欲，　　不婬其志，　委棄欲數，　　是謂梵志；　　斷生死河，　能忍起度，　　自覺出塹，　　是謂梵志；　見罵見擊，　　默受不怒，　　有忍辱力，　是謂梵志；　　若見侵欺，　　但念守戒，　端身自調，　　是謂梵志；　　心棄惡法，　如蛇脫皮，　　不為欲污，　　是謂梵志；　覺生為苦，　　從是滅意，　　能下重擔，　是謂梵志；　　解微妙慧，　　辯道不道，　體行上義，　　是謂梵志；　　棄捐家居，　無家之畏，　　少求寡欲，　　是謂梵志；　棄放活生，　　無賊害心，　　無所嬈惱，　是謂梵志；　　避爭不爭，　　犯而不慍，　惡來善待，　　是謂梵志；　　去婬怒癡，　憍慢諸惡，　　如蛇脫皮，　　是謂梵志；　斷絕世事，　　口無麤言，　　八道審諦，　是謂梵志；　　所世惡法，　　修短巨細，　無取、無捨，　　是謂梵志；　　今世行淨、　後世無穢，　　無習、無捨，　　是謂梵志；　棄身無猗，　　不誦異行，　　行甘露滅，　是謂梵志；　　於罪與福，　　兩行永除，　無憂、無塵，　　是謂梵志；　　心喜無垢，　如月盛滿，　　謗毀已除，　　是謂梵志；　見癡往來，　　墮塹受苦，　　欲單渡岸，　不好他語，　　唯滅不起，　　是謂梵志；　已斷恩愛，　　離家無欲，　　愛有已盡，　是謂梵志；　　離人聚處，　　不墮天聚，　諸聚不歸，　　是謂梵志；　　棄樂無樂，　滅無熅燸，　　健違諸世，　　是謂梵志；　所生已訖，　　死無所趣，　　覺安無依，　是謂梵志；　　已度五道，　　莫知所墮，　習盡無餘，　　是謂梵志；　　于前、于後，　乃中無有，　　無操、無捨，　　是謂梵志；　最雄、最勇，　　能自解度，　　覺意不動，　是謂梵志；　　自知宿命，　　本所更來，　得要生盡，　　叡通道玄，　　明如能默，　是謂梵志。",
        "from": "T04n0210_002:0572c11_1",
        "context_with_next_sentence": true
    },
    {
        "source_sentence": "泥洹品法句經第三十六三十有六章",
        "from": "T04n0210_002:0573a22_0",
        "context_with_next_sentence": true
    },
    {
        "source_sentence": "泥洹品者，敘道大歸，恬惔寂滅，度生死畏。",
        "from": "T04n0210_002:0573a23_0",
        "context_with_next_sentence": true
    },
    {
        "source_sentence": "　忍為最自守，　　泥洹佛稱上，　捨家不犯戒，　　息心無所害。",
        "from": "T04n0210_002:0573a25_0",
        "context_with_next_sentence": true
    },
    {
        "source_sentence": "　無病最利、　　知足最富、　　厚為最友、　泥洹最快；　　飢為大病、　　行為最苦，　已諦知此，　　泥洹最樂；　　少往善道，　趣惡道多，　　如諦知此，　　泥洹最安。",
        "from": "T04n0210_002:0573a27_0",
        "context_with_next_sentence": true
    },
    {
        "source_sentence": "　從因生善、　　從因墮惡，　　由因泥洹，　所緣亦然。",
        "from": "T04n0210_002:0573b02_0",
        "context_with_next_sentence": true
    },
    {
        "source_sentence": "　　麋鹿依野、　　鳥依虛空，　法歸其報，　　真人歸滅。",
        "from": "T04n0210_002:0573b03_1",
        "context_with_next_sentence": true
    },
    {
        "source_sentence": "　　始無如不？",
        "from": "T04n0210_002:0573b04_2",
        "context_with_next_sentence": true
    },
    {
        "source_sentence": "　始不如無，　　是為無得，　　亦無有思。",
        "from": "T04n0210_002:0573b05_0",
        "context_with_next_sentence": true
    },
    {
        "source_sentence": "　心難見，習可覩，　　覺欲者，乃具見。",
        "from": "T04n0210_002:0573b06_0",
        "context_with_next_sentence": true
    },
    {
        "source_sentence": "　無所樂，為苦際，　　在愛欲，為增痛，　明不清，淨能御，　　無所近，為苦際。",
        "from": "T04n0210_002:0573b07_0",
        "context_with_next_sentence": true
    },
    {
        "source_sentence": "　見有見、聞有聞、　　念有念、識有識，　覩無著，亦無識，　　一切捨，為得際。",
        "from": "T04n0210_002:0573b09_0",
        "context_with_next_sentence": true
    },
    {
        "source_sentence": "　除身想，滅痛行，　　識已盡，為苦竟，　猗則動，虛則淨，　　動非近，非有樂，　樂無近，為得寂，　　寂已寂，已往來，　來往絕，無生死，　　生死斷，無此彼，　此彼斷，為兩滅，　　滅無餘，為苦除。",
        "from": "T04n0210_002:0573b11_0",
        "context_with_next_sentence": true
    },
    {
        "source_sentence": "　比丘有世生，　　有有有作行，　有無生無有，　　無作無所行。",
        "from": "T04n0210_002:0573b16_0",
        "context_with_next_sentence": true
    },
    {
        "source_sentence": "　夫唯無念者，　　為能得自致，　無生無復有，　　無作無行處。",
        "from": "T04n0210_002:0573b18_0",
        "context_with_next_sentence": true
    },
    {
        "source_sentence": "　生有作行者，　　是為不得要，　若已解不生，　　不有不作行。",
        "from": "T04n0210_002:0573b20_0",
        "context_with_next_sentence": true
    },
    {
        "source_sentence": "　則生有得要，　　從生有已起，　作行致死生，　　為開為法果。",
        "from": "T04n0210_002:0573b22_0",
        "context_with_next_sentence": true
    },
    {
        "source_sentence": "　從食因緣有，　　從食致憂樂，　而此要滅者，　　無復念行迹。",
        "from": "T04n0210_002:0573b24_0",
        "context_with_next_sentence": true
    },
    {
        "source_sentence": "　諸苦法已盡，　　行滅湛然安，　比丘吾已知，　　無復諸入地。",
        "from": "T04n0210_002:0573b26_0",
        "context_with_next_sentence": true
    },
    {
        "source_sentence": "　無有虛空入，　　無諸入用入，　無想不想入，　　無今世、後世，　亦無日月想，　　無往、無所懸。",
        "from": "T04n0210_002:0573b28_0",
        "context_with_next_sentence": true
    },
    {
        "source_sentence": "　我已無往反，　　不去而不來，　不沒不復生，　　是際為泥洹。",
        "from": "T04n0210_002:0573c02_0",
        "context_with_next_sentence": true
    },
    {
        "source_sentence": "　如是像無像，　　苦樂為以解，　所見不復恐，　　無言言無疑。",
        "from": "T04n0210_002:0573c04_0",
        "context_with_next_sentence": true
    },
    {
        "source_sentence": "　斷有之射箭，　　遘愚無所猗，　是為第一快，　　此道寂無上。",
        "from": "T04n0210_002:0573c06_0",
        "context_with_next_sentence": true
    },
    {
        "source_sentence": "　受辱心如地，　　行忍如門閾，　淨如水無垢，　　生盡無彼受。",
        "from": "T04n0210_002:0573c08_0",
        "context_with_next_sentence": true
    },
    {
        "source_sentence": "　利勝不足恃，　　雖勝猶復苦，　當自求去勝，　　已勝無所生。",
        "from": "T04n0210_002:0573c10_0",
        "context_with_next_sentence": true
    },
    {
        "source_sentence": "　畢故不造新，　　厭胎無婬行，　種燋不復生，　　意盡如火滅。",
        "from": "T04n0210_002:0573c12_0",
        "context_with_next_sentence": true
    },
    {
        "source_sentence": "　胞胎為穢海，　　何為樂婬行？",
        "from": "T04n0210_002:0573c14_0",
        "context_with_next_sentence": true
    },
    {
        "source_sentence": "　雖上有善處，　　皆莫如泥洹。",
        "from": "T04n0210_002:0573c15_0",
        "context_with_next_sentence": true
    },
    {
        "source_sentence": "　悉知一切斷，　　不復著世間，　都棄如滅度，　　眾道中斯勝。",
        "from": "T04n0210_002:0573c16_0",
        "context_with_next_sentence": true
    },
    {
        "source_sentence": "　佛以現諦法，　　智勇能奉持，　行淨無瑕穢，　　自知度世安。",
        "from": "T04n0210_002:0573c18_0",
        "context_with_next_sentence": true
    },
    {
        "source_sentence": "　道務先遠欲，　　早服佛教戒，　滅惡極惡際，　　易如鳥逝空。",
        "from": "T04n0210_002:0573c20_0",
        "context_with_next_sentence": true
    },
    {
        "source_sentence": "　若已解法句，　　至心體道行，　是度生死岸，　　苦盡而無患。",
        "from": "T04n0210_002:0573c22_0",
        "context_with_next_sentence": true
    },
    {
        "source_sentence": "　道法無親疎，　　正不問羸強，　要在無識想，　　結解為清淨。",
        "from": "T04n0210_002:0573c24_0",
        "context_with_next_sentence": true
    },
    {
        "source_sentence": "　上智饜腐身，　　危脆非實真，　苦多而樂少，　　九孔無一淨。",
        "from": "T04n0210_002:0573c26_0",
        "context_with_next_sentence": true
    },
    {
        "source_sentence": "　慧以危貿安，　　棄猗脫眾難，　形腐銷為沫，　　慧見捨不貪。",
        "from": "T04n0210_002:0573c28_0",
        "context_with_next_sentence": true
    },
    {
        "source_sentence": "　觀身為苦器，　　生老病無痛，　棄垢行清淨，　　可以獲大安。",
        "from": "T04n0210_002:0574a01_0",
        "context_with_next_sentence": true
    },
    {
        "source_sentence": "　依慧以却邪，　　不受漏得盡，　行淨致度世，　　天人莫不禮。",
        "from": "T04n0210_002:0574a03_0",
        "context_with_next_sentence": true
    },
    {
        "source_sentence": "生死品法句經第三十七十有八章",
        "from": "T04n0210_002:0574a05_0",
        "context_with_next_sentence": true
    },
    {
        "source_sentence": "生死品者，說諸人魂，靈亡神在，隨行轉生。",
        "from": "T04n0210_002:0574a06_0",
        "context_with_next_sentence": true
    },
    {
        "source_sentence": "　命如菓待熟，　　常恐會零落。",
        "from": "T04n0210_002:0574a08_0",
        "context_with_next_sentence": true
    },
    {
        "source_sentence": "　已生皆有苦，　　孰能致不死？",
        "from": "T04n0210_002:0574a09_0",
        "context_with_next_sentence": true
    },
    {
        "source_sentence": "　從初樂恩愛，　　可婬入泡影，　受形命如電，　　晝夜流難止。",
        "from": "T04n0210_002:0574a10_0",
        "context_with_next_sentence": true
    },
    {
        "source_sentence": "　是身為死物，　　精神無形法，　假令死復生，　　罪福不敗亡。",
        "from": "T04n0210_002:0574a12_0",
        "context_with_next_sentence": true
    },
    {
        "source_sentence": "　終始非一世，　　從癡愛久長，　自此受苦樂，　　身死神不喪。",
        "from": "T04n0210_002:0574a14_0",
        "context_with_next_sentence": true
    },
    {
        "source_sentence": "　身四大為色，　　識四陰曰名，　其情十八種，　　所緣起十二。",
        "from": "T04n0210_002:0574a16_0",
        "context_with_next_sentence": true
    },
    {
        "source_sentence": "　神止凡九處，　　生死不斷滅，　世間愚不聞，　　蔽闇無天眼。",
        "from": "T04n0210_002:0574a18_0",
        "context_with_next_sentence": true
    },
    {
        "source_sentence": "　自塗以三垢，　　無目意妄見，　謂死如生時，　　或謂死斷滅。",
        "from": "T04n0210_002:0574a20_0",
        "context_with_next_sentence": true
    },
    {
        "source_sentence": "　識神造三界，　　善不善五處，　陰行而默到，　　所往如響應。",
        "from": "T04n0210_002:0574a22_0",
        "context_with_next_sentence": true
    },
    {
        "source_sentence": "　欲色不色有，　　一切因宿行，　如種隨本像，　　自然報如意。",
        "from": "T04n0210_002:0574a24_0",
        "context_with_next_sentence": true
    },
    {
        "source_sentence": "　神以身為名，　　如火隨形字，　著燭為燭火，　　隨炭草糞薪。",
        "from": "T04n0210_002:0574a26_0",
        "context_with_next_sentence": true
    },
    {
        "source_sentence": "　心法起則起、　　法滅而則滅，　興衰如雨雹，　　轉轉不自識。",
        "from": "T04n0210_002:0574a28_0",
        "context_with_next_sentence": true
    },
    {
        "source_sentence": "　識神走五道，　　無一處不更，　捨身復受身，　　如輪轉著地。",
        "from": "T04n0210_002:0574b01_0",
        "context_with_next_sentence": true
    },
    {
        "source_sentence": "　如人一身居，　　去其故室中，　神以形為廬，　　形壞神不亡；　精神居形軀，　　猶雀藏器中，　器破雀飛去，　　身壞神逝生。",
        "from": "T04n0210_002:0574b03_0",
        "context_with_next_sentence": true
    },
    {
        "source_sentence": "　性癡淨常想，　　樂身想疑想，　嫌望非上要，　　佛說是不明。",
        "from": "T04n0210_002:0574b07_0",
        "context_with_next_sentence": true
    },
    {
        "source_sentence": "　一本二展轉，　　三垢五彌廣，　諸海十三事，　　淵銷越度歡。",
        "from": "T04n0210_002:0574b09_0",
        "context_with_next_sentence": true
    },
    {
        "source_sentence": "　三事斷絕時，　　知身無所直，　命氣熅煖識，　　捨身而轉逝。",
        "from": "T04n0210_002:0574b11_0",
        "context_with_next_sentence": true
    },
    {
        "source_sentence": "　當其死臥地，　　猶草無所知，　觀其狀如是，　　但幻而愚貪。",
        "from": "T04n0210_002:0574b13_0",
        "context_with_next_sentence": true
    },
    {
        "source_sentence": "道利品法句經第三十八十有九章",
        "from": "T04n0210_002:0574b15_0",
        "context_with_next_sentence": true
    },
    {
        "source_sentence": "道利品者，君父師行，開示善道，率之以正。",
        "from": "T04n0210_002:0574b16_0",
        "context_with_next_sentence": true
    },
    {
        "source_sentence": "　人知奉其上，　　君父師道士，　信戒施聞慧，　　終吉所生安。",
        "from": "T04n0210_002:0574b17_0",
        "context_with_next_sentence": true
    },
    {
        "source_sentence": "　宿命有福慶，　　生世為人尊，　以道安天下，　　奉法莫不從。",
        "from": "T04n0210_002:0574b19_0",
        "context_with_next_sentence": true
    },
    {
        "source_sentence": "　王為臣民長，　　常以慈愛下，　身率以法戒，　　示之以休咎。",
        "from": "T04n0210_002:0574b21_0",
        "context_with_next_sentence": true
    },
    {
        "source_sentence": "　處安不忘危，　　慮明福轉厚，　福德之反報，　　不問尊以卑。",
        "from": "T04n0210_002:0574b23_0",
        "context_with_next_sentence": true
    },
    {
        "source_sentence": "　夫為世間將，　　修正不阿抂，　心調勝諸惡，　　如是為法王。",
        "from": "T04n0210_002:0574b25_0",
        "context_with_next_sentence": true
    },
    {
        "source_sentence": "　見正能施惠，　　仁愛好利人，　既利以平均，　　如是眾附親。",
        "from": "T04n0210_002:0574b27_0",
        "context_with_next_sentence": true
    },
    {
        "source_sentence": "　如牛厲渡水，　　導正從亦正，　奉法心不邪，　　如是眾普安。",
        "from": "T04n0210_002:0574b29_0",
        "context_with_next_sentence": true
    },
    {
        "source_sentence": "　勿妄嬈神象，　　以招苦痛患，　惡意為自煞，　　終不至善方。",
        "from": "T04n0210_002:0574c02_0",
        "context_with_next_sentence": true
    },
    {
        "source_sentence": "　戒德可恃怙，　　福報常隨己，　見法為人長，　　終遠三惡道。",
        "from": "T04n0210_002:0574c04_0",
        "context_with_next_sentence": true
    },
    {
        "source_sentence": "　戒慎除苦畏，　　福德三界尊，　鬼龍邪毒害，　　不犯持戒人。",
        "from": "T04n0210_002:0574c06_0",
        "context_with_next_sentence": true
    },
    {
        "source_sentence": "　無義不誠信，　　欺妄好鬪諍，　當知遠離此，　　近愚興罪多；　仁賢言誠信，　　多聞戒行具，　當知親附此，　　近智誠善多。",
        "from": "T04n0210_002:0574c08_0",
        "context_with_next_sentence": true
    },
    {
        "source_sentence": "　善言不守戒，　　志亂無善行，　雖身處潛隱，　　是為非學法。",
        "from": "T04n0210_002:0574c12_0",
        "context_with_next_sentence": true
    },
    {
        "source_sentence": "　美說正為上，　　法說為第二，　愛說可彼三，　　誠說不欺四。",
        "from": "T04n0210_002:0574c14_0",
        "context_with_next_sentence": true
    },
    {
        "source_sentence": "　無便獲利刃，　　自以剋其身，　愚學好妄說，　　行牽受幸戾。",
        "from": "T04n0210_002:0574c16_0",
        "context_with_next_sentence": true
    },
    {
        "source_sentence": "　貪婬、瞋恚、癡，　　是三非善本，　身以斯自害，　　報由癡愛生。",
        "from": "T04n0210_002:0574c18_0",
        "context_with_next_sentence": true
    },
    {
        "source_sentence": "　有福為天人，　　非法受惡形，　聖人明獨見，　　常善承佛令。",
        "from": "T04n0210_002:0574c20_0",
        "context_with_next_sentence": true
    },
    {
        "source_sentence": "　戒德後世業，　　以作福追身，　天人稱譽善，　　心正無不安。",
        "from": "T04n0210_002:0574c22_0",
        "context_with_next_sentence": true
    },
    {
        "source_sentence": "　為惡不念止，　　日縛不自悔，　命逝如川流，　　是恐宜守戒。",
        "from": "T04n0210_002:0574c24_0",
        "context_with_next_sentence": true
    },
    {
        "source_sentence": "　今我上體首，　　白生為被盜，　已有天使召，　　時正宜出家。",
        "from": "T04n0210_002:0574c26_0",
        "context_with_next_sentence": true
    },
    {
        "source_sentence": "吉祥品法句經第三十九十有九章",
        "from": "T04n0210_002:0574c28_0",
        "context_with_next_sentence": true
    },
    {
        "source_sentence": "吉祥品者，修己之術，去惡就善，終厚景福。",
        "from": "T04n0210_002:0574c29_0",
        "context_with_next_sentence": true
    },
    {
        "source_sentence": "　佛尊過諸天，　　如來常現義，　有梵志道士，　　來問何吉祥？",
        "from": "T04n0210_002:0575a01_0",
        "context_with_next_sentence": true
    },
    {
        "source_sentence": "　於是佛愍傷，　　為說真有要，　已信樂正法，　　是為最吉祥；　若不從天人，　　希望求僥倖，　亦不禱祠神，　　是為最吉祥；　友賢擇善居，　　常先為福德，　勅身從真正，　　是為最吉祥；　去惡從就善，　　避酒知自節，　不婬于女色，　　是為最吉祥；　多聞如戒行，　　法律精進學，　修已無所爭，　　是為最吉祥；　居孝事父母，　　治家養妻子，　不為空之行，　　是為最吉祥；　不慢不自大，　　知足念反復，　以時誦習經，　　是為最吉祥；　所聞常以忍，　　樂欲見沙門，　每講輒聽受，　　是為最吉祥；　持齋修梵行，　　常欲見賢聖，　依附明智者，　　是為最吉祥；　以信有道德，　　正意向無疑，　欲脫三惡道，　　是為最吉祥；　等心行布施，　　奉諸得道者，　亦敬諸天人，　　是為最吉祥；　常欲離貪欲，　　愚癡瞋恚意，　能習誠道見，　　是為最吉祥；　若以棄非務，　　能勤修道用，　常事於可事，　　是為最吉祥；　一切為天下，　　建立大慈意，　修仁安眾生，　　是為最吉祥。",
        "from": "T04n0210_002:0575a03_0",
        "context_with_next_sentence": true
    },
    {
        "source_sentence": "　欲求吉祥福，　　當信敬於佛；　欲求吉祥福，　　當聞法句義；　欲求吉祥福，　　當供養眾僧。",
        "from": "T04n0210_002:0575b02_0",
        "context_with_next_sentence": true
    },
    {
        "source_sentence": "　戒具清淨者，　　是為最吉祥；　智者居世間，　　常習吉祥行，　自致成慧見，　　是為最吉祥。",
        "from": "T04n0210_002:0575b05_0",
        "context_with_next_sentence": true
    },
    {
        "source_sentence": "　梵志聞佛教，　　心中大歡喜，　即前禮佛足，　　歸命佛法眾。",
        "from": "T04n0210_002:0575b08_0",
        "context_with_next_sentence": true
    },
    {
        "source_sentence": "法句經卷下",
        "from": "T04n0210_002:0575b10_0",
        "context_with_next_sentence": false
    }
]