[
    {
        "source_sentence": "佛說白衣金幢二婆羅門緣起經",
        "from": "T01n0010_002:0218b09_0",
        "context_with_next_sentence": true
    },
    {
        "source_sentence": "卷中",
        "from": "T01n0010_002:0218b10_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T01n0010_002:0218b12_0",
        "context_with_next_sentence": true
    },
    {
        "source_sentence": "傳法大師賜紫沙門臣施護等奉　詔譯「復次，白衣！",
        "from": "T01n0010_002:0218b13_0",
        "context_with_next_sentence": true
    },
    {
        "source_sentence": "過極久遠，此界壞時，當界有情，還復往生光音天中。",
        "from": "T01n0010_002:0218b14_1",
        "context_with_next_sentence": true
    },
    {
        "source_sentence": "過極久遠，此界成時，別界有情，光音天歿，而來生此。",
        "from": "T01n0010_002:0218b15_2",
        "context_with_next_sentence": true
    },
    {
        "source_sentence": "是諸有情，各有身光，清淨皎潔騰空而行，隨欲能往，適悅快樂，如意自在。",
        "from": "T01n0010_002:0218b16_3",
        "context_with_next_sentence": true
    },
    {
        "source_sentence": "以彼有情身有光故，世界爾時，日月光明悉不出現；以其日月光不現故，星亦不現；星不現故，宿亦不現；宿不現故，亦不分別晝夜殊異；以其不分晝夜異故，年月日時，亦無差別。",
        "from": "T01n0010_002:0218b18_4",
        "context_with_next_sentence": true
    },
    {
        "source_sentence": "亦復不分男女形相。",
        "from": "T01n0010_002:0218b22_5",
        "context_with_next_sentence": true
    },
    {
        "source_sentence": "爾時有情，法爾自然，身光互照。",
        "from": "T01n0010_002:0218b23_6",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_002:0218b24_0",
        "context_with_next_sentence": true
    },
    {
        "source_sentence": "彼時大地大水湧現，色如酥乳，味如甘蔗，又或如蜜，香美細妙，為人所食，資益諸根，其名地味。",
        "from": "T01n0010_002:0218b24_1",
        "context_with_next_sentence": true
    },
    {
        "source_sentence": "時一有情，於是地味，極生愛樂，舉以指端，用甞其味。",
        "from": "T01n0010_002:0218b26_2",
        "context_with_next_sentence": true
    },
    {
        "source_sentence": "餘諸有情，見已亦然，起希欲想，亦以指端，舉甞其味，隨生愛樂。",
        "from": "T01n0010_002:0218b27_3",
        "context_with_next_sentence": true
    },
    {
        "source_sentence": "爾時有情，既於地味，極生愛樂，而為所食，資養支體。",
        "from": "T01n0010_002:0218b29_4",
        "context_with_next_sentence": true
    },
    {
        "source_sentence": "由多食已，諸有情身，漸覺堅實，旋復麤重；以麤重故，不能騰空隨欲而往，身光隱沒；身光沒故，爾時大地，皆悉冥暗，世間乃有日月出現；日月現故，星宿亦現，始分晝夜；既分晝夜，即有年月日時差別。",
        "from": "T01n0010_002:0218c01_5",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_002:0218c07_0",
        "context_with_next_sentence": true
    },
    {
        "source_sentence": "彼時有情，初食地味，其味久時，為世資養。",
        "from": "T01n0010_002:0218c07_1",
        "context_with_next_sentence": true
    },
    {
        "source_sentence": "以彼有情貪食多者，色相瘦弱；若食少者，色相充實。",
        "from": "T01n0010_002:0218c08_2",
        "context_with_next_sentence": true
    },
    {
        "source_sentence": "時，充實者，見瘦弱者，不知其故，乃作是言：『汝是瘦弱者，我是充實者。』",
        "from": "T01n0010_002:0218c09_3",
        "context_with_next_sentence": true
    },
    {
        "source_sentence": "由此乃起憍慢之想，以是緣故，地味隱沒。",
        "from": "T01n0010_002:0218c11_0",
        "context_with_next_sentence": true
    },
    {
        "source_sentence": "爾時有情，見彼地味既隱沒已，咸唱是言：『苦哉！",
        "from": "T01n0010_002:0218c12_0",
        "context_with_next_sentence": true
    },
    {
        "source_sentence": "苦哉！",
        "from": "T01n0010_002:0218c13_1",
        "context_with_next_sentence": true
    },
    {
        "source_sentence": "今此地味，何故隱沒？』",
        "from": "T01n0010_002:0218c13_2",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_002:0218c14_0",
        "context_with_next_sentence": true
    },
    {
        "source_sentence": "地味既沒，地餅復生。",
        "from": "T01n0010_002:0218c14_1",
        "context_with_next_sentence": true
    },
    {
        "source_sentence": "色如飡那迦，味如甘蔗，又或如蜜，香美細妙，為人所食。",
        "from": "T01n0010_002:0218c14_2",
        "context_with_next_sentence": true
    },
    {
        "source_sentence": "彼時有情，次食地餅，久為資養。",
        "from": "T01n0010_002:0218c16_0",
        "context_with_next_sentence": true
    },
    {
        "source_sentence": "以彼有情貪食多者，色相瘦弱；若食少者，色相充實。",
        "from": "T01n0010_002:0218c16_1",
        "context_with_next_sentence": true
    },
    {
        "source_sentence": "時，充實者，見瘦弱者，不知其故，乃作是言：『汝是瘦弱者，我是充實者。』",
        "from": "T01n0010_002:0218c18_0",
        "context_with_next_sentence": true
    },
    {
        "source_sentence": "由此乃起憍慢之想，以是緣故，地餅隱沒。",
        "from": "T01n0010_002:0218c19_1",
        "context_with_next_sentence": true
    },
    {
        "source_sentence": "爾時有情，見彼地餅既隱沒已，咸唱是言：『苦哉！",
        "from": "T01n0010_002:0218c20_2",
        "context_with_next_sentence": true
    },
    {
        "source_sentence": "苦哉！",
        "from": "T01n0010_002:0218c21_3",
        "context_with_next_sentence": true
    },
    {
        "source_sentence": "今此地餅，何故隱沒？』",
        "from": "T01n0010_002:0218c21_4",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_002:0218c23_0",
        "context_with_next_sentence": true
    },
    {
        "source_sentence": "地餅既沒，林藤復生，如迦籠嚩迦枝，有四種色，味如甘蔗，又或如蜜，香美細妙，為人所食。",
        "from": "T01n0010_002:0218c23_1",
        "context_with_next_sentence": true
    },
    {
        "source_sentence": "彼時有情，後食林藤，久為資養。",
        "from": "T01n0010_002:0218c25_2",
        "context_with_next_sentence": true
    },
    {
        "source_sentence": "以彼有情貪食多者，色相瘦弱；若食少者，色相充實。",
        "from": "T01n0010_002:0218c26_3",
        "context_with_next_sentence": true
    },
    {
        "source_sentence": "時，充實者，見瘦弱者，不知其故，乃作是言：『汝是瘦弱者，我是充實者。』",
        "from": "T01n0010_002:0218c27_4",
        "context_with_next_sentence": true
    },
    {
        "source_sentence": "由此乃起憍慢之想，以是緣故，林藤隱沒。",
        "from": "T01n0010_002:0218c28_5",
        "context_with_next_sentence": true
    },
    {
        "source_sentence": "爾時有情，見彼林藤既隱沒已，咸唱是言：『苦哉！",
        "from": "T01n0010_002:0218c29_6",
        "context_with_next_sentence": true
    },
    {
        "source_sentence": "苦哉！",
        "from": "T01n0010_002:0219a02_7",
        "context_with_next_sentence": true
    },
    {
        "source_sentence": "今此林藤，何故隱沒？』",
        "from": "T01n0010_002:0219a02_8",
        "context_with_next_sentence": true
    },
    {
        "source_sentence": "白衣！",
        "from": "T01n0010_002:0219a02_9",
        "context_with_next_sentence": true
    },
    {
        "source_sentence": "如今時人，或有苦法，當觸惱時，亦唱是言：『苦哉！",
        "from": "T01n0010_002:0219a02_10",
        "context_with_next_sentence": true
    },
    {
        "source_sentence": "苦哉！』",
        "from": "T01n0010_002:0219a03_11",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_002:0219a05_0",
        "context_with_next_sentence": true
    },
    {
        "source_sentence": "林藤既沒，香稻復生。",
        "from": "T01n0010_002:0219a05_1",
        "context_with_next_sentence": true
    },
    {
        "source_sentence": "而此香稻，無糠無粃，妙香可愛。",
        "from": "T01n0010_002:0219a05_2",
        "context_with_next_sentence": true
    },
    {
        "source_sentence": "依時成熟，旦時刈已，暮時還生。",
        "from": "T01n0010_002:0219a06_3",
        "context_with_next_sentence": true
    },
    {
        "source_sentence": "暮時刈已，旦時還生。",
        "from": "T01n0010_002:0219a07_4",
        "context_with_next_sentence": true
    },
    {
        "source_sentence": "取已旋活，中無間絕。",
        "from": "T01n0010_002:0219a07_5",
        "context_with_next_sentence": true
    },
    {
        "source_sentence": "旦暮二時，取其香稻，但為資養，不知本因。",
        "from": "T01n0010_002:0219a08_6",
        "context_with_next_sentence": true
    },
    {
        "source_sentence": "彼時有情，而競貪食，以是緣故，身轉麤重，乃有男女二相差別。",
        "from": "T01n0010_002:0219a09_7",
        "context_with_next_sentence": true
    },
    {
        "source_sentence": "由此有情互起憎愛，以憎愛故，互相毀謗。",
        "from": "T01n0010_002:0219a10_8",
        "context_with_next_sentence": true
    },
    {
        "source_sentence": "又復漸起互相染著，此染著因，為過失本。",
        "from": "T01n0010_002:0219a11_9",
        "context_with_next_sentence": true
    },
    {
        "source_sentence": "又諸有情，由毀謗故，乃以杖木瓦石，互相打擊。",
        "from": "T01n0010_002:0219a12_10",
        "context_with_next_sentence": true
    },
    {
        "source_sentence": "於是世間乃生非法及不正行。",
        "from": "T01n0010_002:0219a13_11",
        "context_with_next_sentence": true
    },
    {
        "source_sentence": "白衣！",
        "from": "T01n0010_002:0219a14_12",
        "context_with_next_sentence": true
    },
    {
        "source_sentence": "如今世人，以其童女，飾以眾華，嚴諸妙服，求其異姓而用妻之。",
        "from": "T01n0010_002:0219a14_13",
        "context_with_next_sentence": true
    },
    {
        "source_sentence": "設此非法以為正法，然於其義，都不能知。",
        "from": "T01n0010_002:0219a16_14",
        "context_with_next_sentence": true
    },
    {
        "source_sentence": "彼時有情，亦復如是。",
        "from": "T01n0010_002:0219a17_15",
        "context_with_next_sentence": true
    },
    {
        "source_sentence": "過去正法今為非法，過去律儀為非律儀，如是漸生諸非法行。",
        "from": "T01n0010_002:0219a17_16",
        "context_with_next_sentence": true
    },
    {
        "source_sentence": "由起非法行故，漸生逼迫，減失厭離，旋增懈墮，或於一日、二日、三日乃至一月，不住家中，不營家業，遊行曠野，覆藏過非。",
        "from": "T01n0010_002:0219a19_0",
        "context_with_next_sentence": true
    },
    {
        "source_sentence": "「時，有一人，性懶惰故，不能依時，往取香稻，乃作是念：『我今何故受斯苦惱？",
        "from": "T01n0010_002:0219a21_1",
        "context_with_next_sentence": true
    },
    {
        "source_sentence": "旦時旦時去取香稻，暮時暮時還復往取。",
        "from": "T01n0010_002:0219a23_2",
        "context_with_next_sentence": true
    },
    {
        "source_sentence": "我今若能一日一往，併取旦暮二時香稻，豈非善邪？』",
        "from": "T01n0010_002:0219a24_3",
        "context_with_next_sentence": true
    },
    {
        "source_sentence": "作是念已，即往併取二時香稻。",
        "from": "T01n0010_002:0219a25_4",
        "context_with_next_sentence": true
    },
    {
        "source_sentence": "復次，白衣！",
        "from": "T01n0010_002:0219a26_5",
        "context_with_next_sentence": true
    },
    {
        "source_sentence": "時，別一人來相謂言：『汝今同我往取香稻。』",
        "from": "T01n0010_002:0219a26_6",
        "context_with_next_sentence": true
    },
    {
        "source_sentence": "懶惰者言：『汝但自往，我已取來旦暮二時所食香稻。』",
        "from": "T01n0010_002:0219a27_7",
        "context_with_next_sentence": true
    },
    {
        "source_sentence": "時，來喚者乃作是念：『日取二時所食香稻，既為善者；我今何不一往併取二日、三日所食香稻？』",
        "from": "T01n0010_002:0219a28_8",
        "context_with_next_sentence": true
    },
    {
        "source_sentence": "作是念已即往併取。",
        "from": "T01n0010_002:0219b01_9",
        "context_with_next_sentence": true
    },
    {
        "source_sentence": "復次，白衣！",
        "from": "T01n0010_002:0219b02_10",
        "context_with_next_sentence": true
    },
    {
        "source_sentence": "時，又一人來相謂言：『汝今同我往取香稻。』",
        "from": "T01n0010_002:0219b02_11",
        "context_with_next_sentence": true
    },
    {
        "source_sentence": "前人答言：『汝但自往，我已取來二日、三日所食香稻。』",
        "from": "T01n0010_002:0219b03_12",
        "context_with_next_sentence": true
    },
    {
        "source_sentence": "其人爾時，乃作是念：『一往併取二日、三日所食香稻，既為善者；我今何不一往併取四日、五日所食香稻？』",
        "from": "T01n0010_002:0219b04_13",
        "context_with_next_sentence": true
    },
    {
        "source_sentence": "作是念已，即往併取。",
        "from": "T01n0010_002:0219b07_14",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_002:0219b08_0",
        "context_with_next_sentence": true
    },
    {
        "source_sentence": "初取香稻，無糠無粃香美妙好。",
        "from": "T01n0010_002:0219b08_1",
        "context_with_next_sentence": true
    },
    {
        "source_sentence": "一懶惰者，而為因故，其後漸次，展轉多取，乃為貯積，充已受用。",
        "from": "T01n0010_002:0219b08_2",
        "context_with_next_sentence": true
    },
    {
        "source_sentence": "爾時，香稻漸生糠粃，旦時刈已暮時不生，暮時刈已旦時不生，不復還活，不知其因。",
        "from": "T01n0010_002:0219b10_3",
        "context_with_next_sentence": true
    },
    {
        "source_sentence": "彼諸有情，即共集會，互相議言：『我等初時，各有身光騰空而行，快樂自在。",
        "from": "T01n0010_002:0219b12_4",
        "context_with_next_sentence": true
    },
    {
        "source_sentence": "以身光故，日月星宿，光明不現，亦不分別晝夜殊異，年月日時亦無差別，亦復不分男女形相，法爾有情身光互照。",
        "from": "T01n0010_002:0219b14_5",
        "context_with_next_sentence": true
    },
    {
        "source_sentence": "是時，大地大水湧現，色如酥乳，味如甘蔗，又或如蜜，香美細妙，為人所食，資益諸根，其名地味。",
        "from": "T01n0010_002:0219b16_6",
        "context_with_next_sentence": true
    },
    {
        "source_sentence": "時，一有情，見極生愛，舉以指端，用甞其味。",
        "from": "T01n0010_002:0219b19_0",
        "context_with_next_sentence": true
    },
    {
        "source_sentence": "餘諸有情，見已亦然，皆甞其味，咸生愛樂。",
        "from": "T01n0010_002:0219b20_0",
        "context_with_next_sentence": true
    },
    {
        "source_sentence": "我等爾時，用為所食，資養支體。",
        "from": "T01n0010_002:0219b21_0",
        "context_with_next_sentence": true
    },
    {
        "source_sentence": "於是地味，貪食既多，我等身支，漸覺麤重，以是緣故，不能騰空隨欲而往，身光隱沒，由是世界皆悉冥暗。",
        "from": "T01n0010_002:0219b21_1",
        "context_with_next_sentence": true
    },
    {
        "source_sentence": "爾時乃有日月星宿，光明出現，始分晝夜。",
        "from": "T01n0010_002:0219b24_2",
        "context_with_next_sentence": true
    },
    {
        "source_sentence": "年月日時，亦有差別。",
        "from": "T01n0010_002:0219b25_3",
        "context_with_next_sentence": true
    },
    {
        "source_sentence": "是時地味，我等所食，久為資養，貪食多者，色相瘦弱；若食少者，色相充實。",
        "from": "T01n0010_002:0219b25_4",
        "context_with_next_sentence": true
    },
    {
        "source_sentence": "時，充實者，見瘦弱者，起憍慢想，以是緣故，地味隱沒，地餅復生。",
        "from": "T01n0010_002:0219b27_5",
        "context_with_next_sentence": true
    },
    {
        "source_sentence": "甘美細妙，色香具足，我等所食，久為資養。",
        "from": "T01n0010_002:0219b28_6",
        "context_with_next_sentence": true
    },
    {
        "source_sentence": "貪食多者，色相瘦弱；若食少者，色相充實。",
        "from": "T01n0010_002:0219b29_7",
        "context_with_next_sentence": true
    },
    {
        "source_sentence": "時，充實者，見瘦弱者，起憍慢想，以是緣故，地餅隱沒，林藤復生。",
        "from": "T01n0010_002:0219c01_8",
        "context_with_next_sentence": true
    },
    {
        "source_sentence": "甘美細妙，色香具足，我等所食，久為資養。",
        "from": "T01n0010_002:0219c03_9",
        "context_with_next_sentence": true
    },
    {
        "source_sentence": "貪食多者，色相瘦弱；若食少者，色相充實。",
        "from": "T01n0010_002:0219c04_10",
        "context_with_next_sentence": true
    },
    {
        "source_sentence": "時，充實者，見瘦弱者，起憍慢想，以是緣故，林藤隱沒，香稻復生。",
        "from": "T01n0010_002:0219c05_11",
        "context_with_next_sentence": true
    },
    {
        "source_sentence": "爾時香稻，無糠無粃，妙香可愛，旦時刈已暮時還生，暮時刈已旦時還生。",
        "from": "T01n0010_002:0219c06_12",
        "context_with_next_sentence": true
    },
    {
        "source_sentence": "我等所食，但為資養，不知本因，貪食既多，滓穢旋礙，爾時乃有男女相異，後起憎愛，互相毀謗。",
        "from": "T01n0010_002:0219c08_13",
        "context_with_next_sentence": true
    },
    {
        "source_sentence": "又復漸生互相染著，此染著因，為過失本。",
        "from": "T01n0010_002:0219c11_0",
        "context_with_next_sentence": true
    },
    {
        "source_sentence": "我等爾時，互毀謗故，杖木瓦石，互相打擊。",
        "from": "T01n0010_002:0219c12_0",
        "context_with_next_sentence": true
    },
    {
        "source_sentence": "於是世間，乃生非法，起非法故，漸生逼迫，減失厭離，旋增懈惰，一日、二日乃至一月，不住家中，不營家業，遊行曠野，覆藏過非。",
        "from": "T01n0010_002:0219c13_0",
        "context_with_next_sentence": true
    },
    {
        "source_sentence": "時有一人，性懶惰故，不能依時往取香稻，乃作是念：「我今何故受斯苦惱，旦時旦時去取香稻，暮時暮時還復往取？",
        "from": "T01n0010_002:0219c16_0",
        "context_with_next_sentence": true
    },
    {
        "source_sentence": "我今宜應一日一往併取旦暮二時香稻。」",
        "from": "T01n0010_002:0219c18_1",
        "context_with_next_sentence": true
    },
    {
        "source_sentence": "作是念已，即往併取。",
        "from": "T01n0010_002:0219c19_2",
        "context_with_next_sentence": true
    },
    {
        "source_sentence": "時，別一人，來相謂言：「汝今同我，往取香稻。」",
        "from": "T01n0010_002:0219c20_3",
        "context_with_next_sentence": true
    },
    {
        "source_sentence": "懶惰者言：「汝但自往，我已取來二時香稻。」",
        "from": "T01n0010_002:0219c21_4",
        "context_with_next_sentence": true
    },
    {
        "source_sentence": "其人爾時，乃作是念：「二時香稻取為善者，我今一往，當取二日、三日香稻。」",
        "from": "T01n0010_002:0219c22_5",
        "context_with_next_sentence": true
    },
    {
        "source_sentence": "作是念已，即往併取。",
        "from": "T01n0010_002:0219c23_6",
        "context_with_next_sentence": true
    },
    {
        "source_sentence": "時又一人，來相謂言：「汝今同我，往取香稻。」",
        "from": "T01n0010_002:0219c24_7",
        "context_with_next_sentence": true
    },
    {
        "source_sentence": "前人答言：「汝但自往，我已取來三日香稻。」",
        "from": "T01n0010_002:0219c25_8",
        "context_with_next_sentence": true
    },
    {
        "source_sentence": "其人爾時，乃作是念：「三日香稻取為善者，我今一往，當取四日五日香稻。」",
        "from": "T01n0010_002:0219c26_9",
        "context_with_next_sentence": true
    },
    {
        "source_sentence": "作是念已即往併取。",
        "from": "T01n0010_002:0219c28_0",
        "context_with_next_sentence": true
    },
    {
        "source_sentence": "汝等當知，初取香稻，無糠無粃，後漸多取，以為貯積。",
        "from": "T01n0010_002:0219c28_1",
        "context_with_next_sentence": true
    },
    {
        "source_sentence": "爾時香稻，漸生糠粃，旦時刈已暮時不生，暮時刈已旦時不生，不復還活，不知其因。",
        "from": "T01n0010_002:0219c29_2",
        "context_with_next_sentence": true
    },
    {
        "source_sentence": "我等今時，宜應普以一切地界，均布分擘，各為齊限。",
        "from": "T01n0010_002:0220a02_3",
        "context_with_next_sentence": true
    },
    {
        "source_sentence": "此是汝地界，此是我地界。』",
        "from": "T01n0010_002:0220a03_4",
        "context_with_next_sentence": true
    },
    {
        "source_sentence": "彼諸人眾，互相議已，即分地界，立為齊限。」",
        "from": "T01n0010_002:0220a04_5",
        "context_with_next_sentence": true
    },
    {
        "source_sentence": "佛言：「白衣！",
        "from": "T01n0010_002:0220a06_0",
        "context_with_next_sentence": true
    },
    {
        "source_sentence": "爾時，人眾分地界已。",
        "from": "T01n0010_002:0220a06_1",
        "context_with_next_sentence": true
    },
    {
        "source_sentence": "時，有一人，往取香稻，艱難所得，即作是念：『我今云何能得所食？",
        "from": "T01n0010_002:0220a06_2",
        "context_with_next_sentence": true
    },
    {
        "source_sentence": "云何令我養活其命？",
        "from": "T01n0010_002:0220a08_3",
        "context_with_next_sentence": true
    },
    {
        "source_sentence": "我今自分香稻將盡，他界雖有，然彼不許，我今須往盜其少分。』",
        "from": "T01n0010_002:0220a08_4",
        "context_with_next_sentence": true
    },
    {
        "source_sentence": "作是念已，以己香稻，密固護之，即往他界，竊取香稻。",
        "from": "T01n0010_002:0220a10_5",
        "context_with_next_sentence": true
    },
    {
        "source_sentence": "其主見已，告盜人言：『咄！",
        "from": "T01n0010_002:0220a11_6",
        "context_with_next_sentence": true
    },
    {
        "source_sentence": "汝盜人，何故來此，竊我香稻！』",
        "from": "T01n0010_002:0220a12_7",
        "context_with_next_sentence": true
    },
    {
        "source_sentence": "盜人答言：『我不如是，不曾取汝界中香稻。』",
        "from": "T01n0010_002:0220a12_8",
        "context_with_next_sentence": true
    },
    {
        "source_sentence": "「復次，前人，於第二時，往取香稻，亦復難得，又生前念：『我今云何能得所食？",
        "from": "T01n0010_002:0220a14_0",
        "context_with_next_sentence": true
    },
    {
        "source_sentence": "云何令我養活其命？",
        "from": "T01n0010_002:0220a15_1",
        "context_with_next_sentence": true
    },
    {
        "source_sentence": "我今自分香稻將盡，他界雖有，然彼不許，我今須往盜其少分。』",
        "from": "T01n0010_002:0220a16_2",
        "context_with_next_sentence": true
    },
    {
        "source_sentence": "作是念已，以己香稻密固護之，即往他界，竊取香稻。",
        "from": "T01n0010_002:0220a17_3",
        "context_with_next_sentence": true
    },
    {
        "source_sentence": "其主復見，於第二時，還來盜已，又復告言：『咄！",
        "from": "T01n0010_002:0220a18_4",
        "context_with_next_sentence": true
    },
    {
        "source_sentence": "汝盜人，何故復來，竊我香稻！』",
        "from": "T01n0010_002:0220a20_0",
        "context_with_next_sentence": true
    },
    {
        "source_sentence": "盜人答言：『我不如是，不曾取汝界中香稻。』",
        "from": "T01n0010_002:0220a20_1",
        "context_with_next_sentence": true
    },
    {
        "source_sentence": "佛說白衣金幢二婆羅門緣起經卷中",
        "from": "T01n0010_002:0220a22_0",
        "context_with_next_sentence": false
    }
]