[
    {
        "source_sentence": "普遍智藏般若波羅蜜多心經",
        "from": "T08n0252_001:0849a04_0",
        "context_with_next_sentence": true
    },
    {
        "source_sentence": "摩竭提國三藏沙門法月重譯",
        "from": "T08n0252_001:0849a06_0",
        "context_with_next_sentence": true
    },
    {
        "source_sentence": "如是我聞：一時佛在王舍大城靈鷲山中，與大比丘眾滿百千人，菩薩摩訶薩七萬七千人俱，其名曰觀世音菩薩、文殊師利菩薩、彌勒菩薩等，以為上首。",
        "from": "T08n0252_001:0849a07_0",
        "context_with_next_sentence": true
    },
    {
        "source_sentence": "皆得三昧總持，住不思議解脫。",
        "from": "T08n0252_001:0849a10_1",
        "context_with_next_sentence": true
    },
    {
        "source_sentence": "爾時觀自在菩薩摩訶薩在彼敷坐，於其眾中即從座起，詣世尊所。",
        "from": "T08n0252_001:0849a12_0",
        "context_with_next_sentence": true
    },
    {
        "source_sentence": "面向合掌，曲躬恭敬，瞻仰尊顏而白佛言：「世尊！",
        "from": "T08n0252_001:0849a13_1",
        "context_with_next_sentence": true
    },
    {
        "source_sentence": "我欲於此會中，說諸菩薩普遍智藏般若波羅蜜多心。",
        "from": "T08n0252_001:0849a14_2",
        "context_with_next_sentence": true
    },
    {
        "source_sentence": "唯願世尊聽我所說，為諸菩薩宣祕法要。」",
        "from": "T08n0252_001:0849a15_3",
        "context_with_next_sentence": true
    },
    {
        "source_sentence": "爾時，世尊以妙梵音告觀自在菩薩摩訶薩言：「善哉，善哉！",
        "from": "T08n0252_001:0849a16_4",
        "context_with_next_sentence": true
    },
    {
        "source_sentence": "具大悲者。",
        "from": "T08n0252_001:0849a18_5",
        "context_with_next_sentence": true
    },
    {
        "source_sentence": "聽汝所說，與諸眾生作大光明。」",
        "from": "T08n0252_001:0849a18_6",
        "context_with_next_sentence": true
    },
    {
        "source_sentence": "於是觀自在菩薩摩訶薩蒙佛聽許，佛所護念，入於慧光三昧正受。",
        "from": "T08n0252_001:0849a19_0",
        "context_with_next_sentence": true
    },
    {
        "source_sentence": "入此定已，以三昧力行深般若波羅蜜多時，照見五蘊自性皆空。",
        "from": "T08n0252_001:0849a20_1",
        "context_with_next_sentence": true
    },
    {
        "source_sentence": "彼了知五蘊自性皆空，從彼三昧安詳而起。",
        "from": "T08n0252_001:0849a22_0",
        "context_with_next_sentence": true
    },
    {
        "source_sentence": "即告慧命舍利弗言：「善男子！",
        "from": "T08n0252_001:0849a23_0",
        "context_with_next_sentence": true
    },
    {
        "source_sentence": "菩薩有般若波羅蜜多心，名普遍智藏。",
        "from": "T08n0252_001:0849a23_1",
        "context_with_next_sentence": true
    },
    {
        "source_sentence": "汝今諦聽，善思念之。",
        "from": "T08n0252_001:0849a24_2",
        "context_with_next_sentence": true
    },
    {
        "source_sentence": "吾當為汝分別解說。」",
        "from": "T08n0252_001:0849a25_0",
        "context_with_next_sentence": true
    },
    {
        "source_sentence": "作是語已。",
        "from": "T08n0252_001:0849a25_1",
        "context_with_next_sentence": true
    },
    {
        "source_sentence": "慧命舍利弗白觀自在菩薩摩訶薩言：「唯，大淨者！",
        "from": "T08n0252_001:0849a25_2",
        "context_with_next_sentence": true
    },
    {
        "source_sentence": "願為說之。",
        "from": "T08n0252_001:0849a26_3",
        "context_with_next_sentence": true
    },
    {
        "source_sentence": "今正是時。」",
        "from": "T08n0252_001:0849a27_4",
        "context_with_next_sentence": true
    },
    {
        "source_sentence": "於斯告舍利弗：「諸菩薩摩訶薩應如是學。",
        "from": "T08n0252_001:0849a27_5",
        "context_with_next_sentence": true
    },
    {
        "source_sentence": "色性是空，空性是色。",
        "from": "T08n0252_001:0849a28_6",
        "context_with_next_sentence": true
    },
    {
        "source_sentence": "色不異空，空不異色。",
        "from": "T08n0252_001:0849a28_7",
        "context_with_next_sentence": true
    },
    {
        "source_sentence": "色即是空，空即是色。",
        "from": "T08n0252_001:0849a29_8",
        "context_with_next_sentence": true
    },
    {
        "source_sentence": "受、想、行、識亦復如是。",
        "from": "T08n0252_001:0849a29_9",
        "context_with_next_sentence": true
    },
    {
        "source_sentence": "識性是空，空性是識。",
        "from": "T08n0252_001:0849b01_10",
        "context_with_next_sentence": true
    },
    {
        "source_sentence": "識不異空，空不異識。",
        "from": "T08n0252_001:0849b01_11",
        "context_with_next_sentence": true
    },
    {
        "source_sentence": "識即是空，空即是識。",
        "from": "T08n0252_001:0849b02_12",
        "context_with_next_sentence": true
    },
    {
        "source_sentence": "舍利子！",
        "from": "T08n0252_001:0849b02_13",
        "context_with_next_sentence": true
    },
    {
        "source_sentence": "是諸法空相，不生不滅、不垢不淨、不增不減。",
        "from": "T08n0252_001:0849b02_14",
        "context_with_next_sentence": true
    },
    {
        "source_sentence": "是故空中無色，無受、想、行、識，無眼、耳、鼻、舌、身、意，無色、聲、香、味、觸、法，無眼界乃至無意識界。",
        "from": "T08n0252_001:0849b03_15",
        "context_with_next_sentence": true
    },
    {
        "source_sentence": "無無明亦無無明盡，乃至無老死亦無老死盡。",
        "from": "T08n0252_001:0849b05_16",
        "context_with_next_sentence": true
    },
    {
        "source_sentence": "無苦、集、滅道，無智亦無得。",
        "from": "T08n0252_001:0849b06_17",
        "context_with_next_sentence": true
    },
    {
        "source_sentence": "以無所得故，菩提薩埵依般若波羅蜜多故，心無罣礙。",
        "from": "T08n0252_001:0849b07_18",
        "context_with_next_sentence": true
    },
    {
        "source_sentence": "無罣礙故，無有恐怖，遠離顛倒夢想，究竟涅槃。",
        "from": "T08n0252_001:0849b08_19",
        "context_with_next_sentence": true
    },
    {
        "source_sentence": "三世諸佛依般若波羅蜜多故，得阿耨多羅三藐三菩提。",
        "from": "T08n0252_001:0849b09_20",
        "context_with_next_sentence": true
    },
    {
        "source_sentence": "故知般若波羅蜜多是大神呪，是大明呪，是無上呪，是無等等呪。",
        "from": "T08n0252_001:0849b10_21",
        "context_with_next_sentence": true
    },
    {
        "source_sentence": "能除一切苦，真實不虛。",
        "from": "T08n0252_001:0849b12_22",
        "context_with_next_sentence": true
    },
    {
        "source_sentence": "故說般若波羅蜜多呪。」",
        "from": "T08n0252_001:0849b12_23",
        "context_with_next_sentence": true
    },
    {
        "source_sentence": "即說呪曰：「揭諦　揭諦　波羅揭諦　波羅僧揭諦　菩提　莎婆訶」佛說是經已，諸比丘及菩薩眾，一切世間天、人、阿脩羅、乾闥婆等，聞佛所說，皆大歡喜，信受奉行。",
        "from": "T08n0252_001:0849b13_24",
        "context_with_next_sentence": true
    },
    {
        "source_sentence": "普遍智藏般若波羅蜜多心經",
        "from": "T08n0252_001:0849b19_0",
        "context_with_next_sentence": false
    }
]