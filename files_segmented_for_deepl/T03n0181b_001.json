[
    {
        "source_sentence": "佛說九色鹿經",
        "from": "T03n0181b_001:0453b02_0",
        "context_with_next_sentence": true
    },
    {
        "source_sentence": "吳月氏優婆塞支謙譯",
        "from": "T03n0181b_001:0453b04_0",
        "context_with_next_sentence": true
    },
    {
        "source_sentence": "佛言：「昔者，菩薩身為九色鹿；其毛九種色，其角白如雪，常在恒水邊飲食水草，常與一烏為知識。",
        "from": "T03n0181b_001:0453b05_0",
        "context_with_next_sentence": true
    },
    {
        "source_sentence": "「時，水中有溺人隨流來下，或出或沒，得著樹木，仰頭呼天：『山神、樹神、諸天龍神，何不愍傷我也？』",
        "from": "T03n0181b_001:0453b07_1",
        "context_with_next_sentence": true
    },
    {
        "source_sentence": "鹿聞人喚聲，即走往水邊，語溺人言：『汝可勿怖！",
        "from": "T03n0181b_001:0453b09_2",
        "context_with_next_sentence": true
    },
    {
        "source_sentence": "汝可騎我背、捉我角，我相負出上岸。』",
        "from": "T03n0181b_001:0453b10_3",
        "context_with_next_sentence": true
    },
    {
        "source_sentence": "「鹿大疲極，溺人下地，繞鹿三匝，向鹿叩頭，乞為大家作奴，給其使令採取水草。",
        "from": "T03n0181b_001:0453b11_4",
        "context_with_next_sentence": true
    },
    {
        "source_sentence": "鹿言：『不用卿也，且各自去，欲報恩者，莫得道我在此間，人貪我皮角，必來殺我。』",
        "from": "T03n0181b_001:0453b13_5",
        "context_with_next_sentence": true
    },
    {
        "source_sentence": "於是，溺者受教而去。",
        "from": "T03n0181b_001:0453b15_6",
        "context_with_next_sentence": true
    },
    {
        "source_sentence": "「爾時，國王夫人夜夢見九色鹿，意欲得其皮角，即託病不起。",
        "from": "T03n0181b_001:0453b16_0",
        "context_with_next_sentence": true
    },
    {
        "source_sentence": "王問夫人言：『何以不起？』",
        "from": "T03n0181b_001:0453b17_1",
        "context_with_next_sentence": true
    },
    {
        "source_sentence": "「夫人答言：『昨夜夢見非常鹿，其毛九種色，其角白如雪，我思得其皮作衣裘、其角作拂柄，王當為我得之，王若不得，我當死矣。』",
        "from": "T03n0181b_001:0453b18_2",
        "context_with_next_sentence": true
    },
    {
        "source_sentence": "「王告夫人：『汝為且起，我作一國王，何所不得？』",
        "from": "T03n0181b_001:0453b21_3",
        "context_with_next_sentence": true
    },
    {
        "source_sentence": "「王即便募於國中：『若有能得九色鹿者，當與分國治，賜其金鉢盛滿銀粟，賜其銀鉢盛滿金粟。』",
        "from": "T03n0181b_001:0453b22_4",
        "context_with_next_sentence": true
    },
    {
        "source_sentence": "「溺人聞王募重，心生惡念：『我說此鹿可得富貴，鹿是畜生，死活何在？』",
        "from": "T03n0181b_001:0453b24_5",
        "context_with_next_sentence": true
    },
    {
        "source_sentence": "便語募人言：『我知有九色鹿處。』",
        "from": "T03n0181b_001:0453b26_6",
        "context_with_next_sentence": true
    },
    {
        "source_sentence": "「募人便將至王所言：『此人知有九色鹿處。』",
        "from": "T03n0181b_001:0453b26_7",
        "context_with_next_sentence": true
    },
    {
        "source_sentence": "「王聞大歡喜，王言：『汝得其皮角來，報之半國。』",
        "from": "T03n0181b_001:0453b27_8",
        "context_with_next_sentence": true
    },
    {
        "source_sentence": "「於是，溺人面上即生癩瘡。",
        "from": "T03n0181b_001:0453b29_9",
        "context_with_next_sentence": true
    },
    {
        "source_sentence": "溺人言：『此鹿雖是畜生，大有威神，王宜多將人兵，乃可得耳。』",
        "from": "T03n0181b_001:0453b29_10",
        "context_with_next_sentence": true
    },
    {
        "source_sentence": "「王即大出人兵往恒水邊。",
        "from": "T03n0181b_001:0453c02_11",
        "context_with_next_sentence": true
    },
    {
        "source_sentence": "烏在樹上遙見王人眾來，疑當殺鹿，即呼鹿言：『且起！",
        "from": "T03n0181b_001:0453c02_12",
        "context_with_next_sentence": true
    },
    {
        "source_sentence": "王來取汝。』",
        "from": "T03n0181b_001:0453c04_13",
        "context_with_next_sentence": true
    },
    {
        "source_sentence": "鹿故熟臥不覺，烏復言：『知識且起。",
        "from": "T03n0181b_001:0453c04_14",
        "context_with_next_sentence": true
    },
    {
        "source_sentence": "王將兵至。』",
        "from": "T03n0181b_001:0453c05_15",
        "context_with_next_sentence": true
    },
    {
        "source_sentence": "鹿故復不覺，烏便下樹，居其頭上、啄其耳：『知識且起！",
        "from": "T03n0181b_001:0453c05_16",
        "context_with_next_sentence": true
    },
    {
        "source_sentence": "王兵圍汝數重。』",
        "from": "T03n0181b_001:0453c06_17",
        "context_with_next_sentence": true
    },
    {
        "source_sentence": "「鹿方驚起，四顧望視，無復走地，便往趣王車邊。",
        "from": "T03n0181b_001:0453c07_18",
        "context_with_next_sentence": true
    },
    {
        "source_sentence": "傍人引弓欲射之，王告：『莫射此鹿，此鹿非常，將是天神耶！』",
        "from": "T03n0181b_001:0453c08_19",
        "context_with_next_sentence": true
    },
    {
        "source_sentence": "鹿即言：『莫射殺我，假我須臾，我有恩於國。』",
        "from": "T03n0181b_001:0453c09_20",
        "context_with_next_sentence": true
    },
    {
        "source_sentence": "王問：『有何恩？』",
        "from": "T03n0181b_001:0453c10_21",
        "context_with_next_sentence": true
    },
    {
        "source_sentence": "『我曾活王國中一人。』",
        "from": "T03n0181b_001:0453c11_22",
        "context_with_next_sentence": true
    },
    {
        "source_sentence": "即長跪，重問王：『誰道我在此？』",
        "from": "T03n0181b_001:0453c11_23",
        "context_with_next_sentence": true
    },
    {
        "source_sentence": "王言：『車邊癩面人也。』",
        "from": "T03n0181b_001:0453c12_24",
        "context_with_next_sentence": true
    },
    {
        "source_sentence": "「鹿舉頭看此人，眼中淚出，不能自勝：『大王！",
        "from": "T03n0181b_001:0453c12_25",
        "context_with_next_sentence": true
    },
    {
        "source_sentence": "此人本溺在水中，隨流來下，或出或沒，得著樹木，仰頭呼天：「山神、樹神、諸天龍神，何不愍傷我？」",
        "from": "T03n0181b_001:0453c13_26",
        "context_with_next_sentence": true
    },
    {
        "source_sentence": "我時不惜此命，自投水中，負此人出，本要誓不相道；人無反覆，不如水中浮木也。』",
        "from": "T03n0181b_001:0453c16_27",
        "context_with_next_sentence": true
    },
    {
        "source_sentence": "「王聞鹿言，有慙愧色：『我民無義。』",
        "from": "T03n0181b_001:0453c18_28",
        "context_with_next_sentence": true
    },
    {
        "source_sentence": "王即三教其民：『奈何！",
        "from": "T03n0181b_001:0453c19_0",
        "context_with_next_sentence": true
    },
    {
        "source_sentence": "奈何！",
        "from": "T03n0181b_001:0453c19_1",
        "context_with_next_sentence": true
    },
    {
        "source_sentence": "受恩反欲殺之？』",
        "from": "T03n0181b_001:0453c19_2",
        "context_with_next_sentence": true
    },
    {
        "source_sentence": "王即放鹿使去：『下國中，若有驅逐此鹿者，當誅汝五屬。』",
        "from": "T03n0181b_001:0453c20_0",
        "context_with_next_sentence": true
    },
    {
        "source_sentence": "於是，王便還宮。",
        "from": "T03n0181b_001:0453c21_1",
        "context_with_next_sentence": true
    },
    {
        "source_sentence": "鹿歸故處。",
        "from": "T03n0181b_001:0453c21_2",
        "context_with_next_sentence": true
    },
    {
        "source_sentence": "「是時，國中眾鹿皆來依附，數千為群，永不見害，共飲食水草，不犯人菜穀；從是之後，風雨以時，五穀豐熟，民無疾病，其時太平，畢命化去。」",
        "from": "T03n0181b_001:0453c22_0",
        "context_with_next_sentence": true
    },
    {
        "source_sentence": "佛告諸弟子：「菩薩所行，雖處畜生不捨於慈，人獸竝度。",
        "from": "T03n0181b_001:0453c25_1",
        "context_with_next_sentence": true
    },
    {
        "source_sentence": "「是時夫人者，孫陀利是也；是時烏者，阿難是也；是溺人者，調達是也；時鹿者，我身是也。",
        "from": "T03n0181b_001:0453c26_2",
        "context_with_next_sentence": true
    },
    {
        "source_sentence": "調達與我世世有怨；阿難有至意得道。」",
        "from": "T03n0181b_001:0453c28_3",
        "context_with_next_sentence": true
    },
    {
        "source_sentence": "菩薩更勤苦行波羅蜜，忍辱如是。",
        "from": "T03n0181b_001:0453c29_4",
        "context_with_next_sentence": true
    },
    {
        "source_sentence": "佛說九色鹿經",
        "from": "T03n0181b_001:0454a02_0",
        "context_with_next_sentence": false
    }
]