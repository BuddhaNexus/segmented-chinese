[
    {
        "source_sentence": "佛說佛母出生三法藏般若",
        "from": "T08n0228_023:0665b16_0",
        "context_with_next_sentence": true
    },
    {
        "source_sentence": "波羅蜜多經卷第二十三",
        "from": "T08n0228_023:0665b17_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T08n0228_023:0665b19_0",
        "context_with_next_sentence": true
    },
    {
        "source_sentence": "傳法大師賜紫臣施護奉　詔譯",
        "from": "T08n0228_023:0665b20_0",
        "context_with_next_sentence": true
    },
    {
        "source_sentence": "散華緣品第二十八之二",
        "from": "T08n0228_023:0665b21_0",
        "context_with_next_sentence": true
    },
    {
        "source_sentence": "爾時，世尊說是般若波羅蜜多正法時，於大會中現神通相，而此眾會菩薩摩訶薩、苾芻、苾芻尼、優婆塞、優婆夷、天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，以佛威神力故，忽然得見阿閦如來、應供、正等正覺在此會中，猶如大海深固無動，有無量無數具足不可思議種種功德菩薩摩訶薩，并阿羅漢——諸漏已盡無復煩惱，心善解脫慧善解脫，如大龍王所作已辦捨諸重擔，善得己利盡諸有結，正智無礙心得自在，一切功德皆悉具足者——諸大聲聞，又有無量無數苾芻、苾芻尼、優婆塞、優婆夷，及諸天龍八部，如是等眾而共圍繞，乃至阿閦佛國莊嚴等相皆悉得見。",
        "from": "T08n0228_023:0665b22_0",
        "context_with_next_sentence": true
    },
    {
        "source_sentence": "此諸眾會，雖於是相起希有心但樂瞻覩，而悉不知其所從來？",
        "from": "T08n0228_023:0665c06_1",
        "context_with_next_sentence": true
    },
    {
        "source_sentence": "于是世尊攝其神力，此諸眾會忽然不見阿閦如來及彼諸相。",
        "from": "T08n0228_023:0665c07_2",
        "context_with_next_sentence": true
    },
    {
        "source_sentence": "爾時，世尊告阿難言：「此諸大眾皆不復見阿閦如來及諸相者，當知一切法亦復如是，不與眼作對法不可對法，法不可見法，是故無所從來亦無所去。",
        "from": "T08n0228_023:0665c09_0",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0665c12_1",
        "context_with_next_sentence": true
    },
    {
        "source_sentence": "阿難！",
        "from": "T08n0228_023:0665c12_2",
        "context_with_next_sentence": true
    },
    {
        "source_sentence": "一切法無知者、無見者、無造者、無作者。",
        "from": "T08n0228_023:0665c12_3",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0665c13_4",
        "context_with_next_sentence": true
    },
    {
        "source_sentence": "一切法如虛空，無分別故。",
        "from": "T08n0228_023:0665c13_5",
        "context_with_next_sentence": true
    },
    {
        "source_sentence": "一切法甚深不可思議，譬如幻士不受諸法，無堅牢故。",
        "from": "T08n0228_023:0665c14_6",
        "context_with_next_sentence": true
    },
    {
        "source_sentence": "一切法無所受，亦復如是。",
        "from": "T08n0228_023:0665c15_7",
        "context_with_next_sentence": true
    },
    {
        "source_sentence": "阿難！",
        "from": "T08n0228_023:0665c16_8",
        "context_with_next_sentence": true
    },
    {
        "source_sentence": "諸菩薩摩訶薩若如是行，是行般若波羅蜜多，而於是中亦無法可著。",
        "from": "T08n0228_023:0665c16_9",
        "context_with_next_sentence": true
    },
    {
        "source_sentence": "若如是學，是學般若波羅蜜多，如是學者能到諸學彼岸。",
        "from": "T08n0228_023:0665c17_10",
        "context_with_next_sentence": true
    },
    {
        "source_sentence": "又復，阿難！",
        "from": "T08n0228_023:0665c19_11",
        "context_with_next_sentence": true
    },
    {
        "source_sentence": "若菩薩摩訶薩欲得阿耨多羅三藐三菩提者，應當學是般若波羅蜜多。",
        "from": "T08n0228_023:0665c19_12",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0665c21_13",
        "context_with_next_sentence": true
    },
    {
        "source_sentence": "是般若波羅蜜多學，於諸學中最上最大最勝最妙、無上中無上、無等無等等，而能利益安樂一切世間，無依怙者為作依怙。",
        "from": "T08n0228_023:0665c21_14",
        "context_with_next_sentence": true
    },
    {
        "source_sentence": "如是學者，諸佛許可諸佛稱讚。",
        "from": "T08n0228_023:0665c24_15",
        "context_with_next_sentence": true
    },
    {
        "source_sentence": "阿難！",
        "from": "T08n0228_023:0665c24_16",
        "context_with_next_sentence": true
    },
    {
        "source_sentence": "諸佛如來、應供、正等正覺學是法已，能以足指按地震動三千大千世界，乃至舉足下足皆悉能現諸神通相。",
        "from": "T08n0228_023:0665c24_17",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0665c27_18",
        "context_with_next_sentence": true
    },
    {
        "source_sentence": "諸佛具足無量無數勝功德故。",
        "from": "T08n0228_023:0665c27_19",
        "context_with_next_sentence": true
    },
    {
        "source_sentence": "又復，阿難！",
        "from": "T08n0228_023:0665c28_20",
        "context_with_next_sentence": true
    },
    {
        "source_sentence": "諸佛學是般若波羅蜜多故，於過去未來現在一切法中得無礙知見。",
        "from": "T08n0228_023:0665c28_21",
        "context_with_next_sentence": true
    },
    {
        "source_sentence": "是故，阿難！",
        "from": "T08n0228_023:0666a01_22",
        "context_with_next_sentence": true
    },
    {
        "source_sentence": "我說般若波羅蜜多學，最上最大最勝最妙、無上中無上、無等無等等。",
        "from": "T08n0228_023:0666a01_23",
        "context_with_next_sentence": true
    },
    {
        "source_sentence": "阿難！",
        "from": "T08n0228_023:0666a02_24",
        "context_with_next_sentence": true
    },
    {
        "source_sentence": "當知般若波羅蜜多無量無盡無有邊際，若人欲稱量般若波羅蜜多者，是即稱量虛空。",
        "from": "T08n0228_023:0666a03_0",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0666a05_0",
        "context_with_next_sentence": true
    },
    {
        "source_sentence": "虛空無量故般若波羅蜜多無量，虛空無盡故般若波羅蜜多無盡，虛空無邊際故般若波羅蜜多無邊際。",
        "from": "T08n0228_023:0666a05_1",
        "context_with_next_sentence": true
    },
    {
        "source_sentence": "阿難！",
        "from": "T08n0228_023:0666a07_2",
        "context_with_next_sentence": true
    },
    {
        "source_sentence": "我不說般若波羅蜜多有所限量。",
        "from": "T08n0228_023:0666a07_3",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0666a08_4",
        "context_with_next_sentence": true
    },
    {
        "source_sentence": "若名句文是有量法，般若波羅蜜多非名句文，即無限量。」",
        "from": "T08n0228_023:0666a08_5",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T08n0228_023:0666a09_6",
        "context_with_next_sentence": true
    },
    {
        "source_sentence": "何因緣故佛說般若波羅蜜多無量？」",
        "from": "T08n0228_023:0666a10_7",
        "context_with_next_sentence": true
    },
    {
        "source_sentence": "佛言：「阿難！",
        "from": "T08n0228_023:0666a11_8",
        "context_with_next_sentence": true
    },
    {
        "source_sentence": "般若波羅蜜多無盡故無量，般若波羅蜜多離故無量，以無盡故離故即法不可得，不可得中當何有量？",
        "from": "T08n0228_023:0666a11_9",
        "context_with_next_sentence": true
    },
    {
        "source_sentence": "是故我說般若波羅蜜多無量。",
        "from": "T08n0228_023:0666a13_10",
        "context_with_next_sentence": true
    },
    {
        "source_sentence": "阿難！",
        "from": "T08n0228_023:0666a14_11",
        "context_with_next_sentence": true
    },
    {
        "source_sentence": "過去諸佛如來、應供、正等正覺皆從般若波羅蜜多出生，是般若波羅蜜多即無盡。",
        "from": "T08n0228_023:0666a14_12",
        "context_with_next_sentence": true
    },
    {
        "source_sentence": "未來諸佛如來、應供、正等正覺皆從般若波羅蜜多出生，是般若波羅蜜多亦無盡。",
        "from": "T08n0228_023:0666a16_13",
        "context_with_next_sentence": true
    },
    {
        "source_sentence": "于今現在十方無量阿僧祇世界現住說法者，諸佛如來、應供、正等正覺皆從般若波羅蜜多出生，是般若波羅蜜多亦無盡。",
        "from": "T08n0228_023:0666a18_14",
        "context_with_next_sentence": true
    },
    {
        "source_sentence": "阿難！",
        "from": "T08n0228_023:0666a21_15",
        "context_with_next_sentence": true
    },
    {
        "source_sentence": "我亦從般若波羅蜜多出生，是般若波羅蜜多亦無盡。",
        "from": "T08n0228_023:0666a21_16",
        "context_with_next_sentence": true
    },
    {
        "source_sentence": "以是緣故，般若波羅蜜多已無盡、當無盡、今無盡。",
        "from": "T08n0228_023:0666a22_17",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0666a23_18",
        "context_with_next_sentence": true
    },
    {
        "source_sentence": "若能盡虛空，即能盡般若波羅蜜多。",
        "from": "T08n0228_023:0666a23_19",
        "context_with_next_sentence": true
    },
    {
        "source_sentence": "是故，阿難！",
        "from": "T08n0228_023:0666a24_20",
        "context_with_next_sentence": true
    },
    {
        "source_sentence": "般若波羅蜜多無盡。」",
        "from": "T08n0228_023:0666a24_21",
        "context_with_next_sentence": true
    },
    {
        "source_sentence": "爾時，尊者須菩提作是念：「如佛所說是義甚深，我當問佛。」",
        "from": "T08n0228_023:0666a25_22",
        "context_with_next_sentence": true
    },
    {
        "source_sentence": "作是念已即白佛言：「世尊！",
        "from": "T08n0228_023:0666a26_23",
        "context_with_next_sentence": true
    },
    {
        "source_sentence": "般若波羅蜜多無盡耶？」",
        "from": "T08n0228_023:0666a27_24",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_023:0666a27_25",
        "context_with_next_sentence": true
    },
    {
        "source_sentence": "般若波羅蜜多無盡。",
        "from": "T08n0228_023:0666a28_26",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0666a28_27",
        "context_with_next_sentence": true
    },
    {
        "source_sentence": "一切法無生，如虛空故無盡。」",
        "from": "T08n0228_023:0666a28_28",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_023:0666a29_29",
        "context_with_next_sentence": true
    },
    {
        "source_sentence": "若一切法無生者，般若波羅蜜多當云何生？」",
        "from": "T08n0228_023:0666a29_30",
        "context_with_next_sentence": true
    },
    {
        "source_sentence": "佛言：「須菩提！",
        "from": "T08n0228_023:0666b01_31",
        "context_with_next_sentence": true
    },
    {
        "source_sentence": "色無盡故般若波羅蜜多如是生，受、想、行、識無盡故般若波羅蜜多如是生。",
        "from": "T08n0228_023:0666b02_32",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0666b03_33",
        "context_with_next_sentence": true
    },
    {
        "source_sentence": "若菩薩摩訶薩如是了知，即般若波羅蜜多如是生。",
        "from": "T08n0228_023:0666b04_34",
        "context_with_next_sentence": true
    },
    {
        "source_sentence": "又，菩薩摩訶薩當觀無明無盡故，般若波羅蜜多如是生；如是行無盡、識無盡、名色無盡、六處無盡、觸無盡、受無盡、愛無盡、取無盡、有無盡、生無盡、老死憂悲苦惱等無盡故，般若波羅蜜多如是生。",
        "from": "T08n0228_023:0666b05_35",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0666b09_36",
        "context_with_next_sentence": true
    },
    {
        "source_sentence": "若菩薩摩訶薩以如是無盡法觀諸緣生者，是行般若波羅蜜多，即不住聲聞、緣覺之地，必證阿耨多羅三藐三菩提，安住一切智。",
        "from": "T08n0228_023:0666b09_37",
        "context_with_next_sentence": true
    },
    {
        "source_sentence": "菩薩坐道場時，應當如是觀緣生法，如是觀已不墮二邊、不住中道，是為菩薩不共之法，如是觀者得一切智智。",
        "from": "T08n0228_023:0666b12_38",
        "context_with_next_sentence": true
    },
    {
        "source_sentence": "又，須菩提！",
        "from": "T08n0228_023:0666b15_39",
        "context_with_next_sentence": true
    },
    {
        "source_sentence": "若菩薩摩訶薩於阿耨多羅三藐三菩提有所退轉者，是菩薩摩訶薩即不能成就如是善巧方便，亦不能知：云何是菩薩摩訶薩行般若波羅蜜多？",
        "from": "T08n0228_023:0666b15_40",
        "context_with_next_sentence": true
    },
    {
        "source_sentence": "云何是無盡法生般若波羅蜜多？",
        "from": "T08n0228_023:0666b19_0",
        "context_with_next_sentence": true
    },
    {
        "source_sentence": "云何是無盡法觀諸緣生？",
        "from": "T08n0228_023:0666b19_1",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0666b20_2",
        "context_with_next_sentence": true
    },
    {
        "source_sentence": "若菩薩摩訶薩不退轉於阿耨多羅三藐三菩提者，即能成就如是善巧方便，亦能了知菩薩摩訶薩如是行是行般若波羅蜜多，以如是無盡法生般若波羅蜜多，以如是無盡法觀諸緣生。",
        "from": "T08n0228_023:0666b20_3",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0666b24_4",
        "context_with_next_sentence": true
    },
    {
        "source_sentence": "菩薩摩訶薩能如是觀諸緣生時，即不見有法非因緣生，亦不見有法是常、是究竟、是堅牢，亦不見法有作者、有受者。",
        "from": "T08n0228_023:0666b25_0",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0666b27_1",
        "context_with_next_sentence": true
    },
    {
        "source_sentence": "菩薩摩訶薩如是行般若波羅蜜多時，念無盡法，如理出生般若波羅蜜多。",
        "from": "T08n0228_023:0666b27_2",
        "context_with_next_sentence": true
    },
    {
        "source_sentence": "以如是無盡法觀諸緣生時，即不見色，不見受、想、行、識，亦復不見無明、行、識、名色、六處、觸、受、愛、取、有、生老死憂悲苦惱等。",
        "from": "T08n0228_023:0666b29_3",
        "context_with_next_sentence": true
    },
    {
        "source_sentence": "不見此佛剎亦不見彼佛剎，不見有法是此佛剎，亦不見有法是彼佛剎。",
        "from": "T08n0228_023:0666c03_4",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0666c04_5",
        "context_with_next_sentence": true
    },
    {
        "source_sentence": "若菩薩摩訶薩如是行般若波羅蜜多時，魔心大怖憂愁苦惱。",
        "from": "T08n0228_023:0666c05_6",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0666c06_7",
        "context_with_next_sentence": true
    },
    {
        "source_sentence": "譬如有人喪失父母，極大悲痛憂愁苦惱，魔心生苦亦復如是。」",
        "from": "T08n0228_023:0666c06_8",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_023:0666c08_9",
        "context_with_next_sentence": true
    },
    {
        "source_sentence": "但有一魔心生苦惱？",
        "from": "T08n0228_023:0666c08_10",
        "context_with_next_sentence": true
    },
    {
        "source_sentence": "為多惡魔皆苦惱耶？」",
        "from": "T08n0228_023:0666c09_0",
        "context_with_next_sentence": true
    },
    {
        "source_sentence": "佛告須菩提言：「菩薩摩訶薩如是行般若波羅蜜多時，所有三千大千世界一切惡魔，皆悉心生憂愁苦惱，各各不能安處其座。",
        "from": "T08n0228_023:0666c09_1",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0666c12_2",
        "context_with_next_sentence": true
    },
    {
        "source_sentence": "菩薩摩訶薩行是般若波羅蜜多故，一切世間天、人、阿修羅等所不能動，一切惡魔伺不得便。",
        "from": "T08n0228_023:0666c12_3",
        "context_with_next_sentence": true
    },
    {
        "source_sentence": "是故，須菩提！",
        "from": "T08n0228_023:0666c14_4",
        "context_with_next_sentence": true
    },
    {
        "source_sentence": "菩薩摩訶薩欲得阿耨多羅三藐三菩提者，當行是般若波羅蜜多。",
        "from": "T08n0228_023:0666c14_5",
        "context_with_next_sentence": true
    },
    {
        "source_sentence": "菩薩摩訶薩行是般若波羅蜜多故，即能圓滿布施波羅蜜多、持戒波羅蜜多、忍辱波羅蜜多、精進波羅蜜多、禪定波羅蜜多。",
        "from": "T08n0228_023:0666c16_6",
        "context_with_next_sentence": true
    },
    {
        "source_sentence": "如是圓滿諸波羅蜜多已，即能圓滿一切善法，具足一切方便願力。",
        "from": "T08n0228_023:0666c19_7",
        "context_with_next_sentence": true
    },
    {
        "source_sentence": "又，須菩提！",
        "from": "T08n0228_023:0666c20_8",
        "context_with_next_sentence": true
    },
    {
        "source_sentence": "菩薩摩訶薩若欲攝諸善巧方便者，當行是般若波羅蜜多。",
        "from": "T08n0228_023:0666c21_9",
        "context_with_next_sentence": true
    },
    {
        "source_sentence": "又復當念無盡法，如理出生般若波羅蜜多。",
        "from": "T08n0228_023:0666c22_10",
        "context_with_next_sentence": true
    },
    {
        "source_sentence": "菩薩摩訶薩如是行、如是念時，應生如是心：『所有十方無量阿僧祇世界現住說法者，諸佛如來、應供、正等正覺，及諸佛一切智，皆從是般若波羅蜜多生。",
        "from": "T08n0228_023:0666c23_11",
        "context_with_next_sentence": true
    },
    {
        "source_sentence": "如諸佛所得法，我悉應得。』",
        "from": "T08n0228_023:0666c26_12",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0666c27_13",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜多時，於一彈指間能生如是心者，勝餘菩薩摩訶薩於兢伽沙數劫中布施功德。",
        "from": "T08n0228_023:0666c27_14",
        "context_with_next_sentence": true
    },
    {
        "source_sentence": "當知是菩薩摩訶薩已得安住不退轉地，諸佛護念。",
        "from": "T08n0228_023:0667a01_15",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0667a02_16",
        "context_with_next_sentence": true
    },
    {
        "source_sentence": "當知菩薩摩訶薩於一彈指間能生如是心者，具足如是一切功德。",
        "from": "T08n0228_023:0667a02_17",
        "context_with_next_sentence": true
    },
    {
        "source_sentence": "又菩薩摩訶薩於一日中若過一日能生如是心者，當知是菩薩摩訶薩諸佛護念，在在所生生諸佛剎，具諸功德諸佛稱讚，於一切處廣為眾生作大利樂。",
        "from": "T08n0228_023:0667a04_0",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0667a07_1",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜多時，能生如是心，又復念無盡法，如理出生般若波羅蜜多者，譬如香象菩薩，於阿閦如來、應供、正等正覺所行般若波羅蜜多及修梵行，我諸菩薩亦復如是。",
        "from": "T08n0228_023:0667a07_2",
        "context_with_next_sentence": true
    },
    {
        "source_sentence": "隨知品第二十九",
        "from": "T08n0228_023:0667a12_0",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0228_023:0667a13_0",
        "context_with_next_sentence": true
    },
    {
        "source_sentence": "菩薩摩訶薩應隨知般若波羅蜜多相。",
        "from": "T08n0228_023:0667a13_1",
        "context_with_next_sentence": true
    },
    {
        "source_sentence": "所謂一切法無礙，當知般若波羅蜜多亦如是。",
        "from": "T08n0228_023:0667a14_2",
        "context_with_next_sentence": true
    },
    {
        "source_sentence": "一切法無分別，當知般若波羅蜜多亦如是。",
        "from": "T08n0228_023:0667a15_3",
        "context_with_next_sentence": true
    },
    {
        "source_sentence": "一切法無壞，當知般若波羅蜜多亦如是。",
        "from": "T08n0228_023:0667a16_4",
        "context_with_next_sentence": true
    },
    {
        "source_sentence": "一切法無作相，當知般若波羅蜜多亦如是。",
        "from": "T08n0228_023:0667a17_5",
        "context_with_next_sentence": true
    },
    {
        "source_sentence": "一切法無我無表、慧所覺了，當知般若波羅蜜多亦如是。",
        "from": "T08n0228_023:0667a18_6",
        "context_with_next_sentence": true
    },
    {
        "source_sentence": "一切法但有假名字，當知般若波羅蜜多亦如是。",
        "from": "T08n0228_023:0667a19_7",
        "context_with_next_sentence": true
    },
    {
        "source_sentence": "一切法語言分別，即此語言無所有、不可得，當知般若波羅蜜多亦如是。",
        "from": "T08n0228_023:0667a20_8",
        "context_with_next_sentence": true
    },
    {
        "source_sentence": "一切法無說，當知般若波羅蜜多亦如是。",
        "from": "T08n0228_023:0667a22_9",
        "context_with_next_sentence": true
    },
    {
        "source_sentence": "色無量，當知般若波羅蜜多亦如是。",
        "from": "T08n0228_023:0667a23_10",
        "context_with_next_sentence": true
    },
    {
        "source_sentence": "受、想、行、識無量，當知般若波羅蜜多亦如是。",
        "from": "T08n0228_023:0667a24_11",
        "context_with_next_sentence": true
    },
    {
        "source_sentence": "一切法無量，當知般若波羅蜜多亦如是。",
        "from": "T08n0228_023:0667a25_12",
        "context_with_next_sentence": true
    },
    {
        "source_sentence": "一切法無相，當知般若波羅蜜多亦如是。",
        "from": "T08n0228_023:0667a26_0",
        "context_with_next_sentence": true
    },
    {
        "source_sentence": "一切法是通達相，當知般若波羅蜜多亦如是。",
        "from": "T08n0228_023:0667a26_1",
        "context_with_next_sentence": true
    },
    {
        "source_sentence": "一切法自性清淨，當知般若波羅蜜多亦如是。",
        "from": "T08n0228_023:0667a28_0",
        "context_with_next_sentence": true
    },
    {
        "source_sentence": "一切法寂默，當知般若波羅蜜多亦如是。",
        "from": "T08n0228_023:0667a29_1",
        "context_with_next_sentence": true
    },
    {
        "source_sentence": "一切法無滅同於斷，當知般若波羅蜜多亦如是。",
        "from": "T08n0228_023:0667b01_0",
        "context_with_next_sentence": true
    },
    {
        "source_sentence": "一切法得涅槃同真如，當知般若波羅蜜多亦如是。",
        "from": "T08n0228_023:0667b02_1",
        "context_with_next_sentence": true
    },
    {
        "source_sentence": "一切法無來無去、無生無所生，畢竟生不可得，當知般若波羅蜜多亦如是。",
        "from": "T08n0228_023:0667b03_2",
        "context_with_next_sentence": true
    },
    {
        "source_sentence": "一切法無自相無他相，當知般若波羅蜜多亦如是。",
        "from": "T08n0228_023:0667b05_0",
        "context_with_next_sentence": true
    },
    {
        "source_sentence": "一切賢聖自性清淨，當知般若波羅蜜多亦如是。",
        "from": "T08n0228_023:0667b06_1",
        "context_with_next_sentence": true
    },
    {
        "source_sentence": "一切法捨諸誓願，當知般若波羅蜜多亦如是。",
        "from": "T08n0228_023:0667b07_2",
        "context_with_next_sentence": true
    },
    {
        "source_sentence": "一切法無方無處，當知般若波羅蜜多亦如是。",
        "from": "T08n0228_023:0667b08_3",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0667b09_4",
        "context_with_next_sentence": true
    },
    {
        "source_sentence": "色無方無處自性清淨，當知般若波羅蜜多亦如是。",
        "from": "T08n0228_023:0667b09_5",
        "context_with_next_sentence": true
    },
    {
        "source_sentence": "受、想、行、識無方無處自性清淨，當知般若波羅蜜多亦如是。",
        "from": "T08n0228_023:0667b10_6",
        "context_with_next_sentence": true
    },
    {
        "source_sentence": "一切法喜樂性，當知般若波羅蜜多亦如是。",
        "from": "T08n0228_023:0667b12_7",
        "context_with_next_sentence": true
    },
    {
        "source_sentence": "一切法無染無離染，當知般若波羅蜜多亦如是。",
        "from": "T08n0228_023:0667b13_8",
        "context_with_next_sentence": true
    },
    {
        "source_sentence": "一切法非愛非離愛，當知般若波羅蜜多亦如是。",
        "from": "T08n0228_023:0667b14_9",
        "context_with_next_sentence": true
    },
    {
        "source_sentence": "色非塵非離塵自性清淨，當知般若波羅蜜多亦如是。",
        "from": "T08n0228_023:0667b15_10",
        "context_with_next_sentence": true
    },
    {
        "source_sentence": "受、想、行、識非塵非離塵自性清淨，當知般若波羅蜜多亦如是。",
        "from": "T08n0228_023:0667b16_11",
        "context_with_next_sentence": true
    },
    {
        "source_sentence": "一切法無繫著，當知般若波羅蜜多亦如是。",
        "from": "T08n0228_023:0667b18_0",
        "context_with_next_sentence": true
    },
    {
        "source_sentence": "菩薩一切法佛智所覺了，當知般若波羅蜜多亦如是。",
        "from": "T08n0228_023:0667b19_0",
        "context_with_next_sentence": true
    },
    {
        "source_sentence": "一切法空、無相、無願，當知般若波羅蜜多亦如是。",
        "from": "T08n0228_023:0667b20_1",
        "context_with_next_sentence": true
    },
    {
        "source_sentence": "一切法是大良藥慈心為首，當知般若波羅蜜多亦如是。",
        "from": "T08n0228_023:0667b21_2",
        "context_with_next_sentence": true
    },
    {
        "source_sentence": "一切法住慈悲喜捨行，當知般若波羅蜜多亦如是。",
        "from": "T08n0228_023:0667b22_3",
        "context_with_next_sentence": true
    },
    {
        "source_sentence": "一切法淨行住離諸過失，當知般若波羅蜜多亦如是。",
        "from": "T08n0228_023:0667b23_4",
        "context_with_next_sentence": true
    },
    {
        "source_sentence": "大海無邊，當知般若波羅蜜多亦如是。",
        "from": "T08n0228_023:0667b25_5",
        "context_with_next_sentence": true
    },
    {
        "source_sentence": "須彌山莊嚴，當知般若波羅蜜多亦如是。",
        "from": "T08n0228_023:0667b26_6",
        "context_with_next_sentence": true
    },
    {
        "source_sentence": "色無邊，當知般若波羅蜜多亦如是。",
        "from": "T08n0228_023:0667b27_0",
        "context_with_next_sentence": true
    },
    {
        "source_sentence": "受、想、行、識無邊，當知般若波羅蜜多亦如是。",
        "from": "T08n0228_023:0667b27_1",
        "context_with_next_sentence": true
    },
    {
        "source_sentence": "日輪光明照耀無邊，當知般若波羅蜜多亦如是。",
        "from": "T08n0228_023:0667b28_2",
        "context_with_next_sentence": true
    },
    {
        "source_sentence": "一切音聲無邊，當知般若波羅蜜多亦如是。",
        "from": "T08n0228_023:0667b29_3",
        "context_with_next_sentence": true
    },
    {
        "source_sentence": "集一切佛法無邊，當知般若波羅蜜多亦如是。",
        "from": "T08n0228_023:0667c01_4",
        "context_with_next_sentence": true
    },
    {
        "source_sentence": "一切眾生界福智生無邊，當知般若波羅蜜多亦如是。",
        "from": "T08n0228_023:0667c03_0",
        "context_with_next_sentence": true
    },
    {
        "source_sentence": "地界無邊，當知般若波羅蜜多亦如是。",
        "from": "T08n0228_023:0667c04_1",
        "context_with_next_sentence": true
    },
    {
        "source_sentence": "水界、火界、風界、空界、識界無邊，當知般若波羅蜜多亦如是。",
        "from": "T08n0228_023:0667c05_2",
        "context_with_next_sentence": true
    },
    {
        "source_sentence": "善不善法無邊，當知般若波羅蜜多亦如是。",
        "from": "T08n0228_023:0667c06_3",
        "context_with_next_sentence": true
    },
    {
        "source_sentence": "一切佛法藏無邊，當知般若波羅蜜多亦如是。",
        "from": "T08n0228_023:0667c07_4",
        "context_with_next_sentence": true
    },
    {
        "source_sentence": "一切法無邊，當知般若波羅蜜多亦如是。",
        "from": "T08n0228_023:0667c08_5",
        "context_with_next_sentence": true
    },
    {
        "source_sentence": "空性無邊，當知般若波羅蜜多亦如是。",
        "from": "T08n0228_023:0667c09_6",
        "context_with_next_sentence": true
    },
    {
        "source_sentence": "心心所法無邊，當知般若波羅蜜多亦如是。",
        "from": "T08n0228_023:0667c10_7",
        "context_with_next_sentence": true
    },
    {
        "source_sentence": "心所行無邊，當知般若波羅蜜多亦如是。",
        "from": "T08n0228_023:0667c11_8",
        "context_with_next_sentence": true
    },
    {
        "source_sentence": "集一切法無量，當知般若波羅蜜多亦如是。",
        "from": "T08n0228_023:0667c12_9",
        "context_with_next_sentence": true
    },
    {
        "source_sentence": "一切法三摩地無量、不可得，當知般若波羅蜜多亦如是。",
        "from": "T08n0228_023:0667c13_10",
        "context_with_next_sentence": true
    },
    {
        "source_sentence": "善不善法無量，當知般若波羅蜜多亦如是。",
        "from": "T08n0228_023:0667c14_11",
        "context_with_next_sentence": true
    },
    {
        "source_sentence": "一切法如師子吼，當知般若波羅蜜多亦如是。",
        "from": "T08n0228_023:0667c15_12",
        "context_with_next_sentence": true
    },
    {
        "source_sentence": "一切法不可壞，當知般若波羅蜜多亦如是。",
        "from": "T08n0228_023:0667c16_13",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0667c17_14",
        "context_with_next_sentence": true
    },
    {
        "source_sentence": "色如大海，受、想、行、識如大海。",
        "from": "T08n0228_023:0667c17_15",
        "context_with_next_sentence": true
    },
    {
        "source_sentence": "色如須彌山莊嚴，受、想、行、識如須彌山莊嚴。",
        "from": "T08n0228_023:0667c18_16",
        "context_with_next_sentence": true
    },
    {
        "source_sentence": "色如日輪光明照耀無邊，受、想、行、識如日輪光明照耀無邊。",
        "from": "T08n0228_023:0667c19_17",
        "context_with_next_sentence": true
    },
    {
        "source_sentence": "色如一切音聲無邊，受、想、行、識如一切音聲無邊。",
        "from": "T08n0228_023:0667c20_18",
        "context_with_next_sentence": true
    },
    {
        "source_sentence": "色如集一切佛法無邊，受、想、行、識如集一切佛法無邊。",
        "from": "T08n0228_023:0667c21_19",
        "context_with_next_sentence": true
    },
    {
        "source_sentence": "色如眾生界無邊，受、想、行、識如眾生界無邊。",
        "from": "T08n0228_023:0667c23_20",
        "context_with_next_sentence": true
    },
    {
        "source_sentence": "色如地界無邊，受、想、行、識如地界無邊。",
        "from": "T08n0228_023:0667c24_21",
        "context_with_next_sentence": true
    },
    {
        "source_sentence": "色如水界、火界、風界、空界、識界無邊，受、想、行、識如水界、火界、風界、空界、識界無邊。",
        "from": "T08n0228_023:0667c25_22",
        "context_with_next_sentence": true
    },
    {
        "source_sentence": "色離集善相，受、想、行、識離集善相。",
        "from": "T08n0228_023:0667c26_23",
        "context_with_next_sentence": true
    },
    {
        "source_sentence": "色離和合相，受、想、行、識離和合相。",
        "from": "T08n0228_023:0667c27_24",
        "context_with_next_sentence": true
    },
    {
        "source_sentence": "色如一切法三摩地無邊，受、想、行、識如一切法三摩地無邊。",
        "from": "T08n0228_023:0667c28_25",
        "context_with_next_sentence": true
    },
    {
        "source_sentence": "色、色離、色自性、色真如是為佛法，受、想、行、識識離、識自性、識真如是為佛法。",
        "from": "T08n0228_023:0667c29_26",
        "context_with_next_sentence": true
    },
    {
        "source_sentence": "色相無邊，受、想、行、識相無邊。",
        "from": "T08n0228_023:0668a02_27",
        "context_with_next_sentence": true
    },
    {
        "source_sentence": "色空無邊，受、想、行、識空無邊。",
        "from": "T08n0228_023:0668a03_28",
        "context_with_next_sentence": true
    },
    {
        "source_sentence": "色於心心所法無邊，受、想、行、識於心心所法無邊。",
        "from": "T08n0228_023:0668a03_29",
        "context_with_next_sentence": true
    },
    {
        "source_sentence": "色於心所行無生，受、想、行、識於心所行無生。",
        "from": "T08n0228_023:0668a04_30",
        "context_with_next_sentence": true
    },
    {
        "source_sentence": "色於善不善法中不可得，受、想、行、識於善不善法中不可得。",
        "from": "T08n0228_023:0668a05_31",
        "context_with_next_sentence": true
    },
    {
        "source_sentence": "色如師子吼，受、想、行、識如師子吼。",
        "from": "T08n0228_023:0668a07_32",
        "context_with_next_sentence": true
    },
    {
        "source_sentence": "色畢竟不可壞，受、想、行、識畢竟不可壞。",
        "from": "T08n0228_023:0668a08_33",
        "context_with_next_sentence": true
    },
    {
        "source_sentence": "以如是義故一切法不可壞，般若波羅蜜多亦如是。",
        "from": "T08n0228_023:0668a08_34",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0668a10_35",
        "context_with_next_sentence": true
    },
    {
        "source_sentence": "若菩薩摩訶薩，能如是隨知般若波羅蜜多，即於般若波羅蜜多中無所行、無所作、無所證，非思惟觀察籌量可及。",
        "from": "T08n0228_023:0668a10_36",
        "context_with_next_sentence": true
    },
    {
        "source_sentence": "遠離一切諂誑作意，遠離一切懈怠作意，遠離一切慳嫉作意，遠離我取作意，遠離自他作意，遠離我想、人想、眾生想等，遠離世間名聞利養，遠離五蓋等法，乃至遠離一切非理作意。",
        "from": "T08n0228_023:0668a12_37",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0668a17_38",
        "context_with_next_sentence": true
    },
    {
        "source_sentence": "菩薩摩訶薩若如是行般若波羅蜜多，即於諸法中難得而得，乃能圓滿一切功德，生諸佛剎成無上智。",
        "from": "T08n0228_023:0668a17_39",
        "context_with_next_sentence": true
    },
    {
        "source_sentence": "◎◎常啼菩薩品第三十之一「復次，須菩提！",
        "from": "T08n0228_023:0668a19_40",
        "context_with_next_sentence": true
    },
    {
        "source_sentence": "諸菩薩摩訶薩欲求般若波羅蜜多者，當如常啼菩薩摩訶薩往昔於雷吼音王如來、應供、正等正覺法中修習梵行，勤求般若波羅蜜多。」",
        "from": "T08n0228_023:0668a21_41",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T08n0228_023:0668a24_42",
        "context_with_next_sentence": true
    },
    {
        "source_sentence": "常啼菩薩摩訶薩作何方便而能求是般若波羅蜜多？」",
        "from": "T08n0228_023:0668a24_43",
        "context_with_next_sentence": true
    },
    {
        "source_sentence": "佛告須菩提言：「汝今當知，常啼菩薩摩訶薩往昔求般若波羅蜜多時，不怖時長、不念世事、不惜身命、不樂世間名聞利養，於諸世間不生依著，但一心念求般若波羅蜜多，即於林中思惟方便。",
        "from": "T08n0228_023:0668a27_0",
        "context_with_next_sentence": true
    },
    {
        "source_sentence": "爾時，空中有聲作如是言：『善男子！",
        "from": "T08n0228_023:0668b02_1",
        "context_with_next_sentence": true
    },
    {
        "source_sentence": "汝可東行求是般若波羅蜜多。",
        "from": "T08n0228_023:0668b03_2",
        "context_with_next_sentence": true
    },
    {
        "source_sentence": "汝當往時，若身若心勿生疲倦，勿念睡眠、勿念飲食、勿念晝夜、勿念寒熱，勿念一切違礙等事。",
        "from": "T08n0228_023:0668b03_3",
        "context_with_next_sentence": true
    },
    {
        "source_sentence": "又復勿念內法外法、勿念於前亦勿念後、勿念四方四維上下。",
        "from": "T08n0228_023:0668b05_4",
        "context_with_next_sentence": true
    },
    {
        "source_sentence": "又復行時不得左右顧視，但一心念般若波羅蜜多。",
        "from": "T08n0228_023:0668b07_5",
        "context_with_next_sentence": true
    },
    {
        "source_sentence": "如是念時不應動色，不應動受、想、行、識。",
        "from": "T08n0228_023:0668b08_6",
        "context_with_next_sentence": true
    },
    {
        "source_sentence": "若動五蘊即不行佛法，是行生死行。",
        "from": "T08n0228_023:0668b09_7",
        "context_with_next_sentence": true
    },
    {
        "source_sentence": "若行生死行，即不行般若波羅蜜多，即不成就般若波羅蜜多。",
        "from": "T08n0228_023:0668b10_8",
        "context_with_next_sentence": true
    },
    {
        "source_sentence": "是故汝今離如是相，但一心求。』",
        "from": "T08n0228_023:0668b11_9",
        "context_with_next_sentence": true
    },
    {
        "source_sentence": "「須菩提！",
        "from": "T08n0228_023:0668b12_10",
        "context_with_next_sentence": true
    },
    {
        "source_sentence": "爾時常啼菩薩摩訶薩聞是空中聲已，即答空中聲言：『我今如所教行。",
        "from": "T08n0228_023:0668b12_11",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0668b14_12",
        "context_with_next_sentence": true
    },
    {
        "source_sentence": "我欲為一切眾生作大光明，欲集一切佛法故。』",
        "from": "T08n0228_023:0668b14_13",
        "context_with_next_sentence": true
    },
    {
        "source_sentence": "時空中聲即復讚言：『善哉，善哉！",
        "from": "T08n0228_023:0668b15_14",
        "context_with_next_sentence": true
    },
    {
        "source_sentence": "善男子！",
        "from": "T08n0228_023:0668b16_15",
        "context_with_next_sentence": true
    },
    {
        "source_sentence": "汝若東行求是般若波羅蜜多時，應信解一切法空、無相、無願，當離諸相，遠離我見、人見、眾生等見，遠離惡知識、親近善知識，隨所親近，應當尊重恭敬供養。",
        "from": "T08n0228_023:0668b16_16",
        "context_with_next_sentence": true
    },
    {
        "source_sentence": "善知識者，能為汝說一切法空、無相、無願、無生、無滅、無性。",
        "from": "T08n0228_023:0668b19_17",
        "context_with_next_sentence": true
    },
    {
        "source_sentence": "汝若生如是尊重恭敬供養心者，應當不久得聞般若波羅蜜多。",
        "from": "T08n0228_023:0668b21_18",
        "context_with_next_sentence": true
    },
    {
        "source_sentence": "若於經卷中聞，若於法師所聞，汝隨所聞般若波羅蜜多處，當生大師想，尊重恭敬承事供養，是即知恩為報恩者。",
        "from": "T08n0228_023:0668b22_19",
        "context_with_next_sentence": true
    },
    {
        "source_sentence": "應作是念：「此即是我真善知識。",
        "from": "T08n0228_023:0668b25_20",
        "context_with_next_sentence": true
    },
    {
        "source_sentence": "我聞此般若波羅蜜多故，不退轉於阿耨多羅三藐三菩提，得近阿耨多羅三藐三菩提，不離如來、應供、正等正覺，生諸佛剎不生無佛剎中，遠離諸難不生難處。」",
        "from": "T08n0228_023:0668b25_21",
        "context_with_next_sentence": true
    },
    {
        "source_sentence": "善男子！",
        "from": "T08n0228_023:0668b29_22",
        "context_with_next_sentence": true
    },
    {
        "source_sentence": "汝應為求如是功德利故隨從法師，不應為世間財利名譽故隨從法師。",
        "from": "T08n0228_023:0668b29_23",
        "context_with_next_sentence": true
    },
    {
        "source_sentence": "又復以重法心故，於法師所尊重恭敬，承事供養如大師想。",
        "from": "T08n0228_023:0668c02_24",
        "context_with_next_sentence": true
    },
    {
        "source_sentence": "常應覺知所有魔事，或時惡魔有因緣故，於說法者以好上妙色聲香味觸而為供養。",
        "from": "T08n0228_023:0668c03_25",
        "context_with_next_sentence": true
    },
    {
        "source_sentence": "彼說法者以方便力故受是五欲，汝於爾時不應生起不清淨心而為障礙，但作是念：「我無如是方便力故，而說法師為欲利樂一切眾生令種善根故，雖受是五欲，於菩薩摩訶薩無有少法可為障礙。」",
        "from": "T08n0228_023:0668c05_26",
        "context_with_next_sentence": true
    },
    {
        "source_sentence": "善男子！",
        "from": "T08n0228_023:0668c10_27",
        "context_with_next_sentence": true
    },
    {
        "source_sentence": "汝於爾時應當安住諸法實相。",
        "from": "T08n0228_023:0668c10_28",
        "context_with_next_sentence": true
    },
    {
        "source_sentence": "何等名為諸法實相？",
        "from": "T08n0228_023:0668c11_29",
        "context_with_next_sentence": true
    },
    {
        "source_sentence": "所謂一切法無染無淨。",
        "from": "T08n0228_023:0668c11_30",
        "context_with_next_sentence": true
    },
    {
        "source_sentence": "何以故？",
        "from": "T08n0228_023:0668c12_31",
        "context_with_next_sentence": true
    },
    {
        "source_sentence": "一切法自性空故，是中無我、無人、無眾生、無壽者，一切法如夢、如幻、如影、如響，如是名為諸法實相。",
        "from": "T08n0228_023:0668c12_32",
        "context_with_next_sentence": true
    },
    {
        "source_sentence": "汝若如是安住，即不久得聞般若波羅蜜多。",
        "from": "T08n0228_023:0668c14_33",
        "context_with_next_sentence": true
    },
    {
        "source_sentence": "善男子！",
        "from": "T08n0228_023:0668c15_34",
        "context_with_next_sentence": true
    },
    {
        "source_sentence": "又復應當覺知魔事，或時魔因緣故，令說法者於聽法者心生嫌惡。",
        "from": "T08n0228_023:0668c15_35",
        "context_with_next_sentence": true
    },
    {
        "source_sentence": "汝於爾時為求法故，不應暫起諸違礙想，於其法師益加尊重愛樂恭敬。",
        "from": "T08n0228_023:0668c17_36",
        "context_with_next_sentence": true
    },
    {
        "source_sentence": "汝當不久得聞般若波羅蜜多。』",
        "from": "T08n0228_023:0668c18_37",
        "context_with_next_sentence": true
    },
    {
        "source_sentence": "「爾時，常啼菩薩摩訶薩聞空中聲為教示已，即隨所教東行求般若波羅蜜多。",
        "from": "T08n0228_023:0668c20_0",
        "context_with_next_sentence": true
    },
    {
        "source_sentence": "東行未久即作是念：『我於向者云何不能問空中聲，東行遠近至何方處？",
        "from": "T08n0228_023:0668c21_1",
        "context_with_next_sentence": true
    },
    {
        "source_sentence": "從誰得聞般若波羅蜜多？』",
        "from": "T08n0228_023:0668c23_2",
        "context_with_next_sentence": true
    },
    {
        "source_sentence": "作是念已，憂愁啼泣，即於彼住，復作念言：『我住於此一日二日乃至七日，若身若心無疲倦想，不念睡眠、不念飲食、不念寒熱、不念晝夜，但一心念般若波羅蜜多。』",
        "from": "T08n0228_023:0668c24_0",
        "context_with_next_sentence": true
    },
    {
        "source_sentence": "譬如有人唯生一子，愛念甚重而忽喪歿，是時父母無復餘念，唯大苦惱憂愁啼泣。",
        "from": "T08n0228_023:0668c27_1",
        "context_with_next_sentence": true
    },
    {
        "source_sentence": "須菩提！",
        "from": "T08n0228_023:0668c29_2",
        "context_with_next_sentence": true
    },
    {
        "source_sentence": "常啼菩薩摩訶薩亦復如是，當於爾時無復餘念，但念何時於何方處，從誰得聞般若波羅蜜多？」",
        "from": "T08n0228_023:0668c29_3",
        "context_with_next_sentence": true
    },
    {
        "source_sentence": "◎佛說佛母出生三法藏般若波羅蜜多經卷第二十三",
        "from": "T08n0228_023:0669a02_4",
        "context_with_next_sentence": false
    }
]