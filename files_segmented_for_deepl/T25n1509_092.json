[
    {
        "source_sentence": "大智度論釋淨佛國土品第八十",
        "from": "T25n1509_092:0705b18_0",
        "context_with_next_sentence": true
    },
    {
        "source_sentence": "二(卷第九十二)",
        "from": "T25n1509_092:0705b19_0",
        "context_with_next_sentence": true
    },
    {
        "source_sentence": "龍樹菩薩造",
        "from": "T25n1509_092:0705b21_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T25n1509_092:0705b22_0",
        "context_with_next_sentence": true
    },
    {
        "source_sentence": "【經】爾時，須菩提作是念：「何等是菩薩摩訶薩道？",
        "from": "T25n1509_092:0705b23_0",
        "context_with_next_sentence": true
    },
    {
        "source_sentence": "菩薩住是道，能作如是大莊嚴？」",
        "from": "T25n1509_092:0705b24_1",
        "context_with_next_sentence": true
    },
    {
        "source_sentence": "佛知須菩提心所念，告須菩提：「六波羅蜜是菩薩摩訶薩道，三十七助道法是菩薩摩訶薩道，十八空是菩薩摩訶薩道，八背捨、九次第定是菩薩摩訶薩道，佛十力乃至十八不共法是菩薩摩訶薩道，一切法亦是菩薩摩訶薩道。",
        "from": "T25n1509_092:0705b24_2",
        "context_with_next_sentence": true
    },
    {
        "source_sentence": "須菩提！",
        "from": "T25n1509_092:0705c01_0",
        "context_with_next_sentence": true
    },
    {
        "source_sentence": "於汝意云何？",
        "from": "T25n1509_092:0705c01_1",
        "context_with_next_sentence": true
    },
    {
        "source_sentence": "頗有法菩薩所不學能得阿耨多羅三藐三菩提不？",
        "from": "T25n1509_092:0705c01_2",
        "context_with_next_sentence": true
    },
    {
        "source_sentence": "須菩提！",
        "from": "T25n1509_092:0705c02_3",
        "context_with_next_sentence": true
    },
    {
        "source_sentence": "無有法菩薩所不應學者。",
        "from": "T25n1509_092:0705c02_4",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0705c03_5",
        "context_with_next_sentence": true
    },
    {
        "source_sentence": "菩薩不學一切法，不能得一切種智。」",
        "from": "T25n1509_092:0705c03_6",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T25n1509_092:0705c04_7",
        "context_with_next_sentence": true
    },
    {
        "source_sentence": "若一切法空，云何言菩薩學一切法？",
        "from": "T25n1509_092:0705c04_8",
        "context_with_next_sentence": true
    },
    {
        "source_sentence": "將無世尊無戲論中作戲論耶？",
        "from": "T25n1509_092:0705c05_9",
        "context_with_next_sentence": true
    },
    {
        "source_sentence": "所謂是此、是彼，是世間法、是出世間法，是有漏法、是無漏法，是有為法、是無為法，是凡夫人法、是阿羅漢法、是辟支佛法、是佛法！」",
        "from": "T25n1509_092:0705c06_10",
        "context_with_next_sentence": true
    },
    {
        "source_sentence": "佛告須菩提：「如是！",
        "from": "T25n1509_092:0705c09_11",
        "context_with_next_sentence": true
    },
    {
        "source_sentence": "如是！",
        "from": "T25n1509_092:0705c09_12",
        "context_with_next_sentence": true
    },
    {
        "source_sentence": "一切法實空。",
        "from": "T25n1509_092:0705c09_13",
        "context_with_next_sentence": true
    },
    {
        "source_sentence": "須菩提！",
        "from": "T25n1509_092:0705c10_14",
        "context_with_next_sentence": true
    },
    {
        "source_sentence": "若一切法不空者，菩薩摩訶薩不能得阿耨多羅三藐三菩提。",
        "from": "T25n1509_092:0705c10_15",
        "context_with_next_sentence": true
    },
    {
        "source_sentence": "須菩提！",
        "from": "T25n1509_092:0705c11_16",
        "context_with_next_sentence": true
    },
    {
        "source_sentence": "今一切法實空故，菩薩摩訶薩能得阿耨多羅三藐三菩提。",
        "from": "T25n1509_092:0705c12_17",
        "context_with_next_sentence": true
    },
    {
        "source_sentence": "須菩提！",
        "from": "T25n1509_092:0705c13_18",
        "context_with_next_sentence": true
    },
    {
        "source_sentence": "如汝所言，若一切法空，將無佛於無戲論中作戲論，分別此彼，是世間法、是出世間法，乃至是佛法？",
        "from": "T25n1509_092:0705c13_19",
        "context_with_next_sentence": true
    },
    {
        "source_sentence": "須菩提！",
        "from": "T25n1509_092:0705c15_20",
        "context_with_next_sentence": true
    },
    {
        "source_sentence": "若世間眾生知一切法空，菩薩摩訶薩不學一切法、得一切種智。",
        "from": "T25n1509_092:0705c16_21",
        "context_with_next_sentence": true
    },
    {
        "source_sentence": "須菩提！",
        "from": "T25n1509_092:0705c17_22",
        "context_with_next_sentence": true
    },
    {
        "source_sentence": "今眾生實不知一切法空，以是故，菩薩摩訶薩得阿耨多羅三藐三菩提已，分別諸法為眾生說。",
        "from": "T25n1509_092:0705c17_23",
        "context_with_next_sentence": true
    },
    {
        "source_sentence": "「須菩提！",
        "from": "T25n1509_092:0705c19_24",
        "context_with_next_sentence": true
    },
    {
        "source_sentence": "於是菩薩道，從初已來，應如是思惟：『一切諸法中定性不可得，但從和合因緣起法故有名字諸法。",
        "from": "T25n1509_092:0705c20_25",
        "context_with_next_sentence": true
    },
    {
        "source_sentence": "我當思惟諸法實性無所著——若六波羅蜜性、若三十七助道法、若須陀洹果乃至阿羅漢果、若辟支佛道、若阿耨多羅三藐三菩提。",
        "from": "T25n1509_092:0705c22_26",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0705c25_27",
        "context_with_next_sentence": true
    },
    {
        "source_sentence": "一切法、一切法性空，空不著空，空亦不可得，何況空中有著！』",
        "from": "T25n1509_092:0705c25_28",
        "context_with_next_sentence": true
    },
    {
        "source_sentence": "須菩提！",
        "from": "T25n1509_092:0705c26_29",
        "context_with_next_sentence": true
    },
    {
        "source_sentence": "菩薩摩訶薩如是思惟，不著一切法而學一切法。",
        "from": "T25n1509_092:0705c27_30",
        "context_with_next_sentence": true
    },
    {
        "source_sentence": "住是學中，觀眾生心行——是眾生心在何處行？",
        "from": "T25n1509_092:0705c28_31",
        "context_with_next_sentence": true
    },
    {
        "source_sentence": "知眾生虛妄不實中行。",
        "from": "T25n1509_092:0705c29_32",
        "context_with_next_sentence": true
    },
    {
        "source_sentence": "是時，菩薩作是念：『是眾生著不實虛妄法，易度耳！』",
        "from": "T25n1509_092:0705c29_33",
        "context_with_next_sentence": true
    },
    {
        "source_sentence": "是時，菩薩摩訶薩住般若波羅蜜時，以方便力故，如是教化言：『汝諸眾生！",
        "from": "T25n1509_092:0706a01_34",
        "context_with_next_sentence": true
    },
    {
        "source_sentence": "當行布施，可得饒財，亦莫恃布施果報而自高。",
        "from": "T25n1509_092:0706a03_35",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0706a04_36",
        "context_with_next_sentence": true
    },
    {
        "source_sentence": "是中無堅實法。",
        "from": "T25n1509_092:0706a04_37",
        "context_with_next_sentence": true
    },
    {
        "source_sentence": "持戒、禪定、智慧，亦如是。",
        "from": "T25n1509_092:0706a05_38",
        "context_with_next_sentence": true
    },
    {
        "source_sentence": "諸眾生！",
        "from": "T25n1509_092:0706a05_39",
        "context_with_next_sentence": true
    },
    {
        "source_sentence": "行是法，可得須陀洹果乃至阿羅漢果、辟支佛道、佛道——莫念有是法！』",
        "from": "T25n1509_092:0706a05_40",
        "context_with_next_sentence": true
    },
    {
        "source_sentence": "如是教化，行菩薩道而無所著，是中無有堅實故。",
        "from": "T25n1509_092:0706a07_41",
        "context_with_next_sentence": true
    },
    {
        "source_sentence": "若如是教化，是名行菩薩道，於諸法無所著故。",
        "from": "T25n1509_092:0706a08_42",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0706a09_43",
        "context_with_next_sentence": true
    },
    {
        "source_sentence": "一切法無所著相，以性無故、性空故。",
        "from": "T25n1509_092:0706a09_44",
        "context_with_next_sentence": true
    },
    {
        "source_sentence": "「須菩提！",
        "from": "T25n1509_092:0706a10_45",
        "context_with_next_sentence": true
    },
    {
        "source_sentence": "是菩薩摩訶薩如是行菩薩道時，無所住。",
        "from": "T25n1509_092:0706a10_46",
        "context_with_next_sentence": true
    },
    {
        "source_sentence": "是菩薩用不住法故，行檀波羅蜜亦不住是中，行尸羅波羅蜜亦不住是中，行羼提波羅蜜亦不住是中，行毘梨耶波羅蜜亦不住是中，行禪波羅蜜亦不住是中，行般若波羅蜜亦不住是中。",
        "from": "T25n1509_092:0706a11_47",
        "context_with_next_sentence": true
    },
    {
        "source_sentence": "行初禪亦不住是中。",
        "from": "T25n1509_092:0706a16_48",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0706a16_49",
        "context_with_next_sentence": true
    },
    {
        "source_sentence": "是初禪初禪相空，行禪者亦空，所用法亦空；第二、第三、第四禪亦如是。",
        "from": "T25n1509_092:0706a16_50",
        "context_with_next_sentence": true
    },
    {
        "source_sentence": "慈悲喜捨、四無色定、八背捨、九次第定亦如是。",
        "from": "T25n1509_092:0706a18_51",
        "context_with_next_sentence": true
    },
    {
        "source_sentence": "得須陀洹果亦不住是中，得斯陀含果、阿那含果、阿羅漢果亦不住是中，得辟支佛道亦不住是中。」",
        "from": "T25n1509_092:0706a19_52",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T25n1509_092:0706a21_53",
        "context_with_next_sentence": true
    },
    {
        "source_sentence": "何因緣故不住是中？」",
        "from": "T25n1509_092:0706a22_54",
        "context_with_next_sentence": true
    },
    {
        "source_sentence": "佛言：「二因緣故，不住是中。",
        "from": "T25n1509_092:0706a22_55",
        "context_with_next_sentence": true
    },
    {
        "source_sentence": "何等二？",
        "from": "T25n1509_092:0706a23_56",
        "context_with_next_sentence": true
    },
    {
        "source_sentence": "一者、諸道果性空，無住處，亦無所用法，亦無住者；二者、不以少事為足，作是念：『我不應不得須陀洹果，我必應當得須陀洹果，我但不應是中住；乃至辟支佛道，我不應不得，我必應當得，我但不應是中住。",
        "from": "T25n1509_092:0706a23_57",
        "context_with_next_sentence": true
    },
    {
        "source_sentence": "乃至得阿耨多羅三藐三菩提不應住。",
        "from": "T25n1509_092:0706a28_58",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0706a28_59",
        "context_with_next_sentence": true
    },
    {
        "source_sentence": "我從初發意已來，更無餘心，一心向阿耨多羅三藐三菩提。』",
        "from": "T25n1509_092:0706a29_60",
        "context_with_next_sentence": true
    },
    {
        "source_sentence": "須菩提！",
        "from": "T25n1509_092:0706b01_61",
        "context_with_next_sentence": true
    },
    {
        "source_sentence": "菩薩一心向阿耨多羅三藐三菩提中，遠離餘心，所作身、口、意業皆應阿耨多羅三藐三菩提。",
        "from": "T25n1509_092:0706b01_62",
        "context_with_next_sentence": true
    },
    {
        "source_sentence": "須菩提！",
        "from": "T25n1509_092:0706b03_63",
        "context_with_next_sentence": true
    },
    {
        "source_sentence": "是菩薩摩訶薩住是一心，能生菩提道。」",
        "from": "T25n1509_092:0706b03_64",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T25n1509_092:0706b04_65",
        "context_with_next_sentence": true
    },
    {
        "source_sentence": "若一切諸法不生，云何菩薩摩訶薩能生菩提道？」",
        "from": "T25n1509_092:0706b05_66",
        "context_with_next_sentence": true
    },
    {
        "source_sentence": "佛告須菩提：「如是！",
        "from": "T25n1509_092:0706b06_67",
        "context_with_next_sentence": true
    },
    {
        "source_sentence": "如是！",
        "from": "T25n1509_092:0706b06_68",
        "context_with_next_sentence": true
    },
    {
        "source_sentence": "一切法無生。",
        "from": "T25n1509_092:0706b07_0",
        "context_with_next_sentence": true
    },
    {
        "source_sentence": "云何無生？",
        "from": "T25n1509_092:0706b07_1",
        "context_with_next_sentence": true
    },
    {
        "source_sentence": "無所作、無所起者，一切法不生故。」",
        "from": "T25n1509_092:0706b07_2",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T25n1509_092:0706b08_3",
        "context_with_next_sentence": true
    },
    {
        "source_sentence": "有佛、無佛，諸法法相不常住耶？」",
        "from": "T25n1509_092:0706b08_4",
        "context_with_next_sentence": true
    },
    {
        "source_sentence": "佛言：「如是！",
        "from": "T25n1509_092:0706b09_5",
        "context_with_next_sentence": true
    },
    {
        "source_sentence": "如是！",
        "from": "T25n1509_092:0706b09_6",
        "context_with_next_sentence": true
    },
    {
        "source_sentence": "有佛、無佛，是諸法法相常住。",
        "from": "T25n1509_092:0706b09_7",
        "context_with_next_sentence": true
    },
    {
        "source_sentence": "以眾生不知是法住法相，為是故，菩薩摩訶薩為眾生故生菩提道，用是道拔出眾生生死。」",
        "from": "T25n1509_092:0706b10_8",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T25n1509_092:0706b12_9",
        "context_with_next_sentence": true
    },
    {
        "source_sentence": "用生道得菩提？」",
        "from": "T25n1509_092:0706b13_10",
        "context_with_next_sentence": true
    },
    {
        "source_sentence": "佛言：「不也！」",
        "from": "T25n1509_092:0706b13_11",
        "context_with_next_sentence": true
    },
    {
        "source_sentence": "「世尊！",
        "from": "T25n1509_092:0706b13_12",
        "context_with_next_sentence": true
    },
    {
        "source_sentence": "用不生道得菩提？」",
        "from": "T25n1509_092:0706b13_13",
        "context_with_next_sentence": true
    },
    {
        "source_sentence": "佛言：「不也！」",
        "from": "T25n1509_092:0706b14_14",
        "context_with_next_sentence": true
    },
    {
        "source_sentence": "「世尊！",
        "from": "T25n1509_092:0706b14_15",
        "context_with_next_sentence": true
    },
    {
        "source_sentence": "用不生非不生道得菩提？」",
        "from": "T25n1509_092:0706b14_16",
        "context_with_next_sentence": true
    },
    {
        "source_sentence": "佛言：「不也！」",
        "from": "T25n1509_092:0706b15_17",
        "context_with_next_sentence": true
    },
    {
        "source_sentence": "須菩提言：「世尊！",
        "from": "T25n1509_092:0706b15_18",
        "context_with_next_sentence": true
    },
    {
        "source_sentence": "云何當得菩提？」",
        "from": "T25n1509_092:0706b15_19",
        "context_with_next_sentence": true
    },
    {
        "source_sentence": "佛言：「非用道得菩提，亦不用非道得菩提。",
        "from": "T25n1509_092:0706b16_20",
        "context_with_next_sentence": true
    },
    {
        "source_sentence": "須菩提！",
        "from": "T25n1509_092:0706b17_21",
        "context_with_next_sentence": true
    },
    {
        "source_sentence": "菩提即是道，道即是菩提。」",
        "from": "T25n1509_092:0706b17_22",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T25n1509_092:0706b17_23",
        "context_with_next_sentence": true
    },
    {
        "source_sentence": "若菩提即是道、道即是菩提者，今菩薩未作佛，應當得阿耨多羅三藐三菩提！",
        "from": "T25n1509_092:0706b18_24",
        "context_with_next_sentence": true
    },
    {
        "source_sentence": "云何說諸佛、多陀阿伽度、阿羅呵、三藐三佛陀有三十二相、八十隨形好、十力、四無所畏、四無礙智、十八不共法、大慈大悲？」",
        "from": "T25n1509_092:0706b20_25",
        "context_with_next_sentence": true
    },
    {
        "source_sentence": "佛告須菩提：「於汝意云何？",
        "from": "T25n1509_092:0706b22_26",
        "context_with_next_sentence": true
    },
    {
        "source_sentence": "佛得菩提不？」",
        "from": "T25n1509_092:0706b23_27",
        "context_with_next_sentence": true
    },
    {
        "source_sentence": "「不也！",
        "from": "T25n1509_092:0706b23_28",
        "context_with_next_sentence": true
    },
    {
        "source_sentence": "世尊！",
        "from": "T25n1509_092:0706b24_0",
        "context_with_next_sentence": true
    },
    {
        "source_sentence": "佛不得菩提。",
        "from": "T25n1509_092:0706b24_1",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0706b24_2",
        "context_with_next_sentence": true
    },
    {
        "source_sentence": "佛即是菩提，菩提即是佛。」",
        "from": "T25n1509_092:0706b24_3",
        "context_with_next_sentence": true
    },
    {
        "source_sentence": "「如須菩提所問：『菩薩時亦應得菩提！』",
        "from": "T25n1509_092:0706b25_4",
        "context_with_next_sentence": true
    },
    {
        "source_sentence": "須菩提！",
        "from": "T25n1509_092:0706b26_5",
        "context_with_next_sentence": true
    },
    {
        "source_sentence": "是菩薩摩訶薩具足六波羅蜜、三十七助道法，具足佛十力、四無所畏、四無礙智、十八不共法，具足住如金剛三昧，用一念相應慧得阿耨多羅三藐三菩提，是時名為佛，一切法中得自在。」",
        "from": "T25n1509_092:0706b26_6",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T25n1509_092:0706c01_7",
        "context_with_next_sentence": true
    },
    {
        "source_sentence": "云何菩薩摩訶薩淨佛國土？」",
        "from": "T25n1509_092:0706c02_8",
        "context_with_next_sentence": true
    },
    {
        "source_sentence": "佛言：「有菩薩從初發意已來，自除身麁業、除口麁業、除意麁業，亦淨他人身、口、意麁業。」",
        "from": "T25n1509_092:0706c02_9",
        "context_with_next_sentence": true
    },
    {
        "source_sentence": "「世尊！",
        "from": "T25n1509_092:0706c04_10",
        "context_with_next_sentence": true
    },
    {
        "source_sentence": "何等是菩薩摩訶薩身麁業、口麁業、意麁業？」",
        "from": "T25n1509_092:0706c04_11",
        "context_with_next_sentence": true
    },
    {
        "source_sentence": "佛告須菩提：「不善業，若殺生乃至邪見，是名菩薩摩訶薩身、口、意麁業。",
        "from": "T25n1509_092:0706c05_12",
        "context_with_next_sentence": true
    },
    {
        "source_sentence": "「復次，須菩提！",
        "from": "T25n1509_092:0706c07_13",
        "context_with_next_sentence": true
    },
    {
        "source_sentence": "慳貪心、破戒心、瞋心、懈怠心、亂心、愚癡心，是名菩薩意麁業。",
        "from": "T25n1509_092:0706c07_14",
        "context_with_next_sentence": true
    },
    {
        "source_sentence": "「復次，戒不淨，是名菩薩身、口麁業。",
        "from": "T25n1509_092:0706c09_15",
        "context_with_next_sentence": true
    },
    {
        "source_sentence": "「復次，須菩提！",
        "from": "T25n1509_092:0706c09_16",
        "context_with_next_sentence": true
    },
    {
        "source_sentence": "若菩薩遠離四念處行，是名菩薩麁業；遠離四正勤、四如意足、五根、五力、七覺分、八聖道分，空三昧、無相、無作三昧，亦名菩薩麁業。",
        "from": "T25n1509_092:0706c10_17",
        "context_with_next_sentence": true
    },
    {
        "source_sentence": "「復次，須菩提！",
        "from": "T25n1509_092:0706c13_18",
        "context_with_next_sentence": true
    },
    {
        "source_sentence": "菩薩摩訶薩貪須陀洹果，乃至貪阿羅漢果證、辟支佛道，是名菩薩摩訶薩麁業。」",
        "from": "T25n1509_092:0706c13_19",
        "context_with_next_sentence": true
    },
    {
        "source_sentence": "【論】釋曰：上來須菩提常種種問空法，以時會疑其已體寂滅無戲論法猶復多問，是以不問而心念。",
        "from": "T25n1509_092:0706c16_0",
        "context_with_next_sentence": true
    },
    {
        "source_sentence": "復次，有菩薩及諸天深入禪定，不好語言而欲得法利，是故須菩提不發言而心念。",
        "from": "T25n1509_092:0706c18_1",
        "context_with_next_sentence": true
    },
    {
        "source_sentence": "問曰：須菩提雖無言，而世尊以言答？",
        "from": "T25n1509_092:0706c20_2",
        "context_with_next_sentence": true
    },
    {
        "source_sentence": "答曰：佛身色，視無厭足；如色無厭，聲亦如是，雖語而不妨細禪定行，是故佛以言答。",
        "from": "T25n1509_092:0706c21_3",
        "context_with_next_sentence": true
    },
    {
        "source_sentence": "復次，佛安立寂滅相，於阿耨多羅三藐三菩提中住，不分別一切法若善、若不善等；眾生有疑而問，佛隨所問、所念而答，是故不與須菩提同。",
        "from": "T25n1509_092:0706c23_4",
        "context_with_next_sentence": true
    },
    {
        "source_sentence": "須菩提聞是六波羅蜜等諸法甚深義，不能得其邊，是故問：「何等是菩薩道？",
        "from": "T25n1509_092:0706c26_5",
        "context_with_next_sentence": true
    },
    {
        "source_sentence": "行是道，如清淨無所著六波羅蜜等諸善法莊嚴？」",
        "from": "T25n1509_092:0706c28_6",
        "context_with_next_sentence": true
    },
    {
        "source_sentence": "佛知其意，於須菩提所益雖少，為增益諸菩薩故，答：「六波羅蜜等是菩薩道。」",
        "from": "T25n1509_092:0706c29_7",
        "context_with_next_sentence": true
    },
    {
        "source_sentence": "六波羅蜜是菩薩初發心道；次行四禪、八背捨、九次第定及三十七道品，但求涅槃；十八空、佛十力等微細，但為求佛道。",
        "from": "T25n1509_092:0707a02_8",
        "context_with_next_sentence": true
    },
    {
        "source_sentence": "六波羅蜜道，多為眾生故；三十七品等，但求涅槃；十八空等，於涅槃中出過聲聞、辟支佛地，入菩薩位道。",
        "from": "T25n1509_092:0707a05_9",
        "context_with_next_sentence": true
    },
    {
        "source_sentence": "是三種，皆是生身菩薩所行。",
        "from": "T25n1509_092:0707a07_10",
        "context_with_next_sentence": true
    },
    {
        "source_sentence": "所以者何？",
        "from": "T25n1509_092:0707a08_11",
        "context_with_next_sentence": true
    },
    {
        "source_sentence": "分別諸法故。",
        "from": "T25n1509_092:0707a08_12",
        "context_with_next_sentence": true
    },
    {
        "source_sentence": "今又一切法皆是菩薩道，是法性生身菩薩所行，不見諸法有好惡，安立諸法平等相故。",
        "from": "T25n1509_092:0707a08_13",
        "context_with_next_sentence": true
    },
    {
        "source_sentence": "此中佛自說因緣：「菩薩應學一切法，若一法不學，則不能得一切種智。」",
        "from": "T25n1509_092:0707a10_14",
        "context_with_next_sentence": true
    },
    {
        "source_sentence": "學一切法者，用一切種門，思惟、籌量、修觀、通達。",
        "from": "T25n1509_092:0707a12_15",
        "context_with_next_sentence": true
    },
    {
        "source_sentence": "須菩提白佛：「若一切法一相，所謂空，云何菩薩學一切法？",
        "from": "T25n1509_092:0707a13_16",
        "context_with_next_sentence": true
    },
    {
        "source_sentence": "將無於無戲論相法中作戲論耶？",
        "from": "T25n1509_092:0707a15_17",
        "context_with_next_sentence": true
    },
    {
        "source_sentence": "所謂此彼諸法。」",
        "from": "T25n1509_092:0707a16_0",
        "context_with_next_sentence": true
    },
    {
        "source_sentence": "略說是戲論相：此東、彼西，是上、是下，是常、是無常，是實、是虛，是世間、是出世間，乃至是二乘法、是佛法。",
        "from": "T25n1509_092:0707a16_1",
        "context_with_next_sentence": true
    },
    {
        "source_sentence": "佛可具說：「一切法空相。",
        "from": "T25n1509_092:0707a18_2",
        "context_with_next_sentence": true
    },
    {
        "source_sentence": "若法實定有不空者，即是無生無滅，無生無滅故無四諦，無四諦故無佛、法、僧寶，如是三寶等諸法皆壞。",
        "from": "T25n1509_092:0707a19_3",
        "context_with_next_sentence": true
    },
    {
        "source_sentence": "今諸法實空，乃至空相亦空；眾生愚癡顛倒故著。",
        "from": "T25n1509_092:0707a21_4",
        "context_with_next_sentence": true
    },
    {
        "source_sentence": "是故於眾生中起悲心，欲拔出故，求佛身力；欲令眾生信受其語，捨顛倒，入諸法實相。",
        "from": "T25n1509_092:0707a22_5",
        "context_with_next_sentence": true
    },
    {
        "source_sentence": "是故菩薩雖知諸法空，而為利益眾生分別說；若眾生自知諸法空，菩薩但自住空相中，不須學分別一切法。」",
        "from": "T25n1509_092:0707a24_6",
        "context_with_next_sentence": true
    },
    {
        "source_sentence": "菩薩行菩薩道時，從初發意已來，如是思惟：「一切法無定實性，但從因緣和合起；是眾因緣亦各各從和合起，乃至到畢竟空。",
        "from": "T25n1509_092:0707a27_7",
        "context_with_next_sentence": true
    },
    {
        "source_sentence": "畢竟空唯是一法實；餘者無性，故皆虛誑。",
        "from": "T25n1509_092:0707b01_8",
        "context_with_next_sentence": true
    },
    {
        "source_sentence": "我從無始世來，著是虛誑法，於六道中厭受苦惱。",
        "from": "T25n1509_092:0707b02_9",
        "context_with_next_sentence": true
    },
    {
        "source_sentence": "我今是三世十方佛子，般若是我母，今不應復隨逐虛誑法。」",
        "from": "T25n1509_092:0707b03_10",
        "context_with_next_sentence": true
    },
    {
        "source_sentence": "是故菩薩乃至畢竟空中亦不著，何況餘法，所謂檀波羅蜜等！",
        "from": "T25n1509_092:0707b05_11",
        "context_with_next_sentence": true
    },
    {
        "source_sentence": "爾時，菩薩照明菩薩道，其心安隱，自念：「我但斷著心，道自然至。」",
        "from": "T25n1509_092:0707b06_12",
        "context_with_next_sentence": true
    },
    {
        "source_sentence": "知是事已，念眾生深著世間，而畢竟空亦空、無性、無有住處，眾生難可信受。",
        "from": "T25n1509_092:0707b08_13",
        "context_with_next_sentence": true
    },
    {
        "source_sentence": "為令眾生信受是法故，學一切法，修行生起是度眾生方便法。",
        "from": "T25n1509_092:0707b10_14",
        "context_with_next_sentence": true
    },
    {
        "source_sentence": "觀眾生心行所趣，知好何法、念何事、何所志願。",
        "from": "T25n1509_092:0707b11_15",
        "context_with_next_sentence": true
    },
    {
        "source_sentence": "觀時悉知眾生所著處皆是虛誑顛倒，憶想分別故著，無有根本實事。",
        "from": "T25n1509_092:0707b12_16",
        "context_with_next_sentence": true
    },
    {
        "source_sentence": "爾時，菩薩大歡喜，作是念：「眾生易度耳！",
        "from": "T25n1509_092:0707b14_17",
        "context_with_next_sentence": true
    },
    {
        "source_sentence": "所以者何？",
        "from": "T25n1509_092:0707b15_18",
        "context_with_next_sentence": true
    },
    {
        "source_sentence": "眾生所著皆是虛誑無實。」",
        "from": "T25n1509_092:0707b15_19",
        "context_with_next_sentence": true
    },
    {
        "source_sentence": "譬如人有一子，喜在不淨中戲，聚土為穀，以草木為鳥獸，而生愛著；人有奪者，瞋恚啼哭。",
        "from": "T25n1509_092:0707b16_20",
        "context_with_next_sentence": true
    },
    {
        "source_sentence": "其父知已，此子今雖愛著，此事易離耳，小大自休。",
        "from": "T25n1509_092:0707b18_21",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0707b19_22",
        "context_with_next_sentence": true
    },
    {
        "source_sentence": "此物非真故。",
        "from": "T25n1509_092:0707b19_23",
        "context_with_next_sentence": true
    },
    {
        "source_sentence": "菩薩亦如是，觀眾生愛著不淨臭身及五欲是無常，種種苦因，知是眾生得信等五善根成就時，即能捨離。",
        "from": "T25n1509_092:0707b20_0",
        "context_with_next_sentence": true
    },
    {
        "source_sentence": "若小兒所著實是真物，雖復年至百歲，著之轉深，不可得捨；若眾生所著之物定實有者，雖得信等五根，著之轉深，亦不能離。",
        "from": "T25n1509_092:0707b22_1",
        "context_with_next_sentence": true
    },
    {
        "source_sentence": "以諸法皆空、虛誑不實故，得無漏清淨智慧眼時，即能遠離所著，大自慚愧；譬如狂病，所作非法，醒悟之後，羞慚無顏。",
        "from": "T25n1509_092:0707b25_2",
        "context_with_next_sentence": true
    },
    {
        "source_sentence": "菩薩知眾生易度已，安住般若中，以方便力教化眾生：「汝等當行布施，可得饒財，莫恃是布施果報而自憍高！",
        "from": "T25n1509_092:0707b28_3",
        "context_with_next_sentence": true
    },
    {
        "source_sentence": "此中無有堅實，皆當破壞，與未布施時無異。」",
        "from": "T25n1509_092:0707c01_4",
        "context_with_next_sentence": true
    },
    {
        "source_sentence": "持戒等乃至十八不共法，亦如是。",
        "from": "T25n1509_092:0707c03_5",
        "context_with_next_sentence": true
    },
    {
        "source_sentence": "是諸法雖清淨、大有所益，皆是有為法，從因緣生，無有自性；汝等若著是法，能生苦惱。",
        "from": "T25n1509_092:0707c03_6",
        "context_with_next_sentence": true
    },
    {
        "source_sentence": "譬如熱金丸，雖是寶物，捉則燒手。",
        "from": "T25n1509_092:0707c05_7",
        "context_with_next_sentence": true
    },
    {
        "source_sentence": "如是菩薩教化眾生行菩薩道，自無所著，亦為眾生說無所著。",
        "from": "T25n1509_092:0707c06_8",
        "context_with_next_sentence": true
    },
    {
        "source_sentence": "以無著心行檀波羅蜜故，於檀中不住。",
        "from": "T25n1509_092:0707c08_9",
        "context_with_next_sentence": true
    },
    {
        "source_sentence": "不住者，所謂布施時不取三種相，亦不著果報而自高生罪業，布施果報滅壞時亦不生惱。",
        "from": "T25n1509_092:0707c09_10",
        "context_with_next_sentence": true
    },
    {
        "source_sentence": "尸羅波羅蜜乃至阿耨多羅三藐三菩提，亦如是。",
        "from": "T25n1509_092:0707c11_11",
        "context_with_next_sentence": true
    },
    {
        "source_sentence": "此中佛自說不住因緣有二種：一者、菩薩深入空，不見諸法性，故不住；二者、不以小事為足，故不住。",
        "from": "T25n1509_092:0707c12_12",
        "context_with_next_sentence": true
    },
    {
        "source_sentence": "是菩薩無有異心，但一向能生菩提道。",
        "from": "T25n1509_092:0707c14_13",
        "context_with_next_sentence": true
    },
    {
        "source_sentence": "須菩提白佛：「若一切法無生，云何菩薩能生菩提道？」",
        "from": "T25n1509_092:0707c15_14",
        "context_with_next_sentence": true
    },
    {
        "source_sentence": "佛可須菩提意：「一切法無生，我實處處說諸法無生，非為凡夫說，但為得無作解脫、不起三種業者說。」",
        "from": "T25n1509_092:0707c17_0",
        "context_with_next_sentence": true
    },
    {
        "source_sentence": "復問：「世尊！",
        "from": "T25n1509_092:0707c19_1",
        "context_with_next_sentence": true
    },
    {
        "source_sentence": "佛自說：『有佛、無佛，諸法法相常住。』",
        "from": "T25n1509_092:0707c19_2",
        "context_with_next_sentence": true
    },
    {
        "source_sentence": "如聖人法相空，凡夫亦如是！」",
        "from": "T25n1509_092:0707c20_3",
        "context_with_next_sentence": true
    },
    {
        "source_sentence": "佛可其所說，諸法實相常住，以眾生不知不解故，起菩提道。",
        "from": "T25n1509_092:0707c21_4",
        "context_with_next_sentence": true
    },
    {
        "source_sentence": "但為除凡夫顛倒法，故名為道；若決定有道可著者，即復是顛倒。",
        "from": "T25n1509_092:0707c22_5",
        "context_with_next_sentence": true
    },
    {
        "source_sentence": "道、非道平等即是道，是故不應難！",
        "from": "T25n1509_092:0707c24_6",
        "context_with_next_sentence": true
    },
    {
        "source_sentence": "須菩提復問：「云何可得菩提？",
        "from": "T25n1509_092:0707c25_0",
        "context_with_next_sentence": true
    },
    {
        "source_sentence": "用生道故得耶？」",
        "from": "T25n1509_092:0707c25_1",
        "context_with_next_sentence": true
    },
    {
        "source_sentence": "佛言：「不也！」",
        "from": "T25n1509_092:0707c26_2",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0707c26_3",
        "context_with_next_sentence": true
    },
    {
        "source_sentence": "生道者，菩薩觀是有為法生滅相謂是實，是故言不。",
        "from": "T25n1509_092:0707c26_4",
        "context_with_next_sentence": true
    },
    {
        "source_sentence": "如先說熱金丸喻。",
        "from": "T25n1509_092:0707c27_5",
        "context_with_next_sentence": true
    },
    {
        "source_sentence": "不生法即是無為，無作法故，亦不可以得菩提。",
        "from": "T25n1509_092:0707c28_6",
        "context_with_next_sentence": true
    },
    {
        "source_sentence": "「生不生」，二俱有過故。",
        "from": "T25n1509_092:0707c29_7",
        "context_with_next_sentence": true
    },
    {
        "source_sentence": "「非生非不生得菩提耶？」",
        "from": "T25n1509_092:0707c29_8",
        "context_with_next_sentence": true
    },
    {
        "source_sentence": "答言：「不也！」",
        "from": "T25n1509_092:0708a01_9",
        "context_with_next_sentence": true
    },
    {
        "source_sentence": "問曰：若「生不生」二俱有過，「非生非不生」復不應有過，何以言不得？",
        "from": "T25n1509_092:0708a01_10",
        "context_with_next_sentence": true
    },
    {
        "source_sentence": "答曰：若分別「非生非不生」是好、是醜，取相生著故，故言有過；若能不著，則是菩提道。",
        "from": "T25n1509_092:0708a03_11",
        "context_with_next_sentence": true
    },
    {
        "source_sentence": "須菩提問：「若不以四句得者，云何得道？」",
        "from": "T25n1509_092:0708a05_0",
        "context_with_next_sentence": true
    },
    {
        "source_sentence": "佛答：「不以道、不以非道，則得菩提。」",
        "from": "T25n1509_092:0708a05_1",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0708a06_2",
        "context_with_next_sentence": true
    },
    {
        "source_sentence": "「菩提即是道，道即是菩提。」",
        "from": "T25n1509_092:0708a07_0",
        "context_with_next_sentence": true
    },
    {
        "source_sentence": "菩提名諸法實相，是諸佛所得究竟實相，無有變異。",
        "from": "T25n1509_092:0708a07_1",
        "context_with_next_sentence": true
    },
    {
        "source_sentence": "一切法入菩提中，皆寂滅相；如一切水入大海，同為一味。",
        "from": "T25n1509_092:0708a08_2",
        "context_with_next_sentence": true
    },
    {
        "source_sentence": "是故佛說：「菩提性即是道性。」",
        "from": "T25n1509_092:0708a10_3",
        "context_with_next_sentence": true
    },
    {
        "source_sentence": "若菩提性、道性異者，不名菩提為無戲論寂滅相，是故說：「菩提即是道，道即是菩提。」",
        "from": "T25n1509_092:0708a10_4",
        "context_with_next_sentence": true
    },
    {
        "source_sentence": "復次，是二法異者，行道不應到菩提——諸法因果，不一不異故。",
        "from": "T25n1509_092:0708a12_5",
        "context_with_next_sentence": true
    },
    {
        "source_sentence": "須菩提復問：「若爾者，菩薩行道應便是佛！」",
        "from": "T25n1509_092:0708a14_6",
        "context_with_next_sentence": true
    },
    {
        "source_sentence": "所以者何？",
        "from": "T25n1509_092:0708a15_7",
        "context_with_next_sentence": true
    },
    {
        "source_sentence": "道即是菩提故。",
        "from": "T25n1509_092:0708a15_8",
        "context_with_next_sentence": true
    },
    {
        "source_sentence": "又佛應是菩薩！",
        "from": "T25n1509_092:0708a15_9",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0708a16_10",
        "context_with_next_sentence": true
    },
    {
        "source_sentence": "菩提即是道故。",
        "from": "T25n1509_092:0708a16_11",
        "context_with_next_sentence": true
    },
    {
        "source_sentence": "今何以說有差別——佛有十力等、三十二相、八十隨形好？",
        "from": "T25n1509_092:0708a16_12",
        "context_with_next_sentence": true
    },
    {
        "source_sentence": "須菩提為新學菩薩故，分別難佛：「菩薩應即是佛！」",
        "from": "T25n1509_092:0708a17_13",
        "context_with_next_sentence": true
    },
    {
        "source_sentence": "佛以反問答：「佛得菩提不？」",
        "from": "T25n1509_092:0708a19_14",
        "context_with_next_sentence": true
    },
    {
        "source_sentence": "答言：「不也！",
        "from": "T25n1509_092:0708a19_15",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0708a20_0",
        "context_with_next_sentence": true
    },
    {
        "source_sentence": "菩提不離佛、佛不離菩提；二法和合故，是佛、是菩提。」",
        "from": "T25n1509_092:0708a20_1",
        "context_with_next_sentence": true
    },
    {
        "source_sentence": "是故不應難言「菩薩即是佛」。",
        "from": "T25n1509_092:0708a21_2",
        "context_with_next_sentence": true
    },
    {
        "source_sentence": "此總相答。",
        "from": "T25n1509_092:0708a22_3",
        "context_with_next_sentence": true
    },
    {
        "source_sentence": "問曰：佛是眾生，菩提是法，云何言「佛即是菩提」？",
        "from": "T25n1509_092:0708a22_4",
        "context_with_next_sentence": true
    },
    {
        "source_sentence": "答曰：先有三十二相莊嚴身、六波羅蜜等功德莊嚴心，而不名為佛；得菩提故，名之為佛。",
        "from": "T25n1509_092:0708a23_5",
        "context_with_next_sentence": true
    },
    {
        "source_sentence": "是故言：「佛與菩提不異。」",
        "from": "T25n1509_092:0708a25_6",
        "context_with_next_sentence": true
    },
    {
        "source_sentence": "微妙清淨五眾和合假名為佛，法即是五眾，五眾不離假名，菩提即是五眾實相，一切法皆入菩提故。",
        "from": "T25n1509_092:0708a26_7",
        "context_with_next_sentence": true
    },
    {
        "source_sentence": "是故「佛即是菩提、菩提即是佛」，但凡夫心中分別有異。",
        "from": "T25n1509_092:0708a28_8",
        "context_with_next_sentence": true
    },
    {
        "source_sentence": "問曰：汝先論議中說言「菩提與道不一不異」，經中何以說「道即是菩提，菩提即是道」，「佛即是菩提，菩提即是佛」？",
        "from": "T25n1509_092:0708a29_9",
        "context_with_next_sentence": true
    },
    {
        "source_sentence": "答曰：一、異雖俱不實而多用一，故此中說「菩提即是道，道即是菩提」，無咎！",
        "from": "T25n1509_092:0708b03_10",
        "context_with_next_sentence": true
    },
    {
        "source_sentence": "如常、無常是二邊，常多生煩惱故不用，無常能破顛倒故多用；事既成辦，亦捨無常。",
        "from": "T25n1509_092:0708b05_11",
        "context_with_next_sentence": true
    },
    {
        "source_sentence": "此中亦如是，若以觀種種別異法故多生著心；若觀諸法一相——若無常、苦、空等，是時煩惱不生；著心少故，是故多用是「一」。",
        "from": "T25n1509_092:0708b07_12",
        "context_with_next_sentence": true
    },
    {
        "source_sentence": "於實義中，一亦不用；若著一，即復是患。",
        "from": "T25n1509_092:0708b09_13",
        "context_with_next_sentence": true
    },
    {
        "source_sentence": "復次，別異無故，一亦不可得，相待法故；但以不著心，不取一相，故說無咎。",
        "from": "T25n1509_092:0708b10_14",
        "context_with_next_sentence": true
    },
    {
        "source_sentence": "一不實故，菩薩不得即是佛。",
        "from": "T25n1509_092:0708b12_15",
        "context_with_next_sentence": true
    },
    {
        "source_sentence": "復次，今佛更答須菩提，自說因緣：「菩提雖寂滅相，而菩薩能具足六波羅蜜等諸功德，住金剛三昧，以一念相應慧，得阿耨多羅三藐三菩提。",
        "from": "T25n1509_092:0708b13_16",
        "context_with_next_sentence": true
    },
    {
        "source_sentence": "爾時，於一切法中自在，得名為佛。」",
        "from": "T25n1509_092:0708b16_17",
        "context_with_next_sentence": true
    },
    {
        "source_sentence": "菩薩雖知道及菩提不異，未具足諸功德故，不名為佛。",
        "from": "T25n1509_092:0708b17_18",
        "context_with_next_sentence": true
    },
    {
        "source_sentence": "又佛諸事畢竟，願、行滿足故，不名為菩薩。",
        "from": "T25n1509_092:0708b18_19",
        "context_with_next_sentence": true
    },
    {
        "source_sentence": "得者是佛，法是菩提，求菩提者是菩薩。",
        "from": "T25n1509_092:0708b19_20",
        "context_with_next_sentence": true
    },
    {
        "source_sentence": "須菩提從佛聞菩提相、道相，成就眾生已，今問淨佛國土事。",
        "from": "T25n1509_092:0708b20_21",
        "context_with_next_sentence": true
    },
    {
        "source_sentence": "諸阿羅漢、辟支佛無有力知淨佛國事，是故問。",
        "from": "T25n1509_092:0708b22_0",
        "context_with_next_sentence": true
    },
    {
        "source_sentence": "問曰：何等是淨佛土？",
        "from": "T25n1509_092:0708b23_1",
        "context_with_next_sentence": true
    },
    {
        "source_sentence": "答曰：佛土者，百億日月、百億須彌山、百億四天王等諸天，是名三千大千世界。",
        "from": "T25n1509_092:0708b23_2",
        "context_with_next_sentence": true
    },
    {
        "source_sentence": "如是等無量無邊三千大千世界，名為一佛土。",
        "from": "T25n1509_092:0708b25_3",
        "context_with_next_sentence": true
    },
    {
        "source_sentence": "佛於此中施作佛事，佛常晝三時、夜三時以佛眼遍觀眾生：「誰可種善根？",
        "from": "T25n1509_092:0708b26_4",
        "context_with_next_sentence": true
    },
    {
        "source_sentence": "誰善根成就應增長？",
        "from": "T25n1509_092:0708b28_5",
        "context_with_next_sentence": true
    },
    {
        "source_sentence": "誰善根成就應得度？」",
        "from": "T25n1509_092:0708b28_6",
        "context_with_next_sentence": true
    },
    {
        "source_sentence": "見是已，以神通力隨所見教化。",
        "from": "T25n1509_092:0708b29_7",
        "context_with_next_sentence": true
    },
    {
        "source_sentence": "眾生心隨逐外緣，得隨意事，則不生瞋惱；得不淨、無常等因緣，則不生貪欲等煩惱；若得無所有、空因緣，則不生癡等諸煩惱。",
        "from": "T25n1509_092:0708c01_0",
        "context_with_next_sentence": true
    },
    {
        "source_sentence": "是故諸菩薩莊嚴佛土，為令眾生易度故。",
        "from": "T25n1509_092:0708c04_1",
        "context_with_next_sentence": true
    },
    {
        "source_sentence": "國土中無所乏少，無我心故，則不生慳貪、瞋恚等煩惱。",
        "from": "T25n1509_092:0708c05_2",
        "context_with_next_sentence": true
    },
    {
        "source_sentence": "有佛國土，一切樹木常出諸法實相音聲，所謂無生無滅、無起無作等；眾生但聞是妙音，不聞異聲，眾生利根故，便得諸法實相。",
        "from": "T25n1509_092:0708c06_3",
        "context_with_next_sentence": true
    },
    {
        "source_sentence": "如是等佛土莊嚴，名為淨佛土。",
        "from": "T25n1509_092:0708c09_4",
        "context_with_next_sentence": true
    },
    {
        "source_sentence": "如《阿彌陀》等諸經中說。",
        "from": "T25n1509_092:0708c10_5",
        "context_with_next_sentence": true
    },
    {
        "source_sentence": "佛答：「菩薩從初發意來，自淨麁身、口、意業，亦教他人淨麁身、口、意業。」",
        "from": "T25n1509_092:0708c10_6",
        "context_with_next_sentence": true
    },
    {
        "source_sentence": "問曰：若菩薩淨佛土，是菩薩得無生法忍、住神通波羅蜜，然後能淨佛土；今何以言「從初發意來，淨麁身、口、意業」？",
        "from": "T25n1509_092:0708c12_7",
        "context_with_next_sentence": true
    },
    {
        "source_sentence": "答曰：三業清淨，非但為淨佛土，一切菩薩道皆淨。",
        "from": "T25n1509_092:0708c14_8",
        "context_with_next_sentence": true
    },
    {
        "source_sentence": "此三業初淨身、口、意業，後為淨佛土。",
        "from": "T25n1509_092:0708c16_9",
        "context_with_next_sentence": true
    },
    {
        "source_sentence": "自身淨，亦淨他人。",
        "from": "T25n1509_092:0708c17_0",
        "context_with_next_sentence": true
    },
    {
        "source_sentence": "何以故？",
        "from": "T25n1509_092:0708c17_1",
        "context_with_next_sentence": true
    },
    {
        "source_sentence": "非但一人，生國土中者皆共作因緣。",
        "from": "T25n1509_092:0708c17_2",
        "context_with_next_sentence": true
    },
    {
        "source_sentence": "內法與外法作因緣，若善、若不善：多惡口業故，地生荊棘；諂誑曲心故，地則高下不平；慳貪多故，則水旱不調、地生沙礫。",
        "from": "T25n1509_092:0708c18_3",
        "context_with_next_sentence": true
    },
    {
        "source_sentence": "不作上諸惡故，地則平正，多出珍寶；如彌勒佛出時，人皆行十善故，地多珍寶。",
        "from": "T25n1509_092:0708c21_4",
        "context_with_next_sentence": true
    },
    {
        "source_sentence": "問曰：若布施等諸善法得淨佛土果報，何以但說淨三業？",
        "from": "T25n1509_092:0708c23_5",
        "context_with_next_sentence": true
    },
    {
        "source_sentence": "答曰：雖知善惡諸法是苦樂因緣，如一切心、心數法中，得道時智慧為大；攝心中定為大；作業時思為大；得是思業已，起身、口、意業。",
        "from": "T25n1509_092:0708c24_6",
        "context_with_next_sentence": true
    },
    {
        "source_sentence": "布施、禪定等，以思為首；譬如縫衣，以針為導。",
        "from": "T25n1509_092:0708c27_7",
        "context_with_next_sentence": true
    },
    {
        "source_sentence": "受後世果報時，業力為大。",
        "from": "T25n1509_092:0708c28_8",
        "context_with_next_sentence": true
    },
    {
        "source_sentence": "是故說三業，則攝一切善法：意業中盡攝一切心、心數法，身、口則攝一切色法。",
        "from": "T25n1509_092:0708c29_9",
        "context_with_next_sentence": true
    },
    {
        "source_sentence": "人身行三種，福德具足，則國土清淨。",
        "from": "T25n1509_092:0709a02_10",
        "context_with_next_sentence": true
    },
    {
        "source_sentence": "內法淨故，外法亦淨；譬如面淨故，鏡中像亦淨。",
        "from": "T25n1509_092:0709a03_11",
        "context_with_next_sentence": true
    },
    {
        "source_sentence": "如《毘摩羅詰經》中說。",
        "from": "T25n1509_092:0709a04_12",
        "context_with_next_sentence": true
    },
    {
        "source_sentence": "不殺生故人皆長壽，如是等。",
        "from": "T25n1509_092:0709a04_13",
        "context_with_next_sentence": true
    },
    {
        "source_sentence": "問曰：身、口、意麁業，是事易知，須菩提何以故問？",
        "from": "T25n1509_092:0709a05_14",
        "context_with_next_sentence": true
    },
    {
        "source_sentence": "答曰：麁、細不定故。",
        "from": "T25n1509_092:0709a06_15",
        "context_with_next_sentence": true
    },
    {
        "source_sentence": "如求道人中布施是麁善，於白衣為細。",
        "from": "T25n1509_092:0709a07_0",
        "context_with_next_sentence": true
    },
    {
        "source_sentence": "如小乘中不善業為麁，善業為細；摩訶衍中取善法相，乃至涅槃皆名為麁。",
        "from": "T25n1509_092:0709a07_1",
        "context_with_next_sentence": true
    },
    {
        "source_sentence": "以麁、細不定故問。",
        "from": "T25n1509_092:0709a09_2",
        "context_with_next_sentence": true
    },
    {
        "source_sentence": "佛次第為說麁業相，所謂奪命，乃至邪見。",
        "from": "T25n1509_092:0709a10_3",
        "context_with_next_sentence": true
    },
    {
        "source_sentence": "是三種身業、四種口業、三種意業，皆名為麁。",
        "from": "T25n1509_092:0709a11_4",
        "context_with_next_sentence": true
    },
    {
        "source_sentence": "復次，破菩薩六波羅蜜法——慳貪等，皆名為麁。",
        "from": "T25n1509_092:0709a12_5",
        "context_with_next_sentence": true
    },
    {
        "source_sentence": "問曰：先說十不善道，已攝慳貪等，何以復別說？",
        "from": "T25n1509_092:0709a13_6",
        "context_with_next_sentence": true
    },
    {
        "source_sentence": "答曰：是六法不入十不善道，十不善道皆是惱眾生法；是六法不但為惱眾生。",
        "from": "T25n1509_092:0709a14_7",
        "context_with_next_sentence": true
    },
    {
        "source_sentence": "如慳心，但自惜財，不惱眾生。",
        "from": "T25n1509_092:0709a16_8",
        "context_with_next_sentence": true
    },
    {
        "source_sentence": "貪心有二種：一者、但貪他財，未惱眾生；二者、貪心轉盛，求而不得，則欲毀害，是名業道，以能起業故。",
        "from": "T25n1509_092:0709a16_9",
        "context_with_next_sentence": true
    },
    {
        "source_sentence": "瞋心亦如是，小者不名業道，以其能趣惡處故為道。",
        "from": "T25n1509_092:0709a19_10",
        "context_with_next_sentence": true
    },
    {
        "source_sentence": "是故別說六法無咎。",
        "from": "T25n1509_092:0709a20_11",
        "context_with_next_sentence": true
    },
    {
        "source_sentence": "問曰：六波羅蜜中已說戒，今何以復說戒不淨？",
        "from": "T25n1509_092:0709a21_12",
        "context_with_next_sentence": true
    },
    {
        "source_sentence": "答曰：破戒法是殺生等麁罪。",
        "from": "T25n1509_092:0709a22_13",
        "context_with_next_sentence": true
    },
    {
        "source_sentence": "戒不淨是微細罪，不惱眾生；如飲酒等，不入十不善道。",
        "from": "T25n1509_092:0709a22_14",
        "context_with_next_sentence": true
    },
    {
        "source_sentence": "復次，破五眾戒，名為破戒。",
        "from": "T25n1509_092:0709a24_15",
        "context_with_next_sentence": true
    },
    {
        "source_sentence": "不破所受戒，常為三毒覆心，不憶念戒，迴向天福，邪見持戒——如是等，名為戒不淨。",
        "from": "T25n1509_092:0709a24_16",
        "context_with_next_sentence": true
    },
    {
        "source_sentence": "復次，若菩薩心遠離四念處等三十七品、三解脫門，是名麁業。",
        "from": "T25n1509_092:0709a26_17",
        "context_with_next_sentence": true
    },
    {
        "source_sentence": "所以者何？",
        "from": "T25n1509_092:0709a28_18",
        "context_with_next_sentence": true
    },
    {
        "source_sentence": "此中心皆觀實法，隨涅槃、不隨世間；若出四念處等法，心則散亂。",
        "from": "T25n1509_092:0709a28_19",
        "context_with_next_sentence": true
    },
    {
        "source_sentence": "譬如蛇行本性好曲，若入竹筒則直，出筒還曲。",
        "from": "T25n1509_092:0709a29_20",
        "context_with_next_sentence": true
    },
    {
        "source_sentence": "復次，若菩薩貪須陀洹果證，是為麁。",
        "from": "T25n1509_092:0709b02_21",
        "context_with_next_sentence": true
    },
    {
        "source_sentence": "如人聞佛說「須陀洹果，不墮三惡道，盡無量苦，如五十由旬池水；餘在者，如一渧、二渧」，則生貪心。",
        "from": "T25n1509_092:0709b03_0",
        "context_with_next_sentence": true
    },
    {
        "source_sentence": "以其心不牢固，本求作佛、為眾生，今為自身而欲取證，是為欺佛，亦負眾生，是故名麁。",
        "from": "T25n1509_092:0709b05_1",
        "context_with_next_sentence": true
    },
    {
        "source_sentence": "譬如人請客，欲設飲食而竟不與，是則妄語負客。",
        "from": "T25n1509_092:0709b07_2",
        "context_with_next_sentence": true
    },
    {
        "source_sentence": "菩薩亦如是，初發心時作願「我當作佛，度一切眾生」，而貪須陀洹，是則負一切眾生。",
        "from": "T25n1509_092:0709b08_3",
        "context_with_next_sentence": true
    },
    {
        "source_sentence": "如貪須陀洹果，乃至貪辟支佛道亦如是。",
        "from": "T25n1509_092:0709b10_4",
        "context_with_next_sentence": true
    },
    {
        "source_sentence": "◎大智度論卷第九十二",
        "from": "T25n1509_092:0709b11_5",
        "context_with_next_sentence": false
    }
]