[
    {
        "source_sentence": "阿毘達磨法蘊足論卷第六",
        "from": "T26n1537_006:0478b19_0",
        "context_with_next_sentence": true
    },
    {
        "source_sentence": "尊者大目乾連造",
        "from": "T26n1537_006:0478b21_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T26n1537_006:0478b22_0",
        "context_with_next_sentence": true
    },
    {
        "source_sentence": "念住品第九之餘",
        "from": "T26n1537_006:0478b23_0",
        "context_with_next_sentence": true
    },
    {
        "source_sentence": "云何於此內法住循法觀？",
        "from": "T26n1537_006:0478b24_0",
        "context_with_next_sentence": true
    },
    {
        "source_sentence": "若具正勤正知正念，除世貪憂。",
        "from": "T26n1537_006:0478b24_1",
        "context_with_next_sentence": true
    },
    {
        "source_sentence": "內法者，謂自想蘊行蘊，若在現相續中、已得不失。",
        "from": "T26n1537_006:0478b25_2",
        "context_with_next_sentence": true
    },
    {
        "source_sentence": "於此內法循法觀者，謂有苾芻，於內五蓋法觀察思惟內法諸相，於有內貪欲蓋如實知我有內貪欲蓋，於無內貪欲蓋如實知我無內貪欲蓋，復如實知內貪欲蓋未生者生、已生者斷、斷已於後不復更生。",
        "from": "T26n1537_006:0478b26_3",
        "context_with_next_sentence": true
    },
    {
        "source_sentence": "如是思惟此內法時，所起於法簡擇乃至毘鉢舍那，是循內法觀，亦名法念住。",
        "from": "T26n1537_006:0478c02_4",
        "context_with_next_sentence": true
    },
    {
        "source_sentence": "成就此觀，現行隨行乃至解行，說名為住。",
        "from": "T26n1537_006:0478c03_5",
        "context_with_next_sentence": true
    },
    {
        "source_sentence": "彼觀行者，能發起勤精進乃至復能於此急疾迅速，名具正勤。",
        "from": "T26n1537_006:0478c04_6",
        "context_with_next_sentence": true
    },
    {
        "source_sentence": "彼觀行者，能起於法簡擇乃至能圓滿極圓滿，名具正知。",
        "from": "T26n1537_006:0478c06_7",
        "context_with_next_sentence": true
    },
    {
        "source_sentence": "彼觀行者，具念隨念乃至心明記性，名具正念。",
        "from": "T26n1537_006:0478c07_8",
        "context_with_next_sentence": true
    },
    {
        "source_sentence": "於諸欲境諸貪等貪，乃至貪類貪生，總名為貪。",
        "from": "T26n1537_006:0478c08_9",
        "context_with_next_sentence": true
    },
    {
        "source_sentence": "順憂受觸所起心憂不平等憂，慼憂所攝，總名為憂。",
        "from": "T26n1537_006:0478c09_10",
        "context_with_next_sentence": true
    },
    {
        "source_sentence": "彼觀行者脩此觀時，於世所起貪憂二法，能斷能遍知乃至隱沒除滅，是故說彼除世貪憂。",
        "from": "T26n1537_006:0478c10_11",
        "context_with_next_sentence": true
    },
    {
        "source_sentence": "如說內貪欲蓋，說內瞋恚、惛沈、睡眠、掉舉、惡作、疑蓋亦爾。",
        "from": "T26n1537_006:0478c12_12",
        "context_with_next_sentence": true
    },
    {
        "source_sentence": "復有苾芻，於內六結法觀察思惟內法諸相，於有內眼結如實知我有內眼結，於無內眼結如實知我無內眼結，復如實知此內眼結未生者生、已生者斷、斷已於後不復更生。",
        "from": "T26n1537_006:0478c14_13",
        "context_with_next_sentence": true
    },
    {
        "source_sentence": "如是思惟此內法時，所起於法簡擇乃至毘鉢舍那，是循內法觀，亦名法念住。",
        "from": "T26n1537_006:0478c18_14",
        "context_with_next_sentence": true
    },
    {
        "source_sentence": "住具正勤正知正念，除世貪憂，皆如前說。",
        "from": "T26n1537_006:0478c19_15",
        "context_with_next_sentence": true
    },
    {
        "source_sentence": "如說內眼結，說內耳、鼻、舌、身、意結亦爾。",
        "from": "T26n1537_006:0478c20_16",
        "context_with_next_sentence": true
    },
    {
        "source_sentence": "復有苾芻，於內七覺支法觀察思惟內法諸相，於有內念覺支如實知我有內念覺支，於無內念覺支如實知我無內念覺支，復如實知內念覺支未生者生、生已堅住不忘、脩滿倍增廣大智作證故。",
        "from": "T26n1537_006:0478c21_17",
        "context_with_next_sentence": true
    },
    {
        "source_sentence": "如是思惟此內法時，所起於法簡擇乃至毘鉢舍那，是循內法觀，亦名法念住。",
        "from": "T26n1537_006:0478c26_18",
        "context_with_next_sentence": true
    },
    {
        "source_sentence": "住具正勤正知正念，除世貪憂，亦如前說。",
        "from": "T26n1537_006:0478c28_19",
        "context_with_next_sentence": true
    },
    {
        "source_sentence": "如說內念覺支，說餘內六覺支等亦爾。",
        "from": "T26n1537_006:0478c29_0",
        "context_with_next_sentence": true
    },
    {
        "source_sentence": "復有苾芻，於所說內想蘊行蘊，觀察思惟多諸過患，謂此法者如病如癰，廣說乃至是變壞法。",
        "from": "T26n1537_006:0478c29_1",
        "context_with_next_sentence": true
    },
    {
        "source_sentence": "如是思惟法過患時，所起於法簡擇乃至毘鉢舍那，是循內法觀，亦名法念住。",
        "from": "T26n1537_006:0479a03_0",
        "context_with_next_sentence": true
    },
    {
        "source_sentence": "住具正勤正知正念，除世貪憂，亦如前說。",
        "from": "T26n1537_006:0479a04_1",
        "context_with_next_sentence": true
    },
    {
        "source_sentence": "云何於彼外法住循法觀？",
        "from": "T26n1537_006:0479a05_2",
        "context_with_next_sentence": true
    },
    {
        "source_sentence": "若具正勤正知正念，除世貪憂。",
        "from": "T26n1537_006:0479a06_3",
        "context_with_next_sentence": true
    },
    {
        "source_sentence": "外法者，謂自想蘊行蘊，若在現相續中、未得已失，及他有情想蘊行蘊。",
        "from": "T26n1537_006:0479a07_0",
        "context_with_next_sentence": true
    },
    {
        "source_sentence": "於彼外法循法觀者，謂有苾芻，於他五蓋法觀察思惟外法諸相，於有外貪欲蓋如實知彼有外貪欲蓋，於無外貪欲蓋如實知彼無外貪欲蓋，復如實知外貪欲蓋未生者生、已生者斷、斷已於後不復更生。",
        "from": "T26n1537_006:0479a08_1",
        "context_with_next_sentence": true
    },
    {
        "source_sentence": "如是思惟此外法時，所起於法簡擇乃至毘鉢舍那，是循外法觀，亦名法念住。",
        "from": "T26n1537_006:0479a13_2",
        "context_with_next_sentence": true
    },
    {
        "source_sentence": "住具正勤正知正念，除世貪憂，亦如前說。",
        "from": "T26n1537_006:0479a15_3",
        "context_with_next_sentence": true
    },
    {
        "source_sentence": "如說外貪欲蓋，說餘外四蓋亦爾。",
        "from": "T26n1537_006:0479a16_0",
        "context_with_next_sentence": true
    },
    {
        "source_sentence": "復有苾芻，於他六結法觀察思惟外法諸相，於有外眼結如實知彼有外眼結，於無外眼結如實知彼無外眼結，復如實知彼外眼結未生者生、已生者斷、斷已於後不復更生。",
        "from": "T26n1537_006:0479a16_1",
        "context_with_next_sentence": true
    },
    {
        "source_sentence": "如是思惟彼外法時，所起於法簡擇乃至毘鉢舍那，是循外法觀，亦名法念住。",
        "from": "T26n1537_006:0479a20_2",
        "context_with_next_sentence": true
    },
    {
        "source_sentence": "住具正勤正知正念，除世貪憂，亦如前說。",
        "from": "T26n1537_006:0479a22_3",
        "context_with_next_sentence": true
    },
    {
        "source_sentence": "如說外眼結，說餘外五結亦爾。",
        "from": "T26n1537_006:0479a23_4",
        "context_with_next_sentence": true
    },
    {
        "source_sentence": "復有苾芻，於他七覺支法觀察思惟外法諸相，於有外念覺支如實知彼有外念覺支，於無外念覺支如實知彼無外念覺支，復如實知外念覺支未生者生、生已堅住，廣說乃至智作證故。",
        "from": "T26n1537_006:0479a24_5",
        "context_with_next_sentence": true
    },
    {
        "source_sentence": "如是思惟彼外法時，所起於法簡擇乃至毘鉢舍那，是循外法觀，亦名法念住。",
        "from": "T26n1537_006:0479a28_6",
        "context_with_next_sentence": true
    },
    {
        "source_sentence": "住具正勤正知正念，除世貪憂，亦如前說。",
        "from": "T26n1537_006:0479b01_7",
        "context_with_next_sentence": true
    },
    {
        "source_sentence": "如說外念覺支，說餘外六覺支等亦爾。",
        "from": "T26n1537_006:0479b02_8",
        "context_with_next_sentence": true
    },
    {
        "source_sentence": "復有苾芻，於所說外想蘊行蘊，觀察思惟多諸過患，謂彼法者如病如癰，廣說乃至是變壞法。",
        "from": "T26n1537_006:0479b02_9",
        "context_with_next_sentence": true
    },
    {
        "source_sentence": "如是思惟法過患時，所起於法簡擇乃至毘鉢舍那，是循外法觀，亦名法念住。",
        "from": "T26n1537_006:0479b05_10",
        "context_with_next_sentence": true
    },
    {
        "source_sentence": "住具正勤正知正念，除世貪憂，亦如前說。",
        "from": "T26n1537_006:0479b06_11",
        "context_with_next_sentence": true
    },
    {
        "source_sentence": "云何於內外法住循法觀？",
        "from": "T26n1537_006:0479b07_12",
        "context_with_next_sentence": true
    },
    {
        "source_sentence": "若具正勤正知正念，除世貪憂。",
        "from": "T26n1537_006:0479b08_13",
        "context_with_next_sentence": true
    },
    {
        "source_sentence": "內法者，謂自想蘊行蘊，若在現相續中、已得不失。",
        "from": "T26n1537_006:0479b09_14",
        "context_with_next_sentence": true
    },
    {
        "source_sentence": "外法者，謂自想蘊行蘊，若在現相續中、未得已失，及他有情想蘊行蘊。",
        "from": "T26n1537_006:0479b10_15",
        "context_with_next_sentence": true
    },
    {
        "source_sentence": "合此二種，名內外法。",
        "from": "T26n1537_006:0479b11_16",
        "context_with_next_sentence": true
    },
    {
        "source_sentence": "於內外法循法觀者，謂有苾芻，合前自他想蘊行蘊總為一聚，觀察思惟自他法相，謂前所說內外五蓋、六結、七覺支等，此彼有無、未生生、斷不復生相。",
        "from": "T26n1537_006:0479b12_17",
        "context_with_next_sentence": true
    },
    {
        "source_sentence": "如是思惟內外法時，所起於法簡擇乃至毘鉢舍那，是循內外法觀，亦名法念住。",
        "from": "T26n1537_006:0479b15_18",
        "context_with_next_sentence": true
    },
    {
        "source_sentence": "住具正勤正知正念，除世貪憂，亦如前說。",
        "from": "T26n1537_006:0479b17_19",
        "context_with_next_sentence": true
    },
    {
        "source_sentence": "復有苾芻，合前自他想蘊行蘊總為一聚，觀察思惟多諸過患，謂此彼法如病如癰，廣說乃至是變壞法。",
        "from": "T26n1537_006:0479b18_20",
        "context_with_next_sentence": true
    },
    {
        "source_sentence": "如是思惟法過患時，所起於法簡擇乃至毘鉢舍那，是循內外法觀，亦名法念住。",
        "from": "T26n1537_006:0479b20_21",
        "context_with_next_sentence": true
    },
    {
        "source_sentence": "住具正勤正知正念，除世貪憂，亦如前說。",
        "from": "T26n1537_006:0479b22_22",
        "context_with_next_sentence": true
    },
    {
        "source_sentence": "聖諦品第十",
        "from": "T26n1537_006:0479b24_0",
        "context_with_next_sentence": true
    },
    {
        "source_sentence": "一時薄伽梵住婆羅痆斯仙人論處施鹿林中。",
        "from": "T26n1537_006:0479b25_0",
        "context_with_next_sentence": true
    },
    {
        "source_sentence": "爾時世尊告苾芻眾：「此苦聖諦。",
        "from": "T26n1537_006:0479b26_1",
        "context_with_next_sentence": true
    },
    {
        "source_sentence": "若於如是未曾聞法如理思惟，定能發生眼智明覺。",
        "from": "T26n1537_006:0479b26_2",
        "context_with_next_sentence": true
    },
    {
        "source_sentence": "此苦集聖諦，若於如是未曾聞法如理思惟，定能發生眼智明覺。",
        "from": "T26n1537_006:0479b27_3",
        "context_with_next_sentence": true
    },
    {
        "source_sentence": "此苦滅聖諦，若於如是未曾聞法如理思惟，定能發生眼智明覺。",
        "from": "T26n1537_006:0479b29_4",
        "context_with_next_sentence": true
    },
    {
        "source_sentence": "此趣苦滅道聖諦，若於如是未曾聞法如理思惟，定能發生眼智明覺。",
        "from": "T26n1537_006:0479c01_5",
        "context_with_next_sentence": true
    },
    {
        "source_sentence": "復次苾芻！",
        "from": "T26n1537_006:0479c03_6",
        "context_with_next_sentence": true
    },
    {
        "source_sentence": "此苦聖諦以通慧應遍知，若於如是未曾聞法如理思惟，定能發生眼智明覺。",
        "from": "T26n1537_006:0479c03_7",
        "context_with_next_sentence": true
    },
    {
        "source_sentence": "此苦集聖諦以通慧應永斷，若於如是未曾聞法如理思惟，定能發生眼智明覺。",
        "from": "T26n1537_006:0479c05_8",
        "context_with_next_sentence": true
    },
    {
        "source_sentence": "此苦滅聖諦以通慧應作證，若於如是未曾聞法如理思惟，定能發生眼智明覺。",
        "from": "T26n1537_006:0479c07_9",
        "context_with_next_sentence": true
    },
    {
        "source_sentence": "此趣苦滅道聖諦以通慧應脩習，若於如是未曾聞法如理思惟，定能發生眼智明覺。",
        "from": "T26n1537_006:0479c09_10",
        "context_with_next_sentence": true
    },
    {
        "source_sentence": "復次苾芻！",
        "from": "T26n1537_006:0479c11_11",
        "context_with_next_sentence": true
    },
    {
        "source_sentence": "此苦聖諦我通慧已遍知，若於如是未曾聞法如理思惟，定能發生眼智明覺。",
        "from": "T26n1537_006:0479c11_12",
        "context_with_next_sentence": true
    },
    {
        "source_sentence": "此苦集聖諦我通慧已永斷，若於如是未曾聞法如理思惟，定能發生眼智明覺。",
        "from": "T26n1537_006:0479c13_13",
        "context_with_next_sentence": true
    },
    {
        "source_sentence": "此苦滅聖諦我通慧已作證，若於如是未曾聞法如理思惟，定能發生眼智明覺。",
        "from": "T26n1537_006:0479c15_0",
        "context_with_next_sentence": true
    },
    {
        "source_sentence": "此趣苦滅道聖諦我通慧已脩習，若於如是未曾聞法如理思惟，定能發生眼智明覺。",
        "from": "T26n1537_006:0479c16_1",
        "context_with_next_sentence": true
    },
    {
        "source_sentence": "苾芻當知，我於如是四聖諦中，若未三轉十二行相，謂未發生眼智明覺，未能於此天人世間魔梵沙門婆羅門等解脫出離，未除顛倒多住心故，亦未如實能自稱言我證無上正等菩提。",
        "from": "T26n1537_006:0479c18_2",
        "context_with_next_sentence": true
    },
    {
        "source_sentence": "我於如是四聖諦中，若已三轉十二行相，謂已發生眼智明覺，便能於此天人世間魔梵沙門婆羅門等解脫出離，已除顛倒多住心故。",
        "from": "T26n1537_006:0479c23_0",
        "context_with_next_sentence": true
    },
    {
        "source_sentence": "亦已如實能自稱言我證無上正等菩提。」",
        "from": "T26n1537_006:0479c26_1",
        "context_with_next_sentence": true
    },
    {
        "source_sentence": "說此法時，具壽憍陳那及八萬天子，遠塵離垢，於諸法中生淨法眼。",
        "from": "T26n1537_006:0479c27_0",
        "context_with_next_sentence": true
    },
    {
        "source_sentence": "爾時佛告憍陳那言：「於所說法，汝已解耶？」",
        "from": "T26n1537_006:0479c28_1",
        "context_with_next_sentence": true
    },
    {
        "source_sentence": "憍陳那言：「我今已解。」",
        "from": "T26n1537_006:0479c29_2",
        "context_with_next_sentence": true
    },
    {
        "source_sentence": "第二第三亦復如是。",
        "from": "T26n1537_006:0479c29_3",
        "context_with_next_sentence": true
    },
    {
        "source_sentence": "以憍陳那先解法故，世共號彼為阿若多。",
        "from": "T26n1537_006:0480a01_4",
        "context_with_next_sentence": true
    },
    {
        "source_sentence": "地神藥叉聞是語已，歡喜踊躍高聲唱言：「佛今於此婆羅痆斯仙人論處施鹿林中，憐愍世間諸眾生故，欲令獲得利樂事故，三轉法輪，其輪具足十二相行。",
        "from": "T26n1537_006:0480a02_5",
        "context_with_next_sentence": true
    },
    {
        "source_sentence": "世間沙門及婆羅門天魔梵等，皆無有能如法轉者。",
        "from": "T26n1537_006:0480a05_6",
        "context_with_next_sentence": true
    },
    {
        "source_sentence": "由佛轉此無上法輪，憍陳那等已見聖諦。",
        "from": "T26n1537_006:0480a07_7",
        "context_with_next_sentence": true
    },
    {
        "source_sentence": "從今天眾漸當增益，阿素洛眾漸當損減。",
        "from": "T26n1537_006:0480a08_8",
        "context_with_next_sentence": true
    },
    {
        "source_sentence": "因斯展轉諸天及人，皆獲殊勝利益安樂。」",
        "from": "T26n1537_006:0480a09_9",
        "context_with_next_sentence": true
    },
    {
        "source_sentence": "空行藥叉聞是聲已，歡喜傳告四大王天。",
        "from": "T26n1537_006:0480a10_0",
        "context_with_next_sentence": true
    },
    {
        "source_sentence": "彼復舉聲展轉相告，經須臾頃聲至梵天。",
        "from": "T26n1537_006:0480a10_1",
        "context_with_next_sentence": true
    },
    {
        "source_sentence": "時大梵王聞已歡喜，慶佛為轉無上法輪利樂無邊諸有情故。",
        "from": "T26n1537_006:0480a11_2",
        "context_with_next_sentence": true
    },
    {
        "source_sentence": "此中宣說轉法輪事，是故名曰轉法輪經。",
        "from": "T26n1537_006:0480a13_3",
        "context_with_next_sentence": true
    },
    {
        "source_sentence": "時五苾芻、八萬天子聞經歡喜，信受奉行。",
        "from": "T26n1537_006:0480a14_4",
        "context_with_next_sentence": true
    },
    {
        "source_sentence": "云何苦聖諦？",
        "from": "T26n1537_006:0480a16_0",
        "context_with_next_sentence": true
    },
    {
        "source_sentence": "謂生苦、老苦、病苦、死苦、怨憎會苦、愛別離苦、求不得苦，略說一切五取蘊苦。",
        "from": "T26n1537_006:0480a16_1",
        "context_with_next_sentence": true
    },
    {
        "source_sentence": "云何生苦？",
        "from": "T26n1537_006:0480a18_0",
        "context_with_next_sentence": true
    },
    {
        "source_sentence": "生謂彼彼諸有情類。",
        "from": "T26n1537_006:0480a18_1",
        "context_with_next_sentence": true
    },
    {
        "source_sentence": "即於彼彼有情聚中，諸生等生、趣入、出現、蘊得、界得、處得，諸蘊生命根起，總名為生。",
        "from": "T26n1537_006:0480a18_2",
        "context_with_next_sentence": true
    },
    {
        "source_sentence": "何因緣故說生為苦？",
        "from": "T26n1537_006:0480a20_3",
        "context_with_next_sentence": true
    },
    {
        "source_sentence": "有情生時，領納攝受種種身苦事故，領納攝受種種心苦事故，領納攝受種種身心苦事故，領納攝受種種身熱惱事故，領納攝受種種心熱惱事故，領納攝受種種身心熱惱事故，領納攝受種種身燒然事故，領納攝受種種心燒然事故，領納攝受種種身心燒然事故，說生為苦。",
        "from": "T26n1537_006:0480a21_4",
        "context_with_next_sentence": true
    },
    {
        "source_sentence": "復次生時受二種苦：一者苦苦；二者行苦，故名生苦。",
        "from": "T26n1537_006:0480a27_5",
        "context_with_next_sentence": true
    },
    {
        "source_sentence": "云何老苦？",
        "from": "T26n1537_006:0480a28_6",
        "context_with_next_sentence": true
    },
    {
        "source_sentence": "老謂老時，髮落髮白、皮緩面皺、身曲背僂、喘息逾急、扶杖而行、支體斑黑、衰退暗鈍、根熟變壞、諸行故敗、朽壞羸損，總名為老。",
        "from": "T26n1537_006:0480a28_7",
        "context_with_next_sentence": true
    },
    {
        "source_sentence": "何因緣故說老為苦？",
        "from": "T26n1537_006:0480b02_8",
        "context_with_next_sentence": true
    },
    {
        "source_sentence": "有情老時，領納攝受種種身苦事故，廣說乃至領納攝受種種身心燒然事故，說老為苦。",
        "from": "T26n1537_006:0480b03_9",
        "context_with_next_sentence": true
    },
    {
        "source_sentence": "復次老時受三種苦：一者苦苦；二者行苦；三者壞苦，故名老苦。",
        "from": "T26n1537_006:0480b05_10",
        "context_with_next_sentence": true
    },
    {
        "source_sentence": "云何病苦？",
        "from": "T26n1537_006:0480b06_11",
        "context_with_next_sentence": true
    },
    {
        "source_sentence": "病謂頭痛、眼痛耳痛、鼻痛舌痛、面痛脣痛、齒痛齶痛、喉痛心痛、風病嗽病、氣病噫病、癩病痔病、痢病痳病、寒病熱病、瘨病癎病、歐逆瘡腫、癬疥膇癭、[病-丙+帶]下漏泄、痃癖枯痟，及餘種種依身心起身心疹疾，總名為病。",
        "from": "T26n1537_006:0480b06_12",
        "context_with_next_sentence": true
    },
    {
        "source_sentence": "何因緣故說病為苦？",
        "from": "T26n1537_006:0480b11_13",
        "context_with_next_sentence": true
    },
    {
        "source_sentence": "有情病時，領納攝受種種身苦事故，廣說乃至領納攝受種種身心燒然事故，說病為苦。",
        "from": "T26n1537_006:0480b12_14",
        "context_with_next_sentence": true
    },
    {
        "source_sentence": "復次病時受二種苦：一者苦苦；二者行苦，故名病苦。",
        "from": "T26n1537_006:0480b15_0",
        "context_with_next_sentence": true
    },
    {
        "source_sentence": "云何死苦？",
        "from": "T26n1537_006:0480b16_1",
        "context_with_next_sentence": true
    },
    {
        "source_sentence": "死謂彼彼諸有情類，即從彼彼諸有情聚移轉壞沒、退失別離、壽煖識滅、命根不轉、諸蘊破壞、夭喪殉逝，總名為死。",
        "from": "T26n1537_006:0480b16_2",
        "context_with_next_sentence": true
    },
    {
        "source_sentence": "何因緣故說死為苦。",
        "from": "T26n1537_006:0480b19_3",
        "context_with_next_sentence": true
    },
    {
        "source_sentence": "有情死時，領納攝受種種身苦事故，廣說乃至領納攝受種種身心燒然事故，說死為苦。",
        "from": "T26n1537_006:0480b19_4",
        "context_with_next_sentence": true
    },
    {
        "source_sentence": "復次死時受三種苦：一者苦苦；二者行苦；三者壞苦，故名死苦。",
        "from": "T26n1537_006:0480b21_5",
        "context_with_next_sentence": true
    },
    {
        "source_sentence": "云何怨憎會苦？",
        "from": "T26n1537_006:0480b23_6",
        "context_with_next_sentence": true
    },
    {
        "source_sentence": "怨憎會，謂諸有情等不可愛、不可樂、不可憙、不可意，而與彼俱、一處為伴，不別不異、不離不散、聚集和合，總名怨憎會。",
        "from": "T26n1537_006:0480b23_7",
        "context_with_next_sentence": true
    },
    {
        "source_sentence": "何因緣故說怨憎會為苦？",
        "from": "T26n1537_006:0480b26_8",
        "context_with_next_sentence": true
    },
    {
        "source_sentence": "謂諸有情怨憎會時，領納攝受種種身苦事故，廣說乃至領納攝受種種身心燒然事故，說彼為苦。",
        "from": "T26n1537_006:0480b26_9",
        "context_with_next_sentence": true
    },
    {
        "source_sentence": "復次怨憎會時受二種苦：一者苦苦；二者行苦，故名怨憎會苦。",
        "from": "T26n1537_006:0480b29_0",
        "context_with_next_sentence": true
    },
    {
        "source_sentence": "云何愛別離苦？",
        "from": "T26n1537_006:0480c01_1",
        "context_with_next_sentence": true
    },
    {
        "source_sentence": "愛別離，謂諸有情等可愛可樂、可憙可意，不與彼俱、不同一處、不為伴侶、別異離散、不聚集、不和合，總名愛別離。",
        "from": "T26n1537_006:0480c01_2",
        "context_with_next_sentence": true
    },
    {
        "source_sentence": "何因緣故說愛別離為苦？",
        "from": "T26n1537_006:0480c04_3",
        "context_with_next_sentence": true
    },
    {
        "source_sentence": "謂諸有情愛別離時，領納攝受種種身苦事故，廣說乃至領納攝受種種身心燒然事故，說彼為苦。",
        "from": "T26n1537_006:0480c05_0",
        "context_with_next_sentence": true
    },
    {
        "source_sentence": "復次愛別離時受三種苦：一者苦苦；二者行苦；三者壞苦，故名愛別離苦。",
        "from": "T26n1537_006:0480c07_1",
        "context_with_next_sentence": true
    },
    {
        "source_sentence": "云何求不得苦？",
        "from": "T26n1537_006:0480c08_2",
        "context_with_next_sentence": true
    },
    {
        "source_sentence": "求不得，謂悕求可意色聲香味觸、衣服飲食臥具醫藥諸資身具，不得不獲、不會不遇、不成就、不和合，總名求不得。",
        "from": "T26n1537_006:0480c09_3",
        "context_with_next_sentence": true
    },
    {
        "source_sentence": "何因緣故說求不得為苦？",
        "from": "T26n1537_006:0480c11_4",
        "context_with_next_sentence": true
    },
    {
        "source_sentence": "謂諸有情求不得時，領納攝受種種身苦事故，廣說乃至領納攝受種種身心燒然事故，說彼為苦。",
        "from": "T26n1537_006:0480c12_5",
        "context_with_next_sentence": true
    },
    {
        "source_sentence": "復次求不得時受二種苦：一者苦苦；二者行苦，故名求不得苦。",
        "from": "T26n1537_006:0480c14_6",
        "context_with_next_sentence": true
    },
    {
        "source_sentence": "云何略說一切五取蘊苦？",
        "from": "T26n1537_006:0480c16_7",
        "context_with_next_sentence": true
    },
    {
        "source_sentence": "五取蘊，謂色取蘊受想行識取蘊，總名五取蘊。",
        "from": "T26n1537_006:0480c16_8",
        "context_with_next_sentence": true
    },
    {
        "source_sentence": "何因緣故略說一切五取蘊為苦？",
        "from": "T26n1537_006:0480c17_9",
        "context_with_next_sentence": true
    },
    {
        "source_sentence": "謂五取蘊，無常轉動、勞倦羸篤，是失壞法。",
        "from": "T26n1537_006:0480c18_10",
        "context_with_next_sentence": true
    },
    {
        "source_sentence": "迅速不停、衰朽非恒、不可保信，是變壞法。",
        "from": "T26n1537_006:0480c19_11",
        "context_with_next_sentence": true
    },
    {
        "source_sentence": "有增有減、暫住速滅、本無而有、有已還無。",
        "from": "T26n1537_006:0480c20_12",
        "context_with_next_sentence": true
    },
    {
        "source_sentence": "由此因緣，略說一切五取蘊為苦。",
        "from": "T26n1537_006:0480c21_13",
        "context_with_next_sentence": true
    },
    {
        "source_sentence": "如說取蘊皆性是苦，不安隱故、違聖心故。",
        "from": "T26n1537_006:0480c22_14",
        "context_with_next_sentence": true
    },
    {
        "source_sentence": "如是諸苦名苦諦者，謂此名無常真實是無常，此名為苦真實是苦，若佛出世若不出世，如是苦法法住法界。",
        "from": "T26n1537_006:0480c23_15",
        "context_with_next_sentence": true
    },
    {
        "source_sentence": "一切如來自然通達，等覺宣說施設建立，分別開示令其顯了，謂此是無常、此是苦、此是無常性、此是苦性、是真是實、是諦是如，非妄非虛、非倒非異，故名苦諦。",
        "from": "T26n1537_006:0480c25_16",
        "context_with_next_sentence": true
    },
    {
        "source_sentence": "名聖諦者，聖謂諸佛及佛弟子，此是彼諦，謂彼於此知見解了正覺為諦。",
        "from": "T26n1537_006:0480c29_17",
        "context_with_next_sentence": true
    },
    {
        "source_sentence": "由是因緣，名苦聖諦。",
        "from": "T26n1537_006:0481a02_18",
        "context_with_next_sentence": true
    },
    {
        "source_sentence": "復次苦聖諦者，是假建立名想言說謂苦聖諦，過殑伽沙佛及弟子皆共施設如是名故。",
        "from": "T26n1537_006:0481a02_19",
        "context_with_next_sentence": true
    },
    {
        "source_sentence": "云何苦集聖諦？",
        "from": "T26n1537_006:0481a05_0",
        "context_with_next_sentence": true
    },
    {
        "source_sentence": "謂所有諸愛、後有愛、憙俱行愛，彼彼憙愛，如是略說苦集聖諦。",
        "from": "T26n1537_006:0481a05_1",
        "context_with_next_sentence": true
    },
    {
        "source_sentence": "若廣說者，則二愛、三愛，復有三愛四愛五愛六愛，及一切不善法、一切有漏善法、一切結縛隨眠隨煩惱纏等，皆名苦集聖諦。",
        "from": "T26n1537_006:0481a06_2",
        "context_with_next_sentence": true
    },
    {
        "source_sentence": "何因緣故所有諸愛、後有愛、憙俱行愛，彼彼憙愛皆名苦集聖諦？",
        "from": "T26n1537_006:0481a09_3",
        "context_with_next_sentence": true
    },
    {
        "source_sentence": "謂此四愛，皆是過去未來現在苦因根本、道路緣起，廣說乃至此身壞後，由此為因苦果生起，故說此名苦集聖諦。",
        "from": "T26n1537_006:0481a11_0",
        "context_with_next_sentence": true
    },
    {
        "source_sentence": "何因緣故二愛三愛，復有三愛四愛五愛六愛，及一切不善法、一切有漏善法、一切結縛隨眠隨煩惱纏等，皆名苦集聖諦？",
        "from": "T26n1537_006:0481a13_1",
        "context_with_next_sentence": true
    },
    {
        "source_sentence": "謂此諸法，皆是過去未來現在苦因根本、道路緣起，廣說乃至此身壞後由此為因苦果生起。",
        "from": "T26n1537_006:0481a16_2",
        "context_with_next_sentence": true
    },
    {
        "source_sentence": "如說愛等，皆是苦因、能為根本，引眾苦故。",
        "from": "T26n1537_006:0481a18_3",
        "context_with_next_sentence": true
    },
    {
        "source_sentence": "如是愛等名集諦者，謂此名愛等真實是愛等，此名為集真實是集，若佛出世若不出世，如是集法法住法界，一切如來自然通達，等覺宣說施設建立，分別開示令其顯了，謂此是愛等、此是集、此是愛等性、此是集性，是真是實、是諦是如，非妄非虛、非倒非異，故名集諦。",
        "from": "T26n1537_006:0481a19_4",
        "context_with_next_sentence": true
    },
    {
        "source_sentence": "名聖諦者，聖謂諸佛及佛弟子，此是彼諦，謂彼於此知見解了正覺為諦。",
        "from": "T26n1537_006:0481a25_5",
        "context_with_next_sentence": true
    },
    {
        "source_sentence": "由是因緣，名苦集聖諦。",
        "from": "T26n1537_006:0481a27_6",
        "context_with_next_sentence": true
    },
    {
        "source_sentence": "復次苦集聖諦者，是假建立名想言說謂苦集聖諦，過殑伽沙佛及弟子皆共施設如是名故。",
        "from": "T26n1537_006:0481a27_7",
        "context_with_next_sentence": true
    },
    {
        "source_sentence": "云何苦滅聖諦？",
        "from": "T26n1537_006:0481b01_0",
        "context_with_next_sentence": true
    },
    {
        "source_sentence": "謂即諸愛、後有愛、憙俱行愛，彼彼憙愛無餘永斷、棄捨變吐、盡離染滅、寂靜隱沒，如是略說苦滅聖諦。",
        "from": "T26n1537_006:0481b01_1",
        "context_with_next_sentence": true
    },
    {
        "source_sentence": "若廣說者，則二愛三愛，復有三愛四愛五愛六愛，及一切不善法、一切有漏善法、一切結縛隨眠隨煩惱纏等，無餘永斷、棄捨變吐、盡離染滅、寂靜隱沒，皆名苦滅聖諦。",
        "from": "T26n1537_006:0481b03_2",
        "context_with_next_sentence": true
    },
    {
        "source_sentence": "何因緣故即諸愛、後有愛、憙俱行愛，彼彼憙愛無餘永斷、棄捨變吐、盡離染滅、寂靜隱沒，皆名苦滅聖諦？",
        "from": "T26n1537_006:0481b07_3",
        "context_with_next_sentence": true
    },
    {
        "source_sentence": "謂此四愛，若未斷、未遍知、未滅未吐，後有苦果相續生起；若已斷、已遍知、已滅已吐，後有苦果不復生起。",
        "from": "T26n1537_006:0481b09_4",
        "context_with_next_sentence": true
    },
    {
        "source_sentence": "故此永斷等，名苦滅聖諦。",
        "from": "T26n1537_006:0481b12_5",
        "context_with_next_sentence": true
    },
    {
        "source_sentence": "何因緣故即二愛三愛，復有三愛四愛五愛六愛，及一切不善法、一切有漏善法、一切結縛隨眠隨煩惱纏等，無餘永斷、棄捨變吐、盡離染滅、寂靜隱沒，皆名苦滅聖諦？",
        "from": "T26n1537_006:0481b12_6",
        "context_with_next_sentence": true
    },
    {
        "source_sentence": "謂此諸法，若未斷、未遍知、未滅未吐，後有苦果相續生起；若已斷、已遍知、已滅已吐，後有苦果不復生起。",
        "from": "T26n1537_006:0481b16_7",
        "context_with_next_sentence": true
    },
    {
        "source_sentence": "故此永斷等，名苦滅聖諦。",
        "from": "T26n1537_006:0481b18_8",
        "context_with_next_sentence": true
    },
    {
        "source_sentence": "即此苦滅聖諦，亦名室宅、亦名洲渚、亦名救護、亦名歸依、亦名應趣、亦名無憂、亦名無病、亦名不死、亦名無熾然、亦名無熱惱、亦名安隱、亦名清涼、亦名寂靜、亦名善事、亦名吉祥、亦名安樂、亦名不動、亦名涅槃。",
        "from": "T26n1537_006:0481b19_9",
        "context_with_next_sentence": true
    },
    {
        "source_sentence": "如說涅槃是真苦滅，是諸沙門究竟果故。",
        "from": "T26n1537_006:0481b24_10",
        "context_with_next_sentence": true
    },
    {
        "source_sentence": "如是斷等名滅諦者，謂此名涅槃真實是涅槃，此名為滅真實是滅，若佛出世若不出世，如是滅法法住法界，一切如來自然通達，等覺宣說施設建立，分別開示令其顯了，謂此是涅槃、此是滅、此是涅槃性、此是滅性，是真是實、是諦是如，非妄非虛、非倒非異，故名滅諦。",
        "from": "T26n1537_006:0481b25_11",
        "context_with_next_sentence": true
    },
    {
        "source_sentence": "名聖諦者，聖謂諸佛及佛弟子，此是彼諦，謂彼於此知見解了正覺為諦。",
        "from": "T26n1537_006:0481c02_12",
        "context_with_next_sentence": true
    },
    {
        "source_sentence": "由是因緣，名苦滅聖諦。",
        "from": "T26n1537_006:0481c04_13",
        "context_with_next_sentence": true
    },
    {
        "source_sentence": "復次苦滅聖諦者，是假建立名想言說謂苦滅聖諦，過殑伽沙佛及弟子皆共施設如是名故。",
        "from": "T26n1537_006:0481c04_14",
        "context_with_next_sentence": true
    },
    {
        "source_sentence": "云何趣苦滅道聖諦？",
        "from": "T26n1537_006:0481c07_0",
        "context_with_next_sentence": true
    },
    {
        "source_sentence": "謂若道若聖行，於過去未來現在，苦能永斷，能棄捨，能變吐，能盡，能離染，能滅，能寂靜，能隱沒。",
        "from": "T26n1537_006:0481c07_1",
        "context_with_next_sentence": true
    },
    {
        "source_sentence": "此復是何？",
        "from": "T26n1537_006:0481c09_2",
        "context_with_next_sentence": true
    },
    {
        "source_sentence": "謂八支聖道則是，正見、正思惟、正語、正業、正命、正勤、正念、正定。",
        "from": "T26n1537_006:0481c09_3",
        "context_with_next_sentence": true
    },
    {
        "source_sentence": "云何正見？",
        "from": "T26n1537_006:0481c11_4",
        "context_with_next_sentence": true
    },
    {
        "source_sentence": "謂聖弟子，於苦思惟苦、於集思惟集、於滅思惟滅、於道思惟道，無漏作意相應，所有於法簡擇、極簡擇、最極簡擇，解了、等了、近了，機黠通達、審察聰叡、覺明慧行、毘鉢舍那，是名正見。",
        "from": "T26n1537_006:0481c11_5",
        "context_with_next_sentence": true
    },
    {
        "source_sentence": "云何正思惟？",
        "from": "T26n1537_006:0481c15_6",
        "context_with_next_sentence": true
    },
    {
        "source_sentence": "謂聖弟子，於苦思惟苦乃至於道思惟道，無漏作意相應所有思惟、等思惟、近思惟，尋求、等尋求、近尋求，推覓、等推覓、近推覓，令心於法麁動而轉，是名正思惟。",
        "from": "T26n1537_006:0481c15_7",
        "context_with_next_sentence": true
    },
    {
        "source_sentence": "云何正語？",
        "from": "T26n1537_006:0481c19_8",
        "context_with_next_sentence": true
    },
    {
        "source_sentence": "謂聖弟子，於苦思惟苦乃至於道思惟道，無漏作意相應思擇力故，除趣邪命語四惡行，於餘語惡行所得無漏遠離、勝遠離、近遠離、極遠離、寂靜律儀、無作無造，棄捨防護、船筏橋梁、堤塘牆塹，於所制約不踰不踰性、不越不越性無表語業，是名正語。",
        "from": "T26n1537_006:0481c19_9",
        "context_with_next_sentence": true
    },
    {
        "source_sentence": "云何正業？",
        "from": "T26n1537_006:0481c25_10",
        "context_with_next_sentence": true
    },
    {
        "source_sentence": "謂聖弟子，於苦思惟苦乃至於道思惟道，無漏作意相應思擇力故，除趣邪命身三惡行，於餘身惡行所得無漏遠離乃至無表身業，是名正業。",
        "from": "T26n1537_006:0481c25_11",
        "context_with_next_sentence": true
    },
    {
        "source_sentence": "云何正命？",
        "from": "T26n1537_006:0481c29_12",
        "context_with_next_sentence": true
    },
    {
        "source_sentence": "謂聖弟子，於苦思惟苦乃至於道思惟道，無漏作意相應思擇力故，於趣邪命身語惡行所得無漏遠離乃至身語無表業，是名正命。",
        "from": "T26n1537_006:0481c29_13",
        "context_with_next_sentence": true
    },
    {
        "source_sentence": "云何正勤？",
        "from": "T26n1537_006:0482a03_14",
        "context_with_next_sentence": true
    },
    {
        "source_sentence": "謂聖弟子、於苦思惟苦乃至於道思惟道、無漏作意相應所有勤精進勇健勢猛熾盛難制勵意不息、是名正勤。",
        "from": "T26n1537_006:0482a03_15",
        "context_with_next_sentence": true
    },
    {
        "source_sentence": "云何正念？",
        "from": "T26n1537_006:0482a06_16",
        "context_with_next_sentence": true
    },
    {
        "source_sentence": "謂聖弟子，於苦思惟苦乃至於道思惟道，無漏作意相應所有念、隨念、專念、憶念，不忘不失、不遺不漏、不失法性、心明記性，是名正念。",
        "from": "T26n1537_006:0482a06_17",
        "context_with_next_sentence": true
    },
    {
        "source_sentence": "云何正定？",
        "from": "T26n1537_006:0482a09_18",
        "context_with_next_sentence": true
    },
    {
        "source_sentence": "謂聖弟子，於苦思惟苦乃至於道思惟道，無漏作意相應所有心住等住、近住安住、不散不亂、攝止等持、心一境性，是名正定。",
        "from": "T26n1537_006:0482a09_19",
        "context_with_next_sentence": true
    },
    {
        "source_sentence": "如是所說八支聖道及餘無漏行，名趣苦滅道。",
        "from": "T26n1537_006:0482a12_20",
        "context_with_next_sentence": true
    },
    {
        "source_sentence": "如說聖行是真實道，究竟離苦趣涅槃，故如是聖行名道諦者，謂此名聖行真實是聖行，此名為道真實是道，若佛出世若不出世，如是道法法住法界，一切如來自然通達，等覺宣說施設建立，分別開示令其顯了，謂此是聖行、此是道、此是聖行性、此是道性，是真是實、是諦是如，非妄非虛、非倒非異，故名道諦。",
        "from": "T26n1537_006:0482a13_21",
        "context_with_next_sentence": true
    },
    {
        "source_sentence": "名聖諦者，聖謂諸佛及佛弟子，此是彼諦，謂彼於此知見解了正覺為諦。",
        "from": "T26n1537_006:0482a20_22",
        "context_with_next_sentence": true
    },
    {
        "source_sentence": "由是因緣，名趣苦滅道聖諦。",
        "from": "T26n1537_006:0482a22_23",
        "context_with_next_sentence": true
    },
    {
        "source_sentence": "復次趣苦滅道聖諦者，是假建立名想言說謂趣苦滅道聖諦，過殑伽沙佛及弟子皆共施設如是名故。",
        "from": "T26n1537_006:0482a23_24",
        "context_with_next_sentence": true
    },
    {
        "source_sentence": "靜慮品第十一之一",
        "from": "T26n1537_006:0482a26_0",
        "context_with_next_sentence": true
    },
    {
        "source_sentence": "一時薄伽梵在室羅筏，住逝多林給孤獨園。",
        "from": "T26n1537_006:0482a27_0",
        "context_with_next_sentence": true
    },
    {
        "source_sentence": "爾時世尊告苾芻眾：「有四天道，令諸有情未淨者淨、淨者鮮白。",
        "from": "T26n1537_006:0482a28_0",
        "context_with_next_sentence": true
    },
    {
        "source_sentence": "何等為四？",
        "from": "T26n1537_006:0482a29_1",
        "context_with_next_sentence": true
    },
    {
        "source_sentence": "謂有一類離欲惡不善法，有尋有伺，離生喜樂，初靜慮具足住，是名第一天道。",
        "from": "T26n1537_006:0482a29_2",
        "context_with_next_sentence": true
    },
    {
        "source_sentence": "復有一類，尋伺寂靜，內等淨心一趣性，無尋無伺，定生喜樂，第二靜慮具足住，是名第二天道。",
        "from": "T26n1537_006:0482b02_3",
        "context_with_next_sentence": true
    },
    {
        "source_sentence": "復有一類，離喜住捨，正念正知，身受樂聖說應捨，第三靜慮具足住，是名第三天道。",
        "from": "T26n1537_006:0482b04_4",
        "context_with_next_sentence": true
    },
    {
        "source_sentence": "復有一類，斷樂斷苦，先喜憂沒，不苦不樂，捨念清淨，第四靜慮具足住，是名第四天道。",
        "from": "T26n1537_006:0482b06_5",
        "context_with_next_sentence": true
    },
    {
        "source_sentence": "如是四種，皆令有情未淨者淨、淨者鮮白。」",
        "from": "T26n1537_006:0482b08_6",
        "context_with_next_sentence": true
    },
    {
        "source_sentence": "離欲惡不善法者，云何欲？",
        "from": "T26n1537_006:0482b10_0",
        "context_with_next_sentence": true
    },
    {
        "source_sentence": "謂貪亦名欲、欲界亦名欲、五妙欲境亦名欲。",
        "from": "T26n1537_006:0482b10_1",
        "context_with_next_sentence": true
    },
    {
        "source_sentence": "今此義中意說五妙欲境名欲。",
        "from": "T26n1537_006:0482b11_2",
        "context_with_next_sentence": true
    },
    {
        "source_sentence": "所以者何？",
        "from": "T26n1537_006:0482b12_3",
        "context_with_next_sentence": true
    },
    {
        "source_sentence": "以五妙欲極可愛故、極可醉故、極可欲故、極可樂故、極可貪故、極可求故、極可悶故、極可縛故、極可希故、極可繫故，此中名欲。",
        "from": "T26n1537_006:0482b12_4",
        "context_with_next_sentence": true
    },
    {
        "source_sentence": "然五妙欲非真欲體，真欲體者是緣彼貪。",
        "from": "T26n1537_006:0482b15_5",
        "context_with_next_sentence": true
    },
    {
        "source_sentence": "如世尊說：「世諸妙境非真欲，　　真欲謂人分別貪；　妙境如本住世間，　　智者於中已除欲。」",
        "from": "T26n1537_006:0482b16_6",
        "context_with_next_sentence": true
    },
    {
        "source_sentence": "此頌意言，可愛妙色聲香味觸非真欲體。",
        "from": "T26n1537_006:0482b19_0",
        "context_with_next_sentence": true
    },
    {
        "source_sentence": "真欲體者，謂緣彼生分別貪著。",
        "from": "T26n1537_006:0482b19_1",
        "context_with_next_sentence": true
    },
    {
        "source_sentence": "欲境如本，智者於中，名離欲故。",
        "from": "T26n1537_006:0482b20_2",
        "context_with_next_sentence": true
    },
    {
        "source_sentence": "尊者舍利子有時為人說如是頌。",
        "from": "T26n1537_006:0482b21_3",
        "context_with_next_sentence": true
    },
    {
        "source_sentence": "爾時有一邪命外道不遠而住，以頌難詰舍利子言：「若世妙境非真欲，　　真欲謂人分別貪；　苾芻應名受欲人，　　起惡分別尋思故。」",
        "from": "T26n1537_006:0482b22_4",
        "context_with_next_sentence": true
    },
    {
        "source_sentence": "時舍利子報外道言：「起惡尋思，實名受欲。",
        "from": "T26n1537_006:0482b26_0",
        "context_with_next_sentence": true
    },
    {
        "source_sentence": "非諸苾芻於世妙境皆起不善分別尋思故，汝不應作斯難詰。」",
        "from": "T26n1537_006:0482b26_1",
        "context_with_next_sentence": true
    },
    {
        "source_sentence": "以頌反詰彼外道言：「若世妙境是真欲，　　說欲非人分別貪；　汝師應名受欲人，　　恒觀可意妙色故。」",
        "from": "T26n1537_006:0482b28_2",
        "context_with_next_sentence": true
    },
    {
        "source_sentence": "時彼外道默不能答，彼師實觀可愛色故。",
        "from": "T26n1537_006:0482c02_0",
        "context_with_next_sentence": true
    },
    {
        "source_sentence": "由此知欲是貪非境。",
        "from": "T26n1537_006:0482c03_0",
        "context_with_next_sentence": true
    },
    {
        "source_sentence": "爾時有一汲水女人，聞上伽他便說頌曰：「欲我知汝本，　　汝從分別生；　我更不分別，　　汝復從誰起？」",
        "from": "T26n1537_006:0482c03_1",
        "context_with_next_sentence": true
    },
    {
        "source_sentence": "時復有一遏吒羅種，聞上伽他亦說頌曰：「牟尼安隱眠，　　遇惡無愁惱；　心樂靜慮者，　　不遊戲諸欲。」",
        "from": "T26n1537_006:0482c07_0",
        "context_with_next_sentence": true
    },
    {
        "source_sentence": "此頌意言，可愛妙境皆非真欲，於彼所起分別貪愛乃是真欲。",
        "from": "T26n1537_006:0482c10_0",
        "context_with_next_sentence": true
    },
    {
        "source_sentence": "是故此中應作四句。",
        "from": "T26n1537_006:0482c11_1",
        "context_with_next_sentence": true
    },
    {
        "source_sentence": "一、有一類補特伽羅，於諸欲境身離非心。",
        "from": "T26n1537_006:0482c11_2",
        "context_with_next_sentence": true
    },
    {
        "source_sentence": "謂如有一剃除鬚髮、披服袈裟，正信出家。",
        "from": "T26n1537_006:0482c12_3",
        "context_with_next_sentence": true
    },
    {
        "source_sentence": "身參法侶，心猶顧戀所受諸欲，數復發起猛利貪愛。",
        "from": "T26n1537_006:0482c13_4",
        "context_with_next_sentence": true
    },
    {
        "source_sentence": "彼身出家，心猶未出，是名於欲身離非心。",
        "from": "T26n1537_006:0482c15_5",
        "context_with_next_sentence": true
    },
    {
        "source_sentence": "二、有一類補特伽羅，於諸欲境心離非身。",
        "from": "T26n1537_006:0482c16_0",
        "context_with_next_sentence": true
    },
    {
        "source_sentence": "謂如有一，雖有妻子，受用上妙田宅臥具、香鬘瓔珞衣服飲食、受畜種種金銀珍寶驅、役奴婢僮僕作使，或時發起打罵等業。",
        "from": "T26n1537_006:0482c16_1",
        "context_with_next_sentence": true
    },
    {
        "source_sentence": "而於諸欲不生耽染，不數發起猛利貪愛。",
        "from": "T26n1537_006:0482c19_2",
        "context_with_next_sentence": true
    },
    {
        "source_sentence": "彼身在家，其心已出，是名於欲心離非身。",
        "from": "T26n1537_006:0482c20_3",
        "context_with_next_sentence": true
    },
    {
        "source_sentence": "三、有一類補特伽羅，於諸欲境身心俱離。",
        "from": "T26n1537_006:0482c21_4",
        "context_with_next_sentence": true
    },
    {
        "source_sentence": "謂如有一剃除鬚髮、披服袈裟，正信出家。",
        "from": "T26n1537_006:0482c22_5",
        "context_with_next_sentence": true
    },
    {
        "source_sentence": "身參法侶，於諸欲境心無顧戀，不數發起緣彼貪愛，失念暫起深生悔愧。",
        "from": "T26n1537_006:0482c23_6",
        "context_with_next_sentence": true
    },
    {
        "source_sentence": "彼身出家，其心亦出，是名於欲身心俱離。",
        "from": "T26n1537_006:0482c25_7",
        "context_with_next_sentence": true
    },
    {
        "source_sentence": "四、有一類補特伽羅，於諸欲境身心俱不離。",
        "from": "T26n1537_006:0482c26_8",
        "context_with_next_sentence": true
    },
    {
        "source_sentence": "謂如有一畜妻養子，受用上妙田宅臥具、香鬘瓔珞衣服飲食、受畜種種金銀珍寶、驅役奴婢僮僕作使，發起種種打罵等業，復於諸欲深生耽染，數數發起猛利貪愛。",
        "from": "T26n1537_006:0482c27_9",
        "context_with_next_sentence": true
    },
    {
        "source_sentence": "彼身心二種俱不出家，是名於欲身心俱不離。",
        "from": "T26n1537_006:0483a01_10",
        "context_with_next_sentence": true
    },
    {
        "source_sentence": "云何離欲？",
        "from": "T26n1537_006:0483a02_11",
        "context_with_next_sentence": true
    },
    {
        "source_sentence": "謂於諸欲，遠離、極遠離、空、不可得，故名離欲。",
        "from": "T26n1537_006:0483a03_12",
        "context_with_next_sentence": true
    },
    {
        "source_sentence": "云何惡不善法？",
        "from": "T26n1537_006:0483a04_13",
        "context_with_next_sentence": true
    },
    {
        "source_sentence": "謂五蓋，即貪欲蓋、瞋恚蓋、惛沈睡眠蓋、掉舉惡作蓋、疑蓋。",
        "from": "T26n1537_006:0483a04_14",
        "context_with_next_sentence": true
    },
    {
        "source_sentence": "云何貪欲蓋？",
        "from": "T26n1537_006:0483a05_15",
        "context_with_next_sentence": true
    },
    {
        "source_sentence": "謂於諸欲諸貪等貪，執藏防護堅著、愛樂迷悶、耽嗜遍耽嗜、內縛悕求、耽湎苦集，貪類貪生，總名貪欲。",
        "from": "T26n1537_006:0483a06_16",
        "context_with_next_sentence": true
    },
    {
        "source_sentence": "如是貪欲，覆心蔽心、障心纏心、隱心映心、裏心蓋心，故名為蓋。",
        "from": "T26n1537_006:0483a08_17",
        "context_with_next_sentence": true
    },
    {
        "source_sentence": "蓋即貪欲，故名貪欲蓋。",
        "from": "T26n1537_006:0483a10_18",
        "context_with_next_sentence": true
    },
    {
        "source_sentence": "云何瞋恚蓋？",
        "from": "T26n1537_006:0483a10_19",
        "context_with_next_sentence": true
    },
    {
        "source_sentence": "謂於有情欲為損害，內懷栽杌欲為擾惱，已瞋恚、當瞋恚、現瞋恚，樂為過患、極為過患、意極憤恚，於諸有情各相違戾欲為過患，已為過患、當為過患、現為過患，總名瞋恚。",
        "from": "T26n1537_006:0483a10_20",
        "context_with_next_sentence": true
    },
    {
        "source_sentence": "如是瞋恚，覆心蔽心乃至裏心蓋心，故名為蓋。",
        "from": "T26n1537_006:0483a14_21",
        "context_with_next_sentence": true
    },
    {
        "source_sentence": "蓋即瞋恚，故名瞋恚蓋。",
        "from": "T26n1537_006:0483a16_0",
        "context_with_next_sentence": true
    },
    {
        "source_sentence": "云何惛沈睡眠蓋？",
        "from": "T26n1537_006:0483a16_1",
        "context_with_next_sentence": true
    },
    {
        "source_sentence": "謂身重性、心重性、身無堪任性、心無堪任性、身惛沈性、心惛沈性、[夢-夕+登]瞢憒悶，總名惛沈。",
        "from": "T26n1537_006:0483a16_2",
        "context_with_next_sentence": true
    },
    {
        "source_sentence": "染污心品所有眠夢，不能任持、心昧略性，總名睡眠。",
        "from": "T26n1537_006:0483a18_3",
        "context_with_next_sentence": true
    },
    {
        "source_sentence": "如是所說惛沈睡眠，覆心蔽心乃至裏心蓋心，故名為蓋。",
        "from": "T26n1537_006:0483a20_4",
        "context_with_next_sentence": true
    },
    {
        "source_sentence": "蓋即惛沈睡眠，故名惛沈睡眠蓋。",
        "from": "T26n1537_006:0483a21_5",
        "context_with_next_sentence": true
    },
    {
        "source_sentence": "云何掉舉惡作蓋？",
        "from": "T26n1537_006:0483a22_6",
        "context_with_next_sentence": true
    },
    {
        "source_sentence": "謂心不寂靜、掉舉等掉舉、心掉舉性，總名掉舉。",
        "from": "T26n1537_006:0483a22_7",
        "context_with_next_sentence": true
    },
    {
        "source_sentence": "染污心品所有心變心懊心悔、我惡作惡作性，總名惡作。",
        "from": "T26n1537_006:0483a23_8",
        "context_with_next_sentence": true
    },
    {
        "source_sentence": "如是所說掉舉惡作，覆心蔽心乃至裏心蓋心，總名為蓋。",
        "from": "T26n1537_006:0483a24_9",
        "context_with_next_sentence": true
    },
    {
        "source_sentence": "蓋即掉舉惡作故，名掉舉惡作蓋。",
        "from": "T26n1537_006:0483a26_10",
        "context_with_next_sentence": true
    },
    {
        "source_sentence": "云何疑蓋？",
        "from": "T26n1537_006:0483a27_11",
        "context_with_next_sentence": true
    },
    {
        "source_sentence": "謂於佛法僧及苦集滅道，生起疑惑，二分二路、猶豫疑箭、不決定、不究竟、不審決、非已一趣、非當一趣、非現一趣，總說為疑。",
        "from": "T26n1537_006:0483a27_12",
        "context_with_next_sentence": true
    },
    {
        "source_sentence": "如是疑性，覆心蔽心乃至裏心蓋心，故名為蓋。",
        "from": "T26n1537_006:0483b01_13",
        "context_with_next_sentence": true
    },
    {
        "source_sentence": "蓋即是疑，故名疑蓋。",
        "from": "T26n1537_006:0483b02_14",
        "context_with_next_sentence": true
    },
    {
        "source_sentence": "云何離惡不善法？",
        "from": "T26n1537_006:0483b02_15",
        "context_with_next_sentence": true
    },
    {
        "source_sentence": "謂於如是惡不善法，遠離、極遠離、空、不可得，故名離惡不善法。",
        "from": "T26n1537_006:0483b03_16",
        "context_with_next_sentence": true
    },
    {
        "source_sentence": "說一切有部法蘊足論卷第六",
        "from": "T26n1537_006:0483b05_0",
        "context_with_next_sentence": false
    }
]