[
    {
        "source_sentence": "本事經卷第六",
        "from": "T17n0765_006:0689a02_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T17n0765_006:0689a04_0",
        "context_with_next_sentence": true
    },
    {
        "source_sentence": "三法品第三之一",
        "from": "T17n0765_006:0689a05_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0689a06_0",
        "context_with_next_sentence": true
    },
    {
        "source_sentence": "諸有情界互相親近不相乖違：諸劣勝解種類有情與劣勝解種類有情，更相親近參染承事；諸妙勝解種類有情與妙勝解種類有情，更相親近，參染承事。",
        "from": "T17n0765_006:0689a06_1",
        "context_with_next_sentence": true
    },
    {
        "source_sentence": "「在過去世諸有情界，已相親愛不相乖違：諸劣勝解種類有情與劣勝解種類有情，已相親近參染承事；諸妙勝解種類有情與妙勝解種類有情，已相親近參染承事。",
        "from": "T17n0765_006:0689a10_2",
        "context_with_next_sentence": true
    },
    {
        "source_sentence": "在未來世諸有情界，當相親愛不相乖違：諸劣勝解種類有情與劣勝解種類有情，當相親近參染承事；諸妙勝解種類有情與妙勝解種類有情，當相親近參染承事。",
        "from": "T17n0765_006:0689a14_3",
        "context_with_next_sentence": true
    },
    {
        "source_sentence": "在現在世諸有情界，現相親愛不相乖違：諸劣勝解種類有情與劣勝解種類有情，現相親近參染承事；諸妙勝解種類有情與妙勝解種類有情，現相親近參染承事。",
        "from": "T17n0765_006:0689a18_4",
        "context_with_next_sentence": true
    },
    {
        "source_sentence": "「是故尊者解憍陳如，與其同類有六十人，恒集同修阿練若行。",
        "from": "T17n0765_006:0689a22_5",
        "context_with_next_sentence": true
    },
    {
        "source_sentence": "摩訶迦葉與其同類，有無量人，恒集同修杜多妙行。",
        "from": "T17n0765_006:0689a23_6",
        "context_with_next_sentence": true
    },
    {
        "source_sentence": "其舍利子與其同類，有無量人，恒集同修大智慧行。",
        "from": "T17n0765_006:0689a24_7",
        "context_with_next_sentence": true
    },
    {
        "source_sentence": "大目乾連與其同類，有無量人，恒集同修大神通行。",
        "from": "T17n0765_006:0689a26_8",
        "context_with_next_sentence": true
    },
    {
        "source_sentence": "拘瑟祉羅與其同類，有無量人，恒集同修無礙解行。",
        "from": "T17n0765_006:0689a27_9",
        "context_with_next_sentence": true
    },
    {
        "source_sentence": "其滿慈子與其同類，有無量人，恒集同修說正法行。",
        "from": "T17n0765_006:0689a28_10",
        "context_with_next_sentence": true
    },
    {
        "source_sentence": "迦多衍那與其同類，有無量人，恒集同修辯釋經行。",
        "from": "T17n0765_006:0689a29_11",
        "context_with_next_sentence": true
    },
    {
        "source_sentence": "尊者善現與其同類，有無量人，恒集同修無諍住行。",
        "from": "T17n0765_006:0689b02_0",
        "context_with_next_sentence": true
    },
    {
        "source_sentence": "纈麗伐多與其同類，有無量人，恒集同修諸靜慮行。",
        "from": "T17n0765_006:0689b03_1",
        "context_with_next_sentence": true
    },
    {
        "source_sentence": "其優波離與其同類，有無量人，恒集同修持律之行。",
        "from": "T17n0765_006:0689b04_2",
        "context_with_next_sentence": true
    },
    {
        "source_sentence": "物力士子與其同類，有無量人，恒集同修為僧敷設臥具等行。",
        "from": "T17n0765_006:0689b05_3",
        "context_with_next_sentence": true
    },
    {
        "source_sentence": "尊者不滅與其同類，有無量人，恒同修集淨天眼行。",
        "from": "T17n0765_006:0689b07_0",
        "context_with_next_sentence": true
    },
    {
        "source_sentence": "尊者阿難與其同類，有無量人，恒集同修樂多聞行。",
        "from": "T17n0765_006:0689b08_1",
        "context_with_next_sentence": true
    },
    {
        "source_sentence": "其羅怙羅與其同類，有無量人，恒集同修樂持戒行。",
        "from": "T17n0765_006:0689b09_2",
        "context_with_next_sentence": true
    },
    {
        "source_sentence": "童子迦葉與其同類，有無量人，恒集同修巧辯說行。",
        "from": "T17n0765_006:0689b10_3",
        "context_with_next_sentence": true
    },
    {
        "source_sentence": "其劫比拏與其同類，有無量人，恒集同修教誡、教授大苾芻行。",
        "from": "T17n0765_006:0689b11_4",
        "context_with_next_sentence": true
    },
    {
        "source_sentence": "尊者難陀與其同類，有無量人，恒集同修教誡、教授苾芻尼行。",
        "from": "T17n0765_006:0689b13_5",
        "context_with_next_sentence": true
    },
    {
        "source_sentence": "優波西那與其同類，有無量人，恒集同修具威儀行。",
        "from": "T17n0765_006:0689b14_6",
        "context_with_next_sentence": true
    },
    {
        "source_sentence": "妍美難陀與其同類，有六十人，恒集同修端嚴之行。",
        "from": "T17n0765_006:0689b16_0",
        "context_with_next_sentence": true
    },
    {
        "source_sentence": "愚人天授與其同類，有六十人，恒集同修勃逆惡行。",
        "from": "T17n0765_006:0689b17_1",
        "context_with_next_sentence": true
    },
    {
        "source_sentence": "「是故當知諸有情界，互相親近不相乖違：諸劣勝解種類有情與劣勝解種類有情，更相親近參染承事；諸妙勝解種類有情與妙勝解種類有情，更相親近參染承事。」",
        "from": "T17n0765_006:0689b18_2",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「如草木叢林，　　亦如風火等，　物各以類聚，　　有情界亦然。",
        "from": "T17n0765_006:0689b22_3",
        "context_with_next_sentence": true
    },
    {
        "source_sentence": "　愚者狎於愚，　　智者親於智，　體知朋侶別，　　應親有智人。",
        "from": "T17n0765_006:0689b25_0",
        "context_with_next_sentence": true
    },
    {
        "source_sentence": "　如凭破浮囊，　　必沈於大海，　親近怠慢者，　　定失智光明；　故應捨怠慢，　　樂栖止空閑，　親近有智人，　　速能殄眾苦。」",
        "from": "T17n0765_006:0689b27_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0689c02_0",
        "context_with_next_sentence": true
    },
    {
        "source_sentence": "三因、三緣，能感後有。",
        "from": "T17n0765_006:0689c02_1",
        "context_with_next_sentence": true
    },
    {
        "source_sentence": "云何為三？",
        "from": "T17n0765_006:0689c03_2",
        "context_with_next_sentence": true
    },
    {
        "source_sentence": "所謂無明未永斷故，愛未棄故，業未息故。",
        "from": "T17n0765_006:0689c03_3",
        "context_with_next_sentence": true
    },
    {
        "source_sentence": "由是因緣，能感後有。",
        "from": "T17n0765_006:0689c04_4",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0689c04_5",
        "context_with_next_sentence": true
    },
    {
        "source_sentence": "業為良田，識為種子，愛為溉灌，無明、無智、無了、無見之所覆蔽，識便安住欲有、色有、無色有處，欲最為下，色為其中，無色為妙。",
        "from": "T17n0765_006:0689c05_6",
        "context_with_next_sentence": true
    },
    {
        "source_sentence": "「若欲界業，感異熟果不現在前，不可施設此為欲有。",
        "from": "T17n0765_006:0689c08_0",
        "context_with_next_sentence": true
    },
    {
        "source_sentence": "由欲界業，感異熟果正現在前，故可施設此為欲有。",
        "from": "T17n0765_006:0689c09_1",
        "context_with_next_sentence": true
    },
    {
        "source_sentence": "當於爾時，業為良田，識為種子，愛為溉灌，無明、無智、無了、無見之所覆蔽，識便安住下欲有處。",
        "from": "T17n0765_006:0689c10_2",
        "context_with_next_sentence": true
    },
    {
        "source_sentence": "「若色界業，感異熟果不現在前，不可施設此為色有。",
        "from": "T17n0765_006:0689c12_3",
        "context_with_next_sentence": true
    },
    {
        "source_sentence": "由色界業，感異熟果正現在前，故可施設此為色有。",
        "from": "T17n0765_006:0689c13_4",
        "context_with_next_sentence": true
    },
    {
        "source_sentence": "當於爾時，業為良田，識為種子，愛為溉灌，無明、無智、無了、無見之所覆蔽，識便安住中色有處。",
        "from": "T17n0765_006:0689c14_5",
        "context_with_next_sentence": true
    },
    {
        "source_sentence": "「若無色業，感異熟果不現在前，不可施設為無色有。",
        "from": "T17n0765_006:0689c17_6",
        "context_with_next_sentence": true
    },
    {
        "source_sentence": "由無色業，感異熟果正現在前，故可施設為無色有。",
        "from": "T17n0765_006:0689c18_7",
        "context_with_next_sentence": true
    },
    {
        "source_sentence": "當於爾時，業為良田，識為種子，愛為溉灌，無明、無智、無了、無見之所覆蔽，識便安住妙無色處。",
        "from": "T17n0765_006:0689c19_8",
        "context_with_next_sentence": true
    },
    {
        "source_sentence": "「苾芻當知！",
        "from": "T17n0765_006:0689c21_9",
        "context_with_next_sentence": true
    },
    {
        "source_sentence": "由遠離故，出離欲有；由無色故，出離色有；由永滅故，出離一切有為、有起、思慮、緣生。",
        "from": "T17n0765_006:0689c22_10",
        "context_with_next_sentence": true
    },
    {
        "source_sentence": "汝等苾芻，應以正慧如實隨觀，出離欲有；應以正慧如實隨觀，出離色有及無色有。",
        "from": "T17n0765_006:0689c24_11",
        "context_with_next_sentence": true
    },
    {
        "source_sentence": "「云何汝等，應以正慧如實隨觀，出離欲有？",
        "from": "T17n0765_006:0689c25_12",
        "context_with_next_sentence": true
    },
    {
        "source_sentence": "謂離諸欲惡不善法，有尋有伺，離生喜樂，具足安住最初靜慮。",
        "from": "T17n0765_006:0689c26_13",
        "context_with_next_sentence": true
    },
    {
        "source_sentence": "能以正慧如實隨觀，其中諸色、受、想、行、識，如是法性皆是無常，皆是其苦，如病如癰、如中毒箭，有惱有害、有怖有猜、有怨有敵，迅速敗壞，多諸疾疫、多諸災橫，虛偽不實、離散無我、不可保信。",
        "from": "T17n0765_006:0689c28_14",
        "context_with_next_sentence": true
    },
    {
        "source_sentence": "如是汝等，應以正慧如實隨觀，出離欲有。",
        "from": "T17n0765_006:0690a03_15",
        "context_with_next_sentence": true
    },
    {
        "source_sentence": "「云何汝等，應以正慧如實隨觀，出離色有？",
        "from": "T17n0765_006:0690a04_16",
        "context_with_next_sentence": true
    },
    {
        "source_sentence": "謂正超過一切色想，滅有對想，不復思惟種種異想，具足安住無邊虛空、空無邊處。",
        "from": "T17n0765_006:0690a05_17",
        "context_with_next_sentence": true
    },
    {
        "source_sentence": "能以正慧如實隨觀，其中所有受、想、行、識，如是法性皆是無常，皆是其苦，如病如癰、如中毒箭，有惱有害、有怖有猜、有怨有敵，迅速敗壞，多諸疾疫、多諸災橫，虛偽不實、離散無我、不可保信。",
        "from": "T17n0765_006:0690a07_18",
        "context_with_next_sentence": true
    },
    {
        "source_sentence": "如是汝等，應以正慧如實隨觀，出離色有。",
        "from": "T17n0765_006:0690a11_19",
        "context_with_next_sentence": true
    },
    {
        "source_sentence": "「云何汝等，應以正慧如實隨觀，出無色有？",
        "from": "T17n0765_006:0690a12_20",
        "context_with_next_sentence": true
    },
    {
        "source_sentence": "謂正了知是為寂靜，是為微妙，謂離憍慢，息諸渴愛，滅阿賴耶，斷諸徑路，空無所得，愛盡離欲，寂滅涅槃。",
        "from": "T17n0765_006:0690a13_21",
        "context_with_next_sentence": true
    },
    {
        "source_sentence": "如是汝等，應以正慧如實隨觀，出無色有。",
        "from": "T17n0765_006:0690a16_22",
        "context_with_next_sentence": true
    },
    {
        "source_sentence": "「若能如是，以其正慧如實隨觀，出離三有，便於欲有、色、無色有，能深厭背；深厭背故，能正離欲；正離欲故，能得解脫。",
        "from": "T17n0765_006:0690a17_0",
        "context_with_next_sentence": true
    },
    {
        "source_sentence": "得解脫已，便自了知：我生已盡，梵行已立，所作已辦，不受後有。」",
        "from": "T17n0765_006:0690a19_1",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「以正慧隨觀，　　三界出離相，　能止息諸行，　　得最上涅槃。",
        "from": "T17n0765_006:0690a21_2",
        "context_with_next_sentence": true
    },
    {
        "source_sentence": "　已解脫諸漏，　　善修習瑜伽，　任持最後身，　　降伏魔所使。」",
        "from": "T17n0765_006:0690a24_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0690a26_0",
        "context_with_next_sentence": true
    },
    {
        "source_sentence": "三因、三緣，令諸有情希求利養，生多過患。",
        "from": "T17n0765_006:0690a26_1",
        "context_with_next_sentence": true
    },
    {
        "source_sentence": "云何為三？",
        "from": "T17n0765_006:0690a27_2",
        "context_with_next_sentence": true
    },
    {
        "source_sentence": "一者貪欲為因、為緣，令諸有情希求利養，生多過患。",
        "from": "T17n0765_006:0690a27_3",
        "context_with_next_sentence": true
    },
    {
        "source_sentence": "二者耽著為因、為緣，令諸有情希求利養，生多過患。",
        "from": "T17n0765_006:0690a29_4",
        "context_with_next_sentence": true
    },
    {
        "source_sentence": "三者受用不見過患為因、為緣，令諸有情希求利養，生多過患。",
        "from": "T17n0765_006:0690b01_5",
        "context_with_next_sentence": true
    },
    {
        "source_sentence": "汝等苾芻，不應起此三因、三緣，希求利養生多過患。",
        "from": "T17n0765_006:0690b02_6",
        "context_with_next_sentence": true
    },
    {
        "source_sentence": "「有諸苾芻，具此所說三因、三緣，往施主家求勝利養，或時其家，怱遽無賴，見已慼然，默不敬問，不起承迎、不延就座、不共談論。",
        "from": "T17n0765_006:0690b03_7",
        "context_with_next_sentence": true
    },
    {
        "source_sentence": "彼見此相，便起念言：『此施主家，恒相敬待，誰所詭侫，頓使其然？』",
        "from": "T17n0765_006:0690b06_8",
        "context_with_next_sentence": true
    },
    {
        "source_sentence": "由此因緣，便於彼所，不忍、不悅，起恚害心，或發身、語惡不善業，因斯墜墮諸惡趣中，受不愛果。",
        "from": "T17n0765_006:0690b08_9",
        "context_with_next_sentence": true
    },
    {
        "source_sentence": "「苾芻當知！",
        "from": "T17n0765_006:0690b10_10",
        "context_with_next_sentence": true
    },
    {
        "source_sentence": "我觀世間諸有情類，或由利養擾亂其心，身壞命終，墮諸惡趣，生地獄中，受不愛果。",
        "from": "T17n0765_006:0690b10_11",
        "context_with_next_sentence": true
    },
    {
        "source_sentence": "我觀世間諸有情類，或由衰損擾亂其心，身壞命終，墮諸惡趣，生地獄中，受不愛果。",
        "from": "T17n0765_006:0690b12_12",
        "context_with_next_sentence": true
    },
    {
        "source_sentence": "我觀世間諸有情類，或由利養及以衰損擾亂其心，身壞命終，墮諸惡趣，生地獄中，受不愛果。",
        "from": "T17n0765_006:0690b14_13",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0690b16_14",
        "context_with_next_sentence": true
    },
    {
        "source_sentence": "愚癡凡夫被諸利養，先破其膜；既破膜已，復破其皮；既破皮已，復破其肉；既破肉已，復斷筋脈；斷筋脈已，復破其骨；既破骨已，復傷髓腦，然後方住。",
        "from": "T17n0765_006:0690b16_15",
        "context_with_next_sentence": true
    },
    {
        "source_sentence": "「是故汝等應如是學：我當云何不被利養擾亂其心？",
        "from": "T17n0765_006:0690b20_16",
        "context_with_next_sentence": true
    },
    {
        "source_sentence": "我當云何不被衰損擾亂其心？",
        "from": "T17n0765_006:0690b21_17",
        "context_with_next_sentence": true
    },
    {
        "source_sentence": "我當云何不被利養及以衰損擾亂其心？",
        "from": "T17n0765_006:0690b22_18",
        "context_with_next_sentence": true
    },
    {
        "source_sentence": "獨處空閑勤修聖行，速證無上常樂涅槃。",
        "from": "T17n0765_006:0690b23_19",
        "context_with_next_sentence": true
    },
    {
        "source_sentence": "汝等苾芻，應如是學。」",
        "from": "T17n0765_006:0690b24_20",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「由三種因緣，　　希求諸利養，　壞種種功德，　　及退失人天。",
        "from": "T17n0765_006:0690b24_21",
        "context_with_next_sentence": true
    },
    {
        "source_sentence": "　諸有聰明人，　　遇利養衰損，　其心善安定，　　不動如山王；　常靜慮安然，　　正觀諸法義，　修深細智見，　　證常樂涅槃。」",
        "from": "T17n0765_006:0690b28_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0690c03_0",
        "context_with_next_sentence": true
    },
    {
        "source_sentence": "欲界勝生，略有三種，於彼雖成極大福聚而受諸欲，生死輪迴不能出離。",
        "from": "T17n0765_006:0690c03_1",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0690c05_2",
        "context_with_next_sentence": true
    },
    {
        "source_sentence": "彼勝生處，是欲所行境界地故。",
        "from": "T17n0765_006:0690c05_3",
        "context_with_next_sentence": true
    },
    {
        "source_sentence": "云何為三？",
        "from": "T17n0765_006:0690c06_4",
        "context_with_next_sentence": true
    },
    {
        "source_sentence": "一、欲住天欲界勝生；二、樂化天欲界勝生；三、他化天欲界勝生。",
        "from": "T17n0765_006:0690c06_5",
        "context_with_next_sentence": true
    },
    {
        "source_sentence": "如是三種欲界勝生，於彼雖成極大福聚而受諸欲，生死輪迴不能出離。",
        "from": "T17n0765_006:0690c07_6",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0690c09_7",
        "context_with_next_sentence": true
    },
    {
        "source_sentence": "彼勝生處，是欲所行境界地故。",
        "from": "T17n0765_006:0690c09_8",
        "context_with_next_sentence": true
    },
    {
        "source_sentence": "我聖弟子，於此三種欲界勝生，如實隨觀有諸過患，故於欲界深生厭背；生厭背故，能正離欲；正離欲故，能得解脫。",
        "from": "T17n0765_006:0690c10_9",
        "context_with_next_sentence": true
    },
    {
        "source_sentence": "得解脫已，便自了知：我生已盡，梵行已立，所作已辦，不受後有。」",
        "from": "T17n0765_006:0690c13_10",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「欲界三勝生，　　恒受諸欲樂，　謂欲住、樂化、　　他化自在天；　生如是三處，　　雖成就大福，　而生死輪迴，　　不能生上地。",
        "from": "T17n0765_006:0690c14_11",
        "context_with_next_sentence": true
    },
    {
        "source_sentence": "　於此諸欲中，　　若能知過患，　捨人天等趣，　　證無上涅槃。」",
        "from": "T17n0765_006:0690c20_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0690c22_0",
        "context_with_next_sentence": true
    },
    {
        "source_sentence": "世有一類諸惡苾芻，成就三法而似驢鳴。",
        "from": "T17n0765_006:0690c22_1",
        "context_with_next_sentence": true
    },
    {
        "source_sentence": "云何為三？",
        "from": "T17n0765_006:0690c23_2",
        "context_with_next_sentence": true
    },
    {
        "source_sentence": "謂有一類諸惡苾芻，無敬、無承，無慚、無愧，懈怠忘念。",
        "from": "T17n0765_006:0690c23_3",
        "context_with_next_sentence": true
    },
    {
        "source_sentence": "如是一類諸惡苾芻，具足成就如是三法，而似驢鳴。",
        "from": "T17n0765_006:0690c25_4",
        "context_with_next_sentence": true
    },
    {
        "source_sentence": "謂實無德而隨僧眾，唱如是言：『具壽當知，我亦是真沙門釋子。』",
        "from": "T17n0765_006:0690c26_5",
        "context_with_next_sentence": true
    },
    {
        "source_sentence": "然此一類諸惡苾芻，無有增上戒、定、慧學，如餘清淨真苾芻僧而隨僧眾，唱如是言：『具壽當知，我亦是真沙門釋子。』",
        "from": "T17n0765_006:0690c27_6",
        "context_with_next_sentence": true
    },
    {
        "source_sentence": "如世有驢隨牛群後，高聲唱言：『我亦是牛，宜相顧待。』",
        "from": "T17n0765_006:0691a01_7",
        "context_with_next_sentence": true
    },
    {
        "source_sentence": "然此驢身、頭、耳、蹄、喙、毛、色、音聲皆與牛別，而隨牛後，高聲唱言：『我亦是牛，宜相顧待。』",
        "from": "T17n0765_006:0691a02_8",
        "context_with_next_sentence": true
    },
    {
        "source_sentence": "如是一類諸惡苾芻，實無其德而隨僧眾，唱如是言：『具壽當知，我亦是真沙門釋子。』",
        "from": "T17n0765_006:0691a04_9",
        "context_with_next_sentence": true
    },
    {
        "source_sentence": "然此一類諸惡苾芻，依止村城聚落而住，日初分時，整理裳服，執持衣鉢，往入村城聚落乞食，不能護持身、語、意業，不住正念、不守諸根，詣於淨信諸施主家，為利養故身處下座，為居高座白衣說法。",
        "from": "T17n0765_006:0691a06_10",
        "context_with_next_sentence": true
    },
    {
        "source_sentence": "我說此類諸惡苾芻所有言說，皆似驢鳴。」",
        "from": "T17n0765_006:0691a11_11",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「剃髮服染衣，　　手執持應器，　實無戒定慧，　　而自號沙門。",
        "from": "T17n0765_006:0691a12_12",
        "context_with_next_sentence": true
    },
    {
        "source_sentence": "　如世間有驢，　　與牛形相異，　而逐牛群後，　　自號是真牛。",
        "from": "T17n0765_006:0691a15_0",
        "context_with_next_sentence": true
    },
    {
        "source_sentence": "　如是惡苾芻，　　成無敬等法，　雖常廁清眾，　　而不證菩提。」",
        "from": "T17n0765_006:0691a17_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0691a19_0",
        "context_with_next_sentence": true
    },
    {
        "source_sentence": "學有三種，若能於中離諸放逸，晝夜精勤，絕諸緣務，獨處空閑，無倒修學，未生諸漏令永不生，已生諸漏令永盡滅。",
        "from": "T17n0765_006:0691a19_1",
        "context_with_next_sentence": true
    },
    {
        "source_sentence": "云何為三？",
        "from": "T17n0765_006:0691a22_2",
        "context_with_next_sentence": true
    },
    {
        "source_sentence": "一者增上戒學；二者增上心學；三者增上慧學。",
        "from": "T17n0765_006:0691a22_3",
        "context_with_next_sentence": true
    },
    {
        "source_sentence": "何等名為增上戒學？",
        "from": "T17n0765_006:0691a23_4",
        "context_with_next_sentence": true
    },
    {
        "source_sentence": "謂諸苾芻具淨尸羅，安住、守護別解脫戒，軌範所行無不圓滿，於微小罪見大怖畏，具能受學所應學處，成就清淨身、語二業，成就淨命，成就淨見，如是名為增上戒學。",
        "from": "T17n0765_006:0691a24_5",
        "context_with_next_sentence": true
    },
    {
        "source_sentence": "何等名為增上心學？",
        "from": "T17n0765_006:0691a27_6",
        "context_with_next_sentence": true
    },
    {
        "source_sentence": "謂諸苾芻能正離欲惡不善法，有尋有伺，離生喜樂，具足安住最初靜慮，廣說乃至具足安住第四靜慮，如是名為增上心學。",
        "from": "T17n0765_006:0691a28_7",
        "context_with_next_sentence": true
    },
    {
        "source_sentence": "何等名為增上慧學？",
        "from": "T17n0765_006:0691b02_8",
        "context_with_next_sentence": true
    },
    {
        "source_sentence": "謂諸苾芻如實了知：是苦聖諦、苦集聖諦、苦滅聖諦及能趣苦滅道聖諦，如是名為增上慧學。",
        "from": "T17n0765_006:0691b02_9",
        "context_with_next_sentence": true
    },
    {
        "source_sentence": "如是三學，若能於中離諸放逸，晝夜精勤，絕諸緣務，獨處空閑，無倒修學，未生諸漏令永不生，已生諸漏令永盡滅。」",
        "from": "T17n0765_006:0691b04_10",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「戒、心、慧學三，　　智者應修學，　勤精進常安，　　密禁守諸根；　晝夜處空閑，　　絕世諸緣務，　勤修戒心慧，　　如救自頭燃；　名學聖學處，　　至所學後邊，　脫所脫無遺，　　成清淨妙智；　得不動解脫，　　已永斷諸漏，　盡生死苦邊，　　後有更無有。」",
        "from": "T17n0765_006:0691b07_11",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0691b17_0",
        "context_with_next_sentence": true
    },
    {
        "source_sentence": "學有三種，若有勤修，不空無果、必至究竟，能得甘露、能證涅槃。",
        "from": "T17n0765_006:0691b17_1",
        "context_with_next_sentence": true
    },
    {
        "source_sentence": "云何為三？",
        "from": "T17n0765_006:0691b19_2",
        "context_with_next_sentence": true
    },
    {
        "source_sentence": "一者增上戒學；二者增上心學；三者增上慧學。",
        "from": "T17n0765_006:0691b19_3",
        "context_with_next_sentence": true
    },
    {
        "source_sentence": "「何等名為增上戒學？",
        "from": "T17n0765_006:0691b20_4",
        "context_with_next_sentence": true
    },
    {
        "source_sentence": "謂諸苾芻尊重尸羅，戒為增上；不重等持，定非增上；不重般若，慧非增上。",
        "from": "T17n0765_006:0691b21_0",
        "context_with_next_sentence": true
    },
    {
        "source_sentence": "彼於少小所學戒中，微有所犯即能出離。",
        "from": "T17n0765_006:0691b22_1",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0691b23_2",
        "context_with_next_sentence": true
    },
    {
        "source_sentence": "我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住尸羅，能住所學。",
        "from": "T17n0765_006:0691b23_3",
        "context_with_next_sentence": true
    },
    {
        "source_sentence": "彼人定能永盡三結，證預流果，得無墮法，定趣菩提，極於七返人天往來，盡諸苦際，如是名為增上戒學。",
        "from": "T17n0765_006:0691b26_4",
        "context_with_next_sentence": true
    },
    {
        "source_sentence": "「何等名為增上心學？",
        "from": "T17n0765_006:0691b28_5",
        "context_with_next_sentence": true
    },
    {
        "source_sentence": "謂諸苾芻尊重尸羅，戒為增上；尊重等持，定為增上；不重般若，慧非增上。",
        "from": "T17n0765_006:0691b29_6",
        "context_with_next_sentence": true
    },
    {
        "source_sentence": "彼於少小所學戒中，微有所犯即能出離。",
        "from": "T17n0765_006:0691c01_7",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0691c02_8",
        "context_with_next_sentence": true
    },
    {
        "source_sentence": "我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住等持，能住所學。",
        "from": "T17n0765_006:0691c03_9",
        "context_with_next_sentence": true
    },
    {
        "source_sentence": "彼定能盡五下分結，證不還果，得不還法，當受化生，於彼世間當般涅槃，如是名為增上心學。",
        "from": "T17n0765_006:0691c05_10",
        "context_with_next_sentence": true
    },
    {
        "source_sentence": "「何等名為增上慧學？",
        "from": "T17n0765_006:0691c08_11",
        "context_with_next_sentence": true
    },
    {
        "source_sentence": "謂諸苾芻尊重尸羅，戒為增上；尊重等持，定為增上；尊重般若，慧為增上，彼於少小所學戒中，微有所犯即能出離。",
        "from": "T17n0765_006:0691c08_12",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0691c11_13",
        "context_with_next_sentence": true
    },
    {
        "source_sentence": "我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住般若，能住所學。",
        "from": "T17n0765_006:0691c11_14",
        "context_with_next_sentence": true
    },
    {
        "source_sentence": "彼人定能永盡諸漏，得真無漏，心善解脫，慧善解脫，於現法中具足安住，自證通慧，能自了知：我生已盡，梵行已立，所作已辦，不受後有。",
        "from": "T17n0765_006:0691c14_15",
        "context_with_next_sentence": true
    },
    {
        "source_sentence": "如是名為增上慧學。",
        "from": "T17n0765_006:0691c17_16",
        "context_with_next_sentence": true
    },
    {
        "source_sentence": "「若有於此所說三學勤修學者，我說必定不空無果，必至究竟，能得甘露、能證涅槃。",
        "from": "T17n0765_006:0691c17_17",
        "context_with_next_sentence": true
    },
    {
        "source_sentence": "如是名為學有三種，若有勤修，不空無果，必至究竟，能得甘露、能得涅槃。」",
        "from": "T17n0765_006:0691c19_18",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「勤修增上戒，　　住戒住所學，　能永盡三結，　　定證預流果。",
        "from": "T17n0765_006:0691c21_19",
        "context_with_next_sentence": true
    },
    {
        "source_sentence": "　勤修增上心，　　住定住所學，　能盡五下結，　　定證不還果。",
        "from": "T17n0765_006:0691c24_0",
        "context_with_next_sentence": true
    },
    {
        "source_sentence": "　勤修增上慧，　　住慧住所學，　能盡一切結，　　定證無生果。",
        "from": "T17n0765_006:0691c26_0",
        "context_with_next_sentence": true
    },
    {
        "source_sentence": "　三學不唐捐，　　必證第一義，　故尊重三學，　　達法性無疑。」",
        "from": "T17n0765_006:0691c28_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0692a01_0",
        "context_with_next_sentence": true
    },
    {
        "source_sentence": "學有三種，若少分修得少分果，若圓滿修得圓滿果。",
        "from": "T17n0765_006:0692a01_1",
        "context_with_next_sentence": true
    },
    {
        "source_sentence": "云何為三？",
        "from": "T17n0765_006:0692a02_2",
        "context_with_next_sentence": true
    },
    {
        "source_sentence": "一者增上戒學；二者增上心學；三者增上慧學。",
        "from": "T17n0765_006:0692a03_3",
        "context_with_next_sentence": true
    },
    {
        "source_sentence": "「何等名為增上戒學？",
        "from": "T17n0765_006:0692a04_4",
        "context_with_next_sentence": true
    },
    {
        "source_sentence": "謂諸苾芻尊重尸羅，戒為增上；不重等持，定非增上；不重般若，慧非增上。",
        "from": "T17n0765_006:0692a04_5",
        "context_with_next_sentence": true
    },
    {
        "source_sentence": "彼於少小所學戒中，微有所犯即能出離。",
        "from": "T17n0765_006:0692a06_6",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0692a07_7",
        "context_with_next_sentence": true
    },
    {
        "source_sentence": "我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住尸羅，能住所學。",
        "from": "T17n0765_006:0692a07_8",
        "context_with_next_sentence": true
    },
    {
        "source_sentence": "彼人定能永盡三結，證預流果，得無墮法，定趣菩提，極於七返人天往來，盡諸苦際；或復有能令其欲界貪、恚微薄，證一來果，一來此間，盡諸苦際。",
        "from": "T17n0765_006:0692a10_9",
        "context_with_next_sentence": true
    },
    {
        "source_sentence": "如是名為增上戒學。",
        "from": "T17n0765_006:0692a13_10",
        "context_with_next_sentence": true
    },
    {
        "source_sentence": "「何等名為增上心學？",
        "from": "T17n0765_006:0692a13_11",
        "context_with_next_sentence": true
    },
    {
        "source_sentence": "謂諸苾芻尊重尸羅，戒為增上；尊重等持，定為增上；不重般若，慧非增上。",
        "from": "T17n0765_006:0692a14_12",
        "context_with_next_sentence": true
    },
    {
        "source_sentence": "彼於少小所學戒中，微有所犯即能出離。",
        "from": "T17n0765_006:0692a16_13",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0692a17_0",
        "context_with_next_sentence": true
    },
    {
        "source_sentence": "我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住等持，能住所學。",
        "from": "T17n0765_006:0692a17_1",
        "context_with_next_sentence": true
    },
    {
        "source_sentence": "彼定能盡五下分結，證不還果，得不還法，當受化生，於彼世間當般涅槃，如是名為增上心學。",
        "from": "T17n0765_006:0692a19_2",
        "context_with_next_sentence": true
    },
    {
        "source_sentence": "「何等名為增上慧學？",
        "from": "T17n0765_006:0692a22_0",
        "context_with_next_sentence": true
    },
    {
        "source_sentence": "謂諸苾芻尊重尸羅，戒為增上；尊重等持，定為增上；尊重般若，慧為增上。",
        "from": "T17n0765_006:0692a22_1",
        "context_with_next_sentence": true
    },
    {
        "source_sentence": "彼於少小所學戒中，微有所犯即能出離。",
        "from": "T17n0765_006:0692a24_2",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0692a25_3",
        "context_with_next_sentence": true
    },
    {
        "source_sentence": "我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住般若，能住所學。",
        "from": "T17n0765_006:0692a25_4",
        "context_with_next_sentence": true
    },
    {
        "source_sentence": "彼人定能永盡諸漏，得真無漏，心善解脫，慧善解脫，於現法中具足安住，自證通慧，能自了知：我生已盡，梵行已立，所作已辦，不受後有。",
        "from": "T17n0765_006:0692a27_5",
        "context_with_next_sentence": true
    },
    {
        "source_sentence": "如是名為增上慧學。",
        "from": "T17n0765_006:0692b02_6",
        "context_with_next_sentence": true
    },
    {
        "source_sentence": "「如是名為學有三種，若少分修得少分果，若圓滿修得圓滿果。」",
        "from": "T17n0765_006:0692b02_7",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「多住尊重戒，　　名於少分修，　常精進熾然，　　便得少分果。",
        "from": "T17n0765_006:0692b04_0",
        "context_with_next_sentence": true
    },
    {
        "source_sentence": "　多住尊重定，　　名於少分修，　常精進熾然，　　亦得少分果。",
        "from": "T17n0765_006:0692b07_0",
        "context_with_next_sentence": true
    },
    {
        "source_sentence": "　多住尊重慧，　　名於圓滿修，　常精進熾然，　　便得圓滿果。",
        "from": "T17n0765_006:0692b09_0",
        "context_with_next_sentence": true
    },
    {
        "source_sentence": "　少分圓滿修，　　各得同類果，　知如是勝劣，　　應捨分修圓。」",
        "from": "T17n0765_006:0692b11_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0692b13_0",
        "context_with_next_sentence": true
    },
    {
        "source_sentence": "學有三種，若正修習，令諸有情成下、中、上賢聖差別。",
        "from": "T17n0765_006:0692b13_1",
        "context_with_next_sentence": true
    },
    {
        "source_sentence": "云何為三？",
        "from": "T17n0765_006:0692b14_2",
        "context_with_next_sentence": true
    },
    {
        "source_sentence": "一者增上戒學；二者增上心學；三者增上慧學。",
        "from": "T17n0765_006:0692b15_3",
        "context_with_next_sentence": true
    },
    {
        "source_sentence": "「何等名為增上戒學？",
        "from": "T17n0765_006:0692b16_4",
        "context_with_next_sentence": true
    },
    {
        "source_sentence": "謂諸苾芻尊重尸羅，戒為增上；不重等持，定非增上；不重般若，慧非增上。",
        "from": "T17n0765_006:0692b16_5",
        "context_with_next_sentence": true
    },
    {
        "source_sentence": "彼於少小所學戒中，微有所犯即能出離。",
        "from": "T17n0765_006:0692b18_6",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0692b19_7",
        "context_with_next_sentence": true
    },
    {
        "source_sentence": "我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住尸羅，能住所學。",
        "from": "T17n0765_006:0692b19_8",
        "context_with_next_sentence": true
    },
    {
        "source_sentence": "彼人定能永盡三結，證預流果，得無墮法，定趣菩提，極於七返人天往來；或成家家，或一來果，或成一間。",
        "from": "T17n0765_006:0692b22_9",
        "context_with_next_sentence": true
    },
    {
        "source_sentence": "如是名為增上戒學。",
        "from": "T17n0765_006:0692b24_10",
        "context_with_next_sentence": true
    },
    {
        "source_sentence": "「何等名為增上心學？",
        "from": "T17n0765_006:0692b25_11",
        "context_with_next_sentence": true
    },
    {
        "source_sentence": "謂諸苾芻尊重尸羅，戒為增上；尊重等持，定為增上；不重般若，慧非增上。",
        "from": "T17n0765_006:0692b25_12",
        "context_with_next_sentence": true
    },
    {
        "source_sentence": "彼於少小所學戒中，微有所犯即能出離。",
        "from": "T17n0765_006:0692b27_13",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0692b28_14",
        "context_with_next_sentence": true
    },
    {
        "source_sentence": "我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住等持，能住所學。",
        "from": "T17n0765_006:0692b28_15",
        "context_with_next_sentence": true
    },
    {
        "source_sentence": "彼定能盡五下分結，證不還果，得不還法，當受化生，於彼世間當般涅槃；或成中般，或成生般，或有行般，或無行般，或成上流，趣色究竟，或趣非想非非想處，而般涅槃。",
        "from": "T17n0765_006:0692c02_16",
        "context_with_next_sentence": true
    },
    {
        "source_sentence": "如是名為增上心學。",
        "from": "T17n0765_006:0692c06_0",
        "context_with_next_sentence": true
    },
    {
        "source_sentence": "「何等名為增上慧學？",
        "from": "T17n0765_006:0692c06_1",
        "context_with_next_sentence": true
    },
    {
        "source_sentence": "謂諸苾芻尊重尸羅，戒為增上；尊重等持，定為增上；尊重般若，慧為增上。",
        "from": "T17n0765_006:0692c06_2",
        "context_with_next_sentence": true
    },
    {
        "source_sentence": "彼於少小所學戒中，微有所犯即能出離。",
        "from": "T17n0765_006:0692c08_3",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0692c09_4",
        "context_with_next_sentence": true
    },
    {
        "source_sentence": "我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住般若，能住所學。",
        "from": "T17n0765_006:0692c09_5",
        "context_with_next_sentence": true
    },
    {
        "source_sentence": "彼人定能永盡諸漏，得真無漏，心善解脫，慧善解脫，於現法中具足安住，自證通慧，能自了知：我生已盡，梵行已立，所作已辦，不受後有。",
        "from": "T17n0765_006:0692c12_6",
        "context_with_next_sentence": true
    },
    {
        "source_sentence": "如是名為增上慧學。",
        "from": "T17n0765_006:0692c15_7",
        "context_with_next_sentence": true
    },
    {
        "source_sentence": "「如是名為學有三種，若正修習，令諸有情成下、中、上賢聖差別。」",
        "from": "T17n0765_006:0692c16_8",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「隨學因勢力，　　常精進熾然，　下中上品修，　　隨得果差別。",
        "from": "T17n0765_006:0692c17_9",
        "context_with_next_sentence": true
    },
    {
        "source_sentence": "　謂下精進修，　　還成下品果，　中修得中果，　　上修亦復然。",
        "from": "T17n0765_006:0692c21_0",
        "context_with_next_sentence": true
    },
    {
        "source_sentence": "　既知三品修，　　所得果差別，　故應捨中下，　　宜遵上品修。」",
        "from": "T17n0765_006:0692c23_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0692c25_0",
        "context_with_next_sentence": true
    },
    {
        "source_sentence": "若諸苾芻，具調善戒、具調善法、具調善慧，彼於我法毘柰耶中已具修行，名最上士。",
        "from": "T17n0765_006:0692c25_1",
        "context_with_next_sentence": true
    },
    {
        "source_sentence": "云何苾芻具調善戒？",
        "from": "T17n0765_006:0692c27_2",
        "context_with_next_sentence": true
    },
    {
        "source_sentence": "謂諸苾芻具淨尸羅，安住、守護別解脫戒，軌範所行無不圓滿，於微小罪見大怖畏，具能受學所應學處，成就清淨身、語二業，成就淨命，成就淨見，是名苾芻具調善戒。",
        "from": "T17n0765_006:0692c28_3",
        "context_with_next_sentence": true
    },
    {
        "source_sentence": "既具如是調善戒已，云何苾芻具調善法？",
        "from": "T17n0765_006:0693a02_4",
        "context_with_next_sentence": true
    },
    {
        "source_sentence": "謂諸苾芻勤修七種菩提分法，具足安住，是名苾芻具調善法。",
        "from": "T17n0765_006:0693a03_5",
        "context_with_next_sentence": true
    },
    {
        "source_sentence": "既具如是調善尸羅、調善法已，云何苾芻具調善慧？",
        "from": "T17n0765_006:0693a05_6",
        "context_with_next_sentence": true
    },
    {
        "source_sentence": "謂諸苾芻永盡諸漏，得真無漏，心善解脫，慧善解脫，於現法中具足安住，自證通慧，能自了知：我生已盡，梵行已立，所作已辦，不受後有。",
        "from": "T17n0765_006:0693a06_7",
        "context_with_next_sentence": true
    },
    {
        "source_sentence": "是名苾芻具調善慧。",
        "from": "T17n0765_006:0693a09_8",
        "context_with_next_sentence": true
    },
    {
        "source_sentence": "如是名為若有苾芻具調善戒、具調善法、具調善慧，彼於我法毘柰耶中已具修行，名最上士。」",
        "from": "T17n0765_006:0693a10_9",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「若身語意思，　　離諸惡不善，　名具調善戒，　　有慚愧苾芻。",
        "from": "T17n0765_006:0693a12_10",
        "context_with_next_sentence": true
    },
    {
        "source_sentence": "　若能善修行，　　七菩提分法，　名具調善法，　　有妙定苾芻。",
        "from": "T17n0765_006:0693a16_0",
        "context_with_next_sentence": true
    },
    {
        "source_sentence": "　若能正了知，　　自永盡諸漏，　名具調善慧，　　真無漏苾芻。",
        "from": "T17n0765_006:0693a18_0",
        "context_with_next_sentence": true
    },
    {
        "source_sentence": "　若具三調善，　　威德世難思，　若已具修行，　　最上聰明士。」",
        "from": "T17n0765_006:0693a20_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0693a22_0",
        "context_with_next_sentence": true
    },
    {
        "source_sentence": "諸有苾芻成就三分，應知是人於淨尸羅已得圓滿、於究竟位已得圓滿、於修梵行已得圓滿，已能窮至梵行後邊。",
        "from": "T17n0765_006:0693a22_1",
        "context_with_next_sentence": true
    },
    {
        "source_sentence": "云何為三？",
        "from": "T17n0765_006:0693a25_2",
        "context_with_next_sentence": true
    },
    {
        "source_sentence": "謂有苾芻，成就無學戒、定、慧蘊，是名苾芻成就三分，應知是人於淨尸羅已得圓滿、於究竟位已得圓滿、於修梵行已得圓滿，已能窮至梵行後邊。",
        "from": "T17n0765_006:0693a25_3",
        "context_with_next_sentence": true
    },
    {
        "source_sentence": "若諸苾芻，於淨尸羅已得圓滿、於究竟位已得圓滿、於修梵行已得圓滿，已能窮至梵行後邊。",
        "from": "T17n0765_006:0693a29_0",
        "context_with_next_sentence": true
    },
    {
        "source_sentence": "應知是人必不樂居村城聚落、房舍臥具，亦不樂與諸苾芻眾、苾芻尼眾、鄔波索迦、鄔波斯迦、勤策男等，同一園林喧雜而住。",
        "from": "T17n0765_006:0693b02_1",
        "context_with_next_sentence": true
    },
    {
        "source_sentence": "應知是人成就第一寂靜心法，獨守空閑，依四依住，離諸垢穢，內守真實，棄捨所求，無染、分別，不為世法之所塗染。",
        "from": "T17n0765_006:0693b05_2",
        "context_with_next_sentence": true
    },
    {
        "source_sentence": "譬如世間嗢鉢羅花、拘牟陀花、鉢特摩花、奔陀利花，依水而生、依水而長，雖從水出而不為水之所染著。",
        "from": "T17n0765_006:0693b07_3",
        "context_with_next_sentence": true
    },
    {
        "source_sentence": "是人亦爾，依世間生、依世間長，雖現世間，而不為諸世法所染。」",
        "from": "T17n0765_006:0693b10_0",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「無學三分成，　　尸羅究竟位，　修梵行圓滿，　　至梵行後邊。",
        "from": "T17n0765_006:0693b11_1",
        "context_with_next_sentence": true
    },
    {
        "source_sentence": "　如是苾芻眾，　　得最上瑜伽，　永盡諸苦邊，　　證無上安樂。」",
        "from": "T17n0765_006:0693b15_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0693b17_0",
        "context_with_next_sentence": true
    },
    {
        "source_sentence": "若有希求三種樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。",
        "from": "T17n0765_006:0693b17_1",
        "context_with_next_sentence": true
    },
    {
        "source_sentence": "云何為三？",
        "from": "T17n0765_006:0693b19_2",
        "context_with_next_sentence": true
    },
    {
        "source_sentence": "一者希求名譽樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。",
        "from": "T17n0765_006:0693b20_3",
        "context_with_next_sentence": true
    },
    {
        "source_sentence": "二者希求利養樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。",
        "from": "T17n0765_006:0693b22_4",
        "context_with_next_sentence": true
    },
    {
        "source_sentence": "三者希求生天樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。",
        "from": "T17n0765_006:0693b24_5",
        "context_with_next_sentence": true
    },
    {
        "source_sentence": "是名希求三種樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。」",
        "from": "T17n0765_006:0693b26_6",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「為求三種樂，　　智者護尸羅，　謂世尚名譽、　　利養、生天樂。",
        "from": "T17n0765_006:0693b28_7",
        "context_with_next_sentence": true
    },
    {
        "source_sentence": "　觀如是勝樂，　　智者護尸羅，　當遠惡親知，　　如避嶮惡道；　雖不造眾惡，　　而親近惡人，　如以吉祥茅，　　裹臭爛魚肉；　親所不應親，　　狎所不應狎，　如持鮮淨物，　　投糞穢深坑。",
        "from": "T17n0765_006:0693c03_0",
        "context_with_next_sentence": true
    },
    {
        "source_sentence": "　世間樂淨人，　　常懼穢塗染，　有智者亦爾，　　深怖惡親知。」",
        "from": "T17n0765_006:0693c09_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_006:0693c11_0",
        "context_with_next_sentence": true
    },
    {
        "source_sentence": "有三種香，唯順風熏，不能逆風。",
        "from": "T17n0765_006:0693c11_1",
        "context_with_next_sentence": true
    },
    {
        "source_sentence": "云何為三？",
        "from": "T17n0765_006:0693c12_2",
        "context_with_next_sentence": true
    },
    {
        "source_sentence": "一者根香；二者莖香；三者花香。",
        "from": "T17n0765_006:0693c12_3",
        "context_with_next_sentence": true
    },
    {
        "source_sentence": "如是三種，唯順風熏，不能逆風。",
        "from": "T17n0765_006:0693c13_4",
        "context_with_next_sentence": true
    },
    {
        "source_sentence": "汝等苾芻，勿作是念：更無餘香，或順風熏、或逆風熏、或復順逆，皆悉能熏。",
        "from": "T17n0765_006:0693c14_5",
        "context_with_next_sentence": true
    },
    {
        "source_sentence": "所以者何？",
        "from": "T17n0765_006:0693c15_6",
        "context_with_next_sentence": true
    },
    {
        "source_sentence": "我佛法中有一妙香，能順風熏、能逆風熏、能順逆熏，天上、人中皆聞芬馥，世間賢聖無不珍愛。",
        "from": "T17n0765_006:0693c16_7",
        "context_with_next_sentence": true
    },
    {
        "source_sentence": "何等名為我佛法中有一妙香，能順風熏、能逆風熏、能順逆熏，天上、人中皆聞芬馥，世間賢聖無不珍愛？",
        "from": "T17n0765_006:0693c18_8",
        "context_with_next_sentence": true
    },
    {
        "source_sentence": "所謂戒香。",
        "from": "T17n0765_006:0693c20_9",
        "context_with_next_sentence": true
    },
    {
        "source_sentence": "由此戒香，能順風熏、能逆風熏、能順逆熏，天上、人中皆聞芬馥，世間賢聖無不珍愛。",
        "from": "T17n0765_006:0693c20_10",
        "context_with_next_sentence": true
    },
    {
        "source_sentence": "如是名為我佛法中有一妙香，能順風熏、能逆風熏、能順逆熏，天上人中皆聞芬馥，世間賢聖無不珍愛。」",
        "from": "T17n0765_006:0693c22_11",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「世間諸所有，　　根莖花等香，　皆不逆風熏，　　以勢力微故。",
        "from": "T17n0765_006:0693c25_12",
        "context_with_next_sentence": true
    },
    {
        "source_sentence": "　唯我佛法中，　　有一妙香類，　順風逆風等，　　無不普皆熏；　天上及人中，　　諸世間賢聖，　一切皆珍愛，　　所謂淨戒香。",
        "from": "T17n0765_006:0693c28_0",
        "context_with_next_sentence": true
    },
    {
        "source_sentence": "　若能於此香，　　無放逸而住，　生無倒定慧，　　永盡眾苦邊。」",
        "from": "T17n0765_006:0694a03_0",
        "context_with_next_sentence": true
    },
    {
        "source_sentence": "重攝前經嗢拕南曰：　同界、感後有　　求利及欲生　惡說似驢鳴　　四學與四戒本事經卷第六",
        "from": "T17n0765_006:0694a05_0",
        "context_with_next_sentence": false
    }
]