[
    {
        "source_sentence": "寂照神變三摩地經",
        "from": "T15n0648_001:0723a19_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T15n0648_001:0723a21_0",
        "context_with_next_sentence": true
    },
    {
        "source_sentence": "如是我聞：一時薄伽梵住王舍城鷲峯山中，與大苾芻眾千二百五十人俱，并十俱胝佛土極微塵數等菩薩摩訶薩，其名曰：曼殊室利童子菩薩、觀自在菩薩、藥王菩薩、藥上菩薩、制多雷音菩薩、紅蓮華手菩薩、日光菩薩、月光菩薩、遠塵勇猛菩薩、斷諸惡趣菩薩、智上智菩薩、寶上智菩薩、有情上智菩薩、香花上智菩薩、日上智菩薩、月上智菩薩、離垢上智菩薩、金剛上智菩薩、遠塵上智菩薩、遍照上智菩薩、明幢菩薩、高幢菩薩、寶幢菩薩、無著幢菩薩、香花幢菩薩、離垢幢菩薩、日幢菩薩、月幢菩薩、遠塵幢菩薩、遍照幢菩薩、持威光菩薩、寶威光菩薩、大慧威光菩薩、智金剛威光菩薩、離垢威光菩薩、日威光菩薩、月威光菩薩、福山威光菩薩、智照威光菩薩、等勝威光菩薩、持藏菩薩、虛空藏菩薩、紅蓮花藏菩薩、寶藏菩薩、日藏菩薩、月藏菩薩、功德清淨藏菩薩、法印藏菩薩、遍照藏菩薩、齊藏菩薩、紅蓮花勝藏菩薩、日眼菩薩、清淨眼菩薩、離垢眼菩薩、無著眼菩薩、普見眼菩薩、善利眼菩薩、金剛眼菩薩、寶眼菩薩、虛空眼菩薩、普眼菩薩、天冠菩薩、法界光影末尼珠冠菩薩、妙覺冠菩薩、遍照冠菩薩、出生一切佛藏冠菩薩、出現一切世間冠菩薩、普遍照冠菩薩、無能勝冠菩薩、等覆一切如來師子座冠菩薩、普周法界虛空光影冠菩薩、梵主頂髻菩薩、龍主頂髻菩薩、一切佛化光影頂髻菩薩、妙覺頂髻菩薩、一切願海音聲末尼珠王頂髻菩薩、一切三世平等音聲頂髻菩薩、大光菩薩、離垢光菩薩、寶光菩薩、遠塵光菩薩、明光菩薩、一切如來神變光影末尼幢王末尼寶網等覆頂髻菩薩、一切如來法輪音聲頂髻菩薩、一切如來放大光輪末尼寶珠雷音頂髻菩薩、一切空中眾雜顯照末尼寶珠莊嚴頂髻菩薩、法光菩薩、淨光菩薩、日月光菩薩、神變光菩薩、天光菩薩、福德高幢菩薩、智慧高幢菩薩、神通高幢菩薩、光明高幢菩薩、香花高幢菩薩、末尼高幢菩薩、覺慧高幢菩薩、梵高幢菩薩、普照高幢菩薩、梵聲菩薩、持吼聲菩薩、海聲菩薩、世主聲菩薩、諸大山王互相擊聲菩薩、一切法界遍滿聲菩薩、一切法海雷聲菩薩、降伏一切魔輪菩薩、大悲理趣雲雷聲菩薩、安慰一切眾生苦聲菩薩、法涌菩薩、勝涌菩薩、智涌菩薩、福妙高涌菩薩、德慧涌菩薩、名稱涌菩薩、普照涌菩薩、大慈涌菩薩、智現涌菩薩、如來族姓涌菩薩、光勝菩薩、妙勝菩薩、生勝菩薩、遍照勝菩薩、虛空勝菩薩、寶勝菩薩、高幢勝菩薩、智勝菩薩、高主王菩薩、世主王菩薩、梵主王菩薩、山主王菩薩、不動主王菩薩、尊主王菩薩、妙覺主王菩薩、寂靜音菩薩、無著音菩薩、持聲音菩薩、海潮音菩薩、本願覺音菩薩、道場聲音菩薩、智高覺菩薩、虛空覺菩薩、離垢覺菩薩、無著覺菩薩、覺悟覺菩薩、照三世覺菩薩、寶覺菩薩、廣覺菩薩、普明覺菩薩、照法界理趣覺菩薩，如是等輩而為上首，有十俱胝佛土極微塵數等菩薩摩訶薩，一切皆住不退轉位，皆悉成就空界無量，成就法界無障平等，信解隨業所起異熟，信解隨因所起諸果，如印起印成一切法。",
        "from": "T15n0648_001:0723a22_0",
        "context_with_next_sentence": true
    },
    {
        "source_sentence": "平等性智成見諸法，猶如光影及以影像，平等之性成見諸法，同於谷響音聲，表了平等之性；一切已得不可思議解脫勝定，安住健行諸三摩地，安住能引無邊佛身色像；圓滿諸陀羅尼，於一毛孔普能示現一切佛土，於一毛孔普能示現若沒若生出胎出家，方便示行難行苦行，詣菩提座摧伏魔軍成等正覺轉正法輪，最後示現入大涅槃；成就於一結加趺坐，普於十方一切世界能遍滿智，普於十方一切世界一切如來所有眾會現一如來，於一如來所有眾會，普能示現一切如來；於一切法無邊中說皆悉善巧，皆到一切法無邊際。",
        "from": "T15n0648_001:0723c23_1",
        "context_with_next_sentence": true
    },
    {
        "source_sentence": "入無邊中種種幻網，普能示現無邊無際劫數有情；於自身中普能悟入，住持一切有情之身勝解善巧；於一身中普能悟入，住持一切如來之身勝解善巧；於一佛身普能悟入，示現一切如來之身，無餘一切他有情身皆悉善巧。",
        "from": "T15n0648_001:0724a06_2",
        "context_with_next_sentence": true
    },
    {
        "source_sentence": "於自身中普能悟入，示現十方一切世界皆悉善巧；於一法身普能示現，周遍一切三世有情，能以一身入三摩地，示現無邊有情身出；於一身中現證等覺，普能示現一切有情相似之身，於其一切有情身中，普能示現一有情身，又能於一有情身中，普現一切有情之身；有情身中能現法身，能法身中現有情身；能於一切菩薩願中，悟入住持無願善巧，能為有情示現諸佛現證等覺，願力處所現證等覺。",
        "from": "T15n0648_001:0724a12_3",
        "context_with_next_sentence": true
    },
    {
        "source_sentence": "為已成熟諸有情類隨所應化，能現無上正等菩提，能息一切劫數無願。",
        "from": "T15n0648_001:0724a21_4",
        "context_with_next_sentence": true
    },
    {
        "source_sentence": "於其一切有情身中，普能示現願力自在，移轉識身安立智身；普能示現自身斷滅，他有情身所願圓滿；普能示現一切有情成就大願。",
        "from": "T15n0648_001:0724a22_5",
        "context_with_next_sentence": true
    },
    {
        "source_sentence": "能於一一世界之中，各各示現一切劫數，行菩薩行無有斷絕。",
        "from": "T15n0648_001:0724a26_6",
        "context_with_next_sentence": true
    },
    {
        "source_sentence": "於一毛孔以大願力，能現周流一切佛土。",
        "from": "T15n0648_001:0724a27_7",
        "context_with_next_sentence": true
    },
    {
        "source_sentence": "於不可說不可說世界一一世界中，普能現身成等正覺；於一句法普能示現宣說無餘，一切法界無不周遍，能雨廣大法流所起妙甘露味，普能顯照諸明解脫，震吼真實法雷音聲，充足一切諸有情界圓滿大願。",
        "from": "T15n0648_001:0724a28_8",
        "context_with_next_sentence": true
    },
    {
        "source_sentence": "普能悟入靜慮解脫，神通明智所行境界暫一起心，能於十方一切世界生類死生流轉處所，示現一切已生有情身相差別。",
        "from": "T15n0648_001:0724b04_9",
        "context_with_next_sentence": true
    },
    {
        "source_sentence": "於無滯礙知自心智知他心智，一有情心一切有情心行動智皆得善巧，一剎那頃悟入如來十力妙智皆得善巧。",
        "from": "T15n0648_001:0724b07_10",
        "context_with_next_sentence": true
    },
    {
        "source_sentence": "普能悟入一切三世所到劫數無滯礙智、現他有情相續妙智皆得善巧，能於一一心剎那頃，示現十方一切世界所流行處一切有情皆得善巧。",
        "from": "T15n0648_001:0724b09_11",
        "context_with_next_sentence": true
    },
    {
        "source_sentence": "又復能於一有情想無餘悟入一切有情，諸所作業現見妙智皆得善巧。",
        "from": "T15n0648_001:0724b12_12",
        "context_with_next_sentence": true
    },
    {
        "source_sentence": "於一有情所出言音，悟入示現一切有情言音妙智皆得善巧。",
        "from": "T15n0648_001:0724b14_13",
        "context_with_next_sentence": true
    },
    {
        "source_sentence": "緣於一身，普能示現一切世界所有諸身皆得善巧。",
        "from": "T15n0648_001:0724b15_14",
        "context_with_next_sentence": true
    },
    {
        "source_sentence": "於一如來所有眾會，悟入示現一切如來所有眾會說法受持皆得善巧。",
        "from": "T15n0648_001:0724b17_15",
        "context_with_next_sentence": true
    },
    {
        "source_sentence": "能於一切如來眾會，悟入示現唯一如來所有眾會說法受持皆得善巧。",
        "from": "T15n0648_001:0724b18_16",
        "context_with_next_sentence": true
    },
    {
        "source_sentence": "皆得一切妙陀羅尼，悟入任持善決定辯，宣說一切有情界根皆得善巧。",
        "from": "T15n0648_001:0724b20_17",
        "context_with_next_sentence": true
    },
    {
        "source_sentence": "一有情心為所緣境，不可說轉證大菩提，覺悟一切有情心智皆得善巧。",
        "from": "T15n0648_001:0724b22_18",
        "context_with_next_sentence": true
    },
    {
        "source_sentence": "以一言音普能告教一切世界，能遍了知一切有情意樂差別，能顯照他有情相續皆得善巧。",
        "from": "T15n0648_001:0724b23_19",
        "context_with_next_sentence": true
    },
    {
        "source_sentence": "能以一心隨念悟入一切眾生先際劫數，普現所作業果異熟，隨其所應開悟有情悉令現見皆得善巧，普能莊嚴一切世界皆得善巧，於一切世悟入善巧。",
        "from": "T15n0648_001:0724b26_0",
        "context_with_next_sentence": true
    },
    {
        "source_sentence": "於一切佛平等性覺，菩薩大願自體行願，普能了知放法光明皆得善巧，能令不可說世界普入一極微塵皆得善巧，能令一極微塵量等一切世界皆得善巧，於一佛土普能示現一切佛土皆得善巧。",
        "from": "T15n0648_001:0724b29_1",
        "context_with_next_sentence": true
    },
    {
        "source_sentence": "內一切海廣大水聚置一毛孔，經法界量世界往來，而不損惱有情之類皆得善巧。",
        "from": "T15n0648_001:0724c05_2",
        "context_with_next_sentence": true
    },
    {
        "source_sentence": "令不可說世界所有入於自身，普現一切有情所作皆得善巧。",
        "from": "T15n0648_001:0724c07_0",
        "context_with_next_sentence": true
    },
    {
        "source_sentence": "能內無數不可思議不可稱量無有邊際不可宣說小鐵圍山、大鐵圍山及餘大山置一毛孔，普經一切世界往來，而不驚怖有情之類皆得善巧。",
        "from": "T15n0648_001:0724c08_1",
        "context_with_next_sentence": true
    },
    {
        "source_sentence": "促不可說不可說劫以為一劫，能延一劫為不可說不可說劫，於中普現成壞差別皆得善巧。",
        "from": "T15n0648_001:0724c11_2",
        "context_with_next_sentence": true
    },
    {
        "source_sentence": "為所應化諸有情類，普於一切別世界中隨其所宜，或現水災、或現火災、或現風災皆得善巧。",
        "from": "T15n0648_001:0724c13_3",
        "context_with_next_sentence": true
    },
    {
        "source_sentence": "以右足指挑擲無數不可思議無量世界，而不損惱諸有情類皆得善巧。",
        "from": "T15n0648_001:0724c16_0",
        "context_with_next_sentence": true
    },
    {
        "source_sentence": "一切皆已住法雲地，能持十方所化有情所有廣大災橫憂惱飢饉險難皆得善巧，而不損惱諸餘有情。",
        "from": "T15n0648_001:0724c17_1",
        "context_with_next_sentence": true
    },
    {
        "source_sentence": "以神通力能於無佛諸世界中現佛興世。",
        "from": "T15n0648_001:0724c20_0",
        "context_with_next_sentence": true
    },
    {
        "source_sentence": "如是無量無邊功德皆悉成就。",
        "from": "T15n0648_001:0724c20_1",
        "context_with_next_sentence": true
    },
    {
        "source_sentence": "復與五百菩薩摩訶薩俱，賢護菩薩而為上首，一切皆住不退轉位。",
        "from": "T15n0648_001:0724c21_2",
        "context_with_next_sentence": true
    },
    {
        "source_sentence": "爾時吠舍釐大城中，有黎呫毘童子名曰寶鑛，與二萬一千黎呫毘童子俱，前後圍繞往鷲峯山，詣如來所，頂禮雙足退右邊坐，瞻仰世尊目不暫捨，恭敬而住。",
        "from": "T15n0648_001:0724c24_0",
        "context_with_next_sentence": true
    },
    {
        "source_sentence": "揭闍大城有一居士名曰奢摩，與五百鄔波索迦俱，前後圍繞往鷲峯山，詣如來所，頂禮雙足退坐一面，瞻仰世尊目不暫捨，恭敬而住。",
        "from": "T15n0648_001:0724c28_0",
        "context_with_next_sentence": true
    },
    {
        "source_sentence": "復有居士名善調伏，與五千居士俱，前後圍繞往鷲峯山，詣如來所，頂禮雙足退坐一面，瞻仰世尊目不暫捨，恭敬而住。",
        "from": "T15n0648_001:0725a03_0",
        "context_with_next_sentence": true
    },
    {
        "source_sentence": "復有居士名曰商主，與大眷屬俱，前後圍繞往鷲峯山，詣如來所，頂禮雙足退坐一面，瞻仰世尊目不暫捨，恭敬而住。",
        "from": "T15n0648_001:0725a06_0",
        "context_with_next_sentence": true
    },
    {
        "source_sentence": "瞻波大城有長者子名曰善臂，與八萬四千長者子俱，前後圍繞往鷲峯山，詣如來所，頂禮雙足退坐一面，瞻仰世尊目不暫捨，恭敬而住。",
        "from": "T15n0648_001:0725a09_0",
        "context_with_next_sentence": true
    },
    {
        "source_sentence": "復有摩納縛迦名那羅達多，與五百摩納縛迦俱，前後圍繞往鷲峯山，詣如來所，頂禮雙足退坐一面，瞻仰世尊目不暫捨，恭敬而住。",
        "from": "T15n0648_001:0725a13_0",
        "context_with_next_sentence": true
    },
    {
        "source_sentence": "復有摩納縛迦名曰樂欲，與五百摩納縛迦俱，前後圍繞往鷲峯山，詣如來所，頂禮雙足退坐一面，瞻仰世尊目不暫捨，恭敬而住。",
        "from": "T15n0648_001:0725a17_0",
        "context_with_next_sentence": true
    },
    {
        "source_sentence": "摩揭陀王名未生怨，與五千眾俱前後圍繞，乘護財象王往鷲峯山，乃至乘地乘於護財，到臺觀已，下象雙足登鷲峯山，五千眾俱詣如來所，頂禮雙足退坐一面，瞻仰世尊目不暫捨，恭敬而住。",
        "from": "T15n0648_001:0725a20_0",
        "context_with_next_sentence": true
    },
    {
        "source_sentence": "婆羅痆斯大城有長者子名曰善國，與五百長者子俱，前後圍遶往鷲峯山，詣如來所，頂禮雙足退坐一面，瞻仰世尊目不暫捨，恭敬而住。",
        "from": "T15n0648_001:0725a25_0",
        "context_with_next_sentence": true
    },
    {
        "source_sentence": "復有帝釋天王、索訶界主大梵天王、四護世王、大自在天子、日月天子、善勇猛思天子、蘇室利摩天子，及餘無數不可思議不可稱量無邊天子，是一一天子各與無數俱胝百千眷屬天子俱，前後圍遶往鷲峯山，詣如來所，頂禮雙足，一一天子各隨所能設不思議妙供養已，退坐一面，瞻仰世尊目不暫捨，恭敬而住。",
        "from": "T15n0648_001:0725a29_0",
        "context_with_next_sentence": true
    },
    {
        "source_sentence": "爾時世尊一一毛孔一一隨好一一相中，出十佛土極微塵等種種色光。",
        "from": "T15n0648_001:0725b08_0",
        "context_with_next_sentence": true
    },
    {
        "source_sentence": "是一一光普照十方，一一方分各十佛土俱胝極微塵等世界無不周遍。",
        "from": "T15n0648_001:0725b09_1",
        "context_with_next_sentence": true
    },
    {
        "source_sentence": "從一一世界召集無數俱胝那庾多百千菩薩。",
        "from": "T15n0648_001:0725b11_2",
        "context_with_next_sentence": true
    },
    {
        "source_sentence": "是一一菩薩乘妙寶臺，縱廣俱胝百踰膳那寶閣圍遶，末尼真珠寶索綺飾，高幢幡蓋之所莊嚴，無量無數不可思議俱胝那庾多百千天女，前後圍遶往鷲峯山，詣如來所，頂禮雙足，持世界量諸天花雲寶雲衣雲、腹行堅固旃彈那雲、諸天伎樂歌讚等雲，雰散供養，退坐一面，瞻仰世尊目不暫捨，恭敬而住。",
        "from": "T15n0648_001:0725b12_3",
        "context_with_next_sentence": true
    },
    {
        "source_sentence": "爾時於此三千大千世界，廣大威德天、龍、藥叉、健達縛、阿素洛、揭路茶、緊捺洛、牟呼洛伽、釋梵護世、人非人等，諸菩薩眾，側塞而住，乃至無有如毛端量所不充滿。",
        "from": "T15n0648_001:0725b20_0",
        "context_with_next_sentence": true
    },
    {
        "source_sentence": "爾時眾中賢護菩薩從座而起，偏覆一肩右膝著地，合掌恭敬而白佛言：「世尊！",
        "from": "T15n0648_001:0725b24_0",
        "context_with_next_sentence": true
    },
    {
        "source_sentence": "我於少分請問如來、應、正等覺。",
        "from": "T15n0648_001:0725b25_1",
        "context_with_next_sentence": true
    },
    {
        "source_sentence": "唯願開許答所請問。」",
        "from": "T15n0648_001:0725b26_2",
        "context_with_next_sentence": true
    },
    {
        "source_sentence": "作是語已，爾時世尊告賢護菩薩摩訶薩言：「賢護！",
        "from": "T15n0648_001:0725b27_0",
        "context_with_next_sentence": true
    },
    {
        "source_sentence": "隨汝所欲，恣汝請問。",
        "from": "T15n0648_001:0725b28_1",
        "context_with_next_sentence": true
    },
    {
        "source_sentence": "我當隨答，令汝心喜。」",
        "from": "T15n0648_001:0725b28_2",
        "context_with_next_sentence": true
    },
    {
        "source_sentence": "說是語已。",
        "from": "T15n0648_001:0725b29_3",
        "context_with_next_sentence": true
    },
    {
        "source_sentence": "爾時賢護菩薩摩訶薩白佛言：「世尊！",
        "from": "T15n0648_001:0725c01_0",
        "context_with_next_sentence": true
    },
    {
        "source_sentence": "由於何處、由行何行、由何軌則、由何善根、由何精進、由何所依、由何巧慧、由何妙智、由何憶念、由何所趣、由何所引、由何持諦、由何甲冑，令諸菩薩摩訶薩眾於其無上正等菩提無轉無退無有遍退，及於無上正等菩提勇猛增進？",
        "from": "T15n0648_001:0725c01_1",
        "context_with_next_sentence": true
    },
    {
        "source_sentence": "云何如來有所行行熾然精進？",
        "from": "T15n0648_001:0725c07_2",
        "context_with_next_sentence": true
    },
    {
        "source_sentence": "云何如來有其妙智？",
        "from": "T15n0648_001:0725c07_3",
        "context_with_next_sentence": true
    },
    {
        "source_sentence": "云何大慧及智善巧？",
        "from": "T15n0648_001:0725c08_4",
        "context_with_next_sentence": true
    },
    {
        "source_sentence": "云何淨戒？",
        "from": "T15n0648_001:0725c08_5",
        "context_with_next_sentence": true
    },
    {
        "source_sentence": "云何具念，隨所聞法能不忘失？",
        "from": "T15n0648_001:0725c09_6",
        "context_with_next_sentence": true
    },
    {
        "source_sentence": "云何生念，隨其宿世所作善根悉能解了？",
        "from": "T15n0648_001:0725c09_7",
        "context_with_next_sentence": true
    },
    {
        "source_sentence": "云何宿住而得善巧，悉能開覺他諸有情？",
        "from": "T15n0648_001:0725c10_8",
        "context_with_next_sentence": true
    },
    {
        "source_sentence": "云何具覺諸根殊勝？",
        "from": "T15n0648_001:0725c11_9",
        "context_with_next_sentence": true
    },
    {
        "source_sentence": "云何具相見佛聞法承事眾僧？",
        "from": "T15n0648_001:0725c12_10",
        "context_with_next_sentence": true
    },
    {
        "source_sentence": "云何安住所餘世界，普能覩見無邊無際世界諸佛聽聞彼法，一切能持究竟通利，及廣為他宣說開示？",
        "from": "T15n0648_001:0725c12_11",
        "context_with_next_sentence": true
    },
    {
        "source_sentence": "云何當得猶如火焰，能燒一切諸不善根？",
        "from": "T15n0648_001:0725c15_12",
        "context_with_next_sentence": true
    },
    {
        "source_sentence": "云何當得猶如明月，能證一切鮮白淨法？",
        "from": "T15n0648_001:0725c16_13",
        "context_with_next_sentence": true
    },
    {
        "source_sentence": "云何當得譬如山王，能持一切殊勝善根？",
        "from": "T15n0648_001:0725c17_14",
        "context_with_next_sentence": true
    },
    {
        "source_sentence": "云何當得譬如金剛甚深堪忍不可破壞？",
        "from": "T15n0648_001:0725c18_0",
        "context_with_next_sentence": true
    },
    {
        "source_sentence": "云何當得無所怖畏猶若山峯？",
        "from": "T15n0648_001:0725c18_1",
        "context_with_next_sentence": true
    },
    {
        "source_sentence": "云何當得善淨音聲辯無滯礙？",
        "from": "T15n0648_001:0725c19_2",
        "context_with_next_sentence": true
    },
    {
        "source_sentence": "云何當得具足多聞析一切法決定善巧？",
        "from": "T15n0648_001:0725c20_3",
        "context_with_next_sentence": true
    },
    {
        "source_sentence": "云何當得面貌善淨常含微笑遠離嚬蹙？",
        "from": "T15n0648_001:0725c21_4",
        "context_with_next_sentence": true
    },
    {
        "source_sentence": "云何當得遠離妬悋？",
        "from": "T15n0648_001:0725c22_5",
        "context_with_next_sentence": true
    },
    {
        "source_sentence": "云何當能音聲告教無邊世界？",
        "from": "T15n0648_001:0725c22_6",
        "context_with_next_sentence": true
    },
    {
        "source_sentence": "云何能以無邊無際世界所有置一毛孔，其中有情不能了知，我等今者為何所至，唯應度者能正解了？",
        "from": "T15n0648_001:0725c23_7",
        "context_with_next_sentence": true
    },
    {
        "source_sentence": "云何十方一切如來大眾會中，普能顯現成熟有情不移本處？",
        "from": "T15n0648_001:0725c25_8",
        "context_with_next_sentence": true
    },
    {
        "source_sentence": "云何能現於一毛孔，從覩史多天宮處沒、住胎出生、踰城出家、現行苦行、詣菩提座降伏魔軍、成等正覺、轉妙法輪、入大涅槃，現正法住？",
        "from": "T15n0648_001:0725c27_9",
        "context_with_next_sentence": true
    },
    {
        "source_sentence": "云何當得一剎那心能遍了知一切有情一切心行？」",
        "from": "T15n0648_001:0726a01_10",
        "context_with_next_sentence": true
    },
    {
        "source_sentence": "作是語已。",
        "from": "T15n0648_001:0726a02_11",
        "context_with_next_sentence": true
    },
    {
        "source_sentence": "爾時世尊告賢護菩薩摩訶薩曰：「善哉善哉！",
        "from": "T15n0648_001:0726a03_0",
        "context_with_next_sentence": true
    },
    {
        "source_sentence": "賢護！",
        "from": "T15n0648_001:0726a03_1",
        "context_with_next_sentence": true
    },
    {
        "source_sentence": "善哉！",
        "from": "T15n0648_001:0726a04_2",
        "context_with_next_sentence": true
    },
    {
        "source_sentence": "汝今乃能請問如來如是深義。",
        "from": "T15n0648_001:0726a04_3",
        "context_with_next_sentence": true
    },
    {
        "source_sentence": "汝於今者所行之行，為欲利益多眾生故、為欲安樂多眾生故、哀愍世間諸大眾故、為諸天人作大義利得安樂故。",
        "from": "T15n0648_001:0726a04_4",
        "context_with_next_sentence": true
    },
    {
        "source_sentence": "汝於今者成就大悲，是故賢護！",
        "from": "T15n0648_001:0726a07_5",
        "context_with_next_sentence": true
    },
    {
        "source_sentence": "汝今諦聽極善作意，吾當為汝分別解說。」",
        "from": "T15n0648_001:0726a08_6",
        "context_with_next_sentence": true
    },
    {
        "source_sentence": "賢護菩薩摩訶薩言：「如是。",
        "from": "T15n0648_001:0726a09_7",
        "context_with_next_sentence": true
    },
    {
        "source_sentence": "世尊！",
        "from": "T15n0648_001:0726a09_8",
        "context_with_next_sentence": true
    },
    {
        "source_sentence": "願樂欲聞。」",
        "from": "T15n0648_001:0726a09_9",
        "context_with_next_sentence": true
    },
    {
        "source_sentence": "佛告賢護菩薩摩訶薩言：「賢護！",
        "from": "T15n0648_001:0726a10_10",
        "context_with_next_sentence": true
    },
    {
        "source_sentence": "有三摩地，名寂照神變菩薩所行佛地所攝，菩薩摩訶薩安住此中，能得如是及餘無量殊勝功德。",
        "from": "T15n0648_001:0726a10_11",
        "context_with_next_sentence": true
    },
    {
        "source_sentence": "賢護！",
        "from": "T15n0648_001:0726a12_12",
        "context_with_next_sentence": true
    },
    {
        "source_sentence": "云何名為寂照神變三摩地耶？",
        "from": "T15n0648_001:0726a13_13",
        "context_with_next_sentence": true
    },
    {
        "source_sentence": "謂能如實覺一切法通達其相，通達無顛倒相、通達有顛倒相，增益無顛倒相、損減有顛倒相，不執自住地、不取他住地，不恃怙壽命，於其生死而不流轉遍知諸事，修奢摩他現前，修習毘鉢舍那觀業現前，其心安住，念無散動尋伺寂靜，遠不善品親近善品，止息貪欲瞋恚愚癡，除去無明習近於明，遍知因果遠離無知，永盡於愛永斷喜貪，於佛決定、於法無疑、於僧深信，言無破壞和會密意趣向遠離，言辭美妙面貌端正，遠離味染不造諸惡，資助離繫遠離於繫，於世雜事不生愛樂。",
        "from": "T15n0648_001:0726a13_14",
        "context_with_next_sentence": true
    },
    {
        "source_sentence": "於其生死見深過患，於其涅槃見勝功德，由勝意樂樂般涅槃。",
        "from": "T15n0648_001:0726a24_15",
        "context_with_next_sentence": true
    },
    {
        "source_sentence": "無有諂曲無有幻誑，無有詐偽無詐語言，無詐現相無詐研求，常樂遠避財利恭敬，勇猛精進最極堪忍，無有懈怠永斷諸蓋，恒常欣遇十善業道，戒蘊無缺定蘊無動，無依而入等持等至，於能圓滿波羅蜜多無有厭足，靜慮解脫等持等至轉變自在，於諸神足隨樂遊戲，一切智智自在而轉善分別覺。",
        "from": "T15n0648_001:0726a26_16",
        "context_with_next_sentence": true
    },
    {
        "source_sentence": "性不愚頑、性不瘖瘂、非他所使，長時事中性能遠離，得善士住不觀惡士，遠離愚夫欣遇聰叡，任持念力任持智力，不樂在家出家雜處樂居遠離，於空無相無願法中能正堪忍，於一切法如實通達。",
        "from": "T15n0648_001:0726b04_17",
        "context_with_next_sentence": true
    },
    {
        "source_sentence": "賢護！",
        "from": "T15n0648_001:0726b08_18",
        "context_with_next_sentence": true
    },
    {
        "source_sentence": "是名寂照神變三摩地。",
        "from": "T15n0648_001:0726b08_19",
        "context_with_next_sentence": true
    },
    {
        "source_sentence": "菩薩於此三摩地中正勤修學，得一切法無障礙智。",
        "from": "T15n0648_001:0726b09_20",
        "context_with_next_sentence": true
    },
    {
        "source_sentence": "「復次賢護！",
        "from": "T15n0648_001:0726b11_0",
        "context_with_next_sentence": true
    },
    {
        "source_sentence": "寂照神變三摩地者，謂一切法平等性智、一切言說不現行智。",
        "from": "T15n0648_001:0726b11_1",
        "context_with_next_sentence": true
    },
    {
        "source_sentence": "棄捨家事不樂三界無有退弱，於一切法心無執著，攝受正法密護諸法，於法異熟深生信解，於毘奈耶方便善巧，息諸諍論無違無競，忍受平等趣平等性，擇法善巧、決法善巧、法句善巧，析法句智、知前際智、知後際智、三輪淨智、身安住智、心安住智、護威儀智、於法清淨超過所緣諸蘊遍智、界平等智，諸處顯照諸愛永斷，趣證無生於因照了，業果滅壞見法修道，欣遇如來猛利慧性，分別字智音聲遍知，證得歡喜法喜無減。",
        "from": "T15n0648_001:0726b12_2",
        "context_with_next_sentence": true
    },
    {
        "source_sentence": "調柔正直遠離嚬蹙，儒和善順美悅先言，命曰善來離諸懈惰，恭敬尊重遵聽師教。",
        "from": "T15n0648_001:0726b22_3",
        "context_with_next_sentence": true
    },
    {
        "source_sentence": "於其生死無有喜足，於白淨法具足充滿，其命清淨不捨靜住，安立勝地不壞正念，諸蘊善巧、諸界善巧、諸處善巧，趣證神通損諸煩惱，永害一切習氣相續，趣向昇進修習成辦。",
        "from": "T15n0648_001:0726b24_4",
        "context_with_next_sentence": true
    },
    {
        "source_sentence": "於出眾罪方便善巧，於諸見纏能永摧伏，於諸隨眠斷而不出，具宿生念於業異熟無有疑惑，於法心生皆不委任，於諸事業不作加行，於諸內處而不作意，於諸外處而不現行，不自高舉不輕蔑他，於諸善中無所執著，於諸異生終不委任。",
        "from": "T15n0648_001:0726b28_5",
        "context_with_next_sentence": true
    },
    {
        "source_sentence": "尸羅等流難辦能辦，具大光蘊能自了知，離諸掉動立眾威儀，無有瞋恚離麁獷語不損惱他，隨護善友遠離怨害，具淨尸羅無所損害言辭柔軟，不依三界守護親密，於一切法空無我性隨順堪忍，一切智智猛利樂欲，智光照了堅固尸羅。",
        "from": "T15n0648_001:0726c04_6",
        "context_with_next_sentence": true
    },
    {
        "source_sentence": "入諸等至常樂獨處，無分別智喜足圓滿，心無擾濁離見所作。",
        "from": "T15n0648_001:0726c10_7",
        "context_with_next_sentence": true
    },
    {
        "source_sentence": "得陀羅尼趣入妙智，於處非處具正解行，因理趣門教授教誡，能正修行隨順忍地遠離不忍，安立智地永斷無知安立妙智。",
        "from": "T15n0648_001:0726c11_8",
        "context_with_next_sentence": true
    },
    {
        "source_sentence": "瑜伽師地菩薩所行，達一切法自性妙智，焚盪其心不生不續，無滯著智不運重擔。",
        "from": "T15n0648_001:0726c14_9",
        "context_with_next_sentence": true
    },
    {
        "source_sentence": "如來妙智療治貪欲，除去瞋恚永斷愚癡，和合正理遠離非理，悕欲善法行勝意樂親近覺悟，不捨於斷防護白法。",
        "from": "T15n0648_001:0726c16_10",
        "context_with_next_sentence": true
    },
    {
        "source_sentence": "善根上首方便善巧，永斷諸相移轉諸想，引發契經善毘奈耶，於諦決擇趣證解脫，言辭定一緣不能引，生起如實若智若見，樂求多聞智無厭足。",
        "from": "T15n0648_001:0726c19_0",
        "context_with_next_sentence": true
    },
    {
        "source_sentence": "其心清淨、其身清淨、其語清淨言無疑惑，習近於空、親近無相、於無願性無所取執，得無所畏，於諸有苦而不輕毀，亦以財寶而惠施之。",
        "from": "T15n0648_001:0726c22_1",
        "context_with_next_sentence": true
    },
    {
        "source_sentence": "於諸貧匱而不訶擯，於諸犯戒起哀愍覺興利益事，以法攝受惠捨於財。",
        "from": "T15n0648_001:0726c25_2",
        "context_with_next_sentence": true
    },
    {
        "source_sentence": "於諸持戒無諂讚歎，能捨一切自所有物，以勝意樂而延請之如說而作。",
        "from": "T15n0648_001:0726c27_0",
        "context_with_next_sentence": true
    },
    {
        "source_sentence": "數數發起猛利加行，殷重歡喜而領受之成譬喻智。",
        "from": "T15n0648_001:0726c28_1",
        "context_with_next_sentence": true
    },
    {
        "source_sentence": "先際善巧名假施設，能悟入智永害施設，不悕恭敬恕不恭敬，於利無求、於衰不慼，不欣其譽、毀而不恚、稱而不愛、譏而不劣，於樂不耽、於苦不背，不執諸行。",
        "from": "T15n0648_001:0726c29_2",
        "context_with_next_sentence": true
    },
    {
        "source_sentence": "於其實讚而不耽著，於不實讚而不執受，避非所行、行所行處，親近軌範、遠非軌範，於少善根諸有情類終不輕毀，於佛聖教能正護持。",
        "from": "T15n0648_001:0727a04_3",
        "context_with_next_sentence": true
    },
    {
        "source_sentence": "其言省略其性柔軟，世俗言辭方便善巧，能摧怨敵應時而行。",
        "from": "T15n0648_001:0727a07_4",
        "context_with_next_sentence": true
    },
    {
        "source_sentence": "威儀清淨威儀端嚴，於義非義成善巧智。",
        "from": "T15n0648_001:0727a08_5",
        "context_with_next_sentence": true
    },
    {
        "source_sentence": "了達世間、了達諸論言辭辯了，樂行捨施能常舒手，心無執著具足慚愧。",
        "from": "T15n0648_001:0727a09_6",
        "context_with_next_sentence": true
    },
    {
        "source_sentence": "於諸不善心常厭毀，恒不捨離杜多功德，任持正行現行端直，於諸尊重恭敬起迎，奉施床座摧伏憍慢，心等策勵通達其義，攝受於智止息無智悟入心智，於心自性能隨覺智，於引不引及引發中成善巧智、一切有情言辭妙智，安立種種言辭妙智，決擇義智遠離無義，辯諸靜慮而於其中無有愛味。",
        "from": "T15n0648_001:0727a11_7",
        "context_with_next_sentence": true
    },
    {
        "source_sentence": "觀察一切有情之心，知有情根勝劣妙智，能正觀察是處非處，能正分別一切作業，於其非業非異熟中悟入妙智。",
        "from": "T15n0648_001:0727a18_8",
        "context_with_next_sentence": true
    },
    {
        "source_sentence": "種種勝解悟入不忘，於種種界及非一界能正現見，金剛喻定無所觀見，具梵音聲等持等至。",
        "from": "T15n0648_001:0727a20_9",
        "context_with_next_sentence": true
    },
    {
        "source_sentence": "於其一一有名無名諸宿住事能隨念智，能正觀察遍行行智，漏盡永斷得證時智。",
        "from": "T15n0648_001:0727a23_0",
        "context_with_next_sentence": true
    },
    {
        "source_sentence": "無礙天眼普正觀察，現一切色神通遊戲，於色非色平等入智。",
        "from": "T15n0648_001:0727a24_1",
        "context_with_next_sentence": true
    },
    {
        "source_sentence": "了達種種言音支分，能隨悟入陀羅尼智。",
        "from": "T15n0648_001:0727a26_2",
        "context_with_next_sentence": true
    },
    {
        "source_sentence": "一切色像谷響音聲，平等性智隨其所應宣說正法，一切有情善說歡喜根迴轉智，觀時非時入實際智。",
        "from": "T15n0648_001:0727a27_3",
        "context_with_next_sentence": true
    },
    {
        "source_sentence": "凡所說法終不唐捐，能滿一切波羅蜜多，於諸有情策勵摧伏善巧之智。",
        "from": "T15n0648_001:0727a29_4",
        "context_with_next_sentence": true
    },
    {
        "source_sentence": "於諸威儀無所分別，無雜法界流趣妙智，害諸分別種種分別。」",
        "from": "T15n0648_001:0727b02_5",
        "context_with_next_sentence": true
    },
    {
        "source_sentence": "寂照神變三摩地經",
        "from": "T15n0648_001:0727b04_0",
        "context_with_next_sentence": false
    }
]