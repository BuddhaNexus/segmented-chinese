[
    {
        "source_sentence": "正法念處經卷第六十九",
        "from": "T17n0721_069:0406c02_0",
        "context_with_next_sentence": true
    },
    {
        "source_sentence": "元魏婆羅門瞿曇般若流支譯",
        "from": "T17n0721_069:0406c04_0",
        "context_with_next_sentence": true
    },
    {
        "source_sentence": "身念處品之六",
        "from": "T17n0721_069:0406c05_0",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_069:0406c06_0",
        "context_with_next_sentence": true
    },
    {
        "source_sentence": "十大山中復有何等河池流水、華果、鳥獸？",
        "from": "T17n0721_069:0406c06_1",
        "context_with_next_sentence": true
    },
    {
        "source_sentence": "彼以聞慧或以天眼見：僧迦賒山，僧迦賒樹六時之華，其樹晝夜光明不斷，如閻浮提燃大炬火，其香普熏滿一由旬。",
        "from": "T17n0721_069:0406c07_2",
        "context_with_next_sentence": true
    },
    {
        "source_sentence": "如閻浮提所有林樹少分相類，如是僧迦賒山有四大林：一名青影林；二名鳥音林；三名溫涼林；四名鋡毘羅林。",
        "from": "T17n0721_069:0406c10_3",
        "context_with_next_sentence": true
    },
    {
        "source_sentence": "若至此林，其花如雲從空而下，合和聚集，故名僧迦賒山(僧迦賒言聚集)。",
        "from": "T17n0721_069:0406c12_4",
        "context_with_next_sentence": true
    },
    {
        "source_sentence": "青影林者，隨有一切白色眾鳥住在此林，以林力故，如琉璃色故，名青影林。",
        "from": "T17n0721_069:0406c14_5",
        "context_with_next_sentence": true
    },
    {
        "source_sentence": "鳥音林者，若入此林，如意所念，鳥出妙音，欝單越人見之，生大歡喜，故名鳥音林。",
        "from": "T17n0721_069:0406c15_6",
        "context_with_next_sentence": true
    },
    {
        "source_sentence": "溫涼林者，若人有寒，入則溫暖，若有熱者，入此林中即得清涼。",
        "from": "T17n0721_069:0406c17_7",
        "context_with_next_sentence": true
    },
    {
        "source_sentence": "林中有鳥，名曰風行，是命命鳥，以鳥力故，一念能行一千由旬。",
        "from": "T17n0721_069:0406c19_8",
        "context_with_next_sentence": true
    },
    {
        "source_sentence": "若人見鳥，憶念欲行，即乘此鳥，一念能至一千由旬。",
        "from": "T17n0721_069:0406c20_9",
        "context_with_next_sentence": true
    },
    {
        "source_sentence": "其命命鳥能解四天下人所有語言，亦能宣說，如人受樂，如人欲樂，其身七寶莊嚴，兩翼青寶、車璩頗梨、赤蓮華寶莊嚴其身，見者歡喜。",
        "from": "T17n0721_069:0406c21_10",
        "context_with_next_sentence": true
    },
    {
        "source_sentence": "觀僧迦賒山，有第二林，名曰鸚鵡，林鳥歡喜，有蓮華池涌覆其上，若閻浮提鵝王中熱而死，生此池中。",
        "from": "T17n0721_069:0406c24_11",
        "context_with_next_sentence": true
    },
    {
        "source_sentence": "如閻浮提鵝王住阿那婆達多池中，種種眾鳥住在此林中。",
        "from": "T17n0721_069:0406c27_12",
        "context_with_next_sentence": true
    },
    {
        "source_sentence": "鵝鴨鴛鴦、鵁鶄之鳥、怛荼摩那婆鳥、黃鳥鳩鴿、屯頭醯鳥、香鳥、三婆闍鳥、瞿耶沙吒鳥、聲歡喜鳥、六時行鳥、喜月明鳥、月出歡喜鳥、日色孔雀鳥，若見雷時，歡喜出聲。",
        "from": "T17n0721_069:0406c28_13",
        "context_with_next_sentence": true
    },
    {
        "source_sentence": "生樂鳥、少黃色鳥、俱羅婆鳥、那提背鳥、泥均崙陀鳥、陀婆迦鳥、雜身鳥、眾蜂旋鳥，其音能滿至一由旬，如閻浮提蜂住於樹林。",
        "from": "T17n0721_069:0407a03_14",
        "context_with_next_sentence": true
    },
    {
        "source_sentence": "烏鳥、山舞鳥、第一音鳥、鷄鳥、婆羅羅鳥、華覆身鳥、住蓮華鳥、青優鉢羅鳥、遮沙鳥、頻伽項鳥、般舟吒鳥、樂娑羅鳥、常音聲鳥、箜篌音鳥、見雲歡喜鳥、僧迦摩鳥、見鬪歡喜鳥、白雲鳥。",
        "from": "T17n0721_069:0407a06_15",
        "context_with_next_sentence": true
    },
    {
        "source_sentence": "復有異鳥，觀之可愛。",
        "from": "T17n0721_069:0407a10_16",
        "context_with_next_sentence": true
    },
    {
        "source_sentence": "離瞋恚鳥住林樹間，欝單曰人見之歡喜。",
        "from": "T17n0721_069:0407a10_17",
        "context_with_next_sentence": true
    },
    {
        "source_sentence": "觀彼眾鳥住林中，如實知外身。",
        "from": "T17n0721_069:0407a11_18",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_069:0407a13_0",
        "context_with_next_sentence": true
    },
    {
        "source_sentence": "僧迦賒山有何等林？",
        "from": "T17n0721_069:0407a13_1",
        "context_with_next_sentence": true
    },
    {
        "source_sentence": "彼以聞慧或以天眼見：第三林，名鋡毘羅林，枝葉相覆，蔭影涼厚，欝單越人為遊戲故，入此林中。",
        "from": "T17n0721_069:0407a14_2",
        "context_with_next_sentence": true
    },
    {
        "source_sentence": "林名斑葉樹，次名龍華樹，次名菴婆羅，次名拘鞞陀羅樹，次名娑羅樹，次名喜愛樹，次名鳥息樹，次名婆羅多羅樹，次名賒摩樹，次名尼沙迦毘陀樹，次名周多樹，次名迦羅樹，次名毘羅迦樹，次名旗隣陀樹，次名婆鳩羅樹，次名喜香樹，次名憍樂樹，次名奚多羅樹，次名多摩羅樹，次名鳩羅迦樹，次名青荊香樹，次名月輪樹，次名曜行樹，次名常開敷樹，次名尼均輪樹，次名開樹，次名阿濕波他樹，次名甄叔迦樹，次名賒摩梨樹，次名楊柳樹，次名毘邏樹，次名迦卑樹，次名那梨吱羅樹，次名波那娑樹，次名無遮果樹，次名阿殊那花樹，次名迦曇婆羅樹，次名泥周羅樹，次名天木香樹，次名乘攝樹，次名水生樹華，次名曼陀羅樹華，次名俱賒耶舍樹花，次名金色華，次名銀色花，次名毘琉璃樹，次名孔雀止息樹，次名異處行樹，次名洲生樹，次名迦離賒合樹，次名婆迦賒樹，次名互相映厚樹，次名滑樹，次名肩生樹，次名因陀羅長樹，次名岸生樹，次名巷生樹，次名珊瑚色樹，次名鳩摩鬚樹，次名悚樹，次名應時生樹，次名煙色樹，次名燈明樹，次名風動樹，次名芭蕉樹，次名俱翅羅樂樹，次名散華樹，次名花未覆樹，次名開烏彌羅樹，次名憶念樹，次名如飯樹，次名優曇鉢羅樹，次名頭頭摩樹，次名蜂旋樹，次名負峯樹，次名涼風樹，次名動搖樹，次名無憂樹，有如是等六十種樹，勝過餘樹，不說中下。",
        "from": "T17n0721_069:0407a16_3",
        "context_with_next_sentence": true
    },
    {
        "source_sentence": "鋡毘羅林，流水華池甚可愛樂。",
        "from": "T17n0721_069:0407b14_4",
        "context_with_next_sentence": true
    },
    {
        "source_sentence": "欝單越人無有怖畏、憂悲病苦，無有君王亦無熱惱，離於怨對姤嫉之患，於僧迦賒山鋡毘羅林歡喜受樂。",
        "from": "T17n0721_069:0407b15_5",
        "context_with_next_sentence": true
    },
    {
        "source_sentence": "觀僧迦賒山已，如實知外身。",
        "from": "T17n0721_069:0407b18_6",
        "context_with_next_sentence": true
    },
    {
        "source_sentence": "「復次，修行者隨順觀外身觀。",
        "from": "T17n0721_069:0407b19_0",
        "context_with_next_sentence": true
    },
    {
        "source_sentence": "欝單越國僧迦賒山第四林，名曰溫涼。",
        "from": "T17n0721_069:0407b19_1",
        "context_with_next_sentence": true
    },
    {
        "source_sentence": "彼以聞慧或以天眼見：溫涼林種種涼池，亦如上說，花葉果樹、河流具足，謂清涼河，廣一由旬，其水甚深。",
        "from": "T17n0721_069:0407b20_2",
        "context_with_next_sentence": true
    },
    {
        "source_sentence": "一名清淨河，次名無濁河，次名乳水河，次名蒲桃汁河，次名蘇摩河，次名美乳埿白水河，次名憶念河，次名鵝王河，次名鴨河，次名鴛鴦河，次名妙音聲河，次名花流河，次名弱楊河，次名濤波流河，次名駃流水樂河，次名迦曇婆翅河，次名珠嘴河，次名饒龜河，次名赤魚旋行河，次名軍毘羅河，次名魚旋河，次名華流河，次名沫輪河，次名水笑河，次名平堓河，次名雨聲河，次名音曲流河，次名隨時轉河，次名無力河，次名山峯河，次名金色水河，次名銀色水河，次名銀石河，次名真珠沙河，次名山流河，次名雲轉河，次名車璩莊嚴河，次名珊瑚樹河，次名春歡喜河，次名秋清水河，次名山谷流河，次名峯輪笑河，次名雪水河，次名日不照河，次名速流河，次名洄澓河，次名尼均輪陀流河，次名香水河，次名雞多迦香熏河，次名雨歡喜河，次名屯頭摩河，次名周遍旋轉河，次名無量流河，次名灒水澆岸河，次名婆鳩羅河，次名減水河，次名歡喜旋流河，次名壞山河，次名雲行河，次名歌音河，次名鼓音河，次名雷音河，次名龍女喜樂河，次名夜叉所愛河，次名仙人所愛河。",
        "from": "T17n0721_069:0407b22_3",
        "context_with_next_sentence": true
    },
    {
        "source_sentence": "是名僧迦賒山第四溫涼林，有如是等七十大河，不說其餘無量小河，林樹華果功德具足。",
        "from": "T17n0721_069:0407c16_4",
        "context_with_next_sentence": true
    },
    {
        "source_sentence": "觀清涼林已，如實知外身。",
        "from": "T17n0721_069:0407c18_5",
        "context_with_next_sentence": true
    },
    {
        "source_sentence": "「僧迦賒山第五名震雷雲鬘龍遊戲雲鬘，所謂離瞋婆修吉龍王、德叉迦龍王、齒毒龍耀大電光，興雲普覆，隨順法行。",
        "from": "T17n0721_069:0407c18_6",
        "context_with_next_sentence": true
    },
    {
        "source_sentence": "有如是等七千大龍，於欝單越以時降雨，澍於平地。",
        "from": "T17n0721_069:0407c21_7",
        "context_with_next_sentence": true
    },
    {
        "source_sentence": "欝單越人猶如諸天。",
        "from": "T17n0721_069:0407c22_8",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_069:0407c24_0",
        "context_with_next_sentence": true
    },
    {
        "source_sentence": "如前所說，若樹若花、若果若實、若河、若石窟、若地方處、若草若山谷、若山窟，如是等處，無針鋒許眾生所住，不生不死、不退不出，百返千返一切愛樂。",
        "from": "T17n0721_069:0407c24_1",
        "context_with_next_sentence": true
    },
    {
        "source_sentence": "種種眾生無不破壞、恩愛別離、惱亂心悔，無不曾為怨親中人，無不合和，無量生處，百生千生，或在水性或生陸地，或行虛空，於畜生中無一眾生不相噉食、不相殘害，無一眾生不作怨結，如我此身無處不生。",
        "from": "T17n0721_069:0407c27_2",
        "context_with_next_sentence": true
    },
    {
        "source_sentence": "如是比丘不見針鋒之地非生死處，如前所說。",
        "from": "T17n0721_069:0408a03_3",
        "context_with_next_sentence": true
    },
    {
        "source_sentence": "觀僧迦賒山已，如實知外身。",
        "from": "T17n0721_069:0408a04_4",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_069:0408a06_0",
        "context_with_next_sentence": true
    },
    {
        "source_sentence": "復有何等勝妙山林？",
        "from": "T17n0721_069:0408a06_1",
        "context_with_next_sentence": true
    },
    {
        "source_sentence": "彼以聞慧或以天眼見：第二山，名平等峯，猶如天上歡喜之園。",
        "from": "T17n0721_069:0408a07_2",
        "context_with_next_sentence": true
    },
    {
        "source_sentence": "平等山峯所有河池、花果林樹，如前僧迦賒山中，廣說復有何勝？",
        "from": "T17n0721_069:0408a08_3",
        "context_with_next_sentence": true
    },
    {
        "source_sentence": "其等山峯，三百金峯光明如日，五百銀峯亦如前說，功德勝前。",
        "from": "T17n0721_069:0408a10_0",
        "context_with_next_sentence": true
    },
    {
        "source_sentence": "欝單越人其身光明猶如滿月，名離怖畏，實無怖畏，故名無畏。",
        "from": "T17n0721_069:0408a11_1",
        "context_with_next_sentence": true
    },
    {
        "source_sentence": "欝單越人住此山中，歡娛受樂如四天王，夏四月時，於歡喜園受五欲樂。",
        "from": "T17n0721_069:0408a12_2",
        "context_with_next_sentence": true
    },
    {
        "source_sentence": "有何等勝？",
        "from": "T17n0721_069:0408a14_3",
        "context_with_next_sentence": true
    },
    {
        "source_sentence": "四天王天無骨無肉，無有汗垢，欝單越人所不能及。",
        "from": "T17n0721_069:0408a14_4",
        "context_with_next_sentence": true
    },
    {
        "source_sentence": "欝單越人遠離怖畏，勝四天處。",
        "from": "T17n0721_069:0408a15_5",
        "context_with_next_sentence": true
    },
    {
        "source_sentence": "四天王天住高山頂宮殿而居，猶懷恐畏，欝單越人無有宮宅，無我所心，是故無畏。",
        "from": "T17n0721_069:0408a16_6",
        "context_with_next_sentence": true
    },
    {
        "source_sentence": "欝單越人命終之時，一切上生，是故無畏，四天王天則不如是。",
        "from": "T17n0721_069:0408a18_7",
        "context_with_next_sentence": true
    },
    {
        "source_sentence": "欝單越人復有勝法離怖畏故勝四天處。",
        "from": "T17n0721_069:0408a19_8",
        "context_with_next_sentence": true
    },
    {
        "source_sentence": "平等山中所有樹林如第二日，離怖畏人隨心所念，皆從樹出，衣無線縷，瓔珞莊嚴，或念飲食，於百千河飲食盈流，鳥音可愛如前所說，金翅青毘琉璃，無量百千鵝鴨鴛鴦，無量眾鹿真金為身，珊瑚為角，車璩為目，青玉為甲，及餘異獸，無量種類住在山中，樹枝相蔭交互而生，如真珠網。",
        "from": "T17n0721_069:0408a20_9",
        "context_with_next_sentence": true
    },
    {
        "source_sentence": "俱翅羅鳥，孔雀妙音。",
        "from": "T17n0721_069:0408a27_10",
        "context_with_next_sentence": true
    },
    {
        "source_sentence": "百千流水，無量河岸以為莊嚴，一切河流，八功德水。",
        "from": "T17n0721_069:0408a27_11",
        "context_with_next_sentence": true
    },
    {
        "source_sentence": "何等為八？",
        "from": "T17n0721_069:0408a29_12",
        "context_with_next_sentence": true
    },
    {
        "source_sentence": "一者具味；二者清淨；三者香潔；四者除渴；五者涼冷；六者飲之無厭；七者無垢；八者飲之無患。",
        "from": "T17n0721_069:0408a29_13",
        "context_with_next_sentence": true
    },
    {
        "source_sentence": "無惡魚過。",
        "from": "T17n0721_069:0408b02_14",
        "context_with_next_sentence": true
    },
    {
        "source_sentence": "於此山中有種種花池，所謂有名廣博山花池，次名眾沙花池，次名五樹花池，次名鴛鴦岸花池，次名鵝水花池，次名扇翅花池，次名饒百鳥花池，次名大珊瑚花池，次名竹樹花池，次名深花池，次名月愛花池，次名上月花池，次名雜水花池，次名洄澓花池，次名竹林花池，次名仙愛華池，次名魚旋華池，次名三波陀魚迮華池，次名峯中花池，次名池鬘花池，次名旋轉花池，次名淨水花池，次名月光花池，次名月輪花池，次名離垢花池，次名乳水莊嚴花池，次名清涼花池，次名月愛花池，次名頗梨旋花池，次名速旋花池，次名澄靜花池，次名不動花池，次名天愛花池，次名歡喜花池，次名善味花池，次名如意味花池，次名樂花池，次名雞珠婆花池，次名甘露上流花池，次名龍花池，次名樂花池，次名阿殊那花池。",
        "from": "T17n0721_069:0408b02_15",
        "context_with_next_sentence": true
    },
    {
        "source_sentence": "平等山峯有如是等四十七池，於平等山中最為殊勝，其池皆是八功德水，如前所說。",
        "from": "T17n0721_069:0408b18_16",
        "context_with_next_sentence": true
    },
    {
        "source_sentence": "其山高勝如破空出，以山高故，有勝園林，功德具足，所謂清涼之林，色白如月，廣百由旬，多有銀樹，色白如雪，於此林中有蓮花池，名離水衣花池，次名蜂覆華池，次名貝色花池，次名常水花池，次名半見花池，次名歡喜花池，次名迦耽婆菩提迦花池，次名鵝翅花池，次名遊戲花池，次名可愛花池，次名見峯花池，次名樂遊戲花池，次名常樂花池，次名常蓮花池，次名常歡喜花池，次名雲花池。",
        "from": "T17n0721_069:0408b20_17",
        "context_with_next_sentence": true
    },
    {
        "source_sentence": "是名第一最勝十六花池，除其中下無量百千無名者，一切清淨無有泥濁亦無水衣。",
        "from": "T17n0721_069:0408b29_18",
        "context_with_next_sentence": true
    },
    {
        "source_sentence": "鵝鴨鴛鴦可愛音聲令欝單越人常得歡喜，命命孔雀於園林中出妙音聲。",
        "from": "T17n0721_069:0408c02_19",
        "context_with_next_sentence": true
    },
    {
        "source_sentence": "修行者觀平等山峯已，如實知外身。",
        "from": "T17n0721_069:0408c04_20",
        "context_with_next_sentence": true
    },
    {
        "source_sentence": "「復次，修行者隨順觀外身，信解四聖諦。",
        "from": "T17n0721_069:0408c06_0",
        "context_with_next_sentence": true
    },
    {
        "source_sentence": "觀平等山峯，頗有一處，是常不變、若樂、若我而不空者。",
        "from": "T17n0721_069:0408c06_1",
        "context_with_next_sentence": true
    },
    {
        "source_sentence": "如前所說，一切生死所攝眾生，頗有不死不生，一切所愛不離不別、不破壞耶？",
        "from": "T17n0721_069:0408c08_2",
        "context_with_next_sentence": true
    },
    {
        "source_sentence": "彼修行者觀：平等山峯不見一處是常不動、若樂、若我、若不空者，一切眾生所住之處，無不生死、為愛別離之所、破壞如是，一切生死無常，眾生無針鋒處不生不死、不生不滅。",
        "from": "T17n0721_069:0408c09_3",
        "context_with_next_sentence": true
    },
    {
        "source_sentence": "念四聖諦，觀欝單越平等山峯已，如實知外身。",
        "from": "T17n0721_069:0408c13_4",
        "context_with_next_sentence": true
    },
    {
        "source_sentence": "「復次，修行者觀欝單越更有何等可愛之處？",
        "from": "T17n0721_069:0408c15_0",
        "context_with_next_sentence": true
    },
    {
        "source_sentence": "彼以聞慧或以天眼見：第三山，名曰勿力伽，具足莊嚴，如前所說僧迦賒山及平等山峯具足莊嚴，此山轉勝。",
        "from": "T17n0721_069:0408c16_0",
        "context_with_next_sentence": true
    },
    {
        "source_sentence": "勿力伽山流水具足，石蜜河水意樹具足，所謂金樹，六時花果，敷榮蔚茂，光明如日。",
        "from": "T17n0721_069:0408c18_1",
        "context_with_next_sentence": true
    },
    {
        "source_sentence": "勿力伽山有光明林，所謂金光旋林，次名銀聚林，次名普山林，次名柔軟林，次名金光旋林，廣百由旬，真金林樹，多有眾蜂。",
        "from": "T17n0721_069:0408c20_2",
        "context_with_next_sentence": true
    },
    {
        "source_sentence": "次名銀聚林，縱廣三百由旬，無量銀樹，其林光明如百千月，多有師子，無量眾鳥，心常歡悅如前所說。",
        "from": "T17n0721_069:0408c23_3",
        "context_with_next_sentence": true
    },
    {
        "source_sentence": "勿力伽山有第三林，謂常樂林，林中有鳥，名常遊戲，受樂歡喜。",
        "from": "T17n0721_069:0408c25_4",
        "context_with_next_sentence": true
    },
    {
        "source_sentence": "其國有人，名曰解脫，常樂林中歡喜自在隨意遊樂，無人遮礙，如諸天眾而受悅樂。",
        "from": "T17n0721_069:0408c27_5",
        "context_with_next_sentence": true
    },
    {
        "source_sentence": "勿力伽山有第四林，名曰柔軟，金樹銀樹、珊瑚之樹，多有眾鳥，名曰解脫，其林縱廣五百由旬，常多欲人住在此林，其地柔軟如兜羅綿，花果之樹及蓮花池，無量百千眾蜂圍遶。",
        "from": "T17n0721_069:0408c29_6",
        "context_with_next_sentence": true
    },
    {
        "source_sentence": "修行者觀勿力伽第三山已，如實知外身，如前所說。",
        "from": "T17n0721_069:0409a04_7",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_069:0409a06_0",
        "context_with_next_sentence": true
    },
    {
        "source_sentence": "觀欝單越更有何等可愛之處？",
        "from": "T17n0721_069:0409a06_1",
        "context_with_next_sentence": true
    },
    {
        "source_sentence": "彼以聞慧或以天眼見：第四山，名白雲持，縱廣千由旬，純淨白銀之所成就，光明踰月，如閻浮提滿月出現，眾星失光，白雲持山亦復如是。",
        "from": "T17n0721_069:0409a07_2",
        "context_with_next_sentence": true
    },
    {
        "source_sentence": "欝單越人住此林者，名常發欲，常樂遊戲白雲持山，蓮花嚴身，離於怖畏、憂悲疲極、寒熱飢渴，常愛歌戲，於蓮華間遊戲受樂，於山峯中共眾婇女遊戲娛樂，常行愛欲，常離憂悲。",
        "from": "T17n0721_069:0409a10_3",
        "context_with_next_sentence": true
    },
    {
        "source_sentence": "白雲持山有諸園林，謂鼓音聲林，次名鴨音林，次名憶念林，次名水聲林。",
        "from": "T17n0721_069:0409a14_4",
        "context_with_next_sentence": true
    },
    {
        "source_sentence": "鼓音林者，鬘持天眾擊於天鼓，出美妙音，譬如箜篌笙笛和合出聲，擊天鼓音復過於此，閻浮提音十六分中不及其一。",
        "from": "T17n0721_069:0409a16_5",
        "context_with_next_sentence": true
    },
    {
        "source_sentence": "鳥獸園林、華池地界、金銀流水，功德如是。",
        "from": "T17n0721_069:0409a19_6",
        "context_with_next_sentence": true
    },
    {
        "source_sentence": "天鼓音聲如前所說，常欲之人聞天鼓音，常受愛色聲香味觸，如迦樓足天於歡喜園受天之樂。",
        "from": "T17n0721_069:0409a20_7",
        "context_with_next_sentence": true
    },
    {
        "source_sentence": "有第二林，名鴨音聲，其林花池有百千種，不可具說。",
        "from": "T17n0721_069:0409a22_8",
        "context_with_next_sentence": true
    },
    {
        "source_sentence": "鴨音聲林有眾寶鹿，次名鞞那娑鹿，次名寶莊嚴鹿，次名調伏鹿，次名樂音聲鹿，次名火色鹿，次名賒羅鹿，次名能投巖鹿，次名山峯行鹿，次名遮波羅鹿，次名普眼鹿，次名迦吱多那寶鹿，次名金角鹿，次名銀側鹿，次名風力鹿，次名食樹葉鹿，次名住水音聲鹿，次名行林鹿，次名珊瑚鹿，次名凹[窟-出+木]鹿，次名細腰鹿，次名黑皮鹿，次名賒輸多那鹿，次名日光明鹿，次名柔軟鹿，次名白鹿，有如是等二十五種鹿。",
        "from": "T17n0721_069:0409a23_9",
        "context_with_next_sentence": true
    },
    {
        "source_sentence": "常欲樂人與鹿遊戲，種種自業，於白雲持山中受相似樂。",
        "from": "T17n0721_069:0409b03_10",
        "context_with_next_sentence": true
    },
    {
        "source_sentence": "復有第三憶念之林，人名樂欲，若有所念，從樹而得，一切園林莊嚴可愛亦如前說。",
        "from": "T17n0721_069:0409b05_11",
        "context_with_next_sentence": true
    },
    {
        "source_sentence": "白雲持山有第四林，名水音聲，種種仙人住此林中遊戲受樂，若有汗熱，入池水中遊戲受樂。",
        "from": "T17n0721_069:0409b07_12",
        "context_with_next_sentence": true
    },
    {
        "source_sentence": "有諸仙人，一名無礙仙人，次名力仙人，次名徐行仙人，次名虛空行力仙人，次名穿雲行仙人，次名行日道仙人，次名行量仙人，次名白色仙人，次名刪那多仙人，次名鳩尸迦仙人，次名山無礙仙人，次名常樂仙人，次名乾陀羅仙人，次名行虛空仙人，次名富物仙人，次名內住仙人，次名闍窟仙人，次名常力仙人，次名鵝殿仙人，次名龍殿仙人，次名放電光仙人，次名住摩羅耶仙人，次名雞多迦鬘仙人，次名樂婇女仙人，次名樂酒仙人，次名住彌樓山仙人，次名三車那仙人，次名常遊戲仙人，次名常歡喜仙人，次名垂莊嚴仙人，次名飛行仙人，次名呪藏仙人。",
        "from": "T17n0721_069:0409b09_13",
        "context_with_next_sentence": true
    },
    {
        "source_sentence": "是名三十仙人，止住在於白雲持山，種種莊嚴遊戲，在於水音聲池歌舞戲笑，自業受樂，自業力故，共相似婇女遊戲受樂。",
        "from": "T17n0721_069:0409b22_14",
        "context_with_next_sentence": true
    },
    {
        "source_sentence": "「如是遍觀白雲持山諸林樹已，如實知外身觀。",
        "from": "T17n0721_069:0409b25_15",
        "context_with_next_sentence": true
    },
    {
        "source_sentence": "白雲山中，頗有一法，是常不動、不變不壞、涅槃所攝？",
        "from": "T17n0721_069:0409b26_16",
        "context_with_next_sentence": true
    },
    {
        "source_sentence": "如是比丘不見一法，是常是樂、不動不變、不破壞者，一切諸法皆悉無常、破壞磨滅，猶如日光破諸闇冥。",
        "from": "T17n0721_069:0409b27_17",
        "context_with_next_sentence": true
    },
    {
        "source_sentence": "無常世間，初味後苦，深流不出，愛果無樂，如甄波迦果、如毒如刀，得時甚樂，悅目須臾，如電不住，如水駃流，無常不住，如乾闥婆城誑惑於人。",
        "from": "T17n0721_069:0409b29_18",
        "context_with_next_sentence": true
    },
    {
        "source_sentence": "一切人貪，如果必墮，如雜毒食，消時大苦，如蜜塗刀，亦如利戟，誑惑無量百千眾生，猶如河岸臨峻大樹，諸欲無常亦復如是。",
        "from": "T17n0721_069:0409c04_19",
        "context_with_next_sentence": true
    },
    {
        "source_sentence": "是修行者如實觀欲，生厭離心，正念觀察，滅除塵垢。",
        "from": "T17n0721_069:0409c07_0",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_069:0409c09_0",
        "context_with_next_sentence": true
    },
    {
        "source_sentence": "欝單越國更有何等可愛山河？",
        "from": "T17n0721_069:0409c09_1",
        "context_with_next_sentence": true
    },
    {
        "source_sentence": "彼以聞慧或以天眼見：第五山，名曰高山，縱廣一千由旬，光明普照，有真金樹，毘琉璃葉，白銀為樹，珊瑚為葉，毘琉璃樹，真金為葉，光明如燈。",
        "from": "T17n0721_069:0409c10_2",
        "context_with_next_sentence": true
    },
    {
        "source_sentence": "復有異樹，無量種樹，蓮花林池園林遊戲，種種麞鹿、種種山峯亦如前說。",
        "from": "T17n0721_069:0409c13_3",
        "context_with_next_sentence": true
    },
    {
        "source_sentence": "住須彌山鬘持天眾、三箜篌天，從須彌山至此高山遊戲受樂。",
        "from": "T17n0721_069:0409c15_4",
        "context_with_next_sentence": true
    },
    {
        "source_sentence": "其高山峯皆是眾寶之所成就，有五大峯，一一山峯高五十由旬，縱廣二百由旬。",
        "from": "T17n0721_069:0409c16_5",
        "context_with_next_sentence": true
    },
    {
        "source_sentence": "第一金峯於山谷中生一切寶，謂毘琉璃、珊瑚車璩、頗梨迦寶、赤蓮花寶、柔軟寶、青因陀寶、大青寶王、自然天衣。",
        "from": "T17n0721_069:0409c18_6",
        "context_with_next_sentence": true
    },
    {
        "source_sentence": "第二銀峯，銀樹具足，峯中多有牛頭栴檀，若諸天眾與阿修羅共鬪戰時，為刀所傷，以此牛頭栴檀塗之即愈。",
        "from": "T17n0721_069:0409c21_7",
        "context_with_next_sentence": true
    },
    {
        "source_sentence": "以此山峯狀似牛頭，於此峯中生栴檀樹，故名牛頭。",
        "from": "T17n0721_069:0409c23_8",
        "context_with_next_sentence": true
    },
    {
        "source_sentence": "第三山峯，名天女樂，金銀、毘琉璃以為園林，其地柔軟，歡喜遊戲，愚癡凡夫為愛所誑，離聞正法，常愛欲樂。",
        "from": "T17n0721_069:0409c25_9",
        "context_with_next_sentence": true
    },
    {
        "source_sentence": "第四山峯，名曰生色，四大天王於蒲桃園遊戲受樂，一切禽獸、夜叉仙人、欝單越人皆悉受樂。",
        "from": "T17n0721_069:0409c27_10",
        "context_with_next_sentence": true
    },
    {
        "source_sentence": "蒲桃酒河盈滿而流，其味如蜜，有如石蜜，或有辛味或有雜味。",
        "from": "T17n0721_069:0409c29_11",
        "context_with_next_sentence": true
    },
    {
        "source_sentence": "其峯河岸多諸生色，所謂水牛牛羊、猪狗野狐、象馬駝驢、龍虎熊羆、師子兕豹，如是種種無量寶色。",
        "from": "T17n0721_069:0410a02_12",
        "context_with_next_sentence": true
    },
    {
        "source_sentence": "峯名生色，生諸生色，故名生色。",
        "from": "T17n0721_069:0410a04_13",
        "context_with_next_sentence": true
    },
    {
        "source_sentence": "第五山峯，毘琉璃林有蓮花池，毘琉璃莖，其花柔軟，所謂少滿蓮花池，次名眾多蓮花池，次名轉行蓮花池，次名花覆蓮花池，次名日照蓮花池，次名柔軟岸蓮花池，次名無比蓮花池，次名蜜林蓮花池，次名香風蓮花池，次名常水蓮花池。",
        "from": "T17n0721_069:0410a05_14",
        "context_with_next_sentence": true
    },
    {
        "source_sentence": "是名十種花池，住此峯中。",
        "from": "T17n0721_069:0410a10_15",
        "context_with_next_sentence": true
    },
    {
        "source_sentence": "復有大河處處而流，六味具足，一切意樹而以莊嚴，眾樹花果、河池具足，亦如前說。",
        "from": "T17n0721_069:0410a11_16",
        "context_with_next_sentence": true
    },
    {
        "source_sentence": "彼比丘觀第五山第五峯已，如實知外身。",
        "from": "T17n0721_069:0410a13_17",
        "context_with_next_sentence": true
    },
    {
        "source_sentence": "「復次，修行者隨順復觀高山。",
        "from": "T17n0721_069:0410a15_0",
        "context_with_next_sentence": true
    },
    {
        "source_sentence": "知業法果報，知眾生業法果報。",
        "from": "T17n0721_069:0410a15_1",
        "context_with_next_sentence": true
    },
    {
        "source_sentence": "眾生自業，住自業流轉，以自業故，而生此山，善業盡故，不善業故，墮於地獄、餓鬼、畜生。",
        "from": "T17n0721_069:0410a16_2",
        "context_with_next_sentence": true
    },
    {
        "source_sentence": "若有善業生天人中，高山四面所住之人，名樂善樂，常悕望欲，常不知足。",
        "from": "T17n0721_069:0410a18_3",
        "context_with_next_sentence": true
    },
    {
        "source_sentence": "「如是比丘以偈頌曰：「『譬如火得薪，　　如海受眾流，　　愛欲難厭足，　　是故應捨離。』",
        "from": "T17n0721_069:0410a19_4",
        "context_with_next_sentence": true
    },
    {
        "source_sentence": "「如是修行比丘以清淨眼見：此眾生於大憂悲愁毒之中猶復歡笑，眾生不知一切皆苦、無我、無常、一切法空、一切闇冥，一切生死無有常樂，非寂靜、非寂滅，一切資具要當破壞，此法不實，終墮地獄、餓鬼、畜生。",
        "from": "T17n0721_069:0410a23_0",
        "context_with_next_sentence": true
    },
    {
        "source_sentence": "譬如日出必當有沒，一切眾生亦復如是，有生之類，必歸於死。",
        "from": "T17n0721_069:0410a27_1",
        "context_with_next_sentence": true
    },
    {
        "source_sentence": "譬如春時，一切大地、山樹藥草、叢林平地，至於秋時，大地山樹、藥草叢林、陂澤花池一切衰變。",
        "from": "T17n0721_069:0410a29_2",
        "context_with_next_sentence": true
    },
    {
        "source_sentence": "少如春時，老如秋時，欝單越人不能覺知，一切少壯皆歸衰老。",
        "from": "T17n0721_069:0410b02_3",
        "context_with_next_sentence": true
    },
    {
        "source_sentence": "譬如夏時，天降洪雨，河有崖岸，諸水臻集盈溢充滿，至於孟冬，一切減少；富樂具足猶如夏時，富樂破壞猶如孟冬。",
        "from": "T17n0721_069:0410b03_4",
        "context_with_next_sentence": true
    },
    {
        "source_sentence": "譬如水泛蓮花池中，眾蜂所樂，歡喜受樂，霜雪既降，蓮花萎爛，眾蜂捨離；人亦如是，若無病惱，如花新開，衰病既至，如花萎爛。",
        "from": "T17n0721_069:0410b06_5",
        "context_with_next_sentence": true
    },
    {
        "source_sentence": "眾蜂圍遶猶如富樂親友臻集，眾生如是為愛所誑，不覺自壞。",
        "from": "T17n0721_069:0410b09_6",
        "context_with_next_sentence": true
    },
    {
        "source_sentence": "如是比丘觀於高山園林、花樹河泉陂池、仙人禽獸、山谷已，如實知外身。",
        "from": "T17n0721_069:0410b11_7",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_069:0410b13_0",
        "context_with_next_sentence": true
    },
    {
        "source_sentence": "彼以聞慧或以天眼見欝單越國，復有何等可愛山耶？",
        "from": "T17n0721_069:0410b13_1",
        "context_with_next_sentence": true
    },
    {
        "source_sentence": "彼以聞慧或以天眼見：第六山，名鬘莊嚴，於其山中有種種莊嚴，其山朱綠青黃種種色樹，所謂雜花林樹。",
        "from": "T17n0721_069:0410b14_2",
        "context_with_next_sentence": true
    },
    {
        "source_sentence": "復有花樹，名曰無憂。",
        "from": "T17n0721_069:0410b17_3",
        "context_with_next_sentence": true
    },
    {
        "source_sentence": "復有花樹，名曰金葉。",
        "from": "T17n0721_069:0410b17_4",
        "context_with_next_sentence": true
    },
    {
        "source_sentence": "復有花樹，名曰枝覆。",
        "from": "T17n0721_069:0410b18_5",
        "context_with_next_sentence": true
    },
    {
        "source_sentence": "復有花樹，名阿提目多迦，金莖金葉，風吹動搖水中。",
        "from": "T17n0721_069:0410b18_6",
        "context_with_next_sentence": true
    },
    {
        "source_sentence": "復有尼均輪陀樹，毘琉璃葉。",
        "from": "T17n0721_069:0410b19_7",
        "context_with_next_sentence": true
    },
    {
        "source_sentence": "有芭蕉，珊瑚為葉，見日則起。",
        "from": "T17n0721_069:0410b20_8",
        "context_with_next_sentence": true
    },
    {
        "source_sentence": "復有提羅迦樹，若見月光即便開敷。",
        "from": "T17n0721_069:0410b21_9",
        "context_with_next_sentence": true
    },
    {
        "source_sentence": "復有花樹，名拘牟陀，無日則開。",
        "from": "T17n0721_069:0410b22_0",
        "context_with_next_sentence": true
    },
    {
        "source_sentence": "復有花樹，名半月喜。",
        "from": "T17n0721_069:0410b22_1",
        "context_with_next_sentence": true
    },
    {
        "source_sentence": "復有花樹，名那羅迦羅。",
        "from": "T17n0721_069:0410b23_2",
        "context_with_next_sentence": true
    },
    {
        "source_sentence": "復有花樹，名三歡喜。",
        "from": "T17n0721_069:0410b23_3",
        "context_with_next_sentence": true
    },
    {
        "source_sentence": "復有花樹，名槃頭時婆。",
        "from": "T17n0721_069:0410b24_4",
        "context_with_next_sentence": true
    },
    {
        "source_sentence": "復有花樹，得烟增長。",
        "from": "T17n0721_069:0410b24_5",
        "context_with_next_sentence": true
    },
    {
        "source_sentence": "復有花樹，名曰無憂，女人觸之，花即為出。",
        "from": "T17n0721_069:0410b25_6",
        "context_with_next_sentence": true
    },
    {
        "source_sentence": "復有花樹，名曰軍陀，其性柔軟。",
        "from": "T17n0721_069:0410b26_7",
        "context_with_next_sentence": true
    },
    {
        "source_sentence": "復有花樹，名尸利沙，得人足蹈，即便增長。",
        "from": "T17n0721_069:0410b26_8",
        "context_with_next_sentence": true
    },
    {
        "source_sentence": "復有花樹，名鞞多婆，暖則有香。",
        "from": "T17n0721_069:0410b27_9",
        "context_with_next_sentence": true
    },
    {
        "source_sentence": "復有花樹，名鳩鳩摩，流轉異國。",
        "from": "T17n0721_069:0410b28_10",
        "context_with_next_sentence": true
    },
    {
        "source_sentence": "復有花樹，名曰見吉。",
        "from": "T17n0721_069:0410b29_11",
        "context_with_next_sentence": true
    },
    {
        "source_sentence": "復有蓮花，名曰善意，天人所愛。",
        "from": "T17n0721_069:0410b29_12",
        "context_with_next_sentence": true
    },
    {
        "source_sentence": "復有蓮花，名青優鉢羅，生在水中。",
        "from": "T17n0721_069:0410c01_13",
        "context_with_next_sentence": true
    },
    {
        "source_sentence": "復有蓮花，名常開敷。",
        "from": "T17n0721_069:0410c02_14",
        "context_with_next_sentence": true
    },
    {
        "source_sentence": "復有花樹，名曰師子迦曇鉢羅。",
        "from": "T17n0721_069:0410c02_15",
        "context_with_next_sentence": true
    },
    {
        "source_sentence": "復有蓮花，名曰水笑，足躡則生。",
        "from": "T17n0721_069:0410c03_16",
        "context_with_next_sentence": true
    },
    {
        "source_sentence": "復有花樹，名赤無憂，女人足躡，以得女人色香味觸，花則為出。",
        "from": "T17n0721_069:0410c04_17",
        "context_with_next_sentence": true
    },
    {
        "source_sentence": "復有花樹，名阿吒迦。",
        "from": "T17n0721_069:0410c05_18",
        "context_with_next_sentence": true
    },
    {
        "source_sentence": "如是花樹，二十有二，周遍花鬘以為莊嚴，或有金色、毘琉璃色或白銀色，或有黃色，或有綠色或有雜色，或在池中，或在樹下，或在榛林，或有周遍行一切處。",
        "from": "T17n0721_069:0410c06_19",
        "context_with_next_sentence": true
    },
    {
        "source_sentence": "復有眾鳥，真金為身，白銀為翅，或白銀身，黃金為翅，或珊瑚身，毘琉璃翅，毘琉璃身，青寶王翅，或頗梨身，真金為翅。",
        "from": "T17n0721_069:0410c09_20",
        "context_with_next_sentence": true
    },
    {
        "source_sentence": "或有眾鳥，真金為腹，白銀為翅，毘琉璃背。",
        "from": "T17n0721_069:0410c12_21",
        "context_with_next_sentence": true
    },
    {
        "source_sentence": "或有眾鳥，七寶為身，謂青寶、王摩伽羅寶、頗梨迦寶、車璩、珊瑚、摩蘇鳩留摩利寶、赤蓮花寶。",
        "from": "T17n0721_069:0410c13_22",
        "context_with_next_sentence": true
    },
    {
        "source_sentence": "如是自業，種種雜色、種種音聲、無量種身。",
        "from": "T17n0721_069:0410c15_23",
        "context_with_next_sentence": true
    },
    {
        "source_sentence": "欝單越人自業力故，有無量種雜色樹林、山河花池，甚可愛樂，如心所念，種種眾寶之所莊嚴。",
        "from": "T17n0721_069:0410c16_24",
        "context_with_next_sentence": true
    },
    {
        "source_sentence": "先世善業，所化飲食，河池林樹周遍莊嚴。",
        "from": "T17n0721_069:0410c18_25",
        "context_with_next_sentence": true
    },
    {
        "source_sentence": "欝單越人於鬘莊嚴山處受樂。",
        "from": "T17n0721_069:0410c19_26",
        "context_with_next_sentence": true
    },
    {
        "source_sentence": "住此山人，名常遊戲，於鬘莊嚴山，常遊戲人猶如諸天，於夏四月，在波梨耶多拘鞞陀樹下，歡娛受樂，唯除親眴，身有骨肉及有垢汗，自餘悉等。",
        "from": "T17n0721_069:0410c20_27",
        "context_with_next_sentence": true
    },
    {
        "source_sentence": "「復次，修行者觀業果法。",
        "from": "T17n0721_069:0410c24_0",
        "context_with_next_sentence": true
    },
    {
        "source_sentence": "眾生三種憍慢放逸，不作善業。",
        "from": "T17n0721_069:0410c24_1",
        "context_with_next_sentence": true
    },
    {
        "source_sentence": "何等為三？",
        "from": "T17n0721_069:0410c25_2",
        "context_with_next_sentence": true
    },
    {
        "source_sentence": "一者恃色而生憍慢；二者恃少而生憍慢；三者恃命而生憍慢。",
        "from": "T17n0721_069:0410c25_3",
        "context_with_next_sentence": true
    },
    {
        "source_sentence": "不作身善業、不作口善業、不作意善業，以勝善業上生天中，從天還退，墮於地獄、餓鬼、畜生。",
        "from": "T17n0721_069:0410c26_4",
        "context_with_next_sentence": true
    },
    {
        "source_sentence": "人中之愛，如蜜雜毒，受第一苦、第一繫縛、第一惡處。",
        "from": "T17n0721_069:0410c28_5",
        "context_with_next_sentence": true
    },
    {
        "source_sentence": "愛縛眾生，不知生從何來，去至何所。",
        "from": "T17n0721_069:0411a01_6",
        "context_with_next_sentence": true
    },
    {
        "source_sentence": "一切諸欲如甄波迦果，初雖少甜，後致大苦，猶如覆網眾生，不覺墮於嶮岸。",
        "from": "T17n0721_069:0411a02_0",
        "context_with_next_sentence": true
    },
    {
        "source_sentence": "愛別大苦，如火自焚。",
        "from": "T17n0721_069:0411a03_1",
        "context_with_next_sentence": true
    },
    {
        "source_sentence": "壯色不停，如山峻水，無常不住，變易衰壞。",
        "from": "T17n0721_069:0411a04_2",
        "context_with_next_sentence": true
    },
    {
        "source_sentence": "於五道中無有一處不為惡業風之所吹，流轉諸有，然諸眾生於生死中猶不生厭。",
        "from": "T17n0721_069:0411a05_3",
        "context_with_next_sentence": true
    },
    {
        "source_sentence": "觀鬘莊嚴山常遊戲人已，如實知外身。",
        "from": "T17n0721_069:0411a07_4",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_069:0411a09_0",
        "context_with_next_sentence": true
    },
    {
        "source_sentence": "欝單越國復有何等可愛山河花池？",
        "from": "T17n0721_069:0411a09_1",
        "context_with_next_sentence": true
    },
    {
        "source_sentence": "彼以聞慧或以天眼見：欝單越有一大山，名曰時樂，廣千由旬，高三十由旬，六時常鮮。",
        "from": "T17n0721_069:0411a10_2",
        "context_with_next_sentence": true
    },
    {
        "source_sentence": "一者孟冬；二者季冬；三者孟春；四者季春；五者孟夏；六者季夏。",
        "from": "T17n0721_069:0411a12_3",
        "context_with_next_sentence": true
    },
    {
        "source_sentence": "於第一時，有何等花？",
        "from": "T17n0721_069:0411a13_4",
        "context_with_next_sentence": true
    },
    {
        "source_sentence": "於孟冬時，有常開樹，名不合華，次名堅花，次名凍花，次名蜂覆花，次名婆佉羅花，次名善香花，次名無芽花，次名鴨音花，次名第一花，次名可愛花，次名涼冷具足花，次名深生花，次名夜開花，次名第一堅花，次名日花。",
        "from": "T17n0721_069:0411a14_5",
        "context_with_next_sentence": true
    },
    {
        "source_sentence": "是為孟冬寒時十五種花，生時樂山。",
        "from": "T17n0721_069:0411a19_6",
        "context_with_next_sentence": true
    },
    {
        "source_sentence": "第二季冬，復有蓮花生欝單越時樂山中，以善業故，阿提目迦花，隨念墮落，所謂鳩羅婆迦花，次名鉢頭摩花，次名鉢摩迦花，次名究羅婆迦花，次名多香花，次名蜂旋花，次名三摩柘花，次名無憂花，次名甄叔迦花，次名青無憂花，次名不合花，次名香拘物陀花，次名阿彌荼迦花，次名窟生花，次名河岸生花，次名尼支藍花，次名赤花，次名婆那帝花，次名鳥愛花，次名常開花，次名百葉花。",
        "from": "T17n0721_069:0411a20_7",
        "context_with_next_sentence": true
    },
    {
        "source_sentence": "有如是等二十種花，生於季冬及孟春時，阿提目迦花等，經於二時。",
        "from": "T17n0721_069:0411a29_8",
        "context_with_next_sentence": true
    },
    {
        "source_sentence": "欝單越國時樂山中，復有諸花生於季春，謂瞻蔔花，次名蘇摩那花，次名善色集花，次名徒摩羅花，次名香花，次名蜂蓮花，次名除飢香花，次名尸利沙花，次名赤花，次名等香花，次名常香花，次名耽婆羅味花，次名風萎花，次名百葉花，次名畏日花，次名諸蘭帝花，次名護色花，次名闍智羅花。",
        "from": "T17n0721_069:0411b01_9",
        "context_with_next_sentence": true
    },
    {
        "source_sentence": "時樂山中，有如是等二十種花生於季春，以欝單越人善業力故。",
        "from": "T17n0721_069:0411b08_10",
        "context_with_next_sentence": true
    },
    {
        "source_sentence": "時樂山中於孟夏時，復有諸花，名吱多迦花，次名鳩吒闍花，次名賒多婆熙膩花，次名迦曇婆花，次名尼朱羅花，次名由提迦花，次名蘇摩那花，次名龍舌花，次名無間愛樂花，次名善味花，次名善香花，次名普葉花，次名一切攝取花，次名轉花，次名鼻境界花，次名五葉花，次名愛雨花，次名愛觀花，次名塗摩花，次名水流花，次名雪色花。",
        "from": "T17n0721_069:0411b09_11",
        "context_with_next_sentence": true
    },
    {
        "source_sentence": "有如是等二十種花，於時樂山，生孟夏時，以欝單越人善業報故。",
        "from": "T17n0721_069:0411b17_12",
        "context_with_next_sentence": true
    },
    {
        "source_sentence": "時樂山中於季夏時，復有異花，所謂笑花，次名蘇摩那花，次名常瞻蔔花，次名林生花，次名虛空轉花，次名夜可愛花，次名一切方花，次名流花，次名遊戲地花，次名樂花，次名山谷花，次名陸生花，次名迦曇婆花，次名卑陽伽花，次名鵝旋花，次名修留毘花，次名多摩羅婆花，次名水花，次名月花，次名嶮岸上花。",
        "from": "T17n0721_069:0411b18_13",
        "context_with_next_sentence": true
    },
    {
        "source_sentence": "有如是等二十種花，生於季夏，欝單越國時樂山中。",
        "from": "T17n0721_069:0411b25_14",
        "context_with_next_sentence": true
    },
    {
        "source_sentence": "樹林花果、蓮花河池，時轉普遍此時樂山，如餘山中一切花果，此山常有。",
        "from": "T17n0721_069:0411b27_15",
        "context_with_next_sentence": true
    },
    {
        "source_sentence": "時樂山中所住之人，名曰陀利支摩(魏言間遊)。",
        "from": "T17n0721_069:0411b28_16",
        "context_with_next_sentence": true
    },
    {
        "source_sentence": "「復次，修行者知業果報。",
        "from": "T17n0721_069:0411c01_0",
        "context_with_next_sentence": true
    },
    {
        "source_sentence": "云何眾生先業既盡，不作新業而不知於時節輪轉？",
        "from": "T17n0721_069:0411c01_1",
        "context_with_next_sentence": true
    },
    {
        "source_sentence": "眾生食命，時如大火焚燒命薪，時如惡雹摧壞命夭，時如師子噉害人獸，時如駃河拔人樹根，漂至異處，一切死法不可逃避。",
        "from": "T17n0721_069:0411c02_2",
        "context_with_next_sentence": true
    },
    {
        "source_sentence": "云何眾生而不覺知，不見老病死戲弄破壞一切少壯，及一切欲，破一切力？",
        "from": "T17n0721_069:0411c05_3",
        "context_with_next_sentence": true
    },
    {
        "source_sentence": "一切眾人之所輕笑，羸瘦之本，能滅眼耳鼻舌身意，涎涕流溢，身曲不端，牙齒髑髏骨節筋脈皆悉慢緩，不能去來、洗沐清池，為諸年少之所輕毀，欲入死城，失於氣力，不安隱處、不善之地，數大小便，多樂眠臥。",
        "from": "T17n0721_069:0411c07_4",
        "context_with_next_sentence": true
    },
    {
        "source_sentence": "眾生云何不見此老而行放逸？",
        "from": "T17n0721_069:0411c12_5",
        "context_with_next_sentence": true
    },
    {
        "source_sentence": "以放逸故，不見決定當有疾病。",
        "from": "T17n0721_069:0411c12_6",
        "context_with_next_sentence": true
    },
    {
        "source_sentence": "以疾病故，四大不調，諸根失樂，一切筋肉皮血脂膚及以精髓皆悉乾竭，憎一切味，不能坐起，憶念醫師以求安隱，一切飲食，入口皆惡，頓乏疲極，不能起止，欲多睡眠，身體羸瘦，唯有皮骨，一切親族及其妻子不能為伴，如死怖畏，而此眾生不知不覺。",
        "from": "T17n0721_069:0411c13_7",
        "context_with_next_sentence": true
    },
    {
        "source_sentence": "是修行者觀放逸行眾生已，起悲愍心。",
        "from": "T17n0721_069:0411c19_8",
        "context_with_next_sentence": true
    },
    {
        "source_sentence": "以悲愍故，修四梵行，謂慈、悲、喜、捨。",
        "from": "T17n0721_069:0411c20_9",
        "context_with_next_sentence": true
    },
    {
        "source_sentence": "是修行者如是觀欝單越人，起悲愍心，觀身威儀如賊無異，身如水沫，諸識如幻，富樂如夢，作是觀已，生厭離心。",
        "from": "T17n0721_069:0411c21_0",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_069:0411c24_0",
        "context_with_next_sentence": true
    },
    {
        "source_sentence": "觀欝單越，復有何等殊勝可愛山林河池？",
        "from": "T17n0721_069:0411c24_1",
        "context_with_next_sentence": true
    },
    {
        "source_sentence": "彼以聞慧或以天眼見：欝單越有一大山，名歡喜持，其山有林，名曰周遍，縱廣五百由旬，一切寶性之所莊嚴，所謂金性、銀性、銅性、寶性、酒性、蜜性，六味之性及餘異性。",
        "from": "T17n0721_069:0411c25_2",
        "context_with_next_sentence": true
    },
    {
        "source_sentence": "其林普遍毘琉璃花蔓鬘纏遶，金葉蓮花，白銀為莖，金銀葉花，毘琉璃莖，蓮花充滿如日初出。",
        "from": "T17n0721_069:0411c29_3",
        "context_with_next_sentence": true
    },
    {
        "source_sentence": "有種種鳥莊嚴其池，所謂鵝鴨，次名鴻鳥，次名婆伽鳥，次名金鳥，次名白咽鳥，次名遮沙鳥，次名摩頭求鳥，次名鴛鴦鳥，次名波婆鳥，次名鶴鳥，次名阿嗟鳥，次名娑羅娑鳥，次名堤彌羅鳥，次名婆求鳥，次名時鳥，次名畏熱鳥，次名夜行鳥，次名樂鉢頭摩花坌鳥，次名辛頭波鳥，次名住水波鳥。",
        "from": "T17n0721_069:0412a02_4",
        "context_with_next_sentence": true
    },
    {
        "source_sentence": "有如是等二十種鳥住蓮花池，過普遍林歡喜持山，半山之中五百由旬。",
        "from": "T17n0721_069:0412a09_5",
        "context_with_next_sentence": true
    },
    {
        "source_sentence": "復有五百由旬，名竹岸，人住在此山，其山有樹，名曰軍持，出妙歌音，天女聞之，住空而聽，園林河池、蓮花皆悉具足，如前所說。",
        "from": "T17n0721_069:0412a11_0",
        "context_with_next_sentence": true
    },
    {
        "source_sentence": "正法念處經卷第六十九",
        "from": "T17n0721_069:0412a14_0",
        "context_with_next_sentence": false
    }
]