[
    {
        "source_sentence": "佛祖心燈",
        "from": "X88n1666_001:0556c07_0",
        "context_with_next_sentence": true
    },
    {
        "source_sentence": "七佛偈",
        "from": "X88n1666_001:0556c09_0",
        "context_with_next_sentence": true
    },
    {
        "source_sentence": "毗婆尸佛(過去莊嚴劫第九百九十八尊)　身從無相中受生　　猶如幻出諸形像　幻人心識本來無　　罪福皆空無所住尸棄佛(莊嚴劫第九百九十九尊)　起諸善法本是幻　　造諸惡業亦是幻　身如聚沫心如風　　幻出無根無實性毗舍浮佛(過去莊嚴劫第一千尊)　假借四大以為身　　心本無生因境有　前境若無心亦無　　罪福如幻起亦滅拘留孫佛(現在賢劫第一尊)　見身無實是佛身　　了心如幻是佛幻　了得身心本性空　　斯人與佛何殊別拘那含牟尼佛(賢劫第二尊)　佛不見身知是佛　　若是有知別無佛　智者能知罪性空　　坦然不怖於生死迦葉佛(賢劫第三尊)　一切眾生心清淨　　從本無生無可滅　即此身心是幻生　　幻化之中無罪福釋迦牟尼佛(賢劫第四尊)　法本法無法　　無法法亦法　　今付無法時　法法何曾法三十三祖傳法偈摩訶迦葉(天竺第一祖)　法法本來法　　無法無非法　　何於一法中　有法有非法阿難(天竺第二祖)　本來付有法　　付了言無法　　各各須自悟　悟了無無法商那和修(天竺第三祖)　非法亦非心　　無心亦無法　　說是心法時　是法非心法優婆毱多(天竺第四祖)　心自本來心　　本心非有法　　有法有本心　非心非本法提多迦(天竺第五祖)　通達本心法　　無法無非法　　悟了同未悟　無心亦無法彌遮迦(天竺第六祖)　無心無可得　　說得不名法　　若了心非心　始了心心法婆須蜜(天竺第七祖)　心同虗空界　　示等虗空法　　證得虗空時　無是無非法佛陀難提(天竺第八祖)　虗空無內外　　心法亦如此　　若了虗空故　是達真如理伏馱蜜多(天竺第九祖)　真理不無名　　因名顯真理　　受得真實法　非真亦非偽脇尊者(天竺第十祖)　真體自然真　　因真說有理　　領得真真法　無行亦無止富那夜奢(第十一祖)　迷悟如隱顯　　明暗不相離　　今付隱顯法　非一亦非二馬鳴大士(第十二祖)　隱顯即本法　　明暗元不二　　今付悟了法　非取亦非離迦毗摩羅(第十三祖)　非隱非顯法　　說是真實際　　悟此隱顯法　非愚亦非智龍樹尊者(第十四祖)　為明隱顯法　　方說解脫理　　於法心不證　無瞋亦無喜迦那提婆(第十五祖)　本對傳法人　　為說解脫理　　於法實無證　無終亦無始羅睺羅多(第十六祖)　於法實無證　　不取亦不離　　法非有無相　內外云何起僧迦難提(第十七祖)　心地本無生　　因地從緣起　　緣種不相妨　華果亦復爾伽耶舍多(第十八祖)　有種有心地　　因緣能發萌　　於緣不相礙　當生生不生鳩摩羅多(第十九祖)　性上本無生　　為對求人說　　於法既無得　何懷決不決闍夜多(第二十祖)　言下合無生　　同於法界性　　若能如是解　通達事理境婆修盤頭(第二十一祖)　泡幻同無礙　　如何不了悟　　達法在其中　非今亦非古摩拏羅(第二十二祖)　心隨萬境轉　　轉處實能幽　　隨流認得性　無喜復無憂鶴勒那(第二十三祖)　認得心性時　　可說不思議　　了了無可得　得時不說知師子比丘(第二十四祖)　正說知見時　　知見俱是心　　當心即知見　知見即於今婆舍斯多(第二十五祖)　聖人說知見　　當境無是非　　我今悟真性　無道亦無理不如密多(第二十六祖)　真性心地藏　　無頭亦無尾　　應緣而化物　方便呼為智般若多羅(第二十七祖)　心地生諸種　　因事復生理　　果滿菩提圓　華開世界起菩提達磨(西天第二十八祖中華初祖)　吾本來茲土　　傳法救迷情　　一華開五葉　結果自然成慧可大師(第二十九祖中華二祖)　本來緣有地　　因地種華生　　本來無有種　華亦不曾生僧璨大師(第三十祖中華三祖)　華種雖因地　　從地種華生　　若無人下種　華地盡無生道信大師(第三十一祖中華四祖)　華種有生性　　因地華生生　　大緣與信合　當生生不生弘忍大師(第三十二祖中華五祖)　有情來下種　　因地果還生　　無情既無種　無性亦無生慧能大師(第三十三祖中華六祖)　心地含諸種　　普雨悉皆生　　頓悟華情已　菩提果自成佛祖源流訣　迦文迦葉阿難商　　優波毱多與提多　彌迦婆須佛馱伏　　脇富馬鳴迦毗摩　龍樹迦那於羅睺　　僧伽伽耶鳩摩羅　闍夜婆修摩拏鶴　　師子婆舍不如般　達磨傳於東土後　　慧僧道弘慧之他五宗次序譜六祖能(第一)南嶽讓馬祖一百丈海(五世)溈山祐(六世)仰山寂黃檗運(六世)臨濟玄青原思石頭遷藥山儼雲巖晟(六世)洞山价雲居膺(七世)曹山寂天皇悟龍潭信德山鑑雪峰存(八世)雲門偃玄沙備地藏琛(十世)法眼益",
        "from": "X88n1666_001:0556c10_0",
        "context_with_next_sentence": false
    }
]