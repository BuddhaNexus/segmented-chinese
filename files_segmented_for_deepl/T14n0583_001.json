[
    {
        "source_sentence": "佛說黑氏梵志經",
        "from": "T14n0583_001:0967a05_0",
        "context_with_next_sentence": true
    },
    {
        "source_sentence": "吳月支國居士支謙譯",
        "from": "T14n0583_001:0967a07_0",
        "context_with_next_sentence": true
    },
    {
        "source_sentence": "聞如是：一時佛遊尼連江水邊，在彼一月，造十八變，化於迦葉兄弟三人及千弟子，轉遊行羅閱祇城，止頓一年，教授國民，為其講法。",
        "from": "T14n0583_001:0967a08_0",
        "context_with_next_sentence": true
    },
    {
        "source_sentence": "初成佛道竟二年已，乃到舍衛，興隆道化，開度天人、世間人民。",
        "from": "T14n0583_001:0967a11_1",
        "context_with_next_sentence": true
    },
    {
        "source_sentence": "時香山有梵志，名曰迦羅，得備四禪，具足五通，徹視、洞聽、身能飛行、自察心念、知人來生。",
        "from": "T14n0583_001:0967a12_2",
        "context_with_next_sentence": true
    },
    {
        "source_sentence": "講說經義，感動釋梵及四天王、諸鬼神、龍，并閻羅王，悉往聽之；言語雅妙，聲和猶梵，日日諮受不以為懈；音徹于遠，普來歸聽。",
        "from": "T14n0583_001:0967a14_3",
        "context_with_next_sentence": true
    },
    {
        "source_sentence": "時閻羅王坐聞經法，淚下如雨，舉目觀視，益用悲歎。",
        "from": "T14n0583_001:0967a17_4",
        "context_with_next_sentence": true
    },
    {
        "source_sentence": "于時梵志問閻羅王：「何為悲泣，淚下如雨？」",
        "from": "T14n0583_001:0967a18_5",
        "context_with_next_sentence": true
    },
    {
        "source_sentence": "閻羅答曰：「事當歸實，不可虛言。",
        "from": "T14n0583_001:0967a19_6",
        "context_with_next_sentence": true
    },
    {
        "source_sentence": "仁今說經，便辭利口，義理甚妙，猶如蓮華，若明月珠。",
        "from": "T14n0583_001:0967a20_7",
        "context_with_next_sentence": true
    },
    {
        "source_sentence": "而命欲盡，餘有七日，恐忽然過，就於後世。",
        "from": "T14n0583_001:0967a21_8",
        "context_with_next_sentence": true
    },
    {
        "source_sentence": "是以悲泣，不能自勝。",
        "from": "T14n0583_001:0967a22_9",
        "context_with_next_sentence": true
    },
    {
        "source_sentence": "又仁命過，墮地獄中，在我部界。",
        "from": "T14n0583_001:0967a23_10",
        "context_with_next_sentence": true
    },
    {
        "source_sentence": "今自相歸，一心受法，及當取卿拷掠五毒。",
        "from": "T14n0583_001:0967a23_11",
        "context_with_next_sentence": true
    },
    {
        "source_sentence": "熟思惟此，遂用增懷，不可為喻。」",
        "from": "T14n0583_001:0967a24_12",
        "context_with_next_sentence": true
    },
    {
        "source_sentence": "梵志愕然，心中沈吟，報閻羅王曰：「吾獲四禪，成五神通，獨步四域，超昇梵天，不以為礙。",
        "from": "T14n0583_001:0967a25_13",
        "context_with_next_sentence": true
    },
    {
        "source_sentence": "既無罪釁，何因當墮地獄閻界？」",
        "from": "T14n0583_001:0967a27_14",
        "context_with_next_sentence": true
    },
    {
        "source_sentence": "閻王曰：「仁臨壽終時，當值惡對，起瞋恚恨，意欲有所害，失本行義，故趣閻界。」",
        "from": "T14n0583_001:0967a28_15",
        "context_with_next_sentence": true
    },
    {
        "source_sentence": "梵志聞之，忽然悒懅，不知何計，設何方便得濟斯難？",
        "from": "T14n0583_001:0967b01_16",
        "context_with_next_sentence": true
    },
    {
        "source_sentence": "愁慼惘惘，心懷湯火，坐起不安，為長歎息。",
        "from": "T14n0583_001:0967b02_17",
        "context_with_next_sentence": true
    },
    {
        "source_sentence": "釋梵四王諸神問曰：「何為不安，長太息乎？」",
        "from": "T14n0583_001:0967b03_18",
        "context_with_next_sentence": true
    },
    {
        "source_sentence": "梵志答曰：「吾命欲盡，餘有七日，且有惡對，來亂吾善心，緣是之故，恐歸惡趣。",
        "from": "T14n0583_001:0967b04_19",
        "context_with_next_sentence": true
    },
    {
        "source_sentence": "是以反側，不能自勝。」",
        "from": "T14n0583_001:0967b06_20",
        "context_with_next_sentence": true
    },
    {
        "source_sentence": "時彼香山有諸善神，數詣佛所，諮受經典，謂於梵志：「佛興于世，仁不知乎？」",
        "from": "T14n0583_001:0967b06_21",
        "context_with_next_sentence": true
    },
    {
        "source_sentence": "梵志答曰：「身沈俗人，安能知之！」",
        "from": "T14n0583_001:0967b08_22",
        "context_with_next_sentence": true
    },
    {
        "source_sentence": "其神復謂：「佛為一切三界之救，度諸未度，脫未脫，安未安，皆濟危厄，令至永寂、無為之道。",
        "from": "T14n0583_001:0967b08_23",
        "context_with_next_sentence": true
    },
    {
        "source_sentence": "何不詣佛？",
        "from": "T14n0583_001:0967b10_24",
        "context_with_next_sentence": true
    },
    {
        "source_sentence": "可脫憂患，長得恬怕，道德合同。」",
        "from": "T14n0583_001:0967b11_25",
        "context_with_next_sentence": true
    },
    {
        "source_sentence": "梵志聞之，欣然踊躍，如冥覩明。",
        "from": "T14n0583_001:0967b11_26",
        "context_with_next_sentence": true
    },
    {
        "source_sentence": "兩手各取梧桐、合歡好色華樹，飛到佛所。",
        "from": "T14n0583_001:0967b12_27",
        "context_with_next_sentence": true
    },
    {
        "source_sentence": "未到之頃，佛告摩夷：「世尊大慈，修無極哀，未曾忘捨應當度者。」",
        "from": "T14n0583_001:0967b13_28",
        "context_with_next_sentence": true
    },
    {
        "source_sentence": "佛時頌曰：「潮水徑順崖，　　未曾越故際，　儻有水神亂，　　起犯於故流。",
        "from": "T14n0583_001:0967b15_29",
        "context_with_next_sentence": true
    },
    {
        "source_sentence": "　佛觀於本無，　　察應當度者，　普使得免濟，　　終無越失耶。」",
        "from": "T14n0583_001:0967b18_0",
        "context_with_next_sentence": true
    },
    {
        "source_sentence": "於是梵志飛到佛所，住虛空中，正向歸佛。",
        "from": "T14n0583_001:0967b20_0",
        "context_with_next_sentence": true
    },
    {
        "source_sentence": "佛告梵志謂黑氏曰：「放捨！",
        "from": "T14n0583_001:0967b20_1",
        "context_with_next_sentence": true
    },
    {
        "source_sentence": "放捨！」",
        "from": "T14n0583_001:0967b21_2",
        "context_with_next_sentence": true
    },
    {
        "source_sentence": "梵志應諾：「如世尊教。」",
        "from": "T14n0583_001:0967b21_3",
        "context_with_next_sentence": true
    },
    {
        "source_sentence": "即捨右手梧桐之樹，種佛右面。",
        "from": "T14n0583_001:0967b22_4",
        "context_with_next_sentence": true
    },
    {
        "source_sentence": "復謂梵志：「放捨！",
        "from": "T14n0583_001:0967b22_5",
        "context_with_next_sentence": true
    },
    {
        "source_sentence": "放捨！」",
        "from": "T14n0583_001:0967b23_6",
        "context_with_next_sentence": true
    },
    {
        "source_sentence": "梵志即捨左手所執合歡之樹，種佛左面。",
        "from": "T14n0583_001:0967b23_7",
        "context_with_next_sentence": true
    },
    {
        "source_sentence": "佛復重告：「放捨！",
        "from": "T14n0583_001:0967b24_8",
        "context_with_next_sentence": true
    },
    {
        "source_sentence": "放捨！」",
        "from": "T14n0583_001:0967b24_9",
        "context_with_next_sentence": true
    },
    {
        "source_sentence": "梵志白曰：「適有兩樹，捨佛左右，空手而立，當復何捨？」",
        "from": "T14n0583_001:0967b24_10",
        "context_with_next_sentence": true
    },
    {
        "source_sentence": "佛告梵志：「佛不謂卿捨手中物。",
        "from": "T14n0583_001:0967b26_11",
        "context_with_next_sentence": true
    },
    {
        "source_sentence": "佛曰所捨，令捨其前，亦當捨後，復捨中間，使無處所，乃度生死眾患之難。」",
        "from": "T14n0583_001:0967b26_12",
        "context_with_next_sentence": true
    },
    {
        "source_sentence": "佛於是頌曰：「仁當捨其本，　　亦當捨其末，　中間無處所，　　乃度生死原。",
        "from": "T14n0583_001:0967b28_13",
        "context_with_next_sentence": true
    },
    {
        "source_sentence": "　內無有六入，　　外衰不得前，　放置於六情，　　乃成無為疾。」",
        "from": "T14n0583_001:0967c02_0",
        "context_with_next_sentence": true
    },
    {
        "source_sentence": "黑氏梵志聞佛所說，心自念言：「不見吾我，則了心無。",
        "from": "T14n0583_001:0967c04_0",
        "context_with_next_sentence": true
    },
    {
        "source_sentence": "心者本無，應病與藥，鄙心開解。",
        "from": "T14n0583_001:0967c05_1",
        "context_with_next_sentence": true
    },
    {
        "source_sentence": "如盲得目，聾者得聽，真為普見，審一切智。",
        "from": "T14n0583_001:0967c05_2",
        "context_with_next_sentence": true
    },
    {
        "source_sentence": "今已值佛，德不可訾。」",
        "from": "T14n0583_001:0967c06_3",
        "context_with_next_sentence": true
    },
    {
        "source_sentence": "尋即來下，稽首佛足，退住一面。",
        "from": "T14n0583_001:0967c07_4",
        "context_with_next_sentence": true
    },
    {
        "source_sentence": "佛應心本而分別說，顯示道場，演三脫門。",
        "from": "T14n0583_001:0967c08_5",
        "context_with_next_sentence": true
    },
    {
        "source_sentence": "於時輒住不退轉地，無一憂患，歎佛功德，而說頌曰：「光明踰日月，　　智慧猶大海，　大慈無極哀，　　十方悉欣戴。",
        "from": "T14n0583_001:0967c09_6",
        "context_with_next_sentence": true
    },
    {
        "source_sentence": "　眾生流三界，　　無數億萬載，　應病授法藥，　　宣暢大辯才。",
        "from": "T14n0583_001:0967c13_0",
        "context_with_next_sentence": true
    },
    {
        "source_sentence": "　雖現入生死，　　周旋無往來，　勸化令精進，　　罪福無能代。",
        "from": "T14n0583_001:0967c15_0",
        "context_with_next_sentence": true
    },
    {
        "source_sentence": "　努力勤精進，　　勿為欲所災，　降衰四魔除，　　道成無罣礙。」",
        "from": "T14n0583_001:0967c17_0",
        "context_with_next_sentence": true
    },
    {
        "source_sentence": "梵志白佛：「我迷已來，其日久矣！",
        "from": "T14n0583_001:0967c19_0",
        "context_with_next_sentence": true
    },
    {
        "source_sentence": "願見垂愍，得為沙門！」",
        "from": "T14n0583_001:0967c19_1",
        "context_with_next_sentence": true
    },
    {
        "source_sentence": "佛即聽之。",
        "from": "T14n0583_001:0967c20_2",
        "context_with_next_sentence": true
    },
    {
        "source_sentence": "頭髮自墮，袈裟著身，威儀齊整，成為寂志。",
        "from": "T14n0583_001:0967c20_3",
        "context_with_next_sentence": true
    },
    {
        "source_sentence": "往詣閻王，而謂之曰：「卿本謂我餘命七日，當墮地獄。",
        "from": "T14n0583_001:0967c21_4",
        "context_with_next_sentence": true
    },
    {
        "source_sentence": "今為沙門，神通已具，諸漏已盡，度於四瀆，眾病永除，猶大圍屋。",
        "from": "T14n0583_001:0967c22_5",
        "context_with_next_sentence": true
    },
    {
        "source_sentence": "一時增壽七七日。",
        "from": "T14n0583_001:0967c24_6",
        "context_with_next_sentence": true
    },
    {
        "source_sentence": "諸苦已消，超外異術。",
        "from": "T14n0583_001:0967c24_7",
        "context_with_next_sentence": true
    },
    {
        "source_sentence": "自在住世，更無數劫。」",
        "from": "T14n0583_001:0967c25_8",
        "context_with_next_sentence": true
    },
    {
        "source_sentence": "閻王答曰：「仁賴餘福得遇佛。",
        "from": "T14n0583_001:0967c25_9",
        "context_with_next_sentence": true
    },
    {
        "source_sentence": "時應病授法，滅婬、怒、癡，神通悉備，內外無疑。",
        "from": "T14n0583_001:0967c26_10",
        "context_with_next_sentence": true
    },
    {
        "source_sentence": "設不爾者，如鼠遭狸，如稻得災，為罪所牽；如魚鉤餌，墮地獄中，無有出期。",
        "from": "T14n0583_001:0967c27_11",
        "context_with_next_sentence": true
    },
    {
        "source_sentence": "今已永脫，相代歡喜。」",
        "from": "T14n0583_001:0967c29_12",
        "context_with_next_sentence": true
    },
    {
        "source_sentence": "說是語時，無央數人皆發道意。",
        "from": "T14n0583_001:0967c29_13",
        "context_with_next_sentence": true
    },
    {
        "source_sentence": "佛說如是，比丘、菩薩、黑氏寂志、天、龍、鬼神、阿須倫、世間人，莫不悅豫，作禮而去。",
        "from": "T14n0583_001:0968a01_14",
        "context_with_next_sentence": true
    },
    {
        "source_sentence": "佛說黑氏梵志經",
        "from": "T14n0583_001:0968a04_0",
        "context_with_next_sentence": false
    }
]