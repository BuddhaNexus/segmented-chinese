[
    {
        "source_sentence": "文殊師利所說摩訶般若波羅蜜",
        "from": "T08n0232_002:0729b13_0",
        "context_with_next_sentence": true
    },
    {
        "source_sentence": "經卷下",
        "from": "T08n0232_002:0729b14_0",
        "context_with_next_sentence": true
    },
    {
        "source_sentence": "梁扶南國三藏曼陀羅仙譯",
        "from": "T08n0232_002:0729b16_0",
        "context_with_next_sentence": true
    },
    {
        "source_sentence": "爾時阿難從座而起，偏袒右肩，右膝著地，白佛言：「世尊！",
        "from": "T08n0232_002:0729b17_0",
        "context_with_next_sentence": true
    },
    {
        "source_sentence": "何因緣故，如是大地六種震動？」",
        "from": "T08n0232_002:0729b18_1",
        "context_with_next_sentence": true
    },
    {
        "source_sentence": "佛告阿難：「我說福田無差別相，故現斯瑞。",
        "from": "T08n0232_002:0729b18_2",
        "context_with_next_sentence": true
    },
    {
        "source_sentence": "往昔諸佛亦於此處，作如是說福田之相，利益眾生，一切世界六種震動。」",
        "from": "T08n0232_002:0729b19_3",
        "context_with_next_sentence": true
    },
    {
        "source_sentence": "舍利弗白佛言：「世尊！",
        "from": "T08n0232_002:0729b21_4",
        "context_with_next_sentence": true
    },
    {
        "source_sentence": "文殊師利是不可思議。",
        "from": "T08n0232_002:0729b22_5",
        "context_with_next_sentence": true
    },
    {
        "source_sentence": "何以故！",
        "from": "T08n0232_002:0729b22_6",
        "context_with_next_sentence": true
    },
    {
        "source_sentence": "所說法相，不可思議。」",
        "from": "T08n0232_002:0729b22_7",
        "context_with_next_sentence": true
    },
    {
        "source_sentence": "佛告文殊師利：「如是，如是！",
        "from": "T08n0232_002:0729b23_8",
        "context_with_next_sentence": true
    },
    {
        "source_sentence": "如舍利弗言，汝之所說實不可思議。」",
        "from": "T08n0232_002:0729b23_9",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_002:0729b24_10",
        "context_with_next_sentence": true
    },
    {
        "source_sentence": "不可思議不可說，思議亦不可說。",
        "from": "T08n0232_002:0729b25_11",
        "context_with_next_sentence": true
    },
    {
        "source_sentence": "如是思議不思議性俱不可說。",
        "from": "T08n0232_002:0729b26_12",
        "context_with_next_sentence": true
    },
    {
        "source_sentence": "一切聲相，非思議亦非不可思議。」",
        "from": "T08n0232_002:0729b26_13",
        "context_with_next_sentence": true
    },
    {
        "source_sentence": "佛言：「汝入不思議三昧耶？」",
        "from": "T08n0232_002:0729b27_14",
        "context_with_next_sentence": true
    },
    {
        "source_sentence": "文殊師利言：「不也，世尊！",
        "from": "T08n0232_002:0729b28_15",
        "context_with_next_sentence": true
    },
    {
        "source_sentence": "我即不思議，不見有心能思議者。",
        "from": "T08n0232_002:0729b28_16",
        "context_with_next_sentence": true
    },
    {
        "source_sentence": "云何而言入不思議三昧？",
        "from": "T08n0232_002:0729b29_17",
        "context_with_next_sentence": true
    },
    {
        "source_sentence": "我初發心欲入是定，而今思惟，實無心相而入三昧。",
        "from": "T08n0232_002:0729c01_18",
        "context_with_next_sentence": true
    },
    {
        "source_sentence": "如人學射，久習則巧，後雖無心，以久習故，箭發皆中。",
        "from": "T08n0232_002:0729c02_19",
        "context_with_next_sentence": true
    },
    {
        "source_sentence": "我亦如是，初學不思議三昧，繫心一緣，若久習成就，更無心想，恒與定俱。」",
        "from": "T08n0232_002:0729c03_20",
        "context_with_next_sentence": true
    },
    {
        "source_sentence": "舍利弗語文殊師利言：「更有勝妙寂滅定不？」",
        "from": "T08n0232_002:0729c05_21",
        "context_with_next_sentence": true
    },
    {
        "source_sentence": "文殊師利言：「若有不思議定者，汝可問言：『更有寂滅定不？』",
        "from": "T08n0232_002:0729c06_22",
        "context_with_next_sentence": true
    },
    {
        "source_sentence": "如我意解，不可思議定尚不可得，云何問有寂滅定乎？」",
        "from": "T08n0232_002:0729c07_23",
        "context_with_next_sentence": true
    },
    {
        "source_sentence": "舍利弗言：「不可思議定不可得耶？」",
        "from": "T08n0232_002:0729c08_24",
        "context_with_next_sentence": true
    },
    {
        "source_sentence": "文殊師利言：「思議定者，是可得相；不可思議定者，不可得相。",
        "from": "T08n0232_002:0729c10_0",
        "context_with_next_sentence": true
    },
    {
        "source_sentence": "一切眾生實成就不思議定。",
        "from": "T08n0232_002:0729c11_1",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0729c12_0",
        "context_with_next_sentence": true
    },
    {
        "source_sentence": "一切心相即非心故，是名不思議定。",
        "from": "T08n0232_002:0729c12_1",
        "context_with_next_sentence": true
    },
    {
        "source_sentence": "是故一切眾生相及不思議三昧相，等無分別。」",
        "from": "T08n0232_002:0729c13_0",
        "context_with_next_sentence": true
    },
    {
        "source_sentence": "佛讚文殊師利言：「善哉，善哉！",
        "from": "T08n0232_002:0729c14_1",
        "context_with_next_sentence": true
    },
    {
        "source_sentence": "汝於諸佛久殖善根，淨修梵行，乃能演說甚深三昧。",
        "from": "T08n0232_002:0729c14_2",
        "context_with_next_sentence": true
    },
    {
        "source_sentence": "汝今安住如是般若波羅蜜中。」",
        "from": "T08n0232_002:0729c15_3",
        "context_with_next_sentence": true
    },
    {
        "source_sentence": "文殊師利言：「若我住般若波羅蜜中，能作是說，即是有想，便住我想。",
        "from": "T08n0232_002:0729c16_4",
        "context_with_next_sentence": true
    },
    {
        "source_sentence": "若住有想、我想中者，般若波羅蜜便有處所。",
        "from": "T08n0232_002:0729c18_5",
        "context_with_next_sentence": true
    },
    {
        "source_sentence": "般若波羅蜜若住於無，亦是我想，亦名處所。",
        "from": "T08n0232_002:0729c19_6",
        "context_with_next_sentence": true
    },
    {
        "source_sentence": "離此二處，住無所住，如諸佛住，安處寂滅非思議境界。",
        "from": "T08n0232_002:0729c20_7",
        "context_with_next_sentence": true
    },
    {
        "source_sentence": "如是不思議，名般若波羅蜜住處。",
        "from": "T08n0232_002:0729c21_8",
        "context_with_next_sentence": true
    },
    {
        "source_sentence": "般若波羅蜜處，一切法無相，一切法無作。",
        "from": "T08n0232_002:0729c22_9",
        "context_with_next_sentence": true
    },
    {
        "source_sentence": "般若波羅蜜即不思議，不思議即法界，法界即無相，無相即不思議，不思議即般若波羅蜜。",
        "from": "T08n0232_002:0729c23_10",
        "context_with_next_sentence": true
    },
    {
        "source_sentence": "般若波羅蜜、法界。",
        "from": "T08n0232_002:0729c25_11",
        "context_with_next_sentence": true
    },
    {
        "source_sentence": "無二無別。",
        "from": "T08n0232_002:0729c25_12",
        "context_with_next_sentence": true
    },
    {
        "source_sentence": "無二無別即法界，法界即無相，無相即般若波羅蜜界。",
        "from": "T08n0232_002:0729c25_13",
        "context_with_next_sentence": true
    },
    {
        "source_sentence": "般若波羅蜜界即不思議界，不思議界即無生無滅界，無生無滅界即不思議界。」",
        "from": "T08n0232_002:0729c27_0",
        "context_with_next_sentence": true
    },
    {
        "source_sentence": "文殊師利言：「如來界及我界，即不二相。",
        "from": "T08n0232_002:0729c28_1",
        "context_with_next_sentence": true
    },
    {
        "source_sentence": "如是修般若波羅蜜者則不求菩提。",
        "from": "T08n0232_002:0729c29_2",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0729c30_3",
        "context_with_next_sentence": true
    },
    {
        "source_sentence": "菩提相離，即是般若波羅蜜故。",
        "from": "T08n0232_002:0729c30_4",
        "context_with_next_sentence": true
    },
    {
        "source_sentence": "世尊！",
        "from": "T08n0232_002:0730a01_5",
        "context_with_next_sentence": true
    },
    {
        "source_sentence": "若知我相而不可著，無知無著是佛所知。",
        "from": "T08n0232_002:0730a01_6",
        "context_with_next_sentence": true
    },
    {
        "source_sentence": "不可思議無知無著，即佛所知。",
        "from": "T08n0232_002:0730a02_7",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0730a03_8",
        "context_with_next_sentence": true
    },
    {
        "source_sentence": "知體本性無所有相。",
        "from": "T08n0232_002:0730a03_9",
        "context_with_next_sentence": true
    },
    {
        "source_sentence": "云何能轉法界？",
        "from": "T08n0232_002:0730a03_10",
        "context_with_next_sentence": true
    },
    {
        "source_sentence": "若知本性無體無著者，即名無物。",
        "from": "T08n0232_002:0730a04_11",
        "context_with_next_sentence": true
    },
    {
        "source_sentence": "若無有物，是無處所，無依無住。",
        "from": "T08n0232_002:0730a05_0",
        "context_with_next_sentence": true
    },
    {
        "source_sentence": "無依無住即無生無滅，無生無滅即是有為無為功德。",
        "from": "T08n0232_002:0730a05_1",
        "context_with_next_sentence": true
    },
    {
        "source_sentence": "若如是知，則無心想。",
        "from": "T08n0232_002:0730a06_2",
        "context_with_next_sentence": true
    },
    {
        "source_sentence": "無心想者，云何當知有為無為功德？",
        "from": "T08n0232_002:0730a07_3",
        "context_with_next_sentence": true
    },
    {
        "source_sentence": "無知即不思議，不思議者是佛所知，亦無取無不取，不見三世去來等相，不取生滅及諸起作，亦不斷不常。",
        "from": "T08n0232_002:0730a08_4",
        "context_with_next_sentence": true
    },
    {
        "source_sentence": "如是知者是名正智。",
        "from": "T08n0232_002:0730a10_5",
        "context_with_next_sentence": true
    },
    {
        "source_sentence": "不思議智如虛空，無此無彼，不可比類，無好惡，無等等，無相無貌。」",
        "from": "T08n0232_002:0730a11_6",
        "context_with_next_sentence": true
    },
    {
        "source_sentence": "佛告文殊師利：「若如是知，名不退智。」",
        "from": "T08n0232_002:0730a12_7",
        "context_with_next_sentence": true
    },
    {
        "source_sentence": "文殊師利言：「無作智名不退智，猶如金鋌先加鎚打方知好惡。",
        "from": "T08n0232_002:0730a13_8",
        "context_with_next_sentence": true
    },
    {
        "source_sentence": "若不治打，無能知者。",
        "from": "T08n0232_002:0730a15_0",
        "context_with_next_sentence": true
    },
    {
        "source_sentence": "不退智相亦復如是。",
        "from": "T08n0232_002:0730a15_1",
        "context_with_next_sentence": true
    },
    {
        "source_sentence": "要行境界，不念不著，無起無作，具足不動，不生不滅，爾乃顯現。」",
        "from": "T08n0232_002:0730a15_2",
        "context_with_next_sentence": true
    },
    {
        "source_sentence": "爾時佛告文殊師利言：「如諸如來自說己智，誰當能信？」",
        "from": "T08n0232_002:0730a18_0",
        "context_with_next_sentence": true
    },
    {
        "source_sentence": "文殊師利言：「如是智者，非涅槃法非生死法，是寂滅行，是無動行，不斷貪欲、瞋恚、愚癡，亦非不斷。",
        "from": "T08n0232_002:0730a19_1",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0730a21_2",
        "context_with_next_sentence": true
    },
    {
        "source_sentence": "無盡無滅，不離生死亦非不離，不修道非不修道。",
        "from": "T08n0232_002:0730a21_3",
        "context_with_next_sentence": true
    },
    {
        "source_sentence": "作是解者名為正信。」",
        "from": "T08n0232_002:0730a22_4",
        "context_with_next_sentence": true
    },
    {
        "source_sentence": "佛告文殊師利言：「善哉，善哉！",
        "from": "T08n0232_002:0730a23_5",
        "context_with_next_sentence": true
    },
    {
        "source_sentence": "如汝所說，深解斯義。」",
        "from": "T08n0232_002:0730a23_6",
        "context_with_next_sentence": true
    },
    {
        "source_sentence": "爾時摩訶迦葉白佛言：「世尊！",
        "from": "T08n0232_002:0730a24_7",
        "context_with_next_sentence": true
    },
    {
        "source_sentence": "於當來世，若說如是甚深正法，誰能信解如聞受行？」",
        "from": "T08n0232_002:0730a24_8",
        "context_with_next_sentence": true
    },
    {
        "source_sentence": "佛告迦葉：「今此會中比丘、比丘尼、優婆塞、優婆夷，得聞此經者，如是人等，於未來世若聞是法，必能信解於甚深般若波羅蜜，乃能讀誦信解受持，亦為他人分別演說。",
        "from": "T08n0232_002:0730a26_9",
        "context_with_next_sentence": true
    },
    {
        "source_sentence": "譬如長者失摩尼寶，憂愁苦惱。",
        "from": "T08n0232_002:0730a29_10",
        "context_with_next_sentence": true
    },
    {
        "source_sentence": "後若還得，心甚歡喜。",
        "from": "T08n0232_002:0730a30_11",
        "context_with_next_sentence": true
    },
    {
        "source_sentence": "如是，迦葉！",
        "from": "T08n0232_002:0730b01_12",
        "context_with_next_sentence": true
    },
    {
        "source_sentence": "比丘、比丘尼、優婆塞、優婆夷等，亦復如是，有信樂心。",
        "from": "T08n0232_002:0730b01_13",
        "context_with_next_sentence": true
    },
    {
        "source_sentence": "若不聞法則生苦惱，若得聞時，信解受持，常樂讀誦，甚大歡喜。",
        "from": "T08n0232_002:0730b02_14",
        "context_with_next_sentence": true
    },
    {
        "source_sentence": "當知此人，即是見佛，亦即親近供養諸佛。」",
        "from": "T08n0232_002:0730b03_15",
        "context_with_next_sentence": true
    },
    {
        "source_sentence": "佛告迦葉：「譬如忉利天上波利質多羅樹，皰初出時，是中諸天見是樹已，皆大歡喜，此樹不久必當開敷。",
        "from": "T08n0232_002:0730b04_16",
        "context_with_next_sentence": true
    },
    {
        "source_sentence": "若比丘、比丘尼、優婆塞、優婆夷，得聞般若波羅蜜，能生信解，亦復如是。",
        "from": "T08n0232_002:0730b07_17",
        "context_with_next_sentence": true
    },
    {
        "source_sentence": "此人不久亦當開敷一切佛法。",
        "from": "T08n0232_002:0730b08_18",
        "context_with_next_sentence": true
    },
    {
        "source_sentence": "於當來世，有比丘、比丘尼、優婆塞、優婆夷，聞般若波羅蜜，信受讀誦，心不悔沒。",
        "from": "T08n0232_002:0730b09_19",
        "context_with_next_sentence": true
    },
    {
        "source_sentence": "當知是人，已從此會聽受是經，亦能為人聚落城邑廣說流布。",
        "from": "T08n0232_002:0730b11_20",
        "context_with_next_sentence": true
    },
    {
        "source_sentence": "當知是人，佛所護念。",
        "from": "T08n0232_002:0730b12_21",
        "context_with_next_sentence": true
    },
    {
        "source_sentence": "如是甚深般若波羅蜜中，有能信樂，無疑惑者，是善男子、善女人，於過去諸佛久已修學，殖眾善根。",
        "from": "T08n0232_002:0730b13_22",
        "context_with_next_sentence": true
    },
    {
        "source_sentence": "譬如有人以手穿珠，忽遇無上真摩尼寶，心大歡喜。",
        "from": "T08n0232_002:0730b15_23",
        "context_with_next_sentence": true
    },
    {
        "source_sentence": "當知是人必已曾見。",
        "from": "T08n0232_002:0730b16_24",
        "context_with_next_sentence": true
    },
    {
        "source_sentence": "「如是，迦葉！",
        "from": "T08n0232_002:0730b17_25",
        "context_with_next_sentence": true
    },
    {
        "source_sentence": "若善男子、善女人，修學餘法，忽然得聞甚深般若波羅蜜，能生歡喜，亦復如是。",
        "from": "T08n0232_002:0730b17_26",
        "context_with_next_sentence": true
    },
    {
        "source_sentence": "當知此人，已曾聞故。",
        "from": "T08n0232_002:0730b19_27",
        "context_with_next_sentence": true
    },
    {
        "source_sentence": "若有眾生得聞甚深般若波羅蜜，心能信受，生大歡喜。",
        "from": "T08n0232_002:0730b19_28",
        "context_with_next_sentence": true
    },
    {
        "source_sentence": "如是人等亦曾親近無數諸佛，從聞般若波羅蜜，已修學故。",
        "from": "T08n0232_002:0730b21_29",
        "context_with_next_sentence": true
    },
    {
        "source_sentence": "譬如有人，先所經見城邑聚落，後若聞人讚歎彼城，所有園苑種種池泉，華果林樹男女人民，皆可愛樂。",
        "from": "T08n0232_002:0730b22_30",
        "context_with_next_sentence": true
    },
    {
        "source_sentence": "是人聞已，即大歡喜，更勸令說，是城園苑眾好嚴飾，雜華池泉多諸甘果，種種珍妙一切愛樂。",
        "from": "T08n0232_002:0730b24_31",
        "context_with_next_sentence": true
    },
    {
        "source_sentence": "是人得聞，重甚歡喜。",
        "from": "T08n0232_002:0730b26_32",
        "context_with_next_sentence": true
    },
    {
        "source_sentence": "如是之人，皆曾見故。",
        "from": "T08n0232_002:0730b27_33",
        "context_with_next_sentence": true
    },
    {
        "source_sentence": "若善男子、善女人，有聞般若波羅蜜，信心聽受，能生歡喜，樂聞不厭，而更勸說。",
        "from": "T08n0232_002:0730b27_34",
        "context_with_next_sentence": true
    },
    {
        "source_sentence": "當知此輩，已從文殊師利，曾聞如是般若波羅蜜故。」",
        "from": "T08n0232_002:0730b29_35",
        "context_with_next_sentence": true
    },
    {
        "source_sentence": "迦葉白佛言：「世尊！",
        "from": "T08n0232_002:0730b30_36",
        "context_with_next_sentence": true
    },
    {
        "source_sentence": "若將來世善男子、善女人，得聞是甚深般若波羅蜜，信樂聽受。",
        "from": "T08n0232_002:0730c01_37",
        "context_with_next_sentence": true
    },
    {
        "source_sentence": "以是相故，當知此人亦於過去佛所曾聞修學。」",
        "from": "T08n0232_002:0730c02_38",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_002:0730c03_39",
        "context_with_next_sentence": true
    },
    {
        "source_sentence": "佛說諸法，無作無相，第一寂滅。",
        "from": "T08n0232_002:0730c04_40",
        "context_with_next_sentence": true
    },
    {
        "source_sentence": "若善男子、善女人，有能如是諦了斯義，如聞如說，為諸如來之所讚歎。",
        "from": "T08n0232_002:0730c04_41",
        "context_with_next_sentence": true
    },
    {
        "source_sentence": "不違法相，是即佛說，亦是熾然般若波羅蜜相，亦名熾燃具足佛法，通達實相，不可思議。」",
        "from": "T08n0232_002:0730c06_42",
        "context_with_next_sentence": true
    },
    {
        "source_sentence": "佛告文殊師利：「我本行菩薩道時，修諸善根，欲住阿鞞跋致地，當學般若波羅蜜。",
        "from": "T08n0232_002:0730c08_43",
        "context_with_next_sentence": true
    },
    {
        "source_sentence": "欲成阿耨多羅三藐三菩提，當學般若波羅蜜。",
        "from": "T08n0232_002:0730c10_44",
        "context_with_next_sentence": true
    },
    {
        "source_sentence": "若善男子、善女人，欲解一切法相，欲知一切眾生心界皆悉同等，當學般若波羅蜜。",
        "from": "T08n0232_002:0730c11_45",
        "context_with_next_sentence": true
    },
    {
        "source_sentence": "文殊師利！",
        "from": "T08n0232_002:0730c13_46",
        "context_with_next_sentence": true
    },
    {
        "source_sentence": "欲學一切佛法具足無礙，當學般若波羅蜜。",
        "from": "T08n0232_002:0730c13_47",
        "context_with_next_sentence": true
    },
    {
        "source_sentence": "欲學一切佛成阿耨多羅三藐三菩提時相好威儀無量法式，當學般若波羅蜜。",
        "from": "T08n0232_002:0730c14_48",
        "context_with_next_sentence": true
    },
    {
        "source_sentence": "欲知一切佛不成阿耨多羅三藐三菩提一切法式及諸威儀，當學般若波羅蜜。",
        "from": "T08n0232_002:0730c16_49",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0730c18_50",
        "context_with_next_sentence": true
    },
    {
        "source_sentence": "是空法中，不見諸佛、菩提等故。",
        "from": "T08n0232_002:0730c18_51",
        "context_with_next_sentence": true
    },
    {
        "source_sentence": "若善男子、善女人，欲知如是等相無疑惑者，當學般若波羅蜜。",
        "from": "T08n0232_002:0730c19_52",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0730c20_53",
        "context_with_next_sentence": true
    },
    {
        "source_sentence": "般若波羅蜜，不見諸法若生若滅、若垢若淨。",
        "from": "T08n0232_002:0730c20_54",
        "context_with_next_sentence": true
    },
    {
        "source_sentence": "是故善男子、善女人，應作如是學般若波羅蜜。",
        "from": "T08n0232_002:0730c21_55",
        "context_with_next_sentence": true
    },
    {
        "source_sentence": "欲知一切法無過去、未來、現在等相，當學般若波羅蜜。",
        "from": "T08n0232_002:0730c22_56",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0730c24_0",
        "context_with_next_sentence": true
    },
    {
        "source_sentence": "法界性相無三世故。",
        "from": "T08n0232_002:0730c24_1",
        "context_with_next_sentence": true
    },
    {
        "source_sentence": "欲知一切法同入法界心無罣礙，當學般若波羅蜜。",
        "from": "T08n0232_002:0730c24_2",
        "context_with_next_sentence": true
    },
    {
        "source_sentence": "欲得三轉十二行法輪，亦自證知而不取著，當學般若波羅蜜。",
        "from": "T08n0232_002:0730c25_3",
        "context_with_next_sentence": true
    },
    {
        "source_sentence": "欲得慈心遍覆一切眾生而無限齊，亦不作念有眾生相，當學般若波羅蜜。",
        "from": "T08n0232_002:0730c27_4",
        "context_with_next_sentence": true
    },
    {
        "source_sentence": "欲得於一切眾生不起諍論，亦復不取無諍論相，當學般若波羅蜜。",
        "from": "T08n0232_002:0730c28_5",
        "context_with_next_sentence": true
    },
    {
        "source_sentence": "欲知是處非處、十力、無畏，住佛智慧得無礙辯，當學般若波羅蜜。」",
        "from": "T08n0232_002:0730c30_6",
        "context_with_next_sentence": true
    },
    {
        "source_sentence": "爾時文殊師利白佛言：「世尊！",
        "from": "T08n0232_002:0731a01_7",
        "context_with_next_sentence": true
    },
    {
        "source_sentence": "我觀正法，無為無相，無得無利，無生無滅，無來無去，無知者、無見者、無作者。",
        "from": "T08n0232_002:0731a02_8",
        "context_with_next_sentence": true
    },
    {
        "source_sentence": "不見般若波羅蜜，亦不見般若波羅蜜境界，非證非不證。",
        "from": "T08n0232_002:0731a04_9",
        "context_with_next_sentence": true
    },
    {
        "source_sentence": "不作戲論，無有分別。",
        "from": "T08n0232_002:0731a05_10",
        "context_with_next_sentence": true
    },
    {
        "source_sentence": "一切法無盡離盡，無凡夫法，無聲聞法，無辟支佛法、佛法。",
        "from": "T08n0232_002:0731a06_11",
        "context_with_next_sentence": true
    },
    {
        "source_sentence": "非得非不得，不捨生死，不證涅槃。",
        "from": "T08n0232_002:0731a07_12",
        "context_with_next_sentence": true
    },
    {
        "source_sentence": "非思議非不思議，非作非不作。",
        "from": "T08n0232_002:0731a08_13",
        "context_with_next_sentence": true
    },
    {
        "source_sentence": "法相如是。",
        "from": "T08n0232_002:0731a08_14",
        "context_with_next_sentence": true
    },
    {
        "source_sentence": "不知云何當學般若波羅蜜？」",
        "from": "T08n0232_002:0731a09_15",
        "context_with_next_sentence": true
    },
    {
        "source_sentence": "爾時佛告文殊師利：「若能如是知諸法相，是名當學般若波羅蜜。",
        "from": "T08n0232_002:0731a10_0",
        "context_with_next_sentence": true
    },
    {
        "source_sentence": "菩薩摩訶薩若欲學菩提自在三昧，得是三昧已，照明一切甚深佛法，及知一切諸佛名字，亦悉了達諸佛世界，無有障礙，當如文殊師利所說般若波羅蜜中學。」",
        "from": "T08n0232_002:0731a11_1",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_002:0731a15_2",
        "context_with_next_sentence": true
    },
    {
        "source_sentence": "何以故名般若波羅蜜？」",
        "from": "T08n0232_002:0731a15_3",
        "context_with_next_sentence": true
    },
    {
        "source_sentence": "佛言：「般若波羅蜜無邊無際，無名無相，非思量，無歸依，無洲渚，無犯無福，無晦無明，猶如法界，無有分齊，亦無限數，是名般若波羅蜜，亦名菩薩摩訶薩行處。",
        "from": "T08n0232_002:0731a16_4",
        "context_with_next_sentence": true
    },
    {
        "source_sentence": "非處非不行處，悉入一乘，名非行處。",
        "from": "T08n0232_002:0731a19_5",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0731a20_6",
        "context_with_next_sentence": true
    },
    {
        "source_sentence": "無念無作故。」",
        "from": "T08n0232_002:0731a20_7",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_002:0731a21_8",
        "context_with_next_sentence": true
    },
    {
        "source_sentence": "當云何行能速得阿耨多羅三藐三菩提？」",
        "from": "T08n0232_002:0731a21_9",
        "context_with_next_sentence": true
    },
    {
        "source_sentence": "佛言：「文殊師利！",
        "from": "T08n0232_002:0731a22_10",
        "context_with_next_sentence": true
    },
    {
        "source_sentence": "如般若波羅蜜所說行，能速得阿耨多羅三藐三菩提。",
        "from": "T08n0232_002:0731a22_11",
        "context_with_next_sentence": true
    },
    {
        "source_sentence": "復有一行三昧，若善男子、善女人，修是三昧者，亦速得阿耨多羅三藐三菩提。」",
        "from": "T08n0232_002:0731a24_12",
        "context_with_next_sentence": true
    },
    {
        "source_sentence": "文殊師利言：「世尊！",
        "from": "T08n0232_002:0731a25_13",
        "context_with_next_sentence": true
    },
    {
        "source_sentence": "云何名一行三昧？」",
        "from": "T08n0232_002:0731a26_14",
        "context_with_next_sentence": true
    },
    {
        "source_sentence": "佛言：「法界一相，繫緣法界，是名一行三昧。",
        "from": "T08n0232_002:0731a26_15",
        "context_with_next_sentence": true
    },
    {
        "source_sentence": "若善男子、善女人，欲入一行三昧，當先聞般若波羅蜜，如說修學，然後能入一行三昧。",
        "from": "T08n0232_002:0731a27_16",
        "context_with_next_sentence": true
    },
    {
        "source_sentence": "如法界緣，不退不壞，不思議，無礙無相。",
        "from": "T08n0232_002:0731a29_17",
        "context_with_next_sentence": true
    },
    {
        "source_sentence": "善男子、善女人，欲入一行三昧，應處空閑，捨諸亂意，不取相貌，繫心一佛，專稱名字。",
        "from": "T08n0232_002:0731b01_18",
        "context_with_next_sentence": true
    },
    {
        "source_sentence": "隨佛方所，端身正向，能於一佛念念相續，即是念中，能見過去、未來、現在諸佛。",
        "from": "T08n0232_002:0731b03_19",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0731b05_20",
        "context_with_next_sentence": true
    },
    {
        "source_sentence": "念一佛功德無量無邊，亦與無量諸佛功德無二，不思議佛法等無分別，皆乘一如，成最正覺，悉具無量功德、無量辯才。",
        "from": "T08n0232_002:0731b05_21",
        "context_with_next_sentence": true
    },
    {
        "source_sentence": "如是入一行三昧者，盡知恒沙諸佛、法界，無差別相。",
        "from": "T08n0232_002:0731b08_0",
        "context_with_next_sentence": true
    },
    {
        "source_sentence": "阿難所聞佛法，得念總持，辯才智慧於聲聞中雖為最勝，猶住量數，則有限礙。",
        "from": "T08n0232_002:0731b09_1",
        "context_with_next_sentence": true
    },
    {
        "source_sentence": "若得一行三昧，諸經法門，一一分別，皆悉了知，決定無礙。",
        "from": "T08n0232_002:0731b10_2",
        "context_with_next_sentence": true
    },
    {
        "source_sentence": "晝夜常說，智慧辯才終不斷絕。",
        "from": "T08n0232_002:0731b12_3",
        "context_with_next_sentence": true
    },
    {
        "source_sentence": "若比阿難多聞辯才，百千等分不及其一。",
        "from": "T08n0232_002:0731b12_4",
        "context_with_next_sentence": true
    },
    {
        "source_sentence": "菩薩摩訶薩應作是念：『我當云何逮得一行三昧不可思議功德無量名稱？』",
        "from": "T08n0232_002:0731b13_5",
        "context_with_next_sentence": true
    },
    {
        "source_sentence": "佛言：『菩薩摩訶薩當念一行三昧，常勤精進而不懈怠。』",
        "from": "T08n0232_002:0731b15_6",
        "context_with_next_sentence": true
    },
    {
        "source_sentence": "如是次第漸漸修學，則能得入一行三昧，不可思議功德作證，除謗正法不信，惡業重罪障者，所不能入。",
        "from": "T08n0232_002:0731b16_7",
        "context_with_next_sentence": true
    },
    {
        "source_sentence": "「復次，文殊師利！",
        "from": "T08n0232_002:0731b19_8",
        "context_with_next_sentence": true
    },
    {
        "source_sentence": "譬如有人得摩尼珠，示其珠師。",
        "from": "T08n0232_002:0731b19_9",
        "context_with_next_sentence": true
    },
    {
        "source_sentence": "珠師答言：『此是無價真摩尼寶。』",
        "from": "T08n0232_002:0731b20_10",
        "context_with_next_sentence": true
    },
    {
        "source_sentence": "即求師言：『為我治磨，勿失光色。』",
        "from": "T08n0232_002:0731b20_11",
        "context_with_next_sentence": true
    },
    {
        "source_sentence": "珠師治已，隨其磨時，珠色光明映徹表裏。",
        "from": "T08n0232_002:0731b21_12",
        "context_with_next_sentence": true
    },
    {
        "source_sentence": "文殊師利！",
        "from": "T08n0232_002:0731b22_13",
        "context_with_next_sentence": true
    },
    {
        "source_sentence": "若有善男子、善女人，修學一行三昧不可思議功德無量名稱，隨修學時，知諸法相，明達無礙，功德增長，亦復如是。",
        "from": "T08n0232_002:0731b22_14",
        "context_with_next_sentence": true
    },
    {
        "source_sentence": "文殊師利！",
        "from": "T08n0232_002:0731b25_15",
        "context_with_next_sentence": true
    },
    {
        "source_sentence": "譬如日輪，光明遍滿，無有減相。",
        "from": "T08n0232_002:0731b25_16",
        "context_with_next_sentence": true
    },
    {
        "source_sentence": "若得一行三昧，悉能具足一切功德，無有缺少，亦復如是。",
        "from": "T08n0232_002:0731b26_17",
        "context_with_next_sentence": true
    },
    {
        "source_sentence": "照明佛法，如日輪光。",
        "from": "T08n0232_002:0731b27_18",
        "context_with_next_sentence": true
    },
    {
        "source_sentence": "「文殊師利！",
        "from": "T08n0232_002:0731b28_19",
        "context_with_next_sentence": true
    },
    {
        "source_sentence": "我所說法，皆是一味離味，解脫味，寂滅味。",
        "from": "T08n0232_002:0731b28_20",
        "context_with_next_sentence": true
    },
    {
        "source_sentence": "若善男子、善女人，得是一行三昧者，其所演說，亦是一味離味，解脫味、寂滅味，隨順正法，無錯謬相。",
        "from": "T08n0232_002:0731b29_21",
        "context_with_next_sentence": true
    },
    {
        "source_sentence": "文殊師利！",
        "from": "T08n0232_002:0731c02_22",
        "context_with_next_sentence": true
    },
    {
        "source_sentence": "若菩薩摩訶薩得是一行三昧，皆悉滿足助道之法，速得阿耨多羅三藐三菩提。",
        "from": "T08n0232_002:0731c02_23",
        "context_with_next_sentence": true
    },
    {
        "source_sentence": "「復次，文殊師利！",
        "from": "T08n0232_002:0731c04_24",
        "context_with_next_sentence": true
    },
    {
        "source_sentence": "菩薩摩訶薩，不見法界有分別相及以一相，速得阿耨多羅三藐三菩提相，不可思議。",
        "from": "T08n0232_002:0731c05_25",
        "context_with_next_sentence": true
    },
    {
        "source_sentence": "是菩提中，亦無得佛。",
        "from": "T08n0232_002:0731c07_0",
        "context_with_next_sentence": true
    },
    {
        "source_sentence": "如是知者，速得阿耨多羅三藐三菩提。",
        "from": "T08n0232_002:0731c07_1",
        "context_with_next_sentence": true
    },
    {
        "source_sentence": "若信一切法悉是佛法，不生驚怖亦不疑惑。",
        "from": "T08n0232_002:0731c08_2",
        "context_with_next_sentence": true
    },
    {
        "source_sentence": "如是忍者，速得阿耨多羅三藐三菩提。」",
        "from": "T08n0232_002:0731c09_3",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_002:0731c10_4",
        "context_with_next_sentence": true
    },
    {
        "source_sentence": "以如是因，速得阿耨多羅三藐三菩提耶？」",
        "from": "T08n0232_002:0731c10_5",
        "context_with_next_sentence": true
    },
    {
        "source_sentence": "佛言：「得阿耨多羅三藐三菩提，不以因得，不以非因得。",
        "from": "T08n0232_002:0731c11_6",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0731c13_0",
        "context_with_next_sentence": true
    },
    {
        "source_sentence": "不思議界，不以因得，不以非因得。",
        "from": "T08n0232_002:0731c13_1",
        "context_with_next_sentence": true
    },
    {
        "source_sentence": "若善男子、善女人，聞如是說，不生懈怠。",
        "from": "T08n0232_002:0731c13_2",
        "context_with_next_sentence": true
    },
    {
        "source_sentence": "當知是人，已於先佛種諸善根。",
        "from": "T08n0232_002:0731c14_3",
        "context_with_next_sentence": true
    },
    {
        "source_sentence": "是故比丘、比丘尼，聞說是甚深般若波羅蜜，不生驚怖，即是從佛出家。",
        "from": "T08n0232_002:0731c15_4",
        "context_with_next_sentence": true
    },
    {
        "source_sentence": "若優婆塞、優婆夷，得聞如是甚深般若波羅蜜，心不驚怖，即是成就真歸依處。",
        "from": "T08n0232_002:0731c17_5",
        "context_with_next_sentence": true
    },
    {
        "source_sentence": "「文殊師利！",
        "from": "T08n0232_002:0731c19_0",
        "context_with_next_sentence": true
    },
    {
        "source_sentence": "若善男子、善女人，不習甚深般若波羅蜜，即是不修佛乘。",
        "from": "T08n0232_002:0731c19_1",
        "context_with_next_sentence": true
    },
    {
        "source_sentence": "譬如大地，一切藥木皆依地生長。",
        "from": "T08n0232_002:0731c20_2",
        "context_with_next_sentence": true
    },
    {
        "source_sentence": "文殊師利！",
        "from": "T08n0232_002:0731c21_3",
        "context_with_next_sentence": true
    },
    {
        "source_sentence": "菩薩摩訶薩亦復如是，一切善根皆依般若波羅蜜而得增長，於阿耨多羅三藐三菩提不相違背。」",
        "from": "T08n0232_002:0731c21_4",
        "context_with_next_sentence": true
    },
    {
        "source_sentence": "爾時文殊師利白佛言：「世尊！",
        "from": "T08n0232_002:0731c23_5",
        "context_with_next_sentence": true
    },
    {
        "source_sentence": "此閻浮提城邑聚落，當於何處演說如是甚深般若波羅蜜？」",
        "from": "T08n0232_002:0731c24_6",
        "context_with_next_sentence": true
    },
    {
        "source_sentence": "佛告文殊師利：「今此會中，若有人聞般若波羅蜜，皆發誓言：『於未來世，常得與般若波羅蜜相應，從是信解，未來世中能聽是經。』",
        "from": "T08n0232_002:0731c25_7",
        "context_with_next_sentence": true
    },
    {
        "source_sentence": "當知此人不從餘小善根中來，所能堪受，聞已歡喜。",
        "from": "T08n0232_002:0731c28_8",
        "context_with_next_sentence": true
    },
    {
        "source_sentence": "文殊師利！",
        "from": "T08n0232_002:0731c29_9",
        "context_with_next_sentence": true
    },
    {
        "source_sentence": "若復有人，從汝聽是般若波羅蜜，應作是言：『此般若波羅蜜中，無聲聞、辟支佛法、佛法，亦無凡夫生滅等法。』」",
        "from": "T08n0232_002:0732a01_0",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_002:0732a03_1",
        "context_with_next_sentence": true
    },
    {
        "source_sentence": "若比丘、比丘尼、優婆塞、優婆夷，來問我言：『云何如來說般若波羅蜜？』",
        "from": "T08n0232_002:0732a04_0",
        "context_with_next_sentence": true
    },
    {
        "source_sentence": "我當答言：『一切諸法無諍論相，云何如來當說般若波羅蜜？』",
        "from": "T08n0232_002:0732a05_1",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0732a06_2",
        "context_with_next_sentence": true
    },
    {
        "source_sentence": "不見有法可與法諍論，亦無眾生心識能知。",
        "from": "T08n0232_002:0732a07_0",
        "context_with_next_sentence": true
    },
    {
        "source_sentence": "復次，世尊！",
        "from": "T08n0232_002:0732a08_1",
        "context_with_next_sentence": true
    },
    {
        "source_sentence": "我當更說究竟實際。",
        "from": "T08n0232_002:0732a08_2",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0732a08_3",
        "context_with_next_sentence": true
    },
    {
        "source_sentence": "一切法相同入實際，阿羅漢無別勝法。",
        "from": "T08n0232_002:0732a08_4",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0732a09_5",
        "context_with_next_sentence": true
    },
    {
        "source_sentence": "阿羅漢法、凡夫法，不一不異故。",
        "from": "T08n0232_002:0732a10_0",
        "context_with_next_sentence": true
    },
    {
        "source_sentence": "復次，世尊！",
        "from": "T08n0232_002:0732a10_1",
        "context_with_next_sentence": true
    },
    {
        "source_sentence": "如是說法，無有眾生已得涅槃，今得、當得。",
        "from": "T08n0232_002:0732a10_2",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0732a11_3",
        "context_with_next_sentence": true
    },
    {
        "source_sentence": "無有決定眾生相故。」",
        "from": "T08n0232_002:0732a12_4",
        "context_with_next_sentence": true
    },
    {
        "source_sentence": "文殊師利言：「若人欲聞般若波羅蜜，我當作如是說。",
        "from": "T08n0232_002:0732a12_5",
        "context_with_next_sentence": true
    },
    {
        "source_sentence": "其有聽者，不念不著，無聞無得，當如幻人無所分別。",
        "from": "T08n0232_002:0732a13_6",
        "context_with_next_sentence": true
    },
    {
        "source_sentence": "如是說者，是真說法。",
        "from": "T08n0232_002:0732a14_7",
        "context_with_next_sentence": true
    },
    {
        "source_sentence": "是故聽者莫作二相，不捨諸見而修佛法，不取佛法，不捨凡夫法。",
        "from": "T08n0232_002:0732a15_8",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0732a16_9",
        "context_with_next_sentence": true
    },
    {
        "source_sentence": "佛及凡夫，二法相空，無取捨故。",
        "from": "T08n0232_002:0732a17_0",
        "context_with_next_sentence": true
    },
    {
        "source_sentence": "若人問我，當作是說，如是安慰，如是建立。",
        "from": "T08n0232_002:0732a17_1",
        "context_with_next_sentence": true
    },
    {
        "source_sentence": "善男子、善女人，應如是問，作如是住，心不退不沒，當如法相，隨順般若波羅蜜說。」",
        "from": "T08n0232_002:0732a18_2",
        "context_with_next_sentence": true
    },
    {
        "source_sentence": "爾時世尊歎文殊師利：「善哉，善哉！",
        "from": "T08n0232_002:0732a21_0",
        "context_with_next_sentence": true
    },
    {
        "source_sentence": "如汝所說。",
        "from": "T08n0232_002:0732a21_1",
        "context_with_next_sentence": true
    },
    {
        "source_sentence": "若善男子、善女人，欲見諸佛，應學如是般若波羅蜜。",
        "from": "T08n0232_002:0732a22_2",
        "context_with_next_sentence": true
    },
    {
        "source_sentence": "欲親近諸佛，如法供養，應學如是般若波羅蜜。",
        "from": "T08n0232_002:0732a23_3",
        "context_with_next_sentence": true
    },
    {
        "source_sentence": "若欲言如來是我世尊，應學如是般若波羅蜜。",
        "from": "T08n0232_002:0732a24_4",
        "context_with_next_sentence": true
    },
    {
        "source_sentence": "若言如來非我世尊，亦應學如是般若波羅蜜。",
        "from": "T08n0232_002:0732a25_5",
        "context_with_next_sentence": true
    },
    {
        "source_sentence": "若欲成阿耨多羅三藐三菩提，應學如是般若波羅蜜。",
        "from": "T08n0232_002:0732a26_6",
        "context_with_next_sentence": true
    },
    {
        "source_sentence": "若欲不成阿耨多羅三藐三菩提，亦應學如是般若波羅蜜。",
        "from": "T08n0232_002:0732a27_7",
        "context_with_next_sentence": true
    },
    {
        "source_sentence": "若欲成就一切三昧，應學如是般若波羅蜜。",
        "from": "T08n0232_002:0732a29_8",
        "context_with_next_sentence": true
    },
    {
        "source_sentence": "若欲不成就一切三昧，亦應學如是般若波羅蜜。",
        "from": "T08n0232_002:0732a30_9",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0732b01_10",
        "context_with_next_sentence": true
    },
    {
        "source_sentence": "無作三昧無異相故，一切法無生無出故。",
        "from": "T08n0232_002:0732b01_11",
        "context_with_next_sentence": true
    },
    {
        "source_sentence": "若欲知一切法假名，應學如是般若波羅蜜。",
        "from": "T08n0232_002:0732b02_12",
        "context_with_next_sentence": true
    },
    {
        "source_sentence": "若欲知一切眾生修菩提道，不求菩提相，心不退沒，應學如是般若波羅蜜。",
        "from": "T08n0232_002:0732b03_13",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0732b05_14",
        "context_with_next_sentence": true
    },
    {
        "source_sentence": "一切法皆菩提相故。",
        "from": "T08n0232_002:0732b05_15",
        "context_with_next_sentence": true
    },
    {
        "source_sentence": "若欲知一切眾生行非行相，非行即菩提，菩提即法界，法界即實際，心不退沒，應學如是般若波羅蜜。",
        "from": "T08n0232_002:0732b05_16",
        "context_with_next_sentence": true
    },
    {
        "source_sentence": "若欲知一切如來神通變化，無相無礙亦無方所，應學如是般若波羅蜜。」",
        "from": "T08n0232_002:0732b08_17",
        "context_with_next_sentence": true
    },
    {
        "source_sentence": "佛告文殊師利：「若比丘、比丘尼、優婆塞、優婆夷，欲得不墮惡趣，當學般若波羅蜜。",
        "from": "T08n0232_002:0732b09_18",
        "context_with_next_sentence": true
    },
    {
        "source_sentence": "一四句偈，受持讀誦，為他解說，隨順實相。",
        "from": "T08n0232_002:0732b11_19",
        "context_with_next_sentence": true
    },
    {
        "source_sentence": "如是善男子、善女人，當知決定得阿耨多羅三藐三菩提，則住佛國。",
        "from": "T08n0232_002:0732b12_20",
        "context_with_next_sentence": true
    },
    {
        "source_sentence": "若聞如是般若波羅蜜，不驚不畏，心生信解。",
        "from": "T08n0232_002:0732b14_21",
        "context_with_next_sentence": true
    },
    {
        "source_sentence": "當知此輩，佛所印可，是佛所行大乘法印。",
        "from": "T08n0232_002:0732b15_22",
        "context_with_next_sentence": true
    },
    {
        "source_sentence": "若善男子、善女人，學此法印，超過惡趣，不入聲聞、辟支佛道，以超過故。」",
        "from": "T08n0232_002:0732b16_23",
        "context_with_next_sentence": true
    },
    {
        "source_sentence": "爾時帝釋三十三天，以天妙華：優鉢羅華、拘物頭華、分陀利華、天曼陀羅華等，天栴檀香及餘末香，種種金寶，作天伎樂，為供養般若波羅蜜并諸如來及文殊師利，以散其上。",
        "from": "T08n0232_002:0732b18_0",
        "context_with_next_sentence": true
    },
    {
        "source_sentence": "作是供養已，願我常聞般若波羅蜜法印。",
        "from": "T08n0232_002:0732b21_1",
        "context_with_next_sentence": true
    },
    {
        "source_sentence": "釋提桓因復作是願，願閻浮提善男子、善女人，常使得聞是經決定佛法，皆令信解受持讀誦為人演說。",
        "from": "T08n0232_002:0732b22_2",
        "context_with_next_sentence": true
    },
    {
        "source_sentence": "一切諸天為作擁護。",
        "from": "T08n0232_002:0732b25_3",
        "context_with_next_sentence": true
    },
    {
        "source_sentence": "爾時佛告釋提桓因言：「憍尸迦！",
        "from": "T08n0232_002:0732b25_4",
        "context_with_next_sentence": true
    },
    {
        "source_sentence": "如是，如是！",
        "from": "T08n0232_002:0732b26_5",
        "context_with_next_sentence": true
    },
    {
        "source_sentence": "善男子、善女人，當得決定諸佛菩提。」",
        "from": "T08n0232_002:0732b26_6",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_002:0732b27_7",
        "context_with_next_sentence": true
    },
    {
        "source_sentence": "如是受持，善男子、善女人，得大利益，功德無量。」",
        "from": "T08n0232_002:0732b27_8",
        "context_with_next_sentence": true
    },
    {
        "source_sentence": "爾時以佛神力，一切大地六種震動。",
        "from": "T08n0232_002:0732b29_0",
        "context_with_next_sentence": true
    },
    {
        "source_sentence": "佛時微笑，放大光明，遍照三千大千世界。",
        "from": "T08n0232_002:0732b29_1",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T08n0232_002:0732c01_2",
        "context_with_next_sentence": true
    },
    {
        "source_sentence": "即是如來印般若波羅蜜相。」",
        "from": "T08n0232_002:0732c02_3",
        "context_with_next_sentence": true
    },
    {
        "source_sentence": "佛言：「文殊師利！",
        "from": "T08n0232_002:0732c02_4",
        "context_with_next_sentence": true
    },
    {
        "source_sentence": "如是，如是！",
        "from": "T08n0232_002:0732c03_5",
        "context_with_next_sentence": true
    },
    {
        "source_sentence": "說般若波羅蜜已皆現此瑞，為印般若波羅蜜故，使人受持，令無讚毀。",
        "from": "T08n0232_002:0732c03_6",
        "context_with_next_sentence": true
    },
    {
        "source_sentence": "何以故？",
        "from": "T08n0232_002:0732c05_7",
        "context_with_next_sentence": true
    },
    {
        "source_sentence": "無相法印不可讚毀。",
        "from": "T08n0232_002:0732c05_8",
        "context_with_next_sentence": true
    },
    {
        "source_sentence": "我今以是法印，令諸天魔不能得便。」",
        "from": "T08n0232_002:0732c05_9",
        "context_with_next_sentence": true
    },
    {
        "source_sentence": "佛說是已，爾時諸大菩薩及四部眾，聞說般若波羅蜜，歡喜奉行。",
        "from": "T08n0232_002:0732c06_10",
        "context_with_next_sentence": true
    },
    {
        "source_sentence": "文殊師利所說摩訶般若波羅蜜經卷下",
        "from": "T08n0232_002:0732c09_0",
        "context_with_next_sentence": false
    }
]