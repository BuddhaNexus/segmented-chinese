[
    {
        "source_sentence": "佛說大乘菩薩藏正法經卷",
        "from": "T11n0316_022:0834a22_0",
        "context_with_next_sentence": true
    },
    {
        "source_sentence": "第二十二",
        "from": "T11n0316_022:0834a23_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0316_022:0834a25_0",
        "context_with_next_sentence": true
    },
    {
        "source_sentence": "試光祿卿傳梵大師賜紫",
        "from": "T11n0316_022:0834a26_0",
        "context_with_next_sentence": true
    },
    {
        "source_sentence": "沙門臣法護等奉　詔譯",
        "from": "T11n0316_022:0834a27_0",
        "context_with_next_sentence": true
    },
    {
        "source_sentence": "持戒波羅蜜多品第七之五",
        "from": "T11n0316_022:0834a28_0",
        "context_with_next_sentence": true
    },
    {
        "source_sentence": "爾時世尊說是義已，復增教示諸大菩薩摩訶薩眾，說伽陀曰：「應觀世間能救護，　　一切有情最勝因，　諸無邊智悉了知，　　獲得涅盤無量樂。",
        "from": "T11n0316_022:0834a29_0",
        "context_with_next_sentence": true
    },
    {
        "source_sentence": "　往來殊勝獲妙果，　　永斷世間諸苦因，　遍善調伏生天中，　　剎那遠離諸惡趣。",
        "from": "T11n0316_022:0834b04_0",
        "context_with_next_sentence": true
    },
    {
        "source_sentence": "　我今速得見諸佛，　　遠離一切苦難因，　世間伏藏無有邊，　　隨意自在悉獲得。",
        "from": "T11n0316_022:0834b06_0",
        "context_with_next_sentence": true
    },
    {
        "source_sentence": "　一切資財與珍寶，　　隨念應現於世間，　八功德水亦復然，　　河沙池沼悉澄湛。",
        "from": "T11n0316_022:0834b08_0",
        "context_with_next_sentence": true
    },
    {
        "source_sentence": "　免離種種醜陋因，　　一切不生諸苦惱，　聾盲癩病等因緣，　　善調伏者獲妙果。",
        "from": "T11n0316_022:0834b10_0",
        "context_with_next_sentence": true
    },
    {
        "source_sentence": "　所有世間諸患者，　　若完若缺眾生類，　背傴癵躄矬陋形，　　諸染著故悉減沒。",
        "from": "T11n0316_022:0834b12_0",
        "context_with_next_sentence": true
    },
    {
        "source_sentence": "　遠離一切異類相，　　當獲最上殊勝報，　面貌具足悉圓美，　　善調伏者得妙果。",
        "from": "T11n0316_022:0834b14_0",
        "context_with_next_sentence": true
    },
    {
        "source_sentence": "　色相端嚴大名稱，　　諸天咸來伸供養，　八部皆生恭敬心，　　一切有情亦如是。",
        "from": "T11n0316_022:0834b16_0",
        "context_with_next_sentence": true
    },
    {
        "source_sentence": "「復次，善調伏者得此果利除滅一切諸惡趣已，然後得生諸天界中，速疾成就大菩提果。",
        "from": "T11n0316_022:0834b18_0",
        "context_with_next_sentence": true
    },
    {
        "source_sentence": "善調伏者得此果利，善解一切諸有情心，善能通達諸有情行。",
        "from": "T11n0316_022:0834b20_0",
        "context_with_next_sentence": true
    },
    {
        "source_sentence": "行七步已，於諸世間發大音聲，於諸識中獲大智慧最勝解脫，皆得成就最上智慧，與諸有情皆悉明了。",
        "from": "T11n0316_022:0834b21_1",
        "context_with_next_sentence": true
    },
    {
        "source_sentence": "於智慧中善能安立，最勝智慧皆悉清淨，於諸佛所皆悉成就，於諸體性智慧明了，於自他中皆悉成就。",
        "from": "T11n0316_022:0834b23_2",
        "context_with_next_sentence": true
    },
    {
        "source_sentence": "若諸有情具智慧力，於諸作用皆悉成就，善能如是宣說此義。",
        "from": "T11n0316_022:0834b26_3",
        "context_with_next_sentence": true
    },
    {
        "source_sentence": "少欲有情悉無願力，多貪有情皆悉迷著，罪業因緣皆悉增上，積集惡業無量無邊，於諸正法不能信受。",
        "from": "T11n0316_022:0834b27_4",
        "context_with_next_sentence": true
    },
    {
        "source_sentence": "若有有情諸少欲者，於正法中不生尊重，於諸有情不生恭敬極瞋恚相生染污心，自謂已得阿羅漢果。",
        "from": "T11n0316_022:0834b29_5",
        "context_with_next_sentence": true
    },
    {
        "source_sentence": "所有世間衰老病者，諸大苦惱悉集其身。",
        "from": "T11n0316_022:0834c03_6",
        "context_with_next_sentence": true
    },
    {
        "source_sentence": "彼人獲得如是果報，所有一切諸不善相，虛受應供諸飲食等，作不善業當墮地獄。",
        "from": "T11n0316_022:0834c04_7",
        "context_with_next_sentence": true
    },
    {
        "source_sentence": "不能持彼清淨戒行，何況復得阿羅漢果？",
        "from": "T11n0316_022:0834c06_8",
        "context_with_next_sentence": true
    },
    {
        "source_sentence": "若生信解造諸塔廟，發恭敬心得生善處。",
        "from": "T11n0316_022:0834c07_0",
        "context_with_next_sentence": true
    },
    {
        "source_sentence": "如是持戒修行業已，舍利子！",
        "from": "T11n0316_022:0834c07_1",
        "context_with_next_sentence": true
    },
    {
        "source_sentence": "諸菩薩摩訶薩求趣大乘正法藏者，應當親近諸軌範師，而常獲得無量善法。",
        "from": "T11n0316_022:0834c08_2",
        "context_with_next_sentence": true
    },
    {
        "source_sentence": "如是如是稱讚功德，皆悉獲得諸善果報，然後轉增無量無邊不可思不可量不可數無邊功德。",
        "from": "T11n0316_022:0834c10_3",
        "context_with_next_sentence": true
    },
    {
        "source_sentence": "如是成已，舍利子！",
        "from": "T11n0316_022:0834c12_4",
        "context_with_next_sentence": true
    },
    {
        "source_sentence": "菩薩摩訶薩安住菩薩藏者，得善調伏清淨戒行圓滿具足，諸菩薩行皆悉成辦。",
        "from": "T11n0316_022:0834c12_5",
        "context_with_next_sentence": true
    },
    {
        "source_sentence": "「云何名為戒行清淨悉得圓滿？",
        "from": "T11n0316_022:0834c14_6",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0834c15_7",
        "context_with_next_sentence": true
    },
    {
        "source_sentence": "菩薩摩訶薩有十種行相。",
        "from": "T11n0316_022:0834c15_8",
        "context_with_next_sentence": true
    },
    {
        "source_sentence": "何等為十？",
        "from": "T11n0316_022:0834c16_9",
        "context_with_next_sentence": true
    },
    {
        "source_sentence": "一者一切有情於菩薩所不生嬈害，二者菩薩於諸有情所有財寶不生貪著，三者菩薩遠離一切諸有眷屬，四者菩薩於諸有情不生欺誑，五者菩薩於諸有情及自眷屬不起離間諸惡語言，六者菩薩於無量劫以柔軟語化利有情，七者菩薩於諸有情不發綺語，八者菩薩於諸有情資生之具不生貪愛，九者菩薩於諸有情不生瞋恚、所有誹謗皆能忍受，十者菩薩遠離邪見亦不歸依諸天趣故。",
        "from": "T11n0316_022:0834c16_10",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0834c25_11",
        "context_with_next_sentence": true
    },
    {
        "source_sentence": "此十種法，皆是菩薩摩訶薩清淨戒行具足之相。",
        "from": "T11n0316_022:0834c25_12",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_022:0834c27_0",
        "context_with_next_sentence": true
    },
    {
        "source_sentence": "菩薩摩訶薩復有十種清淨戒行。",
        "from": "T11n0316_022:0834c27_1",
        "context_with_next_sentence": true
    },
    {
        "source_sentence": "何等為十？",
        "from": "T11n0316_022:0834c28_2",
        "context_with_next_sentence": true
    },
    {
        "source_sentence": "一者菩薩於諸戒行堅持不破，不被無明之所侵嬈。",
        "from": "T11n0316_022:0834c28_3",
        "context_with_next_sentence": true
    },
    {
        "source_sentence": "二者菩薩堅持戒行絕諸瑕玼，於諸險難而不生故。",
        "from": "T11n0316_022:0834c29_4",
        "context_with_next_sentence": true
    },
    {
        "source_sentence": "三者菩薩堅持禁戒，於諸煩惱雜染等事悉皆遠離。",
        "from": "T11n0316_022:0835a01_5",
        "context_with_next_sentence": true
    },
    {
        "source_sentence": "四者菩薩持戒清淨，於潔白法常不遠離。",
        "from": "T11n0316_022:0835a02_6",
        "context_with_next_sentence": true
    },
    {
        "source_sentence": "五者菩薩持諸禁戒，常行平等隨心自在。",
        "from": "T11n0316_022:0835a03_7",
        "context_with_next_sentence": true
    },
    {
        "source_sentence": "六者菩薩堅持禁戒，於諸智者不生毀謗而得安隱。",
        "from": "T11n0316_022:0835a04_8",
        "context_with_next_sentence": true
    },
    {
        "source_sentence": "七者菩薩堅持禁戒，而皆遠離一切過失。",
        "from": "T11n0316_022:0835a05_9",
        "context_with_next_sentence": true
    },
    {
        "source_sentence": "八者菩薩堅持禁戒，密護諸根令不起故。",
        "from": "T11n0316_022:0835a06_10",
        "context_with_next_sentence": true
    },
    {
        "source_sentence": "九者菩薩堅持禁戒，防護諸根初中後時皆悉成就。",
        "from": "T11n0316_022:0835a07_11",
        "context_with_next_sentence": true
    },
    {
        "source_sentence": "十者菩薩堅持禁戒，於正念中普盡無餘皆悉圓滿。",
        "from": "T11n0316_022:0835a08_12",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0835a10_13",
        "context_with_next_sentence": true
    },
    {
        "source_sentence": "此十種法，菩薩摩訶薩皆悉成就。",
        "from": "T11n0316_022:0835a10_14",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_022:0835a12_0",
        "context_with_next_sentence": true
    },
    {
        "source_sentence": "菩薩摩訶薩復有十種持戒行相。",
        "from": "T11n0316_022:0835a12_1",
        "context_with_next_sentence": true
    },
    {
        "source_sentence": "何等為十？",
        "from": "T11n0316_022:0835a13_2",
        "context_with_next_sentence": true
    },
    {
        "source_sentence": "一者菩薩堅持禁戒，於諸飲食少欲知足。",
        "from": "T11n0316_022:0835a13_3",
        "context_with_next_sentence": true
    },
    {
        "source_sentence": "二者菩薩堅持禁戒，斷貪瞋癡生喜足故。",
        "from": "T11n0316_022:0835a14_4",
        "context_with_next_sentence": true
    },
    {
        "source_sentence": "三者菩薩堅持禁戒，於其身心不生貪愛。",
        "from": "T11n0316_022:0835a15_5",
        "context_with_next_sentence": true
    },
    {
        "source_sentence": "四者菩薩堅持禁戒，遠離一切諸女人故，行住坐臥居曠野中。",
        "from": "T11n0316_022:0835a16_6",
        "context_with_next_sentence": true
    },
    {
        "source_sentence": "五者菩薩堅持禁戒，行頭陀行，常不忘失諸功德故。",
        "from": "T11n0316_022:0835a17_7",
        "context_with_next_sentence": true
    },
    {
        "source_sentence": "六者菩薩堅持禁戒，自在成辦諸善根故。",
        "from": "T11n0316_022:0835a18_8",
        "context_with_next_sentence": true
    },
    {
        "source_sentence": "七者菩薩堅持禁戒，於勝種族常生歡喜，亦不正視餘諸相好。",
        "from": "T11n0316_022:0835a19_9",
        "context_with_next_sentence": true
    },
    {
        "source_sentence": "八者菩薩堅持禁戒，言行相應，於人天中不生欺誑。",
        "from": "T11n0316_022:0835a21_10",
        "context_with_next_sentence": true
    },
    {
        "source_sentence": "九者菩薩堅持禁戒，於自身中常行伺察，自心決定不生過失，於他過失亦不起見常行庇護。",
        "from": "T11n0316_022:0835a22_11",
        "context_with_next_sentence": true
    },
    {
        "source_sentence": "十者菩薩堅持禁戒，以四攝法化利有情常不棄捨。",
        "from": "T11n0316_022:0835a24_12",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0835a25_13",
        "context_with_next_sentence": true
    },
    {
        "source_sentence": "如是十法，菩薩摩訶薩皆能圓滿清淨戒行。",
        "from": "T11n0316_022:0835a25_14",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_022:0835a27_0",
        "context_with_next_sentence": true
    },
    {
        "source_sentence": "菩薩摩訶薩復有十種清淨圓滿戒行之相。",
        "from": "T11n0316_022:0835a27_1",
        "context_with_next_sentence": true
    },
    {
        "source_sentence": "何等為十？",
        "from": "T11n0316_022:0835a28_2",
        "context_with_next_sentence": true
    },
    {
        "source_sentence": "一者菩薩堅持禁戒，於佛信解不生退屈。",
        "from": "T11n0316_022:0835a28_3",
        "context_with_next_sentence": true
    },
    {
        "source_sentence": "二者菩薩堅持禁戒，於正法中常能擁護。",
        "from": "T11n0316_022:0835a29_4",
        "context_with_next_sentence": true
    },
    {
        "source_sentence": "三者菩薩堅持禁戒，於大眾中常生尊重。",
        "from": "T11n0316_022:0835b01_5",
        "context_with_next_sentence": true
    },
    {
        "source_sentence": "四者菩薩堅持禁戒，趣求菩提志意柔和，於無上果心不暫捨。",
        "from": "T11n0316_022:0835b02_6",
        "context_with_next_sentence": true
    },
    {
        "source_sentence": "五者菩薩堅持禁戒，於諸善友常能親近，復能積集諸善功德。",
        "from": "T11n0316_022:0835b03_7",
        "context_with_next_sentence": true
    },
    {
        "source_sentence": "六者菩薩堅持禁戒，於諸惡友而常遠離，於不善法皆能棄捨。",
        "from": "T11n0316_022:0835b05_8",
        "context_with_next_sentence": true
    },
    {
        "source_sentence": "七者菩薩堅持禁戒，於諸有情常起慈心而生慜念。",
        "from": "T11n0316_022:0835b06_9",
        "context_with_next_sentence": true
    },
    {
        "source_sentence": "八者菩薩堅持禁戒，於諸有情常起悲心，於險難中而常救護。",
        "from": "T11n0316_022:0835b07_10",
        "context_with_next_sentence": true
    },
    {
        "source_sentence": "九者菩薩堅持禁戒，愛樂正法如游園觀生大喜樂。",
        "from": "T11n0316_022:0835b09_11",
        "context_with_next_sentence": true
    },
    {
        "source_sentence": "十者菩薩堅持禁戒，於違順境心常捨離皆悉平等。",
        "from": "T11n0316_022:0835b10_12",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0835b11_13",
        "context_with_next_sentence": true
    },
    {
        "source_sentence": "此十種戒行之相，菩薩摩訶薩皆能如是清淨圓滿。",
        "from": "T11n0316_022:0835b11_14",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_022:0835b13_0",
        "context_with_next_sentence": true
    },
    {
        "source_sentence": "菩薩摩訶薩復有十種清淨行相。",
        "from": "T11n0316_022:0835b13_1",
        "context_with_next_sentence": true
    },
    {
        "source_sentence": "何等為十？",
        "from": "T11n0316_022:0835b14_2",
        "context_with_next_sentence": true
    },
    {
        "source_sentence": "一者菩薩堅持禁戒，於諸施度善能調伏一切有情。",
        "from": "T11n0316_022:0835b14_3",
        "context_with_next_sentence": true
    },
    {
        "source_sentence": "二者菩薩堅持禁戒，常行忍辱，於自己心而常防護。",
        "from": "T11n0316_022:0835b15_4",
        "context_with_next_sentence": true
    },
    {
        "source_sentence": "三者菩薩堅持禁戒，於諸善法精進不退。",
        "from": "T11n0316_022:0835b16_5",
        "context_with_next_sentence": true
    },
    {
        "source_sentence": "四者菩薩堅持禁戒，於諸定聚而常加行不生散亂。",
        "from": "T11n0316_022:0835b17_6",
        "context_with_next_sentence": true
    },
    {
        "source_sentence": "五者菩薩堅持禁戒，於勝慧中常樂多聞而無厭足。",
        "from": "T11n0316_022:0835b18_7",
        "context_with_next_sentence": true
    },
    {
        "source_sentence": "六者菩薩堅持禁戒，於菩薩藏而求正法，常修聞慧堅固無懈。",
        "from": "T11n0316_022:0835b20_0",
        "context_with_next_sentence": true
    },
    {
        "source_sentence": "七者菩薩堅持禁戒，而常伺察諸無常法，志求菩提不惜身命。",
        "from": "T11n0316_022:0835b21_1",
        "context_with_next_sentence": true
    },
    {
        "source_sentence": "八者菩薩堅持禁戒，於自壽命而常伺察如夢如幻剎那生滅。",
        "from": "T11n0316_022:0835b22_2",
        "context_with_next_sentence": true
    },
    {
        "source_sentence": "九者菩薩堅持禁戒，於自意願及諸有情，一切善行清淨圓滿。",
        "from": "T11n0316_022:0835b24_3",
        "context_with_next_sentence": true
    },
    {
        "source_sentence": "十者菩薩堅持禁戒，以持戒力願於當來生佛會中，及諸有情悉同圓滿清淨戒行。",
        "from": "T11n0316_022:0835b25_4",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0835b27_5",
        "context_with_next_sentence": true
    },
    {
        "source_sentence": "菩薩摩訶薩皆能圓滿如是十種清淨戒相。",
        "from": "T11n0316_022:0835b27_6",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0835b28_7",
        "context_with_next_sentence": true
    },
    {
        "source_sentence": "菩薩摩訶薩如是圓滿清淨戒行，當獲天上及於人間種種吉祥殊勝妙果。",
        "from": "T11n0316_022:0835b28_8",
        "context_with_next_sentence": true
    },
    {
        "source_sentence": "菩薩於諸世間種種事業悉皆明了，菩薩於諸世間種種妙欲悉能施與，一切有情而不自著。",
        "from": "T11n0316_022:0835c01_9",
        "context_with_next_sentence": true
    },
    {
        "source_sentence": "菩薩行慈行時，與諸有情等行慈行，互相憐慜而無損害。",
        "from": "T11n0316_022:0835c03_10",
        "context_with_next_sentence": true
    },
    {
        "source_sentence": "菩薩行菩薩行時，深信正法而無虛妄，復於一切有情皆生父母之想，復於一切有情親近隨順而生信愛，於有為法念念而生無常之想，於有為行皆生覺悟，於自身命而能棄捨故，得圓滿清淨戒行。」",
        "from": "T11n0316_022:0835c05_11",
        "context_with_next_sentence": true
    },
    {
        "source_sentence": "爾時世尊為諸菩薩說伽陀曰。",
        "from": "T11n0316_022:0835c09_12",
        "context_with_next_sentence": true
    },
    {
        "source_sentence": "「色相光明妙無比，　　宣說諸佛正法門，　清淨禁戒堅護持，　　法身上妙當獲得。",
        "from": "T11n0316_022:0835c11_0",
        "context_with_next_sentence": true
    },
    {
        "source_sentence": "　遠離愚盲諸苦惱，　　癃殘百疾不能侵，　清淨禁戒堅護持，　　當獲諸根悉圓滿。",
        "from": "T11n0316_022:0835c13_0",
        "context_with_next_sentence": true
    },
    {
        "source_sentence": "　勢力廣大無與等，　　威德熾盛亦復然，　智慧猛利超世間，　　降伏一切諸魔障。",
        "from": "T11n0316_022:0835c15_0",
        "context_with_next_sentence": true
    },
    {
        "source_sentence": "　以慈愛力攝群動，　　能破一切諸疑網，　天龍八部咸歸依，　　國王王屬皆供養。",
        "from": "T11n0316_022:0835c17_0",
        "context_with_next_sentence": true
    },
    {
        "source_sentence": "　能離一切諸恐怖，　　安住禁戒無退轉，　不墮一切惡趣中，　　行大法故具名稱。",
        "from": "T11n0316_022:0835c19_0",
        "context_with_next_sentence": true
    },
    {
        "source_sentence": "　一切有情著睡眠，　　菩薩而能常警覺，　復能游往遍四方，　　為利有情求善法。",
        "from": "T11n0316_022:0835c21_0",
        "context_with_next_sentence": true
    },
    {
        "source_sentence": "　最上珍寶及妻妾，　　離我執故悉能捨，　為求無上大菩提，　　安住圓滿清淨戒。",
        "from": "T11n0316_022:0835c23_0",
        "context_with_next_sentence": true
    },
    {
        "source_sentence": "　為求無上正法故，　　於諸佛教生尊重，　常作世間人中師，　　能廣供養於塔廟。",
        "from": "T11n0316_022:0835c25_0",
        "context_with_next_sentence": true
    },
    {
        "source_sentence": "　能除一切瞋恚心，　　於諸惡作悉能忍，　以忍辱力而自安，　　一切誹謗皆不動。",
        "from": "T11n0316_022:0835c27_0",
        "context_with_next_sentence": true
    },
    {
        "source_sentence": "　能於言行悉相應，　　一切時中無虛妄，　當坐菩提大道場，　　三千世界悉震動。",
        "from": "T11n0316_022:0835c29_0",
        "context_with_next_sentence": true
    },
    {
        "source_sentence": "　而能盡求諸佛法，　　亦不歸依諸天趣，　棄捨外道邪見心，　　無上菩提誓成就。",
        "from": "T11n0316_022:0836a02_0",
        "context_with_next_sentence": true
    },
    {
        "source_sentence": "　一切器杖及毒藥，　　有情持以互相害，　菩薩救護於其中，　　是故名為大智者。",
        "from": "T11n0316_022:0836a04_0",
        "context_with_next_sentence": true
    },
    {
        "source_sentence": "　我於俱胝多劫中，　　慜念一切含生類，　若見受其苦惱時，　　委身代彼無懈倦。",
        "from": "T11n0316_022:0836a06_0",
        "context_with_next_sentence": true
    },
    {
        "source_sentence": "　一切有情多虛誑，　　來菩薩所欲侵奪，　造諸惡業閻浮中，　　唯佛正法能除斷。",
        "from": "T11n0316_022:0836a08_0",
        "context_with_next_sentence": true
    },
    {
        "source_sentence": "　能施一切諸珍寶，　　而常親近諸善友，　若諸有情侵害時，　　終不起於恚惡意。",
        "from": "T11n0316_022:0836a10_0",
        "context_with_next_sentence": true
    },
    {
        "source_sentence": "　一切有情身邊處，　　而常棄捨愚夫法，　諸佛妙行獲圓成，　　清淨戒足常不捨。",
        "from": "T11n0316_022:0836a12_0",
        "context_with_next_sentence": true
    },
    {
        "source_sentence": "　而常善住諸佛法，　　亦能於法皆隨轉，　菩提行願悉能行，　　得成正覺菩提果。",
        "from": "T11n0316_022:0836a14_0",
        "context_with_next_sentence": true
    },
    {
        "source_sentence": "　淨證三明甘露法，　　亦常善住於戒蘊，　一切法習悉能成，　　天上人間獲妙供。",
        "from": "T11n0316_022:0836a16_0",
        "context_with_next_sentence": true
    },
    {
        "source_sentence": "　為求一切無上法，　　於諸事業悉明了，　善解有情取捨心，　　堪受人天諸供養。",
        "from": "T11n0316_022:0836a18_0",
        "context_with_next_sentence": true
    },
    {
        "source_sentence": "　宣說最上甘露法，　　於戒蘊中常清淨，　悟了無上菩提因，　　一切魔障悉遠離。",
        "from": "T11n0316_022:0836a20_0",
        "context_with_next_sentence": true
    },
    {
        "source_sentence": "　詣菩提樹安坐已，　　譬如日月照世間，　具大威德熾盛光，　　於世間中為最上。",
        "from": "T11n0316_022:0836a22_0",
        "context_with_next_sentence": true
    },
    {
        "source_sentence": "　慧眼最上出世間，　　於無畏語先成就，　示正道已悉圓成，　　當施有情諸無畏。",
        "from": "T11n0316_022:0836a24_0",
        "context_with_next_sentence": true
    },
    {
        "source_sentence": "　菩薩不起愛樂心，　　於身命財能棄捨，　世間珍寶無所貪，　　當證無上菩提果。",
        "from": "T11n0316_022:0836a26_0",
        "context_with_next_sentence": true
    },
    {
        "source_sentence": "　眾等不捨菩提道，　　具足持戒常精進，　而能安住正法中，　　遠離一切諸諂誑。",
        "from": "T11n0316_022:0836a28_0",
        "context_with_next_sentence": true
    },
    {
        "source_sentence": "　菩薩安住戒蘊中，　　世間或有諂誑者，　來菩薩所伸語言，　　以真實語而教示。",
        "from": "T11n0316_022:0836b01_0",
        "context_with_next_sentence": true
    },
    {
        "source_sentence": "　或有常持衣鉢者，　　多行諂誑而不實，　欲施菩薩而無施，　　菩薩正念無所動。",
        "from": "T11n0316_022:0836b03_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_022:0836b05_0",
        "context_with_next_sentence": true
    },
    {
        "source_sentence": "如是菩薩摩訶薩圓滿清淨諸戒行已，於諸世間有為法中不生愛樂，於諸有情常生母想，於五欲中生無著想，了知世法悉皆無相，心行平等無諸險惡，現前成辦菩薩之行。",
        "from": "T11n0316_022:0836b05_1",
        "context_with_next_sentence": true
    },
    {
        "source_sentence": "何以故？",
        "from": "T11n0316_022:0836b09_2",
        "context_with_next_sentence": true
    },
    {
        "source_sentence": "菩薩摩訶薩行平等心時不離涅槃；若染污心而生執著，令諸險惡轉生增勝。",
        "from": "T11n0316_022:0836b09_3",
        "context_with_next_sentence": true
    },
    {
        "source_sentence": "眼著色故，菩薩了知從識心生，煩惱虛假離自性故，而皆斷滅。",
        "from": "T11n0316_022:0836b11_4",
        "context_with_next_sentence": true
    },
    {
        "source_sentence": "於諸攀緣而生計執，非真實法而為善法，菩薩知是虛妄自內心起而生勝解，於諸煩惱盡得解脫，身亦解脫，於貪瞋癡悉皆盡故。",
        "from": "T11n0316_022:0836b12_5",
        "context_with_next_sentence": true
    },
    {
        "source_sentence": "何以故？",
        "from": "T11n0316_022:0836b15_6",
        "context_with_next_sentence": true
    },
    {
        "source_sentence": "此之貪法剎那盡故。",
        "from": "T11n0316_022:0836b15_7",
        "context_with_next_sentence": true
    },
    {
        "source_sentence": "若或別有貪法，若或別有盡法，悉皆真實。",
        "from": "T11n0316_022:0836b16_8",
        "context_with_next_sentence": true
    },
    {
        "source_sentence": "如是貪法真實了知，真實盡故。",
        "from": "T11n0316_022:0836b17_9",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_022:0836b18_0",
        "context_with_next_sentence": true
    },
    {
        "source_sentence": "然此貪法非於內心真實所起，是遍計故，彼人於法若生分別亦非真實。",
        "from": "T11n0316_022:0836b18_1",
        "context_with_next_sentence": true
    },
    {
        "source_sentence": "若於真實知非真實，於諸苦惱而皆解脫。",
        "from": "T11n0316_022:0836b19_2",
        "context_with_next_sentence": true
    },
    {
        "source_sentence": "若離苦惱名真實者，彼真實無諸苦惱。",
        "from": "T11n0316_022:0836b20_3",
        "context_with_next_sentence": true
    },
    {
        "source_sentence": "性本清淨是涅盤義，本非貪法。",
        "from": "T11n0316_022:0836b21_4",
        "context_with_next_sentence": true
    },
    {
        "source_sentence": "何以故？",
        "from": "T11n0316_022:0836b22_5",
        "context_with_next_sentence": true
    },
    {
        "source_sentence": "是涅盤中非想念故，彼貪盡處而是涅盤。",
        "from": "T11n0316_022:0836b22_6",
        "context_with_next_sentence": true
    },
    {
        "source_sentence": "若見貪盡而非貪盡，若見涅盤而非涅盤，而乃是名真實涅盤。",
        "from": "T11n0316_022:0836b23_7",
        "context_with_next_sentence": true
    },
    {
        "source_sentence": "何以故？",
        "from": "T11n0316_022:0836b25_0",
        "context_with_next_sentence": true
    },
    {
        "source_sentence": "貪及涅盤自性無異、本性和合。",
        "from": "T11n0316_022:0836b25_1",
        "context_with_next_sentence": true
    },
    {
        "source_sentence": "智者於此，知彼自性而求涅盤。",
        "from": "T11n0316_022:0836b25_2",
        "context_with_next_sentence": true
    },
    {
        "source_sentence": "若非真實而皆虛假，彼虛假中自性空故。",
        "from": "T11n0316_022:0836b26_3",
        "context_with_next_sentence": true
    },
    {
        "source_sentence": "云何名空？",
        "from": "T11n0316_022:0836b27_4",
        "context_with_next_sentence": true
    },
    {
        "source_sentence": "為其計執我我所故，而或計執我性常故，而或計執我性斷故，而或計執一切諸法悉無變異。",
        "from": "T11n0316_022:0836b27_5",
        "context_with_next_sentence": true
    },
    {
        "source_sentence": "若無我人及無壽者，畢竟不生貪瞋癡法。",
        "from": "T11n0316_022:0836b29_6",
        "context_with_next_sentence": true
    },
    {
        "source_sentence": "彼法若生、此法定有，是故復生我我所故，於我我所而皆復起一切行故。",
        "from": "T11n0316_022:0836c01_7",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0836c03_8",
        "context_with_next_sentence": true
    },
    {
        "source_sentence": "起一切行者，由其四種積集之行。",
        "from": "T11n0316_022:0836c03_9",
        "context_with_next_sentence": true
    },
    {
        "source_sentence": "何等為四？",
        "from": "T11n0316_022:0836c04_10",
        "context_with_next_sentence": true
    },
    {
        "source_sentence": "一者身積集行。",
        "from": "T11n0316_022:0836c04_11",
        "context_with_next_sentence": true
    },
    {
        "source_sentence": "二者語積集行，為於尋伺發麁惡語，所作行業嬈惱他故。",
        "from": "T11n0316_022:0836c05_12",
        "context_with_next_sentence": true
    },
    {
        "source_sentence": "三者心積集行。",
        "from": "T11n0316_022:0836c06_13",
        "context_with_next_sentence": true
    },
    {
        "source_sentence": "四者想積集行，為於自他計執想念故，諸有情悉被纏縛(此上文標四行，內二有解、二闕解文。",
        "from": "T11n0316_022:0836c06_14",
        "context_with_next_sentence": true
    },
    {
        "source_sentence": "梵本元無，不可添足)。",
        "from": "T11n0316_022:0836c08_15",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_022:0836c09_0",
        "context_with_next_sentence": true
    },
    {
        "source_sentence": "菩薩摩訶薩見諸有情，如是色相、如是計想、如是顛倒，而皆不能與諸菩薩同修勝行而生解了。",
        "from": "T11n0316_022:0836c09_1",
        "context_with_next_sentence": true
    },
    {
        "source_sentence": "何以故？",
        "from": "T11n0316_022:0836c11_2",
        "context_with_next_sentence": true
    },
    {
        "source_sentence": "菩薩摩訶薩若與有情同修行時，恐彼損減而我常求無畏法故。",
        "from": "T11n0316_022:0836c11_3",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0836c13_4",
        "context_with_next_sentence": true
    },
    {
        "source_sentence": "菩薩摩訶薩如是緣故，於一切有情而生信重無有疑惑。",
        "from": "T11n0316_022:0836c13_5",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0836c14_6",
        "context_with_next_sentence": true
    },
    {
        "source_sentence": "云何菩薩而生信重？",
        "from": "T11n0316_022:0836c14_7",
        "context_with_next_sentence": true
    },
    {
        "source_sentence": "菩薩摩訶薩於一切有情如父母想。",
        "from": "T11n0316_022:0836c15_8",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0836c16_9",
        "context_with_next_sentence": true
    },
    {
        "source_sentence": "菩薩摩訶薩於一切有情無有遺餘，而於無邊世界無始時來一切有情，皆悉曾為我之父母眷屬。",
        "from": "T11n0316_022:0836c16_10",
        "context_with_next_sentence": true
    },
    {
        "source_sentence": "時彼有情以貪愛故而生忘失，不記曾為父母眷屬，復起瞋恚心時亦皆忘失曾為父母眷屬，遂生棄捨。",
        "from": "T11n0316_022:0836c18_11",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0836c20_12",
        "context_with_next_sentence": true
    },
    {
        "source_sentence": "菩薩摩訶薩以此緣故而為譬喻，應當了知。",
        "from": "T11n0316_022:0836c21_0",
        "context_with_next_sentence": true
    },
    {
        "source_sentence": "菩薩摩訶薩於一切有情常生眷屬之想。",
        "from": "T11n0316_022:0836c22_0",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0836c22_1",
        "context_with_next_sentence": true
    },
    {
        "source_sentence": "於過去無量無數阿僧祇劫，復於不可說不可說無邊廣大不可思議世，時於彼世中有佛，名為最上眾如來、應供、正遍知、明行足、善逝、世間解、無上士、調御丈夫、天人師、佛、世尊，出現於世。",
        "from": "T11n0316_022:0836c23_2",
        "context_with_next_sentence": true
    },
    {
        "source_sentence": "住於世間九十俱胝歲，有九十俱胝那踰多大聲聞眾，諸菩薩摩訶薩悉來集會。",
        "from": "T11n0316_022:0836c27_3",
        "context_with_next_sentence": true
    },
    {
        "source_sentence": "時彼會中有一菩薩摩訶薩得正念住，而生王宮勝種族中。",
        "from": "T11n0316_022:0836c29_4",
        "context_with_next_sentence": true
    },
    {
        "source_sentence": "當初生已，其王及后各令八萬四千采女而為侍衛。",
        "from": "T11n0316_022:0837a01_5",
        "context_with_next_sentence": true
    },
    {
        "source_sentence": "於是太子色相殊妙，身體端直潔白圓滿，諸相具足人所樂見。",
        "from": "T11n0316_022:0837a02_6",
        "context_with_next_sentence": true
    },
    {
        "source_sentence": "由是外族眷屬見是太子威嚴色相，而皆來集親近侍衛。",
        "from": "T11n0316_022:0837a04_7",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0837a05_8",
        "context_with_next_sentence": true
    },
    {
        "source_sentence": "時彼太子有三善友，共營所居殊妙樓閣，謂於熱時、雨時、寒時於三時中而為娛樂，游往安住各遂其宜。",
        "from": "T11n0316_022:0837a05_9",
        "context_with_next_sentence": true
    },
    {
        "source_sentence": "復有千萬人眾悉來隨時，各奏音樂而共嬉戲，親近承事供給，普遍發諸妙聲皆悉和合。",
        "from": "T11n0316_022:0837a07_10",
        "context_with_next_sentence": true
    },
    {
        "source_sentence": "時彼太子忽然思念生滅之法，息其音樂，尋思樂聲從何而來？",
        "from": "T11n0316_022:0837a09_11",
        "context_with_next_sentence": true
    },
    {
        "source_sentence": "從何發生？",
        "from": "T11n0316_022:0837a11_12",
        "context_with_next_sentence": true
    },
    {
        "source_sentence": "何處是滅？",
        "from": "T11n0316_022:0837a11_13",
        "context_with_next_sentence": true
    },
    {
        "source_sentence": "云何是生？",
        "from": "T11n0316_022:0837a11_14",
        "context_with_next_sentence": true
    },
    {
        "source_sentence": "云何是滅？",
        "from": "T11n0316_022:0837a12_15",
        "context_with_next_sentence": true
    },
    {
        "source_sentence": "晝夜思念曾無睡眠，惟念無常厭離生滅。",
        "from": "T11n0316_022:0837a12_16",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0837a13_17",
        "context_with_next_sentence": true
    },
    {
        "source_sentence": "此菩薩摩訶薩得正念已，於四萬歲心常厭離音樂之聲，復於四萬歲中不樂世間所有諸欲。",
        "from": "T11n0316_022:0837a13_18",
        "context_with_next_sentence": true
    },
    {
        "source_sentence": "時彼菩薩未出家時，常勤修習四禪諸定，而得成辦五種神通。",
        "from": "T11n0316_022:0837a15_19",
        "context_with_next_sentence": true
    },
    {
        "source_sentence": "從自舍宅騰空往詣最上眾如來之所，親近瞻仰禮拜供養，欲問世尊諸善法要。",
        "from": "T11n0316_022:0837a17_0",
        "context_with_next_sentence": true
    },
    {
        "source_sentence": "舍利子！",
        "from": "T11n0316_022:0837a18_1",
        "context_with_next_sentence": true
    },
    {
        "source_sentence": "是時最上眾如來已般涅盤。",
        "from": "T11n0316_022:0837a19_0",
        "context_with_next_sentence": true
    },
    {
        "source_sentence": "時彼菩薩而伸請問：『諸大比丘及善男子！",
        "from": "T11n0316_022:0837a19_1",
        "context_with_next_sentence": true
    },
    {
        "source_sentence": "最上眾如來已涅盤邪？』",
        "from": "T11n0316_022:0837a20_2",
        "context_with_next_sentence": true
    },
    {
        "source_sentence": "『善男子！",
        "from": "T11n0316_022:0837a21_3",
        "context_with_next_sentence": true
    },
    {
        "source_sentence": "我最上眾如來已般涅盤。』",
        "from": "T11n0316_022:0837a21_4",
        "context_with_next_sentence": true
    },
    {
        "source_sentence": "菩薩聞是語已，悲啼號泣悶絕躄地，良久乃蘇。",
        "from": "T11n0316_022:0837a21_5",
        "context_with_next_sentence": true
    },
    {
        "source_sentence": "時彼菩薩憶念如來說伽陀曰：「『我佛明照於世間，　　超一切法登彼岸，　　諸放逸行已遠離，　　清淨妙果得成就。",
        "from": "T11n0316_022:0837a23_0",
        "context_with_next_sentence": true
    },
    {
        "source_sentence": "　　我於百千俱胝劫，　　難值如來出世間，　　不逢供養染障深，　　自捨如來誰救護。",
        "from": "T11n0316_022:0837a26_0",
        "context_with_next_sentence": true
    },
    {
        "source_sentence": "　　世間慈母非善友，　　亦不稱讚於如來，　　多生正法未曾聞，　　於佛世尊難值遇。",
        "from": "T11n0316_022:0837a28_0",
        "context_with_next_sentence": true
    },
    {
        "source_sentence": "　　世間慈父非善友，　　令我耽著於五欲，　　隨順五欲增染心，　　使我不見如來相。",
        "from": "T11n0316_022:0837b01_0",
        "context_with_next_sentence": true
    },
    {
        "source_sentence": "　　我佛六十種妙音，　　未甞得聞於佛所，　　故於善惡不能知，　　令我永沒生死海。",
        "from": "T11n0316_022:0837b03_0",
        "context_with_next_sentence": true
    },
    {
        "source_sentence": "　　復於多劫不遇佛，　　於諸世間生慜念，　　發慜念中悉能行，　　了一切法到彼岸。",
        "from": "T11n0316_022:0837b05_0",
        "context_with_next_sentence": true
    },
    {
        "source_sentence": "　　我於俱胝多劫中，　　不曾親近供養佛，　　以放逸故歷多生，　　由是深障不見佛。",
        "from": "T11n0316_022:0837b07_0",
        "context_with_next_sentence": true
    },
    {
        "source_sentence": "　　我聞如來出於世，　　到佛所已般涅盤，　　父母恩愛為所纏，　　令我不得見調御。",
        "from": "T11n0316_022:0837b09_0",
        "context_with_next_sentence": true
    },
    {
        "source_sentence": "　　若值如來久住世，　　我必得聆於正法，　　廣修供養親近時，　　六十妙音聞具足。",
        "from": "T11n0316_022:0837b11_0",
        "context_with_next_sentence": true
    },
    {
        "source_sentence": "　　六十妙音本清淨，　　三世如來咸具足，　　我雖生住於世間，　　不得親聞梵音響。",
        "from": "T11n0316_022:0837b13_0",
        "context_with_next_sentence": true
    },
    {
        "source_sentence": "　　我生緣業多重障，　　佛滅度已而來此，　　諸佛正法藏甚深，　　無能開示於我等。』",
        "from": "T11n0316_022:0837b15_0",
        "context_with_next_sentence": true
    },
    {
        "source_sentence": "佛說大乘菩薩藏正法經卷第二十二",
        "from": "T11n0316_022:0837b17_0",
        "context_with_next_sentence": false
    }
]