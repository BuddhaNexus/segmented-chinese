[
    {
        "source_sentence": "大寶積經卷第十一",
        "from": "T11n0310_011:0059c02_0",
        "context_with_next_sentence": true
    },
    {
        "source_sentence": "西晉三藏竺法護譯",
        "from": "T11n0310_011:0059c04_0",
        "context_with_next_sentence": true
    },
    {
        "source_sentence": "密迹金剛力士會第三之四",
        "from": "T11n0310_011:0059c05_0",
        "context_with_next_sentence": true
    },
    {
        "source_sentence": "密迹金剛力士復謂寂意菩薩：「何謂為如來心祕要？",
        "from": "T11n0310_011:0059c06_0",
        "context_with_next_sentence": true
    },
    {
        "source_sentence": "其業清淨，所以因緣一切諸天子所生，以一識慧壽八萬四千劫，又其神識不轉不變，以為餘識乃至定意還得壽命；從彼終沒，因其所行受身而生。",
        "from": "T11n0310_011:0059c07_1",
        "context_with_next_sentence": true
    },
    {
        "source_sentence": "如是寂意！",
        "from": "T11n0310_011:0059c10_2",
        "context_with_next_sentence": true
    },
    {
        "source_sentence": "如來從其夜得成佛道至滅度日，於其中間，如來無疑亦不迴轉，心無思行、心無遊行、心無不堅、心無所合、心無所散、心無亂、心無移、心無遊、心無護、心無寂、心無失時、心無迷、心無求理、心無暗、心無生、心無喜、心無怯、心無住、心無往、心無想、心無望、心無求想、心無消滅、心無所觀、心無御識、心無住處、心無觀他，心目無覩、耳無所聽、無鼻口身，心無想念，意不倚色，無聲香味細滑。",
        "from": "T11n0310_011:0059c10_3",
        "context_with_next_sentence": true
    },
    {
        "source_sentence": "心不依法、心無樂處、心不非樂。",
        "from": "T11n0310_011:0059c19_4",
        "context_with_next_sentence": true
    },
    {
        "source_sentence": "心不住內亦不住外，心不入法、心不越慧，心不觀過去、心不觀當來、心不觀現在。",
        "from": "T11n0310_011:0059c20_5",
        "context_with_next_sentence": true
    },
    {
        "source_sentence": "心如來聖，心清淨巍巍。",
        "from": "T11n0310_011:0059c21_6",
        "context_with_next_sentence": true
    },
    {
        "source_sentence": "其心不造罪福之業，於一切法慧無罣礙，而普示現已心清淨，不見他人心不清淨。",
        "from": "T11n0310_011:0059c22_7",
        "context_with_next_sentence": true
    },
    {
        "source_sentence": "其所見者亦無所觀，若所觀者亦無妄想察無放逸，覩所觀見亦無馳騁，觀有所見永無所見。",
        "from": "T11n0310_011:0059c24_8",
        "context_with_next_sentence": true
    },
    {
        "source_sentence": "如來所見，不肉眼視、不天眼覩、不慧眼察、不法眼看、不佛眼觀。",
        "from": "T11n0310_011:0059c26_9",
        "context_with_next_sentence": true
    },
    {
        "source_sentence": "不合天耳聽，不合觀他心，不雜念識過去世事，不依神足而為變化，不倚所有。",
        "from": "T11n0310_011:0059c27_10",
        "context_with_next_sentence": true
    },
    {
        "source_sentence": "諸漏已盡，於一切法悉無合會，應於諸法無所罣礙，其無吉祥、無有眾業、永無所行。",
        "from": "T11n0310_011:0059c29_11",
        "context_with_next_sentence": true
    },
    {
        "source_sentence": "其慧所住，猶若本無，皆知一切眾生心行。",
        "from": "T11n0310_011:0060a02_12",
        "context_with_next_sentence": true
    },
    {
        "source_sentence": "十種力業、四無畏慧、十八不共諸佛之法，是亦若斯。",
        "from": "T11n0310_011:0060a03_13",
        "context_with_next_sentence": true
    },
    {
        "source_sentence": "進退無業，捨心意識，不離如來三昧定住，普造一切諸佛道事，一切諸法慧無罣礙悉無所著。",
        "from": "T11n0310_011:0060a04_14",
        "context_with_next_sentence": true
    },
    {
        "source_sentence": "猶如寂意！",
        "from": "T11n0310_011:0060a06_15",
        "context_with_next_sentence": true
    },
    {
        "source_sentence": "如來至真化如來像，其化如來無心意識身口意，其行所在至真示現隨時能作佛事，化亦無想亦無求念。",
        "from": "T11n0310_011:0060a07_16",
        "context_with_next_sentence": true
    },
    {
        "source_sentence": "如是寂意！",
        "from": "T11n0310_011:0060a09_17",
        "context_with_next_sentence": true
    },
    {
        "source_sentence": "道心如斯，猶如來化等無有異。",
        "from": "T11n0310_011:0060a09_18",
        "context_with_next_sentence": true
    },
    {
        "source_sentence": "其所化者所念無念、無身口心，因緣進退目覩見之皆作佛事，亦無所有，所謂化者悉無所行。",
        "from": "T11n0310_011:0060a10_19",
        "context_with_next_sentence": true
    },
    {
        "source_sentence": "諸法如化，如來解是成最正覺。",
        "from": "T11n0310_011:0060a12_20",
        "context_with_next_sentence": true
    },
    {
        "source_sentence": "已成正覺，如來慧識不住五陰，無十八種亦無諸入，不住內外，無善無不善、無現世、無度世、無有漏、無不漏、無塵勞諍訟之厭、不住無為有數無數、無有三世去來今行，周旋往反，不住有為有所觀察也，不住無為觀也。",
        "from": "T11n0310_011:0060a13_21",
        "context_with_next_sentence": true
    },
    {
        "source_sentence": "其慧亦如是，悉無所住。",
        "from": "T11n0310_011:0060a18_22",
        "context_with_next_sentence": true
    },
    {
        "source_sentence": "如來至真處於一切眾生志性，顯仁慈慧、無所傷害、救濟危厄。",
        "from": "T11n0310_011:0060a18_23",
        "context_with_next_sentence": true
    },
    {
        "source_sentence": "寂意當知，是如來祕要，若有所入，其所班宣無不普達。",
        "from": "T11n0310_011:0060a20_24",
        "context_with_next_sentence": true
    },
    {
        "source_sentence": "又有寂意！",
        "from": "T11n0310_011:0060a21_25",
        "context_with_next_sentence": true
    },
    {
        "source_sentence": "如來祕要不可限量，所宣祕密不可得底。」",
        "from": "T11n0310_011:0060a21_26",
        "context_with_next_sentence": true
    },
    {
        "source_sentence": "密迹金剛力士說如來祕要品時，無央數諸佛世界六反震動，其大光明照於十方，覩於十方無量佛土，天雨眾花，箜篌樂器不鼓自鳴。",
        "from": "T11n0310_011:0060a22_27",
        "context_with_next_sentence": true
    },
    {
        "source_sentence": "無央數人皆發無上正覺道意，不可計菩薩逮得無所從生法忍，不可限人逮得柔順法忍。",
        "from": "T11n0310_011:0060a25_28",
        "context_with_next_sentence": true
    },
    {
        "source_sentence": "倍復不可計菩薩得一生補處，德本淳淑，以是因緣故十方所在諸佛國土各各在諸佛世尊，於賢劫中眾菩薩等淨修梵行。",
        "from": "T11n0310_011:0060a27_29",
        "context_with_next_sentence": true
    },
    {
        "source_sentence": "是諸菩薩以法供養，皆各散花奉事貢上密迹金剛力士。",
        "from": "T11n0310_011:0060b01_30",
        "context_with_next_sentence": true
    },
    {
        "source_sentence": "其所散花化成花蓋，承佛威神，是諸花蓋一切咸來在於佛所，而繞佛及密迹金剛力士，三匝普覆眾會。",
        "from": "T11n0310_011:0060b03_0",
        "context_with_next_sentence": true
    },
    {
        "source_sentence": "又其寶蓋住虛空中當於佛上，從寶蓋出如是比好妙音聲：「唯然世尊！",
        "from": "T11n0310_011:0060b05_1",
        "context_with_next_sentence": true
    },
    {
        "source_sentence": "賢劫菩薩遣我等來，供養大聖及密迹金剛力士，奉法供養及班宣是如來至真不可思議所說祕要，皆佛威變之所為也。」",
        "from": "T11n0310_011:0060b07_0",
        "context_with_next_sentence": true
    },
    {
        "source_sentence": "爾時一切諸來眾會聞說是法，欣然大悅皆共叉手，咸禮稽首密迹金剛力士，益加恭敬現若干變，宣說是言：「我等，世尊！",
        "from": "T11n0310_011:0060b09_1",
        "context_with_next_sentence": true
    },
    {
        "source_sentence": "為得善利獲無極慶，乃逮得見密迹金剛力士，值聞如來不可思議祕要言教。",
        "from": "T11n0310_011:0060b12_2",
        "context_with_next_sentence": true
    },
    {
        "source_sentence": "若有眾生得致聞是經典之要而信樂者，以近道業不懷狐疑未曾猶豫入佛訓誨，則當觀之為不退轉，當至無上正真道也。」",
        "from": "T11n0310_011:0060b14_3",
        "context_with_next_sentence": true
    },
    {
        "source_sentence": "時佛嗟歎密迹金剛力士言：「善哉善哉！",
        "from": "T11n0310_011:0060b17_0",
        "context_with_next_sentence": true
    },
    {
        "source_sentence": "快說是言，誠如宣意。」",
        "from": "T11n0310_011:0060b17_1",
        "context_with_next_sentence": true
    },
    {
        "source_sentence": "復告寂意菩薩：「大士！",
        "from": "T11n0310_011:0060b18_2",
        "context_with_next_sentence": true
    },
    {
        "source_sentence": "如來功勳甚奇真諦，四無所畏。",
        "from": "T11n0310_011:0060b18_3",
        "context_with_next_sentence": true
    },
    {
        "source_sentence": "是經典者，如密迹金剛力士所可諮嗟，快說至訓。",
        "from": "T11n0310_011:0060b19_4",
        "context_with_next_sentence": true
    },
    {
        "source_sentence": "斯諸正士，諸佛尊法道慧巍巍如是。",
        "from": "T11n0310_011:0060b20_5",
        "context_with_next_sentence": true
    },
    {
        "source_sentence": "其聞是法，不恐不怖心不懷懼，解義所趣，若復受持能諷誦學、廣為人說，不久受決。",
        "from": "T11n0310_011:0060b21_6",
        "context_with_next_sentence": true
    },
    {
        "source_sentence": "當作是觀，疾逮無上正真之道成最正覺。」",
        "from": "T11n0310_011:0060b23_7",
        "context_with_next_sentence": true
    },
    {
        "source_sentence": "爾時彼眾會場地正其中間，於世尊前，地尋時劈裂深六十八百千由旬，自然出水渧大如車釭，上虛空中高至梵天，灑三千大千世界。",
        "from": "T11n0310_011:0060b24_8",
        "context_with_next_sentence": true
    },
    {
        "source_sentence": "佛告寂意：「汝寧見此其大渧水上虛空中，灑乎三千大千世界地乎？」",
        "from": "T11n0310_011:0060b27_9",
        "context_with_next_sentence": true
    },
    {
        "source_sentence": "對曰：「已見。",
        "from": "T11n0310_011:0060b28_10",
        "context_with_next_sentence": true
    },
    {
        "source_sentence": "天中之天！",
        "from": "T11n0310_011:0060b29_11",
        "context_with_next_sentence": true
    },
    {
        "source_sentence": "唯然大聖！",
        "from": "T11n0310_011:0060b29_12",
        "context_with_next_sentence": true
    },
    {
        "source_sentence": "垂愍唯說何所先瑞？」",
        "from": "T11n0310_011:0060b29_13",
        "context_with_next_sentence": true
    },
    {
        "source_sentence": "佛告寂意：「仁當知此，今斯水渧，地無思想無所裂壞水自然出，諸法師等亦復若斯，若以受持是經至要，住如上教而奉行法，皆當裂壞六十二見眾邪疑網，逮得於此不可盡明法辯才之慧，斯諸正士為諸眾生快說正法普悅眾心。",
        "from": "T11n0310_011:0060c01_14",
        "context_with_next_sentence": true
    },
    {
        "source_sentence": "又寂意！",
        "from": "T11n0310_011:0060c06_15",
        "context_with_next_sentence": true
    },
    {
        "source_sentence": "知是經典者，盡脫眾惡三塗之難乎。」",
        "from": "T11n0310_011:0060c06_16",
        "context_with_next_sentence": true
    },
    {
        "source_sentence": "時賢者舍利弗前白佛言：「今賢劫中諸菩薩眾在於十方諸佛世界淨修梵行，云何於是密迹金剛力士，斯諸菩薩後成佛時皆當手執金剛侍從後乎？」",
        "from": "T11n0310_011:0060c07_17",
        "context_with_next_sentence": true
    },
    {
        "source_sentence": "佛言：「且止。",
        "from": "T11n0310_011:0060c10_18",
        "context_with_next_sentence": true
    },
    {
        "source_sentence": "舍利弗！",
        "from": "T11n0310_011:0060c11_19",
        "context_with_next_sentence": true
    },
    {
        "source_sentence": "是不可思議。",
        "from": "T11n0310_011:0060c11_20",
        "context_with_next_sentence": true
    },
    {
        "source_sentence": "諸天世人得聞是言，將無怪惑，菩薩所行或能不信。」",
        "from": "T11n0310_011:0060c11_21",
        "context_with_next_sentence": true
    },
    {
        "source_sentence": "舍利弗復白佛言：「若有學人殖眾德本，當信樂之，我等咸當受如來命。」",
        "from": "T11n0310_011:0060c12_22",
        "context_with_next_sentence": true
    },
    {
        "source_sentence": "佛言：「汝寧見此密迹金剛力士住侍佛後乎？」",
        "from": "T11n0310_011:0060c14_23",
        "context_with_next_sentence": true
    },
    {
        "source_sentence": "答曰：「已見。」",
        "from": "T11n0310_011:0060c15_24",
        "context_with_next_sentence": true
    },
    {
        "source_sentence": "佛言：「以神通力本願所致，常當供養諸菩薩眾，於賢劫中當成佛時，密迹力士常應侍之亦如侍我也。",
        "from": "T11n0310_011:0060c15_25",
        "context_with_next_sentence": true
    },
    {
        "source_sentence": "是舍利弗！",
        "from": "T11n0310_011:0060c17_26",
        "context_with_next_sentence": true
    },
    {
        "source_sentence": "密迹金剛力士，皆於賢劫諸菩薩眾常當侍衛。",
        "from": "T11n0310_011:0060c18_27",
        "context_with_next_sentence": true
    },
    {
        "source_sentence": "賢劫諸佛以神通力，皆是本宿自在誓願。」",
        "from": "T11n0310_011:0060c19_28",
        "context_with_next_sentence": true
    },
    {
        "source_sentence": "佛言：「舍利弗！",
        "from": "T11n0310_011:0060c20_29",
        "context_with_next_sentence": true
    },
    {
        "source_sentence": "正使三千大千世界一切眾生將來成佛皆當須侍，得佛道時亦執金剛悉衛侍後而自示現。",
        "from": "T11n0310_011:0060c20_30",
        "context_with_next_sentence": true
    },
    {
        "source_sentence": "雖爾變化，又此正士神足之德建立聖威未曾損耗。",
        "from": "T11n0310_011:0060c22_31",
        "context_with_next_sentence": true
    },
    {
        "source_sentence": "舍利弗！",
        "from": "T11n0310_011:0060c23_32",
        "context_with_next_sentence": true
    },
    {
        "source_sentence": "寧見彌勒菩薩，今密迹金剛力士常侍其後？」",
        "from": "T11n0310_011:0060c23_33",
        "context_with_next_sentence": true
    },
    {
        "source_sentence": "答曰：「已見。",
        "from": "T11n0310_011:0060c24_34",
        "context_with_next_sentence": true
    },
    {
        "source_sentence": "世尊！",
        "from": "T11n0310_011:0060c25_35",
        "context_with_next_sentence": true
    },
    {
        "source_sentence": "以是之故承佛聖旨，從古以來未曾聞斯。」",
        "from": "T11n0310_011:0060c25_36",
        "context_with_next_sentence": true
    },
    {
        "source_sentence": "佛告舍利弗：「常侍彌勒，汝等不見也。",
        "from": "T11n0310_011:0060c26_37",
        "context_with_next_sentence": true
    },
    {
        "source_sentence": "亦在他方諸佛國土諸菩薩來，天帝釋梵及四天王，見密迹金剛力士侍於彌勒菩薩之後。",
        "from": "T11n0310_011:0060c27_0",
        "context_with_next_sentence": true
    },
    {
        "source_sentence": "又時其餘賢劫之中，彌勒菩薩及餘菩薩化作億百千姟諸菩薩眾，皆在其後而侍化人開度眾生。",
        "from": "T11n0310_011:0060c29_0",
        "context_with_next_sentence": true
    },
    {
        "source_sentence": "以是正士所建立威不可思議神足威變巍巍如是，具足眾德六通慧力，不可限量。」",
        "from": "T11n0310_011:0061a02_1",
        "context_with_next_sentence": true
    },
    {
        "source_sentence": "於是寂意菩薩謂密迹金剛力士曰：「豈能屈意班宣如來修勤苦行、莊嚴道樹降伏魔官而轉法輪造立至諦？",
        "from": "T11n0310_011:0061a04_2",
        "context_with_next_sentence": true
    },
    {
        "source_sentence": "仁者所明，具說意旨。」",
        "from": "T11n0310_011:0061a06_3",
        "context_with_next_sentence": true
    },
    {
        "source_sentence": "密迹金剛力士謂寂意曰：「其功德勳不可限量，假使住命一劫稱其至德，不能具宣講論意旨，承佛威神粗舉其要。」",
        "from": "T11n0310_011:0061a07_4",
        "context_with_next_sentence": true
    },
    {
        "source_sentence": "又曰：「寂意！",
        "from": "T11n0310_011:0061a09_5",
        "context_with_next_sentence": true
    },
    {
        "source_sentence": "菩薩所行不以一事修勤苦行，菩薩行法為外異學，欲濟危厄故示現義，各以隨宜從其身行，多少明宣顯其威儀，因而得化外學眾邪。",
        "from": "T11n0310_011:0061a09_6",
        "context_with_next_sentence": true
    },
    {
        "source_sentence": "現身最勝尊豪難逮，所行勤苦甚不可及。",
        "from": "T11n0310_011:0061a12_7",
        "context_with_next_sentence": true
    },
    {
        "source_sentence": "示現菩薩威儀禮節，一切外學眾邪異業所不能逮。",
        "from": "T11n0310_011:0061a13_8",
        "context_with_next_sentence": true
    },
    {
        "source_sentence": "菩薩在彼住一章句解無量義，或現上方、或現日月周旋往反、或現神通飛行仙人隱處、或現儒林國師居士、或現宗長聖帝四王、或現帝釋梵天轉輪聖王、或以自現行不具足，或現其身臥荊棘上、或現臥[麥*弋]草上、或臥土上、或現所臥或畏或無所畏、或現臥處、或現坐食果、或現弊衣、或臥泡上、或現赭衣、或現裸形所共遊居，或現服食猶孝子睒、或現惡食、或現食豆穀、或現食麻米、或現食蘿菔若芋蕪菁、或以食餔若食菜茹、或食荊棘、或服葉花實、或現食棗果，或能一食、或再食、或現常食、或現七日一食、或現十五日一食、或有一月一食、或服一渧蘇、或服一渧油、或服一渧蜜、或服一渧水、或服一渧乳、或現不食，或現常住、或現常坐。",
        "from": "T11n0310_011:0061a15_9",
        "context_with_next_sentence": true
    },
    {
        "source_sentence": "如是寂意！",
        "from": "T11n0310_011:0061a29_10",
        "context_with_next_sentence": true
    },
    {
        "source_sentence": "是及餘行不可稱計威儀禮節，是為菩薩所現苦行。",
        "from": "T11n0310_011:0061a29_11",
        "context_with_next_sentence": true
    },
    {
        "source_sentence": "菩薩所現勤苦之行具足六年，不但一行威儀禮節，行若干種示現具足，復以超是堅固勤修精進。",
        "from": "T11n0310_011:0061b02_0",
        "context_with_next_sentence": true
    },
    {
        "source_sentence": "又諸眾生不見如來若干品威儀禮節，亦不能知菩薩所為。",
        "from": "T11n0310_011:0061b04_1",
        "context_with_next_sentence": true
    },
    {
        "source_sentence": "若有眾生能修行道，如其所行舉動進止威儀禮節，以是開化使得度脫。",
        "from": "T11n0310_011:0061b05_2",
        "context_with_next_sentence": true
    },
    {
        "source_sentence": "若見菩薩威儀禮節，乃能覩之菩薩所行觀無妄想。",
        "from": "T11n0310_011:0061b07_3",
        "context_with_next_sentence": true
    },
    {
        "source_sentence": "是為菩薩所行勤苦，具足開化六十姟人三百萬諸天人民皆入道業，爾時菩薩行微妙業。",
        "from": "T11n0310_011:0061b08_4",
        "context_with_next_sentence": true
    },
    {
        "source_sentence": "又菩薩行在於所生，坐寶挍露高閣之臺而示現生，無眾患難、永得安隱、三昧常定，而反示現六年苦行復見起去。",
        "from": "T11n0310_011:0061b10_5",
        "context_with_next_sentence": true
    },
    {
        "source_sentence": "彼時諸天求於法樂，若志經典不慕世俗住菩薩邊，無有異業唯班宣法是為菩薩。",
        "from": "T11n0310_011:0061b13_0",
        "context_with_next_sentence": true
    },
    {
        "source_sentence": "時有菩薩名曰法種，好樂大乘入于大哀。",
        "from": "T11n0310_011:0061b14_1",
        "context_with_next_sentence": true
    },
    {
        "source_sentence": "復有法典名入不可思議法門，又號普攝，降伏眾邪一切諸魔入苦難慧永獲大安。」",
        "from": "T11n0310_011:0061b15_2",
        "context_with_next_sentence": true
    },
    {
        "source_sentence": "密迹金剛力士謂寂意菩薩：「菩薩勤行竟六年已，輒如所現精進威儀從其坐起，詣於尼連閑靜河邊，順示從世故到閑靜流河水際，洗身清淨度河水去，往至他處而獨立焉。",
        "from": "T11n0310_011:0061b17_3",
        "context_with_next_sentence": true
    },
    {
        "source_sentence": "有彌迦女名善蔭，搆千頭牛而取其乳，展轉相飲取後淳湩用作湩糜，在釜跳上數十丈。",
        "from": "T11n0310_011:0061b21_4",
        "context_with_next_sentence": true
    },
    {
        "source_sentence": "女怪所以。",
        "from": "T11n0310_011:0061b23_5",
        "context_with_next_sentence": true
    },
    {
        "source_sentence": "梵志占之，臨成佛者乃應服耳。",
        "from": "T11n0310_011:0061b23_6",
        "context_with_next_sentence": true
    },
    {
        "source_sentence": "時女齎往詣菩薩所，及六萬天、龍、鬼神、揵沓和等，各各齎食奇異甘饍詣菩薩所，各自啟曰：『唯願垂愍受是供養。』",
        "from": "T11n0310_011:0061b24_7",
        "context_with_next_sentence": true
    },
    {
        "source_sentence": "于時菩薩受善蔭彌迦女乳糜服食，亦取一切六萬天、龍、鬼神、揵沓和妻飯，示現皆食。",
        "from": "T11n0310_011:0061b27_8",
        "context_with_next_sentence": true
    },
    {
        "source_sentence": "諸來施者各各自見獨受其食不見他人，他人亦不知之。",
        "from": "T11n0310_011:0061b29_0",
        "context_with_next_sentence": true
    },
    {
        "source_sentence": "時一一人各自念言：『菩薩獨念取我供食，當逮無上正真之道成最正覺。』",
        "from": "T11n0310_011:0061c01_1",
        "context_with_next_sentence": true
    },
    {
        "source_sentence": "以是喜悅發大道意，應時得立不退轉地。",
        "from": "T11n0310_011:0061c02_2",
        "context_with_next_sentence": true
    },
    {
        "source_sentence": "是為名曰受供饍食，開化眾生故現六年勤苦行業。」",
        "from": "T11n0310_011:0061c03_3",
        "context_with_next_sentence": true
    },
    {
        "source_sentence": "密迹金剛力士謂寂意曰：「是為菩薩隨其世俗受供而食，使身氣力充備安和。",
        "from": "T11n0310_011:0061c05_4",
        "context_with_next_sentence": true
    },
    {
        "source_sentence": "往詣樹下，又有地神名善地天子告諸天子及餘地行天神：『持地不動莫令肅震，斷眾愛欲及諸結著，菩薩已到於樹王下。』",
        "from": "T11n0310_011:0061c06_5",
        "context_with_next_sentence": true
    },
    {
        "source_sentence": "嚴淨其地次第諸施，歡然三千世界自然清淨，散花燒香、香水灑地，迦留迹天持花鬼神下其天宮住虛空中，見菩薩欣然雨種種華。",
        "from": "T11n0310_011:0061c09_6",
        "context_with_next_sentence": true
    },
    {
        "source_sentence": "其四天王與其眷屬至四方域，以紫磨金網縵妙帳周遍覆蓋三千佛土以供養佛。",
        "from": "T11n0310_011:0061c12_7",
        "context_with_next_sentence": true
    },
    {
        "source_sentence": "天帝釋梵前有大神足，莊嚴如意諮嗟三千世界。",
        "from": "T11n0310_011:0061c14_8",
        "context_with_next_sentence": true
    },
    {
        "source_sentence": "忉利天、焰天各紫磨金帳而挍露之，紺琉璃帳覆三千大千佛土供養。",
        "from": "T11n0310_011:0061c15_9",
        "context_with_next_sentence": true
    },
    {
        "source_sentence": "兜率天珠校露帳挍飾供養如來巍巍堂堂，及諸天王微妙甚好如紫磨金，其心大悅供養如來雨好真珠。",
        "from": "T11n0310_011:0061c17_10",
        "context_with_next_sentence": true
    },
    {
        "source_sentence": "化善天王以明月珠、光明晃耀白玉銀帳，演其和音流布十方，令三千世界莫不悅豫。",
        "from": "T11n0310_011:0061c19_11",
        "context_with_next_sentence": true
    },
    {
        "source_sentence": "乃至諸天清淨眾寶，威神無量無垢顯明。",
        "from": "T11n0310_011:0061c21_12",
        "context_with_next_sentence": true
    },
    {
        "source_sentence": "他化自在天化作一帳，眾寶合成，普奉事佛。",
        "from": "T11n0310_011:0061c22_13",
        "context_with_next_sentence": true
    },
    {
        "source_sentence": "諸天、龍、神、阿須倫、迦樓羅、真陀羅、摩休勒，各以神足聖力示現莊嚴，修治一切欲界。」",
        "from": "T11n0310_011:0061c23_14",
        "context_with_next_sentence": true
    },
    {
        "source_sentence": "力士謂寂意：「爾時有大梵天王名曰威神自在，主三千世界極尊無量。",
        "from": "T11n0310_011:0061c25_15",
        "context_with_next_sentence": true
    },
    {
        "source_sentence": "其菩薩行往覩佛樹，又是天王告諸梵天：『諸仁當知，是菩薩大士於過去佛修治正行殖眾德本，稽首歸命無數諸佛，大願不動堅強意固志不患厭，皆興一切諸菩薩行，奉修諸度所度無極，悉於其地而得自在。",
        "from": "T11n0310_011:0061c27_16",
        "context_with_next_sentence": true
    },
    {
        "source_sentence": "志性普和善修清淨，盡入一切眾生根本，皆通一切如來祕要悉度魔事。",
        "from": "T11n0310_011:0062a02_17",
        "context_with_next_sentence": true
    },
    {
        "source_sentence": "其眾德本不依仰人，為諸如來善修建立無上道法，為大導師救濟眾生、班宣經典，一切眾生合一勇猛拔乎魔境，永無魔業曉了道法。",
        "from": "T11n0310_011:0062a04_18",
        "context_with_next_sentence": true
    },
    {
        "source_sentence": "為大醫王療眾生病，服解脫冠為大法王，演智慧光無極聖帝。",
        "from": "T11n0310_011:0062a07_19",
        "context_with_next_sentence": true
    },
    {
        "source_sentence": "不為世俗八法所拘，猶如蓮華不著塵水，執持諸法未曾忽忘，猶如江海智不可限，如須彌山不可動搖。",
        "from": "T11n0310_011:0062a09_0",
        "context_with_next_sentence": true
    },
    {
        "source_sentence": "淨洗其心如水洗垢，終不自大常行謙下。",
        "from": "T11n0310_011:0062a11_1",
        "context_with_next_sentence": true
    },
    {
        "source_sentence": "如明月珠去冥眾濁，於一切法而得自在。",
        "from": "T11n0310_011:0062a12_2",
        "context_with_next_sentence": true
    },
    {
        "source_sentence": "積眾德本，猶如梵天天上第一。",
        "from": "T11n0310_011:0062a13_3",
        "context_with_next_sentence": true
    },
    {
        "source_sentence": "往詣樹下降伏眾魔，逮得無上正真之道為最正覺，具足諸佛十種力、四無所畏、十八不共諸佛之法，轉大法輪為師子吼，充滿一切潤以法施。",
        "from": "T11n0310_011:0062a13_4",
        "context_with_next_sentence": true
    },
    {
        "source_sentence": "欲淨一切眾生道眼攝取諸法，棄外邪業九十六種，具足本願好見諸佛十方境界，大聖威德遊得自在，第一諸度所濟無極。",
        "from": "T11n0310_011:0062a17_5",
        "context_with_next_sentence": true
    },
    {
        "source_sentence": "汝等仁者常當謙恪恭諸菩薩。』",
        "from": "T11n0310_011:0062a20_0",
        "context_with_next_sentence": true
    },
    {
        "source_sentence": "於是自在梵天於諸天前說是頌曰：「『清淨正行，　　決上妙法，　　愍傷世間，　　哀及諸天。",
        "from": "T11n0310_011:0062a20_1",
        "context_with_next_sentence": true
    },
    {
        "source_sentence": "　　天中之天，　　天人中尊，　　大聖今往，　　詣佛樹下，　　當降伏魔，　　及與官屬，　　逮得正覺，　　成一切智。",
        "from": "T11n0310_011:0062a23_2",
        "context_with_next_sentence": true
    },
    {
        "source_sentence": "　　已樂備悉，　　最正覺業，　　便復以轉，　　正法之輪。",
        "from": "T11n0310_011:0062a26_0",
        "context_with_next_sentence": true
    },
    {
        "source_sentence": "　　大智無窮，　　大師子吼，　　可悅一切，　　眾生之心。",
        "from": "T11n0310_011:0062a27_1",
        "context_with_next_sentence": true
    },
    {
        "source_sentence": "　　以清淨故，　　致妙法眼，　　導師往詣，　　於佛樹下。",
        "from": "T11n0310_011:0062a28_2",
        "context_with_next_sentence": true
    },
    {
        "source_sentence": "　　降棄眾魔，　　消外異學，　　皆悉具足，　　本宿誓願，　　正覺法身，　　所見無倦。",
        "from": "T11n0310_011:0062b01_0",
        "context_with_next_sentence": true
    },
    {
        "source_sentence": "　　其時導師，　　往詣佛所，　　善哉一切，　　皆共和同，　　當好莊嚴，　　三千界地，　　是以校飾，　　於其欲界，　　色無色界，　　莊嚴如是。",
        "from": "T11n0310_011:0062b03_0",
        "context_with_next_sentence": true
    },
    {
        "source_sentence": "　　善哉梵天，　　其心仁和，　　此三千國，　　一切嚴淨。",
        "from": "T11n0310_011:0062b06_1",
        "context_with_next_sentence": true
    },
    {
        "source_sentence": "　　如是欲界，　　以清淨好，　　所見供養，　　復過於彼。",
        "from": "T11n0310_011:0062b07_2",
        "context_with_next_sentence": true
    },
    {
        "source_sentence": "　　名香木櫁，　　眾花順義，　　斯寶光明，　　鼓眾伎樂，　　其有覩者，　　莫不欣喜。",
        "from": "T11n0310_011:0062b09_0",
        "context_with_next_sentence": true
    },
    {
        "source_sentence": "　　而梵天王，　　普三千界，　　從梵天王，　　至迦尼吒，　　各各梵天，　　平正清淨，　　在虛空中，　　神尊復尊。",
        "from": "T11n0310_011:0062b11_0",
        "context_with_next_sentence": true
    },
    {
        "source_sentence": "　　有天中天，　　見淨復淨。",
        "from": "T11n0310_011:0062b13_1",
        "context_with_next_sentence": true
    },
    {
        "source_sentence": "　　六十億載，　　諸天來會，　　為於菩薩，　　嚴金剛場。",
        "from": "T11n0310_011:0062b14_2",
        "context_with_next_sentence": true
    },
    {
        "source_sentence": "　　下諸天花，　　而雨供養，　　眾香香水，　　以用灑地，　　眾寶妙床，　　施設諸座，　　嚴淨校飾，　　佛樹下坐。",
        "from": "T11n0310_011:0062b15_3",
        "context_with_next_sentence": true
    },
    {
        "source_sentence": "　　我等導師，　　一切諮嗟，　　隨所安處，　　令其清淨。』」",
        "from": "T11n0310_011:0062b18_4",
        "context_with_next_sentence": true
    },
    {
        "source_sentence": "時密迹金剛力士謂寂意菩薩：「時菩薩往而坐樹下，於其足底生千輻相，從出光明。",
        "from": "T11n0310_011:0062b20_0",
        "context_with_next_sentence": true
    },
    {
        "source_sentence": "其光遍照斯佛國土靡不周至，一切地獄、畜生、餓鬼、一切眾人苦惱休息。",
        "from": "T11n0310_011:0062b21_1",
        "context_with_next_sentence": true
    },
    {
        "source_sentence": "又大光照黑耳地獄，時黑耳地獄蒙世尊光，歡喜踊躍眾雲集焉。",
        "from": "T11n0310_011:0062b23_2",
        "context_with_next_sentence": true
    },
    {
        "source_sentence": "於時諸天咸說頌曰：「『紫磨金色光，　　從天中眉出，　　來照我等身，　　令心中欣然。",
        "from": "T11n0310_011:0062b25_3",
        "context_with_next_sentence": true
    },
    {
        "source_sentence": "　　我值過去佛，　　覩見好瑞應，　　大雄必不疑，　　佛定出世間。",
        "from": "T11n0310_011:0062b28_0",
        "context_with_next_sentence": true
    },
    {
        "source_sentence": "　　善哉雜飾鬘，　　香花及塗熏，　　紫金明珠成，　　右手執持衣，　　鼓其妙伎樂，　　而受綵幡蓋，　　亦竪其大幢，　　供養於世尊。",
        "from": "T11n0310_011:0062c01_0",
        "context_with_next_sentence": true
    },
    {
        "source_sentence": "　　諸地獄中人，　　蒙光普清淨，　　以供奉於佛，　　承事於大聖。』",
        "from": "T11n0310_011:0062c05_0",
        "context_with_next_sentence": true
    },
    {
        "source_sentence": "「於時黑耳大地獄中王與中宮俱，其所集眾一切各持花香雜香澤香、衣服幢蓋幡綵伎樂，出其宮宅上虛空中化作寶雲，雨明月珠名香木櫁及栴檀香眾花真珠，承龍大神神足變化，詣菩薩所稽首足下右繞三匝，與其眷屬各以所執供養之具，進上菩薩作其伎樂。",
        "from": "T11n0310_011:0062c07_0",
        "context_with_next_sentence": true
    },
    {
        "source_sentence": "以是頌偈而歎世尊：「『猶如有寶地，　　莊嚴雜豐妙，　　佛樹花果茂，　　獲坐其道場。",
        "from": "T11n0310_011:0062c13_1",
        "context_with_next_sentence": true
    },
    {
        "source_sentence": "　　如河定不流，　　若月住虛空，　　成佛普一切，　　降伏魔官屬。",
        "from": "T11n0310_011:0062c16_0",
        "context_with_next_sentence": true
    },
    {
        "source_sentence": "　　世尊眾祐曜，　　猶如日盛光，　　若如重六通，　　蜂王宣和音，　　演其光明慧，　　如梵天須輪。",
        "from": "T11n0310_011:0062c18_0",
        "context_with_next_sentence": true
    },
    {
        "source_sentence": "　　今日眾祐現，　　充滿藏無限，　　日月珠火光，　　天帝釋梵曜，　　能仁光適出，　　皆覆蔽其明。",
        "from": "T11n0310_011:0062c21_0",
        "context_with_next_sentence": true
    },
    {
        "source_sentence": "　　光現我宮殿，　　知佛興乎世，　　顯瑞應歡喜，　　知今佛出現。",
        "from": "T11n0310_011:0062c24_0",
        "context_with_next_sentence": true
    },
    {
        "source_sentence": "　　見聞拘留孫、　　拘那牟尼佛、　　迦葉詣佛樹，　　適聞音供之。",
        "from": "T11n0310_011:0062c26_0",
        "context_with_next_sentence": true
    },
    {
        "source_sentence": "　　見於無等倫，　　瑞應與彼同，　　心生歡喜悅，　　今必當有佛。",
        "from": "T11n0310_011:0062c28_0",
        "context_with_next_sentence": true
    },
    {
        "source_sentence": "　　世尊我善利，　　得廣供養佛，　　以四事世光，　　奉信行恭敬。",
        "from": "T11n0310_011:0063a01_0",
        "context_with_next_sentence": true
    },
    {
        "source_sentence": "　　所積功德福，　　具足奉明眼，　　是世光明曜，　　成佛無等倫。』",
        "from": "T11n0310_011:0063a03_0",
        "context_with_next_sentence": true
    },
    {
        "source_sentence": "「爾時菩薩往到迦隣龍王所止土界，龍王見佛心中欣然，自出其室往詣佛樹住佛之右。",
        "from": "T11n0310_011:0063a05_0",
        "context_with_next_sentence": true
    },
    {
        "source_sentence": "又有一人名曰吉安遙住視佛，因求好草手執此草，觀菩薩至詣佛樹下，諸天宣暢柔軟微妙，諮嗟德音安隱巍巍可意快樂無上之德，繞佛轉進。",
        "from": "T11n0310_011:0063a07_0",
        "context_with_next_sentence": true
    },
    {
        "source_sentence": "其草香好香風流布，靡麗光澤好細無量猶如天衣。",
        "from": "T11n0310_011:0063a10_1",
        "context_with_next_sentence": true
    },
    {
        "source_sentence": "如是好草，以時執持往到其所，以此好草貢與菩薩，稽首足下右繞七匝，以仁和心至不退轉，發無思議無上正真之道。",
        "from": "T11n0310_011:0063a11_2",
        "context_with_next_sentence": true
    },
    {
        "source_sentence": "心自念言：『不當作是非宜之行。",
        "from": "T11n0310_011:0063a14_3",
        "context_with_next_sentence": true
    },
    {
        "source_sentence": "所觀若斯無吉不來。』",
        "from": "T11n0310_011:0063a14_4",
        "context_with_next_sentence": true
    },
    {
        "source_sentence": "乃至吉安以時施與菩薩之草，當發無上正真道意。",
        "from": "T11n0310_011:0063a15_5",
        "context_with_next_sentence": true
    },
    {
        "source_sentence": "所以者何？",
        "from": "T11n0310_011:0063a16_6",
        "context_with_next_sentence": true
    },
    {
        "source_sentence": "本願所致。",
        "from": "T11n0310_011:0063a16_7",
        "context_with_next_sentence": true
    },
    {
        "source_sentence": "寂意當知，吉安乃往宿世本願作是。",
        "from": "T11n0310_011:0063a17_0",
        "context_with_next_sentence": true
    },
    {
        "source_sentence": "所以者何？",
        "from": "T11n0310_011:0063a17_1",
        "context_with_next_sentence": true
    },
    {
        "source_sentence": "我憶識念，寂意菩薩！",
        "from": "T11n0310_011:0063a18_2",
        "context_with_next_sentence": true
    },
    {
        "source_sentence": "乃往過去無央數世經九十一劫，維衛佛時興出乎世，如來、至真、等正覺、明行成為、善逝、世間解、無上士、道法御、天人師，號佛、世尊。",
        "from": "T11n0310_011:0063a18_3",
        "context_with_next_sentence": true
    },
    {
        "source_sentence": "其佛世時，有千比丘淨修梵行。",
        "from": "T11n0310_011:0063a21_4",
        "context_with_next_sentence": true
    },
    {
        "source_sentence": "彼時世尊授是千比丘決，在賢劫中當成無上正真之道為最正覺。",
        "from": "T11n0310_011:0063a22_5",
        "context_with_next_sentence": true
    },
    {
        "source_sentence": "時於會中有一長者名曰有志，聞授菩薩決，心自念言：『我於賢劫當成如來逮最正覺則不違宜，吾於彼世見施好草，時布師子座甚妙嚴淨仁和安然，緣是則發無上正真之道。』",
        "from": "T11n0310_011:0063a23_6",
        "context_with_next_sentence": true
    },
    {
        "source_sentence": "寂意！",
        "from": "T11n0310_011:0063a27_7",
        "context_with_next_sentence": true
    },
    {
        "source_sentence": "欲知爾時有志長者，今吉安是也。",
        "from": "T11n0310_011:0063a27_8",
        "context_with_next_sentence": true
    },
    {
        "source_sentence": "以是之故當作是觀，如其本願致吉安行。",
        "from": "T11n0310_011:0063a28_9",
        "context_with_next_sentence": true
    },
    {
        "source_sentence": "彼以隨時施與好草所可因號，後成佛時，名如來至真寶淨師子。",
        "from": "T11n0310_011:0063a29_10",
        "context_with_next_sentence": true
    },
    {
        "source_sentence": "爾時菩薩以授好草布佛樹下，又上樹神乃至虛空一萬天女，各以衣裓盛好天華，各取香花雜香澤香往迎菩薩，稽首作禮，各持眾花香幡蓋供養菩薩。",
        "from": "T11n0310_011:0063b01_11",
        "context_with_next_sentence": true
    },
    {
        "source_sentence": "以此讚曰：「『無恐無所畏，　　無怯不懷難，　　建立難得值，　　無染無癡惡，　　無凶禍之罪，　　無慳嫉無愚，　　離欲以解脫，　　願稽首大聖。",
        "from": "T11n0310_011:0063b05_12",
        "context_with_next_sentence": true
    },
    {
        "source_sentence": "　　以律化得度，　　麁獷及邪行，　　善為俗良賢，　　療治眾苦疾。",
        "from": "T11n0310_011:0063b10_0",
        "context_with_next_sentence": true
    },
    {
        "source_sentence": "　　見諸無救護，　　無燈光自歸，　　今佛興出世，　　濟脫於三世。",
        "from": "T11n0310_011:0063b12_0",
        "context_with_next_sentence": true
    },
    {
        "source_sentence": "　　諸天之大眾，　　各心抱踊悅，　　一切普雨花，　　眾花若干種。",
        "from": "T11n0310_011:0063b14_0",
        "context_with_next_sentence": true
    },
    {
        "source_sentence": "　　諸天所造供，　　衣被及細好，　　當成為佛道，　　皆發歡喜心。",
        "from": "T11n0310_011:0063b16_0",
        "context_with_next_sentence": true
    },
    {
        "source_sentence": "　　以坐樹王下，　　心不懷恐怖，　　以甘露之味，　　壞裂塵勞網。",
        "from": "T11n0310_011:0063b18_0",
        "context_with_next_sentence": true
    },
    {
        "source_sentence": "　　覺了乎寂然，　　致最尊佛道，　　如過去諸佛，　　曉了最勝法。",
        "from": "T11n0310_011:0063b20_0",
        "context_with_next_sentence": true
    },
    {
        "source_sentence": "　　其所奉行要，　　修無央數劫，　　以積累苦行，　　欲度於眾生。",
        "from": "T11n0310_011:0063b22_0",
        "context_with_next_sentence": true
    },
    {
        "source_sentence": "　　昔願已得成，　　今正是其時，　　逮得尊佛道，　　唯演布慈愍。』」",
        "from": "T11n0310_011:0063b24_0",
        "context_with_next_sentence": true
    },
    {
        "source_sentence": "密迹金剛力士謂寂意菩薩：「佛以時取草往詣道樹，以此好草布其樹下，稽首作禮右繞七匝。",
        "from": "T11n0310_011:0063b26_0",
        "context_with_next_sentence": true
    },
    {
        "source_sentence": "適布座竟，應時八萬四千諸天子等覩菩薩布座心中欣然，尋設八萬四千師子之座。",
        "from": "T11n0310_011:0063b28_1",
        "context_with_next_sentence": true
    },
    {
        "source_sentence": "座甚微妙若干殊異，極高廣長眾寶合成，以奇珍為欄楯，周迴興立挍露之帳，以紫金飾，則用真珠垂珞其間，明月夜光雜廁羅列，瑰奇之寶以用作鈴懸之甚鳴，其音和雅無量調合。",
        "from": "T11n0310_011:0063c01_2",
        "context_with_next_sentence": true
    },
    {
        "source_sentence": "無數天衣而布其上。",
        "from": "T11n0310_011:0063c05_3",
        "context_with_next_sentence": true
    },
    {
        "source_sentence": "菩薩應時自變其身，普遍八萬四千師子之座。",
        "from": "T11n0310_011:0063c05_4",
        "context_with_next_sentence": true
    },
    {
        "source_sentence": "是諸天子各不相見亦不相知，一一天子心自念言：『菩薩獨處我師子座成最正覺。』",
        "from": "T11n0310_011:0063c06_5",
        "context_with_next_sentence": true
    },
    {
        "source_sentence": "以是悅心至不退轉，然後皆當逮得無上正真之道也。」",
        "from": "T11n0310_011:0063c08_6",
        "context_with_next_sentence": true
    },
    {
        "source_sentence": "密迹力士謂寂意：「於時菩薩建立威神使魔知之，與無央數不可稱計億百千姟鬼神俱發，眷屬圍繞，皆被鎧甲、顯大神足興最勢力，將眾鬼兵周三百三十六萬里，顏貌各異所從不同，各現威勢無數眾難若干種像，兵仗嚴整、頭首各異、志願各別，飯食所行志操不同，言聲各別、辭談音異，皆詣菩薩。",
        "from": "T11n0310_011:0063c09_7",
        "context_with_next_sentence": true
    },
    {
        "source_sentence": "時魔波旬與大眷屬甚可畏懼，不順仁義所作大非，興反逆事不可見聞不怙道德，各執兵仗稱叫大呼，揚其音聲驚動三界，假使凡夫未離欲者得聞此音，輒當沸血從面孔出或恐怖死。",
        "from": "T11n0310_011:0063c16_8",
        "context_with_next_sentence": true
    },
    {
        "source_sentence": "其時菩薩不以此難而有畏矣亦無罣礙，于時菩薩興大悲哀，可畏音響自然消滅不知所湊。",
        "from": "T11n0310_011:0063c20_9",
        "context_with_next_sentence": true
    },
    {
        "source_sentence": "所以者何？",
        "from": "T11n0310_011:0063c22_10",
        "context_with_next_sentence": true
    },
    {
        "source_sentence": "欲安眾生不令被嬈、無危害患。",
        "from": "T11n0310_011:0063c23_11",
        "context_with_next_sentence": true
    },
    {
        "source_sentence": "菩薩逮承奉淨道心善權方便，雖聞此音了之本虛、本無有聲，衣毛不竪。",
        "from": "T11n0310_011:0063c23_12",
        "context_with_next_sentence": true
    },
    {
        "source_sentence": "見魔眾來，光顏益榮，大明顯發宣四事業志無所畏，以十六事興己辯慧，隨所可樂摧折大難，而告魔曰：『且止波旬！",
        "from": "T11n0310_011:0063c25_13",
        "context_with_next_sentence": true
    },
    {
        "source_sentence": "用為興發如斯色像無益之事而懷瞋毒，還自危身長夜不安？",
        "from": "T11n0310_011:0063c28_14",
        "context_with_next_sentence": true
    },
    {
        "source_sentence": "所以者何？",
        "from": "T11n0310_011:0063c29_15",
        "context_with_next_sentence": true
    },
    {
        "source_sentence": "波旬！",
        "from": "T11n0310_011:0063c29_16",
        "context_with_next_sentence": true
    },
    {
        "source_sentence": "今日發心欲壞菩薩，菩薩弘仁以大勇猛無盡大哀懷無極慈，降伏惡逆欲亂菩薩。",
        "from": "T11n0310_011:0063c29_17",
        "context_with_next_sentence": true
    },
    {
        "source_sentence": "菩薩本淨，消除垢濁羸劣閡心弊惡之塵，今日波旬反成菩薩。",
        "from": "T11n0310_011:0064a02_18",
        "context_with_next_sentence": true
    },
    {
        "source_sentence": "欲以螢火越日月光明，菩薩已免無限之底，演大柔和深妙道味甘露正覺。",
        "from": "T11n0310_011:0064a04_19",
        "context_with_next_sentence": true
    },
    {
        "source_sentence": "諸小蟲獸欲驚師子，魔今欲躄大無極樹以使摧折拔其根本。",
        "from": "T11n0310_011:0064a05_20",
        "context_with_next_sentence": true
    },
    {
        "source_sentence": "以牛迹水欲比大海，反長怨賊無益之城起凶敵心。",
        "from": "T11n0310_011:0064a07_21",
        "context_with_next_sentence": true
    },
    {
        "source_sentence": "今日魔王當與度怨，言談說事橫興反禍，惡鬼為倫當蠲迷惑，取道伴黨令至平等而無殊特，棄非法王，自歸聖道嚴淨微妙，生無上慧仁義法味，捨眾邪曲令心質朴。",
        "from": "T11n0310_011:0064a08_22",
        "context_with_next_sentence": true
    },
    {
        "source_sentence": "今日波旬心當惟念，過大曠野最後究竟盡生死源，而反馳騁入大海中。",
        "from": "T11n0310_011:0064a12_23",
        "context_with_next_sentence": true
    },
    {
        "source_sentence": "當乘大舟度終始流，今遇習學，值被劫燒并災樹木眾雜藥草，莫復毀壞大金剛術，當歸大道然後得佛，度脫十方眾生人物。』」",
        "from": "T11n0310_011:0064a14_24",
        "context_with_next_sentence": true
    },
    {
        "source_sentence": "密迹力士謂寂意：「於時諸天歎詠佛德，巍巍如是而無比像。",
        "from": "T11n0310_011:0064a16_25",
        "context_with_next_sentence": true
    },
    {
        "source_sentence": "其魔波旬以得歎佛聞是十六事，好樂所慕心存大猷。」",
        "from": "T11n0310_011:0064a18_26",
        "context_with_next_sentence": true
    },
    {
        "source_sentence": "於是密迹力士謂寂意菩薩：「菩薩自念：『吾不可計劫功勳普著因行成就，從無央數百千億姟積功累德，皆是宿本世世本法。",
        "from": "T11n0310_011:0064a19_27",
        "context_with_next_sentence": true
    },
    {
        "source_sentence": "每生自剋愍念眾生三界之厄，故行柔軟平正鮮明致清淨業。",
        "from": "T11n0310_011:0064a22_28",
        "context_with_next_sentence": true
    },
    {
        "source_sentence": "誰敢毀壞獨地證明？』",
        "from": "T11n0310_011:0064a23_29",
        "context_with_next_sentence": true
    },
    {
        "source_sentence": "於時菩薩從袈裟裏出紫磨金色手，普摩己身不捨大哀，志性調和欲度眾生常行安徐，舉其右手向十方界。",
        "from": "T11n0310_011:0064a24_30",
        "context_with_next_sentence": true
    },
    {
        "source_sentence": "自見諸佛適至乎地，三千大千世界六反振動，有自然音其音宣徹十方佛土。",
        "from": "T11n0310_011:0064a26_31",
        "context_with_next_sentence": true
    },
    {
        "source_sentence": "其魔波旬聞斯音聲，及魔官屬在虛空中亦聞斯音響，咸共自責，飢虛禁戒樂乎勤修。",
        "from": "T11n0310_011:0064a28_32",
        "context_with_next_sentence": true
    },
    {
        "source_sentence": "又時大聖加施無畏愍傷眾生，應時八十姟魔及鬼神伏向菩薩，自然躄地心自歸命唯見擁護，諸在眾中與魔眷屬破壞亡去，自然迷惑不知所湊。",
        "from": "T11n0310_011:0064b01_33",
        "context_with_next_sentence": true
    },
    {
        "source_sentence": "所以菩薩演大光明，愍哀斯等各離恐畏皆歸天宮。",
        "from": "T11n0310_011:0064b04_34",
        "context_with_next_sentence": true
    },
    {
        "source_sentence": "以是之故，菩薩大士現降魔王及眾官屬八十億姟鬼神皆發無上正真道意，九十二億載人以仁和心立不退轉，八萬四千諸天子等宿殖德本逮得無所從生法忍。」",
        "from": "T11n0310_011:0064b06_0",
        "context_with_next_sentence": true
    },
    {
        "source_sentence": "密迹力士謂寂意曰：「以是比像所降眾魔，諸天世人不可稱載受化得濟，其諸天人追魔波旬。",
        "from": "T11n0310_011:0064b09_1",
        "context_with_next_sentence": true
    },
    {
        "source_sentence": "若人以見菩薩所行，或見坐於寶淨蓮花師子之床，或見在地，或在虛空師子座上，或復見在貝多樹下，或見在忉利天上晝夜樹下，或以見在眾寶樹下，或復普見一切諸人七尺諸佛樹下；或諸天見坐佛樹下處在師子半仞座上，或在七仞，或復十里，或二十里，或四十里；或諸天人悉見八萬四千由旬佛樹下座，或復現在四萬二千由旬坐師子床。",
        "from": "T11n0310_011:0064b11_2",
        "context_with_next_sentence": true
    },
    {
        "source_sentence": "如是寂意！",
        "from": "T11n0310_011:0064b19_3",
        "context_with_next_sentence": true
    },
    {
        "source_sentence": "諸菩薩不可稱計境界難限，諸菩薩眾由是道場歸乎殊特。",
        "from": "T11n0310_011:0064b20_4",
        "context_with_next_sentence": true
    },
    {
        "source_sentence": "菩薩所行有若干種歡樂之業八百千行。",
        "from": "T11n0310_011:0064b21_5",
        "context_with_next_sentence": true
    },
    {
        "source_sentence": "菩薩所現不同，各從本性而開化之，發賢聖意成最正覺至一切智，隨時音響而班宣法供所當奉。",
        "from": "T11n0310_011:0064b22_6",
        "context_with_next_sentence": true
    },
    {
        "source_sentence": "菩薩於彼以若干品其所諮嗟，皆是菩薩本宿所行。",
        "from": "T11n0310_011:0064b24_7",
        "context_with_next_sentence": true
    },
    {
        "source_sentence": "菩薩所因勸樂示義，咸來諮嗟而供養之。",
        "from": "T11n0310_011:0064b25_8",
        "context_with_next_sentence": true
    },
    {
        "source_sentence": "雖爾菩薩心無所著，無有魔難以捨眾害，普逮一切諸佛道法，須臾一時發心之頃，等行智慧悉當知此，逮致佛道為最正覺。",
        "from": "T11n0310_011:0064b26_9",
        "context_with_next_sentence": true
    },
    {
        "source_sentence": "以達一切逮最正覺，住在一切十方世界，見不可計無限如來，授其右掌盡問佛道，又諮永安道德之源。",
        "from": "T11n0310_011:0064b29_10",
        "context_with_next_sentence": true
    },
    {
        "source_sentence": "道慧微妙無有患厭，講論至道慧得自在，宣布平等入無邪業，分別示眾無央數行，剖判三寶使不斷絕敷演大哀，於一切法而得自在，入于豪勢無窮之業。",
        "from": "T11n0310_011:0064c03_0",
        "context_with_next_sentence": true
    },
    {
        "source_sentence": "若有眾生諸根淳熟，悉能了是菩薩所行；若諸根亂，不知所趣。",
        "from": "T11n0310_011:0064c06_1",
        "context_with_next_sentence": true
    },
    {
        "source_sentence": "菩薩適成如來道法，夙夜七日悉存法樂，觀佛道樹不以為厭目未曾眴。",
        "from": "T11n0310_011:0064c07_2",
        "context_with_next_sentence": true
    },
    {
        "source_sentence": "百千億天來歎供養，百千玉案貢上甘饍，咸發無上正真道意，覩見如來威儀禮節。",
        "from": "T11n0310_011:0064c09_3",
        "context_with_next_sentence": true
    },
    {
        "source_sentence": "已成佛道如來至真，時四天王各往執鉢奉上如來。",
        "from": "T11n0310_011:0064c11_4",
        "context_with_next_sentence": true
    },
    {
        "source_sentence": "如斯剎土一四方域，三千大千世界為中國土，大千國土各有百億，諸四方域四百億四大天王皆各執鉢往授如來，如來悉受。",
        "from": "T11n0310_011:0064c12_5",
        "context_with_next_sentence": true
    },
    {
        "source_sentence": "佛顯威神，使諸天王各不相見，各自心念：『佛受我鉢當以飯食。』",
        "from": "T11n0310_011:0064c15_6",
        "context_with_next_sentence": true
    },
    {
        "source_sentence": "以此忻喜心中坦然，咸發無上至真道心至不退轉。",
        "from": "T11n0310_011:0064c16_7",
        "context_with_next_sentence": true
    },
    {
        "source_sentence": "佛以成道，提謂波利五百賈客佛欲度之。",
        "from": "T11n0310_011:0064c18_8",
        "context_with_next_sentence": true
    },
    {
        "source_sentence": "現車馬頓，賈客伴黨及餘而不自在，怪之所以。",
        "from": "T11n0310_011:0064c19_9",
        "context_with_next_sentence": true
    },
    {
        "source_sentence": "天於虛空告言：『佛興在世，可往供養。』",
        "from": "T11n0310_011:0064c20_10",
        "context_with_next_sentence": true
    },
    {
        "source_sentence": "聞之忻然，各上蜜麨醍醐。",
        "from": "T11n0310_011:0064c21_0",
        "context_with_next_sentence": true
    },
    {
        "source_sentence": "八萬四千諸天子眾亦貢供饍。",
        "from": "T11n0310_011:0064c21_1",
        "context_with_next_sentence": true
    },
    {
        "source_sentence": "如來受之，其本宿世曾建至願：『如來成道，我等第一進奉供饍。』",
        "from": "T11n0310_011:0064c22_2",
        "context_with_next_sentence": true
    },
    {
        "source_sentence": "欲遂本願，各不相見不知所在。",
        "from": "T11n0310_011:0064c23_3",
        "context_with_next_sentence": true
    },
    {
        "source_sentence": "一一各念：『獨供養佛，餘無進者。』",
        "from": "T11n0310_011:0064c24_4",
        "context_with_next_sentence": true
    },
    {
        "source_sentence": "以是忻預逮不退轉，然後當得無上正真之道為最正覺，度眾危厄。」",
        "from": "T11n0310_011:0064c25_5",
        "context_with_next_sentence": true
    },
    {
        "source_sentence": "大寶積經卷第十一",
        "from": "T11n0310_011:0064c27_0",
        "context_with_next_sentence": false
    }
]