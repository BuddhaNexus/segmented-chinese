[
    {
        "source_sentence": "佛本行集經卷第三十九",
        "from": "T03n0190_039:0833b04_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_039:0833b06_0",
        "context_with_next_sentence": true
    },
    {
        "source_sentence": "娑毘耶出家品下",
        "from": "T03n0190_039:0833b07_0",
        "context_with_next_sentence": true
    },
    {
        "source_sentence": "「時，娑毘耶波梨婆闍，問富蘭那迦葉等義，如上所說，云何比丘？",
        "from": "T03n0190_039:0833b08_0",
        "context_with_next_sentence": true
    },
    {
        "source_sentence": "乃至云何名為求道？",
        "from": "T03n0190_039:0833b09_1",
        "context_with_next_sentence": true
    },
    {
        "source_sentence": "時娑毘耶如是諮問迦葉語已，而迦葉等，領受言義，心意錯亂，不能報答。",
        "from": "T03n0190_039:0833b09_2",
        "context_with_next_sentence": true
    },
    {
        "source_sentence": "以不逮及彼之義意，增復嚬皺，眉頟赧縮，現為三分，心生怨恨，瞋恚憤怒，無事唱呴。",
        "from": "T03n0190_039:0833b11_3",
        "context_with_next_sentence": true
    },
    {
        "source_sentence": "時娑毘耶波梨婆闍，作如是念：『此之長老，我所諮問，不解答對微塵等義，又領我意，倒錯參差，不能得解，文句蹇澁，更重慚恧，而生瞋恨，無事大呼。』",
        "from": "T03n0190_039:0833b13_4",
        "context_with_next_sentence": true
    },
    {
        "source_sentence": "「時，娑毘耶波梨婆闍，於富蘭那迦葉之邊生厭離已，而背捨去，往摩娑迦梨劬奢梨及尼乾邊。",
        "from": "T03n0190_039:0833b17_0",
        "context_with_next_sentence": true
    },
    {
        "source_sentence": "既到彼已，乃至共於尼乾子，面共相慰喻，美言問訊事情訖了，却住一面。",
        "from": "T03n0190_039:0833b19_1",
        "context_with_next_sentence": true
    },
    {
        "source_sentence": "其娑毘耶波梨婆闍，問尼乾等，如上所說，於義云何名為比丘，乃至求道。",
        "from": "T03n0190_039:0833b20_2",
        "context_with_next_sentence": true
    },
    {
        "source_sentence": "其尼乾子得娑毘耶如是問已，心意錯亂不能報答。",
        "from": "T03n0190_039:0833b22_3",
        "context_with_next_sentence": true
    },
    {
        "source_sentence": "時娑毘耶作如是念：『此諸長老，遂不能解微塵等義，而我問已心意迷荒，不能領解，復增嗔恚，叫喚如前。』",
        "from": "T03n0190_039:0833b23_4",
        "context_with_next_sentence": true
    },
    {
        "source_sentence": "時娑毘耶心如是念：『頗復世間更別有人，或復沙門，或婆羅門，而世間稱是一切智真阿羅漢，有如是者，我往彼邊問心所疑，若得領解，我當承事供養頂禮晨夕不離。』",
        "from": "T03n0190_039:0833b26_5",
        "context_with_next_sentence": true
    },
    {
        "source_sentence": "「時，娑毘耶復如是念：『大沙門今在波羅[木*奈]鹿野苑中諸仙居處，世間人言智阿羅漢大有聰慧，我今當至彼沙門邊問所疑義。』",
        "from": "T03n0190_039:0833c01_0",
        "context_with_next_sentence": true
    },
    {
        "source_sentence": "彼復更作如是思惟：『此處沙門，或婆羅門，老年宿德，經多時來修行梵行，各各堪作諸國王師，世間各言聰明智慧大阿羅漢，所謂富蘭那迦葉等，及尼乾子。",
        "from": "T03n0190_039:0833c03_1",
        "context_with_next_sentence": true
    },
    {
        "source_sentence": "彼等我問尚自不知，況此沙門年少已來，出家未久，我今所問云何得解？』",
        "from": "T03n0190_039:0833c07_2",
        "context_with_next_sentence": true
    },
    {
        "source_sentence": "復重思惟：『彼之沙門不可輕忽，不可欺陵。",
        "from": "T03n0190_039:0833c09_0",
        "context_with_next_sentence": true
    },
    {
        "source_sentence": "所以者何？",
        "from": "T03n0190_039:0833c09_1",
        "context_with_next_sentence": true
    },
    {
        "source_sentence": "其有沙門，雖復年少，而或聰明，有大智慧，不可得知，我今但當至於彼處大沙門邊問心所疑。』",
        "from": "T03n0190_039:0833c10_2",
        "context_with_next_sentence": true
    },
    {
        "source_sentence": "「時，娑毘耶波梨婆闍往詣佛所，遙見世尊，乃至猶如虛空之中眾星莊嚴，在於眾中宣說法要。",
        "from": "T03n0190_039:0833c13_0",
        "context_with_next_sentence": true
    },
    {
        "source_sentence": "見已心生信行之想：『此必是彼如前所聞如來、世尊、多陀阿伽度、阿羅呵、三藐三佛陀，無有異也。』",
        "from": "T03n0190_039:0833c15_1",
        "context_with_next_sentence": true
    },
    {
        "source_sentence": "即詣佛所。",
        "from": "T03n0190_039:0833c17_2",
        "context_with_next_sentence": true
    },
    {
        "source_sentence": "到佛所已，即共世尊，對面美言，巧語慰喻，種種談說，言訖却坐退一面已。",
        "from": "T03n0190_039:0833c17_3",
        "context_with_next_sentence": true
    },
    {
        "source_sentence": "其娑毘耶波梨婆闍，即便以偈，而白佛言：「『我是娑毘耶道人，　　故從他方遠來至，　　心有疑欲問大智，　　唯願為我分別說。",
        "from": "T03n0190_039:0833c19_4",
        "context_with_next_sentence": true
    },
    {
        "source_sentence": "　　若能斷我心所疑，　　一一思惟為我說，　　依我義句次第解，　　分分開曉莫參差。』",
        "from": "T03n0190_039:0833c23_0",
        "context_with_next_sentence": true
    },
    {
        "source_sentence": "「時，娑毘耶說此偈已，默然而住。",
        "from": "T03n0190_039:0833c25_0",
        "context_with_next_sentence": true
    },
    {
        "source_sentence": "但諸佛法，既有三種神通門說，若可化者即便化之。",
        "from": "T03n0190_039:0833c25_1",
        "context_with_next_sentence": true
    },
    {
        "source_sentence": "何等為三？",
        "from": "T03n0190_039:0833c26_2",
        "context_with_next_sentence": true
    },
    {
        "source_sentence": "第一所謂出現神通，第二名為教示神通，第三名為教行神通。",
        "from": "T03n0190_039:0833c27_3",
        "context_with_next_sentence": true
    },
    {
        "source_sentence": "而世尊為彼娑毘耶波梨婆闍心有所疑，知其心已，向娑毘耶，以偈答曰：「『汝娑毘耶遠道來，　　欲問於我心疑惑，　　汝今可說我當解，　　隨汝所問我領之。",
        "from": "T03n0190_039:0833c28_4",
        "context_with_next_sentence": true
    },
    {
        "source_sentence": "　　一如問意不令差，　　汝娑毘耶宜早說，　　心心欲請莫疑惑，　　一一如問當廣宣。』",
        "from": "T03n0190_039:0834a04_0",
        "context_with_next_sentence": true
    },
    {
        "source_sentence": "「爾時，世尊說是偈已，其娑毘耶波梨婆闍作如是念：『我於已前諸處所有，或復沙門，或婆羅門，年耆宿德，久來出家，堪作國師，世間謂言大阿羅漢，智慧聰明。",
        "from": "T03n0190_039:0834a06_0",
        "context_with_next_sentence": true
    },
    {
        "source_sentence": "我問彼等心所疑義，然其彼等皆悉倒錯，不能報我。",
        "from": "T03n0190_039:0834a09_1",
        "context_with_next_sentence": true
    },
    {
        "source_sentence": "以不能答我所問義，而其彼等心內懷慚，面作三分，嚬眉皺頟生於瞋恨，無事唱呴。』",
        "from": "T03n0190_039:0834a10_2",
        "context_with_next_sentence": true
    },
    {
        "source_sentence": "時，娑毘耶心生希有：『此大沙門我之所問，不嗔不忿，增上清淨容貌凞怡，不作異色，更益光顯，我所諮問，許為我宣，我於彼人，諸根寂靜，不見有錯。』",
        "from": "T03n0190_039:0834a12_3",
        "context_with_next_sentence": true
    },
    {
        "source_sentence": "知如此已，其娑毘耶波梨婆闍，心大歡喜，踊躍遍滿，不能自勝。",
        "from": "T03n0190_039:0834a16_4",
        "context_with_next_sentence": true
    },
    {
        "source_sentence": "得歡喜已，即以偈頌，問佛義言：「『大聖云何名比丘？",
        "from": "T03n0190_039:0834a17_5",
        "context_with_next_sentence": true
    },
    {
        "source_sentence": "　　諸聖伏者何名伏？",
        "from": "T03n0190_039:0834a19_6",
        "context_with_next_sentence": true
    },
    {
        "source_sentence": "　　知見何事名為覺？",
        "from": "T03n0190_039:0834a20_0",
        "context_with_next_sentence": true
    },
    {
        "source_sentence": "　　唯願世尊為我宣。』",
        "from": "T03n0190_039:0834a20_1",
        "context_with_next_sentence": true
    },
    {
        "source_sentence": "「爾時，世尊即以偈頌而答於彼波梨婆闍娑毘耶言：「『苦行無礙求菩提，　　渡諸疑向涅槃岸，　　有有無有悉棄捨，　　梵行漏盡名比丘。",
        "from": "T03n0190_039:0834a21_0",
        "context_with_next_sentence": true
    },
    {
        "source_sentence": "　　一切捨處正念行，　　於不殺害世間內，　　能得清淨無濁體，　　免脫諸縛名為調。",
        "from": "T03n0190_039:0834a25_0",
        "context_with_next_sentence": true
    },
    {
        "source_sentence": "　　若能內外攝諸根，　　如此降伏是名直，　　厭離此世及後世，　　待時涅槃名善行。",
        "from": "T03n0190_039:0834a27_0",
        "context_with_next_sentence": true
    },
    {
        "source_sentence": "　　於諸劫中勤苦修，　　生死二邊隨業受，　　世間無垢離諸縛，　　是名為覺生死窮。』",
        "from": "T03n0190_039:0834a29_0",
        "context_with_next_sentence": true
    },
    {
        "source_sentence": "「時，娑毘耶波梨婆闍聞說歡喜，復更以偈而問佛言：「『何等名為修梵行？",
        "from": "T03n0190_039:0834b02_0",
        "context_with_next_sentence": true
    },
    {
        "source_sentence": "　　沙門清淨復云何？",
        "from": "T03n0190_039:0834b04_1",
        "context_with_next_sentence": true
    },
    {
        "source_sentence": "　　佛說大智云何調？",
        "from": "T03n0190_039:0834b05_0",
        "context_with_next_sentence": true
    },
    {
        "source_sentence": "　　今問世尊為我解。』",
        "from": "T03n0190_039:0834b05_1",
        "context_with_next_sentence": true
    },
    {
        "source_sentence": "「爾時，世尊還以偈頌而答於彼波梨婆闍娑毘耶言：「『以捨諸罪無垢纏，　　善得禪定正住地，　　獨能超越煩惱海，　　是名為聖梵行人。",
        "from": "T03n0190_039:0834b06_0",
        "context_with_next_sentence": true
    },
    {
        "source_sentence": "　　福德積聚捨諸非，　　此世彼世知無惱，　　一切生死除滅故，　　得此證者名沙門。",
        "from": "T03n0190_039:0834b10_0",
        "context_with_next_sentence": true
    },
    {
        "source_sentence": "　　諸有業報悉滅除，　　一切世間諸內外，　　一切天人不能穢，　　如是即名清淨形。",
        "from": "T03n0190_039:0834b12_0",
        "context_with_next_sentence": true
    },
    {
        "source_sentence": "　　諸縛皆盡無所拘，　　一切世間內外處，　　貪癡瞋恚悉免脫，　　佛說是名大智人。』",
        "from": "T03n0190_039:0834b14_0",
        "context_with_next_sentence": true
    },
    {
        "source_sentence": "「時，娑毘耶波梨婆闍既聞說已，復更以偈重問佛言：「『諸佛以何為福田？",
        "from": "T03n0190_039:0834b16_0",
        "context_with_next_sentence": true
    },
    {
        "source_sentence": "　　云何巧知善方便？",
        "from": "T03n0190_039:0834b18_1",
        "context_with_next_sentence": true
    },
    {
        "source_sentence": "　　云何名為大仙聖？",
        "from": "T03n0190_039:0834b19_0",
        "context_with_next_sentence": true
    },
    {
        "source_sentence": "　　唯願世尊為我宣。』",
        "from": "T03n0190_039:0834b19_1",
        "context_with_next_sentence": true
    },
    {
        "source_sentence": "「爾時，世尊還以偈頌而答於彼波梨婆闍娑毘耶言：「『諸剎一一分別知，　　諸梵諸天堪受供，　　果報執著解縛脫，　　如是乃名為福田。",
        "from": "T03n0190_039:0834b20_0",
        "context_with_next_sentence": true
    },
    {
        "source_sentence": "　　業根報子所從生，　　諸梵諸天悉分別，　　能以諸忍斷根本，　　如是名為巧智知。",
        "from": "T03n0190_039:0834b24_0",
        "context_with_next_sentence": true
    },
    {
        "source_sentence": "　　彼此選擇白淨因，　　一切世間內外有，　　無我不攝無處所，　　如是方便名善權。",
        "from": "T03n0190_039:0834b26_0",
        "context_with_next_sentence": true
    },
    {
        "source_sentence": "　　一切諸法有無知，　　一切世間無內外，　　此世天人得恭敬，　　無礙獨脫是名仙。』",
        "from": "T03n0190_039:0834b28_0",
        "context_with_next_sentence": true
    },
    {
        "source_sentence": "「時，娑毘耶波梨婆闍既聞說已，復更以偈重問佛言：「『以何得故名為聞？",
        "from": "T03n0190_039:0834c01_0",
        "context_with_next_sentence": true
    },
    {
        "source_sentence": "　　云何隨順及精進？",
        "from": "T03n0190_039:0834c03_1",
        "context_with_next_sentence": true
    },
    {
        "source_sentence": "　　云何名為大龍者？",
        "from": "T03n0190_039:0834c04_0",
        "context_with_next_sentence": true
    },
    {
        "source_sentence": "　　唯願世尊為說之。』",
        "from": "T03n0190_039:0834c04_1",
        "context_with_next_sentence": true
    },
    {
        "source_sentence": "「爾時，世尊還以偈頌而答於彼波梨婆闍娑毘耶言：「『一切諸法悉聞知，　　所有諸罪功德等，　　超越無復疑惑刺，　　一切不著是名聞。",
        "from": "T03n0190_039:0834c05_0",
        "context_with_next_sentence": true
    },
    {
        "source_sentence": "　　名色皆是虛妄因，　　內外根塵是患本，　　如是諸處解脫已，　　佛說名為隨順心。",
        "from": "T03n0190_039:0834c09_0",
        "context_with_next_sentence": true
    },
    {
        "source_sentence": "　　捨離一切諸罪縛，　　離地獄苦須勇猛，　　解脫彼等不染著，　　如是名為精進人。",
        "from": "T03n0190_039:0834c11_0",
        "context_with_next_sentence": true
    },
    {
        "source_sentence": "　　世間有愛皆遠之，　　繫縛解脫皆悉斷，　　諸漏已盡無復刺，　　如是體者名為龍。』",
        "from": "T03n0190_039:0834c13_0",
        "context_with_next_sentence": true
    },
    {
        "source_sentence": "「時，娑毘耶波梨婆闍既聞說已，復更以偈重問佛言：「『以何等故名為受？",
        "from": "T03n0190_039:0834c15_0",
        "context_with_next_sentence": true
    },
    {
        "source_sentence": "　　云何說聖及行行？",
        "from": "T03n0190_039:0834c17_1",
        "context_with_next_sentence": true
    },
    {
        "source_sentence": "　　何緣名為求道人？",
        "from": "T03n0190_039:0834c18_0",
        "context_with_next_sentence": true
    },
    {
        "source_sentence": "　　今問世尊為我說。』",
        "from": "T03n0190_039:0834c18_1",
        "context_with_next_sentence": true
    },
    {
        "source_sentence": "「爾時，世尊還以偈頌而答於彼波梨婆闍娑毘耶言：「『所有韋陀一一選，　　或於沙門婆羅門，　　其邊領解既證知，　　於彼各各皆受取。",
        "from": "T03n0190_039:0834c19_0",
        "context_with_next_sentence": true
    },
    {
        "source_sentence": "　　截割邪見羅網斷，　　彼智不復受有胎，　　三種相想埿已除，　　不作分別是名聖。",
        "from": "T03n0190_039:0834c23_0",
        "context_with_next_sentence": true
    },
    {
        "source_sentence": "　　正得諸神通已盡，　　平等一切諸法知，　　能達善逝諸世間，　　如是解者名行行。",
        "from": "T03n0190_039:0834c25_0",
        "context_with_next_sentence": true
    },
    {
        "source_sentence": "　　諸法所有苦報者，　　若上若下若中間，　　名色境界能遍知，　　如是之人名求道。』",
        "from": "T03n0190_039:0834c27_0",
        "context_with_next_sentence": true
    },
    {
        "source_sentence": "「時，娑毘耶波梨婆闍所有諮問世尊之義，皆悉稱適於其本心，既歡喜已頂禮佛足，合十指掌瞻仰而歎佛世尊言：『善哉！",
        "from": "T03n0190_039:0834c29_0",
        "context_with_next_sentence": true
    },
    {
        "source_sentence": "世尊！",
        "from": "T03n0190_039:0835a02_1",
        "context_with_next_sentence": true
    },
    {
        "source_sentence": "世間所有六十二見，皆無所用，於世間中，此等皆是虛妄之法。",
        "from": "T03n0190_039:0835a02_2",
        "context_with_next_sentence": true
    },
    {
        "source_sentence": "我今歸依無上世尊，唯世尊能悉分別知，是大丈夫，唯世尊能善解說法，唯世尊能知一切道，唯世尊能度諸苦海，唯世尊能永盡諸漏，唯世尊有最大威德，唯世尊獨多有智慧，唯世尊能得阿耨多羅三藐三菩提。』",
        "from": "T03n0190_039:0835a04_3",
        "context_with_next_sentence": true
    },
    {
        "source_sentence": "而說偈讚：「『我今頂禮大丈夫，　　實行放光明普照，　　能於天人世間內，　　善開甘露鼓之門，　　我前所有疑惑心，　　唯世尊能為我解。",
        "from": "T03n0190_039:0835a09_4",
        "context_with_next_sentence": true
    },
    {
        "source_sentence": "　　世尊既是大仙覺，　　諸塵垢盡無有餘，　　其後更不受有身，　　一切生因皆散滅，　　世尊已得清涼處，　　知足淨心常實行。",
        "from": "T03n0190_039:0835a13_0",
        "context_with_next_sentence": true
    },
    {
        "source_sentence": "　　如是世尊猶若龍，　　最大丈夫金口說，　　帝釋一切諸天等，　　諸仙諸聖皆樂聞。",
        "from": "T03n0190_039:0835a16_0",
        "context_with_next_sentence": true
    },
    {
        "source_sentence": "　　世尊既是真覺人，　　世尊善能教導物，　　世尊能降伏魔眾，　　世尊能斷諸使纏。",
        "from": "T03n0190_039:0835a18_0",
        "context_with_next_sentence": true
    },
    {
        "source_sentence": "　　自已度脫復度他，　　於罪福中皆平等，　　超越不貪著一切，　　天人世間明了知。",
        "from": "T03n0190_039:0835a20_0",
        "context_with_next_sentence": true
    },
    {
        "source_sentence": "　　唯佛至真無上尊，　　已過一切諸邪道，　　諸漏有因皆滅盡，　　猶如十五夜月明，　　諸星圍遶遍滿空，　　如是照耀世間內，　　識及名色壽命等。",
        "from": "T03n0190_039:0835a22_0",
        "context_with_next_sentence": true
    },
    {
        "source_sentence": "　　王舍所住諸人民，　　有山名為毘富羅，　　一切最勝最為上。",
        "from": "T03n0190_039:0835a25_1",
        "context_with_next_sentence": true
    },
    {
        "source_sentence": "　　又如諸龍雪山最，　　飛行之者空最高，　　諸流海水最為深，　　又諸星中月為最，　　若欲歸命調伏者，　　唯有歸命無上人。",
        "from": "T03n0190_039:0835a27_0",
        "context_with_next_sentence": true
    },
    {
        "source_sentence": "　　歸命世間最勝尊，　　歸命正馭人中勝，　　歸命無上尊善逝，　　歸命無等等至真。",
        "from": "T03n0190_039:0835b01_0",
        "context_with_next_sentence": true
    },
    {
        "source_sentence": "　　猶如祭祀火最尊，　　意論唯呪術為最，　　人中王為最自在，　　諸河大海最為寬，　　諸星唯月最為光，　　諸明唯日最為盛，　　上下六道善惡趣，　　所謂三界諸世間，　　一切有形天及人，　　唯有世尊最為首，　　是故我今合十指，　　頭面頂禮無上尊。』",
        "from": "T03n0190_039:0835b03_0",
        "context_with_next_sentence": true
    },
    {
        "source_sentence": "「時，娑毘耶說如是偈讚如來已，復白佛言：『善哉！",
        "from": "T03n0190_039:0835b09_0",
        "context_with_next_sentence": true
    },
    {
        "source_sentence": "世尊！",
        "from": "T03n0190_039:0835b10_1",
        "context_with_next_sentence": true
    },
    {
        "source_sentence": "唯願世尊！",
        "from": "T03n0190_039:0835b10_2",
        "context_with_next_sentence": true
    },
    {
        "source_sentence": "慈悲憐愍，聽我出家，并乞與我受具足戒。』",
        "from": "T03n0190_039:0835b10_3",
        "context_with_next_sentence": true
    },
    {
        "source_sentence": "是時，佛告娑毘耶言：『善來善來！",
        "from": "T03n0190_039:0835b11_4",
        "context_with_next_sentence": true
    },
    {
        "source_sentence": "汝娑毘耶！",
        "from": "T03n0190_039:0835b12_5",
        "context_with_next_sentence": true
    },
    {
        "source_sentence": "於我自說法行之中，正盡諸苦得解脫故。』",
        "from": "T03n0190_039:0835b12_6",
        "context_with_next_sentence": true
    },
    {
        "source_sentence": "是時，長老娑毘耶身即成比丘，滿具足戒。",
        "from": "T03n0190_039:0835b13_7",
        "context_with_next_sentence": true
    },
    {
        "source_sentence": "其娑毘耶出家未久，及受具足，行住坐臥，獨無伴侶，不曾染著，謹慎身口，不敢放逸，為求道故，如救頭然。",
        "from": "T03n0190_039:0835b14_8",
        "context_with_next_sentence": true
    },
    {
        "source_sentence": "如是行持未久之間，其善男子，正信勇猛，捨家出家，欲求無上清淨梵行，現見諸法，自心證知言：『我已盡一切生死，得梵行報，不受後有，所作已辦，自如是知。』",
        "from": "T03n0190_039:0835b16_9",
        "context_with_next_sentence": true
    },
    {
        "source_sentence": "其娑毘耶既已證知如是之處，得羅漢果，心善解脫。",
        "from": "T03n0190_039:0835b20_10",
        "context_with_next_sentence": true
    },
    {
        "source_sentence": "是時，世間凡成九十三阿羅漢，第一世尊乃至最後及娑毘耶。",
        "from": "T03n0190_039:0835b21_11",
        "context_with_next_sentence": true
    },
    {
        "source_sentence": "「爾時，世尊成道之後，在波羅[木*奈]鹿野苑內，通及佛身，合八人，六月十六日安居，至九月十五日，合九十三人解夏。",
        "from": "T03n0190_039:0835b23_0",
        "context_with_next_sentence": true
    },
    {
        "source_sentence": "佛本行集經教化兵將品第四十三上",
        "from": "T03n0190_039:0835b26_0",
        "context_with_next_sentence": true
    },
    {
        "source_sentence": "「爾時，他方有諸人輩，或從處處諸邑聚落及諸國土，各各相喚，意並願樂欲求出家乞具足戒，來波羅[木*奈]，到於佛邊，白世尊言：『與我出家受具足戒。』",
        "from": "T03n0190_039:0835b27_0",
        "context_with_next_sentence": true
    },
    {
        "source_sentence": "以是因緣，諸舊比丘應接勞乏。",
        "from": "T03n0190_039:0835c01_1",
        "context_with_next_sentence": true
    },
    {
        "source_sentence": "彼等諸人求欲出家，聲響喧閙，以此因緣，惱亂世尊，不得閑靜。",
        "from": "T03n0190_039:0835c02_2",
        "context_with_next_sentence": true
    },
    {
        "source_sentence": "「爾時，世尊於一時間，獨坐靜室，如是思惟：『今者諸人從於四遠他方聚落國土而來，至於此處，意如是念，如來與我出家受具。",
        "from": "T03n0190_039:0835c04_0",
        "context_with_next_sentence": true
    },
    {
        "source_sentence": "以是因緣，其諸人等，意欲規求遠來疲惓，又復為我作於擾亂。",
        "from": "T03n0190_039:0835c06_1",
        "context_with_next_sentence": true
    },
    {
        "source_sentence": "我今可遣諸比丘等，令其處處至於他方聚落城邑教化一切，若有諸人欲求出家受具戒者，如法當與。』",
        "from": "T03n0190_039:0835c08_2",
        "context_with_next_sentence": true
    },
    {
        "source_sentence": "「爾時，世尊作是念已，於晨朝時，從房而出，以此因緣，集聚一切諸比丘眾。",
        "from": "T03n0190_039:0835c11_0",
        "context_with_next_sentence": true
    },
    {
        "source_sentence": "既聚集已，而告之言：『汝等比丘！",
        "from": "T03n0190_039:0835c12_1",
        "context_with_next_sentence": true
    },
    {
        "source_sentence": "今應當知！",
        "from": "T03n0190_039:0835c13_2",
        "context_with_next_sentence": true
    },
    {
        "source_sentence": "我在空閑靜寂之室，作是思惟，如上所說，乃至汝等，向於他方，與其出家，與受具足，勿令其來，既自勞苦復妨亂他。』",
        "from": "T03n0190_039:0835c13_3",
        "context_with_next_sentence": true
    },
    {
        "source_sentence": "如是告已，更重語言：『我今教勅汝諸比丘，至於他方聚落城邑，若有人來欲求出家受具戒者，汝當與其出家受具。』",
        "from": "T03n0190_039:0835c16_4",
        "context_with_next_sentence": true
    },
    {
        "source_sentence": "復告比丘：『若彼來欲出家之時，汝等應須作如是事，先當為其剃除鬚髮；既剃落已，即教令著袈裟色衣，其著衣時，齊整服飾，偏袒右臂，教在眾前，右膝著地，教令頂禮諸比丘足；禮已還起，在比丘前跪坐，教令合十指掌，作如是語：「我某甲，歸依佛、歸依法、歸依僧。」",
        "from": "T03n0190_039:0835c18_5",
        "context_with_next_sentence": true
    },
    {
        "source_sentence": "汝等比丘！",
        "from": "T03n0190_039:0835c25_0",
        "context_with_next_sentence": true
    },
    {
        "source_sentence": "從今已後，依我勅教，若有人來求欲出家，受戒三歸，即得具足。』",
        "from": "T03n0190_039:0835c25_1",
        "context_with_next_sentence": true
    },
    {
        "source_sentence": "「爾時，世尊還在於彼波羅[木*奈]城鹿苑坐夏，告諸比丘作如是言：『汝諸比丘！",
        "from": "T03n0190_039:0835c27_0",
        "context_with_next_sentence": true
    },
    {
        "source_sentence": "若當知我已得解脫，應於一切諸天人中汝等行行，為令多人得利益故，為令多人得安樂故，為世間求當來利益及安樂故。",
        "from": "T03n0190_039:0835c28_1",
        "context_with_next_sentence": true
    },
    {
        "source_sentence": "若欲行至他方聚落，獨自得去不須二人。",
        "from": "T03n0190_039:0836a02_2",
        "context_with_next_sentence": true
    },
    {
        "source_sentence": "又復比丘！",
        "from": "T03n0190_039:0836a03_3",
        "context_with_next_sentence": true
    },
    {
        "source_sentence": "汝等若至他方聚落，為於多人生憐愍故，攝受彼故，當為說法初中後善，其義微妙，具足無缺。",
        "from": "T03n0190_039:0836a03_4",
        "context_with_next_sentence": true
    },
    {
        "source_sentence": "汝等比丘！",
        "from": "T03n0190_039:0836a05_5",
        "context_with_next_sentence": true
    },
    {
        "source_sentence": "當說梵行，有諸眾生，少諸塵垢，薄於結使，諸根成熟，恐畏不能得聞正法，即不能得知於法相。』",
        "from": "T03n0190_039:0836a06_6",
        "context_with_next_sentence": true
    },
    {
        "source_sentence": "「佛告比丘：『我從今日漸當移去行向優婁頻螺聚落，詣兵將村，而為彼等說法教故。』",
        "from": "T03n0190_039:0836a09_0",
        "context_with_next_sentence": true
    },
    {
        "source_sentence": "爾時，世尊即說偈言：「『比丘我今度諸苦，　　已作自利復益他，　　所有多人苦未除，　　今須為其作憐愍。",
        "from": "T03n0190_039:0836a10_1",
        "context_with_next_sentence": true
    },
    {
        "source_sentence": "　　是故汝等比丘輩，　　各各宜應獨自行，　　我今亦復從此移，　　欲向頻螺聚落所。』",
        "from": "T03n0190_039:0836a14_0",
        "context_with_next_sentence": true
    },
    {
        "source_sentence": "「爾時，魔王波旬密來往詣佛所，到佛所已，即便向佛而說偈言：「『汝為諸縛之所縛，　　亦同諸天人等有，　　既被一切繩所繫，　　沙門汝不脫網羅。』",
        "from": "T03n0190_039:0836a16_0",
        "context_with_next_sentence": true
    },
    {
        "source_sentence": "「爾時，世尊聞此偈已，即便如是思惟念言：『此是魔王波旬語也。』",
        "from": "T03n0190_039:0836a20_0",
        "context_with_next_sentence": true
    },
    {
        "source_sentence": "如是知已，還以偈報魔波旬言：「『我久已脫一切縛，　　天人所有我悉無，　　我此諸縛既離身，　　降汝波旬更何道？』",
        "from": "T03n0190_039:0836a21_1",
        "context_with_next_sentence": true
    },
    {
        "source_sentence": "「爾時，世尊重更以偈毀辱於彼魔王波旬，作如是言：「『一切色聲香味觸，　　此是五欲法染人，　　我今悉已一切除，　　降汝惡魔波旬訖。』",
        "from": "T03n0190_039:0836a25_0",
        "context_with_next_sentence": true
    },
    {
        "source_sentence": "「爾時，波旬聞此偈已，作是思惟：『沙門瞿曇已知我心。』",
        "from": "T03n0190_039:0836a29_0",
        "context_with_next_sentence": true
    },
    {
        "source_sentence": "生大苦惱，深自悔恨，從彼地方忽然不現。",
        "from": "T03n0190_039:0836b01_1",
        "context_with_next_sentence": true
    },
    {
        "source_sentence": "「時，諸比丘同白佛言：『善哉！",
        "from": "T03n0190_039:0836b03_0",
        "context_with_next_sentence": true
    },
    {
        "source_sentence": "世尊！",
        "from": "T03n0190_039:0836b03_1",
        "context_with_next_sentence": true
    },
    {
        "source_sentence": "若有人來至於我所，問我等言：「尊者比丘！",
        "from": "T03n0190_039:0836b03_2",
        "context_with_next_sentence": true
    },
    {
        "source_sentence": "何名沙門及婆羅門？」",
        "from": "T03n0190_039:0836b04_3",
        "context_with_next_sentence": true
    },
    {
        "source_sentence": "我等比丘於彼聞已，當作云何報答於彼？』",
        "from": "T03n0190_039:0836b05_4",
        "context_with_next_sentence": true
    },
    {
        "source_sentence": "「爾時，佛告諸比丘言：『若有人問，云何沙門及婆羅門？",
        "from": "T03n0190_039:0836b07_0",
        "context_with_next_sentence": true
    },
    {
        "source_sentence": "比丘出家有如是者，汝等比丘！",
        "from": "T03n0190_039:0836b08_1",
        "context_with_next_sentence": true
    },
    {
        "source_sentence": "若知是時，應當正知，知已應當正心觀察。』",
        "from": "T03n0190_039:0836b08_2",
        "context_with_next_sentence": true
    },
    {
        "source_sentence": "「爾時，世尊因此事緣，因此言次，為諸比丘而說偈言：「『永除諂曲及我慢，　　貪恚欲盡無處貪，　　如是清淨體性常，　　彼者沙門比丘是。",
        "from": "T03n0190_039:0836b10_0",
        "context_with_next_sentence": true
    },
    {
        "source_sentence": "　　諸罪漏盡號梵志，　　精進苦行名沙門，　　彼等垢盡出塵勞，　　是真出家破諸惡。』",
        "from": "T03n0190_039:0836b14_0",
        "context_with_next_sentence": true
    },
    {
        "source_sentence": "「時，諸比丘聞此偈已，復白佛言：『善哉！",
        "from": "T03n0190_039:0836b16_0",
        "context_with_next_sentence": true
    },
    {
        "source_sentence": "世尊！",
        "from": "T03n0190_039:0836b16_1",
        "context_with_next_sentence": true
    },
    {
        "source_sentence": "我等比丘乞食之時，須作何言？",
        "from": "T03n0190_039:0836b16_2",
        "context_with_next_sentence": true
    },
    {
        "source_sentence": "或復言謂施於我食？",
        "from": "T03n0190_039:0836b17_3",
        "context_with_next_sentence": true
    },
    {
        "source_sentence": "或復直言布施食也？",
        "from": "T03n0190_039:0836b18_4",
        "context_with_next_sentence": true
    },
    {
        "source_sentence": "我等云何方便乞食？』",
        "from": "T03n0190_039:0836b18_5",
        "context_with_next_sentence": true
    },
    {
        "source_sentence": "「爾時，佛告諸比丘言：『汝諸比丘！",
        "from": "T03n0190_039:0836b20_0",
        "context_with_next_sentence": true
    },
    {
        "source_sentence": "不應如是依汝所言。",
        "from": "T03n0190_039:0836b20_1",
        "context_with_next_sentence": true
    },
    {
        "source_sentence": "所以者何？",
        "from": "T03n0190_039:0836b21_2",
        "context_with_next_sentence": true
    },
    {
        "source_sentence": "須護物心。』",
        "from": "T03n0190_039:0836b21_3",
        "context_with_next_sentence": true
    },
    {
        "source_sentence": "是時，世尊以偈報於諸比丘言：「『智人乞食無有言，　　亦不指點云與食，　　聖者默然側立念，　　是名乞食真比丘。",
        "from": "T03n0190_039:0836b21_4",
        "context_with_next_sentence": true
    },
    {
        "source_sentence": "　　若有智者乞食時，　　但當諦視一邊住，　　彼人若見如此已，　　即知是乞食沙門。』",
        "from": "T03n0190_039:0836b25_0",
        "context_with_next_sentence": true
    },
    {
        "source_sentence": "「時，諸比丘復問佛言：『若復有人，生信心已，乞我等食，恭敬我等，我等比丘更作何言？",
        "from": "T03n0190_039:0836b27_0",
        "context_with_next_sentence": true
    },
    {
        "source_sentence": "為當語彼：「汝大吉利？」",
        "from": "T03n0190_039:0836b28_1",
        "context_with_next_sentence": true
    },
    {
        "source_sentence": "為當語彼：「汝大安隱？」",
        "from": "T03n0190_039:0836b29_2",
        "context_with_next_sentence": true
    },
    {
        "source_sentence": "為當語彼：「汝大功德？」",
        "from": "T03n0190_039:0836b29_3",
        "context_with_next_sentence": true
    },
    {
        "source_sentence": "為當語彼：「我今受已，汝得多福？」",
        "from": "T03n0190_039:0836c01_4",
        "context_with_next_sentence": true
    },
    {
        "source_sentence": "為當語言：「汝無有福？」",
        "from": "T03n0190_039:0836c02_5",
        "context_with_next_sentence": true
    },
    {
        "source_sentence": "我等比丘當云何言？",
        "from": "T03n0190_039:0836c02_6",
        "context_with_next_sentence": true
    },
    {
        "source_sentence": "唯願教導。』",
        "from": "T03n0190_039:0836c03_0",
        "context_with_next_sentence": true
    },
    {
        "source_sentence": "「爾時，佛告諸比丘言：『汝諸比丘！",
        "from": "T03n0190_039:0836c04_0",
        "context_with_next_sentence": true
    },
    {
        "source_sentence": "不應如是依汝所說。",
        "from": "T03n0190_039:0836c04_1",
        "context_with_next_sentence": true
    },
    {
        "source_sentence": "我今方便教示汝等，當作如是。』",
        "from": "T03n0190_039:0836c05_2",
        "context_with_next_sentence": true
    },
    {
        "source_sentence": "以偈說言：「『布施增長大福德，　　忍辱一切怨讎無，　　善人棄捨於諸非，　　離欲自然得解脫。",
        "from": "T03n0190_039:0836c05_3",
        "context_with_next_sentence": true
    },
    {
        "source_sentence": "　　修福常得安隱樂，　　所求易辦多種饒，　　現世速得寂定心，　　然後證彼涅槃處。』",
        "from": "T03n0190_039:0836c09_0",
        "context_with_next_sentence": true
    },
    {
        "source_sentence": "「爾時，世尊略說此偈教諸比丘，如是受食呪願法用。",
        "from": "T03n0190_039:0836c11_0",
        "context_with_next_sentence": true
    },
    {
        "source_sentence": "「爾時，彼等諸比丘眾，從佛受得如是教誨，從坐而起，頂禮佛足，圍遶三匝，隨意而行。",
        "from": "T03n0190_039:0836c13_0",
        "context_with_next_sentence": true
    },
    {
        "source_sentence": "是時，彼等諸比丘眾各隨去後，是時彼處有護林神、護樹之神、護經行神，見林內空、見樹下空、見經行空，私心思慕諸比丘故，往詣佛所而說此偈，諮問佛言：「『我等諸神大戀慕，　　見此林樹悉皆空，　　彼多聞眾比丘僧，　　瞿曇釋子今何去？』",
        "from": "T03n0190_039:0836c14_1",
        "context_with_next_sentence": true
    },
    {
        "source_sentence": "「爾時，世尊還以偈頌而報於彼守護樹林諸神等言：「『眾等調伏諸根訖，　　遊行教化彼眾生，　　或有往於憍薩羅，　　或向毘耶離城邑，　　或詣阿踰闍國土，　　或趣金剛大地方，　　決斷於他疑惑心，　　隨機逐情為說法。』",
        "from": "T03n0190_039:0836c21_0",
        "context_with_next_sentence": true
    },
    {
        "source_sentence": "「爾時世尊波羅[木*奈]城夏安居竟，隨多少時，然後重告諸比丘等，使更遊方隨緣教化。",
        "from": "T03n0190_039:0836c27_0",
        "context_with_next_sentence": true
    },
    {
        "source_sentence": "而世尊從波羅捺城，遊行漸至優婁頻螺聚落之所，是昔如來行苦行處。",
        "from": "T03n0190_039:0836c28_1",
        "context_with_next_sentence": true
    },
    {
        "source_sentence": "其村有一大婆羅門，名曰兵將，達到彼村，從舊往來道路而行，為教化故。",
        "from": "T03n0190_039:0837a01_2",
        "context_with_next_sentence": true
    },
    {
        "source_sentence": "「爾時，世尊行舊路時，於其道傍見一園林蓊欝可愛，是時世尊從路下僻深入彼林，從樹至樹，見有一樹端正可憙，即坐其下，一日消息。",
        "from": "T03n0190_039:0837a04_0",
        "context_with_next_sentence": true
    },
    {
        "source_sentence": "時彼林內有諸丈夫，伴侶朋友足三十人，二十九人悉皆有妻，唯獨一人隻身無婦。",
        "from": "T03n0190_039:0837a07_1",
        "context_with_next_sentence": true
    },
    {
        "source_sentence": "時，彼朋友二十九人，共為此一無妻之人，求覓於婦，而不能得稱可其意。",
        "from": "T03n0190_039:0837a08_2",
        "context_with_next_sentence": true
    },
    {
        "source_sentence": "忽然雇得一箇婬女，將來與其共相娛樂，而彼婬女即共彼人，隨意娛樂，行於世事，伺候彼等三十丈夫並皆眠睡，所有好物皆選擇取，即將逃走。",
        "from": "T03n0190_039:0837a10_3",
        "context_with_next_sentence": true
    },
    {
        "source_sentence": "「爾時，彼人及諸朋友，相共尋求彼之婬女，遍歷彼林，而不能得。",
        "from": "T03n0190_039:0837a14_0",
        "context_with_next_sentence": true
    },
    {
        "source_sentence": "遙見世尊坐一樹下，可憙端正，眾人樂見，調伏諸根，心意寂靜，已得最上最勝之法，猶如象王最善最妙，如彼大池滿於清淨涼冷之水，有一尋光，猶如金挺，身相具足，如娑羅樹遍滿於花，乃至猶如虛空星宿。",
        "from": "T03n0190_039:0837a15_1",
        "context_with_next_sentence": true
    },
    {
        "source_sentence": "「爾時，彼等諸人，見已往詣佛所，到佛所已，而白佛言：『尊者！",
        "from": "T03n0190_039:0837a21_0",
        "context_with_next_sentence": true
    },
    {
        "source_sentence": "此處頗見如是婦女已不？』",
        "from": "T03n0190_039:0837a22_1",
        "context_with_next_sentence": true
    },
    {
        "source_sentence": "佛報問言：『汝諸人輩！",
        "from": "T03n0190_039:0837a22_2",
        "context_with_next_sentence": true
    },
    {
        "source_sentence": "所問之者，是何婦女？",
        "from": "T03n0190_039:0837a23_3",
        "context_with_next_sentence": true
    },
    {
        "source_sentence": "此婦女者，緣何而來？』",
        "from": "T03n0190_039:0837a23_4",
        "context_with_next_sentence": true
    },
    {
        "source_sentence": "是時，彼等共答佛言：『大善尊者！",
        "from": "T03n0190_039:0837a24_5",
        "context_with_next_sentence": true
    },
    {
        "source_sentence": "我等朋友合三十人，皆是良善，在於此林居停住止，二十九人並皆有婦，唯獨一人單身無妻。",
        "from": "T03n0190_039:0837a25_6",
        "context_with_next_sentence": true
    },
    {
        "source_sentence": "而我等輩相共雇得一箇婬女，與其作妻，令蹔娛樂，而彼婬女見於我等歡樂之極自恣眠睡，彼婬女選我等好物，即將逃走。",
        "from": "T03n0190_039:0837a27_7",
        "context_with_next_sentence": true
    },
    {
        "source_sentence": "我等亦為此朋友故，亦復各為自許物，來此林之內求彼婬女。』",
        "from": "T03n0190_039:0837b01_8",
        "context_with_next_sentence": true
    },
    {
        "source_sentence": "「爾時，佛告彼等人言：『諸男子輩！",
        "from": "T03n0190_039:0837b03_0",
        "context_with_next_sentence": true
    },
    {
        "source_sentence": "我今問汝，於意云何？",
        "from": "T03n0190_039:0837b03_1",
        "context_with_next_sentence": true
    },
    {
        "source_sentence": "汝等今者寧求自身，寧欲求覓彼婬婦女，二事之中何者為勝？』",
        "from": "T03n0190_039:0837b04_2",
        "context_with_next_sentence": true
    },
    {
        "source_sentence": "彼等男子共報佛言：『善哉！",
        "from": "T03n0190_039:0837b05_3",
        "context_with_next_sentence": true
    },
    {
        "source_sentence": "世尊！",
        "from": "T03n0190_039:0837b06_4",
        "context_with_next_sentence": true
    },
    {
        "source_sentence": "我等今者若求自身，此最為勝，寧可莫求彼之婦女。』",
        "from": "T03n0190_039:0837b06_5",
        "context_with_next_sentence": true
    },
    {
        "source_sentence": "「爾時，世尊復更告言：『諸善男子！",
        "from": "T03n0190_039:0837b08_0",
        "context_with_next_sentence": true
    },
    {
        "source_sentence": "若如此者，汝等安坐，我今當為汝等說法。』",
        "from": "T03n0190_039:0837b08_1",
        "context_with_next_sentence": true
    },
    {
        "source_sentence": "是時，彼等三十男子朋友伴侶，同白佛言：『唯然世尊！",
        "from": "T03n0190_039:0837b09_2",
        "context_with_next_sentence": true
    },
    {
        "source_sentence": "一依聖教，不敢有違。』",
        "from": "T03n0190_039:0837b10_3",
        "context_with_next_sentence": true
    },
    {
        "source_sentence": "是時，彼等三十朋友，頂禮佛足，却坐一面。",
        "from": "T03n0190_039:0837b11_4",
        "context_with_next_sentence": true
    },
    {
        "source_sentence": "「爾時，世尊為其次第如應說法，所謂布施持戒行忍，乃至有法皆是滅相，如實觀察，既證知已，猶如淨衣，無有黑縷，無有垢膩，隨其所染，即受彼色。",
        "from": "T03n0190_039:0837b13_0",
        "context_with_next_sentence": true
    },
    {
        "source_sentence": "如是如是，彼等三十男子朋友，即於彼座，遠塵離垢，即時滅盡一切煩惱，於諸法中得法眼淨，所有垢法悉是滅相，如是觀知。",
        "from": "T03n0190_039:0837b16_1",
        "context_with_next_sentence": true
    },
    {
        "source_sentence": "「爾時，彼等男子如是見諸法相，得是法相，證是法相，入是法相，度是法相，除滅所疑，無復惑著，到無畏地，不隨他行。",
        "from": "T03n0190_039:0837b20_0",
        "context_with_next_sentence": true
    },
    {
        "source_sentence": "既知世尊聖教法已，從坐而起，頂禮佛足，而白佛言：『善哉！",
        "from": "T03n0190_039:0837b22_1",
        "context_with_next_sentence": true
    },
    {
        "source_sentence": "世尊！",
        "from": "T03n0190_039:0837b23_2",
        "context_with_next_sentence": true
    },
    {
        "source_sentence": "願與我等出家受戒。』",
        "from": "T03n0190_039:0837b24_3",
        "context_with_next_sentence": true
    },
    {
        "source_sentence": "「爾時，佛告彼等男子作如是言：『來汝男子！",
        "from": "T03n0190_039:0837b25_0",
        "context_with_next_sentence": true
    },
    {
        "source_sentence": "入我所說法教之中，行於梵行，正盡苦集，滅於苦邊。』",
        "from": "T03n0190_039:0837b25_1",
        "context_with_next_sentence": true
    },
    {
        "source_sentence": "是時，彼等諸長老輩，即成出家，具足戒品。",
        "from": "T03n0190_039:0837b27_2",
        "context_with_next_sentence": true
    },
    {
        "source_sentence": "「爾時，世尊更為彼等而說法要，慇懃教誨。",
        "from": "T03n0190_039:0837b29_0",
        "context_with_next_sentence": true
    },
    {
        "source_sentence": "是時，彼等以佛更為說於法教誨示之時，不久之間，彼善男子以其正信捨家出家，求於最上梵行已訖，現見自證神通之後，口自唱言：『我今已得梵行之報，所作已辦，更不復受後世之有，如是知時。』",
        "from": "T03n0190_039:0837b29_1",
        "context_with_next_sentence": true
    },
    {
        "source_sentence": "彼等長老，皆成羅漢，心善解脫。",
        "from": "T03n0190_039:0837c05_2",
        "context_with_next_sentence": true
    },
    {
        "source_sentence": "「爾時，世尊教彼三十長老朋友，得知證已，遊行履歷，經白[疊*毛]林，到彼林已，深入林中，見有一樹微妙可憙，即坐其下，一日消息。",
        "from": "T03n0190_039:0837c07_0",
        "context_with_next_sentence": true
    },
    {
        "source_sentence": "「爾時，彼處忽有六十雲種姓人，從彼林路道便而過，彼等諸人遙見世尊坐於樹下，端正可憙，眾人樂見，乃至猶如虛空眾星之所莊嚴。",
        "from": "T03n0190_039:0837c10_0",
        "context_with_next_sentence": true
    },
    {
        "source_sentence": "見已心得清淨正信，生大歡喜，以歡喜故，往詣佛所。",
        "from": "T03n0190_039:0837c13_1",
        "context_with_next_sentence": true
    },
    {
        "source_sentence": "到佛所已，頂禮佛足，却坐一面，坐一面已，默然而住。",
        "from": "T03n0190_039:0837c14_2",
        "context_with_next_sentence": true
    },
    {
        "source_sentence": "「爾時，佛為彼等六十雲種姓人，次第說法，所謂教行布施持戒，乃至證知。",
        "from": "T03n0190_039:0837c16_0",
        "context_with_next_sentence": true
    },
    {
        "source_sentence": "彼等長老一切皆得阿羅漢果，心善解脫。",
        "from": "T03n0190_039:0837c17_1",
        "context_with_next_sentence": true
    },
    {
        "source_sentence": "是時，世尊教化彼等六十長老雲姓比丘，令發心已，即捨而去，更遊餘方。",
        "from": "T03n0190_039:0837c18_2",
        "context_with_next_sentence": true
    },
    {
        "source_sentence": "佛本行集經卷第三十九",
        "from": "T03n0190_039:0837c21_0",
        "context_with_next_sentence": false
    }
]