[
    {
        "source_sentence": "五母子經",
        "from": "T14n0555b_001:0907a21_0",
        "context_with_next_sentence": true
    },
    {
        "source_sentence": "吳優婆塞支謙譯",
        "from": "T14n0555b_001:0907a23_0",
        "context_with_next_sentence": true
    },
    {
        "source_sentence": "昔者有阿羅漢在山中奉行道禁。",
        "from": "T14n0555b_001:0907a24_0",
        "context_with_next_sentence": true
    },
    {
        "source_sentence": "有一小兒年始七歲，大好道，棄家去作沙門，隨師在山中，從師學法，精進不懈。",
        "from": "T14n0555b_001:0907a24_1",
        "context_with_next_sentence": true
    },
    {
        "source_sentence": "年八歲便得四通：一者眼能徹視，二者耳能徹聽，三者能飛行變化，四者自知宿命所從來生。",
        "from": "T14n0555b_001:0907a26_2",
        "context_with_next_sentence": true
    },
    {
        "source_sentence": "坐自思念，即見先世宿命所更，為五母作子。",
        "from": "T14n0555b_001:0907a29_3",
        "context_with_next_sentence": true
    },
    {
        "source_sentence": "時即還自笑。",
        "from": "T14n0555b_001:0907b01_4",
        "context_with_next_sentence": true
    },
    {
        "source_sentence": "師問言：「若何以笑？",
        "from": "T14n0555b_001:0907b01_5",
        "context_with_next_sentence": true
    },
    {
        "source_sentence": "我是山間無倡樂、歌舞，用何等故笑？」",
        "from": "T14n0555b_001:0907b02_6",
        "context_with_next_sentence": true
    },
    {
        "source_sentence": "沙彌言：「我不敢笑師。",
        "from": "T14n0555b_001:0907b03_0",
        "context_with_next_sentence": true
    },
    {
        "source_sentence": "自視我一身有五母，皆為我晝夜啼哭，感傷愁毒，常言念子，未曾忽忘。",
        "from": "T14n0555b_001:0907b03_1",
        "context_with_next_sentence": true
    },
    {
        "source_sentence": "我自念一身愁毒五家，用是故笑耳，不敢笑師。",
        "from": "T14n0555b_001:0907b05_2",
        "context_with_next_sentence": true
    },
    {
        "source_sentence": "「我為第一母作子時，比隣有與我同時生者。",
        "from": "T14n0555b_001:0907b06_3",
        "context_with_next_sentence": true
    },
    {
        "source_sentence": "我死後，同日生者出入行步，我母見之，便言：『我子在者，亦當出入行步！』",
        "from": "T14n0555b_001:0907b07_4",
        "context_with_next_sentence": true
    },
    {
        "source_sentence": "如是即愁憂，感痛念我。",
        "from": "T14n0555b_001:0907b09_5",
        "context_with_next_sentence": true
    },
    {
        "source_sentence": "「復為第二母作子，生不久復死。",
        "from": "T14n0555b_001:0907b09_6",
        "context_with_next_sentence": true
    },
    {
        "source_sentence": "我母見人有乳養子者，便感痛念我，愁憂啼哭我。",
        "from": "T14n0555b_001:0907b10_7",
        "context_with_next_sentence": true
    },
    {
        "source_sentence": "「復為第三母作子，不久復死。",
        "from": "T14n0555b_001:0907b11_8",
        "context_with_next_sentence": true
    },
    {
        "source_sentence": "我母臨飯，淚出念我言：『子在者，當與我共飯。",
        "from": "T14n0555b_001:0907b12_9",
        "context_with_next_sentence": true
    },
    {
        "source_sentence": "為那棄我死去！』",
        "from": "T14n0555b_001:0907b13_10",
        "context_with_next_sentence": true
    },
    {
        "source_sentence": "便愁憂念我。",
        "from": "T14n0555b_001:0907b14_11",
        "context_with_next_sentence": true
    },
    {
        "source_sentence": "「復為第四母作子，不久復死。",
        "from": "T14n0555b_001:0907b14_12",
        "context_with_next_sentence": true
    },
    {
        "source_sentence": "我同時等輩娉娶者，母即復念我言：『子不死，今亦當復娶婦！』",
        "from": "T14n0555b_001:0907b15_13",
        "context_with_next_sentence": true
    },
    {
        "source_sentence": "復啼哭愁感我。",
        "from": "T14n0555b_001:0907b16_14",
        "context_with_next_sentence": true
    },
    {
        "source_sentence": "「復為第五今見在母作子，捨家學道。",
        "from": "T14n0555b_001:0907b17_15",
        "context_with_next_sentence": true
    },
    {
        "source_sentence": "母日啼哭言：『我亡子不知所在、飢寒、生死，不復相見！』",
        "from": "T14n0555b_001:0907b17_16",
        "context_with_next_sentence": true
    },
    {
        "source_sentence": "忼愾悲痛念我。",
        "from": "T14n0555b_001:0907b19_17",
        "context_with_next_sentence": true
    },
    {
        "source_sentence": "「今五母共會，各言亡子，相對啼哭。",
        "from": "T14n0555b_001:0907b19_18",
        "context_with_next_sentence": true
    },
    {
        "source_sentence": "我念一人魂神，為五母作子，令五母啼哭念我。",
        "from": "T14n0555b_001:0907b20_19",
        "context_with_next_sentence": true
    },
    {
        "source_sentence": "我用是故笑耳。",
        "from": "T14n0555b_001:0907b21_20",
        "context_with_next_sentence": true
    },
    {
        "source_sentence": "「世間人不知有後世生，但言死耳。",
        "from": "T14n0555b_001:0907b22_21",
        "context_with_next_sentence": true
    },
    {
        "source_sentence": "人作善自得其福，作惡自得其殃。",
        "from": "T14n0555b_001:0907b22_22",
        "context_with_next_sentence": true
    },
    {
        "source_sentence": "人在世間喜怒自恣，無所畏惡。",
        "from": "T14n0555b_001:0907b23_23",
        "context_with_next_sentence": true
    },
    {
        "source_sentence": "後苦痛不可言，入惡道中，悔無所及。",
        "from": "T14n0555b_001:0907b24_24",
        "context_with_next_sentence": true
    },
    {
        "source_sentence": "「我厭世間故，去父母求道。",
        "from": "T14n0555b_001:0907b25_25",
        "context_with_next_sentence": true
    },
    {
        "source_sentence": "我視地獄、畜生、餓鬼、貧窮代其恐怖。",
        "from": "T14n0555b_001:0907b26_26",
        "context_with_next_sentence": true
    },
    {
        "source_sentence": "我得師恩，受佛經戒，今以度脫。",
        "from": "T14n0555b_001:0907b27_0",
        "context_with_next_sentence": true
    },
    {
        "source_sentence": "我念是五母不能得脫，反憂我故身。",
        "from": "T14n0555b_001:0907b27_1",
        "context_with_next_sentence": true
    },
    {
        "source_sentence": "我所願者，皆已竟。",
        "from": "T14n0555b_001:0907b28_2",
        "context_with_next_sentence": true
    },
    {
        "source_sentence": "世間人展轉相憂哭無休止時。",
        "from": "T14n0555b_001:0907b29_3",
        "context_with_next_sentence": true
    },
    {
        "source_sentence": "身但作土耳，魂神空去，隨其施行，不能自斷，拔其根株，便可得脫，但日積惡，是癡所為。",
        "from": "T14n0555b_001:0907c01_0",
        "context_with_next_sentence": true
    },
    {
        "source_sentence": "我今不復與生死同伍，如人不種，但當泥洹，泥洹快樂。」",
        "from": "T14n0555b_001:0907c03_1",
        "context_with_next_sentence": true
    },
    {
        "source_sentence": "為師說是語，前作禮已，便飛去。",
        "from": "T14n0555b_001:0907c04_2",
        "context_with_next_sentence": true
    },
    {
        "source_sentence": "五母子經",
        "from": "T14n0555b_001:0907c06_0",
        "context_with_next_sentence": false
    }
]