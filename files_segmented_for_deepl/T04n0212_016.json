[
    {
        "source_sentence": "出曜經卷第十六",
        "from": "T04n0212_016:0693b15_0",
        "context_with_next_sentence": true
    },
    {
        "source_sentence": "姚秦涼州沙門竺佛念譯",
        "from": "T04n0212_016:0693b17_0",
        "context_with_next_sentence": true
    },
    {
        "source_sentence": "忿怒品第十五",
        "from": "T04n0212_016:0693b18_0",
        "context_with_next_sentence": true
    },
    {
        "source_sentence": "　不怒而興怒，　　不造而行惡，　彼受其苦痛，　　今世亦後世。",
        "from": "T04n0212_016:0693b19_0",
        "context_with_next_sentence": true
    },
    {
        "source_sentence": "昔佛在拘奢彌瞿師園中。",
        "from": "T04n0212_016:0693b21_0",
        "context_with_next_sentence": true
    },
    {
        "source_sentence": "爾時彼村眾多比丘好喜鬪諍，惡眼相視共相毀辱。",
        "from": "T04n0212_016:0693b21_1",
        "context_with_next_sentence": true
    },
    {
        "source_sentence": "爾時世尊告諸比丘：「止止比丘！",
        "from": "T04n0212_016:0693b22_2",
        "context_with_next_sentence": true
    },
    {
        "source_sentence": "勿共鬪諍。",
        "from": "T04n0212_016:0693b23_3",
        "context_with_next_sentence": true
    },
    {
        "source_sentence": "所以然者，比丘當知！",
        "from": "T04n0212_016:0693b23_4",
        "context_with_next_sentence": true
    },
    {
        "source_sentence": "怨不息怨，忍乃息怨，是如來正法。",
        "from": "T04n0212_016:0693b24_5",
        "context_with_next_sentence": true
    },
    {
        "source_sentence": "何以故？",
        "from": "T04n0212_016:0693b25_0",
        "context_with_next_sentence": true
    },
    {
        "source_sentence": "過去久遠無數世時，迦尸國王名梵摩達，拘薩羅王名曰長壽。",
        "from": "T04n0212_016:0693b25_1",
        "context_with_next_sentence": true
    },
    {
        "source_sentence": "時，梵摩達王即集四兵，象兵馬兵步兵車兵，攻伐長壽王土界。",
        "from": "T04n0212_016:0693b26_2",
        "context_with_next_sentence": true
    },
    {
        "source_sentence": "時長壽王聞外境有軍馬至，復集四兵，象兵馬兵步兵車兵，出往迎逆與共戰鬪，生擒梵摩達身，摧破大眾，語梵摩達曰：『赦汝生命歸汝本國，自今以去更莫叛逆。』",
        "from": "T04n0212_016:0693b28_3",
        "context_with_next_sentence": true
    },
    {
        "source_sentence": "時梵摩達得還本國，未經幾時復集四種兵，象兵馬兵步兵車兵，往詣攻拘薩羅國求共鬪戰。",
        "from": "T04n0212_016:0693c02_4",
        "context_with_next_sentence": true
    },
    {
        "source_sentence": "長壽王內自思惟：『吾先與共戰鬪，擒獲己身摧破大眾，不能自改既往之失，今復來戰侵我土境。』",
        "from": "T04n0212_016:0693c04_5",
        "context_with_next_sentence": true
    },
    {
        "source_sentence": "長壽王輕將數騎往與共戰，為梵摩達所破，輕走得脫，及將第一夫人，侍臣有一，隱處深山無人之處，藏形滅跡恐有知者。",
        "from": "T04n0212_016:0693c07_0",
        "context_with_next_sentence": true
    },
    {
        "source_sentence": "時，長壽王復重思惟：『吾居深山無方自存，當習詩頌歌詠，遊處人間乞丐自存。』",
        "from": "T04n0212_016:0693c09_1",
        "context_with_next_sentence": true
    },
    {
        "source_sentence": "如其所念即習歌頌，兼學彈琴鼓瑟，音響流利與琴相入，在在處處以得自存。",
        "from": "T04n0212_016:0693c11_2",
        "context_with_next_sentence": true
    },
    {
        "source_sentence": "時，梵摩達王第一大臣出梵志種，聞此國界寒儉乞士夫婦二人，遊在人間彈琴鼓瑟乞丐自存，即遣人喚欲聽音樂。",
        "from": "T04n0212_016:0693c13_3",
        "context_with_next_sentence": true
    },
    {
        "source_sentence": "乞者到家共相慰勞即設音樂，大臣聞已歡喜踊躍不能自勝，即告乞人：『汝等夫婦二人孤窮倮露恒乏衣食，可住我家教習後生，常當供給不令乏短。』",
        "from": "T04n0212_016:0693c15_4",
        "context_with_next_sentence": true
    },
    {
        "source_sentence": "時，彼乞士第一夫人垂垂欲產，內生此心語其夫曰：『我向生念，願得四種兵眾圍我數匝，得好幃帳而寢其中，洗利刀汁欲得飲之。",
        "from": "T04n0212_016:0693c19_5",
        "context_with_next_sentence": true
    },
    {
        "source_sentence": "君能辦不？』",
        "from": "T04n0212_016:0693c22_6",
        "context_with_next_sentence": true
    },
    {
        "source_sentence": "夫報其妻：『我等二人為梵摩達所壞，亡失國土，那得辦此四種兵眾，及好幃帳洗利刀汁？』",
        "from": "T04n0212_016:0693c22_7",
        "context_with_next_sentence": true
    },
    {
        "source_sentence": "其妻語夫：『設不辦者，正爾取死。",
        "from": "T04n0212_016:0693c24_8",
        "context_with_next_sentence": true
    },
    {
        "source_sentence": "復用活為？』",
        "from": "T04n0212_016:0693c25_9",
        "context_with_next_sentence": true
    },
    {
        "source_sentence": "爾時大臣即喚乞士在前作樂，聲與琴合琴與聲合，或時琴與聲違聲與琴違，大臣問曰：『觀卿作樂而有不悅，身有患耶？",
        "from": "T04n0212_016:0693c25_10",
        "context_with_next_sentence": true
    },
    {
        "source_sentence": "心有所念乎？』",
        "from": "T04n0212_016:0693c28_11",
        "context_with_next_sentence": true
    },
    {
        "source_sentence": "乞士報曰：『身無苦患，唯心有所念耳。』",
        "from": "T04n0212_016:0693c28_12",
        "context_with_next_sentence": true
    },
    {
        "source_sentence": "問曰：『汝何所念？",
        "from": "T04n0212_016:0693c29_13",
        "context_with_next_sentence": true
    },
    {
        "source_sentence": "可說情故。』",
        "from": "T04n0212_016:0693c29_14",
        "context_with_next_sentence": true
    },
    {
        "source_sentence": "答曰：『我所將妻，懷妊日滿垂產在近，欻生此念：「欲得四種兵眾圍繞數匝，寢好幃帳，洗利刀汁而欲飲之，得便存活不得便死。」",
        "from": "T04n0212_016:0693c29_15",
        "context_with_next_sentence": true
    },
    {
        "source_sentence": "審當爾者，我用活為？』",
        "from": "T04n0212_016:0694a03_16",
        "context_with_next_sentence": true
    },
    {
        "source_sentence": "大臣報語：『卿且自寧勿懷憂慮，當設權計辦四種兵。』",
        "from": "T04n0212_016:0694a04_17",
        "context_with_next_sentence": true
    },
    {
        "source_sentence": "即如其語辦四種兵，圍繞數重，寢好幃帳飲洗刀汁，即生男兒顏貌殊特有豪貴相。",
        "from": "T04n0212_016:0694a05_18",
        "context_with_next_sentence": true
    },
    {
        "source_sentence": "大臣見已跽向夫人三自稱善！",
        "from": "T04n0212_016:0694a07_19",
        "context_with_next_sentence": true
    },
    {
        "source_sentence": "舉聲說曰：『拘薩羅國復生聖主，係嗣王位自今熾盛。』",
        "from": "T04n0212_016:0694a08_0",
        "context_with_next_sentence": true
    },
    {
        "source_sentence": "告己兵眾：『莫傳此語，及使彰露當誅戮之。』",
        "from": "T04n0212_016:0694a09_1",
        "context_with_next_sentence": true
    },
    {
        "source_sentence": "時梵摩達竊聞長壽彈琴鼓瑟人間乞求，即遣人捕得閉在牢獄。",
        "from": "T04n0212_016:0694a10_2",
        "context_with_next_sentence": true
    },
    {
        "source_sentence": "長生太子漸長成人，詣諸大臣豪貴長者，自訴求願口出斯言：『願諸賢士行檀布施分德立善，設有毫釐福者，盡施長壽王！",
        "from": "T04n0212_016:0694a11_3",
        "context_with_next_sentence": true
    },
    {
        "source_sentence": "早得解脫畢此苦原。』",
        "from": "T04n0212_016:0694a14_4",
        "context_with_next_sentence": true
    },
    {
        "source_sentence": "梵摩達王，竊復聞知長壽太子長生者，遊在人間與父乞恩勸人修善，願及父身早免苦難。",
        "from": "T04n0212_016:0694a14_5",
        "context_with_next_sentence": true
    },
    {
        "source_sentence": "梵摩達王瞋恚興盛，即出長壽王詣於都市，長生後執利劍高聲白父：『我堪此間脫父厄難。』",
        "from": "T04n0212_016:0694a16_6",
        "context_with_next_sentence": true
    },
    {
        "source_sentence": "長壽王報曰：『止止童子！",
        "from": "T04n0212_016:0694a18_7",
        "context_with_next_sentence": true
    },
    {
        "source_sentence": "夫人立行，亦莫見短亦莫見長。』",
        "from": "T04n0212_016:0694a19_8",
        "context_with_next_sentence": true
    },
    {
        "source_sentence": "傍人聞之，謂為長壽王知死逼近狂有所說，長壽報傍人曰：『其中智者童子，乃當識吾往言耳。』",
        "from": "T04n0212_016:0694a20_9",
        "context_with_next_sentence": true
    },
    {
        "source_sentence": "即於市上斬為七叚。",
        "from": "T04n0212_016:0694a22_10",
        "context_with_next_sentence": true
    },
    {
        "source_sentence": "長生太子見己，身中沸血遍滿身中，瞋恚內盛不敢顯外。",
        "from": "T04n0212_016:0694a22_11",
        "context_with_next_sentence": true
    },
    {
        "source_sentence": "復詣諸大臣所求哀請恩，『我父無過橫為貴主所殺，形尸暴露捐在都市，無人殯藏收拾形骸。",
        "from": "T04n0212_016:0694a24_0",
        "context_with_next_sentence": true
    },
    {
        "source_sentence": "願諸賢士與我收拾起七偷婆，華香供養如世常法。』",
        "from": "T04n0212_016:0694a26_1",
        "context_with_next_sentence": true
    },
    {
        "source_sentence": "即如其語收拾供養起七偷婆。",
        "from": "T04n0212_016:0694a27_2",
        "context_with_next_sentence": true
    },
    {
        "source_sentence": "長生太子內自思惟：『梵摩達王暴虐無道，侵我境土奪我民眾，復取父王都市斬殺。",
        "from": "T04n0212_016:0694a28_0",
        "context_with_next_sentence": true
    },
    {
        "source_sentence": "我宜逃走出此國界，捕得我者不免此患。』",
        "from": "T04n0212_016:0694a29_1",
        "context_with_next_sentence": true
    },
    {
        "source_sentence": "即將夫人出國逃走到他方土，復習琴瑟歌聲調和，在在處處乞丐自存。",
        "from": "T04n0212_016:0694b01_2",
        "context_with_next_sentence": true
    },
    {
        "source_sentence": "漸漸以次還入本國，梵摩達王聞有乞士將母自隨，彈琴鼓瑟家家乞索，音響清和見莫不歡，即遣人喚將入深宮，晝夜聽樂乃無厭足，形命相委如同產子。",
        "from": "T04n0212_016:0694b03_3",
        "context_with_next_sentence": true
    },
    {
        "source_sentence": "時，梵摩達出外遊獵，長生太子御車遊獵，恒導險難無人之處，不按正路不附兵眾。",
        "from": "T04n0212_016:0694b07_4",
        "context_with_next_sentence": true
    },
    {
        "source_sentence": "太子自念：『昔破我國劫奪我民枉殺我父，今不報怨何日可果？』",
        "from": "T04n0212_016:0694b08_5",
        "context_with_next_sentence": true
    },
    {
        "source_sentence": "復御獵車轉入深山。",
        "from": "T04n0212_016:0694b10_6",
        "context_with_next_sentence": true
    },
    {
        "source_sentence": "時，梵摩達疲頓欲得懈息，即告御者：『可於此頓，吾今疲極欲小止息。』",
        "from": "T04n0212_016:0694b10_7",
        "context_with_next_sentence": true
    },
    {
        "source_sentence": "即如其言住車止息。",
        "from": "T04n0212_016:0694b12_8",
        "context_with_next_sentence": true
    },
    {
        "source_sentence": "王告御者：『汝坐，吾欲枕汝膝上。』",
        "from": "T04n0212_016:0694b12_9",
        "context_with_next_sentence": true
    },
    {
        "source_sentence": "王即枕而眠。",
        "from": "T04n0212_016:0694b13_10",
        "context_with_next_sentence": true
    },
    {
        "source_sentence": "長生太子內自思惟口發斯語：『此梵摩達王暴虐無道，侵我境土奪我人民枉殺我父，思欲報怨，正是今日，若不殺者何日可果？』",
        "from": "T04n0212_016:0694b13_11",
        "context_with_next_sentence": true
    },
    {
        "source_sentence": "時長生太子即拔利劍俟王頸項，退復追念：『昔我父王臨終時教誡我曰：「童子當知，夫人立行，宜唯貴信義。」",
        "from": "T04n0212_016:0694b16_12",
        "context_with_next_sentence": true
    },
    {
        "source_sentence": "違父遺意者則非孝子。",
        "from": "T04n0212_016:0694b19_13",
        "context_with_next_sentence": true
    },
    {
        "source_sentence": "又勅我曰：「汝莫見短亦莫見長。」",
        "from": "T04n0212_016:0694b19_14",
        "context_with_next_sentence": true
    },
    {
        "source_sentence": "設當殺此王者違我父教。』",
        "from": "T04n0212_016:0694b20_15",
        "context_with_next_sentence": true
    },
    {
        "source_sentence": "即還內劍息恚不興。",
        "from": "T04n0212_016:0694b21_0",
        "context_with_next_sentence": true
    },
    {
        "source_sentence": "時，梵摩達王於夢中驚，忽然覺寤，身體流汗衣毛皆竪。",
        "from": "T04n0212_016:0694b21_1",
        "context_with_next_sentence": true
    },
    {
        "source_sentence": "長生太子問其王曰：『向如安眠，何為驚寤？』",
        "from": "T04n0212_016:0694b22_2",
        "context_with_next_sentence": true
    },
    {
        "source_sentence": "王告御者：『汝欲知不？",
        "from": "T04n0212_016:0694b23_3",
        "context_with_next_sentence": true
    },
    {
        "source_sentence": "我向安眠，夢見長壽王兒長生，右手執劍左捽吾髻，以刀俟我項曰：「吾欲報怨，汝知不乎？」",
        "from": "T04n0212_016:0694b24_4",
        "context_with_next_sentence": true
    },
    {
        "source_sentence": "即於夢中復重悔責：「昔我父王臨欲終時慇懃教勅：『夫欲勝怨唯當以忍。』」",
        "from": "T04n0212_016:0694b26_5",
        "context_with_next_sentence": true
    },
    {
        "source_sentence": "以是之故於夢驚覺。』",
        "from": "T04n0212_016:0694b27_6",
        "context_with_next_sentence": true
    },
    {
        "source_sentence": "御者白王：『還安眠，勿復驚懼。",
        "from": "T04n0212_016:0694b28_7",
        "context_with_next_sentence": true
    },
    {
        "source_sentence": "王欲知不？",
        "from": "T04n0212_016:0694b29_0",
        "context_with_next_sentence": true
    },
    {
        "source_sentence": "長壽王子長生者我身是也。",
        "from": "T04n0212_016:0694b29_1",
        "context_with_next_sentence": true
    },
    {
        "source_sentence": "昔我父王以法治化不枉人民，王自暴虐，侵我境土奪我人民枉殺我父，思欲報怨，於此深山正得王便，今不報怨何日可果？",
        "from": "T04n0212_016:0694b29_2",
        "context_with_next_sentence": true
    },
    {
        "source_sentence": "向實拔劍俟王頸，退復追念父王教誡：「童子當知，夫人立行，唯貴信義，慎莫念惡，惡加人形終不得解。」",
        "from": "T04n0212_016:0694c03_3",
        "context_with_next_sentence": true
    },
    {
        "source_sentence": "設我違父遺意者則非孝子，欲崇父教誡故即便內劍耳。",
        "from": "T04n0212_016:0694c06_4",
        "context_with_next_sentence": true
    },
    {
        "source_sentence": "今原前愆不錄其罪，欲還將王早歸國界，得至彼已任王刑斬。』",
        "from": "T04n0212_016:0694c07_5",
        "context_with_next_sentence": true
    },
    {
        "source_sentence": "即共載車還本宮殿，普集大臣而告之曰：『卿等云何設見長壽王太子者，卿等如何？』",
        "from": "T04n0212_016:0694c08_6",
        "context_with_next_sentence": true
    },
    {
        "source_sentence": "其中或有說者：『設當見者，先截手足却取殺之。』",
        "from": "T04n0212_016:0694c10_7",
        "context_with_next_sentence": true
    },
    {
        "source_sentence": "復有說者：『當生剝其皮，爾乃却殺。』",
        "from": "T04n0212_016:0694c11_8",
        "context_with_next_sentence": true
    },
    {
        "source_sentence": "復有說者：『當以火炭箭射之。』",
        "from": "T04n0212_016:0694c12_9",
        "context_with_next_sentence": true
    },
    {
        "source_sentence": "異口論者不可稱計。",
        "from": "T04n0212_016:0694c13_10",
        "context_with_next_sentence": true
    },
    {
        "source_sentence": "時，梵摩達王告諸群臣：『長壽王太子者今此人是。",
        "from": "T04n0212_016:0694c13_11",
        "context_with_next_sentence": true
    },
    {
        "source_sentence": "卿等勿興惡意生殺害心於此太子。",
        "from": "T04n0212_016:0694c14_12",
        "context_with_next_sentence": true
    },
    {
        "source_sentence": "所以然者，我由此人得存命根。』",
        "from": "T04n0212_016:0694c15_13",
        "context_with_next_sentence": true
    },
    {
        "source_sentence": "爾時梵摩達王，即沐浴長生太子，著王者服頭戴天冠，妻以一女，還立為拘薩國王。」",
        "from": "T04n0212_016:0694c16_14",
        "context_with_next_sentence": true
    },
    {
        "source_sentence": "佛告比丘：「古昔諸王檢意自守，修忍如地視怨如赤子，不造怨讎，況汝等諸族姓子！",
        "from": "T04n0212_016:0694c18_15",
        "context_with_next_sentence": true
    },
    {
        "source_sentence": "以信堅固出家學道，剃除鬚髮著三法衣，不能行忍互相是非，以小致大共相毀辱，為是宜不於彼眾中鬪訟。」",
        "from": "T04n0212_016:0694c20_16",
        "context_with_next_sentence": true
    },
    {
        "source_sentence": "比丘前白佛言：「唯願世尊！",
        "from": "T04n0212_016:0694c22_17",
        "context_with_next_sentence": true
    },
    {
        "source_sentence": "暫屈威神至彼比丘眾中，乃當知曲直耳。",
        "from": "T04n0212_016:0694c23_18",
        "context_with_next_sentence": true
    },
    {
        "source_sentence": "彼人自恣罵詈不慮禁法，我等有何不如能默然忍之？」",
        "from": "T04n0212_016:0694c24_19",
        "context_with_next_sentence": true
    },
    {
        "source_sentence": "爾時世尊觀彼比丘不受其教，即騰上虛空還本精舍，復集聖眾說斯頌曰：「不怒不興怒，　　不造而行惡，　彼受其苦痛，　　今世亦後世。」",
        "from": "T04n0212_016:0694c25_20",
        "context_with_next_sentence": true
    },
    {
        "source_sentence": "無過而強生過者，今世後世而受其痛。",
        "from": "T04n0212_016:0695a01_0",
        "context_with_next_sentence": true
    },
    {
        "source_sentence": "　先自漏罪，　　然後害人，　　彼此興害，　如鳥墮網。",
        "from": "T04n0212_016:0695a02_0",
        "context_with_next_sentence": true
    },
    {
        "source_sentence": "先自漏罪者，或有眾生心識倒錯，數興惡念不能禁制，是故說，先自漏罪也。",
        "from": "T04n0212_016:0695a04_0",
        "context_with_next_sentence": true
    },
    {
        "source_sentence": "然後害人者，夫人興惡結嫌積久，常求方便思惟計數，然後乃得發惡於外。",
        "from": "T04n0212_016:0695a05_1",
        "context_with_next_sentence": true
    },
    {
        "source_sentence": "已生惡念，不得思惟道德，是故說，然後害人也。",
        "from": "T04n0212_016:0695a07_2",
        "context_with_next_sentence": true
    },
    {
        "source_sentence": "彼比丘興惡者，復以偈報之：「多結怨讎，　　禍患流溢，　　實無過咎，　怨者何望？」",
        "from": "T04n0212_016:0695a08_3",
        "context_with_next_sentence": true
    },
    {
        "source_sentence": "是故說，彼此興害也。",
        "from": "T04n0212_016:0695a12_0",
        "context_with_next_sentence": true
    },
    {
        "source_sentence": "如鳥墮網者，昔有鷹王搏撮群鳥獲得一鳥，名伽頻闍路，高飛遠翔詣高山頂。",
        "from": "T04n0212_016:0695a12_1",
        "context_with_next_sentence": true
    },
    {
        "source_sentence": "時伽頻闍路並說斯言：「是我身過當復告誰？",
        "from": "T04n0212_016:0695a14_2",
        "context_with_next_sentence": true
    },
    {
        "source_sentence": "設我恒守本業舊居者，則不為汝所擒。」",
        "from": "T04n0212_016:0695a15_3",
        "context_with_next_sentence": true
    },
    {
        "source_sentence": "鷹王問曰：「本業舊居在何所乎？」",
        "from": "T04n0212_016:0695a16_4",
        "context_with_next_sentence": true
    },
    {
        "source_sentence": "雀報鷹曰：「高山絕岸深澗石聚則我舊墟，若在彼者終不為汝所擒。」",
        "from": "T04n0212_016:0695a16_5",
        "context_with_next_sentence": true
    },
    {
        "source_sentence": "鷹告雀曰：「今且放汝聽歸本居，觀吾力勢為能獲汝身不？」",
        "from": "T04n0212_016:0695a18_6",
        "context_with_next_sentence": true
    },
    {
        "source_sentence": "時鳥雀得歸，住兩石間，遙語鷹王：「汝設可者暫下共戰。」",
        "from": "T04n0212_016:0695a19_7",
        "context_with_next_sentence": true
    },
    {
        "source_sentence": "鷹王聞已恚怒熾盛，鼓翼奮勢，從空中下欲搏撮之，鳥入石間鷹摧翅翮於此命終。",
        "from": "T04n0212_016:0695a20_8",
        "context_with_next_sentence": true
    },
    {
        "source_sentence": "是故說，如鳥墮網羅也。",
        "from": "T04n0212_016:0695a22_9",
        "context_with_next_sentence": true
    },
    {
        "source_sentence": "　害人得害，　　行怨得怨，　　罵人得罵，　擊人得擊。",
        "from": "T04n0212_016:0695a24_0",
        "context_with_next_sentence": true
    },
    {
        "source_sentence": "害人得害者，眾生處世志趣不同，己身行惡自然不祐，舉手打人仍更自害，是故說。",
        "from": "T04n0212_016:0695a26_0",
        "context_with_next_sentence": true
    },
    {
        "source_sentence": "害人得害也。",
        "from": "T04n0212_016:0695a27_1",
        "context_with_next_sentence": true
    },
    {
        "source_sentence": "行怨得怨者，復有暴惡眾生，晝夜念惡。",
        "from": "T04n0212_016:0695a28_2",
        "context_with_next_sentence": true
    },
    {
        "source_sentence": "常伺人短心常思惟：「某村某家，劫奪我牛強取我財，殺我知親侵我田業，要當伺捕方便報其重怨。」",
        "from": "T04n0212_016:0695a29_3",
        "context_with_next_sentence": true
    },
    {
        "source_sentence": "思惟挍計不去心懷，設復出家道心未固學日既淺，內心思惟：「某甲比丘曾共止住，取我坐具鍼筒鑰拇沙門六物至今不還。」",
        "from": "T04n0212_016:0695b02_4",
        "context_with_next_sentence": true
    },
    {
        "source_sentence": "但思惟諸物不念修道，不知後報卒至為身招禍。",
        "from": "T04n0212_016:0695b05_5",
        "context_with_next_sentence": true
    },
    {
        "source_sentence": "是故說，行怨得怨也。",
        "from": "T04n0212_016:0695b06_6",
        "context_with_next_sentence": true
    },
    {
        "source_sentence": "罵人得罵者，若有罵詈反得其辱不自觀省，皆由愚惑緣致斯罵，不知受報亦復不久。",
        "from": "T04n0212_016:0695b06_7",
        "context_with_next_sentence": true
    },
    {
        "source_sentence": "修行人所修，彼行人者分別前人，計罵盡寂了無形質，若人罵我知之為空，吾耳往聽悉無所有，彼虛我寂誰有罵者？",
        "from": "T04n0212_016:0695b08_8",
        "context_with_next_sentence": true
    },
    {
        "source_sentence": "是故我今忍而不起。",
        "from": "T04n0212_016:0695b11_9",
        "context_with_next_sentence": true
    },
    {
        "source_sentence": "夫人罵詈法自有極，四大為形不久居世，快意斯須，不知久久涉苦無量。",
        "from": "T04n0212_016:0695b12_10",
        "context_with_next_sentence": true
    },
    {
        "source_sentence": "是故說，罵人得罵也。",
        "from": "T04n0212_016:0695b13_11",
        "context_with_next_sentence": true
    },
    {
        "source_sentence": "擊人得擊者，夫人相嫉毀人善行，性無常則喜怒無恒。",
        "from": "T04n0212_016:0695b14_12",
        "context_with_next_sentence": true
    },
    {
        "source_sentence": "或有愚人不遇師訓，既不廣學志性闇鈍，結怨在心終已不解，如斯之人不當與坐起言語飲食歡醼，人欲之造見則不吉，成事傾敗不果本願。",
        "from": "T04n0212_016:0695b15_13",
        "context_with_next_sentence": true
    },
    {
        "source_sentence": "是故說，擊人得擊也。",
        "from": "T04n0212_016:0695b18_14",
        "context_with_next_sentence": true
    },
    {
        "source_sentence": "　斯何沙門，　　不知正法，　　壽既短促，　復結怨為？",
        "from": "T04n0212_016:0695b20_0",
        "context_with_next_sentence": true
    },
    {
        "source_sentence": "斯何沙門者，夫言沙門者，履行清虛離世八業志崇清淨，乃謂沙門。",
        "from": "T04n0212_016:0695b22_0",
        "context_with_next_sentence": true
    },
    {
        "source_sentence": "如今卿等沙門，荷珮法服，不能禪寂六情閉塞五欲，世間榮寵心求染著，設遭毀辱悔欲就俗。",
        "from": "T04n0212_016:0695b23_1",
        "context_with_next_sentence": true
    },
    {
        "source_sentence": "夫為沙門，若遭榮寵不以增歡，設遇毀辱不以加慼，爾乃名為沙門。",
        "from": "T04n0212_016:0695b25_2",
        "context_with_next_sentence": true
    },
    {
        "source_sentence": "是故說，斯何沙門也。",
        "from": "T04n0212_016:0695b27_3",
        "context_with_next_sentence": true
    },
    {
        "source_sentence": "不知正法者，是時，世尊告諸比丘：「汝等雖出家學，種姓若干意行不同，或畏王法而出家者，或避重役而共出家，如斯之心不可親近。",
        "from": "T04n0212_016:0695b27_4",
        "context_with_next_sentence": true
    },
    {
        "source_sentence": "已能出家當修正業，六時行道晝夜不廢，復當思惟福度眾生，設欲飲食，意願一切不獨為己。",
        "from": "T04n0212_016:0695c01_5",
        "context_with_next_sentence": true
    },
    {
        "source_sentence": "汝等諸人，雖言為道行與願違，過去賢聖所以教人，法衣表識者，欲令除內穢垢。",
        "from": "T04n0212_016:0695c03_6",
        "context_with_next_sentence": true
    },
    {
        "source_sentence": "卿等穢人假被法服，污染真形壞敗表識。」",
        "from": "T04n0212_016:0695c05_7",
        "context_with_next_sentence": true
    },
    {
        "source_sentence": "是故說不知正法也。",
        "from": "T04n0212_016:0695c06_8",
        "context_with_next_sentence": true
    },
    {
        "source_sentence": "壽既短促者，佛告比丘：「生處五濁，雖云百年臥消其半，命多危險，受四大身如蛇蟄聚，一增百病共相危害，樂少苦多憂患萬端苦痛難量，不能端意思惟以求真道方便，興起慢嫉履凡夫行。」",
        "from": "T04n0212_016:0695c07_0",
        "context_with_next_sentence": true
    },
    {
        "source_sentence": "是故說，壽既短促也。",
        "from": "T04n0212_016:0695c11_1",
        "context_with_next_sentence": true
    },
    {
        "source_sentence": "復結怨為者，人身難得佛世難值像法難遇，雖得為人，不能練精進行禪燕，役神方更隨時進趣，與世同流又不廣顯三寶訓悟後學，三塗八難何日當空？",
        "from": "T04n0212_016:0695c11_2",
        "context_with_next_sentence": true
    },
    {
        "source_sentence": "是故說，復結怨為也。",
        "from": "T04n0212_016:0695c15_3",
        "context_with_next_sentence": true
    },
    {
        "source_sentence": "　人相謗毀，　　自古至今，　　既毀多言，　又毀訥訒，　　亦毀中和，　　世無不毀。",
        "from": "T04n0212_016:0695c16_0",
        "context_with_next_sentence": true
    },
    {
        "source_sentence": "昔佛在羅閱城竹園迦蘭陀所。",
        "from": "T04n0212_016:0695c18_0",
        "context_with_next_sentence": true
    },
    {
        "source_sentence": "爾時調達往至世尊所，頭面禮足在一面立，須臾前白佛言：「我觀如來顏色變易諸根純熟，年過少壯垂朽老邁，唯願世尊自閉靜室禪定自娛，四部之眾願見付授我當教誡，如世尊無異，隨時供養四事不乏。」",
        "from": "T04n0212_016:0695c18_1",
        "context_with_next_sentence": true
    },
    {
        "source_sentence": "爾時世尊告調達曰：「咄愚所啟不慮後殃，舍利弗、目連比丘，由尚不付授眾僧，況汝嗽唾弊惡之人可付授聖眾耶？」",
        "from": "T04n0212_016:0695c23_2",
        "context_with_next_sentence": true
    },
    {
        "source_sentence": "爾時調達內興妬嫉，聞世尊語已倍生恚怒：「如來今日讚歎舍利弗、目連比丘，而更輕賤小弟，要當求便喪滅師徒，使此國界眾生不覩其形不聞其聲。」",
        "from": "T04n0212_016:0695c26_3",
        "context_with_next_sentence": true
    },
    {
        "source_sentence": "是時，調達比丘即從坐起禮足退歸，在在處處巧言偽辭誑惑於俗，勸誘世人得數十人，在在處處共相勸勉取要言之。",
        "from": "T04n0212_016:0695c29_4",
        "context_with_next_sentence": true
    },
    {
        "source_sentence": "爾時世尊與無央數大眾，圍遶而為說法。",
        "from": "T04n0212_016:0696a03_5",
        "context_with_next_sentence": true
    },
    {
        "source_sentence": "爾時調達告己弟子曰：「汝等莫聽瞿曇所說。",
        "from": "T04n0212_016:0696a04_6",
        "context_with_next_sentence": true
    },
    {
        "source_sentence": "所以然者？",
        "from": "T04n0212_016:0696a05_7",
        "context_with_next_sentence": true
    },
    {
        "source_sentence": "所說不隨正法，吾有一一深經好義當以相教。」",
        "from": "T04n0212_016:0696a05_8",
        "context_with_next_sentence": true
    },
    {
        "source_sentence": "恒求方便欲壞亂如來聖眾。",
        "from": "T04n0212_016:0696a06_9",
        "context_with_next_sentence": true
    },
    {
        "source_sentence": "爾時世尊告調達曰：「止止調達！",
        "from": "T04n0212_016:0696a07_10",
        "context_with_next_sentence": true
    },
    {
        "source_sentence": "慎勿興意壞亂聖眾，後備受報其痛難忍。」",
        "from": "T04n0212_016:0696a08_0",
        "context_with_next_sentence": true
    },
    {
        "source_sentence": "爾時調達執意牢固不改其行。",
        "from": "T04n0212_016:0696a08_1",
        "context_with_next_sentence": true
    },
    {
        "source_sentence": "爾時世尊知彼意正終不可迴，便以宿命通，觀過去無數阿僧祇世因緣宿對所經歷事。",
        "from": "T04n0212_016:0696a09_2",
        "context_with_next_sentence": true
    },
    {
        "source_sentence": "是時，調達將五百弟子，如來自觀為菩薩身，復將五百弟子俱遊寶積山側，菩薩門徒寬仁柔和，教以正法修持禁戒，出入進止不越其序。",
        "from": "T04n0212_016:0696a11_3",
        "context_with_next_sentence": true
    },
    {
        "source_sentence": "調達眾者己行不均，門徒弟子盡法師則，出言麤䵃語輒興恚，與弟子論如怨鬪訟。",
        "from": "T04n0212_016:0696a14_4",
        "context_with_next_sentence": true
    },
    {
        "source_sentence": "弟子厭患不堪侍從，盡捨調達往就菩薩。",
        "from": "T04n0212_016:0696a16_5",
        "context_with_next_sentence": true
    },
    {
        "source_sentence": "菩薩得已歡喜踊躍不能自勝，並自稱說：「吾有千弟子，眾德具足，與世殊絕，誰能及者？」",
        "from": "T04n0212_016:0696a17_6",
        "context_with_next_sentence": true
    },
    {
        "source_sentence": "調達得是，極興恚怒即發誓願：「此人今日誘我弟子壞我門徒，正使此人後成無上等正覺時，我當壞彼徒眾如今無異。」",
        "from": "T04n0212_016:0696a19_7",
        "context_with_next_sentence": true
    },
    {
        "source_sentence": "如來觀知調達比丘，必壞聖眾定無有疑，如來即從坐起捨眾而去。",
        "from": "T04n0212_016:0696a22_8",
        "context_with_next_sentence": true
    },
    {
        "source_sentence": "何以故？",
        "from": "T04n0212_016:0696a23_9",
        "context_with_next_sentence": true
    },
    {
        "source_sentence": "有五事不得壞亂眾僧：一者如來目前，不得壞亂眾僧，如來威神不捨本誓故。",
        "from": "T04n0212_016:0696a24_0",
        "context_with_next_sentence": true
    },
    {
        "source_sentence": "二者如來般泥洹後，不得壞亂眾僧。",
        "from": "T04n0212_016:0696a25_1",
        "context_with_next_sentence": true
    },
    {
        "source_sentence": "設有人言：「我今成佛逮最正覺。」",
        "from": "T04n0212_016:0696a26_2",
        "context_with_next_sentence": true
    },
    {
        "source_sentence": "當以此問之：「釋迦文佛在時，汝為所在？」",
        "from": "T04n0212_016:0696a27_3",
        "context_with_next_sentence": true
    },
    {
        "source_sentence": "三者未曾有惡時，不得壞亂眾僧。",
        "from": "T04n0212_016:0696a28_4",
        "context_with_next_sentence": true
    },
    {
        "source_sentence": "四者比丘不競利養，不得壞亂眾僧。",
        "from": "T04n0212_016:0696a28_5",
        "context_with_next_sentence": true
    },
    {
        "source_sentence": "五者智慧神足弟子和合，不得壞亂眾僧。",
        "from": "T04n0212_016:0696a29_6",
        "context_with_next_sentence": true
    },
    {
        "source_sentence": "諸佛世尊常法，神足智慧弟子，一日之中聖眾終不空缺，如來以宿命智觀，必知調達當壞亂眾僧，如來即捨而去，調達在後與眾說法：「若有眾生事我為尊，承受教誡當習五法。",
        "from": "T04n0212_016:0696b01_7",
        "context_with_next_sentence": true
    },
    {
        "source_sentence": "何以故？",
        "from": "T04n0212_016:0696b05_8",
        "context_with_next_sentence": true
    },
    {
        "source_sentence": "行此五法早得解脫，何假沙門瞿曇說八直行？",
        "from": "T04n0212_016:0696b05_9",
        "context_with_next_sentence": true
    },
    {
        "source_sentence": "云何為五？",
        "from": "T04n0212_016:0696b07_0",
        "context_with_next_sentence": true
    },
    {
        "source_sentence": "一盡形壽常守三衣。",
        "from": "T04n0212_016:0696b07_1",
        "context_with_next_sentence": true
    },
    {
        "source_sentence": "二盡形壽常當乞食。",
        "from": "T04n0212_016:0696b07_2",
        "context_with_next_sentence": true
    },
    {
        "source_sentence": "三盡形壽不得食肉飲血。",
        "from": "T04n0212_016:0696b08_3",
        "context_with_next_sentence": true
    },
    {
        "source_sentence": "四盡形壽常當樹下露宿。",
        "from": "T04n0212_016:0696b08_4",
        "context_with_next_sentence": true
    },
    {
        "source_sentence": "五盡形壽不得獲持金銀寶物。",
        "from": "T04n0212_016:0696b09_5",
        "context_with_next_sentence": true
    },
    {
        "source_sentence": "諸有比丘修此五法者，早得解脫盡有漏成無漏，何假沙門瞿曇八直行耶？」",
        "from": "T04n0212_016:0696b10_6",
        "context_with_next_sentence": true
    },
    {
        "source_sentence": "調達說是語已即從坐起，五百比丘尋從而去，左面弟子名曰鏗荼陀婆，右面弟子名曰瞿婆離，歸本所居，弟子前後圍繞而為說法。",
        "from": "T04n0212_016:0696b11_7",
        "context_with_next_sentence": true
    },
    {
        "source_sentence": "舍利弗、目連比丘後往彼眾，調達見已舉聲稱善：「善來！",
        "from": "T04n0212_016:0696b15_0",
        "context_with_next_sentence": true
    },
    {
        "source_sentence": "舍利弗、目連比丘！",
        "from": "T04n0212_016:0696b16_1",
        "context_with_next_sentence": true
    },
    {
        "source_sentence": "吾獲大利，知我成佛三界獨尊，智慧神足弟子自然響應。」",
        "from": "T04n0212_016:0696b16_2",
        "context_with_next_sentence": true
    },
    {
        "source_sentence": "爾時調達即移瞿波等左右弟子坐，舍利弗、目連安處左右。",
        "from": "T04n0212_016:0696b17_3",
        "context_with_next_sentence": true
    },
    {
        "source_sentence": "爾時調達像如如來，告舍利弗、目連曰：「吾患脊痛小欲安睡，卿等二人與聖眾說法。」",
        "from": "T04n0212_016:0696b19_4",
        "context_with_next_sentence": true
    },
    {
        "source_sentence": "爾時調達右脇著地欲得睡寐，天神強挽調達左脇在地，天神復厭誑有言語，鼾聲現外穢氣遠徹。",
        "from": "T04n0212_016:0696b21_5",
        "context_with_next_sentence": true
    },
    {
        "source_sentence": "爾時尊者目連以神足力飛騰虛空作十八變，坐臥經行涌沒自由，或身上出火身下出水，或身下出火身上出水，東沒西涌四方亦爾。",
        "from": "T04n0212_016:0696b23_6",
        "context_with_next_sentence": true
    },
    {
        "source_sentence": "爾時目連從空中還就本坐，尊者舍利弗告眾會人：「如來之身神德無量，具一切智，前達無窮却覩無極；如來法者得現法報快樂無為，智者之所修學，非愚者之所習；如來聖眾者，戒具成就智慧成就解脫成就解脫見慧成就，可敬可貴，承事供養為眾生良祐福田。」",
        "from": "T04n0212_016:0696b26_7",
        "context_with_next_sentence": true
    },
    {
        "source_sentence": "爾時諸比丘各生此念：「我等愚惑不識真正，捨實就華棄本逐末。",
        "from": "T04n0212_016:0696c03_8",
        "context_with_next_sentence": true
    },
    {
        "source_sentence": "今日觀二賢所說，世之希有！",
        "from": "T04n0212_016:0696c04_9",
        "context_with_next_sentence": true
    },
    {
        "source_sentence": "我等寧可捨此調達，就如來眾，不亦快乎？」",
        "from": "T04n0212_016:0696c05_10",
        "context_with_next_sentence": true
    },
    {
        "source_sentence": "舍利弗知其心念即從坐起，彼五百比丘亦皆俱起，隨舍利弗、目連後追隨而去。",
        "from": "T04n0212_016:0696c06_11",
        "context_with_next_sentence": true
    },
    {
        "source_sentence": "時，瞿波離比丘以右脚蹋調達曰：「弊惡調達何為躭睡？",
        "from": "T04n0212_016:0696c08_12",
        "context_with_next_sentence": true
    },
    {
        "source_sentence": "舍利弗、目連二人，將汝弟子去盡。」",
        "from": "T04n0212_016:0696c09_13",
        "context_with_next_sentence": true
    },
    {
        "source_sentence": "爾時調達覺寤甚懷憂慼。",
        "from": "T04n0212_016:0696c10_14",
        "context_with_next_sentence": true
    },
    {
        "source_sentence": "是故說，人相謗毀，自古至今，乃至世無不毀也。",
        "from": "T04n0212_016:0696c11_15",
        "context_with_next_sentence": true
    },
    {
        "source_sentence": "　斷骨命終，　　牛馬財失，　　國界喪敗，　復還聚集。",
        "from": "T04n0212_016:0696c13_0",
        "context_with_next_sentence": true
    },
    {
        "source_sentence": "爾時世尊告諸比丘：「昔長壽王身分為七叚，亡國失土，由尚忍怨不起，共相尊敬還立國土如本無異。",
        "from": "T04n0212_016:0696c15_0",
        "context_with_next_sentence": true
    },
    {
        "source_sentence": "汝今比丘！",
        "from": "T04n0212_016:0696c17_1",
        "context_with_next_sentence": true
    },
    {
        "source_sentence": "當以道德自持共相懺悔，大者以法、小者承受，汝等云何不知正法？",
        "from": "T04n0212_016:0696c17_2",
        "context_with_next_sentence": true
    },
    {
        "source_sentence": "當念忍辱、歎說忍力，所行真正歎說真正。",
        "from": "T04n0212_016:0696c19_3",
        "context_with_next_sentence": true
    },
    {
        "source_sentence": "比丘當知，吾所以從無數阿僧祇劫積行已來，修六度無極行檀修施，頭目髓腦國財妻子，持戒忍辱精勤一心，皆欲除貪除瞋怒想。」",
        "from": "T04n0212_016:0696c20_0",
        "context_with_next_sentence": true
    },
    {
        "source_sentence": "是故說，斷骨命終，國界喪敗也。",
        "from": "T04n0212_016:0696c23_0",
        "context_with_next_sentence": true
    },
    {
        "source_sentence": "　人若罵我，　　勝我不勝，　　快意從者，　怨終不息。",
        "from": "T04n0212_016:0696c24_0",
        "context_with_next_sentence": true
    },
    {
        "source_sentence": "人若罵我者，人自思惟：「彼人罵我，不隨禁律枉侵良善。」",
        "from": "T04n0212_016:0696c26_0",
        "context_with_next_sentence": true
    },
    {
        "source_sentence": "是故說，若人罵我也。",
        "from": "T04n0212_016:0696c27_1",
        "context_with_next_sentence": true
    },
    {
        "source_sentence": "勝我不勝者，彼自思惟：「如我法者則我得勝，不如法者則我不勝。」",
        "from": "T04n0212_016:0696c27_2",
        "context_with_next_sentence": true
    },
    {
        "source_sentence": "是故說，勝我不勝也。",
        "from": "T04n0212_016:0696c29_3",
        "context_with_next_sentence": true
    },
    {
        "source_sentence": "快意從者，作是思惟者，遂增怨讎不諦思惟，是故說，快意從者。",
        "from": "T04n0212_016:0696c29_4",
        "context_with_next_sentence": true
    },
    {
        "source_sentence": "怨終不息者，如此之人，心如剛鐵不可沮壞，是故說，怨終不息也。",
        "from": "T04n0212_016:0697a02_5",
        "context_with_next_sentence": true
    },
    {
        "source_sentence": "　不可怨以怨，　　終已得休息，　行忍得息怨，　　此名如來法。",
        "from": "T04n0212_016:0697a04_0",
        "context_with_next_sentence": true
    },
    {
        "source_sentence": "不可怨以怨者，是時世尊告諸來會：「吾自追憶無數劫已來，怨能息怨，人身難得佛世難遇，猶如憂曇鉢華時時乃有，難得為人出家學道亦不可果。",
        "from": "T04n0212_016:0697a06_0",
        "context_with_next_sentence": true
    },
    {
        "source_sentence": "汝等已得人身，諸根不缺堪任受化，何為於正法中共相諍競？」",
        "from": "T04n0212_016:0697a09_1",
        "context_with_next_sentence": true
    },
    {
        "source_sentence": "是故說，不可怨以怨，終已得休息也。",
        "from": "T04n0212_016:0697a10_2",
        "context_with_next_sentence": true
    },
    {
        "source_sentence": "行忍得息怨，此名如來法者，夫人行忍寂默為首，聽彼已報聞彼罵已還以罵報，如是之比怨終不息，弱名忍強亦名為勝，是故說，行忍得息怨，此名如來法也。",
        "from": "T04n0212_016:0697a11_3",
        "context_with_next_sentence": true
    },
    {
        "source_sentence": "　若得親善友，　　共遊於世界，　不積有遺餘，　　專念同其意。",
        "from": "T04n0212_016:0697a16_0",
        "context_with_next_sentence": true
    },
    {
        "source_sentence": "若得親善友者，或有眾生禮儀成就於行不缺，義味成就忍行成，就皆由朋友成就身行，是故說，若得親善友。",
        "from": "T04n0212_016:0697a18_0",
        "context_with_next_sentence": true
    },
    {
        "source_sentence": "共遊於世界者，如此善友，從劫至劫共相追隨不以為苦，是故說，共遊於世界也。",
        "from": "T04n0212_016:0697a20_1",
        "context_with_next_sentence": true
    },
    {
        "source_sentence": "不積有遺餘者，夫人意等不計財貨，亦復不選擇知親，正使朋友出在卑賤，善色惡色若好若醜不得選擇，是故說，不積有遺餘也。",
        "from": "T04n0212_016:0697a22_2",
        "context_with_next_sentence": true
    },
    {
        "source_sentence": "專念同其意者，發心起行齊同其善篤信向佛，是故說，專念同其意也。",
        "from": "T04n0212_016:0697a25_3",
        "context_with_next_sentence": true
    },
    {
        "source_sentence": "　設不得親友，　　獨遊無伴侶，　廣觀諸方界，　　獨善不造惡。",
        "from": "T04n0212_016:0697a27_0",
        "context_with_next_sentence": true
    },
    {
        "source_sentence": "設不得親友者，所謂親友者，行齊德同俱造於善乃名親友，不造善行者不名為親友。",
        "from": "T04n0212_016:0697a29_0",
        "context_with_next_sentence": true
    },
    {
        "source_sentence": "如世常言，人無有伴侶如驢牛俱，修不善行不得名為善友，是故說，設不得親友也。",
        "from": "T04n0212_016:0697b01_1",
        "context_with_next_sentence": true
    },
    {
        "source_sentence": "獨遊無伴侶者，寧獨遊處快修善行，不以弊惡與人共俱，是故說，獨遊無伴侶也。",
        "from": "T04n0212_016:0697b03_2",
        "context_with_next_sentence": true
    },
    {
        "source_sentence": "廣觀諸方界者，人欲觀化觸類所見漸以益智，聞語不惑，是故說，廣觀諸方界也。",
        "from": "T04n0212_016:0697b05_3",
        "context_with_next_sentence": true
    },
    {
        "source_sentence": "獨善不造惡者，是以智士樂靜不居亂閙。",
        "from": "T04n0212_016:0697b07_4",
        "context_with_next_sentence": true
    },
    {
        "source_sentence": "昔有敵國大王興兵相攻，隣國聞之，臣啟王曰：「外有賊寇逼近土境。」",
        "from": "T04n0212_016:0697b08_5",
        "context_with_next_sentence": true
    },
    {
        "source_sentence": "王曰：「無苦，無所堪任。」",
        "from": "T04n0212_016:0697b09_6",
        "context_with_next_sentence": true
    },
    {
        "source_sentence": "賊復前進，臣復白王：「賊已逼至轉來到城。」",
        "from": "T04n0212_016:0697b10_7",
        "context_with_next_sentence": true
    },
    {
        "source_sentence": "王言：「無能侵我。」",
        "from": "T04n0212_016:0697b11_8",
        "context_with_next_sentence": true
    },
    {
        "source_sentence": "賊遂入城固守城郭。",
        "from": "T04n0212_016:0697b11_9",
        "context_with_next_sentence": true
    },
    {
        "source_sentence": "臣復白王：「賊寇逼近，王宜防備出共鬪戰。」",
        "from": "T04n0212_016:0697b12_10",
        "context_with_next_sentence": true
    },
    {
        "source_sentence": "王言：「無苦，終不害我。」",
        "from": "T04n0212_016:0697b13_11",
        "context_with_next_sentence": true
    },
    {
        "source_sentence": "外冠轉進直趣宮殿，臣復白王：「賊今已至，王欲云何？」",
        "from": "T04n0212_016:0697b13_12",
        "context_with_next_sentence": true
    },
    {
        "source_sentence": "時王沐浴更著新衣，自負糧食，出見敵國隣王而告之曰：「城郭宮殿是卿所有，吾欲入山且修道德，食足支命衣足蓋形。」",
        "from": "T04n0212_016:0697b14_13",
        "context_with_next_sentence": true
    },
    {
        "source_sentence": "爾時王便說頌曰：「吾今此衣食，　　自求欲隱形，　捨位卿為王，　　且欲求多福。",
        "from": "T04n0212_016:0697b17_14",
        "context_with_next_sentence": true
    },
    {
        "source_sentence": "　寧處巖石間，　　麤衣弊惡食，　食果數息定，　　麋鹿共相娛，　不以處王位，　　考掠苦毒病。",
        "from": "T04n0212_016:0697b20_0",
        "context_with_next_sentence": true
    },
    {
        "source_sentence": "　智者畏後世，　　終不造惡緣。",
        "from": "T04n0212_016:0697b23_0",
        "context_with_next_sentence": true
    },
    {
        "source_sentence": "　觀卿興兵眾，　　欲來傷害吾，　是身為朽器，　　時殺勿枉眾。」",
        "from": "T04n0212_016:0697b24_0",
        "context_with_next_sentence": true
    },
    {
        "source_sentence": "時彼敵國王聞是語已熟自思惟，復以此偈報曰：「快哉大覺士，　　依法而自將，　被一切德箭，　　摧破我兵眾。",
        "from": "T04n0212_016:0697b26_0",
        "context_with_next_sentence": true
    },
    {
        "source_sentence": "　雖怨智慧勝，　　親友愚何益？",
        "from": "T04n0212_016:0697c01_0",
        "context_with_next_sentence": true
    },
    {
        "source_sentence": "　是以慧為首，　　智慧廣濟度。」",
        "from": "T04n0212_016:0697c02_0",
        "context_with_next_sentence": true
    },
    {
        "source_sentence": "時敵國王即退軍馬，將己兵眾歸還本國，宮殿屋舍盡還本王。",
        "from": "T04n0212_016:0697c03_0",
        "context_with_next_sentence": true
    },
    {
        "source_sentence": "是故說，廣觀諸方界，獨善不造惡也。",
        "from": "T04n0212_016:0697c04_1",
        "context_with_next_sentence": true
    },
    {
        "source_sentence": "　忍辱勝怨，　　善勝不善，　　勝者能施，　至誠勝欺。",
        "from": "T04n0212_016:0697c06_0",
        "context_with_next_sentence": true
    },
    {
        "source_sentence": "忍辱勝怨者，兩劍所俟必有傷損，遇毒毒治必死不疑，唯有忍者能去其怨，是故說，忍勝怨也。",
        "from": "T04n0212_016:0697c08_0",
        "context_with_next_sentence": true
    },
    {
        "source_sentence": "善勝不善者云何？",
        "from": "T04n0212_016:0697c10_1",
        "context_with_next_sentence": true
    },
    {
        "source_sentence": "卿等頗聞火之稟性有冷義耶？",
        "from": "T04n0212_016:0697c10_2",
        "context_with_next_sentence": true
    },
    {
        "source_sentence": "對曰無之。",
        "from": "T04n0212_016:0697c11_3",
        "context_with_next_sentence": true
    },
    {
        "source_sentence": "此亦如是，怨欲息怨終不可得。",
        "from": "T04n0212_016:0697c11_4",
        "context_with_next_sentence": true
    },
    {
        "source_sentence": "何者能息？",
        "from": "T04n0212_016:0697c12_5",
        "context_with_next_sentence": true
    },
    {
        "source_sentence": "唯有善者乃能息耳。",
        "from": "T04n0212_016:0697c12_6",
        "context_with_next_sentence": true
    },
    {
        "source_sentence": "是故說，善勝不善也。",
        "from": "T04n0212_016:0697c12_7",
        "context_with_next_sentence": true
    },
    {
        "source_sentence": "勝者能施，修善之人，行無缺漏，意不起想，果能惠施；結怨之人，為身招禍，死入地獄受苦無量，共相傷害死而復生，若生人中顏貌醜陋，為人輕慢所願不果。",
        "from": "T04n0212_016:0697c13_8",
        "context_with_next_sentence": true
    },
    {
        "source_sentence": "是故說，勝者能施也。",
        "from": "T04n0212_016:0697c16_9",
        "context_with_next_sentence": true
    },
    {
        "source_sentence": "至誠勝欺者，智者行身不犯口過，出言應律無所觸嬈，正使身死不以妄言綺語而求苟活，經歷生老涉苦無量，目見耳聞怨讎最重，是故說，至誠勝欺也。",
        "from": "T04n0212_016:0697c17_10",
        "context_with_next_sentence": true
    },
    {
        "source_sentence": "　學無朋類，　　不得善友，　　寧獨守善，　不與愚諧。",
        "from": "T04n0212_016:0697c21_0",
        "context_with_next_sentence": true
    },
    {
        "source_sentence": "學無朋類者，夫人廣學當憑善知識，從初發意至得道，皆憑善知識乃得成就；若遇惡友行必愚惡。",
        "from": "T04n0212_016:0697c23_0",
        "context_with_next_sentence": true
    },
    {
        "source_sentence": "是故說，學無朋類也。",
        "from": "T04n0212_016:0697c25_1",
        "context_with_next_sentence": true
    },
    {
        "source_sentence": "不得善友者，或復學人遇惡知識，晝夜鬪訟行惡為業，是故說，不得善友也。",
        "from": "T04n0212_016:0697c25_2",
        "context_with_next_sentence": true
    },
    {
        "source_sentence": "寧獨守善，不與愚諧者，設無朋類，當自建意，念在閑靜去離憒亂，設聞鬪訟者，常當遠離心不願樂，是故說，寧獨守善，不與愚諧也。",
        "from": "T04n0212_016:0697c27_3",
        "context_with_next_sentence": true
    },
    {
        "source_sentence": "　樂戒學行，　　奚用伴為？",
        "from": "T04n0212_016:0698a02_0",
        "context_with_next_sentence": true
    },
    {
        "source_sentence": "　　獨善無憂，　如空野象。",
        "from": "T04n0212_016:0698a02_1",
        "context_with_next_sentence": true
    },
    {
        "source_sentence": "樂戒學行者，夫修行人心樂閑靜，恒以禁戒自纓絡身。",
        "from": "T04n0212_016:0698a04_0",
        "context_with_next_sentence": true
    },
    {
        "source_sentence": "爾時世尊告拘苫鞞比丘：「諫喻止訟。」",
        "from": "T04n0212_016:0698a05_1",
        "context_with_next_sentence": true
    },
    {
        "source_sentence": "比丘聞已不受佛教。",
        "from": "T04n0212_016:0698a06_2",
        "context_with_next_sentence": true
    },
    {
        "source_sentence": "佛知其意即從坐起，飛騰虛空十二由旬，還本精舍至大眾中，而說頌曰：「樂戒學行，　　奚用伴為？",
        "from": "T04n0212_016:0698a06_3",
        "context_with_next_sentence": true
    },
    {
        "source_sentence": "　　獨善無憂，　如空野象。」",
        "from": "T04n0212_016:0698a09_4",
        "context_with_next_sentence": true
    },
    {
        "source_sentence": "爾時世尊便作是念：「拘苫鞞好憘鬪訟各相謗毀，吾今已離之，正使我聞拘苫鞞比丘在其方者，吾當避之而就他方。」",
        "from": "T04n0212_016:0698a11_0",
        "context_with_next_sentence": true
    },
    {
        "source_sentence": "爾時有一象王離諸群索居，獨遊曠野心自思惟：「得離諸象及諸宗親，獨遊在此何以快哉？",
        "from": "T04n0212_016:0698a13_1",
        "context_with_next_sentence": true
    },
    {
        "source_sentence": "我在象中時群多縱逸，蹋蹈水草然後吾乃得食；今日獨行，得清水好草亦無憂慮。」",
        "from": "T04n0212_016:0698a15_2",
        "context_with_next_sentence": true
    },
    {
        "source_sentence": "爾時世尊見彼象心中所念，便於大眾而說頌曰：「一象於象眾，　　六牙而備具，　心念與吾同，　　獨善而樂靜。」",
        "from": "T04n0212_016:0698a17_3",
        "context_with_next_sentence": true
    },
    {
        "source_sentence": "一象於象眾者，如來身者亦名龍象，彼象者亦名龍象，如來世雄三界獨尊，象者龍中獨尊，是故說一象於象眾也。",
        "from": "T04n0212_016:0698a21_0",
        "context_with_next_sentence": true
    },
    {
        "source_sentence": "六牙而備具者，牙者象之威怒自纓絡身，功德者如來相好，如來見彼拘苫鞞比丘自生厭患，象者患厭群眾，是故說，獨善無憂，如空野象也。",
        "from": "T04n0212_016:0698a23_1",
        "context_with_next_sentence": true
    },
    {
        "source_sentence": "出曜經卷第十六",
        "from": "T04n0212_016:0698a27_0",
        "context_with_next_sentence": false
    }
]