[
    {
        "source_sentence": "諸法集要經卷第五",
        "from": "T17n0728_005:0481b22_0",
        "context_with_next_sentence": true
    },
    {
        "source_sentence": "觀無畏尊者集",
        "from": "T17n0728_005:0481b24_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T17n0728_005:0481b25_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫",
        "from": "T17n0728_005:0481b26_0",
        "context_with_next_sentence": true
    },
    {
        "source_sentence": "沙門臣日稱等奉　詔譯",
        "from": "T17n0728_005:0481b27_0",
        "context_with_next_sentence": true
    },
    {
        "source_sentence": "治心品第十一",
        "from": "T17n0728_005:0481b28_0",
        "context_with_next_sentence": true
    },
    {
        "source_sentence": "　佛宣轉諸法，　　說身為無常，　於酒及女人，　　慎勿生放逸。",
        "from": "T17n0728_005:0481b29_0",
        "context_with_next_sentence": true
    },
    {
        "source_sentence": "　此心猶彼王，　　於世得自在，　能令諸眾生，　　墮於深險難。",
        "from": "T17n0728_005:0481c02_0",
        "context_with_next_sentence": true
    },
    {
        "source_sentence": "　由心造諸業，　　迷亂生怖畏，　智者善持心，　　住最上安隱；　能引生勝處，　　及牽入惡道，　若離垢寂靜，　　即證真常果。",
        "from": "T17n0728_005:0481c04_0",
        "context_with_next_sentence": true
    },
    {
        "source_sentence": "　若樂說諸法，　　作意為先導，　由意清淨故，　　則成殊勝行。",
        "from": "T17n0728_005:0481c08_0",
        "context_with_next_sentence": true
    },
    {
        "source_sentence": "　若人善制心，　　則不隨心轉，　棄背諸煩惱，　　如日除黑暗。",
        "from": "T17n0728_005:0481c10_0",
        "context_with_next_sentence": true
    },
    {
        "source_sentence": "　又彼心如冤，　　是冤非他起，　劫火然須彌，　　心火亦如此。",
        "from": "T17n0728_005:0481c12_0",
        "context_with_next_sentence": true
    },
    {
        "source_sentence": "　愚夫為心降，　　諸根得自在，　能生彼苦惱，　　去菩提則遠。",
        "from": "T17n0728_005:0481c14_0",
        "context_with_next_sentence": true
    },
    {
        "source_sentence": "　冤從自心生，　　離心何所有？",
        "from": "T17n0728_005:0481c16_0",
        "context_with_next_sentence": true
    },
    {
        "source_sentence": "　能縛諸有情，　　牽至焰摩所。",
        "from": "T17n0728_005:0481c17_0",
        "context_with_next_sentence": true
    },
    {
        "source_sentence": "　若樂欲境界，　　不修習正法，　愚癡履邪道，　　則墮於地獄。",
        "from": "T17n0728_005:0481c18_0",
        "context_with_next_sentence": true
    },
    {
        "source_sentence": "　心如火中火，　　最上難調伏，　由彼難調故，　　當受於極苦。",
        "from": "T17n0728_005:0481c20_0",
        "context_with_next_sentence": true
    },
    {
        "source_sentence": "　若縱心自在，　　常生諸過失，　善離彼染欲，　　不為苦所逼。",
        "from": "T17n0728_005:0481c22_0",
        "context_with_next_sentence": true
    },
    {
        "source_sentence": "　由起如是心，　　則受如是果，　作善為淨因，　　造惡得苦報。",
        "from": "T17n0728_005:0481c24_0",
        "context_with_next_sentence": true
    },
    {
        "source_sentence": "　由心造彼業，　　由業感於果，　心與業相應，　　即受輪迴故。",
        "from": "T17n0728_005:0481c26_0",
        "context_with_next_sentence": true
    },
    {
        "source_sentence": "　若人由彼心，　　造作諸惡業，　為彼地獄火，　　長時而燒煮。",
        "from": "T17n0728_005:0481c28_0",
        "context_with_next_sentence": true
    },
    {
        "source_sentence": "　由心造諸罪，　　由心感其果，　當知彼心者，　　從因緣生起。",
        "from": "T17n0728_005:0482a01_0",
        "context_with_next_sentence": true
    },
    {
        "source_sentence": "　眾生為心誑，　　自在作諸咎，　墮於地獄中，　　深生大恐怖。",
        "from": "T17n0728_005:0482a03_0",
        "context_with_next_sentence": true
    },
    {
        "source_sentence": "　當依於正法，　　不隨心造惡，　善行常輕安，　　惡行唯非法。",
        "from": "T17n0728_005:0482a05_0",
        "context_with_next_sentence": true
    },
    {
        "source_sentence": "　一切唯心造，　　果亦從心得，　心若種種生，　　彼果亦如是。",
        "from": "T17n0728_005:0482a07_0",
        "context_with_next_sentence": true
    },
    {
        "source_sentence": "　心如彩繪者，　　畫三界眾生，　無有善安住，　　不隨心動轉。",
        "from": "T17n0728_005:0482a09_0",
        "context_with_next_sentence": true
    },
    {
        "source_sentence": "　又彼心為本，　　能生解與縛，　善業則解脫，　　不善乃纏縛。",
        "from": "T17n0728_005:0482a11_0",
        "context_with_next_sentence": true
    },
    {
        "source_sentence": "　眾生墮業網，　　為心之所降，　不求趣菩提，　　如盲不見道。",
        "from": "T17n0728_005:0482a13_0",
        "context_with_next_sentence": true
    },
    {
        "source_sentence": "　是心唯一種，　　能造作諸業，　若業若彼心，　　則遍於三有。",
        "from": "T17n0728_005:0482a15_0",
        "context_with_next_sentence": true
    },
    {
        "source_sentence": "　又如彼五色，　　能種種顯現，　緣五根諸塵，　　則處處隨轉。",
        "from": "T17n0728_005:0482a17_0",
        "context_with_next_sentence": true
    },
    {
        "source_sentence": "　如世間畫者，　　諸人咸共覩，　當知心畫師，　　巧妙無能見。",
        "from": "T17n0728_005:0482a19_0",
        "context_with_next_sentence": true
    },
    {
        "source_sentence": "　如壁圖諸像，　　好醜隨畫工，　善不善業緣，　　皆由心造作。",
        "from": "T17n0728_005:0482a21_0",
        "context_with_next_sentence": true
    },
    {
        "source_sentence": "　是心常思惟，　　晝夜無暫住，　如其所造業，　　受報皆相似。",
        "from": "T17n0728_005:0482a23_0",
        "context_with_next_sentence": true
    },
    {
        "source_sentence": "　若為心伏者，　　樂作諸不善，　命終生恐怖，　　於苦無能免。",
        "from": "T17n0728_005:0482a25_0",
        "context_with_next_sentence": true
    },
    {
        "source_sentence": "　業則如彼畫，　　隨處而顯現，　由心所作故，　　彼果則隨轉。",
        "from": "T17n0728_005:0482a27_0",
        "context_with_next_sentence": true
    },
    {
        "source_sentence": "　種種業差別，　　受報亦如是，　為心之所使，　　馳騁於三界。",
        "from": "T17n0728_005:0482a29_0",
        "context_with_next_sentence": true
    },
    {
        "source_sentence": "　若人隨於心，　　則造一切業，　善調伏心者，　　則證真常樂。",
        "from": "T17n0728_005:0482b02_0",
        "context_with_next_sentence": true
    },
    {
        "source_sentence": "　是心隨所趣，　　或暴惡輕動，　善哉調彼心，　　心靜則無苦。",
        "from": "T17n0728_005:0482b04_0",
        "context_with_next_sentence": true
    },
    {
        "source_sentence": "　若人善制心，　　則除諸過患，　離過乃智人，　　於苦則不受。",
        "from": "T17n0728_005:0482b06_0",
        "context_with_next_sentence": true
    },
    {
        "source_sentence": "　諸苦從心生，　　了彼非他得，　逼迫難堪任，　　皆由心輕動。",
        "from": "T17n0728_005:0482b08_0",
        "context_with_next_sentence": true
    },
    {
        "source_sentence": "　天龍阿修羅、　　夜叉畢舍遮，　皆以心為主，　　遍於三有處。",
        "from": "T17n0728_005:0482b10_0",
        "context_with_next_sentence": true
    },
    {
        "source_sentence": "　心能引天中，　　及生於人世，　乃至諸惡道，　　如輪轉無異。",
        "from": "T17n0728_005:0482b12_0",
        "context_with_next_sentence": true
    },
    {
        "source_sentence": "　心為境所牽，　　愚者則迷亂，　由意生愛故，　　住無量苦惱。",
        "from": "T17n0728_005:0482b14_0",
        "context_with_next_sentence": true
    },
    {
        "source_sentence": "　心唯一癡行，　　暴惡有大力，　可說不可見，　　念念速遷滅。",
        "from": "T17n0728_005:0482b16_0",
        "context_with_next_sentence": true
    },
    {
        "source_sentence": "　智者善調伏，　　心種種過患，　則超出魔網，　　得渡於彼岸。",
        "from": "T17n0728_005:0482b18_0",
        "context_with_next_sentence": true
    },
    {
        "source_sentence": "　心能生疑惑，　　諂曲多動轉，　若依彼心者，　　乃求趣險難。",
        "from": "T17n0728_005:0482b20_0",
        "context_with_next_sentence": true
    },
    {
        "source_sentence": "　當離心過失，　　則諸根寂靜，　不著罪非法，　　善達於實相。",
        "from": "T17n0728_005:0482b22_0",
        "context_with_next_sentence": true
    },
    {
        "source_sentence": "　得最勝禪定，　　從心因緣生，　墮於惡道中，　　亦由彼心起。",
        "from": "T17n0728_005:0482b24_0",
        "context_with_next_sentence": true
    },
    {
        "source_sentence": "　是心有力能，　　造作種種業，　於虛空境界，　　剎那不暫住。",
        "from": "T17n0728_005:0482b26_0",
        "context_with_next_sentence": true
    },
    {
        "source_sentence": "　彼心難了知，　　常無其形相，　引生於世間，　　匪心則不往。",
        "from": "T17n0728_005:0482b28_0",
        "context_with_next_sentence": true
    },
    {
        "source_sentence": "　身造作諸業，　　何去？",
        "from": "T17n0728_005:0482c01_0",
        "context_with_next_sentence": true
    },
    {
        "source_sentence": "何所住？",
        "from": "T17n0728_005:0482c01_1",
        "context_with_next_sentence": true
    },
    {
        "source_sentence": "　彼果皆可見，　　彼心無能覩。",
        "from": "T17n0728_005:0482c02_0",
        "context_with_next_sentence": true
    },
    {
        "source_sentence": "　是心難調伏，　　癡暗無所見，　能引諸眾生，　　速趣於地獄。",
        "from": "T17n0728_005:0482c03_0",
        "context_with_next_sentence": true
    },
    {
        "source_sentence": "　是心能作罪，　　亦能修福業，　了彼如幻化，　　常依於正道。",
        "from": "T17n0728_005:0482c05_0",
        "context_with_next_sentence": true
    },
    {
        "source_sentence": "　是心去不知，　　來亦無能見，　能牽諸有情，　　百千生往返。",
        "from": "T17n0728_005:0482c07_0",
        "context_with_next_sentence": true
    },
    {
        "source_sentence": "　利刃不能斷，　　熾火不能燒，　愚暗無智人，　　則為彼所壞。",
        "from": "T17n0728_005:0482c09_0",
        "context_with_next_sentence": true
    },
    {
        "source_sentence": "　是業索堅固，　　能縛癡眾生，　於百千生中，　　挽之而不斷。",
        "from": "T17n0728_005:0482c11_0",
        "context_with_next_sentence": true
    },
    {
        "source_sentence": "　是心剎那頃，　　造善不善業，　能調彼心者，　　隨處常安樂。",
        "from": "T17n0728_005:0482c13_0",
        "context_with_next_sentence": true
    },
    {
        "source_sentence": "　入彼六根門，　　樂著諸境界，　心牽彼有情，　　不覺墮險難。",
        "from": "T17n0728_005:0482c15_0",
        "context_with_next_sentence": true
    },
    {
        "source_sentence": "　虛空本明朗，　　水性常澄湛，　是心若如彼，　　引生殊勝善。",
        "from": "T17n0728_005:0482c17_0",
        "context_with_next_sentence": true
    },
    {
        "source_sentence": "　於境生尋求，　　常念於和合，　由心依諸根，　　如王將導從。",
        "from": "T17n0728_005:0482c19_0",
        "context_with_next_sentence": true
    },
    {
        "source_sentence": "　是心常奔馳，　　彼身隨所往，　互相有力能，　　輪轉三有海。",
        "from": "T17n0728_005:0482c21_0",
        "context_with_next_sentence": true
    },
    {
        "source_sentence": "　所造業周遍，　　皆由心使然，　若無善因緣，　　少樂不可得。",
        "from": "T17n0728_005:0482c23_0",
        "context_with_next_sentence": true
    },
    {
        "source_sentence": "　當規求正法，　　修習諸禪定，　心離諸過惡，　　如日出雲翳。",
        "from": "T17n0728_005:0482c25_0",
        "context_with_next_sentence": true
    },
    {
        "source_sentence": "　若心善定住，　　則生於正見，　在家發淨信，　　當免輪迴難。",
        "from": "T17n0728_005:0482c27_0",
        "context_with_next_sentence": true
    },
    {
        "source_sentence": "　若心不造惡，　　過失則不起，　離煩惱清淨，　　常生於天上。",
        "from": "T17n0728_005:0482c29_0",
        "context_with_next_sentence": true
    },
    {
        "source_sentence": "　是心隨諸根，　　迅速而流轉，　善防護心者，　　後則生諸天。",
        "from": "T17n0728_005:0483a02_0",
        "context_with_next_sentence": true
    },
    {
        "source_sentence": "　若為心所使，　　造作一切罪，　依止非法行，　　長處輪迴中。",
        "from": "T17n0728_005:0483a04_0",
        "context_with_next_sentence": true
    },
    {
        "source_sentence": "　是心剎那頃，　　有百千生滅，　本性唯輕動，　　如幻化不實。",
        "from": "T17n0728_005:0483a06_0",
        "context_with_next_sentence": true
    },
    {
        "source_sentence": "　是心有大力，　　奔馳無暫停，　若智識寂靜，　　則能善縛彼。",
        "from": "T17n0728_005:0483a08_0",
        "context_with_next_sentence": true
    },
    {
        "source_sentence": "　是心難調伏，　　令諸根動亂，　智者善任持，　　能達於彼岸。",
        "from": "T17n0728_005:0483a10_0",
        "context_with_next_sentence": true
    },
    {
        "source_sentence": "　是心唯無厭，　　知足索能縛，　善治彼心者，　　為世間智人。",
        "from": "T17n0728_005:0483a12_0",
        "context_with_next_sentence": true
    },
    {
        "source_sentence": "　是心緣欲境，　　常生於愛樂，　為善能息除，　　作惡則增長。",
        "from": "T17n0728_005:0483a14_0",
        "context_with_next_sentence": true
    },
    {
        "source_sentence": "　若人心寂靜，　　見諸欲如毒，　愚者縱其心，　　耽之為美妙。",
        "from": "T17n0728_005:0483a16_0",
        "context_with_next_sentence": true
    },
    {
        "source_sentence": "　是心唯造作，　　彼業則隨轉，　由根境所生，　　令相應和合。",
        "from": "T17n0728_005:0483a18_0",
        "context_with_next_sentence": true
    },
    {
        "source_sentence": "　智者了知己，　　捨此獲輕安，　彼色覩皆同，　　復何生異想？",
        "from": "T17n0728_005:0483a20_0",
        "context_with_next_sentence": true
    },
    {
        "source_sentence": "　一切色境界，　　為因能亂心，　善調彼心者，　　則離諸過咎。",
        "from": "T17n0728_005:0483a22_0",
        "context_with_next_sentence": true
    },
    {
        "source_sentence": "　如一穀種子，　　生色香有異，　由彼彼和合，　　各各隨心起。",
        "from": "T17n0728_005:0483a24_0",
        "context_with_next_sentence": true
    },
    {
        "source_sentence": "　如世間匠者，　　善修彼機關，　依正法治心，　　彼則常安樂。",
        "from": "T17n0728_005:0483a26_0",
        "context_with_next_sentence": true
    },
    {
        "source_sentence": "　境界牽於心，　　愚者生適悅，　智慧有大力，　　速使令清淨。",
        "from": "T17n0728_005:0483a28_0",
        "context_with_next_sentence": true
    },
    {
        "source_sentence": "　又彼心動轉，　　遍緣諸蘊界，　及彼三有中，　　由無真實見。",
        "from": "T17n0728_005:0483b01_0",
        "context_with_next_sentence": true
    },
    {
        "source_sentence": "　又如大海中，　　風擊波騰涌，　猶心境和合，　　隨世間流轉。",
        "from": "T17n0728_005:0483b03_0",
        "context_with_next_sentence": true
    },
    {
        "source_sentence": "　善業引於心，　　定招於勝果，　應當行善行，　　無復造諸惡。",
        "from": "T17n0728_005:0483b05_0",
        "context_with_next_sentence": true
    },
    {
        "source_sentence": "　心與定相應，　　如水無風動，　各從因緣生，　　隨業所歸趣。",
        "from": "T17n0728_005:0483b07_0",
        "context_with_next_sentence": true
    },
    {
        "source_sentence": "　是心極迅速，　　剎那而往返，　或緣彼天中，　　或趣於地獄。",
        "from": "T17n0728_005:0483b09_0",
        "context_with_next_sentence": true
    },
    {
        "source_sentence": "　心能斷諸惡，　　復造一切善，　引至解脫門，　　故說心如是。",
        "from": "T17n0728_005:0483b11_0",
        "context_with_next_sentence": true
    },
    {
        "source_sentence": "　是心最輕捷，　　無有過彼者，　若不善防護，　　則常著於欲。",
        "from": "T17n0728_005:0483b13_0",
        "context_with_next_sentence": true
    },
    {
        "source_sentence": "　是心須臾頃，　　能造善惡業，　自性本輕動，　　尋求不可得。",
        "from": "T17n0728_005:0483b15_0",
        "context_with_next_sentence": true
    },
    {
        "source_sentence": "　是心來不知，　　去亦何所見？",
        "from": "T17n0728_005:0483b17_0",
        "context_with_next_sentence": true
    },
    {
        "source_sentence": "　緣合即暫有，　　緣散無所住。",
        "from": "T17n0728_005:0483b18_0",
        "context_with_next_sentence": true
    },
    {
        "source_sentence": "　是心非積聚，　　亦非彼長久，　非執持相應，　　一切處無覩。",
        "from": "T17n0728_005:0483b19_0",
        "context_with_next_sentence": true
    },
    {
        "source_sentence": "　心亦為強名，　　從和合而起，　牛糞與摩尼，　　二種亦如是；　色根等亦爾，　　各各從識生，　未見有一法，　　非和合而得。",
        "from": "T17n0728_005:0483b21_0",
        "context_with_next_sentence": true
    },
    {
        "source_sentence": "　如是彼境界，　　眾生難除斷，　若安住正法，　　於欲何所作？",
        "from": "T17n0728_005:0483b25_0",
        "context_with_next_sentence": true
    },
    {
        "source_sentence": "　是心極兇險，　　大力難調伏，　樂造作諸業，　　愚夫無知覺。",
        "from": "T17n0728_005:0483b27_0",
        "context_with_next_sentence": true
    },
    {
        "source_sentence": "　由造諸業故，　　則為流轉因，　於三有之中，　　長受諸苦惱。",
        "from": "T17n0728_005:0483b29_0",
        "context_with_next_sentence": true
    },
    {
        "source_sentence": "　如染風等疾，　　滅非沈惡道，　彼貪等過患，　　定墮於地獄。",
        "from": "T17n0728_005:0483c02_0",
        "context_with_next_sentence": true
    },
    {
        "source_sentence": "　心過失最大，　　常造作諸惡，　風病亦非善，　　應當修勝行。",
        "from": "T17n0728_005:0483c04_0",
        "context_with_next_sentence": true
    },
    {
        "source_sentence": "　風等疾可瘳，　　身殞則隨散，　彼貪病不然，　　百千生長在。",
        "from": "T17n0728_005:0483c06_0",
        "context_with_next_sentence": true
    },
    {
        "source_sentence": "　當知貪等病，　　與風有差別，　善修殊勝行，　　得離貪過失。",
        "from": "T17n0728_005:0483c08_0",
        "context_with_next_sentence": true
    },
    {
        "source_sentence": "　是心如醫王，　　善治意過患，　非如彼世間，　　唯療於身病。",
        "from": "T17n0728_005:0483c10_0",
        "context_with_next_sentence": true
    },
    {
        "source_sentence": "　心起善思惟，　　則不生諸染，　愚者無正法，　　則墮於險道。",
        "from": "T17n0728_005:0483c12_0",
        "context_with_next_sentence": true
    },
    {
        "source_sentence": "　若人樂禪定，　　依止於山林，　愚夫不寂靜，　　多起其違諍。",
        "from": "T17n0728_005:0483c14_0",
        "context_with_next_sentence": true
    },
    {
        "source_sentence": "　是心如畫者，　　遍繪諸形像，　皆由彼造作，　　周流於五趣。",
        "from": "T17n0728_005:0483c16_0",
        "context_with_next_sentence": true
    },
    {
        "source_sentence": "　世畫雖巧妙，　　圖百千種類，　業畫極廣大，　　三界為其幀。",
        "from": "T17n0728_005:0483c18_0",
        "context_with_next_sentence": true
    },
    {
        "source_sentence": "　畫若干眾生，　　隨五趣流轉，　由業廣大故，　　處處悉周遍。",
        "from": "T17n0728_005:0483c20_0",
        "context_with_next_sentence": true
    },
    {
        "source_sentence": "　又彼心畫師，　　能畫諸業網，　世間有情等，　　皆為彼所縛。",
        "from": "T17n0728_005:0483c22_0",
        "context_with_next_sentence": true
    },
    {
        "source_sentence": "　又風雨煙塵，　　皆能損其畫，　百千俱胝劫，　　業畫常如故。",
        "from": "T17n0728_005:0483c24_0",
        "context_with_next_sentence": true
    },
    {
        "source_sentence": "　大地有散壞，　　海水亦枯竭，　唯業畫長存，　　隨處而顯現，　諸業常相隨，　　彼果無差忒。",
        "from": "T17n0728_005:0483c26_0",
        "context_with_next_sentence": true
    },
    {
        "source_sentence": "　眾生縱其心，　　流轉於諸趣，　若人心著樂，　　求趣欲境界，　不斷不善業，　　定墮於苦難，　是故當制心，　　彼極惡可畏。",
        "from": "T17n0728_005:0483c29_0",
        "context_with_next_sentence": true
    },
    {
        "source_sentence": "　樂欲境和合，　　愛毒常充滿，　不顧其險難，　　於欲常追求，　樂壞苦相應，　　自受其果報。",
        "from": "T17n0728_005:0484a04_0",
        "context_with_next_sentence": true
    },
    {
        "source_sentence": "　若人怖惡趣，　　其心常寂靜，　由彼寂靜故，　　增長於慧命。",
        "from": "T17n0728_005:0484a07_0",
        "context_with_next_sentence": true
    },
    {
        "source_sentence": "　是心有大力，　　暴惡難防護，　智者善調伏，　　得離諸憂怖。",
        "from": "T17n0728_005:0484a09_0",
        "context_with_next_sentence": true
    },
    {
        "source_sentence": "離惡語言品第十二",
        "from": "T17n0728_005:0484a11_0",
        "context_with_next_sentence": true
    },
    {
        "source_sentence": "　智者離惡言，　　常發於正語，　令他生愛樂，　　善住菩提道。",
        "from": "T17n0728_005:0484a12_0",
        "context_with_next_sentence": true
    },
    {
        "source_sentence": "　常讚清淨行，　　離垢染言說，　若樂惡言者，　　當墮於惡趣。",
        "from": "T17n0728_005:0484a14_0",
        "context_with_next_sentence": true
    },
    {
        "source_sentence": "　若發虛妄言，　　則捨真實法，　亦壞他世善，　　無惡而不作。",
        "from": "T17n0728_005:0484a16_0",
        "context_with_next_sentence": true
    },
    {
        "source_sentence": "　若人虛妄言，　　為他所嫌惡，　長受輪迴苦，　　無由生諸天。",
        "from": "T17n0728_005:0484a18_0",
        "context_with_next_sentence": true
    },
    {
        "source_sentence": "　善人咸見棄，　　為眾之所怒，　障礙諸善法，　　皆由惡言故。",
        "from": "T17n0728_005:0484a20_0",
        "context_with_next_sentence": true
    },
    {
        "source_sentence": "　是人於世間，　　口則如利斧，　自斷壞其身，　　皆由惡言故。",
        "from": "T17n0728_005:0484a22_0",
        "context_with_next_sentence": true
    },
    {
        "source_sentence": "　令他起暴惡，　　增長一切罪，　能生諸過患，　　皆由惡言故。",
        "from": "T17n0728_005:0484a24_0",
        "context_with_next_sentence": true
    },
    {
        "source_sentence": "　由語無真實，　　為人所輕賤，　以是因緣故，　　後墮於餓鬼。",
        "from": "T17n0728_005:0484a26_0",
        "context_with_next_sentence": true
    },
    {
        "source_sentence": "　智人無虛言，　　虛言返招咎，　口氣常臭穢，　　後受諸苦報。",
        "from": "T17n0728_005:0484a28_0",
        "context_with_next_sentence": true
    },
    {
        "source_sentence": "　若捨真實行，　　則遠離正法，　由離正法故，　　生無量苦惱。",
        "from": "T17n0728_005:0484b01_0",
        "context_with_next_sentence": true
    },
    {
        "source_sentence": "　若發真實言，　　為人所尊重，　得如來稱讚，　　正法之明炬。",
        "from": "T17n0728_005:0484b03_0",
        "context_with_next_sentence": true
    },
    {
        "source_sentence": "　常說解脫言，　　不捨於真實，　當知如是人，　　趣聖之階漸。",
        "from": "T17n0728_005:0484b05_0",
        "context_with_next_sentence": true
    },
    {
        "source_sentence": "　若人無真實，　　後轉為女身，　常習虛妄言，　　則墮於惡趣。",
        "from": "T17n0728_005:0484b07_0",
        "context_with_next_sentence": true
    },
    {
        "source_sentence": "　此真實正道，　　是諸佛所說，　為最勝法財，　　作第一救護。",
        "from": "T17n0728_005:0484b09_0",
        "context_with_next_sentence": true
    },
    {
        "source_sentence": "　真實如至寶，　　莊嚴中最勝，　如淨無垢目，　　光明常熾盛。",
        "from": "T17n0728_005:0484b11_0",
        "context_with_next_sentence": true
    },
    {
        "source_sentence": "　真實如寶藏，　　無價用無盡，　若能行是行，　　人中為最上。",
        "from": "T17n0728_005:0484b13_0",
        "context_with_next_sentence": true
    },
    {
        "source_sentence": "　如世間王者，　　以妙寶莊嚴，　智人真實言，　　如諸天嚴飾。",
        "from": "T17n0728_005:0484b15_0",
        "context_with_next_sentence": true
    },
    {
        "source_sentence": "　虛言為深過，　　如毒中之毒，　由此為因故，　　則墮於惡趣。",
        "from": "T17n0728_005:0484b17_0",
        "context_with_next_sentence": true
    },
    {
        "source_sentence": "　非父亦非母，　　及親眷朋屬，　唯彼真實行，　　餘無能救護。",
        "from": "T17n0728_005:0484b19_0",
        "context_with_next_sentence": true
    },
    {
        "source_sentence": "　若近虛妄人，　　如觸地獄火，　由不生怖畏，　　則為彼燒害。",
        "from": "T17n0728_005:0484b21_0",
        "context_with_next_sentence": true
    },
    {
        "source_sentence": "　是火極炎猛，　　尚能燒大海，　何況無智人？",
        "from": "T17n0728_005:0484b23_0",
        "context_with_next_sentence": true
    },
    {
        "source_sentence": "　　如然於草木。",
        "from": "T17n0728_005:0484b24_1",
        "context_with_next_sentence": true
    },
    {
        "source_sentence": "　是故當一心，　　畢竟不妄語，　若能遠離者，　　則無諸憂惱。",
        "from": "T17n0728_005:0484b25_0",
        "context_with_next_sentence": true
    },
    {
        "source_sentence": "　若樂彼妄語，　　常捨離真實，　是人唯自咎，　　捨寶取瓦礫。",
        "from": "T17n0728_005:0484b27_0",
        "context_with_next_sentence": true
    },
    {
        "source_sentence": "　若人不了知，　　好發虛妄言，　墮於地獄中，　　長時受極苦。",
        "from": "T17n0728_005:0484b29_0",
        "context_with_next_sentence": true
    },
    {
        "source_sentence": "　真實語非難，　　無智不修習，　能莊嚴行人，　　於善皆成就。",
        "from": "T17n0728_005:0484c02_0",
        "context_with_next_sentence": true
    },
    {
        "source_sentence": "　真實為上善，　　虛妄為深咎，　愚人捨功德，　　而取於過患。",
        "from": "T17n0728_005:0484c04_0",
        "context_with_next_sentence": true
    },
    {
        "source_sentence": "　諸苦惱種子，　　皆從妄語生，　若人能遠離，　　獲無垢寂靜。",
        "from": "T17n0728_005:0484c06_0",
        "context_with_next_sentence": true
    },
    {
        "source_sentence": "　若發真實言，　　為人所喜見，　當知虛妄者，　　常作諸不善。",
        "from": "T17n0728_005:0484c08_0",
        "context_with_next_sentence": true
    },
    {
        "source_sentence": "　若人語真實，　　心喜如諸天，　愚者由妄言，　　常怖未來苦。",
        "from": "T17n0728_005:0484c10_0",
        "context_with_next_sentence": true
    },
    {
        "source_sentence": "　真實第一善，　　虛妄最極惡，　離過求功德，　　人中無過上。",
        "from": "T17n0728_005:0484c12_0",
        "context_with_next_sentence": true
    },
    {
        "source_sentence": "　常生於勝處，　　受用諸快樂，　善求趣菩提，　　皆因真實故。",
        "from": "T17n0728_005:0484c14_0",
        "context_with_next_sentence": true
    },
    {
        "source_sentence": "　若人不遠離，　　增上虛妄言，　常生於難處，　　備受諸苦報。",
        "from": "T17n0728_005:0484c16_0",
        "context_with_next_sentence": true
    },
    {
        "source_sentence": "　真實為勝道，　　虛妄非善因，　不從餘方來，　　非因他所得。",
        "from": "T17n0728_005:0484c18_0",
        "context_with_next_sentence": true
    },
    {
        "source_sentence": "　佛說彼真實，　　能離諸苦惱，　為最勝明燈，　　除病之良藥。",
        "from": "T17n0728_005:0484c20_0",
        "context_with_next_sentence": true
    },
    {
        "source_sentence": "　如毒與甘露，　　二種皆依舌，　毒如彼妄言，　　甘露同真實；　住決定真實，　　當取彼甘露，　若起虛妄者，　　如愚返求毒。",
        "from": "T17n0728_005:0484c22_0",
        "context_with_next_sentence": true
    },
    {
        "source_sentence": "　由起虛妄故，　　定為彼所壞，　如世飲毒者，　　不久而自喪。",
        "from": "T17n0728_005:0484c26_0",
        "context_with_next_sentence": true
    },
    {
        "source_sentence": "　於身則非安，　　於他豈能益，　自他唯有損，　　何用虛妄說？",
        "from": "T17n0728_005:0484c28_0",
        "context_with_next_sentence": true
    },
    {
        "source_sentence": "　又世間諸毒，　　一發斃即止，　虛妄毒不然，　　百千生破壞。",
        "from": "T17n0728_005:0485a01_0",
        "context_with_next_sentence": true
    },
    {
        "source_sentence": "　佛說解脫道，　　以真實為本，　淨行而莊嚴，　　常生殊勝處。",
        "from": "T17n0728_005:0485a03_0",
        "context_with_next_sentence": true
    },
    {
        "source_sentence": "　眾生隨自業，　　墮彼愛河中，　唯乘真實舟，　　則能超越彼。",
        "from": "T17n0728_005:0485a05_0",
        "context_with_next_sentence": true
    },
    {
        "source_sentence": "　眾生不善因，　　皆從愛所起，　墮於惡道中，　　真實能救度。",
        "from": "T17n0728_005:0485a07_0",
        "context_with_next_sentence": true
    },
    {
        "source_sentence": "　如金剛堅利，　　能摧破諸山，　彼真實勝能，　　善息除煩惱。",
        "from": "T17n0728_005:0485a09_0",
        "context_with_next_sentence": true
    },
    {
        "source_sentence": "　真實二世益，　　由如無盡財，　善分別諸法，　　其心常安隱。",
        "from": "T17n0728_005:0485a11_0",
        "context_with_next_sentence": true
    },
    {
        "source_sentence": "　或有惡比丘，　　其性多磣毒，　常說虛妄言，　　彼心唯輕動；　善人咸棄捨，　　為世之所惡，　視之如冤賊，　　由無真實故。",
        "from": "T17n0728_005:0485a13_0",
        "context_with_next_sentence": true
    },
    {
        "source_sentence": "　謂由彼妄語，　　能壞於自他，　既無於少益，　　云何不棄捨？",
        "from": "T17n0728_005:0485a17_0",
        "context_with_next_sentence": true
    },
    {
        "source_sentence": "　若人起妄語，　　感口氣常臭，　諸天咸遠離，　　貧窮無依怙。",
        "from": "T17n0728_005:0485a19_0",
        "context_with_next_sentence": true
    },
    {
        "source_sentence": "　若人起妄語，　　動止無安隱，　世間出世間，　　常離於正道。",
        "from": "T17n0728_005:0485a21_0",
        "context_with_next_sentence": true
    },
    {
        "source_sentence": "　若不捨妄語，　　當受極苦果，　如是諸眾生，　　自求趣惡道。",
        "from": "T17n0728_005:0485a23_0",
        "context_with_next_sentence": true
    },
    {
        "source_sentence": "　當知真實人，　　為世所尊重，　是故捨妄言，　　常修斯勝行。",
        "from": "T17n0728_005:0485a25_0",
        "context_with_next_sentence": true
    },
    {
        "source_sentence": "　真實則不害，　　常生於慈愍，　為正法之藏，　　生天之要行。",
        "from": "T17n0728_005:0485a27_0",
        "context_with_next_sentence": true
    },
    {
        "source_sentence": "　眾生墮地獄，　　及焰摩鬼趣，　皆因妄語故，　　智者為深誡。",
        "from": "T17n0728_005:0485a29_0",
        "context_with_next_sentence": true
    },
    {
        "source_sentence": "　如刀火毒藥，　　如羂索鬼使，　當知彼妄語，　　招苦報實重。",
        "from": "T17n0728_005:0485b02_0",
        "context_with_next_sentence": true
    },
    {
        "source_sentence": "　若不怖業果，　　命終皆現前，　當離彼惡言，　　常樂真實說；　不則集眾苦，　　生下劣種族，　兩舌互相生，　　展轉無窮極。",
        "from": "T17n0728_005:0485b04_0",
        "context_with_next_sentence": true
    },
    {
        "source_sentence": "　彼兩舌惡報，　　則墮於地獄，　念念常燒然，　　自受其極苦。",
        "from": "T17n0728_005:0485b08_0",
        "context_with_next_sentence": true
    },
    {
        "source_sentence": "　於諸祕密教，　　潛心而破壞，　如兩口兩舌，　　己過常覆蔽。",
        "from": "T17n0728_005:0485b10_0",
        "context_with_next_sentence": true
    },
    {
        "source_sentence": "　若人離兩舌，　　住決定寂靜，　離眷屬纏縛，　　不生和合想。",
        "from": "T17n0728_005:0485b12_0",
        "context_with_next_sentence": true
    },
    {
        "source_sentence": "　兩舌如惡蟒，　　常處於窟穴，　若離彼過者，　　則無諸災橫。",
        "from": "T17n0728_005:0485b14_0",
        "context_with_next_sentence": true
    },
    {
        "source_sentence": "　若人發惡言，　　則如鹻鹵地，　由舌生毒故，　　眾人皆見棄；　如見利刀杖，　　何不生怖畏？",
        "from": "T17n0728_005:0485b16_0",
        "context_with_next_sentence": true
    },
    {
        "source_sentence": "　若樂彼惡言，　　則為所損害。",
        "from": "T17n0728_005:0485b19_0",
        "context_with_next_sentence": true
    },
    {
        "source_sentence": "　舌如彼熾火，　　心則如其薪，　惡言如猛焰，　　焚燒諸眾生。",
        "from": "T17n0728_005:0485b20_0",
        "context_with_next_sentence": true
    },
    {
        "source_sentence": "　若人以愛語，　　世間咸恭敬，　見者生歡喜，　　視之如父母。",
        "from": "T17n0728_005:0485b22_0",
        "context_with_next_sentence": true
    },
    {
        "source_sentence": "　愛語最為善，　　能生殊勝樂，　無盡諸熱惱，　　皆使令清涼。",
        "from": "T17n0728_005:0485b24_0",
        "context_with_next_sentence": true
    },
    {
        "source_sentence": "　愛語能生天，　　為勝功德聚，　亦如彼良朋，　　是最上寂靜。",
        "from": "T17n0728_005:0485b26_0",
        "context_with_next_sentence": true
    },
    {
        "source_sentence": "　於真實經典，　　違背不修習，　如諸佛所觀，　　彼舌唯片肉。",
        "from": "T17n0728_005:0485b28_0",
        "context_with_next_sentence": true
    },
    {
        "source_sentence": "　常樂說真實，　　具足諸功德，　後得生天中，　　此舌則如寶。",
        "from": "T17n0728_005:0485c01_0",
        "context_with_next_sentence": true
    },
    {
        "source_sentence": "　若人心妄想，　　為彼愛欺誑，　他財己願取，　　何能生天趣？",
        "from": "T17n0728_005:0485c03_0",
        "context_with_next_sentence": true
    },
    {
        "source_sentence": "　妄想造諸惡，　　愚癡無暫捨，　自受諸熱惱，　　如油沃熾火。",
        "from": "T17n0728_005:0485c05_0",
        "context_with_next_sentence": true
    },
    {
        "source_sentence": "　妄想求諸果，　　無因何所得？",
        "from": "T17n0728_005:0485c07_0",
        "context_with_next_sentence": true
    },
    {
        "source_sentence": "　眾苦由之生，　　畢竟當遠離。",
        "from": "T17n0728_005:0485c08_0",
        "context_with_next_sentence": true
    },
    {
        "source_sentence": "　又愚癡眾生，　　樂行於損惱，　其心常恚恨，　　則如彼毒虺。",
        "from": "T17n0728_005:0485c09_0",
        "context_with_next_sentence": true
    },
    {
        "source_sentence": "　自性唯險惡，　　常捶打於他，　熱惱鎮燒然，　　彼定無少樂，　無名聞利養，　　無親眷朋屬，　由心樂損害，　　人神咸不護。",
        "from": "T17n0728_005:0485c11_0",
        "context_with_next_sentence": true
    },
    {
        "source_sentence": "　若樂損害者，　　如黑暗之聚，　令他生恚惱，　　此說為深咎。",
        "from": "T17n0728_005:0485c15_0",
        "context_with_next_sentence": true
    },
    {
        "source_sentence": "　不害最為善，　　能安樂眾生，　常修如是因，　　當得菩提道。",
        "from": "T17n0728_005:0485c17_0",
        "context_with_next_sentence": true
    },
    {
        "source_sentence": "　口雖說正法，　　其心唯不善，　非如世盜者，　　此法中大賊。",
        "from": "T17n0728_005:0485c19_0",
        "context_with_next_sentence": true
    },
    {
        "source_sentence": "　若善說法者，　　當如說而行，　則離煩惱垢，　　求趣真實果。",
        "from": "T17n0728_005:0485c21_0",
        "context_with_next_sentence": true
    },
    {
        "source_sentence": "　為由妄語故，　　多說世俗事，　無量出世法，　　少分不能解。",
        "from": "T17n0728_005:0485c23_0",
        "context_with_next_sentence": true
    },
    {
        "source_sentence": "　當樂談真諦，　　不習世俗言，　若依世俗者，　　為輪迴所縛。",
        "from": "T17n0728_005:0485c25_0",
        "context_with_next_sentence": true
    },
    {
        "source_sentence": "　樂作非福業，　　決定無樂因，　離出世法財，　　是智者所說。",
        "from": "T17n0728_005:0485c27_0",
        "context_with_next_sentence": true
    },
    {
        "source_sentence": "　師示利益言，　　愚癡不受教，　後招於苦難，　　其心徒悔惱。",
        "from": "T17n0728_005:0485c29_0",
        "context_with_next_sentence": true
    },
    {
        "source_sentence": "　若人真實言，　　心中常喜悅，　諸天咸衛護，　　世間皆恭敬。",
        "from": "T17n0728_005:0486a02_0",
        "context_with_next_sentence": true
    },
    {
        "source_sentence": "　由世恭敬故，　　增長善名稱，　常修真實行，　　定得生天中。",
        "from": "T17n0728_005:0486a04_0",
        "context_with_next_sentence": true
    },
    {
        "source_sentence": "　若人虛妄言，　　惱亂一切眾，　為眾之所怒，　　雖活即如死。",
        "from": "T17n0728_005:0486a06_0",
        "context_with_next_sentence": true
    },
    {
        "source_sentence": "　若人虛妄言，　　如利刀傷割，　壞真實功德，　　彼舌何不墮？",
        "from": "T17n0728_005:0486a08_0",
        "context_with_next_sentence": true
    },
    {
        "source_sentence": "　若人虛妄言，　　則如熾火聚，　亦如彼毒蛇，　　皆從其口出。",
        "from": "T17n0728_005:0486a10_0",
        "context_with_next_sentence": true
    },
    {
        "source_sentence": "　妄言毒第一，　　勝地生諸毒，　損惱諸眾生，　　地獄彼先得。",
        "from": "T17n0728_005:0486a12_0",
        "context_with_next_sentence": true
    },
    {
        "source_sentence": "　若人虛妄言，　　諸惡集其舌，　如從自口中，　　出便利膿血。",
        "from": "T17n0728_005:0486a14_0",
        "context_with_next_sentence": true
    },
    {
        "source_sentence": "　是人舌如索，　　能牽趣惡道，　破壞法橋梁，　　皆由說妄語。",
        "from": "T17n0728_005:0486a16_0",
        "context_with_next_sentence": true
    },
    {
        "source_sentence": "　非佛非淨戒，　　非父亦非母，　是人由惡慧，　　於苦無能救。",
        "from": "T17n0728_005:0486a18_0",
        "context_with_next_sentence": true
    },
    {
        "source_sentence": "　若人說妄語，　　彼速自輕懱，　智者咸捨去，　　諸天皆遠離。",
        "from": "T17n0728_005:0486a20_0",
        "context_with_next_sentence": true
    },
    {
        "source_sentence": "　不攝護語言，　　常生於瞋恚，　斯人鮮福德，　　所至則多苦。",
        "from": "T17n0728_005:0486a22_0",
        "context_with_next_sentence": true
    },
    {
        "source_sentence": "　他樂則生嫉，　　他惡不能掩，　當知如是人，　　定墮於惡道。",
        "from": "T17n0728_005:0486a24_0",
        "context_with_next_sentence": true
    },
    {
        "source_sentence": "　愚人空妄說，　　而不能修作，　彼言行相違，　　當受無量苦。",
        "from": "T17n0728_005:0486a26_0",
        "context_with_next_sentence": true
    },
    {
        "source_sentence": "　自不住正法，　　樂談他密事，　是人於世間，　　高心無智慧。",
        "from": "T17n0728_005:0486a28_0",
        "context_with_next_sentence": true
    },
    {
        "source_sentence": "　若人於正教，　　違背而不信，　十萬尼浮陀，　　常受地獄報。",
        "from": "T17n0728_005:0486b01_0",
        "context_with_next_sentence": true
    },
    {
        "source_sentence": "　若人虛妄言，　　願樂造諸惡，　五十六浮陀，　　常受地獄報。",
        "from": "T17n0728_005:0486b03_0",
        "context_with_next_sentence": true
    },
    {
        "source_sentence": "　樂作彼惡因，　　見濁無真實，　如是愚癡人，　　轉增其黑暗。",
        "from": "T17n0728_005:0486b05_0",
        "context_with_next_sentence": true
    },
    {
        "source_sentence": "　真實第一財，　　堅固無能動，　依之生天上，　　登常樂之門。",
        "from": "T17n0728_005:0486b07_0",
        "context_with_next_sentence": true
    },
    {
        "source_sentence": "　是故應一心，　　常念真實法，　是人得最上，　　不生不滅處。",
        "from": "T17n0728_005:0486b09_0",
        "context_with_next_sentence": true
    },
    {
        "source_sentence": "　此真實功德，　　能生寂靜樂，　智者離妄言，　　諸佛所稱讚。",
        "from": "T17n0728_005:0486b11_0",
        "context_with_next_sentence": true
    },
    {
        "source_sentence": "諸法集要經卷第五",
        "from": "T17n0728_005:0486b13_0",
        "context_with_next_sentence": false
    }
]