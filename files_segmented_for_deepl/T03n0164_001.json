[
    {
        "source_sentence": "佛說師子素駄娑王斷肉經",
        "from": "T03n0164_001:0392a03_0",
        "context_with_next_sentence": true
    },
    {
        "source_sentence": "大唐沙門智嚴譯",
        "from": "T03n0164_001:0392a05_0",
        "context_with_next_sentence": true
    },
    {
        "source_sentence": "　我憶過去無量劫，　　有王名曰素駄娑！",
        "from": "T03n0164_001:0392a06_0",
        "context_with_next_sentence": true
    },
    {
        "source_sentence": "　其王一時出遊山，　　群臣部從獵蟲獸，　忽逢雷雹惡風起，　　諸人分散悉驚惶，　王獨走入深山林，　　臨河蘇息無人伴，　牝母師子在山藪，　　見王獨坐逼王身。",
        "from": "T03n0164_001:0392a07_0",
        "context_with_next_sentence": true
    },
    {
        "source_sentence": "　眾生惡業夙緣故，　　轉種地獄苦無量。",
        "from": "T03n0164_001:0392a11_0",
        "context_with_next_sentence": true
    },
    {
        "source_sentence": "　王與師子夙因緣，　　欲情俱起共交會，　多劫食肉殺生者，　　夙習故入師子胎，　便生人身師子首，　　斑足丈夫如獸王。",
        "from": "T03n0164_001:0392a12_0",
        "context_with_next_sentence": true
    },
    {
        "source_sentence": "　長成迅速甚猛利，　　問母：「我是誰體胤？」",
        "from": "T03n0164_001:0392a15_0",
        "context_with_next_sentence": true
    },
    {
        "source_sentence": "　其母師子答子云：　　「汝父竭國素駄王。」",
        "from": "T03n0164_001:0392a16_0",
        "context_with_next_sentence": true
    },
    {
        "source_sentence": "　子聞是已速往尋，　　摩竭提國父王所，　引現具啟往因緣，　　王聞自悟收為子。",
        "from": "T03n0164_001:0392a17_0",
        "context_with_next_sentence": true
    },
    {
        "source_sentence": "　然為父王年老邁，　　登樓冊子立為王，　號為師子素駄娑，　　御殿朝政理臣民。",
        "from": "T03n0164_001:0392a19_0",
        "context_with_next_sentence": true
    },
    {
        "source_sentence": "　師子展轉惡習故，　　多劫食肉害眾生，　雖居人王不食穀，　　唯飡鳥獸水陸蟲。",
        "from": "T03n0164_001:0392a21_0",
        "context_with_next_sentence": true
    },
    {
        "source_sentence": "　供進雜肉時將至，　　闥拔獸肉狗銜將，　闕肉厨人懼王斬，　　走出捕捉小嬰孩，　密截頭項并手足，　　全煑鑊中供進王。",
        "from": "T03n0164_001:0392a23_0",
        "context_with_next_sentence": true
    },
    {
        "source_sentence": "　王食其肉甚將美，　　長嗜肉味狀燒薪，　王問食官是何肉？",
        "from": "T03n0164_001:0392a26_0",
        "context_with_next_sentence": true
    },
    {
        "source_sentence": "　　食官惶怖具啟王，　王赦其罪勿憂愁，　　每日供進是肉來。",
        "from": "T03n0164_001:0392a27_1",
        "context_with_next_sentence": true
    },
    {
        "source_sentence": "　厨人既承大王教，　　變服每日盜他兒，　積年竊盜他男女，　　如行羅剎復如鷹，　國內人民並持服，　　為失子息各慞惶，　兩兩執手互相問，　　氣噎無處告皇天。",
        "from": "T03n0164_001:0392a29_0",
        "context_with_next_sentence": true
    },
    {
        "source_sentence": "　邑人守捕獲其賊，　　厨賊訴云：「不自由。」",
        "from": "T03n0164_001:0392b04_0",
        "context_with_next_sentence": true
    },
    {
        "source_sentence": "　國人聞此啟諫王，　　王聞忿怒大嗔責：「比日令密進孩肉，　　從今每自料一人。」",
        "from": "T03n0164_001:0392b05_0",
        "context_with_next_sentence": true
    },
    {
        "source_sentence": "　親戚、臣民次第食，　　如羊欄內被牽將，　闔國絕望無控告，　　普集王衙欲除君。",
        "from": "T03n0164_001:0392b07_0",
        "context_with_next_sentence": true
    },
    {
        "source_sentence": "　王上高臺祈神鬼：　　「請翅飛騰免斯難，　若得翅飛取諸方，　　百國王頭祭山神。」",
        "from": "T03n0164_001:0392b09_0",
        "context_with_next_sentence": true
    },
    {
        "source_sentence": "　師子猛獸惡習故，　　立得翅飛接諸王，　囚縶高峯峻巖上，　　已得九十九國王，　惟少一王擬當祭，　　師子而下更尋求。",
        "from": "T03n0164_001:0392b11_0",
        "context_with_next_sentence": true
    },
    {
        "source_sentence": "　於時王舍菩薩王，　　號為聞月園苑浴，　師子見王坐玉矴，　　下捉右臂欲擒將。",
        "from": "T03n0164_001:0392b14_0",
        "context_with_next_sentence": true
    },
    {
        "source_sentence": "　爾時聞月王悲泣，　　師子問王：「何故啼？」",
        "from": "T03n0164_001:0392b16_0",
        "context_with_next_sentence": true
    },
    {
        "source_sentence": "「我聞大王勇猛智，　　菩薩不顧身命財。」",
        "from": "T03n0164_001:0392b17_0",
        "context_with_next_sentence": true
    },
    {
        "source_sentence": "「若也如是當應忍，　　何得苦憂不自由？」",
        "from": "T03n0164_001:0392b18_0",
        "context_with_next_sentence": true
    },
    {
        "source_sentence": "　聞月答王師子云：　　「一切憂苦不過慈，　修行菩薩大慈悲，　　我今憂彼百國王，　一生豪貴主天下，　　今日囚縶命欲終；　我又百國求佛法，　　請得法師遠方來，　未及聽法親授教，　　國人渴仰未曾聞，　汝捨施我一七日，　　供養三寶聽法音，　集會群臣囑累法，　　八日當自迎大王。」",
        "from": "T03n0164_001:0392b19_0",
        "context_with_next_sentence": true
    },
    {
        "source_sentence": "　以其菩薩無詐妄，　　師子許王七日期，　八日聞月出城迎，　　捨身施待師子王。",
        "from": "T03n0164_001:0392b26_0",
        "context_with_next_sentence": true
    },
    {
        "source_sentence": "　於時師子如雲現，　　擒接聞月對眾將。",
        "from": "T03n0164_001:0392b28_0",
        "context_with_next_sentence": true
    },
    {
        "source_sentence": "　師子問王：「可無畏？",
        "from": "T03n0164_001:0392b29_0",
        "context_with_next_sentence": true
    },
    {
        "source_sentence": "　　敢出我前如獸王？」",
        "from": "T03n0164_001:0392b29_1",
        "context_with_next_sentence": true
    },
    {
        "source_sentence": "　聞月答王師子言：　　「是身虛假施大王，　寧捨百千身命財，　　不犯前言失汝期。」",
        "from": "T03n0164_001:0392c01_0",
        "context_with_next_sentence": true
    },
    {
        "source_sentence": "　和顏悅色方便語，　　聽我少時說因緣：「汝欲祭祀邪神鬼，　　諸部善神與汝殃，　十方佛剎諸賢聖，　　多劫汝不更聞名；　是身虛假合因緣，　　命若電光無停住，　五根六識無人我，　　眼耳鼻舌觸為因，　如幻變化見眾像，　　眾生妄想執為真，　從頭至足驗此軀，　　無有一事是常住，　如水中泡剎那滅，　　老、病、死、苦亦無常，　汝今雖肉養其身，　　究竟無依無善路，　殺生無量食噉肉，　　展轉受苦惡道中。」",
        "from": "T03n0164_001:0392c03_0",
        "context_with_next_sentence": true
    },
    {
        "source_sentence": "　爾時聞月無量偈，　　勸化師子素駄王，　師子聞已漸廻心，　　聽聞無我實相體。",
        "from": "T03n0164_001:0392c13_0",
        "context_with_next_sentence": true
    },
    {
        "source_sentence": "　師子問王：「如何計？",
        "from": "T03n0164_001:0392c15_0",
        "context_with_next_sentence": true
    },
    {
        "source_sentence": "　　祭祀無罪得神歡。」",
        "from": "T03n0164_001:0392c15_1",
        "context_with_next_sentence": true
    },
    {
        "source_sentence": "　聞月答云：「辦素味，　　無辜淨食祭祀天。」",
        "from": "T03n0164_001:0392c16_0",
        "context_with_next_sentence": true
    },
    {
        "source_sentence": "　師子依命祭山神，　　捨身施與聞月王，　山中囚禁諸王者，　　並皆付囑聞月將。",
        "from": "T03n0164_001:0392c17_0",
        "context_with_next_sentence": true
    },
    {
        "source_sentence": "　聞月各引還本國，　　依舊安置理人民，　并將師子素駄王，　　摩竭提國坐本宮，　和合諸臣及萬姓，　　合國斷肉不殺生。",
        "from": "T03n0164_001:0392c19_0",
        "context_with_next_sentence": true
    },
    {
        "source_sentence": "　爾時聞月發大願：　　「願我成等正覺時，　解脫一切普含生，　　此等諸王同成佛，　所授師子王妙法，　　願其重罪得雲銷。」",
        "from": "T03n0164_001:0392c22_0",
        "context_with_next_sentence": true
    },
    {
        "source_sentence": "又念：「過去阿僧祇劫，釋提桓因處忉利宮，以於過去食肉餘習，變身為鷹而逐於鴿。",
        "from": "T03n0164_001:0392c25_0",
        "context_with_next_sentence": true
    },
    {
        "source_sentence": "我時作王，名曰尸毘，愍念其鴿，枰身割肉代鴿償命。",
        "from": "T03n0164_001:0392c26_1",
        "context_with_next_sentence": true
    },
    {
        "source_sentence": "尸毘王者，我身是也，後當作王名曰聞月；其時帝釋化為鷹者，後當作王師子素駄。",
        "from": "T03n0164_001:0392c28_2",
        "context_with_next_sentence": true
    },
    {
        "source_sentence": "釋試我故尚生惡道，況餘眾生無慚專殺，食噉血肉無止足時。」",
        "from": "T03n0164_001:0393a01_3",
        "context_with_next_sentence": true
    },
    {
        "source_sentence": "一切眾生從無始來，靡不曾作父母親屬，易生鳥獸，如何忍食？",
        "from": "T03n0164_001:0393a02_4",
        "context_with_next_sentence": true
    },
    {
        "source_sentence": "夫食肉者，歷劫之中生於鳥獸，食他血肉展轉償命。",
        "from": "T03n0164_001:0393a04_5",
        "context_with_next_sentence": true
    },
    {
        "source_sentence": "若生人間專殺嗜肉，死墮阿鼻無時暫息。",
        "from": "T03n0164_001:0393a05_6",
        "context_with_next_sentence": true
    },
    {
        "source_sentence": "若人能斷一生食肉，乃至成佛無由再食。",
        "from": "T03n0164_001:0393a06_7",
        "context_with_next_sentence": true
    },
    {
        "source_sentence": "佛說師子素駄娑王斷肉經",
        "from": "T03n0164_001:0393a08_0",
        "context_with_next_sentence": false
    }
]