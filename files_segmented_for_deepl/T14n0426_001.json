[
    {
        "source_sentence": "佛說千佛因緣經",
        "from": "T14n0426_001:0065c23_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T14n0426_001:0065c25_0",
        "context_with_next_sentence": true
    },
    {
        "source_sentence": "如是我聞：一時，佛在王舍城耆闍崛山中，與大比丘眾五千人俱，其名曰：尊者阿若憍陳如、尊者優樓頻蠡迦葉、尊者伽耶迦葉、尊者那提迦葉、尊者摩訶迦葉、尊者舍利弗、尊者大目犍連、尊者迦栴延、尊者阿那律、尊者阿難等，皆大阿羅漢而眾所知識，如調象王，所作已辦，三明、六通，具八解脫。",
        "from": "T14n0426_001:0065c26_0",
        "context_with_next_sentence": true
    },
    {
        "source_sentence": "菩薩摩訶薩八萬四千人，梵德菩薩、淨行菩薩、無邊行菩薩而為上首；跋陀波羅，應與無邊俱為上首也，他方月音菩薩、月藏菩薩、妙音菩薩而為上首；如是等諸大菩薩，皆久修梵行，安隱清淨，住首楞嚴三昧，皆悉具足八萬四千諸波羅蜜，於娑婆世界及十方國，示現作佛，轉妙法輪，現般涅槃，於耆闍崛山昇仙講堂，皆師子吼。",
        "from": "T14n0426_001:0066a03_1",
        "context_with_next_sentence": true
    },
    {
        "source_sentence": "是諸菩薩摩訶薩等，各各自說過去因緣，如是音聲遍滿三千大千世界。",
        "from": "T14n0426_001:0066a11_2",
        "context_with_next_sentence": true
    },
    {
        "source_sentence": "天龍、夜叉、乾闥婆、阿修羅、迦樓羅、緊那羅、摩睺羅伽、人非人等，一切大眾皆悉集會。",
        "from": "T14n0426_001:0066a13_3",
        "context_with_next_sentence": true
    },
    {
        "source_sentence": "爾時，世尊從石室出，問阿難言：「今諸聲聞、諸菩薩等，皆何講論？」",
        "from": "T14n0426_001:0066a16_0",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T14n0426_001:0066a17_1",
        "context_with_next_sentence": true
    },
    {
        "source_sentence": "諸菩薩眾，各各自說宿世因緣。」",
        "from": "T14n0426_001:0066a17_2",
        "context_with_next_sentence": true
    },
    {
        "source_sentence": "爾時，世尊安庠徐步如大龍象，披僧伽梨入大眾中，告諸菩薩言：「汝等今者，各說何義？」",
        "from": "T14n0426_001:0066a18_3",
        "context_with_next_sentence": true
    },
    {
        "source_sentence": "其大音聲遍滿世界。",
        "from": "T14n0426_001:0066a20_4",
        "context_with_next_sentence": true
    },
    {
        "source_sentence": "跋陀波羅菩薩即從坐起，自為世尊敷師子座，頭面禮足，請佛就坐，白佛言：「世尊！",
        "from": "T14n0426_001:0066a21_5",
        "context_with_next_sentence": true
    },
    {
        "source_sentence": "我於今日欲少諮問，唯願世尊，為我解說。」",
        "from": "T14n0426_001:0066a23_6",
        "context_with_next_sentence": true
    },
    {
        "source_sentence": "說是語時，八萬四千諸菩薩等，各脫瓔珞散佛供養，所散瓔珞住佛頂上，如須彌山嚴顯可觀，有千化佛坐山窟中。",
        "from": "T14n0426_001:0066a24_7",
        "context_with_next_sentence": true
    },
    {
        "source_sentence": "時，諸菩薩頂禮佛足，異口同音白佛言：「世尊！",
        "from": "T14n0426_001:0066a26_8",
        "context_with_next_sentence": true
    },
    {
        "source_sentence": "世尊與賢劫千佛，過去世時種何功德？",
        "from": "T14n0426_001:0066a27_9",
        "context_with_next_sentence": true
    },
    {
        "source_sentence": "修何道行？",
        "from": "T14n0426_001:0066a28_10",
        "context_with_next_sentence": true
    },
    {
        "source_sentence": "常生一處、同共一家，於一劫中，次第當得阿耨多羅三藐三菩提，化度濁惡諸眾生等，令其堅發三種清淨菩提之心。",
        "from": "T14n0426_001:0066a28_11",
        "context_with_next_sentence": true
    },
    {
        "source_sentence": "願為我等，及未來世諸眾生故，當廣分別賢劫千菩薩過去世時，諸波羅蜜本事果報。」",
        "from": "T14n0426_001:0066b02_12",
        "context_with_next_sentence": true
    },
    {
        "source_sentence": "爾時，世尊告諸菩薩言：「諦聽！",
        "from": "T14n0426_001:0066b05_0",
        "context_with_next_sentence": true
    },
    {
        "source_sentence": "諦聽！",
        "from": "T14n0426_001:0066b05_1",
        "context_with_next_sentence": true
    },
    {
        "source_sentence": "善思念之！",
        "from": "T14n0426_001:0066b05_2",
        "context_with_next_sentence": true
    },
    {
        "source_sentence": "吾當為汝分別廣說。",
        "from": "T14n0426_001:0066b06_0",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0066b06_1",
        "context_with_next_sentence": true
    },
    {
        "source_sentence": "汝今當知，乃往過去無量、無數百千萬億阿僧祇劫，復過是數，爾時，此娑婆世界名大莊嚴，劫名大寶。",
        "from": "T14n0426_001:0066b06_2",
        "context_with_next_sentence": true
    },
    {
        "source_sentence": "有佛世尊，名寶燈焰王如來、應供、正遍知、明行足、善逝、世間解、無上士、調御丈夫、天人師、佛、世尊，出現於世。",
        "from": "T14n0426_001:0066b09_3",
        "context_with_next_sentence": true
    },
    {
        "source_sentence": "「彼佛世尊出現世時，亦以三乘教化眾生，佛壽半劫，正法化世住於一劫，像法化世住於二劫。",
        "from": "T14n0426_001:0066b11_4",
        "context_with_next_sentence": true
    },
    {
        "source_sentence": "於像法中有一大王，名曰光德，十善化民，國土安樂，如轉輪王。",
        "from": "T14n0426_001:0066b13_5",
        "context_with_next_sentence": true
    },
    {
        "source_sentence": "「爾時，大王教諸人民誦毘陀論。",
        "from": "T14n0426_001:0066b15_0",
        "context_with_next_sentence": true
    },
    {
        "source_sentence": "時學堂中有千童子，年各十五，聰敏多知，聞諸比丘讚佛、法、僧。",
        "from": "T14n0426_001:0066b15_1",
        "context_with_next_sentence": true
    },
    {
        "source_sentence": "「有一童子名蓮華德，白善稱比丘言：『云何名佛？",
        "from": "T14n0426_001:0066b17_2",
        "context_with_next_sentence": true
    },
    {
        "source_sentence": "云何名法？",
        "from": "T14n0426_001:0066b18_3",
        "context_with_next_sentence": true
    },
    {
        "source_sentence": "云何名僧？』",
        "from": "T14n0426_001:0066b18_4",
        "context_with_next_sentence": true
    },
    {
        "source_sentence": "「比丘偈答言：「『波羅蜜滿足，　　淨性覺智慧，　　勝心得成就，　　故號名為佛。",
        "from": "T14n0426_001:0066b18_5",
        "context_with_next_sentence": true
    },
    {
        "source_sentence": "　　無染性清淨，　　永離於世間，　　不觀世五陰，　　常住名為法。",
        "from": "T14n0426_001:0066b22_0",
        "context_with_next_sentence": true
    },
    {
        "source_sentence": "　　身心常無為，　　永離四種食，　　為世良福田，　　故稱比丘僧。』",
        "from": "T14n0426_001:0066b24_0",
        "context_with_next_sentence": true
    },
    {
        "source_sentence": "「時，千童子聞三寶名，各持香華隨從比丘，行詣僧房，入塔禮拜，見佛色像，彼像身量高六十二那由他由旬，八萬四千諸相好門皆悉具足。",
        "from": "T14n0426_001:0066b26_0",
        "context_with_next_sentence": true
    },
    {
        "source_sentence": "「時，千童子見佛像已，白比丘言：『如此勝人大無上士，過去世時修何功德？",
        "from": "T14n0426_001:0066b29_1",
        "context_with_next_sentence": true
    },
    {
        "source_sentence": "乃得如是無上勝相。』",
        "from": "T14n0426_001:0066c01_2",
        "context_with_next_sentence": true
    },
    {
        "source_sentence": "「比丘答言：『善男子！",
        "from": "T14n0426_001:0066c02_3",
        "context_with_next_sentence": true
    },
    {
        "source_sentence": "汝今諦聽！",
        "from": "T14n0426_001:0066c02_4",
        "context_with_next_sentence": true
    },
    {
        "source_sentence": "佛世尊者，過去修行八萬四千諸波羅蜜，亦復修習三十七品助菩提法，故得如此端嚴之身。",
        "from": "T14n0426_001:0066c03_0",
        "context_with_next_sentence": true
    },
    {
        "source_sentence": "如來身者，不但有此八萬四千諸相好門，亦有十力、四無所畏、十八不共、大悲、三念處、三明、六通、八解脫等。』",
        "from": "T14n0426_001:0066c05_1",
        "context_with_next_sentence": true
    },
    {
        "source_sentence": "「時，千童子聞於比丘讚歎佛已，五體投地，即於像前發弘誓願：『我等今者，各各應發阿耨多羅三藐三菩提心，過算數劫，必得成佛，如今世尊，等無有異。』",
        "from": "T14n0426_001:0066c07_2",
        "context_with_next_sentence": true
    },
    {
        "source_sentence": "「第三童子名蓮華藏，復發誓願：『我等今者，因比丘故聞三寶名，復得見於如來色像，於未來世成佛無疑，未成佛間，恒與比丘共生一處。』",
        "from": "T14n0426_001:0066c10_3",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0066c14_0",
        "context_with_next_sentence": true
    },
    {
        "source_sentence": "汝今當知，時千童子聞三寶名，身心歡喜，隨壽長短後皆命終。",
        "from": "T14n0426_001:0066c14_1",
        "context_with_next_sentence": true
    },
    {
        "source_sentence": "臨命終時，以聞三寶，善根因緣力故，除却五十一劫生死之業。",
        "from": "T14n0426_001:0066c15_2",
        "context_with_next_sentence": true
    },
    {
        "source_sentence": "命終之後，得生梵世，諸天生法，生梵宮已，即得三念，自憶往世聞三寶名，以是因緣得生天上。",
        "from": "T14n0426_001:0066c17_3",
        "context_with_next_sentence": true
    },
    {
        "source_sentence": "「時，千梵王各乘宮殿，與諸梵俱持七寶華，至故塔前供養佛像。",
        "from": "T14n0426_001:0066c19_4",
        "context_with_next_sentence": true
    },
    {
        "source_sentence": "時千梵王異口同音，而說偈言：「『慧日大名稱，　　久住善寂地，　　聞名除諸惡，　　自然生梵世，　　我今頭面禮，　　歸依大解脫。』",
        "from": "T14n0426_001:0066c20_5",
        "context_with_next_sentence": true
    },
    {
        "source_sentence": "「說此偈已，各還梵世。",
        "from": "T14n0426_001:0066c25_0",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0066c25_1",
        "context_with_next_sentence": true
    },
    {
        "source_sentence": "汝今當知，時彼國王十善化人者，久已成佛，毘婆尸如來是；善稱比丘，尸棄如來是；時千童子豈異人乎？",
        "from": "T14n0426_001:0066c25_2",
        "context_with_next_sentence": true
    },
    {
        "source_sentence": "今拘留秦佛，乃至最後樓至如來是。",
        "from": "T14n0426_001:0066c28_3",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0066c28_4",
        "context_with_next_sentence": true
    },
    {
        "source_sentence": "汝今當知，我與賢劫千菩薩，從彼佛所聞三寶名，始發阿耨多羅三藐三菩提心，其事如是。」",
        "from": "T14n0426_001:0066c29_5",
        "context_with_next_sentence": true
    },
    {
        "source_sentence": "佛告跋陀波羅：「汝今當知，我念過去無量、無數阿僧祇劫，此娑婆世界有一大國，名波羅[木*奈]，王名梵德，常以善法化諸人民，彼時人壽八萬四千劫。",
        "from": "T14n0426_001:0067a03_0",
        "context_with_next_sentence": true
    },
    {
        "source_sentence": "「時王梵德自見衰相，以國付子，出家學道，於仙人生地，憂曇鉢林中。",
        "from": "T14n0426_001:0067a06_1",
        "context_with_next_sentence": true
    },
    {
        "source_sentence": "晨朝出家，端坐思惟，經一食頃，逆順觀於十二因緣，往復觀察凡十八遍，應時即得辟支佛道，踊身虛空作十八變。",
        "from": "T14n0426_001:0067a08_0",
        "context_with_next_sentence": true
    },
    {
        "source_sentence": "「優曇林中有五百梵志，見辟支佛足下有十二因緣文字：無明緣行、行緣識、識緣名色、名色緣六入、六入緣觸、觸緣受、受緣愛、愛緣取、取緣有、有緣生、生緣老死憂悲苦惱。",
        "from": "T14n0426_001:0067a10_1",
        "context_with_next_sentence": true
    },
    {
        "source_sentence": "「五百梵志見此文字，有觀無明緣行、無所依起，有三百人，應時即得辟支佛道；又二百人，觀無明緣行，及愛取有，應時即得成辟支佛；又觀無明，乃至老死憂悲苦惱，因無常行成辟支佛。",
        "from": "T14n0426_001:0067a14_2",
        "context_with_next_sentence": true
    },
    {
        "source_sentence": "優曇鉢林一日之中，有五百一辟支佛出現於世。",
        "from": "T14n0426_001:0067a18_3",
        "context_with_next_sentence": true
    },
    {
        "source_sentence": "「是時，大地六種震動，乃至梵世諸天宮殿。",
        "from": "T14n0426_001:0067a19_4",
        "context_with_next_sentence": true
    },
    {
        "source_sentence": "時，千梵王各以衣裓，盛曼陀羅華、摩訶曼陀羅華、曼殊沙華、摩訶曼殊沙華，至優曇林中供養辟支佛，頭面禮足，白言：『大德！",
        "from": "T14n0426_001:0067a20_5",
        "context_with_next_sentence": true
    },
    {
        "source_sentence": "為我說法。』",
        "from": "T14n0426_001:0067a23_6",
        "context_with_next_sentence": true
    },
    {
        "source_sentence": "「時，辟支佛踊身虛空作十八變，舒手現足。",
        "from": "T14n0426_001:0067a23_7",
        "context_with_next_sentence": true
    },
    {
        "source_sentence": "時，千梵王見其足下十二因緣文字相現、見其掌中有十善文，於頂光中見五戒法、八支齋文。",
        "from": "T14n0426_001:0067a24_8",
        "context_with_next_sentence": true
    },
    {
        "source_sentence": "「時千梵王身心歡喜，受持讀誦發弘誓願：『我等今者，見諸快士，結加趺坐，如入禪定，身分光明，有此文字令我讀誦。』",
        "from": "T14n0426_001:0067a27_9",
        "context_with_next_sentence": true
    },
    {
        "source_sentence": "「時梵眾中，有一梵王，名曰慧見，告餘梵言：『我於今者，見辟支佛，受持五戒、八支齋法，當行十善，觀諸緣起，以此善根，迴向甚深阿耨多羅三藐三菩提。",
        "from": "T14n0426_001:0067a29_10",
        "context_with_next_sentence": true
    },
    {
        "source_sentence": "願我等作佛時，說法度人，過於辟支佛百千萬倍。",
        "from": "T14n0426_001:0067b04_11",
        "context_with_next_sentence": true
    },
    {
        "source_sentence": "我成佛時，聞我名者，見我形者，速得除滅無量障礙，如我今者，見辟支佛。』",
        "from": "T14n0426_001:0067b05_12",
        "context_with_next_sentence": true
    },
    {
        "source_sentence": "「時千梵王供養畢已，各還所安，隨梵天壽後，各命終。",
        "from": "T14n0426_001:0067b06_13",
        "context_with_next_sentence": true
    },
    {
        "source_sentence": "命終之後，於娑婆世界千四天下，為千轉輪王，十善教化，本善願故，不隨因緣，壽命八萬四千歲。",
        "from": "T14n0426_001:0067b08_14",
        "context_with_next_sentence": true
    },
    {
        "source_sentence": "「臨欲終時，雪山之中，有一婆羅門，聰明多智，壽命半劫。",
        "from": "T14n0426_001:0067b10_15",
        "context_with_next_sentence": true
    },
    {
        "source_sentence": "於先經中，聞過去有佛，號栴檀莊嚴如來，十號具足。",
        "from": "T14n0426_001:0067b11_16",
        "context_with_next_sentence": true
    },
    {
        "source_sentence": "彼佛世尊，說甚深檀波羅蜜，不見施者及以受者，心行平等，而行布施。",
        "from": "T14n0426_001:0067b12_17",
        "context_with_next_sentence": true
    },
    {
        "source_sentence": "「時大仙人，聞此事已，從雪山出，詣千聖王，求索財寶，廣為諸王讚說甚深檀波羅蜜。",
        "from": "T14n0426_001:0067b14_18",
        "context_with_next_sentence": true
    },
    {
        "source_sentence": "翹於右足，而舉右手，住立王前，而說偈言：「『施為妙善藥，　　服者常不死，　　不見身與心，　　觀財物空寂。",
        "from": "T14n0426_001:0067b16_19",
        "context_with_next_sentence": true
    },
    {
        "source_sentence": "　　受者如虛空，　　如是行布施，　　無財及受者，　　乃應菩薩行。』",
        "from": "T14n0426_001:0067b20_0",
        "context_with_next_sentence": true
    },
    {
        "source_sentence": "「時，千聖王各以國土付其太子，告下諸國：『我等今者，欲修一切施，諸有貧窮須財寶者，可詣我所，當隨意施。』",
        "from": "T14n0426_001:0067b22_0",
        "context_with_next_sentence": true
    },
    {
        "source_sentence": "「爾時，諸國一切人民，皆悉來集千聖王所，白言聖王：『我等今者，唯乏二事，餘無所須。",
        "from": "T14n0426_001:0067b24_1",
        "context_with_next_sentence": true
    },
    {
        "source_sentence": "何等二事？",
        "from": "T14n0426_001:0067b26_2",
        "context_with_next_sentence": true
    },
    {
        "source_sentence": "一者、天樂；二者、天女。』",
        "from": "T14n0426_001:0067b26_3",
        "context_with_next_sentence": true
    },
    {
        "source_sentence": "「時，千聖王持摩尼珠置高幢上，發大誓願：『我等福德，受善果報，真實不虛，令如意珠普雨天樂，供給一切。』",
        "from": "T14n0426_001:0067b27_4",
        "context_with_next_sentence": true
    },
    {
        "source_sentence": "應念即雨種種樂器。",
        "from": "T14n0426_001:0067b29_5",
        "context_with_next_sentence": true
    },
    {
        "source_sentence": "「時，諸樂器住虛空中不鼓自鳴，復更生念：『若我福善真實不虛，令如意珠普雨天女。』",
        "from": "T14n0426_001:0067c01_0",
        "context_with_next_sentence": true
    },
    {
        "source_sentence": "應念即雨種種天女，容儀庠序如魔天后，一一天女，各有五百眷屬以為侍者。",
        "from": "T14n0426_001:0067c02_1",
        "context_with_next_sentence": true
    },
    {
        "source_sentence": "「時，千聖王滿眾願已，即捨國土出家學道。",
        "from": "T14n0426_001:0067c04_2",
        "context_with_next_sentence": true
    },
    {
        "source_sentence": "時王千子及諸臣民，皆悉號咷，隨從王後，奉送大王至於雪山。",
        "from": "T14n0426_001:0067c05_3",
        "context_with_next_sentence": true
    },
    {
        "source_sentence": "時，千聖王告諸臣民：『諸行無常，我身無主，性相皆空，有者歸滅。",
        "from": "T14n0426_001:0067c07_0",
        "context_with_next_sentence": true
    },
    {
        "source_sentence": "我於今者，信解此義，是以棄國，無所戀著。』",
        "from": "T14n0426_001:0067c08_1",
        "context_with_next_sentence": true
    },
    {
        "source_sentence": "即隨婆羅門入於雪山，王子臣民辭退還國。",
        "from": "T14n0426_001:0067c09_2",
        "context_with_next_sentence": true
    },
    {
        "source_sentence": "「時，千聖王於雪山中各立草菴，端坐思惟，發弘誓願，當度一切求無上道，思大施義，聖王宿世，十善報故。",
        "from": "T14n0426_001:0067c10_3",
        "context_with_next_sentence": true
    },
    {
        "source_sentence": "雪山千神，各獻仙果，日日供給，更不求食，應時即得獲五神通，飛騰虛空，壽命一劫。",
        "from": "T14n0426_001:0067c12_4",
        "context_with_next_sentence": true
    },
    {
        "source_sentence": "「時雪山中，有大夜叉，身長四千里，狗牙上出高八十里，面十二眼，眼出迸血，光如融銅，左手持劍、右手持叉，住聖王前，高聲唱言：『我今飢渴，無所飯食，唯願聖王慈悲矜愍，施我少食。』",
        "from": "T14n0426_001:0067c14_5",
        "context_with_next_sentence": true
    },
    {
        "source_sentence": "「時千聖王告夜叉言：『我等誓願，一切施與。』",
        "from": "T14n0426_001:0067c18_6",
        "context_with_next_sentence": true
    },
    {
        "source_sentence": "各各以水澡夜叉手，授以仙果，而令食之。",
        "from": "T14n0426_001:0067c19_7",
        "context_with_next_sentence": true
    },
    {
        "source_sentence": "「夜叉得果，怒棄置地，告聖王言：『我父夜叉，噉人精氣；我母羅剎，恒噉人心、飲人熱血，我今飢急，唯須人心血，何用果為？』",
        "from": "T14n0426_001:0067c20_8",
        "context_with_next_sentence": true
    },
    {
        "source_sentence": "「時，千聖王告夜叉言：『一切難捨，無過己身，我等今日不能捨心持用相與。』",
        "from": "T14n0426_001:0067c23_9",
        "context_with_next_sentence": true
    },
    {
        "source_sentence": "「是時，夜叉即說偈言：「『觀心無心相，　　四大色所成，　　一切悉能捨，　　乃應菩薩行。』",
        "from": "T14n0426_001:0067c25_10",
        "context_with_next_sentence": true
    },
    {
        "source_sentence": "「時，雪山中有婆羅門，名牢度跋提，白夜叉言：『唯願大師，為我說法，我今不惜心之與血。』",
        "from": "T14n0426_001:0067c28_0",
        "context_with_next_sentence": true
    },
    {
        "source_sentence": "即脫單衣，敷為高座，即請夜叉令就此座。",
        "from": "T14n0426_001:0068a01_0",
        "context_with_next_sentence": true
    },
    {
        "source_sentence": "「時，大夜叉即說偈言：「『欲求無為道，　　不惜身心分，　　割截受眾苦，　　能忍猶如地。",
        "from": "T14n0426_001:0068a01_1",
        "context_with_next_sentence": true
    },
    {
        "source_sentence": "　　亦不見受者，　　求法心不悔，　　一切無悋惜，　　猶如救頭然，　　普濟眾飢渴，　　乃應菩薩行。』",
        "from": "T14n0426_001:0068a05_0",
        "context_with_next_sentence": true
    },
    {
        "source_sentence": "「時，牢度跋提聞此偈已，身心歡喜，即持利劍刺胸出心。",
        "from": "T14n0426_001:0068a08_0",
        "context_with_next_sentence": true
    },
    {
        "source_sentence": "「是時，地神從地踊出，白牢度跋提：『唯願大仙，愍憐我等及山樹神，莫為一鬼捨於身命。』",
        "from": "T14n0426_001:0068a09_1",
        "context_with_next_sentence": true
    },
    {
        "source_sentence": "「時，牢度跋提告諸神言：「『此身如幻炎，　　隨現即變滅，　　猶如呼聲響，　　呼已更不應。",
        "from": "T14n0426_001:0068a11_2",
        "context_with_next_sentence": true
    },
    {
        "source_sentence": "　　四大五陰力，　　其勢不久停，　　於千萬億歲，　　未曾為法死。",
        "from": "T14n0426_001:0068a14_0",
        "context_with_next_sentence": true
    },
    {
        "source_sentence": "　　我今為法故，　　以心血布施，　　慎勿固遮我，　　障我無上慧。",
        "from": "T14n0426_001:0068a16_0",
        "context_with_next_sentence": true
    },
    {
        "source_sentence": "　　以此布施報，　　誓願成佛道，　　若後成佛時，　　要先度汝等。』",
        "from": "T14n0426_001:0068a18_0",
        "context_with_next_sentence": true
    },
    {
        "source_sentence": "「說此偈已，臥夜叉前，以劍刺頸，施夜叉血，即復破胸，出心與之。",
        "from": "T14n0426_001:0068a20_0",
        "context_with_next_sentence": true
    },
    {
        "source_sentence": "「是時，天地大動，日無精光，無雲而雷，有五夜叉從四方來，爭取分裂，競共食之。",
        "from": "T14n0426_001:0068a21_1",
        "context_with_next_sentence": true
    },
    {
        "source_sentence": "食已大叫，躍立空中，告千聖王：『誰能行施如牢度跋提？",
        "from": "T14n0426_001:0068a23_2",
        "context_with_next_sentence": true
    },
    {
        "source_sentence": "如此行施，乃可成佛。』",
        "from": "T14n0426_001:0068a24_3",
        "context_with_next_sentence": true
    },
    {
        "source_sentence": "「時千聖王驚怖退沒，不欲菩提，生變悔心，各欲還國。",
        "from": "T14n0426_001:0068a25_0",
        "context_with_next_sentence": true
    },
    {
        "source_sentence": "「時，五夜叉即說偈言：「『不殺是佛種，　　慈心為良藥，　　大悲常安隱，　　終無老死異。",
        "from": "T14n0426_001:0068a26_1",
        "context_with_next_sentence": true
    },
    {
        "source_sentence": "　　一切受身者，　　畏殺毒害人，　　是故諸菩薩，　　教行不殺戒。",
        "from": "T14n0426_001:0068a29_0",
        "context_with_next_sentence": true
    },
    {
        "source_sentence": "　　汝今若畏死，　　當行不殺事，　　云何欲還國，　　捨靜求憒閙。』",
        "from": "T14n0426_001:0068b02_0",
        "context_with_next_sentence": true
    },
    {
        "source_sentence": "「時，千聖王聞此語已，皆默然住。」",
        "from": "T14n0426_001:0068b04_0",
        "context_with_next_sentence": true
    },
    {
        "source_sentence": "佛告跋陀波羅：「汝今當知，第一婆羅門，讚檀波羅蜜者，過去定光明王佛是；牢度跋提者，過去然燈佛是。",
        "from": "T14n0426_001:0068b04_1",
        "context_with_next_sentence": true
    },
    {
        "source_sentence": "時千聖王出家學道，見然燈佛修諸苦行，心生悔恨，於一劫中墮大地獄；雖墮地獄，菩提願力莊嚴心故，火不能燒。",
        "from": "T14n0426_001:0068b07_2",
        "context_with_next_sentence": true
    },
    {
        "source_sentence": "從是已後，復得值遇燈明王菩薩為其說法，從地獄出，廣為讚歎過去千佛解脫稱莊嚴佛，乃至最後妙自在王佛。",
        "from": "T14n0426_001:0068b09_3",
        "context_with_next_sentence": true
    },
    {
        "source_sentence": "時，千聖王聞千佛名，歡喜敬禮，以是因緣，超越九億那由他恒河沙劫生死之罪。",
        "from": "T14n0426_001:0068b12_4",
        "context_with_next_sentence": true
    },
    {
        "source_sentence": "跋陀波羅！",
        "from": "T14n0426_001:0068b14_5",
        "context_with_next_sentence": true
    },
    {
        "source_sentence": "汝今當知，時千聖王豈異人乎？",
        "from": "T14n0426_001:0068b14_6",
        "context_with_next_sentence": true
    },
    {
        "source_sentence": "我等賢劫千佛是也。」",
        "from": "T14n0426_001:0068b15_7",
        "context_with_next_sentence": true
    },
    {
        "source_sentence": "佛說是時，一切大眾聞佛所說，皆大歡喜。",
        "from": "T14n0426_001:0068b15_8",
        "context_with_next_sentence": true
    },
    {
        "source_sentence": "八十人發無上道心；二百五十人，漏盡意解成阿羅漢。",
        "from": "T14n0426_001:0068b16_9",
        "context_with_next_sentence": true
    },
    {
        "source_sentence": "「復次，跋陀波羅！",
        "from": "T14n0426_001:0068b18_0",
        "context_with_next_sentence": true
    },
    {
        "source_sentence": "乃往過去無量、無數阿僧祇劫，此閻浮提有大國王，名須闍提，國名勝幡。",
        "from": "T14n0426_001:0068b18_1",
        "context_with_next_sentence": true
    },
    {
        "source_sentence": "其王生時，七寶承足，天降瑞應三十有四，墮地即行七寶自至，四方諸山各有一億神仙，五通具足飛集殿前；復有百萬億恒河沙七寶大山，踊出殿前列住空中以應神仙。",
        "from": "T14n0426_001:0068b20_2",
        "context_with_next_sentence": true
    },
    {
        "source_sentence": "「須闍提王漸漸長大，王四天下威德自在，十善化人，王德力故一切人民，皆受快樂如忉利天。",
        "from": "T14n0426_001:0068b24_0",
        "context_with_next_sentence": true
    },
    {
        "source_sentence": "「時諸仙人，各持仙經授王令讀，王讀經已，聞過去有佛，號寶華琉璃功德光照如來，十號具足。",
        "from": "T14n0426_001:0068b26_1",
        "context_with_next_sentence": true
    },
    {
        "source_sentence": "王聞佛名身心歡喜，即脫寶冠向四方禮，發大誓願：『我於今日，捨四天下一切所珍，出家學道，坐於光明菩提樹下，身心不動。",
        "from": "T14n0426_001:0068b28_2",
        "context_with_next_sentence": true
    },
    {
        "source_sentence": "若不得成阿耨多羅三藐三菩提，我終不起。』",
        "from": "T14n0426_001:0068c02_3",
        "context_with_next_sentence": true
    },
    {
        "source_sentence": "「是時六欲天王，名金剛摩尼珠，與諸魔眾八萬億千，一一鬼兵作百億變狀甚可怖畏，競集道樹。",
        "from": "T14n0426_001:0068c03_4",
        "context_with_next_sentence": true
    },
    {
        "source_sentence": "「時，須闍提王端坐樹下，入智印慈心王三昧，三昧力故，時魔兵眾同時碎壞，經七七日，得成阿耨多羅三藐三菩提。",
        "from": "T14n0426_001:0068c05_5",
        "context_with_next_sentence": true
    },
    {
        "source_sentence": "「時諸神仙，俱來勸請轉妙法輪，仙人眾中有一大仙，名曰光果，說偈請曰：「『大德須闍提，　　金輪王四域，　　今捨此七寶，　　如鳥去一毛。",
        "from": "T14n0426_001:0068c08_6",
        "context_with_next_sentence": true
    },
    {
        "source_sentence": "　　坐於光明樹，　　降伏萬億魔，　　甘露法已聞，　　學道已成就。",
        "from": "T14n0426_001:0068c12_0",
        "context_with_next_sentence": true
    },
    {
        "source_sentence": "　　相好特無比，　　威光照十方，　　當號大善寂，　　願必度我等，　　我今頭面禮，　　勸請轉法輪。』",
        "from": "T14n0426_001:0068c14_0",
        "context_with_next_sentence": true
    },
    {
        "source_sentence": "「第二仙人名曰光藏，復說偈言：「『大聖愍眾生，　　誓願坐樹下，　　摧伏諸魔軍，　　結使海已竭，　　願為眾生故，　　廣說甘露法。』",
        "from": "T14n0426_001:0068c17_0",
        "context_with_next_sentence": true
    },
    {
        "source_sentence": "「爾時世尊，默然受於諸仙人請，於光明菩提樹下轉妙法輪，舉身放光照十方界，皆如金色，廣說四諦及十二因緣，凡百億偈。",
        "from": "T14n0426_001:0068c21_0",
        "context_with_next_sentence": true
    },
    {
        "source_sentence": "初會聞法四山諸仙，皆得無生法忍，百千人發無上道心出家學道，無數四部得須陀洹道，有發菩提心數不可知，佛壽二十五萬劫，正法住世二百萬劫，像法住世四百萬劫。",
        "from": "T14n0426_001:0068c23_1",
        "context_with_next_sentence": true
    },
    {
        "source_sentence": "「彼佛世尊，法欲滅時，有諸比丘遊行教化。",
        "from": "T14n0426_001:0068c27_2",
        "context_with_next_sentence": true
    },
    {
        "source_sentence": "時有一國，名曰電光，有一長者名牢度跋提，修行外道，事梵天法，電光大王遣千童子，供給彼人灑掃天廟。",
        "from": "T14n0426_001:0068c28_3",
        "context_with_next_sentence": true
    },
    {
        "source_sentence": "「時千童子，各持天華欲往天寺，於其中路，見諸比丘持佛像行，童子問言：『此是何神，端正威光，巍巍乃爾？』",
        "from": "T14n0426_001:0069a02_4",
        "context_with_next_sentence": true
    },
    {
        "source_sentence": "「諸比丘言：『此大善寂像。』",
        "from": "T14n0426_001:0069a04_5",
        "context_with_next_sentence": true
    },
    {
        "source_sentence": "「童子問言：『大善寂者！",
        "from": "T14n0426_001:0069a04_6",
        "context_with_next_sentence": true
    },
    {
        "source_sentence": "生何種姓？",
        "from": "T14n0426_001:0069a05_7",
        "context_with_next_sentence": true
    },
    {
        "source_sentence": "有何等義？』",
        "from": "T14n0426_001:0069a05_8",
        "context_with_next_sentence": true
    },
    {
        "source_sentence": "「比丘答言：『汝不知乎？",
        "from": "T14n0426_001:0069a05_9",
        "context_with_next_sentence": true
    },
    {
        "source_sentence": "過去久遠，須闍提王棄國出家，成無上道，號大善寂，於淨光林入般涅槃，我等今者是其弟子，今我所持是善寂像。』",
        "from": "T14n0426_001:0069a06_10",
        "context_with_next_sentence": true
    },
    {
        "source_sentence": "時千童子聞佛因緣，各持蓮華以供養像，頂禮像足。",
        "from": "T14n0426_001:0069a09_11",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0069a10_12",
        "context_with_next_sentence": true
    },
    {
        "source_sentence": "汝今當知，以是供養佛像因緣，時諸童子隨壽長短，各自命終，命終之後，即得值遇六十億那由他諸佛，親覲供養，於無上道得不退轉。",
        "from": "T14n0426_001:0069a10_13",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0069a13_14",
        "context_with_next_sentence": true
    },
    {
        "source_sentence": "汝今當知，彼佛世中，四山仙人數不可知者，今十方面各得成佛。",
        "from": "T14n0426_001:0069a13_15",
        "context_with_next_sentence": true
    },
    {
        "source_sentence": "時千童子華供養者，豈異人乎？",
        "from": "T14n0426_001:0069a15_16",
        "context_with_next_sentence": true
    },
    {
        "source_sentence": "我等賢劫千佛是也。",
        "from": "T14n0426_001:0069a16_17",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0069a16_18",
        "context_with_next_sentence": true
    },
    {
        "source_sentence": "汝今當知，佛滅度後，若諸四眾，若持一華供養佛像得二種福。",
        "from": "T14n0426_001:0069a16_19",
        "context_with_next_sentence": true
    },
    {
        "source_sentence": "何等為二？",
        "from": "T14n0426_001:0069a18_20",
        "context_with_next_sentence": true
    },
    {
        "source_sentence": "一者、常得化生；二者、形色端正。",
        "from": "T14n0426_001:0069a18_21",
        "context_with_next_sentence": true
    },
    {
        "source_sentence": "復得二果：一者、恒得值遇諸佛；二者、多生天上。」",
        "from": "T14n0426_001:0069a19_22",
        "context_with_next_sentence": true
    },
    {
        "source_sentence": "時諸比丘聞佛所說，皆大歡喜。",
        "from": "T14n0426_001:0069a20_23",
        "context_with_next_sentence": true
    },
    {
        "source_sentence": "佛告跋陀波羅：「汝今當知，我念過去無量、無數千萬億劫，彼時有佛，號寶蓋照空如來、應供，十號具足。",
        "from": "T14n0426_001:0069a21_0",
        "context_with_next_sentence": true
    },
    {
        "source_sentence": "「彼佛出時，此三千大千世界如金剛佛剎等無有異。",
        "from": "T14n0426_001:0069a23_1",
        "context_with_next_sentence": true
    },
    {
        "source_sentence": "寶蓋照空如來，亦以三乘教化眾生。",
        "from": "T14n0426_001:0069a24_2",
        "context_with_next_sentence": true
    },
    {
        "source_sentence": "佛滅度後，於像法中有一長者，名曰月集，遊行聚落教化眾生，以偈讚歎寶蓋照空如來名號：「『寶蓋照空正遍知，　　無上調御天人師，　　久離生死釋師子，　　無染清淨應真慧。",
        "from": "T14n0426_001:0069a25_3",
        "context_with_next_sentence": true
    },
    {
        "source_sentence": "　　能為世間良福田，　　普濟一切如醫王，　　聞名必得大解脫，　　我今頂禮無上勝。』",
        "from": "T14n0426_001:0069b01_0",
        "context_with_next_sentence": true
    },
    {
        "source_sentence": "「時，彼長者說此偈已，以種種華香，供養寶蓋照空佛像。",
        "from": "T14n0426_001:0069b03_0",
        "context_with_next_sentence": true
    },
    {
        "source_sentence": "華供養已，有千比丘來入講堂，見大長者華香供養，誦讚佛偈。",
        "from": "T14n0426_001:0069b04_1",
        "context_with_next_sentence": true
    },
    {
        "source_sentence": "「第一比丘名曰日藏，問長者言：『汝今日日香華供養，讚歎佛名，欲求何等？』",
        "from": "T14n0426_001:0069b05_2",
        "context_with_next_sentence": true
    },
    {
        "source_sentence": "「長者白言：『大德比丘！",
        "from": "T14n0426_001:0069b07_3",
        "context_with_next_sentence": true
    },
    {
        "source_sentence": "應一心聽，今我供養，欲求無上平等大道。』",
        "from": "T14n0426_001:0069b07_4",
        "context_with_next_sentence": true
    },
    {
        "source_sentence": "「比丘問言：『云何名為無上大道？』",
        "from": "T14n0426_001:0069b08_5",
        "context_with_next_sentence": true
    },
    {
        "source_sentence": "「長者答言：「『無著無所依，　　無累心寂滅，　　本性如虛空，　　是名無上道。",
        "from": "T14n0426_001:0069b09_6",
        "context_with_next_sentence": true
    },
    {
        "source_sentence": "　　大人心所行，　　慈悲為最勝，　　三十七滅意，　　覺道力莊嚴。",
        "from": "T14n0426_001:0069b12_0",
        "context_with_next_sentence": true
    },
    {
        "source_sentence": "　　乘於六度船，　　永度生死流，　　彼處心無著，　　故名無上道。",
        "from": "T14n0426_001:0069b14_0",
        "context_with_next_sentence": true
    },
    {
        "source_sentence": "　　佛慧如須彌，　　亦若蓮華敷，　　久達解性空，　　故名無上道。",
        "from": "T14n0426_001:0069b16_0",
        "context_with_next_sentence": true
    },
    {
        "source_sentence": "　　調御知心如，　　實際性亦然，　　三界一切有，　　皆入如寂中。",
        "from": "T14n0426_001:0069b18_0",
        "context_with_next_sentence": true
    },
    {
        "source_sentence": "　　不調無生相，　　同入法界性，　　如此無所有，　　故稱無上道。』",
        "from": "T14n0426_001:0069b20_0",
        "context_with_next_sentence": true
    },
    {
        "source_sentence": "「是時，長者說此偈已，白比丘言：『唯願大德，行無上道。』",
        "from": "T14n0426_001:0069b22_0",
        "context_with_next_sentence": true
    },
    {
        "source_sentence": "「日藏比丘復說偈言：「『如仁所說義，　　無行無所依，　　本性相空寂，　　我當行何法。",
        "from": "T14n0426_001:0069b23_1",
        "context_with_next_sentence": true
    },
    {
        "source_sentence": "　　我所問大道，　　欲知佛覺智，　　今說法界相，　　無知如虛空。",
        "from": "T14n0426_001:0069b26_0",
        "context_with_next_sentence": true
    },
    {
        "source_sentence": "　　於此無知中，　　無欲無所求，　　如是性相滅，　　我當何所行。』",
        "from": "T14n0426_001:0069b28_0",
        "context_with_next_sentence": true
    },
    {
        "source_sentence": "「是時長者，復說偈言：「『日光住空中，　　普照於一切，　　彼亦無心相，　　欲破諸闇暝。",
        "from": "T14n0426_001:0069c01_0",
        "context_with_next_sentence": true
    },
    {
        "source_sentence": "　　光明力照耀，　　超過諸黑闇，　　黑闇與光明，　　二俱無心意。",
        "from": "T14n0426_001:0069c04_0",
        "context_with_next_sentence": true
    },
    {
        "source_sentence": "　　本性無住闇，　　闇性不暫停，　　佛慧亦如是，　　無滅無所生。",
        "from": "T14n0426_001:0069c06_0",
        "context_with_next_sentence": true
    },
    {
        "source_sentence": "　　智力道莊嚴，　　從於五眼起，　　六通如蓮華，　　不染著世間。",
        "from": "T14n0426_001:0069c08_0",
        "context_with_next_sentence": true
    },
    {
        "source_sentence": "　　戒定慧莊嚴，　　超度世間相，　　是故應歸依，　　無上平等道。』",
        "from": "T14n0426_001:0069c10_0",
        "context_with_next_sentence": true
    },
    {
        "source_sentence": "「是時，長者說此偈已，白比丘言：『大德！",
        "from": "T14n0426_001:0069c12_0",
        "context_with_next_sentence": true
    },
    {
        "source_sentence": "汝今欲求無上道不？』",
        "from": "T14n0426_001:0069c12_1",
        "context_with_next_sentence": true
    },
    {
        "source_sentence": "「日藏比丘聞長者言，深解義趣，頂禮佛足，而說偈言：「『頂禮佛足大解脫，　　久住涅槃滅諸有，　　無漏智力所莊嚴，　　如長者說寂滅慧。",
        "from": "T14n0426_001:0069c13_2",
        "context_with_next_sentence": true
    },
    {
        "source_sentence": "　　我今欲求無染累，　　超過世間諸空相，　　我今求於寂滅道，　　不縛不解不住色；　　亦復不入縛解中，　　無有生死解脫相，　　此處名為甘露道，　　如我所願得成果。",
        "from": "T14n0426_001:0069c17_0",
        "context_with_next_sentence": true
    },
    {
        "source_sentence": "　　修行六度無礙累，　　必定得住首楞嚴，　　具佛職位威儀行，　　滿足佛智如先佛。",
        "from": "T14n0426_001:0069c21_0",
        "context_with_next_sentence": true
    },
    {
        "source_sentence": "　　金剛不壞性空慧，　　是一切智大人事，　　摩尼寶珠如意王，　　我亦當得一合相，　　平等度意無上性。』",
        "from": "T14n0426_001:0069c23_0",
        "context_with_next_sentence": true
    },
    {
        "source_sentence": "「是時，比丘說此偈已，告長者言：『汝今當知，我已解汝所說偈義，我已堪任為菩提器。",
        "from": "T14n0426_001:0069c26_0",
        "context_with_next_sentence": true
    },
    {
        "source_sentence": "我等千比丘，從今日乃至成佛，常修大慈普愛一切，於諸眾生不生毀呰，何況殺害。",
        "from": "T14n0426_001:0069c27_1",
        "context_with_next_sentence": true
    },
    {
        "source_sentence": "「『我從今日乃至菩提，常起大悲普攝一切，而於大悲不起悲相，不生戀著。",
        "from": "T14n0426_001:0069c29_2",
        "context_with_next_sentence": true
    },
    {
        "source_sentence": "「『我從今日乃至成佛，見他得樂心生欣悅，猶如比丘得三禪樂，不起樂觸，及樂覺相。",
        "from": "T14n0426_001:0070a02_3",
        "context_with_next_sentence": true
    },
    {
        "source_sentence": "「『我從今日乃至成佛，不見眾生，及眾生相，亦不住喜、不入捨中。",
        "from": "T14n0426_001:0070a04_4",
        "context_with_next_sentence": true
    },
    {
        "source_sentence": "「『我從今日乃至成佛，終不造作九十五種諸惡律儀。",
        "from": "T14n0426_001:0070a05_5",
        "context_with_next_sentence": true
    },
    {
        "source_sentence": "「『我從今日乃至成佛，終不為己畜養八種不淨之物，若有畜積，必為饒益諸眾生故。",
        "from": "T14n0426_001:0070a07_6",
        "context_with_next_sentence": true
    },
    {
        "source_sentence": "「『我從今日乃至成佛，終不毀謗菩薩法藏，若有辯才智慧無極，說邪見論滿百千歲，我寧碎身猶如微塵，終不信受。",
        "from": "T14n0426_001:0070a08_7",
        "context_with_next_sentence": true
    },
    {
        "source_sentence": "「『我從今日乃至成佛，設有眾生，不造善業作五逆罪，必當教化令得饒益。",
        "from": "T14n0426_001:0070a11_8",
        "context_with_next_sentence": true
    },
    {
        "source_sentence": "「『我從今日乃至成佛，誓願當度五濁惡世沒苦眾生。",
        "from": "T14n0426_001:0070a13_9",
        "context_with_next_sentence": true
    },
    {
        "source_sentence": "「『我從今日乃至成佛，常當修行諸波羅蜜，盡其邊際到大智岸。",
        "from": "T14n0426_001:0070a14_10",
        "context_with_next_sentence": true
    },
    {
        "source_sentence": "「『我從今日乃至成佛，終不放捨一切眾生，必當安慰以義饒益。",
        "from": "T14n0426_001:0070a15_11",
        "context_with_next_sentence": true
    },
    {
        "source_sentence": "「『我從今日乃至成佛，願普莊嚴一切佛事，修諸淨行，十種珍寶以為脚足，無願解脫以為眼目，遊於大空畢竟涅槃。』",
        "from": "T14n0426_001:0070a17_12",
        "context_with_next_sentence": true
    },
    {
        "source_sentence": "「時，千比丘發此誓已，五體投地遍禮諸佛，而說偈言：「『佛智不可動，　　從於解脫生，　　本性相自空，　　遊戲金剛心。",
        "from": "T14n0426_001:0070a19_13",
        "context_with_next_sentence": true
    },
    {
        "source_sentence": "　　已摧煩惱魔，　　陰蓋永已除，　　清淨大慧者，　　我今頭面禮。』",
        "from": "T14n0426_001:0070a23_0",
        "context_with_next_sentence": true
    },
    {
        "source_sentence": "「說此偈已，遍禮十方一切諸佛。",
        "from": "T14n0426_001:0070a25_0",
        "context_with_next_sentence": true
    },
    {
        "source_sentence": "「是時，空中無雲而雷，諸天龍神普雨天華，以為供養，而說偈言：「『善哉勝大士，　　出家修梵行，　　淨命乞自活，　　常離四種食。",
        "from": "T14n0426_001:0070a25_1",
        "context_with_next_sentence": true
    },
    {
        "source_sentence": "　　染衣執應器，　　大數滿一千，　　今復發最上，　　微妙菩提心：　　福田中最勝，　　無過比丘僧，　　我今頭面禮，　　修行大乘者。』",
        "from": "T14n0426_001:0070b01_0",
        "context_with_next_sentence": true
    },
    {
        "source_sentence": "「時千比丘，聞偈歎德倍加精進，即得甚深觀佛三昧，告長者言：『善哉！",
        "from": "T14n0426_001:0070b05_0",
        "context_with_next_sentence": true
    },
    {
        "source_sentence": "長者！",
        "from": "T14n0426_001:0070b06_1",
        "context_with_next_sentence": true
    },
    {
        "source_sentence": "我因汝故發菩提心，汝亦應於佛法海中出家學道。』",
        "from": "T14n0426_001:0070b06_2",
        "context_with_next_sentence": true
    },
    {
        "source_sentence": "「爾時，長者受比丘教，於正法中出家學道，常修頭陀備諸苦行，經七七日，得無生忍。",
        "from": "T14n0426_001:0070b07_3",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0070b09_4",
        "context_with_next_sentence": true
    },
    {
        "source_sentence": "汝今當知，時大長者，教化多人發菩提心者，久已成佛，殊勝月王佛是也。",
        "from": "T14n0426_001:0070b10_0",
        "context_with_next_sentence": true
    },
    {
        "source_sentence": "若有善男子、善女人，聞是佛名，恒得值佛，於菩提心得不退轉，即得超越十二億劫極重惡業。",
        "from": "T14n0426_001:0070b11_1",
        "context_with_next_sentence": true
    },
    {
        "source_sentence": "時千比丘發誓願者，我等賢劫千佛是也。",
        "from": "T14n0426_001:0070b13_2",
        "context_with_next_sentence": true
    },
    {
        "source_sentence": "「說是語時，百千梵王發菩提心思佛，千優婆塞等得無生法忍，欝多羅母善賢比丘尼等五百比丘尼，不受諸漏心得解脫成阿羅漢。",
        "from": "T14n0426_001:0070b14_3",
        "context_with_next_sentence": true
    },
    {
        "source_sentence": "「說是語時，時會大眾，聞佛所說，皆大歡喜。」",
        "from": "T14n0426_001:0070b17_4",
        "context_with_next_sentence": true
    },
    {
        "source_sentence": "佛告跋陀波羅：「汝今當知，我念過去無量、無數阿僧祇劫，彼時有佛，號淨音如來，十號具足。",
        "from": "T14n0426_001:0070b19_0",
        "context_with_next_sentence": true
    },
    {
        "source_sentence": "彼佛出時，此三千世界七寶莊嚴，如寶莊嚴國等無有異，佛壽二十大劫，正法住世四十劫，像法倍壽八十劫，亦以三乘教化眾生。",
        "from": "T14n0426_001:0070b21_1",
        "context_with_next_sentence": true
    },
    {
        "source_sentence": "「於像法中，有一比丘，名一切忍，持菩薩藏行菩薩法，遊巡村落，常說此偈：「『佛住平等空，　　法性相亦然，　　僧依無為會，　　三寶義無異。",
        "from": "T14n0426_001:0070b24_2",
        "context_with_next_sentence": true
    },
    {
        "source_sentence": "　　了本性相空，　　歸依處寂滅，　　常行真如道，　　乃應菩薩行。』",
        "from": "T14n0426_001:0070b28_0",
        "context_with_next_sentence": true
    },
    {
        "source_sentence": "「忍辱進大比丘，常說此偈。",
        "from": "T14n0426_001:0070c01_0",
        "context_with_next_sentence": true
    },
    {
        "source_sentence": "時，華光林中有千梵志，修四梵、行慈悲喜捨，聞此比丘讚三寶義名，身心歡喜，即白比丘：『於何經中有如此義？』",
        "from": "T14n0426_001:0070c01_1",
        "context_with_next_sentence": true
    },
    {
        "source_sentence": "「比丘白言：『大調御師！",
        "from": "T14n0426_001:0070c04_2",
        "context_with_next_sentence": true
    },
    {
        "source_sentence": "於大方等真實經中，說佛、法、僧平等空慧，住一相中。』",
        "from": "T14n0426_001:0070c04_3",
        "context_with_next_sentence": true
    },
    {
        "source_sentence": "「時千梵志，聞佛、法、僧平等空慧，即思甚深大空智義，八千歲中端坐正受，於空法中而不決了，復更思惟一切法空。",
        "from": "T14n0426_001:0070c05_4",
        "context_with_next_sentence": true
    },
    {
        "source_sentence": "於如實際亦不決了，然不生疑，亦不誹謗，作此思惟。",
        "from": "T14n0426_001:0070c08_5",
        "context_with_next_sentence": true
    },
    {
        "source_sentence": "「時，有一比丘名曰智藏，告諸梵志：『汝等知不？",
        "from": "T14n0426_001:0070c09_6",
        "context_with_next_sentence": true
    },
    {
        "source_sentence": "過去有佛，名三昧尊豐如來，十號具足，如是同字百千億佛，皆說甚深般若波羅蜜。",
        "from": "T14n0426_001:0070c10_7",
        "context_with_next_sentence": true
    },
    {
        "source_sentence": "其經中說：「不住諸法，法性皆空。」",
        "from": "T14n0426_001:0070c12_8",
        "context_with_next_sentence": true
    },
    {
        "source_sentence": "如是梵志，於空法中心不明了，但當一心歸於空義。』",
        "from": "T14n0426_001:0070c13_9",
        "context_with_next_sentence": true
    },
    {
        "source_sentence": "「時千梵志，聞此語已，心大歡喜，白比丘言：『般若波羅蜜是大空智，我等今者無明所覆，於空義中無由解了，但於大德所說，法中身心隨喜。』」",
        "from": "T14n0426_001:0070c14_10",
        "context_with_next_sentence": true
    },
    {
        "source_sentence": "佛告跋陀波羅：「彼二比丘善說法者：第一比丘今已成佛於妙樂國，歡喜莊嚴珠王佛是。",
        "from": "T14n0426_001:0070c17_11",
        "context_with_next_sentence": true
    },
    {
        "source_sentence": "若有四眾聞彼佛名，五體投地，歸依頂禮，即得超越五百萬億阿僧祇劫生死之罪；第二比丘久已成佛，號帝寶幢摩尼勝光如來，十號具足，若有四眾聞彼佛名，五體投地，歸依頂禮，即得超越七百萬億阿僧祇劫生死之罪。",
        "from": "T14n0426_001:0070c19_12",
        "context_with_next_sentence": true
    },
    {
        "source_sentence": "「時千梵志，以聞甚深般若波羅蜜，身心歡喜，不生驚疑、怖畏、誹謗，即得超越五十億劫生死之罪。",
        "from": "T14n0426_001:0070c24_13",
        "context_with_next_sentence": true
    },
    {
        "source_sentence": "捨身他世即得值遇十六億佛，於諸佛所得念佛三昧，以莊嚴心，念佛三昧莊嚴心故，漸漸於空法中心得開解。",
        "from": "T14n0426_001:0070c26_14",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0070c29_15",
        "context_with_next_sentence": true
    },
    {
        "source_sentence": "時千梵志，豈異人乎？",
        "from": "T14n0426_001:0070c29_16",
        "context_with_next_sentence": true
    },
    {
        "source_sentence": "我等賢劫千佛是，以得聞空法心無疑故，於娑婆世界次第得成阿耨多羅三藐三菩提。",
        "from": "T14n0426_001:0070c29_17",
        "context_with_next_sentence": true
    },
    {
        "source_sentence": "是故一切眾生，應於空義心無疑惑。」",
        "from": "T14n0426_001:0071a02_18",
        "context_with_next_sentence": true
    },
    {
        "source_sentence": "佛說此語時，時會大眾，聞佛所說，有得初果，有發無上正真道意，數甚眾多不可具說。",
        "from": "T14n0426_001:0071a03_19",
        "context_with_next_sentence": true
    },
    {
        "source_sentence": "一切大眾聞佛所說，皆大歡喜，頂禮佛足。",
        "from": "T14n0426_001:0071a05_20",
        "context_with_next_sentence": true
    },
    {
        "source_sentence": "佛告跋陀波羅：「我念過去無量無數阿僧祇劫，彼世有佛，名海慧如來，十號具足。",
        "from": "T14n0426_001:0071a07_0",
        "context_with_next_sentence": true
    },
    {
        "source_sentence": "國名淨樂，七寶莊嚴地生寶華，如須彌山七寶合成，嚴顯可愛。",
        "from": "T14n0426_001:0071a08_1",
        "context_with_next_sentence": true
    },
    {
        "source_sentence": "「彼佛世尊，常入禪定，默然不言終不說法，但放白毫大人相光，施作佛事。",
        "from": "T14n0426_001:0071a10_2",
        "context_with_next_sentence": true
    },
    {
        "source_sentence": "或有眾生見白毫光如十善印，說十善義；或有眾生見白毫光如五戒印，說五戒義，及五戒緣；或有眾生見白毫光如八戒印，說八戒義，及八戒緣；或有眾生見白毫光如波羅提木叉印，說波羅提木叉義，及波羅提木叉緣；或有眾生見白毫光如六波羅蜜印，說八萬四千諸度義；或有眾生見白毫光如四諦印，說四諦義，及三十七助菩提分法；或有眾生見白毫光如獨覺印，說十二因緣義；或有眾生見白毫光如智相印，演說菩薩初地境界，乃至十地，說首楞嚴光印三昧，說金剛定不壞境界。",
        "from": "T14n0426_001:0071a12_3",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0071a23_4",
        "context_with_next_sentence": true
    },
    {
        "source_sentence": "如是白毫大人相中，現無量無數恒河沙印，或有印中演法無畏；或有印中說九十五種外道邪術；或有印中說諸天眾上妙報應；或有印中說於劫成及與劫壞；或有印中說日月五星、二十八宿，災異變怪一切世事；或有印中說諸神仙及鬼神道。",
        "from": "T14n0426_001:0071a23_5",
        "context_with_next_sentence": true
    },
    {
        "source_sentence": "此白毫印，普照十方化度眾生，隨有緣者顯現佛事。",
        "from": "T14n0426_001:0071a29_6",
        "context_with_next_sentence": true
    },
    {
        "source_sentence": "彼佛壽命十二大劫，正法住世亦十二劫，像法住世二十四劫。",
        "from": "T14n0426_001:0071b01_7",
        "context_with_next_sentence": true
    },
    {
        "source_sentence": "「於像法中有千婆羅門，第一婆羅門名檀那世寄，其最後名分若世羅。",
        "from": "T14n0426_001:0071b02_8",
        "context_with_next_sentence": true
    },
    {
        "source_sentence": "千婆羅門聰明博智，各皆通達四毘陀論。",
        "from": "T14n0426_001:0071b04_9",
        "context_with_next_sentence": true
    },
    {
        "source_sentence": "「海慧如來像法之中，有一比丘名曰淨龍豐莊嚴，與諸婆羅門共相難詰。",
        "from": "T14n0426_001:0071b05_10",
        "context_with_next_sentence": true
    },
    {
        "source_sentence": "婆羅門說毘陀論經神我之法，沙門復以十二部經甚深空義，演說無相破其貪著。",
        "from": "T14n0426_001:0071b06_11",
        "context_with_next_sentence": true
    },
    {
        "source_sentence": "「千婆羅門聞無相義，白比丘言：『汝於何處得此無我空寂之法？』",
        "from": "T14n0426_001:0071b08_12",
        "context_with_next_sentence": true
    },
    {
        "source_sentence": "「比丘答言：『三世諸佛，十號具足，所共宣說。",
        "from": "T14n0426_001:0071b10_13",
        "context_with_next_sentence": true
    },
    {
        "source_sentence": "海慧如來白毫印中，常說此偈：「『本性義不生，　　無受無取者，　　四大性如幻，　　五陰如炎電。",
        "from": "T14n0426_001:0071b11_14",
        "context_with_next_sentence": true
    },
    {
        "source_sentence": "　　一切諸世間，　　猶如旋火輪，　　皆隨無明轉，　　業力莊嚴生。",
        "from": "T14n0426_001:0071b14_0",
        "context_with_next_sentence": true
    },
    {
        "source_sentence": "　　觀性相無常，　　無我無有生，　　智者應諦觀，　　本末因緣義。",
        "from": "T14n0426_001:0071b16_0",
        "context_with_next_sentence": true
    },
    {
        "source_sentence": "　　本性實際空，　　縛著橫見有，　　若能達解空，　　無願無作處。",
        "from": "T14n0426_001:0071b18_0",
        "context_with_next_sentence": true
    },
    {
        "source_sentence": "　　無相無所依，　　必得道如佛，　　降伏眾魔怨，　　度脫諸天人。",
        "from": "T14n0426_001:0071b20_0",
        "context_with_next_sentence": true
    },
    {
        "source_sentence": "　　亦入大解脫，　　知空是本報，　　是名佛所說，　　無我及空義。』",
        "from": "T14n0426_001:0071b22_0",
        "context_with_next_sentence": true
    },
    {
        "source_sentence": "「說此偈已，千婆羅門心大歡喜，禮比丘足，各自還歸，端坐林野，思無我空。",
        "from": "T14n0426_001:0071b24_0",
        "context_with_next_sentence": true
    },
    {
        "source_sentence": "經八千萬歲，於大空義心不決了，以思空義功德力故，即於空中得見百千佛，於諸佛所得念佛三昧，即於三昧中見海慧佛白毫印中說甘露偈：「『若欲發道心，　　修持菩薩戒，　　欲求真實空，　　隨學菩薩道。",
        "from": "T14n0426_001:0071b25_1",
        "context_with_next_sentence": true
    },
    {
        "source_sentence": "　　常當行慈心，　　除去恚害想，　　悲愍於一切，　　觀彼身空寂。",
        "from": "T14n0426_001:0071c02_0",
        "context_with_next_sentence": true
    },
    {
        "source_sentence": "　　我身無性相，　　假於四大生，　　隨順諸佛法，　　不殺不起瞋。",
        "from": "T14n0426_001:0071c04_0",
        "context_with_next_sentence": true
    },
    {
        "source_sentence": "　　悉堪受諸法，　　其心猶如地，　　常行無所著，　　一心住一意。",
        "from": "T14n0426_001:0071c06_0",
        "context_with_next_sentence": true
    },
    {
        "source_sentence": "　　悉觀法平等，　　無彼亦無此，　　正心思此義，　　乃應菩薩行。』",
        "from": "T14n0426_001:0071c08_0",
        "context_with_next_sentence": true
    },
    {
        "source_sentence": "「時，千婆羅門聞此偈已，身心歡喜，倍加精進。",
        "from": "T14n0426_001:0071c10_0",
        "context_with_next_sentence": true
    },
    {
        "source_sentence": "即得諸佛現前三昧，於三昧中堅固正受，不退轉於阿耨多羅三藐三菩提心。",
        "from": "T14n0426_001:0071c11_0",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0071c12_1",
        "context_with_next_sentence": true
    },
    {
        "source_sentence": "爾時龍豐莊嚴比丘者，久已成佛，華光國土龍自在王佛是；千婆羅門，豈異人乎？",
        "from": "T14n0426_001:0071c13_0",
        "context_with_next_sentence": true
    },
    {
        "source_sentence": "我等賢劫千佛是。",
        "from": "T14n0426_001:0071c14_1",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0071c15_2",
        "context_with_next_sentence": true
    },
    {
        "source_sentence": "我與賢劫千佛，於海慧如來遺法之中，聞大空偈，端坐思惟心不決了，猶得超越無量億劫生死之罪。",
        "from": "T14n0426_001:0071c15_3",
        "context_with_next_sentence": true
    },
    {
        "source_sentence": "是故汝等，應於空義思惟取證。」",
        "from": "T14n0426_001:0071c17_4",
        "context_with_next_sentence": true
    },
    {
        "source_sentence": "是時，眾會聞佛所說，有得初果，有發無上正真之道，有種辟支佛道因緣者，時會大眾聞佛，所說皆大歡喜。",
        "from": "T14n0426_001:0071c18_5",
        "context_with_next_sentence": true
    },
    {
        "source_sentence": "「跋陀波羅！",
        "from": "T14n0426_001:0071c20_6",
        "context_with_next_sentence": true
    },
    {
        "source_sentence": "我念過去無量億世，彼時有佛號自在勝如來，十號具足。",
        "from": "T14n0426_001:0071c21_7",
        "context_with_next_sentence": true
    },
    {
        "source_sentence": "彼佛世尊出現世時，此娑婆世界其地金色，金華金光充遍世界，自在勝如來壽五十大劫，正法住世三十大劫，像法住世百二十大劫。",
        "from": "T14n0426_001:0071c22_8",
        "context_with_next_sentence": true
    },
    {
        "source_sentence": "「於像法中有千居士，多饒財寶各儲一億，雖獲俗利不以喜悅，常修苦空無常之相。",
        "from": "T14n0426_001:0071c25_9",
        "context_with_next_sentence": true
    },
    {
        "source_sentence": "「彼時世中有一優婆塞，聰明多智，名摩訶那伽，至居士所，高聲說偈：「『財為無主物，　　王賊所侵劫，　　水火風吹盡，　　不安不久居。",
        "from": "T14n0426_001:0071c27_10",
        "context_with_next_sentence": true
    },
    {
        "source_sentence": "　　此身屬無常，　　恒為老病使，　　怱怱營眾務，　　不覺死賊苦。",
        "from": "T14n0426_001:0072a02_0",
        "context_with_next_sentence": true
    },
    {
        "source_sentence": "　　無常風力解，　　財如大毒蛇，　　毒害猛於龍，　　亦為世怨俱。",
        "from": "T14n0426_001:0072a04_0",
        "context_with_next_sentence": true
    },
    {
        "source_sentence": "　　諸佛及賢聖，　　視財如瘡疣，　　捐之於大地，　　如人棄涕唾。",
        "from": "T14n0426_001:0072a06_0",
        "context_with_next_sentence": true
    },
    {
        "source_sentence": "　　善士修布施，　　恒觀於無我，　　財物及受者，　　三法俱空寂，　　以此莊嚴心，　　乃應菩薩行。』",
        "from": "T14n0426_001:0072a08_0",
        "context_with_next_sentence": true
    },
    {
        "source_sentence": "「時千居士，聞優婆塞所說偈義，深心歡喜得未曾有，即共相隨到於僧房。",
        "from": "T14n0426_001:0072a11_0",
        "context_with_next_sentence": true
    },
    {
        "source_sentence": "到僧房已，白諸比丘：『此大眾中，誰有智者？",
        "from": "T14n0426_001:0072a12_1",
        "context_with_next_sentence": true
    },
    {
        "source_sentence": "唯願為我說甘露法。』",
        "from": "T14n0426_001:0072a13_2",
        "context_with_next_sentence": true
    },
    {
        "source_sentence": "「爾時，眾中有一比丘，名曰淨音，為諸居士廣讚菩薩檀波羅蜜，即說此偈：「『過去有佛，　　號自在勝，　　彼佛世尊，　　常說此法，　　施為妙聚，　　受報無窮。",
        "from": "T14n0426_001:0072a14_3",
        "context_with_next_sentence": true
    },
    {
        "source_sentence": "　　諸天世人，　　因施得立，　　是故智者，　　應行修施，　　施為寶蓋，　　覆護窮者。",
        "from": "T14n0426_001:0072a18_0",
        "context_with_next_sentence": true
    },
    {
        "source_sentence": "　　今世後世，　　生處安樂，　　若能廣意，　　修空慧心，　　不住諸有，　　而行布施，　　如此施者，　　必成佛道，　　古昔諸佛，　　所說檀法，　　長者應念，　　宜時修行。』",
        "from": "T14n0426_001:0072a20_0",
        "context_with_next_sentence": true
    },
    {
        "source_sentence": "「時千居士，復聞比丘讚於布施，身心歡喜。",
        "from": "T14n0426_001:0072a24_0",
        "context_with_next_sentence": true
    },
    {
        "source_sentence": "即詣王所，啟大王言：『我等今日，聞諸比丘讚說檀波羅蜜。",
        "from": "T14n0426_001:0072a25_0",
        "context_with_next_sentence": true
    },
    {
        "source_sentence": "唯願大王，為我宣令一切國內貧苦眾生，普使聞知。』」",
        "from": "T14n0426_001:0072a26_1",
        "context_with_next_sentence": true
    },
    {
        "source_sentence": "佛說千佛因緣經",
        "from": "T14n0426_001:0072a28_0",
        "context_with_next_sentence": false
    }
]