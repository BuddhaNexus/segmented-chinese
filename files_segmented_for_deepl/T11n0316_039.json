[
    {
        "source_sentence": "佛說大乘菩薩藏正法經卷第三",
        "from": "T11n0316_039:0881c19_0",
        "context_with_next_sentence": true
    },
    {
        "source_sentence": "十九",
        "from": "T11n0316_039:0881c20_0",
        "context_with_next_sentence": true
    },
    {
        "source_sentence": "西天譯經三藏銀青光祿大夫",
        "from": "T11n0316_039:0881c22_0",
        "context_with_next_sentence": true
    },
    {
        "source_sentence": "試光祿卿慈覺傳梵大師賜紫",
        "from": "T11n0316_039:0881c23_0",
        "context_with_next_sentence": true
    },
    {
        "source_sentence": "沙門臣法護等奉　詔譯",
        "from": "T11n0316_039:0881c24_0",
        "context_with_next_sentence": true
    },
    {
        "source_sentence": "勝慧波羅蜜多品第十一之七",
        "from": "T11n0316_039:0881c25_0",
        "context_with_next_sentence": true
    },
    {
        "source_sentence": "爾時佛告舍利子：「汝等勿謂精進行太子得授記已，起於異見而生疑惑。",
        "from": "T11n0316_039:0881c26_0",
        "context_with_next_sentence": true
    },
    {
        "source_sentence": "所以者何？",
        "from": "T11n0316_039:0881c27_1",
        "context_with_next_sentence": true
    },
    {
        "source_sentence": "是精進行太子，已於過去九十九俱胝歲，親近供養尊重讚歎大蘊如來及聲聞眾，亦以飲食衣服臥具醫藥精勤給侍悉令充足。",
        "from": "T11n0316_039:0881c27_2",
        "context_with_next_sentence": true
    },
    {
        "source_sentence": "以本願故，彼佛世尊與授阿耨多羅三藐三菩提記，於未來世過阿僧祇劫當得作佛，號曰寶身如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T11n0316_039:0882a01_3",
        "context_with_next_sentence": true
    },
    {
        "source_sentence": "其佛有八十那庾多大聲聞眾皆阿羅漢，諸漏已盡無復煩惱，心得自在到於彼岸。",
        "from": "T11n0316_039:0882a05_4",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0882a07_5",
        "context_with_next_sentence": true
    },
    {
        "source_sentence": "復於彼時有王出世名曰善現，其王唯以善法化治人民，轉正法輪行精進行，四兵嚴衛七寶具足，所謂輪寶、象寶、馬寶、摩尼寶、女寶、主兵寶、主藏寶，如是七寶殊勝無比。",
        "from": "T11n0316_039:0882a07_6",
        "context_with_next_sentence": true
    },
    {
        "source_sentence": "復有大城名閻浮檀金，其城東西修廣十二踰繕那，南北亦等七踰繕那。",
        "from": "T11n0316_039:0882a11_7",
        "context_with_next_sentence": true
    },
    {
        "source_sentence": "其國人民離諸艱苦，所須如意，有大神通受勝妙樂，如是有情充滿其中。",
        "from": "T11n0316_039:0882a13_8",
        "context_with_next_sentence": true
    },
    {
        "source_sentence": "有大長者名曰善慧，珍寶具足受用無乏，其諸庫藏悉皆充溢，於諸佛所植眾善本，而為諸佛之所印可。",
        "from": "T11n0316_039:0882a14_9",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0882a17_10",
        "context_with_next_sentence": true
    },
    {
        "source_sentence": "爾時寶身如來、應供、正等正覺觀彼善慧長者，審知其器堪可任持菩薩藏正法之器、是諸佛法器。",
        "from": "T11n0316_039:0882a17_11",
        "context_with_next_sentence": true
    },
    {
        "source_sentence": "如是知已，即詣其所現大神力，於虛空中結跏趺坐，隨應為說菩薩道法，而復稱讚三世諸佛。",
        "from": "T11n0316_039:0882a19_12",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0882a21_13",
        "context_with_next_sentence": true
    },
    {
        "source_sentence": "時彼長者聞說法已，深心愛樂信解清淨，生大歡喜。",
        "from": "T11n0316_039:0882a21_14",
        "context_with_next_sentence": true
    },
    {
        "source_sentence": "於千歲中，即以飲食衣服臥具醫藥種種所須，禮拜供養尊重讚歎寶身如來及聲聞眾。",
        "from": "T11n0316_039:0882a23_15",
        "context_with_next_sentence": true
    },
    {
        "source_sentence": "滿千歲已而無懈倦，作是誓言：『願我當成阿耨多羅三藐三菩提。』",
        "from": "T11n0316_039:0882a25_16",
        "context_with_next_sentence": true
    },
    {
        "source_sentence": "時彼如來聞是誓已即為授記。",
        "from": "T11n0316_039:0882a26_17",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0882a27_18",
        "context_with_next_sentence": true
    },
    {
        "source_sentence": "汝勿謂善慧長者得授記已，起於異見而生疑惑。",
        "from": "T11n0316_039:0882a27_19",
        "context_with_next_sentence": true
    },
    {
        "source_sentence": "我於彼時願求菩提，亦以飲食衣服臥具醫藥，於千歲中供養恭敬尊重讚歎寶身如來及聲聞眾；彼佛世尊不與我授阿耨多羅三藐三菩提記。",
        "from": "T11n0316_039:0882a28_20",
        "context_with_next_sentence": true
    },
    {
        "source_sentence": "「爾時寶身如來告善慧言：『汝於未來世過阿僧祇劫當得作佛，號曰然燈如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T11n0316_039:0882b03_0",
        "context_with_next_sentence": true
    },
    {
        "source_sentence": "彼佛法中有王名阿闍世，其王有城名蓮華具足，彼國人民離諸苦難，多所安隱隨意成就。』",
        "from": "T11n0316_039:0882b06_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0882b08_2",
        "context_with_next_sentence": true
    },
    {
        "source_sentence": "復於彼時有王名大娑羅，其王有子名具足燈，威德自在面貌端正，眾相具足人所愛樂，庫藏充滿受用無乏。",
        "from": "T11n0316_039:0882b08_3",
        "context_with_next_sentence": true
    },
    {
        "source_sentence": "時阿闍世王即以半國委付其政。",
        "from": "T11n0316_039:0882b11_0",
        "context_with_next_sentence": true
    },
    {
        "source_sentence": "時具足燈既即位已，亦以善法化治人民。",
        "from": "T11n0316_039:0882b11_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0882b12_2",
        "context_with_next_sentence": true
    },
    {
        "source_sentence": "是具足燈乃於後時誕生太子，色相端嚴最勝圓滿，清淨瑩澈猶如池沼，具三十二大人之相，威光晃耀猶如日輪。",
        "from": "T11n0316_039:0882b12_3",
        "context_with_next_sentence": true
    },
    {
        "source_sentence": "其王即時心生歡喜，乃與立字名曰然燈。",
        "from": "T11n0316_039:0882b15_4",
        "context_with_next_sentence": true
    },
    {
        "source_sentence": "爾時其王召婆羅門占相其子。",
        "from": "T11n0316_039:0882b16_5",
        "context_with_next_sentence": true
    },
    {
        "source_sentence": "時婆羅門而白王言：『今太子者宿植善本，當證阿耨多羅三藐三菩提，必定不久得大神通。』",
        "from": "T11n0316_039:0882b17_6",
        "context_with_next_sentence": true
    },
    {
        "source_sentence": "爾時淨居天子於色究竟天忽然沒已，詣太子所頭面禮足右繞三匝，為彼太子說伽陀曰：「『往昔於因中，　　積集諸功德，　　悟無上菩提，　　猶如勝仙幢。",
        "from": "T11n0316_039:0882b19_7",
        "context_with_next_sentence": true
    },
    {
        "source_sentence": "　　盛年具威勢，　　遷謝疾如風，　　壯色老所侵，　　世間不可樂。",
        "from": "T11n0316_039:0882b24_0",
        "context_with_next_sentence": true
    },
    {
        "source_sentence": "　　以衰老所逼，　　厭苦求解脫，　　應當善思惟，　　光景不久住。",
        "from": "T11n0316_039:0882b26_0",
        "context_with_next_sentence": true
    },
    {
        "source_sentence": "　　善哉大智者，　　速疾求出離，　　於此菩提道，　　堅固持淨戒。』",
        "from": "T11n0316_039:0882b28_0",
        "context_with_next_sentence": true
    },
    {
        "source_sentence": "「爾時淨居天子說伽陀已，於初夜分，即為太子警覺開示，令生信解捨家出家，當得阿耨多羅三藐三菩提，具大威德名稱遠聞。",
        "from": "T11n0316_039:0882c01_0",
        "context_with_next_sentence": true
    },
    {
        "source_sentence": "時彼太子既授其教，於佛法中精勤信解，隨順修學阿耨多羅三藐三菩提法。",
        "from": "T11n0316_039:0882c03_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0882c05_2",
        "context_with_next_sentence": true
    },
    {
        "source_sentence": "爾時具足燈王聞是太子捨家出家得阿耨多羅三藐三菩提已，即遣使者往詣然燈佛所，具宣教勅：『唯願大慈憐愍於我，願時速還。",
        "from": "T11n0316_039:0882c05_3",
        "context_with_next_sentence": true
    },
    {
        "source_sentence": "若不時來，即嚴四兵，我當自往。』",
        "from": "T11n0316_039:0882c08_4",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0882c09_5",
        "context_with_next_sentence": true
    },
    {
        "source_sentence": "時具足燈王復召群臣共議斯事，即時嚴駕奉迎世尊。",
        "from": "T11n0316_039:0882c09_6",
        "context_with_next_sentence": true
    },
    {
        "source_sentence": "見佛身相端嚴殊特歎未曾有，各起恭敬頭面禮足而白佛言：『唯願世尊！",
        "from": "T11n0316_039:0882c11_0",
        "context_with_next_sentence": true
    },
    {
        "source_sentence": "於阿闍世王深心憐愍，饒益我等。』",
        "from": "T11n0316_039:0882c12_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0882c13_2",
        "context_with_next_sentence": true
    },
    {
        "source_sentence": "爾時然燈如來受王請已，其王即與二十俱胝王諸眷屬及四兵眾，隨佛世尊前後圍繞往詣王宮。",
        "from": "T11n0316_039:0882c13_3",
        "context_with_next_sentence": true
    },
    {
        "source_sentence": "而王即以衣服飲食床褥湯藥一切樂具悉令充足，隨所愛樂而用供養。",
        "from": "T11n0316_039:0882c15_4",
        "context_with_next_sentence": true
    },
    {
        "source_sentence": "時佛世尊為說法要，多所度脫。",
        "from": "T11n0316_039:0882c17_5",
        "context_with_next_sentence": true
    },
    {
        "source_sentence": "頂禮佛足右繞三匝，涕淚悲泣深懷戀慕。",
        "from": "T11n0316_039:0882c18_6",
        "context_with_next_sentence": true
    },
    {
        "source_sentence": "爾時然燈如來復與二十俱胝大阿羅漢，即時往詣阿闍世王蓮華具足大城。",
        "from": "T11n0316_039:0882c19_7",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0882c20_8",
        "context_with_next_sentence": true
    },
    {
        "source_sentence": "爾時阿闍世王聞佛然燈至其城已，即勅人民，於其城中四衢巷陌咸使清淨，瓦礫荊棘悉令屏除，香水灑地無諸塵坌，散眾名華積至于膝，寶瓶香爐其煙彌布，種種寶衣處處垂下，擊鼓角貝其聲相續，塗香華鬘充滿其中，勝妙莊嚴昔所未有。",
        "from": "T11n0316_039:0882c21_9",
        "context_with_next_sentence": true
    },
    {
        "source_sentence": "彼國人民隨自供養，無諸貿易咸所樂觀。",
        "from": "T11n0316_039:0882c26_10",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0882c27_11",
        "context_with_next_sentence": true
    },
    {
        "source_sentence": "爾時阿闍世王復以種種華香瓔珞、燒香粖香、衣服繒蓋、幢幡伎樂、歌頌讚歎奉迎如來，於自宮中禮拜供養。",
        "from": "T11n0316_039:0882c27_12",
        "context_with_next_sentence": true
    },
    {
        "source_sentence": "時王即得勝歡喜心、妙吉祥心、無障礙心、離熱惱心，安隱而住。",
        "from": "T11n0316_039:0883a01_13",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0883a02_14",
        "context_with_next_sentence": true
    },
    {
        "source_sentence": "復有長者居士婆羅門等，亦以如上種種供養，往詣佛所，頭面禮足瞻仰世尊。",
        "from": "T11n0316_039:0883a02_15",
        "context_with_next_sentence": true
    },
    {
        "source_sentence": "爾時有一梵志名曰妙寶，與其徒眾五百人俱住呬末河側，常持三種曼多囉法，所謂儞揵吒法、該吒婆法、惡剎囉鉢捺法。",
        "from": "T11n0316_039:0883a04_16",
        "context_with_next_sentence": true
    },
    {
        "source_sentence": "時彼徒眾悉能通達此三種法，彼自記別：『誦是文句世間最勝，是大丈夫，為軌範師。』",
        "from": "T11n0316_039:0883a07_17",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0883a09_18",
        "context_with_next_sentence": true
    },
    {
        "source_sentence": "彼時復有寶雲梵志，亦與徒眾五百人俱，於彼學習自謂究竟。",
        "from": "T11n0316_039:0883a09_19",
        "context_with_next_sentence": true
    },
    {
        "source_sentence": "是時寶雲而白師言：『我於本法已得通達，今欲還詣本所生處，當求五百金錢用酬教誨。』",
        "from": "T11n0316_039:0883a10_20",
        "context_with_next_sentence": true
    },
    {
        "source_sentence": "是時寶雲漸次經歷國邑聚落，至蓮華具足大城，見彼城中莊嚴殊妙，即時往問：『今此城中作何勝事？』",
        "from": "T11n0316_039:0883a12_21",
        "context_with_next_sentence": true
    },
    {
        "source_sentence": "彼共告言：『仁者當知，今佛世尊然燈如來，與八十俱胝大阿羅漢，八萬四千大菩薩眾，見處王宮，演說正法度脫一切。",
        "from": "T11n0316_039:0883a15_22",
        "context_with_next_sentence": true
    },
    {
        "source_sentence": "其國人民莊嚴乃爾。』",
        "from": "T11n0316_039:0883a17_23",
        "context_with_next_sentence": true
    },
    {
        "source_sentence": "是時寶雲聞是事已，發清淨心生大歡喜，作是思惟：『佛世難遇，如優曇鉢華時一現耳。",
        "from": "T11n0316_039:0883a18_24",
        "context_with_next_sentence": true
    },
    {
        "source_sentence": "我今當以所求金錢，持用買華以散佛上。』",
        "from": "T11n0316_039:0883a20_25",
        "context_with_next_sentence": true
    },
    {
        "source_sentence": "漸次游行見一童女，手持七枝優鉢羅華。",
        "from": "T11n0316_039:0883a21_26",
        "context_with_next_sentence": true
    },
    {
        "source_sentence": "是時寶雲告童女言：『此華殊妙，從何所得？",
        "from": "T11n0316_039:0883a22_27",
        "context_with_next_sentence": true
    },
    {
        "source_sentence": "我今欲以五百金錢貿易此華，作妙華鬘，持以奉獻然燈如來。』",
        "from": "T11n0316_039:0883a23_28",
        "context_with_next_sentence": true
    },
    {
        "source_sentence": "爾時童女聞佛名已，宿善根力而作是言：『今我此身墮生死中，宜自開寤。』",
        "from": "T11n0316_039:0883a24_29",
        "context_with_next_sentence": true
    },
    {
        "source_sentence": "寶雲聞已即告童女：『汝適何言？』",
        "from": "T11n0316_039:0883a26_30",
        "context_with_next_sentence": true
    },
    {
        "source_sentence": "童女答云：『我於往昔阿僧祇劫，於佛法中積集善利，或以真珠瑠璃金銀珂貝、象馬牛羊輦輿車乘、婇女眷屬、頭目髓腦身肉手足，若內若外一切財物悉皆布施，深淨信解，捨家出家行菩薩道，於一切法離諸障礙，無芥子許不捨身命。",
        "from": "T11n0316_039:0883a26_31",
        "context_with_next_sentence": true
    },
    {
        "source_sentence": "汝何於我而生輕侮？』",
        "from": "T11n0316_039:0883b03_32",
        "context_with_next_sentence": true
    },
    {
        "source_sentence": "是時童女即持優鉢羅華往詣然燈佛所，持以上佛，佛即受之。",
        "from": "T11n0316_039:0883b03_33",
        "context_with_next_sentence": true
    },
    {
        "source_sentence": "「爾時世尊復有百千俱胝那由陀眾恭敬圍繞，佛於其中威德巍巍廣大清淨。",
        "from": "T11n0316_039:0883b06_0",
        "context_with_next_sentence": true
    },
    {
        "source_sentence": "而是童女歎未曾有，即時發起最上勝心，增長愛樂。",
        "from": "T11n0316_039:0883b07_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0883b08_2",
        "context_with_next_sentence": true
    },
    {
        "source_sentence": "時寶雲梵志亦詣佛所，發淨信心頂禮雙足，瞻仰尊顏目不暫捨。",
        "from": "T11n0316_039:0883b09_3",
        "context_with_next_sentence": true
    },
    {
        "source_sentence": "見彼人眾悉以上妙法服，奉獻然燈如來。",
        "from": "T11n0316_039:0883b10_4",
        "context_with_next_sentence": true
    },
    {
        "source_sentence": "時彼寶雲作是思惟：『我今何有殊妙法服而為供養？』",
        "from": "T11n0316_039:0883b11_5",
        "context_with_next_sentence": true
    },
    {
        "source_sentence": "即以所著鹿皮之衣持用上佛。",
        "from": "T11n0316_039:0883b12_6",
        "context_with_next_sentence": true
    },
    {
        "source_sentence": "時會人眾見是事已，即生毀呰。",
        "from": "T11n0316_039:0883b13_7",
        "context_with_next_sentence": true
    },
    {
        "source_sentence": "作是語時，彼鹿皮衣忽然變作七寶所成。",
        "from": "T11n0316_039:0883b14_8",
        "context_with_next_sentence": true
    },
    {
        "source_sentence": "是時寶雲心大歡喜踊躍無量，即以奉獻然燈如來，而作是言：『唯見哀愍願垂納受。』",
        "from": "T11n0316_039:0883b15_9",
        "context_with_next_sentence": true
    },
    {
        "source_sentence": "是時如來即為受之。",
        "from": "T11n0316_039:0883b16_10",
        "context_with_next_sentence": true
    },
    {
        "source_sentence": "復以五枝優鉢羅華，供散佛上普及眾會。",
        "from": "T11n0316_039:0883b17_11",
        "context_with_next_sentence": true
    },
    {
        "source_sentence": "「爾時復有無數天子，持天曼陀羅華、摩訶曼陀羅華、曼殊沙華、摩訶曼殊沙華而散佛上，於虛空中作天伎樂歌詠讚歎，以神通力復現無數優鉢羅華，其華千葉異香彌布，旋覆空中化成華蓋，以為供養。",
        "from": "T11n0316_039:0883b19_0",
        "context_with_next_sentence": true
    },
    {
        "source_sentence": "舍利子！",
        "from": "T11n0316_039:0883b23_1",
        "context_with_next_sentence": true
    },
    {
        "source_sentence": "爾時寶雲梵志即於然燈佛所經十二歲淨心奉事，由勝進力以本願故獲金色髻，而作是言：『唯願世尊安慰於我，令我堅固，早成阿耨多羅三藐三菩提記。』",
        "from": "T11n0316_039:0883b23_2",
        "context_with_next_sentence": true
    },
    {
        "source_sentence": "佛說大乘菩薩藏正法經卷第三十九",
        "from": "T11n0316_039:0883b28_0",
        "context_with_next_sentence": false
    }
]