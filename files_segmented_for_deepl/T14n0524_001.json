[
    {
        "source_sentence": "佛為優填王說王法政論經",
        "from": "T14n0524_001:0797b03_0",
        "context_with_next_sentence": true
    },
    {
        "source_sentence": "開府儀同三司特進試鴻臚",
        "from": "T14n0524_001:0797b05_0",
        "context_with_next_sentence": true
    },
    {
        "source_sentence": "卿肅國公食邑三千戶賜紫贈",
        "from": "T14n0524_001:0797b06_0",
        "context_with_next_sentence": true
    },
    {
        "source_sentence": "司空謚大鑑正號大廣智大興",
        "from": "T14n0524_001:0797b07_0",
        "context_with_next_sentence": true
    },
    {
        "source_sentence": "善寺三藏沙門不空奉　詔譯",
        "from": "T14n0524_001:0797b08_0",
        "context_with_next_sentence": true
    },
    {
        "source_sentence": "爾時優填王獨處空閑，靜室而坐，生如是心：「我當云何知諸帝王真實過失及真實功德？",
        "from": "T14n0524_001:0797b09_0",
        "context_with_next_sentence": true
    },
    {
        "source_sentence": "我若知者，當捨其失，當修其德。",
        "from": "T14n0524_001:0797b11_0",
        "context_with_next_sentence": true
    },
    {
        "source_sentence": "誰有沙門淨行者能了為我廣開示？」",
        "from": "T14n0524_001:0797b11_1",
        "context_with_next_sentence": true
    },
    {
        "source_sentence": "良久思已，便作是念：「唯我世尊三界大師具一切智，定知諸王所有真實過失及真實功德。",
        "from": "T14n0524_001:0797b12_2",
        "context_with_next_sentence": true
    },
    {
        "source_sentence": "我今當往佛、世尊所請問斯義！」",
        "from": "T14n0524_001:0797b14_3",
        "context_with_next_sentence": true
    },
    {
        "source_sentence": "「故我今者來至佛所，唯願如來為我開示。",
        "from": "T14n0524_001:0797b15_4",
        "context_with_next_sentence": true
    },
    {
        "source_sentence": "世尊！",
        "from": "T14n0524_001:0797b16_5",
        "context_with_next_sentence": true
    },
    {
        "source_sentence": "云何諸王真實過失？",
        "from": "T14n0524_001:0797b16_6",
        "context_with_next_sentence": true
    },
    {
        "source_sentence": "云何諸王真實功德？」",
        "from": "T14n0524_001:0797b16_7",
        "context_with_next_sentence": true
    },
    {
        "source_sentence": "作是請已。",
        "from": "T14n0524_001:0797b17_8",
        "context_with_next_sentence": true
    },
    {
        "source_sentence": "爾時世尊告優填王曰：「大王！",
        "from": "T14n0524_001:0797b18_0",
        "context_with_next_sentence": true
    },
    {
        "source_sentence": "今者應當了知王之過失、王之功德、王衰損門、王可愛法及能發起王可愛之法。",
        "from": "T14n0524_001:0797b18_1",
        "context_with_next_sentence": true
    },
    {
        "source_sentence": "云何王之過失？",
        "from": "T14n0524_001:0797b20_2",
        "context_with_next_sentence": true
    },
    {
        "source_sentence": "大王當知！",
        "from": "T14n0524_001:0797b20_3",
        "context_with_next_sentence": true
    },
    {
        "source_sentence": "王過失者略有十種，王若成就如是過失，雖有大府庫、有大臣佐、有大軍眾而不可歸仰。",
        "from": "T14n0524_001:0797b21_4",
        "context_with_next_sentence": true
    },
    {
        "source_sentence": "何等為十？",
        "from": "T14n0524_001:0797b23_5",
        "context_with_next_sentence": true
    },
    {
        "source_sentence": "一、種姓不高，二、不得自在，三、立性暴惡，四、猛利憤發，五、恩惠賒薄，六、受邪侫言，七、所作不順古先王制，八、不顧善法，九、不鑑是非、勝之與劣，十、一向縱蕩，專行放逸。",
        "from": "T14n0524_001:0797b23_6",
        "context_with_next_sentence": true
    },
    {
        "source_sentence": "「云何名王種姓不高？",
        "from": "T14n0524_001:0797b27_7",
        "context_with_next_sentence": true
    },
    {
        "source_sentence": "謂有庶臣下類而生，非宿尊貴，纂紹王位，是名種姓不高。",
        "from": "T14n0524_001:0797b27_8",
        "context_with_next_sentence": true
    },
    {
        "source_sentence": "「云何名王不得自在？",
        "from": "T14n0524_001:0797c01_0",
        "context_with_next_sentence": true
    },
    {
        "source_sentence": "謂有帝王被諸大臣、輔相、官僚所制，不隨所欲；所作常有諫約，於妙五欲亦不如意歡娛遊戲，如是名王不得自在。",
        "from": "T14n0524_001:0797c01_1",
        "context_with_next_sentence": true
    },
    {
        "source_sentence": "「云何名王立性暴惡？",
        "from": "T14n0524_001:0797c05_0",
        "context_with_next_sentence": true
    },
    {
        "source_sentence": "謂有帝王見諸臣類或餘人等犯小愆過，即便對面發麁惡言，咆勃、忿恚、顰蹙、貶黜，設不對面背彼向餘，而作於前黜罵等事；或不長時瞋恚，或於長時不捨。",
        "from": "T14n0524_001:0797c05_1",
        "context_with_next_sentence": true
    },
    {
        "source_sentence": "如是對面暴惡、背面暴惡，是名帝王立性暴惡。",
        "from": "T14n0524_001:0797c09_2",
        "context_with_next_sentence": true
    },
    {
        "source_sentence": "「云何名王猛利憤發？",
        "from": "T14n0524_001:0797c11_0",
        "context_with_next_sentence": true
    },
    {
        "source_sentence": "謂有國王見諸群臣有小愆過，有少違越，便削封祿，奪去妻妾，即以重法而刑罰之，如是名王猛利憤發。",
        "from": "T14n0524_001:0797c11_1",
        "context_with_next_sentence": true
    },
    {
        "source_sentence": "「云何名王恩惠賒薄？",
        "from": "T14n0524_001:0797c14_0",
        "context_with_next_sentence": true
    },
    {
        "source_sentence": "謂有國王，諸群臣等親近侍衛，雖極清白善稱其心，而以微劣軟言慰喻，其頒賜爵祿、酬賞、勳庸，不能圓滿，不順常式；或損耗已，或稽留已，然後方與，如是名王恩惠賒薄。",
        "from": "T14n0524_001:0797c14_1",
        "context_with_next_sentence": true
    },
    {
        "source_sentence": "「云何名王受邪侫言？",
        "from": "T14n0524_001:0797c19_0",
        "context_with_next_sentence": true
    },
    {
        "source_sentence": "若有帝王見諸群臣實非忠政，不閑憲式，潛謀輔佐，侫心偏黨，不修善政，姤嫉良賢。",
        "from": "T14n0524_001:0797c19_1",
        "context_with_next_sentence": true
    },
    {
        "source_sentence": "信用如是等人所進言議，由此因緣王務、財寶、名稱、善政並皆衰損，如是名王受邪侫言。",
        "from": "T14n0524_001:0797c21_2",
        "context_with_next_sentence": true
    },
    {
        "source_sentence": "「云何名王不順先王所制？",
        "from": "T14n0524_001:0797c24_0",
        "context_with_next_sentence": true
    },
    {
        "source_sentence": "謂有國王不能究察，不審簡擇諸群臣等，於種種務國法事中，不堪委任而委任之，堪委任者不委任之，應賞賚者而刑罰之，應刑罰者而賞賚之。",
        "from": "T14n0524_001:0797c24_1",
        "context_with_next_sentence": true
    },
    {
        "source_sentence": "又此群臣處大朝會，餘論未終，發言間絕，不敬不憚，而興諫諍，不能依法而善奉行，不正能住先王教命，如是即名不順先王所制之法。",
        "from": "T14n0524_001:0797c27_2",
        "context_with_next_sentence": true
    },
    {
        "source_sentence": "「云何名王不顧善法？",
        "from": "T14n0524_001:0798a03_0",
        "context_with_next_sentence": true
    },
    {
        "source_sentence": "謂有國王不信因果，不悟當來善不善業、人天果報，隨情造作身、語、意業三種惡行，不能以時惠施、修福、持齋、學戒、受陀羅尼業灌頂法門，於四無量心不興廣濟，如是名王不顧善法。",
        "from": "T14n0524_001:0798a03_1",
        "context_with_next_sentence": true
    },
    {
        "source_sentence": "「云何名王不鑒是非、勝之與劣？",
        "from": "T14n0524_001:0798a08_0",
        "context_with_next_sentence": true
    },
    {
        "source_sentence": "謂有國王於諸大臣、輔相、官僚，用心顛倒，不善了知忠信、技藝、智慧差別。",
        "from": "T14n0524_001:0798a08_1",
        "context_with_next_sentence": true
    },
    {
        "source_sentence": "以不知故，非忠信所，生忠信想；非技藝所，有技藝想；於惡慧所，生善慧想；於善慧所，生惡慧想。",
        "from": "T14n0524_001:0798a10_2",
        "context_with_next_sentence": true
    },
    {
        "source_sentence": "又諸臣等年耆衰邁，曾於久時親近侍衛，知其無勢，遂不敬愛；不賜爵祿，不酬其賞；被他陵蔑，捨而不問。",
        "from": "T14n0524_001:0798a12_3",
        "context_with_next_sentence": true
    },
    {
        "source_sentence": "如是名王不鑒是非、勝之與劣。",
        "from": "T14n0524_001:0798a14_4",
        "context_with_next_sentence": true
    },
    {
        "source_sentence": "「云何名王一向縱蕩，專行放逸？",
        "from": "T14n0524_001:0798a16_0",
        "context_with_next_sentence": true
    },
    {
        "source_sentence": "謂有帝王於妙五欲一向沈沒，耽著嬉戲，不能時時誡慎方便、作所應作、慰勞群臣。",
        "from": "T14n0524_001:0798a16_1",
        "context_with_next_sentence": true
    },
    {
        "source_sentence": "如是名為一向縱蕩，專行放逸。",
        "from": "T14n0524_001:0798a18_2",
        "context_with_next_sentence": true
    },
    {
        "source_sentence": "「若有國王成就如是十種過失，雖有大府庫、有大輔佐、有大軍眾，不久國界自然災亂，而不可歸仰。",
        "from": "T14n0524_001:0798a19_3",
        "context_with_next_sentence": true
    },
    {
        "source_sentence": "大王當知此十過失：初一是王種姓過失，餘九是王自性過失。",
        "from": "T14n0524_001:0798a21_4",
        "context_with_next_sentence": true
    },
    {
        "source_sentence": "「云何名王之功德？",
        "from": "T14n0524_001:0798a23_0",
        "context_with_next_sentence": true
    },
    {
        "source_sentence": "大王王功德者，略有十種：一、種姓尊高，二、得大自在，三、性不暴惡，四、憤發輕微，五、恩惠猛利，六、受正直言，七、所作諦思，善順先教，八、顧戀善法，九、善知差別，十、不自縱蕩，不行放逸。",
        "from": "T14n0524_001:0798a23_1",
        "context_with_next_sentence": true
    },
    {
        "source_sentence": "「云何名王種姓尊高？",
        "from": "T14n0524_001:0798a28_0",
        "context_with_next_sentence": true
    },
    {
        "source_sentence": "謂有國王，宿植善根，以大願力故生王族，紹繼國位，恩養萬姓，淨信三寶，如是名王種姓尊高。",
        "from": "T14n0524_001:0798a28_1",
        "context_with_next_sentence": true
    },
    {
        "source_sentence": "「云何名王得大自在？",
        "from": "T14n0524_001:0798b02_0",
        "context_with_next_sentence": true
    },
    {
        "source_sentence": "謂有帝王，自隨所欲，於妙五欲歡娛遊戲，所應賞賜隨意而作，於百僚等所出教命宣布無滯，如是名王得大自在。",
        "from": "T14n0524_001:0798b02_1",
        "context_with_next_sentence": true
    },
    {
        "source_sentence": "「云何名王性不暴惡？",
        "from": "T14n0524_001:0798b05_0",
        "context_with_next_sentence": true
    },
    {
        "source_sentence": "謂有國王見諸群臣雖違少小愆犯等事，而能容忍不即貶黜，不發麁言，亦不對面憤發，亦不內意祕匿，如是名王性不暴惡。",
        "from": "T14n0524_001:0798b05_1",
        "context_with_next_sentence": true
    },
    {
        "source_sentence": "「云何名王憤發輕微？",
        "from": "T14n0524_001:0798b09_0",
        "context_with_next_sentence": true
    },
    {
        "source_sentence": "謂有國王，諸群臣等雖有大愆、有大違越，而不一切削其封祿、奪其妻妾，不以重法而刑罰之，隨過輕重而行矜降，如是名王憤發輕微。",
        "from": "T14n0524_001:0798b09_1",
        "context_with_next_sentence": true
    },
    {
        "source_sentence": "「云何名王恩惠猛利？",
        "from": "T14n0524_001:0798b13_0",
        "context_with_next_sentence": true
    },
    {
        "source_sentence": "謂有國王，有諸群臣、親近侍衛，其心清白、其心調順，王即時時以正圓滿軟言慰喻，頒錫勳庸，而不令彼損耗稽留、劬勞怨恨，易可親近，不難承事，如是名王恩惠猛利。",
        "from": "T14n0524_001:0798b13_1",
        "context_with_next_sentence": true
    },
    {
        "source_sentence": "「云何名王受正直言？",
        "from": "T14n0524_001:0798b18_0",
        "context_with_next_sentence": true
    },
    {
        "source_sentence": "謂有國王，諸群臣等實有忠正，無濁無偏，善閑憲式，情無違叛，其王信用如是等人所進言議，由此因緣國務、財寶悉皆成就，名稱遠布，黎庶咸歡，如是名王受正直言。",
        "from": "T14n0524_001:0798b18_1",
        "context_with_next_sentence": true
    },
    {
        "source_sentence": "「云何名王所作諦思順先王教？",
        "from": "T14n0524_001:0798b23_0",
        "context_with_next_sentence": true
    },
    {
        "source_sentence": "謂有國王，性能究察、審能簡擇諸群臣等，於種種務公法事中，不堪委任者而不任之，堪委任者而委任之；應賞賚者而正賞賚，應刑罰者而正刑罰；凡有所為審思審擇，然後方作亦不卒暴。",
        "from": "T14n0524_001:0798b23_1",
        "context_with_next_sentence": true
    },
    {
        "source_sentence": "其王群臣等雖處朝會，終不發言間絕餘論，要待言終而興諫諍，如其王教而善奉行，如是即名順先王教。",
        "from": "T14n0524_001:0798b28_0",
        "context_with_next_sentence": true
    },
    {
        "source_sentence": "「云何名王顧戀善法？",
        "from": "T14n0524_001:0798c02_0",
        "context_with_next_sentence": true
    },
    {
        "source_sentence": "謂有帝王，信有因果、善不善業、人天果報，具足慚恥，而不恣情作身、語、意三種惡行，時時惠施，修福持齋，建立漫茶羅，受灌頂法，而設護摩供養聖眾，四無量心常懷廣濟，如是名王顧戀善法。",
        "from": "T14n0524_001:0798c02_1",
        "context_with_next_sentence": true
    },
    {
        "source_sentence": "「云何名王能鑒是非、勝之與劣？",
        "from": "T14n0524_001:0798c07_0",
        "context_with_next_sentence": true
    },
    {
        "source_sentence": "謂有國王，於諸大臣、輔相、百僚心無顛倒，能善了知忠信、技藝、智慧差別，若有若無並如實知，於其無者輕而遠之，於其有者敬而愛之。",
        "from": "T14n0524_001:0798c07_1",
        "context_with_next_sentence": true
    },
    {
        "source_sentence": "又諸臣等年耆衰邁，曾於久時親近侍衛，雖知無勢、無力，然念昔恩，轉懷敬愛而不輕賤，爵祿、勳庸分賞無替，如是名王能鑒是非、勝之與劣。",
        "from": "T14n0524_001:0798c10_2",
        "context_with_next_sentence": true
    },
    {
        "source_sentence": "「云何名王不自縱蕩，不行放逸？",
        "from": "T14n0524_001:0798c14_0",
        "context_with_next_sentence": true
    },
    {
        "source_sentence": "謂有國王，於妙五欲而不沈沒，傲慢嬉戲而不耽著，能於時時誡慎方便，作所應作慰勞群臣，如是名王不自縱蕩不行放逸。",
        "from": "T14n0524_001:0798c14_1",
        "context_with_next_sentence": true
    },
    {
        "source_sentence": "「若王成就如是功德，雖無府庫、無大輔佐、無大軍眾，不久國界自然豐饒而可歸仰。",
        "from": "T14n0524_001:0798c17_2",
        "context_with_next_sentence": true
    },
    {
        "source_sentence": "大王當知如是十種王之功德：初一名為種姓功德，餘九名為自性功德。",
        "from": "T14n0524_001:0798c19_3",
        "context_with_next_sentence": true
    },
    {
        "source_sentence": "「云何名為王衰損門？",
        "from": "T14n0524_001:0798c21_0",
        "context_with_next_sentence": true
    },
    {
        "source_sentence": "大王當知！",
        "from": "T14n0524_001:0798c21_1",
        "context_with_next_sentence": true
    },
    {
        "source_sentence": "王衰損門略有五種：一、不善觀察而攝群臣，二、雖善觀察而無恩惠，縱有恩惠不得及時，三、專行放逸，不思國務，四、專行放逸，不守府庫，五、專行放逸，不修善法。",
        "from": "T14n0524_001:0798c21_2",
        "context_with_next_sentence": true
    },
    {
        "source_sentence": "如是五種皆悉名為王衰損門。",
        "from": "T14n0524_001:0798c25_3",
        "context_with_next_sentence": true
    },
    {
        "source_sentence": "「云何名王不善觀察而攝群臣？",
        "from": "T14n0524_001:0798c26_0",
        "context_with_next_sentence": true
    },
    {
        "source_sentence": "謂有國王，於群臣等不能究察，不審簡擇忠信、技藝、智慧差別，攝為親侍，加以寵愛，厚賜爵祿，重委寄處，而相委任，數以軟言，而相慰喻。",
        "from": "T14n0524_001:0798c26_1",
        "context_with_next_sentence": true
    },
    {
        "source_sentence": "然此群臣所付財寶多有損費，若遇冤敵、惡友、軍陣而先退敗，以懼破散，便生奔背，無戀於主。",
        "from": "T14n0524_001:0798c29_2",
        "context_with_next_sentence": true
    },
    {
        "source_sentence": "如是名王不善觀察而攝群臣。",
        "from": "T14n0524_001:0799a02_3",
        "context_with_next_sentence": true
    },
    {
        "source_sentence": "「云何名王雖善觀察而無恩惠，縱有非時？",
        "from": "T14n0524_001:0799a03_4",
        "context_with_next_sentence": true
    },
    {
        "source_sentence": "謂有國王，性能究察、審能簡擇，知是忠信、技藝、智慧，攝為親侍，而不寵愛；不量其才，不賜爵祿；於形要處，而不委任。",
        "from": "T14n0524_001:0799a04_5",
        "context_with_next_sentence": true
    },
    {
        "source_sentence": "忽於一時王遇冤敵、惡友、軍陣大怖畏事，臨急難時於諸臣等方行寵爵，而以軟言慰喻。",
        "from": "T14n0524_001:0799a07_6",
        "context_with_next_sentence": true
    },
    {
        "source_sentence": "時群臣等共相謂曰：『王於今者危迫因緣，方於我等暫行恩惠，非長久心！』",
        "from": "T14n0524_001:0799a09_7",
        "context_with_next_sentence": true
    },
    {
        "source_sentence": "知此事已，雖有忠信、技藝、智慧悉隱不現。",
        "from": "T14n0524_001:0799a10_8",
        "context_with_next_sentence": true
    },
    {
        "source_sentence": "如是名王雖善觀察而攝群臣無恩惠行，縱有非時。",
        "from": "T14n0524_001:0799a11_9",
        "context_with_next_sentence": true
    },
    {
        "source_sentence": "「云何名王專行放逸，不思國務？",
        "from": "T14n0524_001:0799a13_0",
        "context_with_next_sentence": true
    },
    {
        "source_sentence": "謂有國王，於應和好、所作所成國務等事，而不時時獨處空閑；或與智士共正思惟、和好方便、乖絕等事及應賞賚，乃至軍陣所作所成要務等事，不勤在意。",
        "from": "T14n0524_001:0799a13_1",
        "context_with_next_sentence": true
    },
    {
        "source_sentence": "如是名王專行放逸，不思國務。",
        "from": "T14n0524_001:0799a17_2",
        "context_with_next_sentence": true
    },
    {
        "source_sentence": "「云何名王專行放逸，不守府庫？",
        "from": "T14n0524_001:0799a17_3",
        "context_with_next_sentence": true
    },
    {
        "source_sentence": "謂有國王，寡營事業，不觀諸務，不禁王門、宮庭、庫藏，國家密要說向婦人，乃於捕獵、博戲事中費損財寶而不慎護。",
        "from": "T14n0524_001:0799a18_4",
        "context_with_next_sentence": true
    },
    {
        "source_sentence": "如是名王專行放逸，不守府庫。",
        "from": "T14n0524_001:0799a21_5",
        "context_with_next_sentence": true
    },
    {
        "source_sentence": "「云何名王專行放逸，不修善法？",
        "from": "T14n0524_001:0799a22_0",
        "context_with_next_sentence": true
    },
    {
        "source_sentence": "謂有國王，於世所知柔和淳質、聰慧辯才、得理解脫所有沙門、婆羅門，不能數近禮敬諮詢，云何是善？",
        "from": "T14n0524_001:0799a22_1",
        "context_with_next_sentence": true
    },
    {
        "source_sentence": "云何不善？",
        "from": "T14n0524_001:0799a25_0",
        "context_with_next_sentence": true
    },
    {
        "source_sentence": "云何有罪？",
        "from": "T14n0524_001:0799a25_1",
        "context_with_next_sentence": true
    },
    {
        "source_sentence": "云何無罪？",
        "from": "T14n0524_001:0799a25_2",
        "context_with_next_sentence": true
    },
    {
        "source_sentence": "云何有福、吉祥法門、遠離諸惡？",
        "from": "T14n0524_001:0799a25_3",
        "context_with_next_sentence": true
    },
    {
        "source_sentence": "設得聞已，不依修行。",
        "from": "T14n0524_001:0799a26_4",
        "context_with_next_sentence": true
    },
    {
        "source_sentence": "如是名王專行放逸，不修善法。",
        "from": "T14n0524_001:0799a26_5",
        "context_with_next_sentence": true
    },
    {
        "source_sentence": "「若有國王成就如是五衰損門，當知此王退失現世果報，乃至來生失人、天福。",
        "from": "T14n0524_001:0799a27_6",
        "context_with_next_sentence": true
    },
    {
        "source_sentence": "謂前四門退現受福利，最後一門退來生果報。",
        "from": "T14n0524_001:0799a29_7",
        "context_with_next_sentence": true
    },
    {
        "source_sentence": "「云何名為王可愛法？",
        "from": "T14n0524_001:0799b02_0",
        "context_with_next_sentence": true
    },
    {
        "source_sentence": "大王當知，略有五種，謂王可愛、可樂、可欣、可意之法。",
        "from": "T14n0524_001:0799b02_1",
        "context_with_next_sentence": true
    },
    {
        "source_sentence": "何等為五？",
        "from": "T14n0524_001:0799b03_2",
        "context_with_next_sentence": true
    },
    {
        "source_sentence": "一者、人所敬愛，二、自在增上，三、能摧冤敵，四、善攝養身，五、能修善事。",
        "from": "T14n0524_001:0799b03_3",
        "context_with_next_sentence": true
    },
    {
        "source_sentence": "如是五種是王可愛、可樂、可欣、可意之法。",
        "from": "T14n0524_001:0799b05_4",
        "context_with_next_sentence": true
    },
    {
        "source_sentence": "云何善能發起王可愛法？",
        "from": "T14n0524_001:0799b06_5",
        "context_with_next_sentence": true
    },
    {
        "source_sentence": "大王當知！",
        "from": "T14n0524_001:0799b07_6",
        "context_with_next_sentence": true
    },
    {
        "source_sentence": "略有五種善能發起王可愛法，何等為五？",
        "from": "T14n0524_001:0799b07_7",
        "context_with_next_sentence": true
    },
    {
        "source_sentence": "一、恩養世間，二、英勇具足，三、善權方便，四、正受境界，五、勤修善法。",
        "from": "T14n0524_001:0799b08_8",
        "context_with_next_sentence": true
    },
    {
        "source_sentence": "「云何名王恩養蒼生？",
        "from": "T14n0524_001:0799b10_0",
        "context_with_next_sentence": true
    },
    {
        "source_sentence": "謂有國王，性本知足，能為謹慎，成就無貪、白淨之法；所有庫藏隨力給施貧窮、孤露，柔和忍辱，多以軟言曉喻國界；諸有群臣有故違犯不可免者，量罪矜恕，以實以時，如理治罰。",
        "from": "T14n0524_001:0799b10_1",
        "context_with_next_sentence": true
    },
    {
        "source_sentence": "如是名王以正化法恩養蒼生，故感世間之所敬愛。",
        "from": "T14n0524_001:0799b14_2",
        "context_with_next_sentence": true
    },
    {
        "source_sentence": "「云何名王英勇具足？",
        "from": "T14n0524_001:0799b15_3",
        "context_with_next_sentence": true
    },
    {
        "source_sentence": "謂有國王，神策不墜，武略圓滿，未降伏者而降伏之，已降伏者而攝護之，如是名王英勇具足。",
        "from": "T14n0524_001:0799b16_4",
        "context_with_next_sentence": true
    },
    {
        "source_sentence": "「云何名王善權方便？",
        "from": "T14n0524_001:0799b19_0",
        "context_with_next_sentence": true
    },
    {
        "source_sentence": "謂有國王，一切好事分明了知，方便能和，攝受強黨，故得摧伏一切冤敵。",
        "from": "T14n0524_001:0799b19_1",
        "context_with_next_sentence": true
    },
    {
        "source_sentence": "「云何名王正受境界？",
        "from": "T14n0524_001:0799b22_0",
        "context_with_next_sentence": true
    },
    {
        "source_sentence": "謂有國王，善能籌量府庫增減，不奢、不悋，平等受用，隨其時候所宜給與所有臣佐、親族、王等及伎樂人。",
        "from": "T14n0524_001:0799b22_1",
        "context_with_next_sentence": true
    },
    {
        "source_sentence": "又有疾時，應食所宜，避所不宜。",
        "from": "T14n0524_001:0799b24_2",
        "context_with_next_sentence": true
    },
    {
        "source_sentence": "醫候食性，方以食之。",
        "from": "T14n0524_001:0799b25_3",
        "context_with_next_sentence": true
    },
    {
        "source_sentence": "若食未消，或食而痢，皆不應食。",
        "from": "T14n0524_001:0799b26_4",
        "context_with_next_sentence": true
    },
    {
        "source_sentence": "應共食者不應獨食，所有精味分布令歡。",
        "from": "T14n0524_001:0799b26_5",
        "context_with_next_sentence": true
    },
    {
        "source_sentence": "如是名王正受境界，遂能善巧攝養自身。",
        "from": "T14n0524_001:0799b27_6",
        "context_with_next_sentence": true
    },
    {
        "source_sentence": "「云何名王勤修善法？",
        "from": "T14n0524_001:0799b29_0",
        "context_with_next_sentence": true
    },
    {
        "source_sentence": "謂有國王，具足淨信、戒、聞、捨、慧，於淨信處了信他世，及信當來善不善業、人天果報，如是名為具足淨信；受持淨戒，於年三長、每月六齋，遠離殺生及偷盜、邪行、妄言、飲酒諸放逸處，如是名王具足淨戒；於淨聞處、於現世業及當來果，修德進業，樂聽般若眾妙法門，專意勤心，究竟通達，如是名王具足淨聞；於淨捨心，遠離慳貪，舒手惠施，常應修福，圓滿平等，如是名王具足淨捨。",
        "from": "T14n0524_001:0799b29_1",
        "context_with_next_sentence": true
    },
    {
        "source_sentence": "謂於具足淨慧之處，如實了知有罪無罪，修與不修勝劣方便，親近多聞戒行沙門，遠離諸惡邪教之者，善知三種：果報圓滿、士用圓滿、功德圓滿。",
        "from": "T14n0524_001:0799c09_0",
        "context_with_next_sentence": true
    },
    {
        "source_sentence": "所謂國王繼習帝業，所生宗族聰利明慧，府庫財寶應用不虧，如是名為果報圓滿。",
        "from": "T14n0524_001:0799c12_1",
        "context_with_next_sentence": true
    },
    {
        "source_sentence": "若諸國王善權方便，恒常成就，英勇進退，善達藝能，是即名為士用圓滿。",
        "from": "T14n0524_001:0799c14_2",
        "context_with_next_sentence": true
    },
    {
        "source_sentence": "若諸國王任持正法，與諸內宮王子、大臣共修惠施，行好善事；持齋受戒、慈三摩地門、上妙梵行；頻作護摩，息災增益；建曼荼羅，具受灌頂，是為功德圓滿。",
        "from": "T14n0524_001:0799c15_3",
        "context_with_next_sentence": true
    },
    {
        "source_sentence": "若能如是行者是名淨慧具足。",
        "from": "T14n0524_001:0799c19_4",
        "context_with_next_sentence": true
    },
    {
        "source_sentence": "「復次，大王當知！",
        "from": "T14n0524_001:0799c20_0",
        "context_with_next_sentence": true
    },
    {
        "source_sentence": "我已略說王之過失、王之功德、王衰損門、王可愛法，及能發起王可愛之法。",
        "from": "T14n0524_001:0799c20_1",
        "context_with_next_sentence": true
    },
    {
        "source_sentence": "是故大王每日晨朝若讀、若誦此祕密王教，依之修行即名聖王、即名法王，諸佛、菩薩、天龍八部日夜加持，恒常護念，能感世間風雨順時，兵甲休息，諸國朝貢，福祚無邊，國土安寧，壽命長遠，是故當獲一切利益，現世安樂。」",
        "from": "T14n0524_001:0799c22_2",
        "context_with_next_sentence": true
    },
    {
        "source_sentence": "爾時優填王聞佛所說，踊躍歡喜，信受奉行。",
        "from": "T14n0524_001:0799c27_3",
        "context_with_next_sentence": true
    },
    {
        "source_sentence": "佛為優填王說王法政論經",
        "from": "T14n0524_001:0799c29_0",
        "context_with_next_sentence": false
    }
]