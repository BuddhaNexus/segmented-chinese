[
    {
        "source_sentence": "增壹阿含經序",
        "from": "T02n0125_001:0549a02_0",
        "context_with_next_sentence": true
    },
    {
        "source_sentence": "晉沙門釋道安撰",
        "from": "T02n0125_001:0549a04_0",
        "context_with_next_sentence": true
    },
    {
        "source_sentence": "四阿含義同，中阿含首以明其旨，不復重序也。",
        "from": "T02n0125_001:0549a05_0",
        "context_with_next_sentence": true
    },
    {
        "source_sentence": "增壹阿含者，比法條貫以數相次也。",
        "from": "T02n0125_001:0549a06_1",
        "context_with_next_sentence": true
    },
    {
        "source_sentence": "數終十，令加其一，故曰增一也；且數數皆增，以增為義也。",
        "from": "T02n0125_001:0549a06_2",
        "context_with_next_sentence": true
    },
    {
        "source_sentence": "其為法也，多錄禁律，繩墨切厲，乃度世檢括也。",
        "from": "T02n0125_001:0549a08_3",
        "context_with_next_sentence": true
    },
    {
        "source_sentence": "外國巖岫之士、江海之人，於四阿含多詠味茲焉。",
        "from": "T02n0125_001:0549a09_4",
        "context_with_next_sentence": true
    },
    {
        "source_sentence": "有外國沙門曇摩難提者，兜佉勒國人也，齠齓出家，孰與廣聞，誦二阿含，溫故日新，周行諸國，無土不涉。",
        "from": "T02n0125_001:0549a10_5",
        "context_with_next_sentence": true
    },
    {
        "source_sentence": "以秦建元二十年來詣長安，外國鄉人咸皆善之，武威太守趙文業求令出焉。",
        "from": "T02n0125_001:0549a12_6",
        "context_with_next_sentence": true
    },
    {
        "source_sentence": "佛念譯傳，曇嵩筆受，歲在甲申夏出，至來年春乃訖，為四十一卷，分為上下部。",
        "from": "T02n0125_001:0549a14_7",
        "context_with_next_sentence": true
    },
    {
        "source_sentence": "上部二十六卷全無遺忘，下部十五卷失其錄偈也。",
        "from": "T02n0125_001:0549a16_8",
        "context_with_next_sentence": true
    },
    {
        "source_sentence": "余與法和共考正之，僧[(丰*力)/石]、僧茂助校漏失，四十日乃了。",
        "from": "T02n0125_001:0549a17_9",
        "context_with_next_sentence": true
    },
    {
        "source_sentence": "此年有阿城之役，伐鼓近郊，而正專在斯業之中。",
        "from": "T02n0125_001:0549a18_10",
        "context_with_next_sentence": true
    },
    {
        "source_sentence": "全具二阿含一百卷，鞞婆沙、婆和須蜜、僧伽羅剎，傳此五大經。",
        "from": "T02n0125_001:0549a19_11",
        "context_with_next_sentence": true
    },
    {
        "source_sentence": "自法東流，出經之優者也。",
        "from": "T02n0125_001:0549a21_12",
        "context_with_next_sentence": true
    },
    {
        "source_sentence": "四阿含四十應真之所集也，十人撰一部，題其起盡，為錄偈焉，懼法留世久，遺逸散落也。",
        "from": "T02n0125_001:0549a21_13",
        "context_with_next_sentence": true
    },
    {
        "source_sentence": "斯土前出諸經班班，有其中者，今為二阿含，各為新錄一卷，全其故目，注其得失，使見經尋之差易也。",
        "from": "T02n0125_001:0549a23_14",
        "context_with_next_sentence": true
    },
    {
        "source_sentence": "合上下部，四百七十二經。",
        "from": "T02n0125_001:0549a26_15",
        "context_with_next_sentence": true
    },
    {
        "source_sentence": "凡諸學士撰此二阿含，其中往往有律語，外國不通與沙彌、白衣共視也。",
        "from": "T02n0125_001:0549a26_16",
        "context_with_next_sentence": true
    },
    {
        "source_sentence": "而今已後，幸共護之，使與律同，此乃茲邦之急者也。",
        "from": "T02n0125_001:0549a28_17",
        "context_with_next_sentence": true
    },
    {
        "source_sentence": "斯諄諄之誨，幸勿藐藐聽也。",
        "from": "T02n0125_001:0549a29_18",
        "context_with_next_sentence": true
    },
    {
        "source_sentence": "廣見而不知護禁，乃是學士通中創也。",
        "from": "T02n0125_001:0549b01_19",
        "context_with_next_sentence": true
    },
    {
        "source_sentence": "中本起康孟祥出，出大愛道品，乃不知是禁經，比丘尼法甚慊切真，割而去之，此乃是大鄙可痛恨者也。",
        "from": "T02n0125_001:0549b02_20",
        "context_with_next_sentence": true
    },
    {
        "source_sentence": "此二經有力道士乃能見，當以著心焉，如其輕忽不以為意者，幸我同志鳴鼓攻之可也。",
        "from": "T02n0125_001:0549b04_21",
        "context_with_next_sentence": true
    },
    {
        "source_sentence": "增壹阿含經卷第一",
        "from": "T02n0125_001:0549b09_0",
        "context_with_next_sentence": true
    },
    {
        "source_sentence": "東晉罽賓三藏瞿曇僧伽提婆譯",
        "from": "T02n0125_001:0549b11_0",
        "context_with_next_sentence": true
    },
    {
        "source_sentence": "序品第一",
        "from": "T02n0125_001:0549b12_0",
        "context_with_next_sentence": true
    },
    {
        "source_sentence": "　自歸能仁第七仙，　　演說賢聖無上軌；　永在生死長流河，　　世尊今為度黎庶。",
        "from": "T02n0125_001:0549b13_0",
        "context_with_next_sentence": true
    },
    {
        "source_sentence": "　尊長迦葉及眾僧，　　賢哲阿難無量聞；　善逝泥曰供舍利，　　從拘夷國至摩竭。",
        "from": "T02n0125_001:0549b15_0",
        "context_with_next_sentence": true
    },
    {
        "source_sentence": "　迦葉端思行四等，　　此眾生類墜五道；　正覺演道今去世，　　憶尊巧訓懷悲泣。",
        "from": "T02n0125_001:0549b17_0",
        "context_with_next_sentence": true
    },
    {
        "source_sentence": "　迦葉思惟正法本，　　云何流布久在世？",
        "from": "T02n0125_001:0549b19_0",
        "context_with_next_sentence": true
    },
    {
        "source_sentence": "　最尊種種吐言教，　　總持懷抱不漏失。",
        "from": "T02n0125_001:0549b20_0",
        "context_with_next_sentence": true
    },
    {
        "source_sentence": "　誰有此力集眾法，　　在在處處因緣本？",
        "from": "T02n0125_001:0549b21_0",
        "context_with_next_sentence": true
    },
    {
        "source_sentence": "　今此眾中智慧士，　　阿難賢善無量聞。",
        "from": "T02n0125_001:0549b22_0",
        "context_with_next_sentence": true
    },
    {
        "source_sentence": "　即擊揵椎集四部，　　比丘八萬四千眾，　盡得羅漢心解脫，　　以脫縛著處福田。",
        "from": "T02n0125_001:0549b23_0",
        "context_with_next_sentence": true
    },
    {
        "source_sentence": "　迦葉哀愍於世故，　　加憶尊恩過去報；　世尊授法付阿難，　　願布演法長存世。",
        "from": "T02n0125_001:0549b25_0",
        "context_with_next_sentence": true
    },
    {
        "source_sentence": "　云何次第不失緒？",
        "from": "T02n0125_001:0549b27_0",
        "context_with_next_sentence": true
    },
    {
        "source_sentence": "　　三阿僧祇集法寶，　使後四部得聞法，　　已聞便得離眾苦。",
        "from": "T02n0125_001:0549b27_1",
        "context_with_next_sentence": true
    },
    {
        "source_sentence": "　阿難便辭吾不堪，　　諸法甚深若干種，　豈敢分別如來教，　　佛法功德無量智！",
        "from": "T02n0125_001:0549b29_0",
        "context_with_next_sentence": true
    },
    {
        "source_sentence": "　今尊迦葉能堪任，　　世雄以法付耆舊；　大迦葉今為眾人，　　如來在世請半坐。",
        "from": "T02n0125_001:0549c02_0",
        "context_with_next_sentence": true
    },
    {
        "source_sentence": "　迦葉報言雖有是，　　年衰朽老多忘失，　汝今總持智慧業，　　能使法本恒在世。",
        "from": "T02n0125_001:0549c04_0",
        "context_with_next_sentence": true
    },
    {
        "source_sentence": "　我今有三清淨眼，　　亦復能知他心智，　一切眾生種種類，　　無有能勝尊阿難。",
        "from": "T02n0125_001:0549c06_0",
        "context_with_next_sentence": true
    },
    {
        "source_sentence": "　梵天下降及帝釋，　　護世四王及諸天，　彌勒兜術尋來集，　　菩薩數億不可計。",
        "from": "T02n0125_001:0549c08_0",
        "context_with_next_sentence": true
    },
    {
        "source_sentence": "　彌勒梵釋及四王，　　皆悉叉手而啟白：　一切諸法佛所印，　　阿難是我法之器。",
        "from": "T02n0125_001:0549c10_0",
        "context_with_next_sentence": true
    },
    {
        "source_sentence": "　若使不欲法存者，　　便為壞敗如來教；　願存本要為眾生，　　得濟危厄度眾難！",
        "from": "T02n0125_001:0549c12_0",
        "context_with_next_sentence": true
    },
    {
        "source_sentence": "　釋師出世壽極短，　　肉體雖逝法身在；　當令法本不斷絕，　　阿難勿辭時說法！",
        "from": "T02n0125_001:0549c14_0",
        "context_with_next_sentence": true
    },
    {
        "source_sentence": "　迦葉最尊及聖眾，　　彌勒梵釋及四王，　哀請阿難時發言，　　使如來教不滅盡。",
        "from": "T02n0125_001:0549c16_0",
        "context_with_next_sentence": true
    },
    {
        "source_sentence": "　阿難仁和四等具，　　意轉入微師子吼，　顧眄四部瞻虛空，　　悲泣揮淚不自勝。",
        "from": "T02n0125_001:0549c18_0",
        "context_with_next_sentence": true
    },
    {
        "source_sentence": "　便奮光明和顏色，　　普照眾生如日初；　彌勒覩光及釋梵，　　收捨遲聞無上法。",
        "from": "T02n0125_001:0549c20_0",
        "context_with_next_sentence": true
    },
    {
        "source_sentence": "　四部寂靜專一心，　　欲得聞法意不亂；　尊長迦葉及聖眾，　　直視覩顏目不眴。",
        "from": "T02n0125_001:0549c22_0",
        "context_with_next_sentence": true
    },
    {
        "source_sentence": "　時阿難說經無量，　　誰能備具為一聚？",
        "from": "T02n0125_001:0549c24_0",
        "context_with_next_sentence": true
    },
    {
        "source_sentence": "　我今當為作三分，　　造立十經為一偈。",
        "from": "T02n0125_001:0549c25_0",
        "context_with_next_sentence": true
    },
    {
        "source_sentence": "　契經一分律二分，　　阿毘曇經復三分；　過去三佛皆三分：　　契經、律、法為三藏。",
        "from": "T02n0125_001:0549c26_0",
        "context_with_next_sentence": true
    },
    {
        "source_sentence": "　契經今當分四段，　　次名增一、二名中，　三名曰長多瓔珞，　　雜經在後為四分。",
        "from": "T02n0125_001:0549c28_0",
        "context_with_next_sentence": true
    },
    {
        "source_sentence": "　尊者阿難作是念：　　如來法身不敗壞，　永存於世不斷絕，　　天人得聞成道果。",
        "from": "T02n0125_001:0550a01_0",
        "context_with_next_sentence": true
    },
    {
        "source_sentence": "　或有一法義亦深，　　難持難誦不可憶；　我今當集一法義，　　一一相從不失緒。",
        "from": "T02n0125_001:0550a03_0",
        "context_with_next_sentence": true
    },
    {
        "source_sentence": "　亦有二法還就二，　　三法就三如連珠，　四法就四五亦然，　　五法次六六次七，　八法義廣九次第，　　十法從十至十一；　如是法寶終不忘，　　亦恒處世久存在，　於大眾中集此法，　　即時阿難昇乎座；　彌勒稱善快哉說，　　諸法義合宜配之。",
        "from": "T02n0125_001:0550a05_0",
        "context_with_next_sentence": true
    },
    {
        "source_sentence": "　更有諸法宜分部，　　世尊所說各各異；　菩薩發意趣大乘，　　如來說此種種別。",
        "from": "T02n0125_001:0550a11_0",
        "context_with_next_sentence": true
    },
    {
        "source_sentence": "　人尊說六度無極：　　布施、持戒、忍、精進、　禪、智慧力如月初，　　逮度無極覩諸法。",
        "from": "T02n0125_001:0550a13_0",
        "context_with_next_sentence": true
    },
    {
        "source_sentence": "　諸有勇猛施頭目，　　身體血肉無所惜，　妻妾國財及男女，　　此名檀度不應棄。",
        "from": "T02n0125_001:0550a15_0",
        "context_with_next_sentence": true
    },
    {
        "source_sentence": "　戒度無極如金剛，　　不毀不犯無漏失，　持心護戒如坏瓶，　　此名戒度不應棄。",
        "from": "T02n0125_001:0550a17_0",
        "context_with_next_sentence": true
    },
    {
        "source_sentence": "　或有人來截手足，　　不起瞋恚忍力強，　如海含容無增減，　　此名忍度不應棄。",
        "from": "T02n0125_001:0550a19_0",
        "context_with_next_sentence": true
    },
    {
        "source_sentence": "　諸有造作善惡行，　　身口意三無厭足，　妨人諸行不至道，　　此名進度不應棄。",
        "from": "T02n0125_001:0550a21_0",
        "context_with_next_sentence": true
    },
    {
        "source_sentence": "　諸有坐禪出入息，　　心意堅固無亂念，　正使地動身不傾，　　此名禪度不應棄。",
        "from": "T02n0125_001:0550a23_0",
        "context_with_next_sentence": true
    },
    {
        "source_sentence": "　以智慧力知塵數，　　劫數兆載不可稱，　書疏業聚意不亂，　　此名智度不應棄。",
        "from": "T02n0125_001:0550a25_0",
        "context_with_next_sentence": true
    },
    {
        "source_sentence": "　諸法甚深論空理，　　難明難了不可觀，　將來後進懷狐疑，　　此菩薩德不應棄。",
        "from": "T02n0125_001:0550a27_0",
        "context_with_next_sentence": true
    },
    {
        "source_sentence": "　阿難自陳有是念：　　菩薩之行愚不信，　除諸羅漢信解脫，　　爾乃有信無猶豫。",
        "from": "T02n0125_001:0550a29_0",
        "context_with_next_sentence": true
    },
    {
        "source_sentence": "　四部之眾發道意，　　及諸一切眾生類；　彼有牢信不狐疑，　　集此諸法為一分。",
        "from": "T02n0125_001:0550b02_0",
        "context_with_next_sentence": true
    },
    {
        "source_sentence": "　彌勒稱善快哉說，　　發趣大乘意甚廣；　或有諸法斷結使，　　或有諸法成道果。",
        "from": "T02n0125_001:0550b04_0",
        "context_with_next_sentence": true
    },
    {
        "source_sentence": "　阿難說曰此云何？",
        "from": "T02n0125_001:0550b06_0",
        "context_with_next_sentence": true
    },
    {
        "source_sentence": "　　我見如來演此法，　亦有不從如來聞，　　此法豈非當有疑？",
        "from": "T02n0125_001:0550b06_1",
        "context_with_next_sentence": true
    },
    {
        "source_sentence": "　設我言見此義非，　　於將來眾便有虛；　今稱諸經聞如是，　　佛處所在城國土，　波羅捺國初說法，　　摩竭國降三迦葉；　釋翅、拘薩、迦尸國，　　瞻波、句留、毘舍離。",
        "from": "T02n0125_001:0550b08_0",
        "context_with_next_sentence": true
    },
    {
        "source_sentence": "　天宮、龍宮、阿須倫，　　乾沓和等拘尸城；　正使不得說經處，　　當稱原本在舍衛。",
        "from": "T02n0125_001:0550b12_0",
        "context_with_next_sentence": true
    },
    {
        "source_sentence": "　吾所從聞一時事，　　佛在舍衛及弟子，　祇桓精舍修善業，　　孤獨長者所施園。",
        "from": "T02n0125_001:0550b14_0",
        "context_with_next_sentence": true
    },
    {
        "source_sentence": "　時佛在中告比丘：　　當修一法專一心，　思惟一法無放逸。",
        "from": "T02n0125_001:0550b16_0",
        "context_with_next_sentence": true
    },
    {
        "source_sentence": "　　云何一法？",
        "from": "T02n0125_001:0550b17_1",
        "context_with_next_sentence": true
    },
    {
        "source_sentence": "謂念佛，　法念、僧念及戒念，　　施念去相次天念，　息念、安般及身念，　　死念除亂謂十念。",
        "from": "T02n0125_001:0550b17_2",
        "context_with_next_sentence": true
    },
    {
        "source_sentence": "　此名十念更有十，　　次後當稱尊弟子；　初化拘隣真佛子，　　最後小者名須拔。",
        "from": "T02n0125_001:0550b20_0",
        "context_with_next_sentence": true
    },
    {
        "source_sentence": "　以此方便了一法，　　二從二法三從三，　四五六七八九十，　　十一之法無不了。",
        "from": "T02n0125_001:0550b22_0",
        "context_with_next_sentence": true
    },
    {
        "source_sentence": "　從一增一至諸法，　　義豐慧廣不可盡；　一一契經義亦深，　　是故名曰增壹含。",
        "from": "T02n0125_001:0550b24_0",
        "context_with_next_sentence": true
    },
    {
        "source_sentence": "　今尋一法難明了，　　難持難曉不可明；　比丘自稱功德業，　　今當稱之尊第一。",
        "from": "T02n0125_001:0550b26_0",
        "context_with_next_sentence": true
    },
    {
        "source_sentence": "　猶如陶家所造器，　　隨意所作無狐疑；　如是阿含增一法，　　三乘教化無差別。",
        "from": "T02n0125_001:0550b28_0",
        "context_with_next_sentence": true
    },
    {
        "source_sentence": "　佛經微妙極甚深，　　能除結使如流河；　然此增一最在上，　　能淨三眼除三垢。",
        "from": "T02n0125_001:0550c01_0",
        "context_with_next_sentence": true
    },
    {
        "source_sentence": "　其有專心持增一，　　便為總持如來藏；　正使今身不盡結，　　後生便得高才智。",
        "from": "T02n0125_001:0550c03_0",
        "context_with_next_sentence": true
    },
    {
        "source_sentence": "　若有書寫經卷者，　　繒綵花蓋持供養，　此福無量不可計，　　以此法寶難遇故。",
        "from": "T02n0125_001:0550c05_0",
        "context_with_next_sentence": true
    },
    {
        "source_sentence": "　說此語時地大動，　　雨天華香至于膝，　諸天在空歎善哉！",
        "from": "T02n0125_001:0550c07_0",
        "context_with_next_sentence": true
    },
    {
        "source_sentence": "　　上尊所說盡順宜。",
        "from": "T02n0125_001:0550c08_1",
        "context_with_next_sentence": true
    },
    {
        "source_sentence": "　契經一藏律二藏，　　阿毘曇經為三藏；　方等大乘義玄邃，　　及諸契經為雜藏。",
        "from": "T02n0125_001:0550c09_0",
        "context_with_next_sentence": true
    },
    {
        "source_sentence": "　安處佛語終不異，　　因緣本末皆隨順；　彌勒諸天皆稱善，　　釋迦文經得久存。",
        "from": "T02n0125_001:0550c11_0",
        "context_with_next_sentence": true
    },
    {
        "source_sentence": "　彌勒尋起手執華，　　歡喜持用散阿難；　此經真實如來說，　　使阿難尋道果成。",
        "from": "T02n0125_001:0550c13_0",
        "context_with_next_sentence": true
    },
    {
        "source_sentence": "是時，尊者阿難及梵天將諸梵迦夷天，皆來會集；化自在天將諸營從，皆來會聚；他化自在天將諸營從，皆悉來會；兜術天王將諸天之眾，皆來會聚；豔天將諸營從，悉來會聚；釋提桓因將諸三十三天眾，悉來集會；提頭賴吒天王將乾沓和等，悉來會聚；毘留勒叉天王將諸厭鬼，悉來會聚；毘留跛叉天王將諸龍眾，悉來會聚；毘沙門天王將閱叉、羅剎眾，悉來會聚。",
        "from": "T02n0125_001:0550c15_0",
        "context_with_next_sentence": true
    },
    {
        "source_sentence": "是時，彌勒大士告賢劫中諸菩薩等：「卿等勸勵諸族姓子、族姓女，諷誦受持增一尊法，廣演流布，使天、人奉行。」",
        "from": "T02n0125_001:0550c23_1",
        "context_with_next_sentence": true
    },
    {
        "source_sentence": "說是語時，諸天、世人、乾沓和、阿須倫、伽留羅、摩睺勒、甄陀羅等，各各白言：「我等盡共擁護是善男子、善女人，諷誦受持增一尊法，廣演流布，終不中絕。」",
        "from": "T02n0125_001:0550c26_2",
        "context_with_next_sentence": true
    },
    {
        "source_sentence": "時，尊者阿難告優多羅曰：「我今以此增一阿含囑累於汝，善諷誦讀，莫令漏減，所以者何？",
        "from": "T02n0125_001:0550c29_3",
        "context_with_next_sentence": true
    },
    {
        "source_sentence": "其有輕慢此尊經者，便為墮落為凡夫行。",
        "from": "T02n0125_001:0551a02_4",
        "context_with_next_sentence": true
    },
    {
        "source_sentence": "何以故？",
        "from": "T02n0125_001:0551a03_5",
        "context_with_next_sentence": true
    },
    {
        "source_sentence": "此，優多羅，增一阿含，出三十七道品之教，及諸法皆由此生。」",
        "from": "T02n0125_001:0551a04_6",
        "context_with_next_sentence": true
    },
    {
        "source_sentence": "時，大迦葉問阿難曰：「云何，阿難！",
        "from": "T02n0125_001:0551a05_7",
        "context_with_next_sentence": true
    },
    {
        "source_sentence": "增一阿含乃能出生三十七道品之教，及諸法皆由此生？」",
        "from": "T02n0125_001:0551a06_8",
        "context_with_next_sentence": true
    },
    {
        "source_sentence": "阿難報言：「如是，如是，尊者迦葉！",
        "from": "T02n0125_001:0551a07_9",
        "context_with_next_sentence": true
    },
    {
        "source_sentence": "增一阿含出生三十七品，及諸法皆由此生；且置增一阿含，一偈之中，便出生三十七品及諸法。」",
        "from": "T02n0125_001:0551a08_10",
        "context_with_next_sentence": true
    },
    {
        "source_sentence": "迦葉問言：「何等偈中出生三十七品及諸法？」",
        "from": "T02n0125_001:0551a10_11",
        "context_with_next_sentence": true
    },
    {
        "source_sentence": "時，尊者阿難便說此偈：「諸惡莫作，　　諸善奉行，　　自淨其意，　是諸佛教。",
        "from": "T02n0125_001:0551a11_12",
        "context_with_next_sentence": true
    },
    {
        "source_sentence": "「所以然者，諸惡莫作，是諸法本，便出生一切善法；以生善法，心意清淨。",
        "from": "T02n0125_001:0551a15_0",
        "context_with_next_sentence": true
    },
    {
        "source_sentence": "是故，迦葉！",
        "from": "T02n0125_001:0551a16_1",
        "context_with_next_sentence": true
    },
    {
        "source_sentence": "諸佛世尊身、口、意行，常修清淨。」",
        "from": "T02n0125_001:0551a16_2",
        "context_with_next_sentence": true
    },
    {
        "source_sentence": "迦葉問曰：「云何，阿難！",
        "from": "T02n0125_001:0551a17_3",
        "context_with_next_sentence": true
    },
    {
        "source_sentence": "增壹阿含獨出生三十七品及諸法，餘四阿含亦復出生乎？」",
        "from": "T02n0125_001:0551a18_4",
        "context_with_next_sentence": true
    },
    {
        "source_sentence": "阿難報言：「且置。",
        "from": "T02n0125_001:0551a19_5",
        "context_with_next_sentence": true
    },
    {
        "source_sentence": "迦葉！",
        "from": "T02n0125_001:0551a19_6",
        "context_with_next_sentence": true
    },
    {
        "source_sentence": "四阿含義，一偈之中，盡具足諸佛之教，及辟支佛、聲聞之教。",
        "from": "T02n0125_001:0551a20_7",
        "context_with_next_sentence": true
    },
    {
        "source_sentence": "所以然者，諸惡莫作，戒具之禁；清白之行，諸善奉行；心意清淨，自淨其意；除邪顛倒，是諸佛教，去愚惑想。",
        "from": "T02n0125_001:0551a21_8",
        "context_with_next_sentence": true
    },
    {
        "source_sentence": "云何，迦葉！",
        "from": "T02n0125_001:0551a24_9",
        "context_with_next_sentence": true
    },
    {
        "source_sentence": "戒清淨者，意豈不淨乎？",
        "from": "T02n0125_001:0551a24_10",
        "context_with_next_sentence": true
    },
    {
        "source_sentence": "意清淨者，則不顛倒；以無顛倒，愚惑想滅，諸三十七道品果便得成就。",
        "from": "T02n0125_001:0551a24_11",
        "context_with_next_sentence": true
    },
    {
        "source_sentence": "以成道果，豈非諸法乎？」",
        "from": "T02n0125_001:0551a26_12",
        "context_with_next_sentence": true
    },
    {
        "source_sentence": "迦葉問曰：「云何，阿難！",
        "from": "T02n0125_001:0551a27_13",
        "context_with_next_sentence": true
    },
    {
        "source_sentence": "以此增一付授優多羅，不囑累餘比丘一切諸法乎？」",
        "from": "T02n0125_001:0551a27_14",
        "context_with_next_sentence": true
    },
    {
        "source_sentence": "阿難報言：「增一阿含則是諸法，諸法則是增一阿含，一無有二。」",
        "from": "T02n0125_001:0551a29_0",
        "context_with_next_sentence": true
    },
    {
        "source_sentence": "迦葉問曰：「以何等故，以此增一阿含囑累優多羅，不囑累餘比丘乎？」",
        "from": "T02n0125_001:0551b01_1",
        "context_with_next_sentence": true
    },
    {
        "source_sentence": "阿難報曰：「迦葉當知，昔者九十一劫，毘婆尸如來、至真、等正覺出現於世。",
        "from": "T02n0125_001:0551b03_2",
        "context_with_next_sentence": true
    },
    {
        "source_sentence": "爾時，此優多羅比丘名曰伊俱優多羅，爾時彼佛以增一之法囑累此人，使諷誦讀。",
        "from": "T02n0125_001:0551b04_3",
        "context_with_next_sentence": true
    },
    {
        "source_sentence": "自此以後三十一劫，次復有佛名式詰如來、至真、等正覺。",
        "from": "T02n0125_001:0551b06_4",
        "context_with_next_sentence": true
    },
    {
        "source_sentence": "爾時，此優多羅比丘名目伽優多羅。",
        "from": "T02n0125_001:0551b08_5",
        "context_with_next_sentence": true
    },
    {
        "source_sentence": "式詰如來復以此法囑累其人，使諷誦讀。",
        "from": "T02n0125_001:0551b09_6",
        "context_with_next_sentence": true
    },
    {
        "source_sentence": "即彼三十一劫中，毘舍婆如來、至真、等正覺，復出於世。",
        "from": "T02n0125_001:0551b10_7",
        "context_with_next_sentence": true
    },
    {
        "source_sentence": "爾時，此優多羅比丘名龍優多羅，復以此法囑累其人，使諷誦讀。",
        "from": "T02n0125_001:0551b11_8",
        "context_with_next_sentence": true
    },
    {
        "source_sentence": "「迦葉當知，此賢劫中有拘留孫如來、至真、等正覺，出現於世。",
        "from": "T02n0125_001:0551b12_9",
        "context_with_next_sentence": true
    },
    {
        "source_sentence": "爾時，優多羅比丘名雷電優多羅，復以此法囑累其人，使諷誦讀。",
        "from": "T02n0125_001:0551b14_10",
        "context_with_next_sentence": true
    },
    {
        "source_sentence": "此賢劫中次復有佛，名拘那含如來、至真、等正覺，出現於世。",
        "from": "T02n0125_001:0551b15_11",
        "context_with_next_sentence": true
    },
    {
        "source_sentence": "爾時，優多羅比丘名天優多羅，復以此法囑累其人，使諷誦讀。",
        "from": "T02n0125_001:0551b17_12",
        "context_with_next_sentence": true
    },
    {
        "source_sentence": "此賢劫中次復有佛，名迦葉如來、至真、等正覺，出現於世。",
        "from": "T02n0125_001:0551b18_13",
        "context_with_next_sentence": true
    },
    {
        "source_sentence": "爾時，優多羅比丘名梵優多羅，復以此法囑累其人，使諷誦讀。",
        "from": "T02n0125_001:0551b20_14",
        "context_with_next_sentence": true
    },
    {
        "source_sentence": "「迦葉當知，今釋迦文如來、至真、等正覺，出現於世。",
        "from": "T02n0125_001:0551b21_15",
        "context_with_next_sentence": true
    },
    {
        "source_sentence": "今此比丘名優多羅，釋迦文佛雖般涅槃，比丘阿難猶存於世。",
        "from": "T02n0125_001:0551b22_16",
        "context_with_next_sentence": true
    },
    {
        "source_sentence": "世尊以法盡以囑累我，我今復以此法授與優多羅。",
        "from": "T02n0125_001:0551b24_17",
        "context_with_next_sentence": true
    },
    {
        "source_sentence": "所以者何？",
        "from": "T02n0125_001:0551b25_18",
        "context_with_next_sentence": true
    },
    {
        "source_sentence": "當觀其器，察知原本，然後授法。",
        "from": "T02n0125_001:0551b25_19",
        "context_with_next_sentence": true
    },
    {
        "source_sentence": "何以故？",
        "from": "T02n0125_001:0551b26_20",
        "context_with_next_sentence": true
    },
    {
        "source_sentence": "過去時於此賢劫中，拘留孫如來、至真、等正覺、明行成為、善逝、世間解、無上士、道法御、天人師，號佛、眾祐，出現於世。",
        "from": "T02n0125_001:0551b26_21",
        "context_with_next_sentence": true
    },
    {
        "source_sentence": "爾時，有王名摩訶提婆，以法治化，未曾阿曲，壽命極長，端正無雙，世之希有，八萬四千歲中於童子身而自遊戲，八萬四千歲中以太子身以法治化，八萬四千歲中復以王法治化天下。",
        "from": "T02n0125_001:0551b29_22",
        "context_with_next_sentence": true
    },
    {
        "source_sentence": "「迦葉當知，爾時世尊遊甘梨園中，食後如昔常法中庭經行，我及侍者，爾時世尊便笑，口出五色光。",
        "from": "T02n0125_001:0551c04_23",
        "context_with_next_sentence": true
    },
    {
        "source_sentence": "我見已，前長跪白世尊曰：『佛不妄笑，願聞本末。",
        "from": "T02n0125_001:0551c07_24",
        "context_with_next_sentence": true
    },
    {
        "source_sentence": "如來、至真、等正覺，終不妄笑。』",
        "from": "T02n0125_001:0551c08_25",
        "context_with_next_sentence": true
    },
    {
        "source_sentence": "爾時，迦葉！",
        "from": "T02n0125_001:0551c08_26",
        "context_with_next_sentence": true
    },
    {
        "source_sentence": "佛告我言：『過去世時於此賢劫中，有如來名拘留孫至真、等正覺，出現於世，復於此處為諸弟子而廣說法。",
        "from": "T02n0125_001:0551c09_27",
        "context_with_next_sentence": true
    },
    {
        "source_sentence": "復次，於此賢劫中，復有拘那含如來、至真、等正覺，出現於世，爾時彼佛亦於此處而廣說法。",
        "from": "T02n0125_001:0551c11_28",
        "context_with_next_sentence": true
    },
    {
        "source_sentence": "次復，此賢劫中迦葉如來、至真、等正覺，出現於世，迦葉如來亦於此處而廣說法。』",
        "from": "T02n0125_001:0551c14_0",
        "context_with_next_sentence": true
    },
    {
        "source_sentence": "「爾時，迦葉！",
        "from": "T02n0125_001:0551c15_1",
        "context_with_next_sentence": true
    },
    {
        "source_sentence": "我於佛前長跪白佛言：『願令後釋迦文佛亦於此處，與諸弟子具足說法，此處便為四如來金剛之座，恒不斷絕。』",
        "from": "T02n0125_001:0551c16_2",
        "context_with_next_sentence": true
    },
    {
        "source_sentence": "「爾時，迦葉！",
        "from": "T02n0125_001:0551c18_3",
        "context_with_next_sentence": true
    },
    {
        "source_sentence": "釋迦文佛於彼坐，便告我言：『阿難！",
        "from": "T02n0125_001:0551c19_0",
        "context_with_next_sentence": true
    },
    {
        "source_sentence": "昔者此坐，賢劫之中有王出世，名摩訶提婆。",
        "from": "T02n0125_001:0551c19_1",
        "context_with_next_sentence": true
    },
    {
        "source_sentence": "乃至八萬四千歲以王法教化，訓之以德，經歷年歲，便告劫比言：「若見我首有白髮者，便時告吾。」",
        "from": "T02n0125_001:0551c20_2",
        "context_with_next_sentence": true
    },
    {
        "source_sentence": "爾時，彼人聞王教令，復經數年，見王首上有白髮生，便前長跪白大王曰：「大王當知，首上已生白髮。」",
        "from": "T02n0125_001:0551c23_3",
        "context_with_next_sentence": true
    },
    {
        "source_sentence": "時王告彼人言：「捉取金鑷，拔吾白髮，著吾手中。」",
        "from": "T02n0125_001:0551c25_4",
        "context_with_next_sentence": true
    },
    {
        "source_sentence": "爾時，彼人受王教令，便執金鑷，前拔白髮。",
        "from": "T02n0125_001:0551c26_5",
        "context_with_next_sentence": true
    },
    {
        "source_sentence": "「『爾時，大王見白髮已，便說此偈：「『「於今我首上，　　已生衰耗毛；　　　天使已來至，　　宜當時出家。",
        "from": "T02n0125_001:0551c27_6",
        "context_with_next_sentence": true
    },
    {
        "source_sentence": "「『「我今已食人中之福，宜當自勉昇天之德，剃除鬚髮，著三法衣，以信堅固，出家學道，離於眾苦。」",
        "from": "T02n0125_001:0552a02_0",
        "context_with_next_sentence": true
    },
    {
        "source_sentence": "「『爾時，王摩訶提婆便告第一太子，名曰長壽：「卿今知不？",
        "from": "T02n0125_001:0552a04_1",
        "context_with_next_sentence": true
    },
    {
        "source_sentence": "吾首已生白髮，意欲剃除鬚髮，著三法衣，以信堅固，出家學道，離於眾苦。",
        "from": "T02n0125_001:0552a05_2",
        "context_with_next_sentence": true
    },
    {
        "source_sentence": "汝紹吾位，以法治化，勿令有失，違吾言教，造凡夫行。",
        "from": "T02n0125_001:0552a07_3",
        "context_with_next_sentence": true
    },
    {
        "source_sentence": "所以然者，若有斯人，違吾言者，便為凡夫之行。",
        "from": "T02n0125_001:0552a08_4",
        "context_with_next_sentence": true
    },
    {
        "source_sentence": "凡夫者，長處三塗、八難之中。」",
        "from": "T02n0125_001:0552a09_5",
        "context_with_next_sentence": true
    },
    {
        "source_sentence": "爾時，王摩訶提婆以王之位授太子已，復以財寶賜與劫比，便於彼處剃除鬚髮，著三法衣，以信堅固，出家學道，離於眾苦。",
        "from": "T02n0125_001:0552a10_6",
        "context_with_next_sentence": true
    },
    {
        "source_sentence": "於八萬四千歲善修梵行，行四等心，慈、悲、喜、護，身逝命終，生梵天上。",
        "from": "T02n0125_001:0552a13_7",
        "context_with_next_sentence": true
    },
    {
        "source_sentence": "「『時，長壽王憶父王教，未曾暫捨。",
        "from": "T02n0125_001:0552a14_8",
        "context_with_next_sentence": true
    },
    {
        "source_sentence": "以法治化，無有阿曲，未經旬日，便復得作轉輪聖王，七寶具足。",
        "from": "T02n0125_001:0552a15_9",
        "context_with_next_sentence": true
    },
    {
        "source_sentence": "所謂七寶者，輪寶、象寶、馬寶、珠寶、玉女寶、典藏寶、典兵寶，是謂七寶。",
        "from": "T02n0125_001:0552a17_10",
        "context_with_next_sentence": true
    },
    {
        "source_sentence": "復有千子，勇猛智慧，能除眾苦，統領四方。",
        "from": "T02n0125_001:0552a18_11",
        "context_with_next_sentence": true
    },
    {
        "source_sentence": "「『時，長壽王以前王法，如上作偈：「『「敬法奉所尊，　　不忘本恩報；　　　復能崇三業，　　智者之所貴！」』",
        "from": "T02n0125_001:0552a19_12",
        "context_with_next_sentence": true
    },
    {
        "source_sentence": "「我觀此義已，以此增一阿含授與優多羅比丘。",
        "from": "T02n0125_001:0552a23_0",
        "context_with_next_sentence": true
    },
    {
        "source_sentence": "何以故？",
        "from": "T02n0125_001:0552a24_1",
        "context_with_next_sentence": true
    },
    {
        "source_sentence": "一切諸法皆有所由。」",
        "from": "T02n0125_001:0552a24_2",
        "context_with_next_sentence": true
    },
    {
        "source_sentence": "時，尊者阿難告優多羅曰：「汝前作轉輪聖王時，不失王教，今復以此法而相囑累，不失正教，莫作凡夫之行。",
        "from": "T02n0125_001:0552a24_3",
        "context_with_next_sentence": true
    },
    {
        "source_sentence": "汝今當知，若有違失如來善教者，便墮凡夫地中。",
        "from": "T02n0125_001:0552a27_4",
        "context_with_next_sentence": true
    },
    {
        "source_sentence": "何以故？",
        "from": "T02n0125_001:0552a28_5",
        "context_with_next_sentence": true
    },
    {
        "source_sentence": "時，王摩訶提婆不得至竟解脫之地，未得解脫至安隱處；雖受梵天福報，猶不至究竟；如來善業，乃名究竟安隱之處，快樂無極，天、人所敬，必得涅槃。",
        "from": "T02n0125_001:0552a28_6",
        "context_with_next_sentence": true
    },
    {
        "source_sentence": "以是之故，優多羅！",
        "from": "T02n0125_001:0552b03_7",
        "context_with_next_sentence": true
    },
    {
        "source_sentence": "當奉持此法，諷誦讀念：莫令缺漏。」",
        "from": "T02n0125_001:0552b03_8",
        "context_with_next_sentence": true
    },
    {
        "source_sentence": "爾時，阿難便說偈曰：「於法當念故，　　如來由是生；　法興成正覺，　　辟支羅漢道。",
        "from": "T02n0125_001:0552b04_9",
        "context_with_next_sentence": true
    },
    {
        "source_sentence": "　法能除眾苦，　　亦能成果實；　念法不離心，　　今報後亦受。",
        "from": "T02n0125_001:0552b08_0",
        "context_with_next_sentence": true
    },
    {
        "source_sentence": "　若欲成佛者，　　猶如釋迦文；　受持三藏法，　　句逗不錯亂。",
        "from": "T02n0125_001:0552b10_0",
        "context_with_next_sentence": true
    },
    {
        "source_sentence": "　三藏雖難持，　　義理不可窮；　當誦四阿含，　　便斷天人徑。",
        "from": "T02n0125_001:0552b12_0",
        "context_with_next_sentence": true
    },
    {
        "source_sentence": "　阿含雖難誦，　　經義不可盡；　戒律勿令失，　　此是如來寶。",
        "from": "T02n0125_001:0552b14_0",
        "context_with_next_sentence": true
    },
    {
        "source_sentence": "　禁律亦難持，　　阿含亦復然；　牢持阿毘曇，　　便降外道術。",
        "from": "T02n0125_001:0552b16_0",
        "context_with_next_sentence": true
    },
    {
        "source_sentence": "　宣暢阿毘曇，　　其義亦難持；　當誦三阿含，　　不失經句逗。",
        "from": "T02n0125_001:0552b18_0",
        "context_with_next_sentence": true
    },
    {
        "source_sentence": "　契經阿毘曇，　　戒律流布世；　天人得奉行，　　便生安隱處。",
        "from": "T02n0125_001:0552b20_0",
        "context_with_next_sentence": true
    },
    {
        "source_sentence": "　設無契經法，　　亦復無戒律；　如盲投於冥，　　何時當見明？",
        "from": "T02n0125_001:0552b22_0",
        "context_with_next_sentence": true
    },
    {
        "source_sentence": "　以是囑累汝，　　并及四部眾，　當持勿輕慢，　　於釋迦文尼！」",
        "from": "T02n0125_001:0552b24_0",
        "context_with_next_sentence": true
    },
    {
        "source_sentence": "尊者阿難說是語時，天地六反震動，諸尊神天在虛空中，手執天華而散尊者阿難上，及散四部之眾。",
        "from": "T02n0125_001:0552b26_0",
        "context_with_next_sentence": true
    },
    {
        "source_sentence": "一切天、龍、鬼神、乾沓和、阿須倫、加留羅、甄陀羅、摩休勒等，皆懷歡喜而悉歎曰：「善哉！",
        "from": "T02n0125_001:0552b28_1",
        "context_with_next_sentence": true
    },
    {
        "source_sentence": "善哉！",
        "from": "T02n0125_001:0552c01_2",
        "context_with_next_sentence": true
    },
    {
        "source_sentence": "尊者阿難！",
        "from": "T02n0125_001:0552c01_3",
        "context_with_next_sentence": true
    },
    {
        "source_sentence": "上中下言，悉無不善，於法當恭敬。",
        "from": "T02n0125_001:0552c01_4",
        "context_with_next_sentence": true
    },
    {
        "source_sentence": "誠如所說，諸天、世人無不從法而得成就。",
        "from": "T02n0125_001:0552c02_5",
        "context_with_next_sentence": true
    },
    {
        "source_sentence": "若有行惡，便墮地獄、餓鬼、畜生。」",
        "from": "T02n0125_001:0552c03_6",
        "context_with_next_sentence": true
    },
    {
        "source_sentence": "爾時，尊者阿難於四部眾中而師子吼，勸一切人，奉行此法。",
        "from": "T02n0125_001:0552c04_7",
        "context_with_next_sentence": true
    },
    {
        "source_sentence": "爾時，座上三萬天、人得法眼淨。",
        "from": "T02n0125_001:0552c05_8",
        "context_with_next_sentence": true
    },
    {
        "source_sentence": "爾時，四部之眾、諸天、世人，聞尊者所說，歡喜奉行。",
        "from": "T02n0125_001:0552c06_9",
        "context_with_next_sentence": true
    },
    {
        "source_sentence": "增壹阿含經十念品第二",
        "from": "T02n0125_001:0552c08_0",
        "context_with_next_sentence": true
    },
    {
        "source_sentence": "（一）聞如是：一時，佛在舍衛國祇樹給孤獨園。",
        "from": "T02n0125_001:0552c09_0",
        "context_with_next_sentence": true
    },
    {
        "source_sentence": "爾時，世尊告諸比丘：「當修行一法，當廣布一法；便成神通，去眾亂想，逮沙門果，自致涅槃。",
        "from": "T02n0125_001:0552c10_1",
        "context_with_next_sentence": true
    },
    {
        "source_sentence": "云何為一法？",
        "from": "T02n0125_001:0552c12_2",
        "context_with_next_sentence": true
    },
    {
        "source_sentence": "所謂念佛，當善修行，當廣演布，便成神通，去眾亂想，逮沙門果，自致涅槃。",
        "from": "T02n0125_001:0552c12_3",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0125_001:0552c14_4",
        "context_with_next_sentence": true
    },
    {
        "source_sentence": "當修行一法，當廣布一法。",
        "from": "T02n0125_001:0552c14_5",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_001:0552c15_6",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_001:0552c15_7",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_001:0552c16_0",
        "context_with_next_sentence": true
    },
    {
        "source_sentence": "（二）聞如是：一時，佛在舍衛國祇樹給孤獨園。",
        "from": "T02n0125_001:0552c17_0",
        "context_with_next_sentence": true
    },
    {
        "source_sentence": "爾時，世尊告諸比丘：「當修行一法，當廣布一法；便成神通，去眾亂想，逮沙門果，自致涅槃。",
        "from": "T02n0125_001:0552c18_1",
        "context_with_next_sentence": true
    },
    {
        "source_sentence": "云何為一法？",
        "from": "T02n0125_001:0552c20_2",
        "context_with_next_sentence": true
    },
    {
        "source_sentence": "所謂念法，當善修行，當廣演布，便成神通，去眾亂想，逮沙門果，自致涅槃。",
        "from": "T02n0125_001:0552c20_3",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0125_001:0552c22_4",
        "context_with_next_sentence": true
    },
    {
        "source_sentence": "當修行一法，當廣布一法。",
        "from": "T02n0125_001:0552c22_5",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_001:0552c23_6",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_001:0552c23_7",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_001:0552c23_8",
        "context_with_next_sentence": true
    },
    {
        "source_sentence": "（三）聞如是：一時，佛在舍衛國祇樹給孤獨園。",
        "from": "T02n0125_001:0552c25_0",
        "context_with_next_sentence": true
    },
    {
        "source_sentence": "爾時，世尊告諸比丘：「當修行一法，當廣布一法；便成神通，去眾亂想，獲沙門果，自致涅槃。",
        "from": "T02n0125_001:0552c26_1",
        "context_with_next_sentence": true
    },
    {
        "source_sentence": "云何為一法？",
        "from": "T02n0125_001:0552c28_2",
        "context_with_next_sentence": true
    },
    {
        "source_sentence": "所謂念眾。",
        "from": "T02n0125_001:0552c28_3",
        "context_with_next_sentence": true
    },
    {
        "source_sentence": "當善修行，當廣演布，便成神通，除眾亂想，逮沙門果，自致涅槃。",
        "from": "T02n0125_001:0552c28_4",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0125_001:0553a01_5",
        "context_with_next_sentence": true
    },
    {
        "source_sentence": "當修行一法，當廣演布一法。",
        "from": "T02n0125_001:0553a01_6",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_001:0553a02_7",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_001:0553a02_8",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_001:0553a02_9",
        "context_with_next_sentence": true
    },
    {
        "source_sentence": "（四）聞如是：一時，佛在舍衛國祇樹給孤獨園。",
        "from": "T02n0125_001:0553a04_0",
        "context_with_next_sentence": true
    },
    {
        "source_sentence": "爾時，世尊告諸比丘：「當修行一法，當廣布一法；便成神通，除眾亂想，逮沙門果，自致涅槃。",
        "from": "T02n0125_001:0553a05_1",
        "context_with_next_sentence": true
    },
    {
        "source_sentence": "云何為一法？",
        "from": "T02n0125_001:0553a07_2",
        "context_with_next_sentence": true
    },
    {
        "source_sentence": "所謂念戒。",
        "from": "T02n0125_001:0553a07_3",
        "context_with_next_sentence": true
    },
    {
        "source_sentence": "當善修行，當廣演布，便成神通，除去眾想，逮沙門果，自致涅槃。",
        "from": "T02n0125_001:0553a07_4",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0125_001:0553a09_5",
        "context_with_next_sentence": true
    },
    {
        "source_sentence": "當修行一法，當廣布一法。",
        "from": "T02n0125_001:0553a09_6",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_001:0553a10_7",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_001:0553a10_8",
        "context_with_next_sentence": true
    },
    {
        "source_sentence": "是時，諸比丘聞佛所說，歡喜奉行。",
        "from": "T02n0125_001:0553a10_9",
        "context_with_next_sentence": true
    },
    {
        "source_sentence": "（五）聞如是：一時，佛在舍衛國祇樹給孤獨園。",
        "from": "T02n0125_001:0553a12_0",
        "context_with_next_sentence": true
    },
    {
        "source_sentence": "爾時，世尊告諸比丘：「當修行一法，當廣布一法；便成神通，去眾亂想，逮沙門果，自致涅槃。",
        "from": "T02n0125_001:0553a13_1",
        "context_with_next_sentence": true
    },
    {
        "source_sentence": "云何為一法？",
        "from": "T02n0125_001:0553a15_2",
        "context_with_next_sentence": true
    },
    {
        "source_sentence": "所謂念施。",
        "from": "T02n0125_001:0553a15_3",
        "context_with_next_sentence": true
    },
    {
        "source_sentence": "當善修行，當廣演布，便成神通，除眾亂想，逮沙門果，自致涅槃。",
        "from": "T02n0125_001:0553a15_4",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_001:0553a17_5",
        "context_with_next_sentence": true
    },
    {
        "source_sentence": "當修行一法，當廣布一法。",
        "from": "T02n0125_001:0553a17_6",
        "context_with_next_sentence": true
    },
    {
        "source_sentence": "如是。",
        "from": "T02n0125_001:0553a18_7",
        "context_with_next_sentence": true
    },
    {
        "source_sentence": "諸比丘！",
        "from": "T02n0125_001:0553a18_8",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_001:0553a18_9",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_001:0553a18_10",
        "context_with_next_sentence": true
    },
    {
        "source_sentence": "（六）聞如是：一時，佛在舍衛國祇樹給孤獨園。",
        "from": "T02n0125_001:0553a20_0",
        "context_with_next_sentence": true
    },
    {
        "source_sentence": "爾時，世尊告諸比丘：「當修行一法，當廣布一法；便成神通，除諸亂想，獲沙門果，自致涅槃。",
        "from": "T02n0125_001:0553a21_1",
        "context_with_next_sentence": true
    },
    {
        "source_sentence": "云何為一法？",
        "from": "T02n0125_001:0553a23_2",
        "context_with_next_sentence": true
    },
    {
        "source_sentence": "所謂念天。",
        "from": "T02n0125_001:0553a23_3",
        "context_with_next_sentence": true
    },
    {
        "source_sentence": "當善修行，當廣演布，便成神通，除去諸想，獲沙門果，自致涅槃。",
        "from": "T02n0125_001:0553a23_4",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0125_001:0553a25_5",
        "context_with_next_sentence": true
    },
    {
        "source_sentence": "當修行一法，當廣布一法。",
        "from": "T02n0125_001:0553a25_6",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_001:0553a26_7",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_001:0553a26_8",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_001:0553a26_9",
        "context_with_next_sentence": true
    },
    {
        "source_sentence": "（七）聞如是：一時，佛在舍衛國祇樹給孤獨園。",
        "from": "T02n0125_001:0553a28_0",
        "context_with_next_sentence": true
    },
    {
        "source_sentence": "爾時，世尊告諸比丘：「當修行一法，當廣布一法；便成神通，除諸亂想，獲沙門果，自致涅槃。",
        "from": "T02n0125_001:0553a29_1",
        "context_with_next_sentence": true
    },
    {
        "source_sentence": "云何為一法？",
        "from": "T02n0125_001:0553b02_2",
        "context_with_next_sentence": true
    },
    {
        "source_sentence": "所謂念休息。",
        "from": "T02n0125_001:0553b02_3",
        "context_with_next_sentence": true
    },
    {
        "source_sentence": "當善修行，當廣演布，便成神通，去諸亂想，獲沙門果，自致涅槃。",
        "from": "T02n0125_001:0553b02_4",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0125_001:0553b04_5",
        "context_with_next_sentence": true
    },
    {
        "source_sentence": "當修行一法，當廣布一法。",
        "from": "T02n0125_001:0553b04_6",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_001:0553b05_7",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_001:0553b05_8",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_001:0553b05_9",
        "context_with_next_sentence": true
    },
    {
        "source_sentence": "（八）聞如是：一時，佛在舍衛國祇樹給孤獨園。",
        "from": "T02n0125_001:0553b07_0",
        "context_with_next_sentence": true
    },
    {
        "source_sentence": "爾時，世尊告諸比丘：「當修行一法，當廣布一法；便成神通，除諸亂想，獲沙門果，自致涅槃。",
        "from": "T02n0125_001:0553b08_1",
        "context_with_next_sentence": true
    },
    {
        "source_sentence": "云何為一法？",
        "from": "T02n0125_001:0553b10_2",
        "context_with_next_sentence": true
    },
    {
        "source_sentence": "所謂念安般。",
        "from": "T02n0125_001:0553b10_3",
        "context_with_next_sentence": true
    },
    {
        "source_sentence": "當善修行，當廣演布，便成神通，去諸亂想，獲沙門果，自致涅槃。",
        "from": "T02n0125_001:0553b10_4",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0125_001:0553b12_5",
        "context_with_next_sentence": true
    },
    {
        "source_sentence": "當修行一法，當廣布一法。",
        "from": "T02n0125_001:0553b12_6",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_001:0553b13_7",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_001:0553b13_8",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_001:0553b13_9",
        "context_with_next_sentence": true
    },
    {
        "source_sentence": "（九）聞如是：一時，佛在舍衛國祇樹給孤獨園。",
        "from": "T02n0125_001:0553b15_0",
        "context_with_next_sentence": true
    },
    {
        "source_sentence": "爾時，世尊告諸比丘：「當修行一法，當廣布一法；便成神通，除諸亂想，逮沙門果，自致涅槃。",
        "from": "T02n0125_001:0553b16_1",
        "context_with_next_sentence": true
    },
    {
        "source_sentence": "云何為一法？",
        "from": "T02n0125_001:0553b18_2",
        "context_with_next_sentence": true
    },
    {
        "source_sentence": "所謂念身非常。",
        "from": "T02n0125_001:0553b18_3",
        "context_with_next_sentence": true
    },
    {
        "source_sentence": "當善修行，當廣演布，便成神通，去眾亂想，得沙門果，自致涅槃。",
        "from": "T02n0125_001:0553b18_4",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0125_001:0553b20_5",
        "context_with_next_sentence": true
    },
    {
        "source_sentence": "當修行一法，當廣布一法。",
        "from": "T02n0125_001:0553b20_6",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_001:0553b21_7",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_001:0553b21_8",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_001:0553b21_9",
        "context_with_next_sentence": true
    },
    {
        "source_sentence": "（一〇）聞如是：一時，佛在舍衛國祇樹給孤獨園。",
        "from": "T02n0125_001:0553b23_0",
        "context_with_next_sentence": true
    },
    {
        "source_sentence": "爾時，世尊告諸比丘：「當修行一法，當廣布一法；便成神通，除諸亂想，獲沙門果，自致涅槃。",
        "from": "T02n0125_001:0553b24_1",
        "context_with_next_sentence": true
    },
    {
        "source_sentence": "云何為一法？",
        "from": "T02n0125_001:0553b26_2",
        "context_with_next_sentence": true
    },
    {
        "source_sentence": "所謂念死。",
        "from": "T02n0125_001:0553b26_3",
        "context_with_next_sentence": true
    },
    {
        "source_sentence": "當善修行，當廣演布，便成神通，去眾亂想，得沙門果，自致涅槃。",
        "from": "T02n0125_001:0553b26_4",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0125_001:0553b28_5",
        "context_with_next_sentence": true
    },
    {
        "source_sentence": "當修行一法，當廣布一法。",
        "from": "T02n0125_001:0553b28_6",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_001:0553b29_7",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_001:0553b29_8",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_001:0553b29_9",
        "context_with_next_sentence": true
    },
    {
        "source_sentence": "　佛、法、聖眾念　　戒、施及天念　休息、安般念　　身、死念在後增壹阿含經卷第一「『「於今我首上，　　已生衰耗毛；　　　天使已來至，　　宜當時出家。",
        "from": "T02n0125_001:0553c02_0",
        "context_with_next_sentence": true
    },
    {
        "source_sentence": "「『「我今已食人中之福，宜當自勉昇天之德，剃除鬚髮，著三法衣，以信堅固，出家學道，離於眾苦。」",
        "from": "T02n0125_001:0553c07_0",
        "context_with_next_sentence": true
    },
    {
        "source_sentence": "「『時，長壽王告第一太子善觀曰：「卿今知不？",
        "from": "T02n0125_001:0553c09_1",
        "context_with_next_sentence": true
    },
    {
        "source_sentence": "吾已首上生白髮，意欲剃除鬚髮，著三法衣，以信堅固，出家學道，離於眾苦。",
        "from": "T02n0125_001:0553c10_2",
        "context_with_next_sentence": true
    },
    {
        "source_sentence": "汝紹吾位，以法治化，勿令有失，違吾言教，造凡夫行。",
        "from": "T02n0125_001:0553c12_3",
        "context_with_next_sentence": true
    },
    {
        "source_sentence": "所以然者，若有斯人，違吾言者，為凡夫之行。",
        "from": "T02n0125_001:0553c13_4",
        "context_with_next_sentence": true
    },
    {
        "source_sentence": "夫凡夫者，長處三塗、八難之中。」",
        "from": "T02n0125_001:0553c14_5",
        "context_with_next_sentence": true
    },
    {
        "source_sentence": "時，王長壽八萬四千歲善修梵行，行四等心，慈、悲、喜、護，身逝命終，生梵天上。",
        "from": "T02n0125_001:0553c15_6",
        "context_with_next_sentence": true
    },
    {
        "source_sentence": "時，王善觀憶父王教，未曾暫捨，以法治化，無有阿曲。』",
        "from": "T02n0125_001:0553c16_7",
        "context_with_next_sentence": true
    },
    {
        "source_sentence": "「迦葉！",
        "from": "T02n0125_001:0553c18_8",
        "context_with_next_sentence": true
    },
    {
        "source_sentence": "知不？",
        "from": "T02n0125_001:0553c18_9",
        "context_with_next_sentence": true
    },
    {
        "source_sentence": "爾時摩訶提婆，豈異人乎？",
        "from": "T02n0125_001:0553c18_10",
        "context_with_next_sentence": true
    },
    {
        "source_sentence": "莫作是觀，爾時王者，今釋迦文是；時長壽王者，今阿難身是；爾時善觀者，今優多羅比丘是；恒受王法未曾捨忘，亦不斷絕。",
        "from": "T02n0125_001:0553c19_11",
        "context_with_next_sentence": true
    },
    {
        "source_sentence": "時，善觀王復興父王勅，以法治化，不斷王教。",
        "from": "T02n0125_001:0553c22_0",
        "context_with_next_sentence": true
    },
    {
        "source_sentence": "所以然者，以父王教，難得違故。」",
        "from": "T02n0125_001:0553c23_1",
        "context_with_next_sentence": true
    },
    {
        "source_sentence": "爾時，尊者阿難便說偈曰：",
        "from": "T02n0125_001:0553c23_2",
        "context_with_next_sentence": false
    }
]