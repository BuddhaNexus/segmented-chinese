[
    {
        "source_sentence": "佛說枯樹經一卷",
        "from": "T17n0806_001:0751a18_0",
        "context_with_next_sentence": true
    },
    {
        "source_sentence": "僧伽尼城北，迦葉佛時偷婆，陷在下方金剛際。",
        "from": "T17n0806_001:0751a20_0",
        "context_with_next_sentence": true
    },
    {
        "source_sentence": "佛從天上為母說法，還於此城下。",
        "from": "T17n0806_001:0751a21_1",
        "context_with_next_sentence": true
    },
    {
        "source_sentence": "阿難問佛：「佛從天下，以何為幟？」",
        "from": "T17n0806_001:0751a21_2",
        "context_with_next_sentence": true
    },
    {
        "source_sentence": "佛言：「今當現證。」",
        "from": "T17n0806_001:0751a22_3",
        "context_with_next_sentence": true
    },
    {
        "source_sentence": "即申手下方，執迦葉佛偷婆出。",
        "from": "T17n0806_001:0751a22_4",
        "context_with_next_sentence": true
    },
    {
        "source_sentence": "此偷婆以雜色玉石作，偷婆名僧伽尸，迦葉佛父名，說立婆留言慈造，高三百肘、方三里半，本真七寶合，故有七種色，現城即以此偷婆為稱也。",
        "from": "T17n0806_001:0751a23_5",
        "context_with_next_sentence": true
    },
    {
        "source_sentence": "迦葉、阿難等所以於此地集經者，有二事不得涅槃處出：一者、不在人中；二者、天人四輩來者，皆當悲感心亂，不靖聽故也。",
        "from": "T17n0806_001:0751a26_6",
        "context_with_next_sentence": true
    },
    {
        "source_sentence": "集訖，諸王於其處，造僧伽藍，名諸王寺，在偷婆北。",
        "from": "T17n0806_001:0751a29_7",
        "context_with_next_sentence": true
    },
    {
        "source_sentence": "後群茶王，慊偷婆當城門，王欲壞之，勅城內嚴銚[金*斫]，明當除之。",
        "from": "T17n0806_001:0751b01_8",
        "context_with_next_sentence": true
    },
    {
        "source_sentence": "夜半偷婆便移，從城上過，音聲振國，去城南二十里，在林樹間止。",
        "from": "T17n0806_001:0751b03_9",
        "context_with_next_sentence": true
    },
    {
        "source_sentence": "所勸王破寺臣者，即誅五族。",
        "from": "T17n0806_001:0751b04_10",
        "context_with_next_sentence": true
    },
    {
        "source_sentence": "王覩變知改，為清信士，自移來，可四十年許。",
        "from": "T17n0806_001:0751b05_11",
        "context_with_next_sentence": true
    },
    {
        "source_sentence": "諸王寺朽壞，後有橫王出，更修飾之，今日現在。",
        "from": "T17n0806_001:0751b06_12",
        "context_with_next_sentence": true
    },
    {
        "source_sentence": "佛說枯樹經",
        "from": "T17n0806_001:0751b08_0",
        "context_with_next_sentence": false
    }
]