[
    {
        "source_sentence": "央掘魔羅經卷第二",
        "from": "T02n0120_002:0522a09_0",
        "context_with_next_sentence": true
    },
    {
        "source_sentence": "宋天竺三藏求那跋陀羅譯",
        "from": "T02n0120_002:0522a11_0",
        "context_with_next_sentence": true
    },
    {
        "source_sentence": "爾時，娑婆世界主梵天王，放大光明照舍衛國，一心合掌頂禮佛足，供養如來及央掘魔羅已，而說偈言：「奇哉我今見大戰，　　如二雄猛師子鬪，　奇哉調御天人師，　　如來善調央掘魔。",
        "from": "T02n0120_002:0522a12_0",
        "context_with_next_sentence": true
    },
    {
        "source_sentence": "　譬如毒蛇見呪師，　　吹氣放毒不怖畏，　師即調伏令寂靜，　　三界大師亦如是。",
        "from": "T02n0120_002:0522a17_0",
        "context_with_next_sentence": true
    },
    {
        "source_sentence": "　調伏兇惡央掘魔，　　我今稽首三界醫，　大神通力不思議，　　我今稽首自在王。",
        "from": "T02n0120_002:0522a19_0",
        "context_with_next_sentence": true
    },
    {
        "source_sentence": "　大天所建甚奇特，　　以法建立央掘魔，　所為最勝無可譬，　　是故名曰無譬尊。",
        "from": "T02n0120_002:0522a21_0",
        "context_with_next_sentence": true
    },
    {
        "source_sentence": "　央掘魔今為勝業，　　住戒調伏極寂靜，　身心安隱無所畏，　　猶如自性真金色，　純淨極妙閻浮金。",
        "from": "T02n0120_002:0522a23_0",
        "context_with_next_sentence": true
    },
    {
        "source_sentence": "　　唯願如來哀受施，　令央掘魔服天衣，　　當令我得大菩提，　彼服此衣護梵行，　　究竟清淨心不動。」",
        "from": "T02n0120_002:0522a25_1",
        "context_with_next_sentence": true
    },
    {
        "source_sentence": "爾時，央掘魔羅謂梵王言：「汝是何人多言、兩舌言：『央掘魔羅習近我衣久持梵行。』",
        "from": "T02n0120_002:0522a28_0",
        "context_with_next_sentence": true
    },
    {
        "source_sentence": "而見毀辱，汝是惡梵非梵梵像。",
        "from": "T02n0120_002:0522a29_1",
        "context_with_next_sentence": true
    },
    {
        "source_sentence": "汝蚊蚋來所言：『梵者。』",
        "from": "T02n0120_002:0522b01_2",
        "context_with_next_sentence": true
    },
    {
        "source_sentence": "梵有何義？",
        "from": "T02n0120_002:0522b02_0",
        "context_with_next_sentence": true
    },
    {
        "source_sentence": "云何名為世間梵業？",
        "from": "T02n0120_002:0522b02_1",
        "context_with_next_sentence": true
    },
    {
        "source_sentence": "我豈服習蚊蚋之衣而修梵行？",
        "from": "T02n0120_002:0522b02_2",
        "context_with_next_sentence": true
    },
    {
        "source_sentence": "我亦不作傭作之人，我亦不能隨他所欲，我亦不為負債之人，如申頭羅(申頭羅者外國幻人作飛人戲，令空中來去往返至速)速往速反。",
        "from": "T02n0120_002:0522b03_3",
        "context_with_next_sentence": true
    },
    {
        "source_sentence": "汝小蚊蚋亦復如是，往受梵樂還來墮此，不知菩薩受生真實功德，非法為法，如汝等輩不覺生死迷惑輪轉。",
        "from": "T02n0120_002:0522b05_4",
        "context_with_next_sentence": true
    },
    {
        "source_sentence": "嗚呼梵天！",
        "from": "T02n0120_002:0522b08_5",
        "context_with_next_sentence": true
    },
    {
        "source_sentence": "汝真知善惡？",
        "from": "T02n0120_002:0522b08_6",
        "context_with_next_sentence": true
    },
    {
        "source_sentence": "言央掘魔羅大作惡業，汝蚊蚋惡梵為何所知？",
        "from": "T02n0120_002:0522b08_7",
        "context_with_next_sentence": true
    },
    {
        "source_sentence": "應當修學菩薩所行。」",
        "from": "T02n0120_002:0522b09_8",
        "context_with_next_sentence": true
    },
    {
        "source_sentence": "爾時，梵王答央掘魔羅言：「汝現殺人一千少一，今猶見汝強梁不息，乃至鵰鷲不敢近。",
        "from": "T02n0120_002:0522b10_9",
        "context_with_next_sentence": true
    },
    {
        "source_sentence": "汝此非強梁者，何處更有真強梁耶？",
        "from": "T02n0120_002:0522b12_10",
        "context_with_next_sentence": true
    },
    {
        "source_sentence": "此非惡魔者，何處更有真惡魔耶？",
        "from": "T02n0120_002:0522b13_11",
        "context_with_next_sentence": true
    },
    {
        "source_sentence": "央掘魔羅！",
        "from": "T02n0120_002:0522b13_12",
        "context_with_next_sentence": true
    },
    {
        "source_sentence": "汝莫放逸，所作惡業方便除滅。",
        "from": "T02n0120_002:0522b14_13",
        "context_with_next_sentence": true
    },
    {
        "source_sentence": "善哉如來！",
        "from": "T02n0120_002:0522b14_14",
        "context_with_next_sentence": true
    },
    {
        "source_sentence": "真為大悲，乃能度此央掘魔羅等兇暴眾生。」",
        "from": "T02n0120_002:0522b15_15",
        "context_with_next_sentence": true
    },
    {
        "source_sentence": "爾時，央掘魔羅謂梵王言：「惡梵蚊蚋汝將何去？",
        "from": "T02n0120_002:0522b17_0",
        "context_with_next_sentence": true
    },
    {
        "source_sentence": "汝復當於何處迷轉？",
        "from": "T02n0120_002:0522b18_1",
        "context_with_next_sentence": true
    },
    {
        "source_sentence": "不知善惡眾生死墮惡道。",
        "from": "T02n0120_002:0522b18_2",
        "context_with_next_sentence": true
    },
    {
        "source_sentence": "譬如有人行至叢林，夜見樹上有螢火蟲驚怖而還，語城中人言：『彼林被燒。』",
        "from": "T02n0120_002:0522b19_3",
        "context_with_next_sentence": true
    },
    {
        "source_sentence": "時有眾人俱往視之，見是螢火知非林燒。",
        "from": "T02n0120_002:0522b20_4",
        "context_with_next_sentence": true
    },
    {
        "source_sentence": "今汝惡梵亦復如是，唱言：『我癡。』",
        "from": "T02n0120_002:0522b21_5",
        "context_with_next_sentence": true
    },
    {
        "source_sentence": "而自欺誑及欺餘人，汝及餘人後自當知是幻積聚。",
        "from": "T02n0120_002:0522b22_6",
        "context_with_next_sentence": true
    },
    {
        "source_sentence": "譬如癡人行至叢林見無憂樹華，謂呼是火，恐怖而歸，還入城中告眾人言：『彼林被燒。』",
        "from": "T02n0120_002:0522b23_7",
        "context_with_next_sentence": true
    },
    {
        "source_sentence": "眾人往見知非是火。",
        "from": "T02n0120_002:0522b25_8",
        "context_with_next_sentence": true
    },
    {
        "source_sentence": "汝小蚊蚋亦復如是，汝及餘人後自當知善及不善，亦自當知是幻積聚，莫復更出此不實言，汝當默然勿學妄語。」",
        "from": "T02n0120_002:0522b26_9",
        "context_with_next_sentence": true
    },
    {
        "source_sentence": "爾時，護世四王來詣佛所，大供養佛及央掘魔。",
        "from": "T02n0120_002:0522b29_0",
        "context_with_next_sentence": true
    },
    {
        "source_sentence": "設供養已，即向如來及央掘魔羅，而說偈言：「奇哉甚希有！",
        "from": "T02n0120_002:0522c01_1",
        "context_with_next_sentence": true
    },
    {
        "source_sentence": "　　世雄今大戰，　問答第一義，　　慧光除癡冥。",
        "from": "T02n0120_002:0522c03_2",
        "context_with_next_sentence": true
    },
    {
        "source_sentence": "　奇哉善調御，　　無上天人師，　是故無量力，　　號名為如來。",
        "from": "T02n0120_002:0522c05_0",
        "context_with_next_sentence": true
    },
    {
        "source_sentence": "　第一鉢曇摩，　　清淨柔軟足，　塵水所不污，　　是故稽首禮。",
        "from": "T02n0120_002:0522c07_0",
        "context_with_next_sentence": true
    },
    {
        "source_sentence": "　我今歸依佛，　　一心請所願，　當令央掘魔，　　受用我等鉢。",
        "from": "T02n0120_002:0522c09_0",
        "context_with_next_sentence": true
    },
    {
        "source_sentence": "　央掘魔今好，　　猶如空中月，　央掘魔莊嚴，　　淨戒光圓滿。」",
        "from": "T02n0120_002:0522c11_0",
        "context_with_next_sentence": true
    },
    {
        "source_sentence": "爾時，央掘魔羅謂四天王言：「汝是何等蚊蚋小蟲？",
        "from": "T02n0120_002:0522c13_0",
        "context_with_next_sentence": true
    },
    {
        "source_sentence": "護世護世而自貢高，唱言：『我當施汝天鉢。』",
        "from": "T02n0120_002:0522c14_1",
        "context_with_next_sentence": true
    },
    {
        "source_sentence": "而見毀辱。",
        "from": "T02n0120_002:0522c15_2",
        "context_with_next_sentence": true
    },
    {
        "source_sentence": "汝等且待觀我難事，須臾自見執持瓦器，何用如是放逸鉢為？",
        "from": "T02n0120_002:0522c15_3",
        "context_with_next_sentence": true
    },
    {
        "source_sentence": "而以護世高自稱舉，名護世者，謂能調伏諸惡象類，非護世間護真實法，名為護世。",
        "from": "T02n0120_002:0522c16_4",
        "context_with_next_sentence": true
    },
    {
        "source_sentence": "譬如有人聞俱耆羅聲，又見其形，尋復見烏而生迷惑，作是說言：『俱耆羅俱耆羅。』",
        "from": "T02n0120_002:0522c18_5",
        "context_with_next_sentence": true
    },
    {
        "source_sentence": "汝等如是，非法為法守護非法，如彼見烏謂俱耆羅。",
        "from": "T02n0120_002:0522c20_6",
        "context_with_next_sentence": true
    },
    {
        "source_sentence": "汝應護法莫護世間。",
        "from": "T02n0120_002:0522c21_7",
        "context_with_next_sentence": true
    },
    {
        "source_sentence": "蚊蚋四王且各默然。」",
        "from": "T02n0120_002:0522c22_8",
        "context_with_next_sentence": true
    },
    {
        "source_sentence": "爾時，惡魔波旬來詣佛所，供養佛已却住一面，向央掘魔羅而說偈言：「汝今速出家，　　欺誑入我城，　我亦不念汝，　　且令出泥犁。」",
        "from": "T02n0120_002:0522c23_0",
        "context_with_next_sentence": true
    },
    {
        "source_sentence": "爾時，央掘魔羅以偈答曰：「遠去賊狗魔，　　蚊蚋無畏說，　及未被五繫，　　波旬宜速去，　莫令我須臾，　　左脚蹴弊狗。",
        "from": "T02n0120_002:0522c27_0",
        "context_with_next_sentence": true
    },
    {
        "source_sentence": "　若空無我時，　　自恣遊宮殿，　如金翅鳥王，　　處在須彌頂，　下觀大海中，　　諸龍共遊戲。",
        "from": "T02n0120_002:0523a02_0",
        "context_with_next_sentence": true
    },
    {
        "source_sentence": "　菩薩金翅王，　　遊戲泥犁上，　快飲解脫水，　　俯觀苦眾生。",
        "from": "T02n0120_002:0523a05_0",
        "context_with_next_sentence": true
    },
    {
        "source_sentence": "　賊狗魔默然，　　諦聽甘露法，　然後還天上，　　隨意恣所欲。」",
        "from": "T02n0120_002:0523a07_0",
        "context_with_next_sentence": true
    },
    {
        "source_sentence": "爾時，摩醯首羅神為如來及央掘魔羅，設大供養已却住一面，欣敬交至以偈歎言：「我今禮尊足，　　欣敬說伽陀，　如來妙色身，　　譬如優鉢羅。",
        "from": "T02n0120_002:0523a09_0",
        "context_with_next_sentence": true
    },
    {
        "source_sentence": "　齒白拘牟頭，　　目淨千葉華，　智慧無染污，　　淨踰分陀利。",
        "from": "T02n0120_002:0523a13_0",
        "context_with_next_sentence": true
    },
    {
        "source_sentence": "　奇哉央掘魔！",
        "from": "T02n0120_002:0523a15_0",
        "context_with_next_sentence": true
    },
    {
        "source_sentence": "　　殊勝甚希有，　住在凡夫地，　　而能降伏魔，　當速成正覺，　　普救諸世間。」",
        "from": "T02n0120_002:0523a15_1",
        "context_with_next_sentence": true
    },
    {
        "source_sentence": "爾時，央掘魔羅以偈答言：「汝是何卑趣？",
        "from": "T02n0120_002:0523a18_0",
        "context_with_next_sentence": true
    },
    {
        "source_sentence": "　　妄稱摩醯羅，　假名為自在，　　非真自在王。",
        "from": "T02n0120_002:0523a19_1",
        "context_with_next_sentence": true
    },
    {
        "source_sentence": "　汝今云何知，　　我住凡夫地？",
        "from": "T02n0120_002:0523a21_0",
        "context_with_next_sentence": true
    },
    {
        "source_sentence": "　長牙毘舍遮，　　宜速答所問。",
        "from": "T02n0120_002:0523a22_0",
        "context_with_next_sentence": true
    },
    {
        "source_sentence": "　形色尚醜陋，　　猶如癩病人，　而為諸世間，　　廣說治癩方；　自病不能救，　　安能療他疾？",
        "from": "T02n0120_002:0523a23_0",
        "context_with_next_sentence": true
    },
    {
        "source_sentence": "　今汝小蚊蚋，　　癡惑亦復然。",
        "from": "T02n0120_002:0523a26_0",
        "context_with_next_sentence": true
    },
    {
        "source_sentence": "　不知自趣性，　　云何知他心？",
        "from": "T02n0120_002:0523a27_0",
        "context_with_next_sentence": true
    },
    {
        "source_sentence": "　而言央掘魔，　　住在凡夫地。",
        "from": "T02n0120_002:0523a28_0",
        "context_with_next_sentence": true
    },
    {
        "source_sentence": "　汝不應灌頂，　　副他自在王，　無知且默然，　　須臾自當見。」",
        "from": "T02n0120_002:0523a29_0",
        "context_with_next_sentence": true
    },
    {
        "source_sentence": "爾時，如來所依坐樹，其樹有神，見央掘魔羅心生敬信，以偈歎言：「疾來央掘魔，　　勇慧堅固士，　今請服法衣，　　供施汝初飯，　施汝及如來，　　當得第一果。」",
        "from": "T02n0120_002:0523b02_0",
        "context_with_next_sentence": true
    },
    {
        "source_sentence": "爾時，央掘魔羅以偈答言：「如來未曾食，　　聲聞亦復然，　汝今為施誰？",
        "from": "T02n0120_002:0523b07_0",
        "context_with_next_sentence": true
    },
    {
        "source_sentence": "　　速說決所疑。」",
        "from": "T02n0120_002:0523b09_1",
        "context_with_next_sentence": true
    },
    {
        "source_sentence": "爾時，樹神以偈難言：「如來常飯食，　　聲聞亦復然，　堅固欲出家，　　不應作妄語，　應當捨虛偽，　　諂曲非清淨。",
        "from": "T02n0120_002:0523b10_0",
        "context_with_next_sentence": true
    },
    {
        "source_sentence": "　若人越一法，　　是即為妄語，　不度於他世，　　無惡而不造。」",
        "from": "T02n0120_002:0523b14_0",
        "context_with_next_sentence": true
    },
    {
        "source_sentence": "爾時，央掘魔羅以偈答言：「汝是卑下姓，　　今欲何所說？",
        "from": "T02n0120_002:0523b16_0",
        "context_with_next_sentence": true
    },
    {
        "source_sentence": "　汝且自觀察，　　女人佛所毀，　世間誰妄語？",
        "from": "T02n0120_002:0523b18_0",
        "context_with_next_sentence": true
    },
    {
        "source_sentence": "　　誰為真實說？",
        "from": "T02n0120_002:0523b19_1",
        "context_with_next_sentence": true
    },
    {
        "source_sentence": "　誰世間貪食？",
        "from": "T02n0120_002:0523b20_0",
        "context_with_next_sentence": true
    },
    {
        "source_sentence": "　　誰世間病死？",
        "from": "T02n0120_002:0523b20_1",
        "context_with_next_sentence": true
    },
    {
        "source_sentence": "　如來悉具足，　　大我實功德，　眾生不能知，　　是則為妄語。",
        "from": "T02n0120_002:0523b21_0",
        "context_with_next_sentence": true
    },
    {
        "source_sentence": "　不食而言食，　　是則為妄語，　彼尚無出家，　　況復受具足？",
        "from": "T02n0120_002:0523b23_0",
        "context_with_next_sentence": true
    },
    {
        "source_sentence": "　不知隱覆說，　　是則為妄語，　彼尚無出家，　　況復受具足？",
        "from": "T02n0120_002:0523b25_0",
        "context_with_next_sentence": true
    },
    {
        "source_sentence": "　我不越一法，　　而汝越無量，　速向天中天，　　悔除虛妄語。」",
        "from": "T02n0120_002:0523b27_0",
        "context_with_next_sentence": true
    },
    {
        "source_sentence": "爾時，樹神以偈難言：「汝以何因緣，　　說我是卑趣？",
        "from": "T02n0120_002:0523b29_0",
        "context_with_next_sentence": true
    },
    {
        "source_sentence": "　未離毘舍遮，　　何能知男女？」",
        "from": "T02n0120_002:0523c02_0",
        "context_with_next_sentence": true
    },
    {
        "source_sentence": "爾時，央掘魔羅以偈答言：「譬如轉輪王，　　珍寶莊嚴座，　臭狗暫臥上，　　還至不淨處。",
        "from": "T02n0120_002:0523c03_0",
        "context_with_next_sentence": true
    },
    {
        "source_sentence": "　汝以卑陋性，　　暫遊方便法，　還復處女身，　　縱心五欲樂。",
        "from": "T02n0120_002:0523c06_0",
        "context_with_next_sentence": true
    },
    {
        "source_sentence": "　汝今應方便，　　速捨女狗身，　莫取男女相，　　當修空寂法，　修習空法已，　　疾得男子性。」",
        "from": "T02n0120_002:0523c08_0",
        "context_with_next_sentence": true
    },
    {
        "source_sentence": "爾時，尊者舍利弗、大目犍連，猶如鵝王，以神通力乘虛而來，來至佛所頂禮佛足却住一面，見央掘魔羅心生隨喜。",
        "from": "T02n0120_002:0523c11_0",
        "context_with_next_sentence": true
    },
    {
        "source_sentence": "時大目連以偈歎言：「超哉勇慧士，　　善修殊勝業，　宜速隨佛去，　　出家修淨戒。",
        "from": "T02n0120_002:0523c13_1",
        "context_with_next_sentence": true
    },
    {
        "source_sentence": "　與諸梵行者，　　乘虛至祇園，　願佛時哀許，　　出家受具足。",
        "from": "T02n0120_002:0523c17_0",
        "context_with_next_sentence": true
    },
    {
        "source_sentence": "　普令諸世間，　　一切共瞻仰，　陵虛猶鵝王，　　明淨如滿月。」",
        "from": "T02n0120_002:0523c19_0",
        "context_with_next_sentence": true
    },
    {
        "source_sentence": "爾時，央掘魔羅以偈問曰：「云何世神通？",
        "from": "T02n0120_002:0523c21_0",
        "context_with_next_sentence": true
    },
    {
        "source_sentence": "　　云何神通本？",
        "from": "T02n0120_002:0523c22_1",
        "context_with_next_sentence": true
    },
    {
        "source_sentence": "　神力第一尊，　　速說斷我疑。」",
        "from": "T02n0120_002:0523c23_0",
        "context_with_next_sentence": true
    },
    {
        "source_sentence": "爾時，大目犍連以偈答言：「若人修淨捨，　　常施履屣乘，　比丘持淨戒，　　遠離不習近，　如是二因緣，　　疾獲神通力。」",
        "from": "T02n0120_002:0523c24_0",
        "context_with_next_sentence": true
    },
    {
        "source_sentence": "爾時，央掘魔羅復說偈言：「嗚呼大目連，　　修習蚊蚋行，　不能分別知，　　第一真實通，　蚊蚋乘虛來，　　無知宜默然。",
        "from": "T02n0120_002:0523c28_0",
        "context_with_next_sentence": true
    },
    {
        "source_sentence": "　常行自他利，　　願速安眾生，　如是修方便，　　疾獲上神通。",
        "from": "T02n0120_002:0524a03_0",
        "context_with_next_sentence": true
    },
    {
        "source_sentence": "　安慰說法者，　　或時遭苦難，　捨身為救護，　　疾獲上神通。",
        "from": "T02n0120_002:0524a05_0",
        "context_with_next_sentence": true
    },
    {
        "source_sentence": "　我今當速行，　　廣度諸群生，　至于祇陀林，　　當得大神通。",
        "from": "T02n0120_002:0524a07_0",
        "context_with_next_sentence": true
    },
    {
        "source_sentence": "　如是無限量，　　所謂摩訶衍，　無量復無邊，　　所謂諸如來。」",
        "from": "T02n0120_002:0524a09_0",
        "context_with_next_sentence": true
    },
    {
        "source_sentence": "爾時，央掘魔羅說此偈已，即復說偈問舍利弗言：「云何舍利弗，　　世間大智慧，　智慧從何生？",
        "from": "T02n0120_002:0524a11_0",
        "context_with_next_sentence": true
    },
    {
        "source_sentence": "　　速說決所疑。」",
        "from": "T02n0120_002:0524a14_1",
        "context_with_next_sentence": true
    },
    {
        "source_sentence": "爾時，舍利弗，以偈答言：「善護持五戒，　　能成大智慧，　命終更受身，　　智慧常俱生，　名聞遠流布，　　智慧不傾動。」",
        "from": "T02n0120_002:0524a15_0",
        "context_with_next_sentence": true
    },
    {
        "source_sentence": "爾時，央掘魔羅復說偈言：「佛說常不滅，　　從是生大慧，　佛說大智慧，　　從是說法生。",
        "from": "T02n0120_002:0524a19_0",
        "context_with_next_sentence": true
    },
    {
        "source_sentence": "　嗚呼舍利弗，　　修習蚊蚋行，　不能分別知，　　真實智慧義，　陋哉蚊蚋慧，　　無知宜默然。」",
        "from": "T02n0120_002:0524a22_0",
        "context_with_next_sentence": true
    },
    {
        "source_sentence": "爾時，尊者阿難來詣佛所，頂禮佛足却住一面，見央掘魔羅心生隨喜，以偈歎言：「善哉央掘魔！",
        "from": "T02n0120_002:0524a25_0",
        "context_with_next_sentence": true
    },
    {
        "source_sentence": "　　已修殊勝業，　我今發隨喜，　　速通九部經。」",
        "from": "T02n0120_002:0524a27_1",
        "context_with_next_sentence": true
    },
    {
        "source_sentence": "爾時，央掘魔羅以偈問言：「如來稱歎汝，　　多聞最第一。",
        "from": "T02n0120_002:0524a29_0",
        "context_with_next_sentence": true
    },
    {
        "source_sentence": "　云何世多聞，　　多聞從何生？」",
        "from": "T02n0120_002:0524b02_0",
        "context_with_next_sentence": true
    },
    {
        "source_sentence": "爾時，阿難以偈答言：「誦習九部經，　　離慳為人說，　從是獲多聞，　　總持不思議。」",
        "from": "T02n0120_002:0524b03_0",
        "context_with_next_sentence": true
    },
    {
        "source_sentence": "爾時，央掘魔羅復說偈言：「歎說諸如來，　　畢竟常不滅，　是名為世間，　　第一最多聞。",
        "from": "T02n0120_002:0524b06_0",
        "context_with_next_sentence": true
    },
    {
        "source_sentence": "　嗚呼阿難陀，　　修習蚊蚋行，　不能分別知，　　多聞所入聞，　陋哉蚊蚋持，　　無知宜默然。」",
        "from": "T02n0120_002:0524b09_0",
        "context_with_next_sentence": true
    },
    {
        "source_sentence": "爾時，尊者羅睺羅來詣佛所，頂禮佛足却住一面，見央掘魔羅心生隨喜，以偈歎言：「善哉央掘魔！",
        "from": "T02n0120_002:0524b12_0",
        "context_with_next_sentence": true
    },
    {
        "source_sentence": "　　已修勝功德，　我今發隨喜，　　敬戒速受持。」",
        "from": "T02n0120_002:0524b14_1",
        "context_with_next_sentence": true
    },
    {
        "source_sentence": "爾時，央掘魔羅以偈問言：「如來稱歎汝，　　恭敬戒第一。",
        "from": "T02n0120_002:0524b16_0",
        "context_with_next_sentence": true
    },
    {
        "source_sentence": "　云何為世間，　　恭敬於淨戒？",
        "from": "T02n0120_002:0524b18_0",
        "context_with_next_sentence": true
    },
    {
        "source_sentence": "　汝是佛愛子，　　速說決我疑。」",
        "from": "T02n0120_002:0524b19_0",
        "context_with_next_sentence": true
    },
    {
        "source_sentence": "爾時，羅睺羅以偈答言：「一切佛所說，　　專心恭敬持，　是則為世間，　　第一恭敬戒。」",
        "from": "T02n0120_002:0524b20_0",
        "context_with_next_sentence": true
    },
    {
        "source_sentence": "爾時，央掘魔羅復說偈言：「若說諸如來，　　世間第一常，　是名為世間，　　最上恭敬戒。",
        "from": "T02n0120_002:0524b23_0",
        "context_with_next_sentence": true
    },
    {
        "source_sentence": "　嗚呼羅睺羅！",
        "from": "T02n0120_002:0524b26_0",
        "context_with_next_sentence": true
    },
    {
        "source_sentence": "　　修習蚊蚋行，　不能知第一，　　真實恭敬戒，　陋哉蚊蚋敬，　　無知宜默然。」",
        "from": "T02n0120_002:0524b26_1",
        "context_with_next_sentence": true
    },
    {
        "source_sentence": "爾時，尊者阿那律來詣佛所，頂禮佛足却住一面，見央掘魔羅心生隨喜，以偈歎言：「奇哉央掘魔！",
        "from": "T02n0120_002:0524b29_0",
        "context_with_next_sentence": true
    },
    {
        "source_sentence": "　　善修殊勝業，　我今發隨喜，　　不久得天眼。」",
        "from": "T02n0120_002:0524c02_1",
        "context_with_next_sentence": true
    },
    {
        "source_sentence": "爾時，央掘魔羅以偈問言：「如來稱歎汝，　　天眼最第一。",
        "from": "T02n0120_002:0524c04_0",
        "context_with_next_sentence": true
    },
    {
        "source_sentence": "　云何世天眼，　　天眼云何生？",
        "from": "T02n0120_002:0524c06_0",
        "context_with_next_sentence": true
    },
    {
        "source_sentence": "　汝今當速說，　　決斷我所疑。」",
        "from": "T02n0120_002:0524c07_0",
        "context_with_next_sentence": true
    },
    {
        "source_sentence": "爾時，阿那律以偈答言：「常好施燈明，　　說法開化人，　由是獲天眼，　　洞視無障礙。」",
        "from": "T02n0120_002:0524c08_0",
        "context_with_next_sentence": true
    },
    {
        "source_sentence": "爾時，央掘魔羅復說偈言：「如來深法藏，　　精勤方便說，　顯示不隱覆，　　究竟最勝眼。",
        "from": "T02n0120_002:0524c11_0",
        "context_with_next_sentence": true
    },
    {
        "source_sentence": "　嗚呼阿那律，　　修習蚊蚋行，　不能知出生，　　天眼勝方便，　陋哉蚊蚋眼，　　無知宜默然。」",
        "from": "T02n0120_002:0524c14_0",
        "context_with_next_sentence": true
    },
    {
        "source_sentence": "爾時，尊者沙門陀娑來詣佛所，頂禮佛足却住一面，見央掘魔羅心生隨喜，以偈歎言：「奇哉央掘魔！",
        "from": "T02n0120_002:0524c17_0",
        "context_with_next_sentence": true
    },
    {
        "source_sentence": "　　善修殊勝業，　我今發隨喜，　　宜應修忍辱。」",
        "from": "T02n0120_002:0524c19_1",
        "context_with_next_sentence": true
    },
    {
        "source_sentence": "爾時，央掘魔羅以偈問言：「云何為世間，　　成就第一忍？",
        "from": "T02n0120_002:0524c21_0",
        "context_with_next_sentence": true
    },
    {
        "source_sentence": "　云何生忍辱？",
        "from": "T02n0120_002:0524c23_0",
        "context_with_next_sentence": true
    },
    {
        "source_sentence": "　　速說決所疑。」",
        "from": "T02n0120_002:0524c23_1",
        "context_with_next_sentence": true
    },
    {
        "source_sentence": "爾時，沙門陀娑以偈答言：「栴檀塗右臂，　　利刀斬左手，　等心不傾動，　　能生最上忍，　是則名世間，　　堪忍上調伏。」",
        "from": "T02n0120_002:0524c24_0",
        "context_with_next_sentence": true
    },
    {
        "source_sentence": "爾時，央掘魔羅復說偈言：「若說如來藏，　　顯示諸世間，　無知惡邪見，　　捨我須無我，　言是佛正法，　　聞彼說不怖。",
        "from": "T02n0120_002:0524c28_0",
        "context_with_next_sentence": true
    },
    {
        "source_sentence": "　離慢捨身命，　　廣說如來藏，　是名為世間，　　堪忍上調伏。",
        "from": "T02n0120_002:0525a03_0",
        "context_with_next_sentence": true
    },
    {
        "source_sentence": "　嗚呼沙門陀！",
        "from": "T02n0120_002:0525a05_0",
        "context_with_next_sentence": true
    },
    {
        "source_sentence": "　　修習蚊蚋行，　不能知出生，　　最上忍方便。",
        "from": "T02n0120_002:0525a05_1",
        "context_with_next_sentence": true
    },
    {
        "source_sentence": "　蚊蚋亦堪耐，　　饑渴寒熱苦，　陋哉蚊蚋忍，　　無知宜默然。」",
        "from": "T02n0120_002:0525a07_0",
        "context_with_next_sentence": true
    },
    {
        "source_sentence": "爾時，尊者滿願子來詣佛所，頂禮佛足却住一面，見央掘魔羅心大歡喜，以偈歎言：「善哉修勝業，　　我今發隨喜，　為一切眾生，　　安慰演說法。」",
        "from": "T02n0120_002:0525a09_0",
        "context_with_next_sentence": true
    },
    {
        "source_sentence": "爾時，央掘魔羅以偈問言：「如來稱歎汝，　　說法中第一。",
        "from": "T02n0120_002:0525a13_0",
        "context_with_next_sentence": true
    },
    {
        "source_sentence": "　云何說法者？",
        "from": "T02n0120_002:0525a15_0",
        "context_with_next_sentence": true
    },
    {
        "source_sentence": "　　云何為知義？",
        "from": "T02n0120_002:0525a15_1",
        "context_with_next_sentence": true
    },
    {
        "source_sentence": "　唯願說法上，　　時為決所疑。」",
        "from": "T02n0120_002:0525a16_0",
        "context_with_next_sentence": true
    },
    {
        "source_sentence": "爾時，滿願子以偈答言：「諸佛及聲聞，　　聖所不得法，　正覺善通達，　　廣為眾生說。",
        "from": "T02n0120_002:0525a17_0",
        "context_with_next_sentence": true
    },
    {
        "source_sentence": "「此說有何義？",
        "from": "T02n0120_002:0525a20_0",
        "context_with_next_sentence": true
    },
    {
        "source_sentence": "謂過去一切諸佛，於一切法中極方便求，不得眾生界及我人壽命，現在未來一切諸佛及三世一切聲聞緣覺，於一切法中極方便求亦悉不得，我亦如是為眾生說，離眾生界我人壽命，說無我法說空法，如是說法。」",
        "from": "T02n0120_002:0525a20_1",
        "context_with_next_sentence": true
    },
    {
        "source_sentence": "爾時，央掘魔羅謂滿願子言：「嗚呼滿願！",
        "from": "T02n0120_002:0525a26_0",
        "context_with_next_sentence": true
    },
    {
        "source_sentence": "修蚊蚋行不知說法。",
        "from": "T02n0120_002:0525a26_1",
        "context_with_next_sentence": true
    },
    {
        "source_sentence": "哀哉蚊蚋無知默然，不知如來隱覆之說，謂法無我，墮愚癡燈如蛾投火。",
        "from": "T02n0120_002:0525a27_2",
        "context_with_next_sentence": true
    },
    {
        "source_sentence": "諸佛如來所不得者，謂過去一切諸佛世尊，於一切眾生所極方便求無如來藏不可得；現在一切諸佛世尊，於一切眾生所極方便求無我性不可得；未來一切諸佛世尊，於一切眾生所極方便求無自性不可得；三世一切聲聞緣覺，於一切眾生所極方便求無如來藏亦不可得。",
        "from": "T02n0120_002:0525a29_3",
        "context_with_next_sentence": true
    },
    {
        "source_sentence": "此是如來偈之正義。",
        "from": "T02n0120_002:0525b06_4",
        "context_with_next_sentence": true
    },
    {
        "source_sentence": "「復次，諸佛如來所不得者，謂過去一切諸佛世尊，於一切法極方便求世間之我，如拇指粳米麻麥芥子，青黃赤白方圓長短，如是等比種種相貌。",
        "from": "T02n0120_002:0525b07_0",
        "context_with_next_sentence": true
    },
    {
        "source_sentence": "或言：『在心，或臍上下。』",
        "from": "T02n0120_002:0525b10_1",
        "context_with_next_sentence": true
    },
    {
        "source_sentence": "或言：『頭目及諸身分。』",
        "from": "T02n0120_002:0525b10_2",
        "context_with_next_sentence": true
    },
    {
        "source_sentence": "或言：『遍身猶如津液。』",
        "from": "T02n0120_002:0525b11_3",
        "context_with_next_sentence": true
    },
    {
        "source_sentence": "如是無量種種妄想，如世俗修我，亦言：『常住安樂蘇息。』",
        "from": "T02n0120_002:0525b11_4",
        "context_with_next_sentence": true
    },
    {
        "source_sentence": "如是比我一切諸佛及聲聞緣覺，悉皆不得正覺彼法為眾生說，此是如來偈之正義，非如汝向妄想所說。",
        "from": "T02n0120_002:0525b13_0",
        "context_with_next_sentence": true
    },
    {
        "source_sentence": "「復次，諸佛如來所不得者，謂過去一切諸佛世尊，極方便求如來之藏作不可得，如來性是無作，於一切眾生中無量相好清淨莊嚴；現在一切諸佛世尊，極方便求如來之藏作不可得，如來性是無作，於一切眾生中無量相好清淨莊嚴；未來一切諸佛世尊，極方便求如來之藏作不可得，無作是如來性，於一切眾生中無量相好清淨莊嚴。",
        "from": "T02n0120_002:0525b15_1",
        "context_with_next_sentence": true
    },
    {
        "source_sentence": "三世一切聲聞緣覺，有如來藏而眼不見，應說因緣。",
        "from": "T02n0120_002:0525b23_2",
        "context_with_next_sentence": true
    },
    {
        "source_sentence": "如羅睺羅敬重戒故，極視淨水見蟲不了，為是蟲、為非蟲、為是微塵耶？",
        "from": "T02n0120_002:0525b24_3",
        "context_with_next_sentence": true
    },
    {
        "source_sentence": "久久諦觀漸見細蟲。",
        "from": "T02n0120_002:0525b25_4",
        "context_with_next_sentence": true
    },
    {
        "source_sentence": "十地菩薩亦復如是，於自身中觀察自性，起如是如是無量諸性種種異見，如來之藏如是難入，安慰說者亦復甚難，謂於惡世極熾然時，不惜身命而為眾生說如來藏，是故我說諸菩薩摩訶薩人中之雄即是如來。",
        "from": "T02n0120_002:0525b26_5",
        "context_with_next_sentence": true
    },
    {
        "source_sentence": "如阿那律天眼第一，真實明見空中鳥跡，與肉眼者俱共遊行，彼肉眼者所不能見，信阿那律知有鳥跡，肉眼愚夫聲聞緣覺，信佛經說有如來藏，云何能見佛境界性？",
        "from": "T02n0120_002:0525c02_6",
        "context_with_next_sentence": true
    },
    {
        "source_sentence": "聲聞緣覺尚由他信，云何生盲凡夫而能自知不從他受？",
        "from": "T02n0120_002:0525c06_7",
        "context_with_next_sentence": true
    },
    {
        "source_sentence": "「我聞先佛稱說此地，於劫初時有四種味，彼時眾生食四味者于今食土，以久習故今猶不捨。",
        "from": "T02n0120_002:0525c08_0",
        "context_with_next_sentence": true
    },
    {
        "source_sentence": "曾於過去諸如來所修如來藏者，亦復如是，久修習故，今猶信樂長夜修習報如來恩。",
        "from": "T02n0120_002:0525c10_1",
        "context_with_next_sentence": true
    },
    {
        "source_sentence": "又於未來說法者所聞如來藏，聞已信樂，如彼食土，非餘眾生，彼信樂者，是如來子報如來恩。",
        "from": "T02n0120_002:0525c12_2",
        "context_with_next_sentence": true
    },
    {
        "source_sentence": "譬如鷍鳥從久遠來無有慚愧不報恩養，以宿習故今猶不捨。",
        "from": "T02n0120_002:0525c14_3",
        "context_with_next_sentence": true
    },
    {
        "source_sentence": "彼諸眾生亦復如是，過去世時無有慚愧，已無慚愧，今無慚愧、當無慚愧，聞如來藏不生信樂，已不信樂，今不信樂、當不信樂。",
        "from": "T02n0120_002:0525c15_4",
        "context_with_next_sentence": true
    },
    {
        "source_sentence": "譬如猨猴形極醜陋，常多驚怖其心躁動如水涌波，以宿習故今猶不息。",
        "from": "T02n0120_002:0525c18_5",
        "context_with_next_sentence": true
    },
    {
        "source_sentence": "彼諸眾生亦復如是，去來現在心常輕躁，聞如來藏不生信樂，如鵄鵂鳥晝盲夜見好闇惡明。",
        "from": "T02n0120_002:0525c20_6",
        "context_with_next_sentence": true
    },
    {
        "source_sentence": "彼諸眾生亦復如是，好邪惡正不樂見佛及如來藏，去來現在不生信樂，如彼鵄鵂好闇惡明。",
        "from": "T02n0120_002:0525c22_7",
        "context_with_next_sentence": true
    },
    {
        "source_sentence": "如人長夜修習邪見，染諸外道不正之說，以宿習故今猶不捨。",
        "from": "T02n0120_002:0525c24_8",
        "context_with_next_sentence": true
    },
    {
        "source_sentence": "彼諸眾生亦復如是，久習無我隱覆之教，如彼凡愚染諸邪說，去來現在不解密教，聞如來藏不生信樂非餘眾生。",
        "from": "T02n0120_002:0525c25_9",
        "context_with_next_sentence": true
    },
    {
        "source_sentence": "若人過去曾值諸佛，供養奉事聞如來藏，於彈指頃蹔得聽受，緣是善業諸根純熟，所生殊勝富貴自在，是諸眾生今猶純熟，所生殊勝富貴自在。",
        "from": "T02n0120_002:0525c28_10",
        "context_with_next_sentence": true
    },
    {
        "source_sentence": "由彼往昔曾值諸佛蹔得聽聞如來藏故，於未來世聞如來藏，當復信樂如說修行，諸根純熟富貴自在，色力具足智慧明達，梵音清淨莫不愛樂，或作轉輪聖王，或為王子，或為大臣，賢德具足離諸慢恣，降伏睡眠精勤修學無諸放逸，及餘功德悉皆成就；或為釋梵護世四王，斯由曾聞如來之藏功德所致，身常安隱無病無惱，壽命延長人所愛敬，具足聽聞如來常住大般涅槃甘露之法，堅固安隱久住世間，隨順世間而共娛樂。",
        "from": "T02n0120_002:0526a02_11",
        "context_with_next_sentence": true
    },
    {
        "source_sentence": "知諸如來不從欲生，廣為世間開示演說，以此智慧功德利益，在所生處子孫眾多父母長壽，常受人天一切快樂，族姓殊勝悉皆具足，斯由聞知一切眾生悉有如來常住藏故。",
        "from": "T02n0120_002:0526a12_12",
        "context_with_next_sentence": true
    },
    {
        "source_sentence": "未來現在天上人中，一切快樂常得具足，由聞如來常住藏故。",
        "from": "T02n0120_002:0526a16_13",
        "context_with_next_sentence": true
    },
    {
        "source_sentence": "若彼眾生去來現在，於五趣中支節不具，輪轉生死受一切苦，斯由輕慢如來藏故。",
        "from": "T02n0120_002:0526a17_14",
        "context_with_next_sentence": true
    },
    {
        "source_sentence": "若諸眾生歷事諸佛親近供養，乃能得聞如來之藏，信樂聽受不起誹謗，若能如實安慰說者，當知是人即是如來。",
        "from": "T02n0120_002:0526a19_15",
        "context_with_next_sentence": true
    },
    {
        "source_sentence": "若諸眾生多背諸佛者，聞如來藏則生誹謗，彼諸眾生自燒種子。",
        "from": "T02n0120_002:0526a22_16",
        "context_with_next_sentence": true
    },
    {
        "source_sentence": "嗚呼！",
        "from": "T02n0120_002:0526a23_17",
        "context_with_next_sentence": true
    },
    {
        "source_sentence": "苦哉！",
        "from": "T02n0120_002:0526a23_18",
        "context_with_next_sentence": true
    },
    {
        "source_sentence": "苦哉！",
        "from": "T02n0120_002:0526a24_0",
        "context_with_next_sentence": true
    },
    {
        "source_sentence": "不信之人於三世中甚可哀愍。",
        "from": "T02n0120_002:0526a24_1",
        "context_with_next_sentence": true
    },
    {
        "source_sentence": "「諸說法者，應如是說，稱揚如來常住真實。",
        "from": "T02n0120_002:0526a24_2",
        "context_with_next_sentence": true
    },
    {
        "source_sentence": "若說法者不如是說，是則棄捨如來之藏，是人不應處師子座，如旃陀羅不應服乘大王御象。",
        "from": "T02n0120_002:0526a25_3",
        "context_with_next_sentence": true
    },
    {
        "source_sentence": "一切諸佛極方便求如來之藏生不可得，不生是佛性，於一切眾生所，無量相好清淨莊嚴。",
        "from": "T02n0120_002:0526a27_4",
        "context_with_next_sentence": true
    },
    {
        "source_sentence": "一切諸佛極方便求自性不實不可得，真實性是佛性，於一切眾生所，無量相好清淨莊嚴。",
        "from": "T02n0120_002:0526a29_5",
        "context_with_next_sentence": true
    },
    {
        "source_sentence": "一切諸佛極方便求自性無常不可得，常性是佛性，於一切眾生所，無量相好清淨莊嚴。",
        "from": "T02n0120_002:0526b03_0",
        "context_with_next_sentence": true
    },
    {
        "source_sentence": "一切諸佛極方便求如來之藏無恒不可得，恒性是佛性，於一切眾生所無量相好清淨莊嚴。",
        "from": "T02n0120_002:0526b05_1",
        "context_with_next_sentence": true
    },
    {
        "source_sentence": "一切諸佛極方便求如來之藏變易不可得，不變易性是佛性，於一切眾生所無量相好清淨莊嚴。",
        "from": "T02n0120_002:0526b07_2",
        "context_with_next_sentence": true
    },
    {
        "source_sentence": "一切諸佛極方便求如來之藏不寂靜不可得，寂靜性是佛性，於一切眾生所無量相好清淨莊嚴。",
        "from": "T02n0120_002:0526b09_3",
        "context_with_next_sentence": true
    },
    {
        "source_sentence": "一切諸佛極方便求如來之藏壞不可得，不壞性是佛性，於一切眾生所無量相好清淨莊嚴。",
        "from": "T02n0120_002:0526b11_4",
        "context_with_next_sentence": true
    },
    {
        "source_sentence": "一切諸佛極方便求如來之藏破不可得，不破性是佛性，於一切眾生所無量相好清淨莊嚴。",
        "from": "T02n0120_002:0526b13_5",
        "context_with_next_sentence": true
    },
    {
        "source_sentence": "一切諸佛極方便求如來之藏病不可得，無病性是佛性，於一切眾生所無量相好清淨莊嚴。",
        "from": "T02n0120_002:0526b15_6",
        "context_with_next_sentence": true
    },
    {
        "source_sentence": "一切諸佛極方便求如來之藏老死不可得，不老死性是佛性，於一切眾生所無量相好清淨莊嚴，一切諸佛極方便求如來之藏垢不可得，無垢性是佛性，於一切眾生所無量相好清淨莊嚴。",
        "from": "T02n0120_002:0526b18_7",
        "context_with_next_sentence": true
    },
    {
        "source_sentence": "如油雜水不可得，如是無量煩惱覆如來性，佛性雜煩惱者無有是處，而是佛性煩惱中住。",
        "from": "T02n0120_002:0526b22_8",
        "context_with_next_sentence": true
    },
    {
        "source_sentence": "如瓶中燈瓶破則現，瓶者謂煩惱，燈者謂如來藏，說如來藏者，或是如來或是菩薩或是聲聞，能演說者隨其所堪，或有煩惱或無煩惱，滿願當知。",
        "from": "T02n0120_002:0526b24_9",
        "context_with_next_sentence": true
    },
    {
        "source_sentence": "我說是人即是正覺，能破受者億煩惱瓶，然後則能自見其性，猶如掌中見阿摩勒果。",
        "from": "T02n0120_002:0526b27_10",
        "context_with_next_sentence": true
    },
    {
        "source_sentence": "譬如日月密雲所覆光明不現，雲翳既除光明顯照。",
        "from": "T02n0120_002:0526b29_11",
        "context_with_next_sentence": true
    },
    {
        "source_sentence": "如來之藏亦復如是，煩惱所覆性不明顯，出離煩惱大明普照，佛性明淨猶如日月。",
        "from": "T02n0120_002:0526c01_12",
        "context_with_next_sentence": true
    },
    {
        "source_sentence": "哀哉滿願，修蚊蚋行不知說法，宜嘿疾去。」",
        "from": "T02n0120_002:0526c03_13",
        "context_with_next_sentence": true
    },
    {
        "source_sentence": "爾時，孫陀羅難陀來詣佛所，稽首佛足却住一面，見央掘魔羅心生隨喜，以偈歎言：「善哉央掘魔！",
        "from": "T02n0120_002:0526c05_0",
        "context_with_next_sentence": true
    },
    {
        "source_sentence": "　　已修殊勝業，　宜應方便求，　　如來妙色身。」",
        "from": "T02n0120_002:0526c07_1",
        "context_with_next_sentence": true
    },
    {
        "source_sentence": "爾時，央掘魔羅以偈問言：「世尊稱歎汝，　　端政最第一。",
        "from": "T02n0120_002:0526c09_0",
        "context_with_next_sentence": true
    },
    {
        "source_sentence": "　云何為世間，　　端政最殊特？",
        "from": "T02n0120_002:0526c11_0",
        "context_with_next_sentence": true
    },
    {
        "source_sentence": "　何因得端政？",
        "from": "T02n0120_002:0526c12_0",
        "context_with_next_sentence": true
    },
    {
        "source_sentence": "　　時說決所疑。」",
        "from": "T02n0120_002:0526c12_1",
        "context_with_next_sentence": true
    },
    {
        "source_sentence": "爾時，孫陀羅難陀以偈答言：「澡手合十指，　　頂禮佛舍利，　常供養病人，　　從是致端政。」",
        "from": "T02n0120_002:0526c13_0",
        "context_with_next_sentence": true
    },
    {
        "source_sentence": "爾時，央掘魔羅復說偈言：「佛身無筋骨，　　云何有舍利？",
        "from": "T02n0120_002:0526c16_0",
        "context_with_next_sentence": true
    },
    {
        "source_sentence": "　如來離舍利，　　勝方便法身。",
        "from": "T02n0120_002:0526c18_0",
        "context_with_next_sentence": true
    },
    {
        "source_sentence": "　如來不思議，　　未信令信樂，　故以巧方便，　　示現有舍利，　方便留舍利，　　是則諸佛法。",
        "from": "T02n0120_002:0526c19_0",
        "context_with_next_sentence": true
    },
    {
        "source_sentence": "　世間從本來，　　供養梵自在，　天子及天女，　　種種諸形像，　以彼非歸依，　　建立舍利塔。",
        "from": "T02n0120_002:0526c22_0",
        "context_with_next_sentence": true
    },
    {
        "source_sentence": "　若有諸眾生，　　解知是方便，　因此方便智，　　獲致端政色。",
        "from": "T02n0120_002:0526c25_0",
        "context_with_next_sentence": true
    },
    {
        "source_sentence": "　非如汝先說，　　妄想端政因。",
        "from": "T02n0120_002:0526c27_0",
        "context_with_next_sentence": true
    },
    {
        "source_sentence": "　嗚呼孫陀羅，　　不知妙色門，　蚊蚋色具足，　　無知宜默然。」",
        "from": "T02n0120_002:0526c28_0",
        "context_with_next_sentence": true
    },
    {
        "source_sentence": "爾時，尊者優波離來詣佛所，稽首佛足却住一面，見央掘魔羅心生隨喜，以偈歎言：「奇哉央掘魔！",
        "from": "T02n0120_002:0527a01_0",
        "context_with_next_sentence": true
    },
    {
        "source_sentence": "　　已修殊勝業，　我今發隨喜，　　汝當修淨律。」",
        "from": "T02n0120_002:0527a03_1",
        "context_with_next_sentence": true
    },
    {
        "source_sentence": "爾時，央掘魔羅以偈問言：「如來稱歎汝，　　持律中第一。",
        "from": "T02n0120_002:0527a05_0",
        "context_with_next_sentence": true
    },
    {
        "source_sentence": "　云何善持律？",
        "from": "T02n0120_002:0527a07_0",
        "context_with_next_sentence": true
    },
    {
        "source_sentence": "　　速說決所疑。」",
        "from": "T02n0120_002:0527a07_1",
        "context_with_next_sentence": true
    },
    {
        "source_sentence": "爾時，優波離，以偈答言：「一切惡莫作，　　諸善悉奉行，　方便修淨心，　　是則善持律。」",
        "from": "T02n0120_002:0527a08_0",
        "context_with_next_sentence": true
    },
    {
        "source_sentence": "爾時，央掘魔羅復說偈言：「壞法毀禁戒，　　非律惡比丘，　應當奪六物，　　一切資生具，　逼迫加罰黜，　　方便令調伏，　梵行所應用，　　斯非破戒物。",
        "from": "T02n0120_002:0527a11_0",
        "context_with_next_sentence": true
    },
    {
        "source_sentence": "　譬如大國王，　　所寶護身刀，　若在屠膾舍，　　法應強奪取，　帝王所珍器，　　不應屬惡人。",
        "from": "T02n0120_002:0527a16_0",
        "context_with_next_sentence": true
    },
    {
        "source_sentence": "　如是梵行者，　　所應受畜物，　不屬壞法人，　　是故還攝取，　是則名世間，　　第一善持律。",
        "from": "T02n0120_002:0527a19_0",
        "context_with_next_sentence": true
    },
    {
        "source_sentence": "　不犯突吉羅，　　亦非非威儀，　如是持律者，　　具足如來教。",
        "from": "T02n0120_002:0527a22_0",
        "context_with_next_sentence": true
    },
    {
        "source_sentence": "　如來視一切，　　猶如羅睺羅，　嗚呼優波離，　　修習蚊蚋行，　不解善持律，　　無知宜默然。」",
        "from": "T02n0120_002:0527a24_0",
        "context_with_next_sentence": true
    },
    {
        "source_sentence": "爾時，文殊師利法王子來詣佛所，稽首佛足却住一面，見央掘魔羅心生隨喜，以偈歎言：「善哉央掘魔！",
        "from": "T02n0120_002:0527a27_0",
        "context_with_next_sentence": true
    },
    {
        "source_sentence": "　　已修殊勝業，　今當修大空，　　諸法無所有。」",
        "from": "T02n0120_002:0527a29_1",
        "context_with_next_sentence": true
    },
    {
        "source_sentence": "爾時，央掘魔羅以偈問言：「文殊法王子！",
        "from": "T02n0120_002:0527b02_0",
        "context_with_next_sentence": true
    },
    {
        "source_sentence": "　　汝見空第一。",
        "from": "T02n0120_002:0527b03_1",
        "context_with_next_sentence": true
    },
    {
        "source_sentence": "　云何為世間，　　善見空寂法？",
        "from": "T02n0120_002:0527b04_0",
        "context_with_next_sentence": true
    },
    {
        "source_sentence": "　空空有何義？",
        "from": "T02n0120_002:0527b05_0",
        "context_with_next_sentence": true
    },
    {
        "source_sentence": "　　時說決所疑。」",
        "from": "T02n0120_002:0527b05_1",
        "context_with_next_sentence": true
    },
    {
        "source_sentence": "爾時，文殊師利以偈答言：「諸佛如虛空，　　虛空無有相，　諸佛如虛空，　　虛空無生相，　諸佛如虛空，　　虛空無色相。",
        "from": "T02n0120_002:0527b06_0",
        "context_with_next_sentence": true
    },
    {
        "source_sentence": "　法猶如虛空，　　如來妙法身，　智慧如虛空，　　如來大智身。",
        "from": "T02n0120_002:0527b10_0",
        "context_with_next_sentence": true
    },
    {
        "source_sentence": "　如來無礙智，　　不執不可觸，　解脫如虛空，　　虛空無有相。",
        "from": "T02n0120_002:0527b12_0",
        "context_with_next_sentence": true
    },
    {
        "source_sentence": "　解脫則如來，　　空寂無所有。",
        "from": "T02n0120_002:0527b14_0",
        "context_with_next_sentence": true
    },
    {
        "source_sentence": "　汝央掘魔羅，　　云何能了知？」",
        "from": "T02n0120_002:0527b15_0",
        "context_with_next_sentence": true
    },
    {
        "source_sentence": "爾時，央掘魔羅復說偈言：「譬如有愚夫，　　見雹生妄想，　謂是琉璃珠，　　取已執持歸，　置之瓶器中，　　守護如真寶，　不久悉融消，　　空想默然住。",
        "from": "T02n0120_002:0527b16_0",
        "context_with_next_sentence": true
    },
    {
        "source_sentence": "　於餘真琉璃，　　亦復作空想，　文殊亦如是，　　修習極空寂，　常作空思惟，　　破壞一切法，　解脫實不空，　　而作極空想。",
        "from": "T02n0120_002:0527b21_0",
        "context_with_next_sentence": true
    },
    {
        "source_sentence": "　猶如見雹消，　　濫壞餘真實，　汝今亦如是，　　濫起極空想。",
        "from": "T02n0120_002:0527b25_0",
        "context_with_next_sentence": true
    },
    {
        "source_sentence": "　見於空法已，　　不空亦謂空，　有異法是空，　　有異法不空。",
        "from": "T02n0120_002:0527b27_0",
        "context_with_next_sentence": true
    },
    {
        "source_sentence": "　一切諸煩惱，　　譬如彼雨雹，　一切不善壞，　　猶如雹融消。",
        "from": "T02n0120_002:0527b29_0",
        "context_with_next_sentence": true
    },
    {
        "source_sentence": "　如真琉璃寶，　　謂如來常住，　如真琉璃寶，　　謂是佛解脫。",
        "from": "T02n0120_002:0527c02_0",
        "context_with_next_sentence": true
    },
    {
        "source_sentence": "　虛空色是佛，　　非色是二乘，　解脫色是佛，　　非色是二乘，　云何極空相，　　而言真解脫？",
        "from": "T02n0120_002:0527c04_0",
        "context_with_next_sentence": true
    },
    {
        "source_sentence": "　文殊宜諦思，　　莫不分別想。",
        "from": "T02n0120_002:0527c07_0",
        "context_with_next_sentence": true
    },
    {
        "source_sentence": "　譬如空聚落，　　川竭瓶無水，　非無彼諸器，　　中虛故名空。",
        "from": "T02n0120_002:0527c08_0",
        "context_with_next_sentence": true
    },
    {
        "source_sentence": "　如來真解脫，　　不空亦如是，　出離一切過，　　故說解脫空。",
        "from": "T02n0120_002:0527c10_0",
        "context_with_next_sentence": true
    },
    {
        "source_sentence": "　如來實不空，　　離一切煩惱，　及諸天人陰，　　是故說名空。",
        "from": "T02n0120_002:0527c12_0",
        "context_with_next_sentence": true
    },
    {
        "source_sentence": "　嗚呼蚊蚋行，　　不知真空義，　外道亦修空，　　尼乾宜默然。」",
        "from": "T02n0120_002:0527c14_0",
        "context_with_next_sentence": true
    },
    {
        "source_sentence": "爾時，文殊師利以偈問言：「汝央掘魔羅！",
        "from": "T02n0120_002:0527c16_0",
        "context_with_next_sentence": true
    },
    {
        "source_sentence": "　　以何因緣故？",
        "from": "T02n0120_002:0527c17_1",
        "context_with_next_sentence": true
    },
    {
        "source_sentence": "　恐迫聲聞眾，　　輕蔑諸佛子，　縱意肄兇暴，　　虓譀如猛虎，　誰是蚊蚋行，　　出是惡音聲？」",
        "from": "T02n0120_002:0527c18_0",
        "context_with_next_sentence": true
    },
    {
        "source_sentence": "爾時，央掘魔羅以偈答曰：「譬如貧怯士，　　遊行曠野中，　卒聞猛虎氣，　　恐怖急馳走。",
        "from": "T02n0120_002:0527c21_0",
        "context_with_next_sentence": true
    },
    {
        "source_sentence": "　聲聞緣覺人，　　不知摩訶衍，　趣聞菩薩香，　　恐怖亦如是。",
        "from": "T02n0120_002:0527c24_0",
        "context_with_next_sentence": true
    },
    {
        "source_sentence": "　譬如師子王，　　處在山巖中，　遊步縱鳴吼，　　餘獸悉恐怖。",
        "from": "T02n0120_002:0527c26_0",
        "context_with_next_sentence": true
    },
    {
        "source_sentence": "　如是人中雄，　　菩薩師子吼，　一切聲聞眾，　　及諸緣覺獸，　長夜習無我，　　迷於隱覆教。",
        "from": "T02n0120_002:0527c28_0",
        "context_with_next_sentence": true
    },
    {
        "source_sentence": "　設我野干鳴，　　一切莫能報，　況復能聽聞，　　無等師子吼？」",
        "from": "T02n0120_002:0528a02_0",
        "context_with_next_sentence": true
    },
    {
        "source_sentence": "爾時，文殊師利以偈問言：「汝是小蚊蚋，　　興造諸惡行，　如汝是菩薩，　　何處更有魔？",
        "from": "T02n0120_002:0528a04_0",
        "context_with_next_sentence": true
    },
    {
        "source_sentence": "　嗚呼世間人，　　不能自覺知，　不自省己過，　　但見他人惡。",
        "from": "T02n0120_002:0528a07_0",
        "context_with_next_sentence": true
    },
    {
        "source_sentence": "　汝央掘魔羅！",
        "from": "T02n0120_002:0528a09_0",
        "context_with_next_sentence": true
    },
    {
        "source_sentence": "　　為作幾許罪？」",
        "from": "T02n0120_002:0528a09_1",
        "context_with_next_sentence": true
    },
    {
        "source_sentence": "爾時，央掘魔羅以偈答言：「嗚呼今世人，　　二人壞正法，　謂說唯極空，　　或復說有我。",
        "from": "T02n0120_002:0528a10_0",
        "context_with_next_sentence": true
    },
    {
        "source_sentence": "　如是二種人，　　傾覆佛正法，　嗚呼汝文殊，　　不知惡非惡。",
        "from": "T02n0120_002:0528a13_0",
        "context_with_next_sentence": true
    },
    {
        "source_sentence": "　不知菩薩行，　　蚊蚋師子異，　奇哉我能知，　　無畏諸菩薩。",
        "from": "T02n0120_002:0528a15_0",
        "context_with_next_sentence": true
    },
    {
        "source_sentence": "　文殊今諦聽，　　佛歎菩薩行。",
        "from": "T02n0120_002:0528a17_0",
        "context_with_next_sentence": true
    },
    {
        "source_sentence": "　譬如善幻師，　　造作諸幻業，　斷截食眾生，　　以示諸大眾。",
        "from": "T02n0120_002:0528a18_0",
        "context_with_next_sentence": true
    },
    {
        "source_sentence": "　諸佛及菩薩，　　所作皆如幻，　示現變自身，　　若生若涅槃。",
        "from": "T02n0120_002:0528a20_0",
        "context_with_next_sentence": true
    },
    {
        "source_sentence": "　或於疾疫劫，　　施身令服食，　或見作火劫，　　大地悉洞然，　眾生有常想，　　示令知無常。",
        "from": "T02n0120_002:0528a22_0",
        "context_with_next_sentence": true
    },
    {
        "source_sentence": "　或於刀兵劫，　　示現加師旅，　殘賊斷眾命，　　其數不可量，　而實無惱害，　　猶如幻所作。",
        "from": "T02n0120_002:0528a25_0",
        "context_with_next_sentence": true
    },
    {
        "source_sentence": "　一切三千界，　　令入芥子中，　而無一眾生，　　惱逼不安隱，　四海須彌山，　　同入一毛孔，　一切無惱逼，　　現已還本處。",
        "from": "T02n0120_002:0528a28_0",
        "context_with_next_sentence": true
    },
    {
        "source_sentence": "　或以一足指，　　震動十方界，　而不惱眾生，　　是則諸佛法。",
        "from": "T02n0120_002:0528b03_0",
        "context_with_next_sentence": true
    },
    {
        "source_sentence": "　或為梵釋主，　　護世四天王，　無量眾像類，　　安慰諸群生。",
        "from": "T02n0120_002:0528b05_0",
        "context_with_next_sentence": true
    },
    {
        "source_sentence": "　王子若大臣，　　聚落商人主，　長者及居士，　　和合安眾生，　或為諸天人，　　轉化眾邪見，　現生一切生，　　故名為本生。",
        "from": "T02n0120_002:0528b07_0",
        "context_with_next_sentence": true
    },
    {
        "source_sentence": "　譬如造幻師，　　見殺幻眾生，　曾不起悲歎，　　嗚呼是大惡，　以彼工幻師，　　解是幻性故。",
        "from": "T02n0120_002:0528b11_0",
        "context_with_next_sentence": true
    },
    {
        "source_sentence": "　我今亦如是，　　現殺化眾生，　為調諸毀法，　　而實無所傷。",
        "from": "T02n0120_002:0528b14_0",
        "context_with_next_sentence": true
    },
    {
        "source_sentence": "　如彼佛世尊，　　化現刀兵劫，　我今亦如是，　　善修菩薩行。",
        "from": "T02n0120_002:0528b16_0",
        "context_with_next_sentence": true
    },
    {
        "source_sentence": "　嗚呼汝文殊！",
        "from": "T02n0120_002:0528b18_0",
        "context_with_next_sentence": true
    },
    {
        "source_sentence": "　　修習蚊蚋行，　而不志龍象，　　世雄大智慧。」",
        "from": "T02n0120_002:0528b18_1",
        "context_with_next_sentence": true
    },
    {
        "source_sentence": "爾時，世尊以一切智一切見，向文殊師利，以偈歎言：「如央掘魔說，　　菩薩行如是，　當知彼非凡，　　為度眾生故。",
        "from": "T02n0120_002:0528b20_0",
        "context_with_next_sentence": true
    },
    {
        "source_sentence": "　彼則大菩薩，　　雄猛如汝等，　善哉汝文殊！",
        "from": "T02n0120_002:0528b24_0",
        "context_with_next_sentence": true
    },
    {
        "source_sentence": "　　當知彼功德。」",
        "from": "T02n0120_002:0528b25_1",
        "context_with_next_sentence": true
    },
    {
        "source_sentence": "佛說是已，以偈歎言：「善哉巧方便，　　殊勝人中雄，　安慰眾生故，　　現大精進力。",
        "from": "T02n0120_002:0528b26_0",
        "context_with_next_sentence": true
    },
    {
        "source_sentence": "　我今當演說，　　欲成阿羅漢，　如是諸功德，　　善業及精進，　令一切眾生，　　究竟永安樂。」",
        "from": "T02n0120_002:0528b29_0",
        "context_with_next_sentence": true
    },
    {
        "source_sentence": "爾時，舍利弗白佛言：「世尊！",
        "from": "T02n0120_002:0528c03_0",
        "context_with_next_sentence": true
    },
    {
        "source_sentence": "唯願哀愍一切眾生，為我演說，將欲疾成阿羅漢者，以何功德。",
        "from": "T02n0120_002:0528c03_1",
        "context_with_next_sentence": true
    },
    {
        "source_sentence": "何業。",
        "from": "T02n0120_002:0528c05_2",
        "context_with_next_sentence": true
    },
    {
        "source_sentence": "何精進，饒益安樂一切眾生？」",
        "from": "T02n0120_002:0528c05_3",
        "context_with_next_sentence": true
    },
    {
        "source_sentence": "爾時，世尊以偈答言：「父母和合時，　　子來入母胎，　父母心歡喜，　　得隨順功德。",
        "from": "T02n0120_002:0528c05_4",
        "context_with_next_sentence": true
    },
    {
        "source_sentence": "　異精進光澤，　　世間極豐壤，　王得極快樂，　　母致殊勝夢。",
        "from": "T02n0120_002:0528c09_0",
        "context_with_next_sentence": true
    },
    {
        "source_sentence": "　子生家巨富，　　怨敵悉慈心，　七歲入學堂，　　師徒無違諍，　僕使皆歡喜，　　各勤修家業。",
        "from": "T02n0120_002:0528c11_0",
        "context_with_next_sentence": true
    },
    {
        "source_sentence": "　至年滿二十，　　六畜悉無諍，　相視如父母，　　香乳皆盈溢。",
        "from": "T02n0120_002:0528c14_0",
        "context_with_next_sentence": true
    },
    {
        "source_sentence": "　大哉賢明子，　　無貪瞋嫉慢，　諂曲及虛偽，　　過言加惱害。",
        "from": "T02n0120_002:0528c16_0",
        "context_with_next_sentence": true
    },
    {
        "source_sentence": "　小兒不威儀，　　眾惡不善業，　慈孝供二親，　　諸尊及師保。",
        "from": "T02n0120_002:0528c18_0",
        "context_with_next_sentence": true
    },
    {
        "source_sentence": "　若見諸耆長，　　合掌致恭敬，　懷納諸中年，　　幼則同遊戲。",
        "from": "T02n0120_002:0528c20_0",
        "context_with_next_sentence": true
    },
    {
        "source_sentence": "　施敬善周急，　　子愛諸苦人，　誡惡知慚愧，　　常慕修正法。",
        "from": "T02n0120_002:0528c22_0",
        "context_with_next_sentence": true
    },
    {
        "source_sentence": "　不習戲幻術，　　常樂見諸佛，　務誦諸經律，　　善學諸明處。",
        "from": "T02n0120_002:0528c24_0",
        "context_with_next_sentence": true
    },
    {
        "source_sentence": "　遠酒離博弈，　　恭敬諸最勝，　眠食知止足，　　不樂諸不淨。",
        "from": "T02n0120_002:0528c26_0",
        "context_with_next_sentence": true
    },
    {
        "source_sentence": "　天人所愛念，　　一切悉欣敬，　如是大功德，　　無量不可譬。",
        "from": "T02n0120_002:0528c28_0",
        "context_with_next_sentence": true
    },
    {
        "source_sentence": "　是將成正覺，　　功德業精進。",
        "from": "T02n0120_002:0529a01_0",
        "context_with_next_sentence": true
    },
    {
        "source_sentence": "　舍利弗當知，　　是央掘魔羅，　有如是像類，　　當疾成正覺。",
        "from": "T02n0120_002:0529a02_0",
        "context_with_next_sentence": true
    },
    {
        "source_sentence": "　云何如是人，　　當復有諸惡，　彼更有無量，　　奇特諸功德。",
        "from": "T02n0120_002:0529a04_0",
        "context_with_next_sentence": true
    },
    {
        "source_sentence": "　雄傑如文殊，　　超絕非常類，　視一切眾生，　　猶如一子想。",
        "from": "T02n0120_002:0529a06_0",
        "context_with_next_sentence": true
    },
    {
        "source_sentence": "　當知央掘魔！",
        "from": "T02n0120_002:0529a08_0",
        "context_with_next_sentence": true
    },
    {
        "source_sentence": "　　菩薩摩訶薩，　誓度諸未度，　　世間是我有，　若欲發勝願，　　普濟諸世間，　而作不善行，　　則無有是處。」",
        "from": "T02n0120_002:0529a08_1",
        "context_with_next_sentence": true
    },
    {
        "source_sentence": "爾時，世尊復說偈言：「現作日月天，　　梵王眾生主，　地水火風空，　　如是無量德，　菩薩人中雄，　　以此度眾生。」",
        "from": "T02n0120_002:0529a12_0",
        "context_with_next_sentence": true
    },
    {
        "source_sentence": "爾時，大目犍連以偈歎言：「奇哉央掘魔！",
        "from": "T02n0120_002:0529a16_0",
        "context_with_next_sentence": true
    },
    {
        "source_sentence": "　　如是大功德，　暫見佛世尊，　　超度一切有。」",
        "from": "T02n0120_002:0529a17_1",
        "context_with_next_sentence": true
    },
    {
        "source_sentence": "爾時，央掘魔羅以偈答言：「云何大目連，　　頗有諸眾生，　不見佛世尊，　　能知正法耶？」",
        "from": "T02n0120_002:0529a19_0",
        "context_with_next_sentence": true
    },
    {
        "source_sentence": "爾時，大目犍連，以偈答言：「如佛世尊說，　　病人有三種，　云何名為三？",
        "from": "T02n0120_002:0529a22_0",
        "context_with_next_sentence": true
    },
    {
        "source_sentence": "　　邪正定不定。",
        "from": "T02n0120_002:0529a24_1",
        "context_with_next_sentence": true
    },
    {
        "source_sentence": "　云何為邪定？",
        "from": "T02n0120_002:0529a25_0",
        "context_with_next_sentence": true
    },
    {
        "source_sentence": "　　謂佛不能化。",
        "from": "T02n0120_002:0529a25_1",
        "context_with_next_sentence": true
    },
    {
        "source_sentence": "　云何為正定？",
        "from": "T02n0120_002:0529a26_0",
        "context_with_next_sentence": true
    },
    {
        "source_sentence": "　　謂大迦葉等。",
        "from": "T02n0120_002:0529a26_1",
        "context_with_next_sentence": true
    },
    {
        "source_sentence": "　如來未出世，　　依佛入實法。」",
        "from": "T02n0120_002:0529a27_0",
        "context_with_next_sentence": true
    },
    {
        "source_sentence": "爾時，央掘魔羅復說偈言：「汝莫作是說，　　上座大迦葉，　如來未出世，　　能入真實法。",
        "from": "T02n0120_002:0529a28_0",
        "context_with_next_sentence": true
    },
    {
        "source_sentence": "　所以然者何？",
        "from": "T02n0120_002:0529b02_0",
        "context_with_next_sentence": true
    },
    {
        "source_sentence": "　　如來常住世，　若人依正法，　　佛常住其舍。",
        "from": "T02n0120_002:0529b02_1",
        "context_with_next_sentence": true
    },
    {
        "source_sentence": "　譬如雨河流，　　無雨亦水流，　智者巧方便，　　應當善觀察。",
        "from": "T02n0120_002:0529b04_0",
        "context_with_next_sentence": true
    },
    {
        "source_sentence": "　無雨河水流，　　終無有是處，　當知上有雨，　　是故流不絕。",
        "from": "T02n0120_002:0529b06_0",
        "context_with_next_sentence": true
    },
    {
        "source_sentence": "　如是大目連，　　世間出世間，　一切諸勝法，　　斯皆從佛流，　是故大迦葉，　　依佛得出家。」",
        "from": "T02n0120_002:0529b08_0",
        "context_with_next_sentence": true
    },
    {
        "source_sentence": "爾時，大目連以偈問言：「若有諸如來，　　常住於世間，　我及餘眾生，　　何故此不見？」",
        "from": "T02n0120_002:0529b11_0",
        "context_with_next_sentence": true
    },
    {
        "source_sentence": "爾時，央掘魔羅以偈答言：「但令迦葉知，　　猶如餘處雨，　是故世無佛，　　眾生不自度，　面覩諸如來，　　然後得解脫。",
        "from": "T02n0120_002:0529b14_0",
        "context_with_next_sentence": true
    },
    {
        "source_sentence": "　譬如有士夫，　　入於闇室禪，　日月光來照，　　而彼不覩見。",
        "from": "T02n0120_002:0529b18_0",
        "context_with_next_sentence": true
    },
    {
        "source_sentence": "　如是大目連，　　莫言世無佛，　一切諸如來，　　常住於世間，　濟度諸群生，　　出家受具足。",
        "from": "T02n0120_002:0529b20_0",
        "context_with_next_sentence": true
    },
    {
        "source_sentence": "　是故唯邪正，　　無有不定聚。」",
        "from": "T02n0120_002:0529b23_0",
        "context_with_next_sentence": true
    },
    {
        "source_sentence": "爾時，大目連以偈問言：「世間有五戒，　　佛出世亦然。」",
        "from": "T02n0120_002:0529b24_0",
        "context_with_next_sentence": true
    },
    {
        "source_sentence": "爾時，央掘魔羅以偈答言：「乃至世間有，　　隨順戒威儀，　世間出世間，　　當知皆佛說。」",
        "from": "T02n0120_002:0529b26_0",
        "context_with_next_sentence": true
    },
    {
        "source_sentence": "爾時，大目連以偈問言：「云何世間病，　　分別說三種？",
        "from": "T02n0120_002:0529b29_0",
        "context_with_next_sentence": true
    },
    {
        "source_sentence": "　或有醫治差，　　或不得醫差，　或復有病人，　　雖得醫不差，　是故諸病人，　　分別有三種。」",
        "from": "T02n0120_002:0529c02_0",
        "context_with_next_sentence": true
    },
    {
        "source_sentence": "爾時，央掘魔羅以偈答言：「是義則不然，　　不應說三種，　可治不可治，　　唯二無有三。",
        "from": "T02n0120_002:0529c05_0",
        "context_with_next_sentence": true
    },
    {
        "source_sentence": "　若作三分別，　　亦是聲聞乘，　若諸聲聞乘，　　佛說蚊蚋乘，　以彼無知故，　　分別有三種。",
        "from": "T02n0120_002:0529c08_0",
        "context_with_next_sentence": true
    },
    {
        "source_sentence": "　所言邪定者，　　謂彼一闡提，　正定謂如來，　　菩薩及二乘。",
        "from": "T02n0120_002:0529c11_0",
        "context_with_next_sentence": true
    },
    {
        "source_sentence": "　目連應當知，　　二種甚希有，　所謂佛世尊，　　及與一闡提。",
        "from": "T02n0120_002:0529c13_0",
        "context_with_next_sentence": true
    },
    {
        "source_sentence": "　如來最上處，　　於上更無餘，　第一極卑鄙，　　所謂一闡提。",
        "from": "T02n0120_002:0529c15_0",
        "context_with_next_sentence": true
    },
    {
        "source_sentence": "　譬如大菩薩，　　滿十波羅蜜，　闡提亦如是，　　具足十惡行。",
        "from": "T02n0120_002:0529c17_0",
        "context_with_next_sentence": true
    },
    {
        "source_sentence": "　菩薩捨身施，　　頭目血髓腦，　積骨踰須彌，　　過是不可數。",
        "from": "T02n0120_002:0529c19_0",
        "context_with_next_sentence": true
    },
    {
        "source_sentence": "　闡提亦如是，　　具足惡行施，　生於餓鬼趣，　　貪欲極熾然，　念念貪欲心，　　眾多女人應，　亦生眾多子，　　長夜不得樂，　飢渴苦所逼，　　還自食其子。",
        "from": "T02n0120_002:0529c21_0",
        "context_with_next_sentence": true
    },
    {
        "source_sentence": "　復有餘餓鬼，　　變作婆羅門，　宿世惡業緣，　　來從索子食，　即施恣所欲，　　或復自食身，　如是一闡提，　　惡行得滿足。",
        "from": "T02n0120_002:0529c26_0",
        "context_with_next_sentence": true
    },
    {
        "source_sentence": "　是故佛世尊，　　無上處希有，　極下處希有，　　所謂一闡提。",
        "from": "T02n0120_002:0530a01_0",
        "context_with_next_sentence": true
    },
    {
        "source_sentence": "　邪定是闡提，　　正定是如來，　住地諸菩薩，　　及聲聞緣覺。」",
        "from": "T02n0120_002:0530a03_0",
        "context_with_next_sentence": true
    },
    {
        "source_sentence": "爾時，世尊向央掘魔羅，而說偈言：「汝來央掘魔，　　出家受三歸。」",
        "from": "T02n0120_002:0530a05_0",
        "context_with_next_sentence": true
    },
    {
        "source_sentence": "爾時，央掘魔羅以偈答言：「此乘是大乘，　　說名無礙智，　一乘一歸依，　　佛第一義依。",
        "from": "T02n0120_002:0530a07_0",
        "context_with_next_sentence": true
    },
    {
        "source_sentence": "　佛法是一義，　　如來妙法身，　僧者說如來，　　如來即是僧。",
        "from": "T02n0120_002:0530a10_0",
        "context_with_next_sentence": true
    },
    {
        "source_sentence": "　法及比丘僧，　　二是方便依，　如來非方便，　　是第一義依。",
        "from": "T02n0120_002:0530a12_0",
        "context_with_next_sentence": true
    },
    {
        "source_sentence": "　是故我今日，　　歸依於如來，　於諸歸依中，　　如來真實依。",
        "from": "T02n0120_002:0530a14_0",
        "context_with_next_sentence": true
    },
    {
        "source_sentence": "　如欲食興蕖，　　應當取真實，　捨真食虛偽，　　自他無利益，　如是愚癡人，　　千醫莫能救。",
        "from": "T02n0120_002:0530a16_0",
        "context_with_next_sentence": true
    },
    {
        "source_sentence": "　如是捨一依，　　修習方便依，　是則群癡眾，　　千佛不能救。」",
        "from": "T02n0120_002:0530a19_0",
        "context_with_next_sentence": true
    },
    {
        "source_sentence": "爾時，世尊告央掘魔羅：「汝當受持童真淨戒。」",
        "from": "T02n0120_002:0530a21_0",
        "context_with_next_sentence": true
    },
    {
        "source_sentence": "(童真是沙彌別名；戒，梵本云式叉。",
        "from": "T02n0120_002:0530a22_0",
        "context_with_next_sentence": true
    },
    {
        "source_sentence": "式叉，宋言學亦言隨順無違)爾時，央掘魔羅以偈問言：「云何為童真？",
        "from": "T02n0120_002:0530a22_1",
        "context_with_next_sentence": true
    },
    {
        "source_sentence": "　　云何具足戒？",
        "from": "T02n0120_002:0530a24_2",
        "context_with_next_sentence": true
    },
    {
        "source_sentence": "　云何真沙門？",
        "from": "T02n0120_002:0530a25_0",
        "context_with_next_sentence": true
    },
    {
        "source_sentence": "　　云何為福田？」",
        "from": "T02n0120_002:0530a25_1",
        "context_with_next_sentence": true
    },
    {
        "source_sentence": "爾時，世尊默然而住。",
        "from": "T02n0120_002:0530a26_0",
        "context_with_next_sentence": true
    },
    {
        "source_sentence": "央掘魔羅復說偈言：「若不知一依，　　是第一義依，　不能知二依，　　方便所建立，　當知如是人，　　是世間童真。",
        "from": "T02n0120_002:0530a27_0",
        "context_with_next_sentence": true
    },
    {
        "source_sentence": "　未受具足戒，　　云何是沙門？",
        "from": "T02n0120_002:0530b02_0",
        "context_with_next_sentence": true
    },
    {
        "source_sentence": "　不知一歸依，　　云何淨歸依？",
        "from": "T02n0120_002:0530b03_0",
        "context_with_next_sentence": true
    },
    {
        "source_sentence": "　若不知如來，　　是第一義依，　不清淨歸依，　　云何為沙門？",
        "from": "T02n0120_002:0530b04_0",
        "context_with_next_sentence": true
    },
    {
        "source_sentence": "　不知真實依，　　云何為福田？",
        "from": "T02n0120_002:0530b06_0",
        "context_with_next_sentence": true
    },
    {
        "source_sentence": "　於是二歸依，　　真實及方便，　不善知差別，　　是則世童真。」",
        "from": "T02n0120_002:0530b07_0",
        "context_with_next_sentence": true
    },
    {
        "source_sentence": "爾時，世尊告央掘魔羅：「汝當受持不殺生戒。」",
        "from": "T02n0120_002:0530b09_0",
        "context_with_next_sentence": true
    },
    {
        "source_sentence": "央掘魔羅以偈答言：「我今定不能，　　受持不殺戒，　我當常受持，　　斷絕眾生命。",
        "from": "T02n0120_002:0530b10_0",
        "context_with_next_sentence": true
    },
    {
        "source_sentence": "　所言眾生者，　　無量諸煩惱，　若能常害彼，　　是名持殺戒。」",
        "from": "T02n0120_002:0530b13_0",
        "context_with_next_sentence": true
    },
    {
        "source_sentence": "爾時，世尊復告之言：「汝當受持不妄語戒。」",
        "from": "T02n0120_002:0530b15_0",
        "context_with_next_sentence": true
    },
    {
        "source_sentence": "央掘魔羅以偈答言：「我今定不能，　　受持不妄語，　常於一切法，　　受持妄說句，　受持虛妄說，　　是則諸佛法。",
        "from": "T02n0120_002:0530b16_0",
        "context_with_next_sentence": true
    },
    {
        "source_sentence": "　所言為妄者，　　一切諸法空，　復有虛妄法，　　聲聞及緣覺。",
        "from": "T02n0120_002:0530b20_0",
        "context_with_next_sentence": true
    },
    {
        "source_sentence": "　菩薩之所行，　　隨順世間事。",
        "from": "T02n0120_002:0530b22_0",
        "context_with_next_sentence": true
    },
    {
        "source_sentence": "　復有虛妄法，　　我出於世間，　受持具足戒，　　得成阿羅漢。",
        "from": "T02n0120_002:0530b23_0",
        "context_with_next_sentence": true
    },
    {
        "source_sentence": "　我受諸飲食，　　建立他施事，　或往來經行，　　九道流諸漏。",
        "from": "T02n0120_002:0530b25_0",
        "context_with_next_sentence": true
    },
    {
        "source_sentence": "　我受用革屣，　　楊枝及服藥，　飢渴或睡眠，　　剪爪剃鬚髮。",
        "from": "T02n0120_002:0530b27_0",
        "context_with_next_sentence": true
    },
    {
        "source_sentence": "　身中種種患，　　隨病服諸藥，　我當般涅槃，　　如薪盡火滅。",
        "from": "T02n0120_002:0530b29_0",
        "context_with_next_sentence": true
    },
    {
        "source_sentence": "　如是等一切，　　諸餘虛偽法，　乃至我方便，　　周行於世間，　常於爾所時，　　不淨此妄語。",
        "from": "T02n0120_002:0530c02_0",
        "context_with_next_sentence": true
    },
    {
        "source_sentence": "　今說實及諦，　　目連宜善聽。",
        "from": "T02n0120_002:0530c05_0",
        "context_with_next_sentence": true
    },
    {
        "source_sentence": "　若實若諦者，　　所謂如來藏，　第一義常身，　　佛不思議身，　第一不變易，　　恒身亦復然，　第一義靜身，　　妙法身真實，　如是不思議，　　彼身云何現？",
        "from": "T02n0120_002:0530c06_0",
        "context_with_next_sentence": true
    },
    {
        "source_sentence": "　是故偽法生，　　則是諸佛教，　離一切虛偽，　　是故說名佛。",
        "from": "T02n0120_002:0530c11_0",
        "context_with_next_sentence": true
    },
    {
        "source_sentence": "　譬如牧牛人，　　犢子若死時，　取皮覆餘犢，　　悅母令歡喜。",
        "from": "T02n0120_002:0530c13_0",
        "context_with_next_sentence": true
    },
    {
        "source_sentence": "　如來亦如是，　　隨順世間行。",
        "from": "T02n0120_002:0530c15_0",
        "context_with_next_sentence": true
    },
    {
        "source_sentence": "　若於聾人中，　　示現作聾像，　而為彼說法，　　如彼牧牛者，　眾生作是念，　　如來同世間。",
        "from": "T02n0120_002:0530c16_0",
        "context_with_next_sentence": true
    },
    {
        "source_sentence": "　如彼牧牛者，　　無量諸像類，　種種巧方便，　　引導諸群生。",
        "from": "T02n0120_002:0530c19_0",
        "context_with_next_sentence": true
    },
    {
        "source_sentence": "　若彼牧牛人，　　示餘真犢子，　彼乳則不下，　　是故設方便。",
        "from": "T02n0120_002:0530c21_0",
        "context_with_next_sentence": true
    },
    {
        "source_sentence": "　如來亦如是，　　若現自性身，　一切諸世間，　　其誰堪任見？",
        "from": "T02n0120_002:0530c23_0",
        "context_with_next_sentence": true
    },
    {
        "source_sentence": "　故以巧方便，　　示現隨世間，　普令得解脫，　　是則諸佛法。",
        "from": "T02n0120_002:0530c25_0",
        "context_with_next_sentence": true
    },
    {
        "source_sentence": "　是故我從今，　　常行虛偽事，　乃至殺眾生，　　一切虛妄際，　不受離虛妄，　　則我戒清淨。」",
        "from": "T02n0120_002:0530c27_0",
        "context_with_next_sentence": true
    },
    {
        "source_sentence": "爾時，世尊告央掘魔羅：「汝今當受不飲酒戒。」",
        "from": "T02n0120_002:0531a01_0",
        "context_with_next_sentence": true
    },
    {
        "source_sentence": "央掘魔羅以偈答言：「我今亦不能，　　受持不飲酒。",
        "from": "T02n0120_002:0531a02_0",
        "context_with_next_sentence": true
    },
    {
        "source_sentence": "　常受飲酒戒，　　長夜恒縱逸，　由是大叫呼，　　宛轉遍五道，　一向極快樂，　　是則名為酒。",
        "from": "T02n0120_002:0531a04_0",
        "context_with_next_sentence": true
    },
    {
        "source_sentence": "　從彼大乘生，　　無上佛藏酒，　是酒我今飲，　　自足勸眾生。",
        "from": "T02n0120_002:0531a07_0",
        "context_with_next_sentence": true
    },
    {
        "source_sentence": "　常住不變易，　　歡喜歎善哉，　八聲大宣唱，　　酣醉無終極。」",
        "from": "T02n0120_002:0531a09_0",
        "context_with_next_sentence": true
    },
    {
        "source_sentence": "爾時，世尊告央掘魔羅：「汝今當受不婬淨戒。」",
        "from": "T02n0120_002:0531a11_0",
        "context_with_next_sentence": true
    },
    {
        "source_sentence": "央掘魔羅以偈答言：「我今亦不能，　　受持不婬戒。",
        "from": "T02n0120_002:0531a12_0",
        "context_with_next_sentence": true
    },
    {
        "source_sentence": "　我當常受持，　　貪著他所愛，　恒遊婬女舍，　　與彼相娛樂。",
        "from": "T02n0120_002:0531a14_0",
        "context_with_next_sentence": true
    },
    {
        "source_sentence": "　三昧樂為妻，　　真諦法為子，　慈悲心為女，　　以空為舍宅，　無量波羅蜜，　　以為高廣床，　侍衛諸煩惱，　　隱覆說為食，　總持為園苑，　　七覺華莊嚴，　法語為林樹，　　解脫智為菓，　是等名世間，　　第一勝娛樂，　慧者自性法，　　非是愚境界。」",
        "from": "T02n0120_002:0531a16_0",
        "context_with_next_sentence": true
    },
    {
        "source_sentence": "爾時，世尊告央掘魔羅：「汝今當受離不與取戒。」",
        "from": "T02n0120_002:0531a24_0",
        "context_with_next_sentence": true
    },
    {
        "source_sentence": "央掘魔羅以偈答言：「我今亦不能，　　受持不盜戒。",
        "from": "T02n0120_002:0531a26_0",
        "context_with_next_sentence": true
    },
    {
        "source_sentence": "　常受不與取，　　劫盜他財物，　不與者菩提，　　無有授與者，　不與而自取，　　故我不與取。",
        "from": "T02n0120_002:0531a28_0",
        "context_with_next_sentence": true
    },
    {
        "source_sentence": "　佛坐菩提樹，　　不得亦不失，　此是自性法，　　最勝無有上。」",
        "from": "T02n0120_002:0531b02_0",
        "context_with_next_sentence": true
    },
    {
        "source_sentence": "爾時，佛告央掘魔羅：「汝今當受不歌舞戒。」",
        "from": "T02n0120_002:0531b04_0",
        "context_with_next_sentence": true
    },
    {
        "source_sentence": "央掘魔羅以偈答言：「我常習舞樂，　　歌乾闥婆偈，　宣示如來藏，　　嗟歎稱善哉。",
        "from": "T02n0120_002:0531b05_0",
        "context_with_next_sentence": true
    },
    {
        "source_sentence": "　於彼諸佛所，　　聞如來常住，　恒以妙音誦，　　大乘修多羅。",
        "from": "T02n0120_002:0531b08_0",
        "context_with_next_sentence": true
    },
    {
        "source_sentence": "　猶如緊那羅，　　乾闥婆伎樂，　無量眾妙音，　　供養諸經卷。",
        "from": "T02n0120_002:0531b10_0",
        "context_with_next_sentence": true
    },
    {
        "source_sentence": "　若彼諸眾生，　　常興是供養，　諸佛悉受記，　　未來同一號。」",
        "from": "T02n0120_002:0531b12_0",
        "context_with_next_sentence": true
    },
    {
        "source_sentence": "央掘魔羅經卷第二",
        "from": "T02n0120_002:0531b14_0",
        "context_with_next_sentence": false
    }
]