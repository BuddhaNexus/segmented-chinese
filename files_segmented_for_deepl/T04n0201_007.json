[
    {
        "source_sentence": "大莊嚴論經卷第七",
        "from": "T04n0201_007:0292c02_0",
        "context_with_next_sentence": true
    },
    {
        "source_sentence": "馬鳴菩薩造後秦三藏鳩摩羅什譯",
        "from": "T04n0201_007:0292c04_0",
        "context_with_next_sentence": true
    },
    {
        "source_sentence": "（四一）復次，利養亂於行道，若斷利養善觀察瞋。",
        "from": "T04n0201_007:0292c05_0",
        "context_with_next_sentence": true
    },
    {
        "source_sentence": "我昔曾聞，有一比丘在一園中，城邑聚落競共供養，同出家者憎嫉誹謗。",
        "from": "T04n0201_007:0292c06_1",
        "context_with_next_sentence": true
    },
    {
        "source_sentence": "比丘弟子聞是誹謗，白其師言：「某甲比丘誹謗和上。」",
        "from": "T04n0201_007:0292c07_2",
        "context_with_next_sentence": true
    },
    {
        "source_sentence": "時彼和上聞是語已，即喚謗者善言慰喻，以衣與之。",
        "from": "T04n0201_007:0292c09_3",
        "context_with_next_sentence": true
    },
    {
        "source_sentence": "諸弟子等白其師言：「彼誹謗人是我之怨，云何和上慰喻與衣？」",
        "from": "T04n0201_007:0292c10_4",
        "context_with_next_sentence": true
    },
    {
        "source_sentence": "師答之言：「彼誹謗者於我有恩，應當供養。」",
        "from": "T04n0201_007:0292c11_5",
        "context_with_next_sentence": true
    },
    {
        "source_sentence": "即說偈言：「如雹害禾穀，　　有人能遮斷，　田主甚歡喜，　　報之以財帛。",
        "from": "T04n0201_007:0292c12_6",
        "context_with_next_sentence": true
    },
    {
        "source_sentence": "　彼謗是親厚，　　不名為怨家，　遮我利養雹，　　我應報其恩。",
        "from": "T04n0201_007:0292c16_0",
        "context_with_next_sentence": true
    },
    {
        "source_sentence": "　雹害及一世，　　利養害多身，　雹唯害於財，　　利養毀修道。",
        "from": "T04n0201_007:0292c18_0",
        "context_with_next_sentence": true
    },
    {
        "source_sentence": "　為雹所害田，　　必有少遺餘，　利養之所害，　　功德都消盡。",
        "from": "T04n0201_007:0292c20_0",
        "context_with_next_sentence": true
    },
    {
        "source_sentence": "　如彼提婆達，　　利養雹所害，　由彼貪著故，　　善法無毫釐，　眾惡極熾盛，　　死則墮惡道。",
        "from": "T04n0201_007:0292c22_0",
        "context_with_next_sentence": true
    },
    {
        "source_sentence": "　利養劇猛火，　　亦過於惡毒，　師子及虎狼。",
        "from": "T04n0201_007:0292c25_0",
        "context_with_next_sentence": true
    },
    {
        "source_sentence": "　　智者觀察已，　寧為彼所傷，　　不為利養害。",
        "from": "T04n0201_007:0292c26_1",
        "context_with_next_sentence": true
    },
    {
        "source_sentence": "　愚者貪利養，　　不見其過惡，　利養遠聖道，　　善行滅不生。",
        "from": "T04n0201_007:0292c28_0",
        "context_with_next_sentence": true
    },
    {
        "source_sentence": "　佛已斷諸結，　　三有結都解，　功德已具滿，　　猶尚避利養。",
        "from": "T04n0201_007:0293a01_0",
        "context_with_next_sentence": true
    },
    {
        "source_sentence": "　眾中師子吼，　　而唱如是言：『利養莫近我，　　我亦遠於彼。』",
        "from": "T04n0201_007:0293a03_0",
        "context_with_next_sentence": true
    },
    {
        "source_sentence": "　有心明智人，　　誰當貪利養？",
        "from": "T04n0201_007:0293a05_0",
        "context_with_next_sentence": true
    },
    {
        "source_sentence": "　利養亂定心，　　為害劇於怨，　如以毛繩戮，　　皮斷肉骨壞，　髓斷爾乃止。",
        "from": "T04n0201_007:0293a06_0",
        "context_with_next_sentence": true
    },
    {
        "source_sentence": "　　利養過毛繩，　絕於持戒皮，　　能破禪定肉，　折於智慧骨，　　滅妙善心髓。",
        "from": "T04n0201_007:0293a08_1",
        "context_with_next_sentence": true
    },
    {
        "source_sentence": "　譬如嬰孩者，　　捉火欲食之，　如魚吞鉤餌，　　如鳥網所覆，　諸獸墜穽陷，　　皆由貪味故。",
        "from": "T04n0201_007:0293a11_0",
        "context_with_next_sentence": true
    },
    {
        "source_sentence": "　比丘貪利養，　　與彼亦無異，　其味極尠少，　　為患甚深重。",
        "from": "T04n0201_007:0293a14_0",
        "context_with_next_sentence": true
    },
    {
        "source_sentence": "　詐為諂侫者，　　止住利養中，　親近憒閙亂，　　妨患之種子，　如似疥搔瘡，　　搔之痒轉增，　矜高放逸欲，　　皆因利養生。",
        "from": "T04n0201_007:0293a16_0",
        "context_with_next_sentence": true
    },
    {
        "source_sentence": "　此人為我等，　　遮於利養怨，　我以是義故，　　應盡心供養。",
        "from": "T04n0201_007:0293a20_0",
        "context_with_next_sentence": true
    },
    {
        "source_sentence": "　如是善知識，　　云何名為怨？",
        "from": "T04n0201_007:0293a22_0",
        "context_with_next_sentence": true
    },
    {
        "source_sentence": "　由貪利養故，　　不樂閑靜處，　心常緣利養，　　晝夜不休息。",
        "from": "T04n0201_007:0293a23_0",
        "context_with_next_sentence": true
    },
    {
        "source_sentence": "　彼處有衣食，　　某是我親厚，　必來請命我，　　心意多攀緣。",
        "from": "T04n0201_007:0293a25_0",
        "context_with_next_sentence": true
    },
    {
        "source_sentence": "　敗壞寂靜心，　　不樂空閑處，　常樂在人間，　　田利毀敗故。",
        "from": "T04n0201_007:0293a27_0",
        "context_with_next_sentence": true
    },
    {
        "source_sentence": "　不樂寂定法，　　以捨寂定故，　不名為比丘，　　亦不名白衣。」",
        "from": "T04n0201_007:0293a29_0",
        "context_with_next_sentence": true
    },
    {
        "source_sentence": "（四二）復次，俱得漏盡，教學差別。",
        "from": "T04n0201_007:0293b02_0",
        "context_with_next_sentence": true
    },
    {
        "source_sentence": "我昔曾聞，尊者目連教二弟子，精專學禪而無所證。",
        "from": "T04n0201_007:0293b02_1",
        "context_with_next_sentence": true
    },
    {
        "source_sentence": "時尊者舍利弗問目連言：「彼二弟子得勝法不？」",
        "from": "T04n0201_007:0293b03_2",
        "context_with_next_sentence": true
    },
    {
        "source_sentence": "目連答言：「未得。」",
        "from": "T04n0201_007:0293b05_3",
        "context_with_next_sentence": true
    },
    {
        "source_sentence": "舍利弗又問言：「汝教何法？」",
        "from": "T04n0201_007:0293b05_4",
        "context_with_next_sentence": true
    },
    {
        "source_sentence": "目連答言：「一教不淨，二教數息。",
        "from": "T04n0201_007:0293b06_5",
        "context_with_next_sentence": true
    },
    {
        "source_sentence": "然其心意，滯而不悟。」",
        "from": "T04n0201_007:0293b06_6",
        "context_with_next_sentence": true
    },
    {
        "source_sentence": "時舍利弗問目連言：「彼二弟子從何種姓而來出家？」",
        "from": "T04n0201_007:0293b07_7",
        "context_with_next_sentence": true
    },
    {
        "source_sentence": "答言：「一是浣衣，二是鍛金師。」",
        "from": "T04n0201_007:0293b08_8",
        "context_with_next_sentence": true
    },
    {
        "source_sentence": "時舍利弗語目連言：「金師子者應授安般，浣衣人者宜教不淨。」",
        "from": "T04n0201_007:0293b09_9",
        "context_with_next_sentence": true
    },
    {
        "source_sentence": "目連如法以教弟子，弟子尋即精勤修習得羅漢果。",
        "from": "T04n0201_007:0293b10_10",
        "context_with_next_sentence": true
    },
    {
        "source_sentence": "既成羅漢，歡喜踊躍，即便說偈讚舍利弗：「第二轉法輪，　　佛法之大將，　於諸聲聞中，　　得於最上智，　有勝覺慧力，　　嗚呼舍利弗！",
        "from": "T04n0201_007:0293b11_11",
        "context_with_next_sentence": true
    },
    {
        "source_sentence": "　指導示解脫，　　隨順本所習，　指導開悟我，　　二俱速解脫。",
        "from": "T04n0201_007:0293b16_0",
        "context_with_next_sentence": true
    },
    {
        "source_sentence": "　行自境界中，　　獲得所應得，　行他境界者，　　如魚墮陸地。",
        "from": "T04n0201_007:0293b18_0",
        "context_with_next_sentence": true
    },
    {
        "source_sentence": "　我常在河側，　　習浣衣白淨，　安心於白骨，　　相類易開解，　不大加功力，　　速疾入我意。",
        "from": "T04n0201_007:0293b20_0",
        "context_with_next_sentence": true
    },
    {
        "source_sentence": "　金師常吹[橐-石+非]，　　出入氣是風，　易樂入安般。",
        "from": "T04n0201_007:0293b23_0",
        "context_with_next_sentence": true
    },
    {
        "source_sentence": "　　眾生所翫習，　各自有勝力，　　今者舍利弗，　佛法之鞅[革*玄]。",
        "from": "T04n0201_007:0293b24_1",
        "context_with_next_sentence": true
    },
    {
        "source_sentence": "　　佛說舍利弗，　第二轉法輪，　　真實是所應，　心得自在者，　　能使我二人，　善知禪徑路。",
        "from": "T04n0201_007:0293b26_2",
        "context_with_next_sentence": true
    },
    {
        "source_sentence": "　　我如不調象，　法中之大將，　　言教調順我，　使到安隱處，　　故我大歡喜。」",
        "from": "T04n0201_007:0293b29_3",
        "context_with_next_sentence": true
    },
    {
        "source_sentence": "（四三）復次，善根熟者雖復逃避，如來大悲終不放捨。",
        "from": "T04n0201_007:0293c03_0",
        "context_with_next_sentence": true
    },
    {
        "source_sentence": "我昔曾聞，如來無上良厚福田，行來進止常為福利，非如世間所有田也。",
        "from": "T04n0201_007:0293c04_1",
        "context_with_next_sentence": true
    },
    {
        "source_sentence": "欲示行福田異於世間田，行福田者往至檀越下種人所，入舍衛城分衛，乃至為菩薩時入王舍城乞食，城中老少男女大小，見其容儀心皆愛敬，餘如佛本行中說。",
        "from": "T04n0201_007:0293c05_2",
        "context_with_next_sentence": true
    },
    {
        "source_sentence": "昔佛在時眾生厭惡，善根種子極易生芽，佛所應化為度人故入城乞食，即說偈言：「若以深信心，　　禮敬佛足者，　是人於生死，　　便為不久住。",
        "from": "T04n0201_007:0293c09_3",
        "context_with_next_sentence": true
    },
    {
        "source_sentence": "　能行善福田，　　供養作因緣，　必獲大果報。",
        "from": "T04n0201_007:0293c14_0",
        "context_with_next_sentence": true
    },
    {
        "source_sentence": "　　能以信敬心，　以土著佛鉢，　　終不無果報。」",
        "from": "T04n0201_007:0293c15_1",
        "context_with_next_sentence": true
    },
    {
        "source_sentence": "如來入城現神足時，一切人民各各相語：「佛來入城。」",
        "from": "T04n0201_007:0293c17_0",
        "context_with_next_sentence": true
    },
    {
        "source_sentence": "餘如諸經中。",
        "from": "T04n0201_007:0293c18_1",
        "context_with_next_sentence": true
    },
    {
        "source_sentence": "佛來入城時，所有嚴麗種種具足，男女大小聞佛入城一切擾動，猶如大海風皷濤波出大音聲，閻浮提界亦未曾有如是形相。",
        "from": "T04n0201_007:0293c18_2",
        "context_with_next_sentence": true
    },
    {
        "source_sentence": "爾時城中除糞穢人，名曰尼提，髮長蓬亂垢膩不淨，所著衣裳悉皆弊壞。",
        "from": "T04n0201_007:0293c21_3",
        "context_with_next_sentence": true
    },
    {
        "source_sentence": "若於道中得弊納者，便用補衣，欲示宿世不善業故，背負糞瓨，欲遠棄去。",
        "from": "T04n0201_007:0293c23_4",
        "context_with_next_sentence": true
    },
    {
        "source_sentence": "於路見佛瞻仰尊顏，如覩大海，圓光一尋以莊嚴身，如真金聚無諸垢穢，所著袈裟如赤栴檀，亦如寶樓觀之無厭，即說偈言：「金色如華敷，　　衣如赤栴檀，　衣服儀齊整，　　清淨如銅鏡。",
        "from": "T04n0201_007:0293c24_5",
        "context_with_next_sentence": true
    },
    {
        "source_sentence": "　如似秋月時，　　日處虛空中，　世尊處大眾，　　嚴淨如秋月。」",
        "from": "T04n0201_007:0294a01_0",
        "context_with_next_sentence": true
    },
    {
        "source_sentence": "爾時眾生見佛世尊生大歡喜，畜生見佛，眼根悅樂，況復人也！",
        "from": "T04n0201_007:0294a03_0",
        "context_with_next_sentence": true
    },
    {
        "source_sentence": "即說偈言：「見色無比類，　　深心極愛敬，　堪為禪定器，　　威光倍赫奕。",
        "from": "T04n0201_007:0294a04_1",
        "context_with_next_sentence": true
    },
    {
        "source_sentence": "　邪見毒惡心，　　覩佛猶悅豫，　觀其諸形體，　　觸目視無厭。",
        "from": "T04n0201_007:0294a07_0",
        "context_with_next_sentence": true
    },
    {
        "source_sentence": "　覩見心悅豫，　　身體悉照曜，　瞻之轉熾盛，　　形體圓滿足。",
        "from": "T04n0201_007:0294a09_0",
        "context_with_next_sentence": true
    },
    {
        "source_sentence": "　無可嫌呵處，　　種姓可歎美，　無能譏論者，　　明智善丈夫。",
        "from": "T04n0201_007:0294a11_0",
        "context_with_next_sentence": true
    },
    {
        "source_sentence": "　相續出是種，　　世人寶嚴飾，　以助形容好。",
        "from": "T04n0201_007:0294a13_0",
        "context_with_next_sentence": true
    },
    {
        "source_sentence": "　　佛身相好具，　不假外莊嚴，　　相好眾愛樂，　顯好常隨身。",
        "from": "T04n0201_007:0294a14_1",
        "context_with_next_sentence": true
    },
    {
        "source_sentence": "　　世人自瓔珞，　不得常為好。",
        "from": "T04n0201_007:0294a16_2",
        "context_with_next_sentence": true
    },
    {
        "source_sentence": "　　蓮華悉開敷，　阿輸伽敷榮，　　嚴飾於大地，　顯好不如佛。",
        "from": "T04n0201_007:0294a17_3",
        "context_with_next_sentence": true
    },
    {
        "source_sentence": "　　淨目眾相好，　熾然莊嚴身，　　喻如摩尼鎧，　眾寶而校飾。",
        "from": "T04n0201_007:0294a19_4",
        "context_with_next_sentence": true
    },
    {
        "source_sentence": "　　亦猶池水中，　眾華以莊嚴。",
        "from": "T04n0201_007:0294a21_5",
        "context_with_next_sentence": true
    },
    {
        "source_sentence": "　　如是等比類，　不及如來身，　　善逝之形體，　相好炳然著。",
        "from": "T04n0201_007:0294a22_6",
        "context_with_next_sentence": true
    },
    {
        "source_sentence": "　　猶如虛空中，　淨無雲翳時，　　眾星莊嚴月，　善行美妙器，　　瞻仰無厭足，　如飲甘露味，　　猶如淨滿月，　為人所愛樂。",
        "from": "T04n0201_007:0294a24_7",
        "context_with_next_sentence": true
    },
    {
        "source_sentence": "　　妙相以莊嚴，　善調伏威德，　　眾德備足者，　誰能具稱歎？",
        "from": "T04n0201_007:0294a28_8",
        "context_with_next_sentence": true
    },
    {
        "source_sentence": "　　諸過惡已壞，　譬如生死中，　　眾伎變現形，　永無能變現。",
        "from": "T04n0201_007:0294b01_9",
        "context_with_next_sentence": true
    },
    {
        "source_sentence": "　　髣髴似佛者，　雖作眾妙像，　　不及佛儀相。",
        "from": "T04n0201_007:0294b03_10",
        "context_with_next_sentence": true
    },
    {
        "source_sentence": "　佛之妙容相，　　天人中無比。」",
        "from": "T04n0201_007:0294b05_0",
        "context_with_next_sentence": true
    },
    {
        "source_sentence": "又復世尊不齊相好殊妙可歎，眾行皆備功德悉具，說偈讚言：「如來所言說，　　智者所欽仰，　威儀及舉止，　　終無有過失。",
        "from": "T04n0201_007:0294b06_0",
        "context_with_next_sentence": true
    },
    {
        "source_sentence": "　牟尼中最勝，　　觸事未曾有，　覺慧無動搖，　　讚毀意不異。",
        "from": "T04n0201_007:0294b10_0",
        "context_with_next_sentence": true
    },
    {
        "source_sentence": "　以有十力故，　　摽相極寂靜，　滿足而正直，　　功德利益聚。",
        "from": "T04n0201_007:0294b12_0",
        "context_with_next_sentence": true
    },
    {
        "source_sentence": "　行步甚詳雅，　　為人所愛樂，　言說義深廣，　　視瞻極審諦。",
        "from": "T04n0201_007:0294b14_0",
        "context_with_next_sentence": true
    },
    {
        "source_sentence": "　詳雅有次敘，　　一切皆捨離，　食飲無貪著。",
        "from": "T04n0201_007:0294b16_0",
        "context_with_next_sentence": true
    },
    {
        "source_sentence": "　　舉要而言之，　無有不可愛。」",
        "from": "T04n0201_007:0294b17_1",
        "context_with_next_sentence": true
    },
    {
        "source_sentence": "爾時尼提見無上調御諸根寂定，及比丘等根不散亂圍繞侍從，心倍愛敬，復說偈言：「諸根悉寂靜，　　調根者圍遶，　著於新色衣，　　前後隨導從。",
        "from": "T04n0201_007:0294b19_0",
        "context_with_next_sentence": true
    },
    {
        "source_sentence": "　眾釋中勝導，　　金色不動搖，　四眾常圍遶，　　如赤雲繞日。」",
        "from": "T04n0201_007:0294b23_0",
        "context_with_next_sentence": true
    },
    {
        "source_sentence": "爾時尼提既見佛已，自鄙臭穢，背負糞瓨，云何見佛？",
        "from": "T04n0201_007:0294b25_0",
        "context_with_next_sentence": true
    },
    {
        "source_sentence": "迴趣異道以不見佛，心懷愁惱：「我於先世不造福業，為惡所牽今受此苦。",
        "from": "T04n0201_007:0294b26_1",
        "context_with_next_sentence": true
    },
    {
        "source_sentence": "我今不愁斯下賤業，眾人皆得到於佛前，我今見臭穢故不得往。」",
        "from": "T04n0201_007:0294b28_2",
        "context_with_next_sentence": true
    },
    {
        "source_sentence": "以是之故懊惱燋心，即說偈言：「佛出世甚難，　　難可得值遇，　人天阿修羅，　　八部咸圍遶。",
        "from": "T04n0201_007:0294b29_3",
        "context_with_next_sentence": true
    },
    {
        "source_sentence": "　我雖今遭值，　　臭穢不得近，　明了有惡業，　　罪報捨棄我。」",
        "from": "T04n0201_007:0294c04_0",
        "context_with_next_sentence": true
    },
    {
        "source_sentence": "思惟是已，更從異巷捨而遠避。",
        "from": "T04n0201_007:0294c06_0",
        "context_with_next_sentence": true
    },
    {
        "source_sentence": "然佛世尊大慈平等隨逐不捨，即現彼巷尼提前立。",
        "from": "T04n0201_007:0294c06_1",
        "context_with_next_sentence": true
    },
    {
        "source_sentence": "尼提見已復生驚怖：「我向避佛今復覩見，當何處避？」",
        "from": "T04n0201_007:0294c08_0",
        "context_with_next_sentence": true
    },
    {
        "source_sentence": "驚怖憂惱而自責言：「我甚薄福，諸佛香潔，我當云何以此極穢逼近於佛？",
        "from": "T04n0201_007:0294c09_1",
        "context_with_next_sentence": true
    },
    {
        "source_sentence": "若當逼近罪益深重，先世惡業使我乃爾。」",
        "from": "T04n0201_007:0294c10_2",
        "context_with_next_sentence": true
    },
    {
        "source_sentence": "即說偈言：「天以栴檀香，　　上妙曼陀花，　種種眾供具，　　持來奉世尊。",
        "from": "T04n0201_007:0294c11_3",
        "context_with_next_sentence": true
    },
    {
        "source_sentence": "　佛來入城時，　　香水以灑地，　人天皆供養，　　真是應供者。",
        "from": "T04n0201_007:0294c15_0",
        "context_with_next_sentence": true
    },
    {
        "source_sentence": "　云何執糞缾，　　而在於佛前？」",
        "from": "T04n0201_007:0294c17_0",
        "context_with_next_sentence": true
    },
    {
        "source_sentence": "復自念言：「當設何方念而得合所？」",
        "from": "T04n0201_007:0294c18_0",
        "context_with_next_sentence": true
    },
    {
        "source_sentence": "又更捨佛入於異巷。",
        "from": "T04n0201_007:0294c18_1",
        "context_with_next_sentence": true
    },
    {
        "source_sentence": "如來如前復在彼巷，尼提見已倍復怪惱，而說偈言：「圓光周一尋，　　色炎若干種，　城中諸人等，　　合掌而圍遶，　帝釋執持拂，　　人天皆供養。",
        "from": "T04n0201_007:0294c19_2",
        "context_with_next_sentence": true
    },
    {
        "source_sentence": "　我向避異巷，　　復從此道來？」",
        "from": "T04n0201_007:0294c24_0",
        "context_with_next_sentence": true
    },
    {
        "source_sentence": "作此偈已復自念言：「今者世尊人天中上，我之鄙穢眾生中下，我今云何以此臭穢而近世尊？」",
        "from": "T04n0201_007:0294c25_0",
        "context_with_next_sentence": true
    },
    {
        "source_sentence": "即便迴避入於異巷。",
        "from": "T04n0201_007:0294c27_1",
        "context_with_next_sentence": true
    },
    {
        "source_sentence": "爾時世尊先在彼立，既覩佛已慚耻却行，糞缾撞壁尋即碎壞，糞汁流灌澆污衣服，自見穢污慚愧懊惱，顏色變異，而自念言：「先雖臭穢尚有缾遮，今缾破壞穢惡露現，甚可慚恥。」",
        "from": "T04n0201_007:0294c27_2",
        "context_with_next_sentence": true
    },
    {
        "source_sentence": "甚自鄙責而說偈言：「歎言咄怪哉，　　我今如趣死，　臭穢遍身體，　　云何當自處？",
        "from": "T04n0201_007:0295a02_3",
        "context_with_next_sentence": true
    },
    {
        "source_sentence": "　三界最勝尊，　　而來趣近我，　塞遮我前路，　　遂無逃避處。",
        "from": "T04n0201_007:0295a06_0",
        "context_with_next_sentence": true
    },
    {
        "source_sentence": "　怪哉極可惡，　　內外皆不淨，　慚恥大苦惱，　　如似衰老至。」",
        "from": "T04n0201_007:0295a08_0",
        "context_with_next_sentence": true
    },
    {
        "source_sentence": "爾時大眾咸見世尊隨尼提後，時彼眾中有一比丘作是念言：「如來入城不於豪貴并卑賤家而從乞食，但隨尼提。",
        "from": "T04n0201_007:0295a10_0",
        "context_with_next_sentence": true
    },
    {
        "source_sentence": "何故如是？",
        "from": "T04n0201_007:0295a12_1",
        "context_with_next_sentence": true
    },
    {
        "source_sentence": "此必有緣。」",
        "from": "T04n0201_007:0295a12_2",
        "context_with_next_sentence": true
    },
    {
        "source_sentence": "復自念言：「此事可解。」",
        "from": "T04n0201_007:0295a13_3",
        "context_with_next_sentence": true
    },
    {
        "source_sentence": "即說偈言：「此必功德器，　　為佛所追隨，　如珠落糞穢，　　撓攪而覓取。",
        "from": "T04n0201_007:0295a13_4",
        "context_with_next_sentence": true
    },
    {
        "source_sentence": "　如來錄其心，　　不擇貴與賤，　不求種姓真，　　妙勝作是說。",
        "from": "T04n0201_007:0295a16_0",
        "context_with_next_sentence": true
    },
    {
        "source_sentence": "　譬如醫占病，　　看病腹鞕軟，　隨患投下藥，　　亦不觀種族。",
        "from": "T04n0201_007:0295a18_0",
        "context_with_next_sentence": true
    },
    {
        "source_sentence": "　如來以平等，　　觀察心堅軟，　亦不擇種姓，　　與藥下煩惱。」",
        "from": "T04n0201_007:0295a20_0",
        "context_with_next_sentence": true
    },
    {
        "source_sentence": "爾時尼提於隘巷中遇值世尊，慚愧踡縮無藏避處，合掌向地作如是言：「汝今能持一切眾生，願開少處容受我身。」",
        "from": "T04n0201_007:0295a22_0",
        "context_with_next_sentence": true
    },
    {
        "source_sentence": "即說偈言：「如來於今者，　　轉來逼近我，　我身甚臭穢，　　不得近世尊，　善哉開少分，　　願容受我身。」",
        "from": "T04n0201_007:0295a24_1",
        "context_with_next_sentence": true
    },
    {
        "source_sentence": "爾時如來大悲熏心，安樂利益一切眾生，和顏悅色到尼提邊，世尊以柔軟雷音而安慰之，令彼身心怡悅快樂。",
        "from": "T04n0201_007:0295a28_0",
        "context_with_next_sentence": true
    },
    {
        "source_sentence": "佛命尼提，尼提聞已周慞四顧。",
        "from": "T04n0201_007:0295b01_1",
        "context_with_next_sentence": true
    },
    {
        "source_sentence": "「如佛所命，三界至尊豈可喚我鄙賤之人？",
        "from": "T04n0201_007:0295b02_2",
        "context_with_next_sentence": true
    },
    {
        "source_sentence": "將無有人與我同字喚於彼耶？」",
        "from": "T04n0201_007:0295b03_3",
        "context_with_next_sentence": true
    },
    {
        "source_sentence": "佛心平等斷於愛憎，世尊舉手向彼尼提，其指纖長爪如赤銅，指間網縵以覆其上，掌如蓮花，柔軟淨潔相輪之手，欲使尼提生勇悍心，即與尼提而說偈言：「汝有善根緣，　　故我至汝所，　我今既來至，　　汝何故逃避？",
        "from": "T04n0201_007:0295b04_4",
        "context_with_next_sentence": true
    },
    {
        "source_sentence": "　應當住於此，　　汝今身雖穢，　心有上善法，　　殊勝之妙香，　今在汝身外，　　不宜自鄙賤。」",
        "from": "T04n0201_007:0295b10_0",
        "context_with_next_sentence": true
    },
    {
        "source_sentence": "于時尼提聞佛喚已，舉目覩佛其心勇悍，合掌向佛而作是言：「無歸依者為作歸依，於諸眾生無有因緣而生子想，其心平等實是真濟。",
        "from": "T04n0201_007:0295b13_0",
        "context_with_next_sentence": true
    },
    {
        "source_sentence": "今佛世尊與我共語，如以甘露灑我身心。」",
        "from": "T04n0201_007:0295b16_1",
        "context_with_next_sentence": true
    },
    {
        "source_sentence": "即說偈言：「假使大梵王，　　與我共談議，　天帝之尊重，　　屈臨見携抱，　轉輪大聖王，　　同坐一器食，　不如三界尊，　　垂哀賜一言。",
        "from": "T04n0201_007:0295b17_2",
        "context_with_next_sentence": true
    },
    {
        "source_sentence": "　今我蒙慈眷，　　歡喜過於彼，　簡練去穢惡，　　不善相已滅，　善相具足生，　　自在者濟拔，　令我受快樂。",
        "from": "T04n0201_007:0295b22_0",
        "context_with_next_sentence": true
    },
    {
        "source_sentence": "　　世尊足上塵，　帝釋以頂戴，　　猶名福所護，　況我極鄙劣，　　親承佛音教，　而自稱我名，　　當不生欣慶？」",
        "from": "T04n0201_007:0295b25_1",
        "context_with_next_sentence": true
    },
    {
        "source_sentence": "佛告尼提：「汝於今者能出家不？」",
        "from": "T04n0201_007:0295b29_0",
        "context_with_next_sentence": true
    },
    {
        "source_sentence": "于時尼提聞是語已心生歡喜，即說偈言：「如我賤種類，　　頗任出家不？",
        "from": "T04n0201_007:0295b29_1",
        "context_with_next_sentence": true
    },
    {
        "source_sentence": "　世尊垂哀愍，　　設得出家者，　如取地獄人，　　安置著天上。」",
        "from": "T04n0201_007:0295c03_0",
        "context_with_next_sentence": true
    },
    {
        "source_sentence": "佛告尼提：「汝今不應作是思惟。」",
        "from": "T04n0201_007:0295c05_0",
        "context_with_next_sentence": true
    },
    {
        "source_sentence": "即說偈言：「如來不觀察，　　種族及貴富，　唯觀眾生業，　　過去善種子。",
        "from": "T04n0201_007:0295c05_1",
        "context_with_next_sentence": true
    },
    {
        "source_sentence": "　一切煩惱縛，　　不盡得解脫，　生老病死等，　　苦樂悉皆同。",
        "from": "T04n0201_007:0295c08_0",
        "context_with_next_sentence": true
    },
    {
        "source_sentence": "　云何婆羅門，　　獨能得解脫，　餘人不能得？",
        "from": "T04n0201_007:0295c10_0",
        "context_with_next_sentence": true
    },
    {
        "source_sentence": "　　文字及音聲，　豈唯婆羅門？",
        "from": "T04n0201_007:0295c11_1",
        "context_with_next_sentence": true
    },
    {
        "source_sentence": "　　餘姓亦復知。",
        "from": "T04n0201_007:0295c12_2",
        "context_with_next_sentence": true
    },
    {
        "source_sentence": "　譬如渡河津，　　不但婆羅門，　餘姓亦復能。",
        "from": "T04n0201_007:0295c13_0",
        "context_with_next_sentence": true
    },
    {
        "source_sentence": "　　一切諸所作，　唯婆羅門能，　　餘人不能耶？",
        "from": "T04n0201_007:0295c14_1",
        "context_with_next_sentence": true
    },
    {
        "source_sentence": "　汝今但應當，　　信我故出家。",
        "from": "T04n0201_007:0295c16_0",
        "context_with_next_sentence": true
    },
    {
        "source_sentence": "　如我佛法中，　　悲心無偏黨，　不同諸外道，　　有所隱藏法。",
        "from": "T04n0201_007:0295c17_0",
        "context_with_next_sentence": true
    },
    {
        "source_sentence": "　濟度悉平等，　　佛法無損減，　說法無偏黨，　　平等示正道，　為一切眾生，　　作安隱正路。",
        "from": "T04n0201_007:0295c19_0",
        "context_with_next_sentence": true
    },
    {
        "source_sentence": "　譬如大市中，　　市買一切物，　我法市亦爾，　　不擇其種姓，　富貴及貧賤。",
        "from": "T04n0201_007:0295c22_0",
        "context_with_next_sentence": true
    },
    {
        "source_sentence": "　　譬如清流水，　剎利婆羅門，　　毘舍及首陀，　無有遮護者，　　不限人非人，　一切皆來飲，　　我法亦如是。",
        "from": "T04n0201_007:0295c24_1",
        "context_with_next_sentence": true
    },
    {
        "source_sentence": "　我今亦不齊，　　比丘比丘尼，　普為於世間，　　人天之大醫。",
        "from": "T04n0201_007:0295c28_0",
        "context_with_next_sentence": true
    },
    {
        "source_sentence": "「我不必為貴撰擇賢王等，亦度下賤優波離等。",
        "from": "T04n0201_007:0296a01_0",
        "context_with_next_sentence": true
    },
    {
        "source_sentence": "我不齊為大富長者須達多等，亦度貧窮須賴多等。",
        "from": "T04n0201_007:0296a02_1",
        "context_with_next_sentence": true
    },
    {
        "source_sentence": "我不齊為大智舍利弗，亦為鈍根周利槃特等。",
        "from": "T04n0201_007:0296a03_2",
        "context_with_next_sentence": true
    },
    {
        "source_sentence": "我不齊為少欲知足摩訶迦葉，亦為多欲婆難陀等。",
        "from": "T04n0201_007:0296a04_3",
        "context_with_next_sentence": true
    },
    {
        "source_sentence": "我不齊為耆舊宿德優樓頻螺迦葉，亦為幼稚須陀耶等。",
        "from": "T04n0201_007:0296a05_4",
        "context_with_next_sentence": true
    },
    {
        "source_sentence": "我不齊為憍慢婆迦賴等，亦為極惡鴦掘摩羅手捉劍者。",
        "from": "T04n0201_007:0296a07_5",
        "context_with_next_sentence": true
    },
    {
        "source_sentence": "我不齊為多智男子而為說法，亦為淺智女人而為說法。",
        "from": "T04n0201_007:0296a08_6",
        "context_with_next_sentence": true
    },
    {
        "source_sentence": "我不齊為出家之眾而作真濟，亦為極惡在家之人而為說法。",
        "from": "T04n0201_007:0296a09_7",
        "context_with_next_sentence": true
    },
    {
        "source_sentence": "我不齊為少欲之人而為說法，亦為在家幼子五欲自恣說四真諦。",
        "from": "T04n0201_007:0296a11_8",
        "context_with_next_sentence": true
    },
    {
        "source_sentence": "我不齊為放捨眾務逋多梨說，亦為經理國事多諸世務頻婆娑羅王等說。",
        "from": "T04n0201_007:0296a13_0",
        "context_with_next_sentence": true
    },
    {
        "source_sentence": "我不齊為斷酒之人說，亦為極醉郁伽等說使得道跡。",
        "from": "T04n0201_007:0296a14_1",
        "context_with_next_sentence": true
    },
    {
        "source_sentence": "我不齊為樂修定離越等說離生死法，亦為失子狂亂心婆私吒說。",
        "from": "T04n0201_007:0296a16_2",
        "context_with_next_sentence": true
    },
    {
        "source_sentence": "我不齊為賢德等優婆塞種中生者說法，亦為邪見弟子阿須拔提等說。",
        "from": "T04n0201_007:0296a17_3",
        "context_with_next_sentence": true
    },
    {
        "source_sentence": "我不齊為盛壯羅吒和羅說法，亦為衰老羅拘羅等說。",
        "from": "T04n0201_007:0296a19_4",
        "context_with_next_sentence": true
    },
    {
        "source_sentence": "我不齊為宿舊婆拘羅說得羅漢，亦為七歲沙彌須陀延說使得羅漢。",
        "from": "T04n0201_007:0296a20_5",
        "context_with_next_sentence": true
    },
    {
        "source_sentence": "我不齊為十六波羅延心中難問答所疑，亦為六十聚落嬰愚貪欲求女人者說。",
        "from": "T04n0201_007:0296a22_6",
        "context_with_next_sentence": true
    },
    {
        "source_sentence": "我不齊為滿願子等大論牛王辯才無盡者說，亦為淺智達摩地那比丘尼說，使得深智，能解大丈夫有所問難。",
        "from": "T04n0201_007:0296a24_7",
        "context_with_next_sentence": true
    },
    {
        "source_sentence": "我不齊為富貴大王夫人彌拔提等說使得道果，亦為下賤僮使鳩熟多羅等說使得道跡。",
        "from": "T04n0201_007:0296a26_8",
        "context_with_next_sentence": true
    },
    {
        "source_sentence": "我不齊為貞婦毘舍佉說，亦為婬女蓮華等說。",
        "from": "T04n0201_007:0296a29_9",
        "context_with_next_sentence": true
    },
    {
        "source_sentence": "我不齊為大德辯才女人瞿曇彌等說，亦為七歲沙彌尼至羅能摧伏外道者說。」",
        "from": "T04n0201_007:0296b01_10",
        "context_with_next_sentence": true
    },
    {
        "source_sentence": "爾時世尊即說偈言：「依我佛法中，　　速疾應出家，　因智得甘露，　　不由種族姓。",
        "from": "T04n0201_007:0296b03_11",
        "context_with_next_sentence": true
    },
    {
        "source_sentence": "　四大及以空，　　貴賤等同有，　無智則不得，　　不必在種姓。」",
        "from": "T04n0201_007:0296b06_0",
        "context_with_next_sentence": true
    },
    {
        "source_sentence": "爾時尼提即奉佛教，尋便出家得阿羅漢。",
        "from": "T04n0201_007:0296b08_0",
        "context_with_next_sentence": true
    },
    {
        "source_sentence": "時舍衛城中長者婆羅門聞尼提得出家，皆生譏論瞋忿嫌恨，而作是言：「彼尼提者鄙穢下賤今得出家，若設會時尼提來者，污我舍宅床蓐。」",
        "from": "T04n0201_007:0296b08_1",
        "context_with_next_sentence": true
    },
    {
        "source_sentence": "舉國紛紜，遂至上徹波斯匿王。",
        "from": "T04n0201_007:0296b12_2",
        "context_with_next_sentence": true
    },
    {
        "source_sentence": "時王聞已語諸臣言：「汝等今者勿用紛紜，我今當往詣世尊所啟白如來，更不聽斯下賤者使得出家。」",
        "from": "T04n0201_007:0296b12_3",
        "context_with_next_sentence": true
    },
    {
        "source_sentence": "時王將侍從往詣祇洹，見一比丘坐大石上縫糞掃衣，有七百梵天在其左右，有合掌禮敬者，有取縷者，有貫針者，如修多羅中廣說。",
        "from": "T04n0201_007:0296b15_4",
        "context_with_next_sentence": true
    },
    {
        "source_sentence": "時諸天等說偈讚言：「觀察諸根寂，　　容儀威德盛，　得具於三明，　　利根不退轉，　眾善悉備滿，　　容納糞掃衣。",
        "from": "T04n0201_007:0296b18_5",
        "context_with_next_sentence": true
    },
    {
        "source_sentence": "　七百威德天，　　上從梵宮來，　歸命來敬禮，　　度於彼岸者。」",
        "from": "T04n0201_007:0296b23_0",
        "context_with_next_sentence": true
    },
    {
        "source_sentence": "時波斯匿王不識尼提，而語之言：「汝今為我往白世尊，波斯匿王今在門外欲來見佛。」",
        "from": "T04n0201_007:0296b25_0",
        "context_with_next_sentence": true
    },
    {
        "source_sentence": "時彼尼提聞已即從石沒，如入於水踊身佛前，而白佛言：「波斯匿王今在門外，欲見世尊。」",
        "from": "T04n0201_007:0296b27_1",
        "context_with_next_sentence": true
    },
    {
        "source_sentence": "世尊語言：「還從本道可往喚前。」",
        "from": "T04n0201_007:0296b29_2",
        "context_with_next_sentence": true
    },
    {
        "source_sentence": "尼提奉命還從石出喚波斯匿王。",
        "from": "T04n0201_007:0296c01_0",
        "context_with_next_sentence": true
    },
    {
        "source_sentence": "時波斯匿王頂禮問訊白世尊言：「向彼比丘是何大德？",
        "from": "T04n0201_007:0296c01_1",
        "context_with_next_sentence": true
    },
    {
        "source_sentence": "為諸天供養奉侍左右，又能於石出入無礙。」",
        "from": "T04n0201_007:0296c03_2",
        "context_with_next_sentence": true
    },
    {
        "source_sentence": "說偈問言：「佛智淨無礙，　　無事不通達，　我欲所問者，　　佛已先知之，　先事且小住，　　我欲有所問。",
        "from": "T04n0201_007:0296c04_3",
        "context_with_next_sentence": true
    },
    {
        "source_sentence": "　向見一比丘，　　石上而出入，　如鷗在水中，　　浮沈得自在。」",
        "from": "T04n0201_007:0296c08_0",
        "context_with_next_sentence": true
    },
    {
        "source_sentence": "爾時世尊告波斯匿王言：「向者比丘若欲知者，是王所疑鄙賤尼提即其人也。」",
        "from": "T04n0201_007:0296c10_0",
        "context_with_next_sentence": true
    },
    {
        "source_sentence": "王聞是已悶絕躃地，即自悔責而作是言：「我為自燒，云何乃於如是大德生於譏嫌？」",
        "from": "T04n0201_007:0296c11_1",
        "context_with_next_sentence": true
    },
    {
        "source_sentence": "見是事已，於佛法所得未曾有，倍生信心即禮佛足，而說偈言：「譬如須彌山，　　眾寶所合成，　飛鳥及走獸，　　至山皆金色。",
        "from": "T04n0201_007:0296c13_2",
        "context_with_next_sentence": true
    },
    {
        "source_sentence": "　昔來雖曾聞，　　今始方證知，　佛如須彌山，　　無量功德聚。",
        "from": "T04n0201_007:0296c18_0",
        "context_with_next_sentence": true
    },
    {
        "source_sentence": "　有來依佛者，　　變為貴種族，　佛不觀種姓，　　富貴及名聞。",
        "from": "T04n0201_007:0296c20_0",
        "context_with_next_sentence": true
    },
    {
        "source_sentence": "　猶如醫占病，　　亦不觀種姓，　但授諸良藥，　　令其病得愈。",
        "from": "T04n0201_007:0296c22_0",
        "context_with_next_sentence": true
    },
    {
        "source_sentence": "　貴賤資氣同，　　皆出於不淨，　成就得道果，　　等同無差別。",
        "from": "T04n0201_007:0296c24_0",
        "context_with_next_sentence": true
    },
    {
        "source_sentence": "　一切種姓同，　　證果都無異。」",
        "from": "T04n0201_007:0296c26_0",
        "context_with_next_sentence": true
    },
    {
        "source_sentence": "爾時世尊為欲增長波斯匿王淳信心故，說四種姓可淨，若婚娶時取四種姓，此四種姓皆可得淨。",
        "from": "T04n0201_007:0296c27_0",
        "context_with_next_sentence": true
    },
    {
        "source_sentence": "佛告大王：「若取婦嫁女應擇種姓，此佛法中唯觀宿世善惡因緣，不擇種姓；唯觀信施，不觀珍寶；索戒清淨，不索家門清淨；索定自在，不索種姓端嚴；觀其智慧，不觀所生。」",
        "from": "T04n0201_007:0296c29_1",
        "context_with_next_sentence": true
    },
    {
        "source_sentence": "即說偈曰：「如鍊山石中，　　而取於真金，　譬如伊蘭木，　　相瑳便火出，　亦如淤泥中，　　出生青蓮花，　不觀所生處，　　唯觀於德行。",
        "from": "T04n0201_007:0297a04_2",
        "context_with_next_sentence": true
    },
    {
        "source_sentence": "「若生上族有德行者應當供養，若生下賤種有德行者亦應供養。",
        "from": "T04n0201_007:0297a09_0",
        "context_with_next_sentence": true
    },
    {
        "source_sentence": "諸有智者應當供養，有德之人種姓有別德行無異，猶如伊蘭及栴檀木俱能出火，熱與光明無有別異。」",
        "from": "T04n0201_007:0297a10_1",
        "context_with_next_sentence": true
    },
    {
        "source_sentence": "佛語真實無有過失，深入人心使王得解。",
        "from": "T04n0201_007:0297a13_2",
        "context_with_next_sentence": true
    },
    {
        "source_sentence": "波斯匿王頂禮佛足五體投地，南無歸命調御丈夫、一切種智，於一切義無有障礙，十力勇猛四無所畏，婆伽婆、三藐三佛陀，於一切眾生作不請親友，於四種姓都無偏黨，略說如是。",
        "from": "T04n0201_007:0297a14_3",
        "context_with_next_sentence": true
    },
    {
        "source_sentence": "即說偈言：「一切種智海，　　淨意度彼岸，　世界佛獨悲，　　心意無穢惡。",
        "from": "T04n0201_007:0297a18_4",
        "context_with_next_sentence": true
    },
    {
        "source_sentence": "　為一切眾生，　　作於最親友，　獨一說解脫，　　然示種種道。",
        "from": "T04n0201_007:0297a21_0",
        "context_with_next_sentence": true
    },
    {
        "source_sentence": "　依智多方便，　　外道狂顛倒，　麤澁之苦行，　　專迷著種姓。」",
        "from": "T04n0201_007:0297a23_0",
        "context_with_next_sentence": true
    },
    {
        "source_sentence": "波斯匿王禮佛及尼提足已，還舍衛城。",
        "from": "T04n0201_007:0297a25_0",
        "context_with_next_sentence": true
    },
    {
        "source_sentence": "（四四）復次，雖不入見諦，修學多聞力，諸魔不能動，應勤修學問。",
        "from": "T04n0201_007:0297a26_0",
        "context_with_next_sentence": true
    },
    {
        "source_sentence": "我昔曾聞，有一魔化作比丘來至僧坊。",
        "from": "T04n0201_007:0297a27_1",
        "context_with_next_sentence": true
    },
    {
        "source_sentence": "有一法師在眾中說法，化比丘言：「我得羅漢道，若有所疑今悉可問。」",
        "from": "T04n0201_007:0297a28_2",
        "context_with_next_sentence": true
    },
    {
        "source_sentence": "于時眾僧語法師言：「疏其所說。」",
        "from": "T04n0201_007:0297b01_3",
        "context_with_next_sentence": true
    },
    {
        "source_sentence": "時彼法師問化比丘：「云何斷結？",
        "from": "T04n0201_007:0297b01_4",
        "context_with_next_sentence": true
    },
    {
        "source_sentence": "云何入定？」",
        "from": "T04n0201_007:0297b02_5",
        "context_with_next_sentence": true
    },
    {
        "source_sentence": "化比丘顛倒說法。",
        "from": "T04n0201_007:0297b02_6",
        "context_with_next_sentence": true
    },
    {
        "source_sentence": "時法師語眾僧言：「此非羅漢，其語不可疏。」",
        "from": "T04n0201_007:0297b03_7",
        "context_with_next_sentence": true
    },
    {
        "source_sentence": "時化比丘踊身虛空作十八變。",
        "from": "T04n0201_007:0297b04_8",
        "context_with_next_sentence": true
    },
    {
        "source_sentence": "時會大眾譏呵法師：「如此之人，師今云何說非羅漢？」",
        "from": "T04n0201_007:0297b05_9",
        "context_with_next_sentence": true
    },
    {
        "source_sentence": "爾時法師雖被譏呵，以多聞力故猶說言非。",
        "from": "T04n0201_007:0297b06_10",
        "context_with_next_sentence": true
    },
    {
        "source_sentence": "「若是羅漢，云何所說顛倒然復能飛？",
        "from": "T04n0201_007:0297b07_11",
        "context_with_next_sentence": true
    },
    {
        "source_sentence": "我於今者知復云何？」",
        "from": "T04n0201_007:0297b08_12",
        "context_with_next_sentence": true
    },
    {
        "source_sentence": "即說偈言：「我於功德所，　　都無嫉怨心，　以阿毘曇石，　　磨試知是非。",
        "from": "T04n0201_007:0297b08_13",
        "context_with_next_sentence": true
    },
    {
        "source_sentence": "　如似被金塗，　　磨時色不顯，　金若不真者，　　以石磨則知。",
        "from": "T04n0201_007:0297b11_0",
        "context_with_next_sentence": true
    },
    {
        "source_sentence": "　佛以智印印，　　與印不相應，　甘露城極深，　　無印不得入，　欲入甘露城，　　我欲笑於彼。」",
        "from": "T04n0201_007:0297b13_0",
        "context_with_next_sentence": true
    },
    {
        "source_sentence": "諸人問言：「若非羅漢云何能飛？」",
        "from": "T04n0201_007:0297b16_0",
        "context_with_next_sentence": true
    },
    {
        "source_sentence": "于時法師復說偈言：「或是因陀羅，　　或是幻所作，　佛法中棘刺，　　必是魔所為。」",
        "from": "T04n0201_007:0297b16_1",
        "context_with_next_sentence": true
    },
    {
        "source_sentence": "時化比丘還復本身，深生歡喜。",
        "from": "T04n0201_007:0297b20_0",
        "context_with_next_sentence": true
    },
    {
        "source_sentence": "「嗚呼佛法極精妙，依聞能如是決定分別我。」",
        "from": "T04n0201_007:0297b20_1",
        "context_with_next_sentence": true
    },
    {
        "source_sentence": "即說偈言：「首羅居士等，　　已得法眼淨，　不可得動搖，　　此事不可奇。",
        "from": "T04n0201_007:0297b21_2",
        "context_with_next_sentence": true
    },
    {
        "source_sentence": "　以己智力故，　　汝今不見諦，　心堅不可動，　　此事實希有。",
        "from": "T04n0201_007:0297b24_0",
        "context_with_next_sentence": true
    },
    {
        "source_sentence": "　無有聖智力，　　而我不能動，　是事為希有，　　歸依佛涅槃，　彼言真實故，　　智者不動搖。",
        "from": "T04n0201_007:0297b26_0",
        "context_with_next_sentence": true
    },
    {
        "source_sentence": "　佛一切種智，　　說觀察羅漢，　無有能壞者，　　猶如大海潮，　終不過其限。",
        "from": "T04n0201_007:0297b29_0",
        "context_with_next_sentence": true
    },
    {
        "source_sentence": "　　假使火作冷，　風性確然住，　　如來所說語，　都無有變異。",
        "from": "T04n0201_007:0297c02_1",
        "context_with_next_sentence": true
    },
    {
        "source_sentence": "　　以是故佛語，　於諸論最上，　　如似日光明，　除滅一切闇。",
        "from": "T04n0201_007:0297c04_2",
        "context_with_next_sentence": true
    },
    {
        "source_sentence": "　　應供極真實，　機辯顯分明，　　善察者分別；　不能觀察者，　　不見如此理。",
        "from": "T04n0201_007:0297c06_3",
        "context_with_next_sentence": true
    },
    {
        "source_sentence": "　實語與妄語，　　此二相違遠，　佛語及外論，　　其事亦如是。」",
        "from": "T04n0201_007:0297c09_0",
        "context_with_next_sentence": true
    },
    {
        "source_sentence": "大莊嚴論經卷第七",
        "from": "T04n0201_007:0297c11_0",
        "context_with_next_sentence": false
    }
]