[
    {
        "source_sentence": "根本說一切有部毘奈耶羯恥那",
        "from": "T24n1449_001:0097b03_0",
        "context_with_next_sentence": true
    },
    {
        "source_sentence": "衣事一卷",
        "from": "T24n1449_001:0097b04_0",
        "context_with_next_sentence": true
    },
    {
        "source_sentence": "大唐三藏義淨奉　制譯",
        "from": "T24n1449_001:0097b06_0",
        "context_with_next_sentence": true
    },
    {
        "source_sentence": "爾時佛在室羅筏城逝多林給孤獨園。",
        "from": "T24n1449_001:0097b07_0",
        "context_with_next_sentence": true
    },
    {
        "source_sentence": "時有眾多苾芻在自來城三月坐雨安居已，各持衣鉢，詣世尊所。",
        "from": "T24n1449_001:0097b07_1",
        "context_with_next_sentence": true
    },
    {
        "source_sentence": "路逢泥雨，困於暑熱，野草割身，遍皆流汗，漸次遊行，至室羅筏城。",
        "from": "T24n1449_001:0097b09_2",
        "context_with_next_sentence": true
    },
    {
        "source_sentence": "時諸苾芻安置衣鉢，洗足已，至世尊處，頂禮雙足，在一面坐。",
        "from": "T24n1449_001:0097b10_3",
        "context_with_next_sentence": true
    },
    {
        "source_sentence": "世尊常法，見客苾芻來，共相慰問：「汝於何處安居而來至此？」",
        "from": "T24n1449_001:0097b12_4",
        "context_with_next_sentence": true
    },
    {
        "source_sentence": "白言：「世尊！",
        "from": "T24n1449_001:0097b13_5",
        "context_with_next_sentence": true
    },
    {
        "source_sentence": "我等於自來城三月安居已，而來至此。」",
        "from": "T24n1449_001:0097b13_6",
        "context_with_next_sentence": true
    },
    {
        "source_sentence": "問言：「汝等在彼安居，於三月中，得安樂住不？",
        "from": "T24n1449_001:0097b14_7",
        "context_with_next_sentence": true
    },
    {
        "source_sentence": "乞求飲食，不難得不？」",
        "from": "T24n1449_001:0097b15_8",
        "context_with_next_sentence": true
    },
    {
        "source_sentence": "答言：「世尊！",
        "from": "T24n1449_001:0097b16_9",
        "context_with_next_sentence": true
    },
    {
        "source_sentence": "我等三月安樂而住，飲食不難。",
        "from": "T24n1449_001:0097b16_10",
        "context_with_next_sentence": true
    },
    {
        "source_sentence": "我等從彼擎持衣鉢，所經道路，泥雨艱辛，身形疲頓，漸來至此。」",
        "from": "T24n1449_001:0097b17_11",
        "context_with_next_sentence": true
    },
    {
        "source_sentence": "世尊聞已，作如是念：「我諸弟子雨安居竟，人間遊行，擎持衣鉢，路逢泥雨，極遭辛苦，形體疲頓。",
        "from": "T24n1449_001:0097b18_12",
        "context_with_next_sentence": true
    },
    {
        "source_sentence": "我今宜可令諸苾芻，得安樂住。",
        "from": "T24n1449_001:0097b20_13",
        "context_with_next_sentence": true
    },
    {
        "source_sentence": "并諸施主福增長故，聽諸苾芻張羯恥那衣。",
        "from": "T24n1449_001:0097b21_14",
        "context_with_next_sentence": true
    },
    {
        "source_sentence": "張此衣時，有五勝利：一、無過十日犯；二、無過一月犯；三、無過經宿離衣犯；四、唯著上下二衣，得人間遊行；五、得隨意多畜長衣。",
        "from": "T24n1449_001:0097b22_15",
        "context_with_next_sentence": true
    },
    {
        "source_sentence": "復有五種饒益：一、得別眾食；二、得數數食；三、俗家不請，得往受食；四、得隨意多求衣；五、始從八月半，至正月半時，經五箇月所得財物，皆是羯恥那衣利養。",
        "from": "T24n1449_001:0097b25_16",
        "context_with_next_sentence": true
    },
    {
        "source_sentence": "如是開時，令諸弟子，得安樂住。」",
        "from": "T24n1449_001:0097b28_17",
        "context_with_next_sentence": true
    },
    {
        "source_sentence": "即告諸苾芻：「欲令汝等得安樂住，并諸施主福增長故，雨安居眾張羯恥那衣，獲多利益如前十種。」",
        "from": "T24n1449_001:0097b29_18",
        "context_with_next_sentence": true
    },
    {
        "source_sentence": "如世尊說張羯恥那衣者，諸苾芻不知云何張衣？",
        "from": "T24n1449_001:0097c02_19",
        "context_with_next_sentence": true
    },
    {
        "source_sentence": "佛言：「三月安居，眾獲衣物，應將作衣，先以言白，告眾令知：『大眾應知，今夏坐苾芻眾得此衣。",
        "from": "T24n1449_001:0097c03_20",
        "context_with_next_sentence": true
    },
    {
        "source_sentence": "若大眾樂者，令將此物，為眾作羯恥那衣。』",
        "from": "T24n1449_001:0097c05_21",
        "context_with_next_sentence": true
    },
    {
        "source_sentence": "至明日已鳴揵椎、集僧伽、言白已周。",
        "from": "T24n1449_001:0097c06_22",
        "context_with_next_sentence": true
    },
    {
        "source_sentence": "令一苾芻作白曰：「『大德僧伽聽！",
        "from": "T24n1449_001:0097c07_23",
        "context_with_next_sentence": true
    },
    {
        "source_sentence": "此衣是此處雨安居僧伽所獲利物，僧伽今共將此衣作羯恥那。",
        "from": "T24n1449_001:0097c09_24",
        "context_with_next_sentence": true
    },
    {
        "source_sentence": "此衣當為僧伽張作羯恥那。",
        "from": "T24n1449_001:0097c10_25",
        "context_with_next_sentence": true
    },
    {
        "source_sentence": "若張衣已，雖出界外，所有三衣尚無離過，何況餘衣？",
        "from": "T24n1449_001:0097c11_26",
        "context_with_next_sentence": true
    },
    {
        "source_sentence": "若僧伽時至聽者，僧伽應許僧伽今將此衣，令某甲苾芻當為僧伽作羯恥那。",
        "from": "T24n1449_001:0097c12_27",
        "context_with_next_sentence": true
    },
    {
        "source_sentence": "若張衣已，雖出界外，所有三衣尚無離過，何況餘衣？",
        "from": "T24n1449_001:0097c14_28",
        "context_with_next_sentence": true
    },
    {
        "source_sentence": "白如是。』",
        "from": "T24n1449_001:0097c15_29",
        "context_with_next_sentence": true
    },
    {
        "source_sentence": "羯磨准白成。",
        "from": "T24n1449_001:0097c15_30",
        "context_with_next_sentence": true
    },
    {
        "source_sentence": "次當差張羯恥那衣苾芻，須具五德者，應可量差，所謂無欲、愛、恚、癡、知張與不張。",
        "from": "T24n1449_001:0097c16_31",
        "context_with_next_sentence": true
    },
    {
        "source_sentence": "若異此者，即不應差。",
        "from": "T24n1449_001:0097c17_32",
        "context_with_next_sentence": true
    },
    {
        "source_sentence": "如是應差，為前方便。",
        "from": "T24n1449_001:0097c18_33",
        "context_with_next_sentence": true
    },
    {
        "source_sentence": "眾現集已，應先問能不能，云：『汝某甲！",
        "from": "T24n1449_001:0097c18_34",
        "context_with_next_sentence": true
    },
    {
        "source_sentence": "能為僧伽作張衣人不？』",
        "from": "T24n1449_001:0097c19_35",
        "context_with_next_sentence": true
    },
    {
        "source_sentence": "若言能者，答言：『我能。』",
        "from": "T24n1449_001:0097c20_36",
        "context_with_next_sentence": true
    },
    {
        "source_sentence": "次一苾芻作白羯磨，差云：『大德僧伽聽！",
        "from": "T24n1449_001:0097c20_37",
        "context_with_next_sentence": true
    },
    {
        "source_sentence": "此苾芻某甲，樂作張羯恥那衣人，今為僧伽張羯恥那衣。",
        "from": "T24n1449_001:0097c21_38",
        "context_with_next_sentence": true
    },
    {
        "source_sentence": "若僧伽時至聽者，僧伽應許僧伽今差某甲苾芻作張羯恥那人。",
        "from": "T24n1449_001:0097c22_39",
        "context_with_next_sentence": true
    },
    {
        "source_sentence": "此某甲當為僧伽張羯恥那衣。",
        "from": "T24n1449_001:0097c24_40",
        "context_with_next_sentence": true
    },
    {
        "source_sentence": "白如是。』",
        "from": "T24n1449_001:0097c25_41",
        "context_with_next_sentence": true
    },
    {
        "source_sentence": "『大德僧伽聽！",
        "from": "T24n1449_001:0097c25_42",
        "context_with_next_sentence": true
    },
    {
        "source_sentence": "此苾芻某甲，樂作張羯恥那人，今為僧伽張羯恥那衣。",
        "from": "T24n1449_001:0097c25_43",
        "context_with_next_sentence": true
    },
    {
        "source_sentence": "僧伽今差某甲作張羯恥那人。",
        "from": "T24n1449_001:0097c26_44",
        "context_with_next_sentence": true
    },
    {
        "source_sentence": "某甲苾芻當為僧伽張羯恥那。",
        "from": "T24n1449_001:0097c27_45",
        "context_with_next_sentence": true
    },
    {
        "source_sentence": "若諸具壽聽差某甲作張羯恥那人，此某甲當為僧伽張羯恥那者默然；若不許者說。』",
        "from": "T24n1449_001:0097c28_46",
        "context_with_next_sentence": true
    },
    {
        "source_sentence": "『僧伽已聽此某甲作張羯恥那人，此某甲當為僧伽作張羯恥那衣人竟。",
        "from": "T24n1449_001:0098a01_47",
        "context_with_next_sentence": true
    },
    {
        "source_sentence": "僧伽已聽許，由其默然故，我今如是持。』",
        "from": "T24n1449_001:0098a02_48",
        "context_with_next_sentence": true
    },
    {
        "source_sentence": "其次張衣苾芻應作白羯磨，當作羯恥那衣。",
        "from": "T24n1449_001:0098a03_49",
        "context_with_next_sentence": true
    },
    {
        "source_sentence": "「『大德僧伽聽！",
        "from": "T24n1449_001:0098a05_0",
        "context_with_next_sentence": true
    },
    {
        "source_sentence": "此衣當為僧伽作羯恥那衣。",
        "from": "T24n1449_001:0098a05_1",
        "context_with_next_sentence": true
    },
    {
        "source_sentence": "此苾芻某甲，僧伽已差作張衣人。",
        "from": "T24n1449_001:0098a05_2",
        "context_with_next_sentence": true
    },
    {
        "source_sentence": "若僧伽時至聽者，僧伽應許僧伽今以此衣作羯恥那，付某甲苾芻。",
        "from": "T24n1449_001:0098a06_3",
        "context_with_next_sentence": true
    },
    {
        "source_sentence": "白如是。』",
        "from": "T24n1449_001:0098a08_4",
        "context_with_next_sentence": true
    },
    {
        "source_sentence": "羯磨准白應作。",
        "from": "T24n1449_001:0098a08_5",
        "context_with_next_sentence": true
    },
    {
        "source_sentence": "「作羯恥那衣苾芻，制其行法。",
        "from": "T24n1449_001:0098a09_0",
        "context_with_next_sentence": true
    },
    {
        "source_sentence": "作衣之處，當須在前洗浣染治、割截縫刺，乃至刺三兩針共作。",
        "from": "T24n1449_001:0098a09_1",
        "context_with_next_sentence": true
    },
    {
        "source_sentence": "復須再三作如是念：『此衣當為僧迦張作羯恥那衣、現張作羯恥那衣、已張作羯恥那衣。』",
        "from": "T24n1449_001:0098a11_2",
        "context_with_next_sentence": true
    },
    {
        "source_sentence": "於此三心，但為後二，亦成作法。",
        "from": "T24n1449_001:0098a13_3",
        "context_with_next_sentence": true
    },
    {
        "source_sentence": "若不作者，得惡作罪。",
        "from": "T24n1449_001:0098a13_4",
        "context_with_next_sentence": true
    },
    {
        "source_sentence": "次至八月白半十五日，其知事人應告大眾，作如是白：『諸大德！",
        "from": "T24n1449_001:0098a14_5",
        "context_with_next_sentence": true
    },
    {
        "source_sentence": "明日我當為眾張羯恥那衣，仁等各各捨舊持衣，來集某甲處。』",
        "from": "T24n1449_001:0098a15_6",
        "context_with_next_sentence": true
    },
    {
        "source_sentence": "其張衣苾芻，於此衣上布列名花，妙香熏馥，鳴揵椎集眾，言白復周。",
        "from": "T24n1449_001:0098a17_7",
        "context_with_next_sentence": true
    },
    {
        "source_sentence": "可將此衣至，上座前立，兩手擎衣，作如是白：「『大德僧伽聽！",
        "from": "T24n1449_001:0098a18_8",
        "context_with_next_sentence": true
    },
    {
        "source_sentence": "此衣僧伽許張作羯恥那衣，我苾芻某甲，僧伽今差作張羯恥那衣人。",
        "from": "T24n1449_001:0098a20_9",
        "context_with_next_sentence": true
    },
    {
        "source_sentence": "我某甲是張羯恥那衣，我以此衣，當為僧伽張作羯恥那衣。』",
        "from": "T24n1449_001:0098a21_10",
        "context_with_next_sentence": true
    },
    {
        "source_sentence": "如是三說。",
        "from": "T24n1449_001:0098a23_11",
        "context_with_next_sentence": true
    },
    {
        "source_sentence": "次舒張此衣，上座前立，作如是語：『上座存念！",
        "from": "T24n1449_001:0098a23_12",
        "context_with_next_sentence": true
    },
    {
        "source_sentence": "此衣僧伽許作羯恥那衣，我苾芻某甲是張衣人。",
        "from": "T24n1449_001:0098a24_13",
        "context_with_next_sentence": true
    },
    {
        "source_sentence": "我今為大眾張此衣。』",
        "from": "T24n1449_001:0098a25_14",
        "context_with_next_sentence": true
    },
    {
        "source_sentence": "上座答曰：『善哉張衣！",
        "from": "T24n1449_001:0098a26_15",
        "context_with_next_sentence": true
    },
    {
        "source_sentence": "極善張衣！",
        "from": "T24n1449_001:0098a26_16",
        "context_with_next_sentence": true
    },
    {
        "source_sentence": "此中所有財利饒益，我當獲之。』",
        "from": "T24n1449_001:0098a26_17",
        "context_with_next_sentence": true
    },
    {
        "source_sentence": "如是三說，乃至行末，皆作是說：『善哉張衣！",
        "from": "T24n1449_001:0098a27_18",
        "context_with_next_sentence": true
    },
    {
        "source_sentence": "極善張衣！",
        "from": "T24n1449_001:0098a28_19",
        "context_with_next_sentence": true
    },
    {
        "source_sentence": "此中所有財利饒益，我當獲之。』",
        "from": "T24n1449_001:0098a28_20",
        "context_with_next_sentence": true
    },
    {
        "source_sentence": "次復應知持衣人法，不持此衣至大小便室，不入厨舍煙火之處，不安置露地，不棄衣向界外。",
        "from": "T24n1449_001:0098a29_21",
        "context_with_next_sentence": true
    },
    {
        "source_sentence": "設暫出，不應經宿。",
        "from": "T24n1449_001:0098b02_22",
        "context_with_next_sentence": true
    },
    {
        "source_sentence": "持衣苾芻若不依行者，得越法罪。",
        "from": "T24n1449_001:0098b03_23",
        "context_with_next_sentence": true
    },
    {
        "source_sentence": "其持衣人，既至正月十五日，應在眾中作如是白：『大眾應知！",
        "from": "T24n1449_001:0098b03_24",
        "context_with_next_sentence": true
    },
    {
        "source_sentence": "明日當出羯恥那衣，仁等各各守持自衣，其有利物，大眾應分。』」",
        "from": "T24n1449_001:0098b05_25",
        "context_with_next_sentence": true
    },
    {
        "source_sentence": "鄔波離請世尊曰：「有幾種人不成張衣？」",
        "from": "T24n1449_001:0098b06_26",
        "context_with_next_sentence": true
    },
    {
        "source_sentence": "佛言：「有五種人：謂無夏人、破夏人、後夏人、求寂人、張衣之時不現前者。",
        "from": "T24n1449_001:0098b07_27",
        "context_with_next_sentence": true
    },
    {
        "source_sentence": "復有五種不成張衣：謂行遍住人、行遍住竟人、行六夜人、行六夜竟人、授學人。」",
        "from": "T24n1449_001:0098b09_28",
        "context_with_next_sentence": true
    },
    {
        "source_sentence": "「大德！",
        "from": "T24n1449_001:0098b10_29",
        "context_with_next_sentence": true
    },
    {
        "source_sentence": "有幾種人但得財利，而無饒益？」",
        "from": "T24n1449_001:0098b11_30",
        "context_with_next_sentence": true
    },
    {
        "source_sentence": "佛言：「有五種人：謂無夏、破夏、後夏、求寂、不現前人。",
        "from": "T24n1449_001:0098b11_31",
        "context_with_next_sentence": true
    },
    {
        "source_sentence": "復有五種人：行遍住人、遍住竟人、六夜人、六夜竟人、授學人，此謂得利、無饒益。」",
        "from": "T24n1449_001:0098b13_0",
        "context_with_next_sentence": true
    },
    {
        "source_sentence": "「大德！",
        "from": "T24n1449_001:0098b14_1",
        "context_with_next_sentence": true
    },
    {
        "source_sentence": "有幾種人利、益俱無？」",
        "from": "T24n1449_001:0098b14_2",
        "context_with_next_sentence": true
    },
    {
        "source_sentence": "佛言：「鄔波離！",
        "from": "T24n1449_001:0098b15_3",
        "context_with_next_sentence": true
    },
    {
        "source_sentence": "有五種人：謂不見罪被舉人、重犯被舉人、不捨惡見被舉人、餘處坐夏人、僧破已後非法律人。」",
        "from": "T24n1449_001:0098b15_4",
        "context_with_next_sentence": true
    },
    {
        "source_sentence": "時有眾多苾芻人間遊行，遭賊劫奪，漸至室羅筏城。",
        "from": "T24n1449_001:0098b18_0",
        "context_with_next_sentence": true
    },
    {
        "source_sentence": "諸苾芻見問言：「善來具壽！",
        "from": "T24n1449_001:0098b19_1",
        "context_with_next_sentence": true
    },
    {
        "source_sentence": "行李安樂不？」",
        "from": "T24n1449_001:0098b19_2",
        "context_with_next_sentence": true
    },
    {
        "source_sentence": "答言：「何有安樂？",
        "from": "T24n1449_001:0098b20_3",
        "context_with_next_sentence": true
    },
    {
        "source_sentence": "所是衣物，皆被賊奪將。」",
        "from": "T24n1449_001:0098b20_4",
        "context_with_next_sentence": true
    },
    {
        "source_sentence": "報言：「具壽！",
        "from": "T24n1449_001:0098b21_5",
        "context_with_next_sentence": true
    },
    {
        "source_sentence": "今我此處多有衣利，若出羯恥那衣，得與具壽共相分給。」",
        "from": "T24n1449_001:0098b21_6",
        "context_with_next_sentence": true
    },
    {
        "source_sentence": "以緣白佛，佛言：「苾芻若有賊緣，當可為出羯恥那衣。",
        "from": "T24n1449_001:0098b22_7",
        "context_with_next_sentence": true
    },
    {
        "source_sentence": "應如是出，如常作前方便已，令一苾芻作白羯磨：『大德僧伽聽！",
        "from": "T24n1449_001:0098b23_8",
        "context_with_next_sentence": true
    },
    {
        "source_sentence": "於此住處，和合僧伽共張羯恥那衣。",
        "from": "T24n1449_001:0098b25_9",
        "context_with_next_sentence": true
    },
    {
        "source_sentence": "今有眾多苾芻，被賊所劫無衣至此。",
        "from": "T24n1449_001:0098b26_0",
        "context_with_next_sentence": true
    },
    {
        "source_sentence": "若僧伽時至聽者，僧伽應許僧伽今為此被賊苾芻出羯恥那衣。",
        "from": "T24n1449_001:0098b26_1",
        "context_with_next_sentence": true
    },
    {
        "source_sentence": "白如是。』",
        "from": "T24n1449_001:0098b28_2",
        "context_with_next_sentence": true
    },
    {
        "source_sentence": "羯磨准白成，乃至結竟。",
        "from": "T24n1449_001:0098b28_3",
        "context_with_next_sentence": true
    },
    {
        "source_sentence": "既作法已，所有利物，受衣之人皆共平分。",
        "from": "T24n1449_001:0098b29_0",
        "context_with_next_sentence": true
    },
    {
        "source_sentence": "其所得衣，各隨自意，分遺被賊無衣苾芻。」",
        "from": "T24n1449_001:0098b29_1",
        "context_with_next_sentence": true
    },
    {
        "source_sentence": "鄔波離請世尊曰：「大德！",
        "from": "T24n1449_001:0098c01_2",
        "context_with_next_sentence": true
    },
    {
        "source_sentence": "疎薄衣、惡衣、多結衣、紵麻衣、繚緣衣、破故衣、犯捨衣、死人衣，此等諸衣合作羯恥那不？」",
        "from": "T24n1449_001:0098c02_3",
        "context_with_next_sentence": true
    },
    {
        "source_sentence": "佛言：「不合。」",
        "from": "T24n1449_001:0098c04_4",
        "context_with_next_sentence": true
    },
    {
        "source_sentence": "「大德！",
        "from": "T24n1449_001:0098c05_0",
        "context_with_next_sentence": true
    },
    {
        "source_sentence": "石碾衣、及屬別人三衣、及不滿三五肘、或不割截、或不清淨、或不差張衣人、或在界外，得張衣不？」",
        "from": "T24n1449_001:0098c05_1",
        "context_with_next_sentence": true
    },
    {
        "source_sentence": "佛言：「不合。」",
        "from": "T24n1449_001:0098c07_2",
        "context_with_next_sentence": true
    },
    {
        "source_sentence": "「夏三月中所得衣，成張衣不？」",
        "from": "T24n1449_001:0098c07_3",
        "context_with_next_sentence": true
    },
    {
        "source_sentence": "佛言：「得。」",
        "from": "T24n1449_001:0098c08_4",
        "context_with_next_sentence": true
    },
    {
        "source_sentence": "「若夏三月了，所得之衣得作羯恥那衣不？」",
        "from": "T24n1449_001:0098c08_5",
        "context_with_next_sentence": true
    },
    {
        "source_sentence": "佛言：「得。」",
        "from": "T24n1449_001:0098c09_6",
        "context_with_next_sentence": true
    },
    {
        "source_sentence": "若更有眾多法非法衣，准上文意應知。",
        "from": "T24n1449_001:0098c09_7",
        "context_with_next_sentence": true
    },
    {
        "source_sentence": "出羯恥那衣相，本有八種。",
        "from": "T24n1449_001:0098c11_0",
        "context_with_next_sentence": true
    },
    {
        "source_sentence": "云何為八？",
        "from": "T24n1449_001:0098c11_1",
        "context_with_next_sentence": true
    },
    {
        "source_sentence": "攝頌曰：　初決去不定、　　決定失去衣、　聞出出界疑、　　望斷同心出。",
        "from": "T24n1449_001:0098c11_2",
        "context_with_next_sentence": true
    },
    {
        "source_sentence": "云何決去失？",
        "from": "T24n1449_001:0098c14_0",
        "context_with_next_sentence": true
    },
    {
        "source_sentence": "如有苾芻，同在一處受羯恥那衣。",
        "from": "T24n1449_001:0098c14_1",
        "context_with_next_sentence": true
    },
    {
        "source_sentence": "作衣已竟，於此無戀心，遂持衣鉢欲往餘方，出界外更不擬來，決意出者，是名決去失。",
        "from": "T24n1449_001:0098c15_2",
        "context_with_next_sentence": true
    },
    {
        "source_sentence": "云何不定失？",
        "from": "T24n1449_001:0098c17_3",
        "context_with_next_sentence": true
    },
    {
        "source_sentence": "如有苾芻，同在一處受羯恥那衣，未作衣遂出界外求衣，或未作衣、或已作半，於此利物及以住處，或有戀、或無戀、或有望、或無望，更擬還作衣、或起疑念，是名不定失。",
        "from": "T24n1449_001:0098c17_4",
        "context_with_next_sentence": true
    },
    {
        "source_sentence": "云何決定失？",
        "from": "T24n1449_001:0098c22_0",
        "context_with_next_sentence": true
    },
    {
        "source_sentence": "如有苾芻，同在一處受羯恥那衣，未作衣遂出界外求衣，作如是念：「還來作衣。」",
        "from": "T24n1449_001:0098c22_1",
        "context_with_next_sentence": true
    },
    {
        "source_sentence": "復作是念：「我今出去，更不復來，亦復不能造支伐羅。」",
        "from": "T24n1449_001:0098c24_2",
        "context_with_next_sentence": true
    },
    {
        "source_sentence": "是名決定失。",
        "from": "T24n1449_001:0098c25_3",
        "context_with_next_sentence": true
    },
    {
        "source_sentence": "云何失去失？",
        "from": "T24n1449_001:0098c26_0",
        "context_with_next_sentence": true
    },
    {
        "source_sentence": "如有苾芻，同在一處受羯恥那衣，未作衣出界外造支伐羅，起首作衣，遂失其衣，是名失去失。",
        "from": "T24n1449_001:0098c26_1",
        "context_with_next_sentence": true
    },
    {
        "source_sentence": "云何聞出失？",
        "from": "T24n1449_001:0098c29_0",
        "context_with_next_sentence": true
    },
    {
        "source_sentence": "如有苾芻，同在一處受羯恥那衣，未作衣出界外求衣，念言：「迴還我當作衣。」",
        "from": "T24n1449_001:0098c29_1",
        "context_with_next_sentence": true
    },
    {
        "source_sentence": "去後大眾遂便出衣。",
        "from": "T24n1449_001:0099a02_0",
        "context_with_next_sentence": true
    },
    {
        "source_sentence": "彼聞出羯恥那衣，心生隨喜：「善哉出衣。」",
        "from": "T24n1449_001:0099a02_1",
        "context_with_next_sentence": true
    },
    {
        "source_sentence": "是名聞出失。",
        "from": "T24n1449_001:0099a03_2",
        "context_with_next_sentence": true
    },
    {
        "source_sentence": "云何出界疑失？",
        "from": "T24n1449_001:0099a03_3",
        "context_with_next_sentence": true
    },
    {
        "source_sentence": "如有苾芻，同在一處受羯恥那衣。",
        "from": "T24n1449_001:0099a04_0",
        "context_with_next_sentence": true
    },
    {
        "source_sentence": "未作衣，苾芻自念：「出界作支伐羅。",
        "from": "T24n1449_001:0099a04_1",
        "context_with_next_sentence": true
    },
    {
        "source_sentence": "若了、若不了，或還、不還。」",
        "from": "T24n1449_001:0099a05_2",
        "context_with_next_sentence": true
    },
    {
        "source_sentence": "生如是心，出界便失。",
        "from": "T24n1449_001:0099a06_3",
        "context_with_next_sentence": true
    },
    {
        "source_sentence": "云何望斷失？",
        "from": "T24n1449_001:0099a06_4",
        "context_with_next_sentence": true
    },
    {
        "source_sentence": "如有苾芻，同在一處受羯恥那衣作衣，作衣未竟，出界求覓，擬還作衣。",
        "from": "T24n1449_001:0099a06_5",
        "context_with_next_sentence": true
    },
    {
        "source_sentence": "既至彼方，求衣不得，望心斷絕，是名望斷失。",
        "from": "T24n1449_001:0099a08_6",
        "context_with_next_sentence": true
    },
    {
        "source_sentence": "云何同心出？",
        "from": "T24n1449_001:0099a10_0",
        "context_with_next_sentence": true
    },
    {
        "source_sentence": "如有苾芻，同在一處受羯恥那衣作衣，出界外求衣，後還來住處，共眾作白二法出衣，是名同心出。",
        "from": "T24n1449_001:0099a10_1",
        "context_with_next_sentence": true
    },
    {
        "source_sentence": "根本說一切有部毘奈耶羯恥那衣事一卷",
        "from": "T24n1449_001:0099a13_0",
        "context_with_next_sentence": false
    }
]