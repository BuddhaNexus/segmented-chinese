[
    {
        "source_sentence": "大方廣佛華嚴經卷第五十三",
        "from": "T09n0278_053:0731c02_0",
        "context_with_next_sentence": true
    },
    {
        "source_sentence": "東晉天竺三藏佛馱跋陀羅譯",
        "from": "T09n0278_053:0731c04_0",
        "context_with_next_sentence": true
    },
    {
        "source_sentence": "入法界品第三十四之十",
        "from": "T09n0278_053:0731c05_0",
        "context_with_next_sentence": true
    },
    {
        "source_sentence": "「◎爾時，普賢菩薩在彼聖王寶宮殿上，於虛空中而告之言：『大王！",
        "from": "T09n0278_053:0731c06_0",
        "context_with_next_sentence": true
    },
    {
        "source_sentence": "當知佛興於世，今在普光明妙法音幢菩提樹下。』",
        "from": "T09n0278_053:0731c07_1",
        "context_with_next_sentence": true
    },
    {
        "source_sentence": "時，彼眾生見普賢菩薩相好嚴身，無量光明，聞妙音聲，歡喜無量，發如是願：『令我等所作善根，得此妙身，相好莊嚴，威儀無異，神力自在；除滅一切眾生愚闇，覺悟一切；佛興于世，趣趣受生，願常不離此善知識。』",
        "from": "T09n0278_053:0731c08_2",
        "context_with_next_sentence": true
    },
    {
        "source_sentence": "「時，彼聖王與其寶女，及諸眷屬、千子、大臣，并四種兵，上昇虛空，放大光明，照四天下，普為眾生，以偈頌曰：「『如來出世間，　　普救諸群生，　　汝等應速起，　　往詣導師所。",
        "from": "T09n0278_053:0731c13_3",
        "context_with_next_sentence": true
    },
    {
        "source_sentence": "　　無量無數劫，　　或有佛興世，　　演說深妙法，　　饒益一切眾。",
        "from": "T09n0278_053:0731c19_0",
        "context_with_next_sentence": true
    },
    {
        "source_sentence": "　　普見諸群生，　　愚癡顛倒惑，　　流轉生死苦，　　於彼起大悲。",
        "from": "T09n0278_053:0731c21_0",
        "context_with_next_sentence": true
    },
    {
        "source_sentence": "　　無量無數劫，　　修習菩薩行，　　為化眾生故，　　發起無上悲。",
        "from": "T09n0278_053:0731c23_0",
        "context_with_next_sentence": true
    },
    {
        "source_sentence": "　　頭目手足等，　　難捨悉能施，　　無量無數劫，　　專求佛菩提。",
        "from": "T09n0278_053:0731c25_0",
        "context_with_next_sentence": true
    },
    {
        "source_sentence": "　　無量無邊劫，　　如來難值遇，　　其有見聞者，　　一切悉不虛。",
        "from": "T09n0278_053:0731c27_0",
        "context_with_next_sentence": true
    },
    {
        "source_sentence": "　　如來在道場，　　處佛正法座，　　降伏一切魔，　　得成最正覺。",
        "from": "T09n0278_053:0731c29_0",
        "context_with_next_sentence": true
    },
    {
        "source_sentence": "　　觀察如來身，　　放演無量光，　　種種微妙色，　　除滅一切闇。",
        "from": "T09n0278_053:0732a02_0",
        "context_with_next_sentence": true
    },
    {
        "source_sentence": "　　一一毛孔中，　　放光不思議，　　除滅愚癡曀，　　令眾悉歡喜。",
        "from": "T09n0278_053:0732a04_0",
        "context_with_next_sentence": true
    },
    {
        "source_sentence": "　　各辨眾供具，　　發大精進心，　　咸詣如來所，　　恭敬設供養。』",
        "from": "T09n0278_053:0732a06_0",
        "context_with_next_sentence": true
    },
    {
        "source_sentence": "「爾時，轉輪聖王讚歎佛已，以轉輪王功德善根，興十種雲，普覆虛空，往詣道場，供養如來；所謂：一切寶雲、一切華雲、一切衣雲、一切寶衣雲、一切寶網金鈴雲、一切堅固香雲、一切如意珠雲、一切妙寶幢雲、一切寶宮殿雲、一切莊嚴雲，普覆一切莊嚴虛空，供養如來，往詣佛所；頭面禮足，遶無數匝，退坐普照寶藏之座。",
        "from": "T09n0278_053:0732a08_0",
        "context_with_next_sentence": true
    },
    {
        "source_sentence": "「爾時，妙德眼女即解身上諸莊嚴具，奉散如來。",
        "from": "T09n0278_053:0732a15_1",
        "context_with_next_sentence": true
    },
    {
        "source_sentence": "時，莊嚴具於虛空中，變成寶蓋，眾寶莊嚴，悉與一切諸宮殿等，端嚴齊整，十寶莊嚴，金剛圍山周匝圍遶；其形猶如明淨樓閣，眾寶莊嚴，無量龍王悉共執持，寶樹圍遶，妙香普熏。",
        "from": "T09n0278_053:0732a16_2",
        "context_with_next_sentence": true
    },
    {
        "source_sentence": "於其蓋中，有菩提樹，枝葉榮茂，普覆法界，以無量莊嚴而莊嚴之。",
        "from": "T09n0278_053:0732a20_3",
        "context_with_next_sentence": true
    },
    {
        "source_sentence": "見盧舍那佛坐此樹下，與不可說佛剎微塵等大菩薩俱，皆悉具足普賢菩薩一切所行，住菩薩住，無能壞者。",
        "from": "T09n0278_053:0732a22_4",
        "context_with_next_sentence": true
    },
    {
        "source_sentence": "又見一切世界諸王，圍遶如來；又見彼佛神力自在；又見一切諸劫次第，世界成敗；又見一切諸佛次第出世；又見普賢菩薩在一切佛所，恭敬供養，教化眾生；又見彼一一世界中，悉有佛剎微塵等世界，種種安住、種種莊嚴、種種清淨、種種劫、種種如來出興于世、種種三世、種種國土、種種法界、種種諸道、種種入法界、種種虛空、種種道場、種種佛光、種種諸佛莊嚴師子之座、種種如來眷屬、種種如來方便、種種轉法輪、種種如來妙音說、種種音聲海說、種種修多羅雲。",
        "from": "T09n0278_053:0732a24_5",
        "context_with_next_sentence": true
    },
    {
        "source_sentence": "時，彼女人見聞如是，歡喜無量。",
        "from": "T09n0278_053:0732b06_6",
        "context_with_next_sentence": true
    },
    {
        "source_sentence": "「爾時，妙德幢佛於大眾中，說修多羅，名一切如來法輪妙音，十佛世界微塵等修多羅，以為眷屬。",
        "from": "T09n0278_053:0732b07_7",
        "context_with_next_sentence": true
    },
    {
        "source_sentence": "時，彼女人聞此經已，即得一萬三昧，身心柔軟，如初受胎，又如眾生初受勝業果報，又如初生堅固吉樹。",
        "from": "T09n0278_053:0732b09_8",
        "context_with_next_sentence": true
    },
    {
        "source_sentence": "所謂：見現在一切諸佛三昧、普照一切佛剎三昧、深入三世三昧、一切如來妙音轉法輪三昧、知一切佛願海三昧、滅一切眾生生死苦惱三昧、滅一切眾生癡闇滿足莊嚴大願三昧、滅一切眾生諸苦三昧、令一切眾生具足快樂三昧、教化一切眾生心無疲倦三昧、一切菩薩無礙幢三昧、菩薩降神母胎莊嚴三昧。",
        "from": "T09n0278_053:0732b11_9",
        "context_with_next_sentence": true
    },
    {
        "source_sentence": "得如是等一萬三昧，復得淨三昧心、不動心、歡喜心、正希望心、廣大心、順善知識教心、甚深薩婆若心、隨順方便海心、一切無著心、捨離一切世間境界心、究竟如來境界心、普照一切色海心、滅瞋恚心、愛念心、平等心、無疲倦心、不退轉心、離懈怠心、觀一切法寂靜心、隨順一切法海心、隨順分別一切法心、分別一切眾生海心、救護一切眾生心、普照一切世界心、滿一切佛大願海心、壞散一切障礙山心、積集無量功德山心、向佛十力心、普照一切菩薩境界心、長養一切菩薩諸功德心、充滿一切十方海心、發平等心、成滿佛剎微塵等諸願海心、願淨一切如來剎心。",
        "from": "T09n0278_053:0732b18_10",
        "context_with_next_sentence": true
    },
    {
        "source_sentence": "如是等心，出生十佛世界微塵等法門，所謂：教化一切眾生法門；分別一切法界法門；究竟一切法海法門；於一切世界盡未來劫，出生菩薩行法門；於一切世界盡未來劫，住菩薩行法門；往詣一切佛所法門；值遇一切善知識法門；恭敬供養一切佛法門；於念念中，出生一切智，不斷菩薩行法門；出生如是等十佛世界微塵等法門，出生普賢菩薩願行，專求一切智。",
        "from": "T09n0278_053:0732c02_11",
        "context_with_next_sentence": true
    },
    {
        "source_sentence": "時，彼女人得諸如來初發心願。",
        "from": "T09n0278_053:0732c11_12",
        "context_with_next_sentence": true
    },
    {
        "source_sentence": "善男子！",
        "from": "T09n0278_053:0732c11_13",
        "context_with_next_sentence": true
    },
    {
        "source_sentence": "復於是前過十大劫，有世界名日輪光照，佛號因陀羅妙德幢，此妙德眼女，因普賢菩薩善知識故，造蓮華如來像，眾寶莊嚴，發菩提心。",
        "from": "T09n0278_053:0732c11_14",
        "context_with_next_sentence": true
    },
    {
        "source_sentence": "善男子！",
        "from": "T09n0278_053:0732c15_15",
        "context_with_next_sentence": true
    },
    {
        "source_sentence": "爾時，明淨寶藏妙德轉輪聖王者，豈異人乎？",
        "from": "T09n0278_053:0732c15_16",
        "context_with_next_sentence": true
    },
    {
        "source_sentence": "今彌勒菩薩是也；時，寶女妙德成滿者，今寂靜音夜天是也；妙德眼女者，我身是也。",
        "from": "T09n0278_053:0732c16_17",
        "context_with_next_sentence": true
    },
    {
        "source_sentence": "善男子！",
        "from": "T09n0278_053:0732c18_18",
        "context_with_next_sentence": true
    },
    {
        "source_sentence": "我以莊嚴具，供養妙德幢如來故，見佛無量自在神力，聞說正法，聞正法已，即得教化一切眾生法門，恭敬供養須彌山微塵等一切如來，聞彼諸佛所說經法，皆悉受持，於一念中，見彼一切佛剎，一切如來及菩薩眾。",
        "from": "T09n0278_053:0732c18_19",
        "context_with_next_sentence": true
    },
    {
        "source_sentence": "「善男子！",
        "from": "T09n0278_053:0732c23_20",
        "context_with_next_sentence": true
    },
    {
        "source_sentence": "其後有劫，名大光明，世界名種種莊嚴，有五百佛出興于世，我悉恭敬供養。",
        "from": "T09n0278_053:0732c23_21",
        "context_with_next_sentence": true
    },
    {
        "source_sentence": "此諸如來，其最初佛，名大悲幢，我為夜天，恭敬供養。",
        "from": "T09n0278_053:0732c25_22",
        "context_with_next_sentence": true
    },
    {
        "source_sentence": "次後如來，名金剛那羅延幢，時我為轉輪王，恭敬供養；彼佛為我說修多羅，名起一切如來性，十佛世界微塵等修多羅，以為眷屬。",
        "from": "T09n0278_053:0732c26_23",
        "context_with_next_sentence": true
    },
    {
        "source_sentence": "次後如來，名無礙妙德住，時我為轉輪王，恭敬供養；彼佛為我說修多羅，名普照一切眾生諸根，須彌山微塵等修多羅，以為眷屬，悉聞受持。",
        "from": "T09n0278_053:0732c29_24",
        "context_with_next_sentence": true
    },
    {
        "source_sentence": "次後如來，名明淨焰妙德山莊嚴，時我為長者，恭敬供養；彼佛為我說修多羅，名普照三世藏，閻浮提微塵等修多羅，以為眷屬，悉聞受持。",
        "from": "T09n0278_053:0733a04_25",
        "context_with_next_sentence": true
    },
    {
        "source_sentence": "次後如來，名一切法海起王，時我為阿脩羅，恭敬供養；彼佛為我說經，名分別一切法界，五百修多羅，以為眷屬，悉聞受持。",
        "from": "T09n0278_053:0733a07_26",
        "context_with_next_sentence": true
    },
    {
        "source_sentence": "次後如來，名甚深妙法海光，時我為龍女，雨如意摩尼寶雲，恭敬供養；彼佛為我說修多羅，名長養歡喜海，百萬億修多羅，以為眷屬，悉聞受持。",
        "from": "T09n0278_053:0733a10_27",
        "context_with_next_sentence": true
    },
    {
        "source_sentence": "次後如來，名寶焰功德山燈，時我為海神，雨眾寶華雲，恭敬供養；彼佛為我說修多羅，名法界方便海，世界微塵等修多羅，以為眷屬，悉聞受持。",
        "from": "T09n0278_053:0733a13_28",
        "context_with_next_sentence": true
    },
    {
        "source_sentence": "次後如來，名功德海光圓滿妙德，時我為仙人，在雪山住，與六萬仙人俱，往詣彼佛，雨寶華雲，恭敬供養；彼佛為我說修多羅，名法燈無所著，六萬修多羅，以為眷屬，悉聞受持。",
        "from": "T09n0278_053:0733a17_29",
        "context_with_next_sentence": true
    },
    {
        "source_sentence": "次後如來，名明淨妙德藏，時我為地天，名夜平等義，與無量天俱，往詣彼佛，雨一切寶、一切寶藏、一切莊嚴雲，恭敬供養；彼佛為我說修多羅，名起一切如來智藏，無量修多羅，以為眷屬，悉聞受持。",
        "from": "T09n0278_053:0733a21_30",
        "context_with_next_sentence": true
    },
    {
        "source_sentence": "佛子！",
        "from": "T09n0278_053:0733a25_31",
        "context_with_next_sentence": true
    },
    {
        "source_sentence": "如是五百如來，次第興世，其最後佛，名法界虛空寶山妙德燈；時，我為妓人，名曰善口；彼佛入城，我在空中，以一千偈讚歎如來。",
        "from": "T09n0278_053:0733a26_0",
        "context_with_next_sentence": true
    },
    {
        "source_sentence": "爾時，世尊眉間白毫相，放大光明，名普照法界莊嚴，普照十方；照已，入我身中，即得法界方便不退藏法門。",
        "from": "T09n0278_053:0733a29_1",
        "context_with_next_sentence": true
    },
    {
        "source_sentence": "佛子！",
        "from": "T09n0278_053:0733b02_2",
        "context_with_next_sentence": true
    },
    {
        "source_sentence": "如是等世界微塵等劫諸佛興世，我悉恭敬供養；彼諸如來所說正法，悉聞受持，未曾忘失一句一味。",
        "from": "T09n0278_053:0733b02_3",
        "context_with_next_sentence": true
    },
    {
        "source_sentence": "於一一佛所，得三世甚深法界清淨法身；一切智光，普照一切，攝取普賢菩薩所行。",
        "from": "T09n0278_053:0733b05_4",
        "context_with_next_sentence": true
    },
    {
        "source_sentence": "於念念中，悉見無量無邊諸佛，得無量無邊淨慧光明，普照一切。",
        "from": "T09n0278_053:0733b07_5",
        "context_with_next_sentence": true
    },
    {
        "source_sentence": "先未得未證普賢所行，今悉成滿，何以故？",
        "from": "T09n0278_053:0733b08_6",
        "context_with_next_sentence": true
    },
    {
        "source_sentence": "說無量無邊故。」",
        "from": "T09n0278_053:0733b09_7",
        "context_with_next_sentence": true
    },
    {
        "source_sentence": "爾時，妙德救護眾生夜天欲重明此義，以偈頌曰：「善財應諦聽，　　甚深難見法，　普照於三世，　　分別深法界。",
        "from": "T09n0278_053:0733b10_0",
        "context_with_next_sentence": true
    },
    {
        "source_sentence": "　如我初發心，　　專求無上道，　隨所得法門，　　諦聽我今說。",
        "from": "T09n0278_053:0733b14_0",
        "context_with_next_sentence": true
    },
    {
        "source_sentence": "　過去久遠世，　　佛剎微塵劫，　爾時有一劫，　　名離垢圓滿。",
        "from": "T09n0278_053:0733b16_0",
        "context_with_next_sentence": true
    },
    {
        "source_sentence": "　時有世界名，　　明淨妙德幢，　須彌微塵等，　　如來出興世。",
        "from": "T09n0278_053:0733b18_0",
        "context_with_next_sentence": true
    },
    {
        "source_sentence": "　初佛妙德幢，　　二普慧光焰，　法幢德須彌，　　第四師子佛，　第五寂靜王，　　六號除滅惡，　第七功德聚，　　第八須彌山，　第九妙德佛，　　第十明淨月，　如是十如來，　　彼劫初出世。",
        "from": "T09n0278_053:0733b20_0",
        "context_with_next_sentence": true
    },
    {
        "source_sentence": "　次復有十佛，　　初虛空方便，　第二普光明，　　三安住諸方，　第四功德海，　　第五高無上，　第六最勝雲，　　第七功德佛，　第八光焰山，　　第九蓮華佛，　第十法界化，　　是為第二十。",
        "from": "T09n0278_053:0733b26_0",
        "context_with_next_sentence": true
    },
    {
        "source_sentence": "　初光明幢王，　　第二智慧佛，　第三心義佛，　　因陀羅妙德，　第五妙天佛，　　第六勇猛王，　第七智慧德，　　第八光明幢，　第九如來號，　　超出一切世，　第十蓮華佛，　　是為第三十。",
        "from": "T09n0278_053:0733c03_0",
        "context_with_next_sentence": true
    },
    {
        "source_sentence": "　第一光焰山，　　第二功德海，　第三法光明，　　第四妙蓮華，　第五眾生眼，　　第六香光明，　七妙德寶山，　　八乾闥婆王，　第九明淨智，　　第十寂靜色。",
        "from": "T09n0278_053:0733c09_0",
        "context_with_next_sentence": true
    },
    {
        "source_sentence": "　初佛光智慧，　　第二寶光明，　三虛空妙德，　　第四妙相佛，　圓滿功德光，　　第六那羅延，　第七妙須彌，　　八功德轉輪，　九不可壞王，　　第十寶山佛。",
        "from": "T09n0278_053:0733c14_0",
        "context_with_next_sentence": true
    },
    {
        "source_sentence": "　初佛娑羅王，　　第二妙德藏，　第三光明王，　　第四真實起，　第五光明德，　　六陀羅尼德，　七光明甚深，　　八法海音佛，　第九須彌幢，　　光明妙德佛，　寶光焰如來，　　是為第十佛。",
        "from": "T09n0278_053:0733c19_0",
        "context_with_next_sentence": true
    },
    {
        "source_sentence": "　初佛梵光焰，　　第二虛空音，　第三法界光，　　第四圓滿光，　第五分別光，　　第六光明幢，　第七虛空燈，　　第八樂妙德，　第九明淨光，　　妙功德如來，　十寂靜妙德，　　大悲雲如來。",
        "from": "T09n0278_053:0733c25_0",
        "context_with_next_sentence": true
    },
    {
        "source_sentence": "　初佛力光慧，　　二眾生現前，　第三無上福，　　第四妙德光，　第五法起佛，　　六風速妙德，　第七淨幢佛，　　第八寶蓋佛，　第九妙德佛，　　十普照三世。",
        "from": "T09n0278_053:0734a02_0",
        "context_with_next_sentence": true
    },
    {
        "source_sentence": "　初佛號願海，　　第二光明德，　第三金剛身，　　四須彌妙德，　第五正念佛，　　六幢王妙德，　第七智慧燈，　　第八無量寶，　第九號方便，　　明淨法界佛，　第十號法海，　　明淨智妙德。",
        "from": "T09n0278_053:0734a07_0",
        "context_with_next_sentence": true
    },
    {
        "source_sentence": "　初佛號法寶，　　功德轉輪王，　第三功德雲，　　第四忍辱燈，　第五寂靜音，　　第六寂靜幢，　第七眾生燈，　　第八大願佛，　第九如來號，　　不可壞幢王，　第十號智慧，　　焰起妙德佛。",
        "from": "T09n0278_053:0734a13_0",
        "context_with_next_sentence": true
    },
    {
        "source_sentence": "　初佛號法王，　　第二無礙智，　三照語言海，　　第四妙音聲，　第五妙德音，　　第六自在佛，　七十方一切，　　眾生現前佛，　第八平等意，　　九無上如來，　第十號自然，　　賢妙德最勝。",
        "from": "T09n0278_053:0734a19_0",
        "context_with_next_sentence": true
    },
    {
        "source_sentence": "　如是等一切，　　須彌塵數佛，　彼諸如來等，　　我已悉供養，　佛剎微塵劫，　　所出諸如來，　悉恭敬供養，　　逮得此法門，　我於無量劫，　　修行得法門，　善財聞思惟，　　應當速究竟，「善男子！",
        "from": "T09n0278_053:0734a25_0",
        "context_with_next_sentence": true
    },
    {
        "source_sentence": "我唯知此教化眾生菩薩法門；諸大菩薩，究竟無量無邊菩薩所行悉從種種性海中起，種種正直身心，滿諸根海，具足一切諸大願門，修行無量諸三昧門，具足成就無量神力，修行無量智慧之行，入種種智，諸法光明，普照一切；我當云何能知、能說彼功德行？",
        "from": "T09n0278_053:0734b02_1",
        "context_with_next_sentence": true
    },
    {
        "source_sentence": "善男子！",
        "from": "T09n0278_053:0734b08_2",
        "context_with_next_sentence": true
    },
    {
        "source_sentence": "於此道場，去我不遠，有一夜天，名寂靜音，處寶幢蓮華藏師子之座，百萬阿僧祇諸天，眷屬圍遶。",
        "from": "T09n0278_053:0734b08_3",
        "context_with_next_sentence": true
    },
    {
        "source_sentence": "汝詣彼問云何菩薩學菩薩行、修菩薩道。」",
        "from": "T09n0278_053:0734b10_4",
        "context_with_next_sentence": true
    },
    {
        "source_sentence": "時，善財童子頭面敬禮妙德救護眾生夜天足，遶無數匝，敬心辭退。",
        "from": "T09n0278_053:0734b11_5",
        "context_with_next_sentence": true
    },
    {
        "source_sentence": "爾時，善財童子往詣寂靜音夜天所，頭面禮足，遶無數匝，恭敬合掌，於一面住，白言：「天神！",
        "from": "T09n0278_053:0734b14_0",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，我依善知識學菩薩行，入菩薩行，入菩薩行地，住菩薩行住；唯願天神，為我解說。」",
        "from": "T09n0278_053:0734b16_1",
        "context_with_next_sentence": true
    },
    {
        "source_sentence": "爾時，夜天告善財言：「善哉！",
        "from": "T09n0278_053:0734b18_2",
        "context_with_next_sentence": true
    },
    {
        "source_sentence": "善哉！",
        "from": "T09n0278_053:0734b19_3",
        "context_with_next_sentence": true
    },
    {
        "source_sentence": "善男子！",
        "from": "T09n0278_053:0734b19_4",
        "context_with_next_sentence": true
    },
    {
        "source_sentence": "乃能依善知識求菩薩道。",
        "from": "T09n0278_053:0734b19_5",
        "context_with_next_sentence": true
    },
    {
        "source_sentence": "善男子！",
        "from": "T09n0278_053:0734b20_6",
        "context_with_next_sentence": true
    },
    {
        "source_sentence": "我成就菩薩無量歡喜莊嚴法門。」",
        "from": "T09n0278_053:0734b20_7",
        "context_with_next_sentence": true
    },
    {
        "source_sentence": "白言：「天神！",
        "from": "T09n0278_053:0734b21_8",
        "context_with_next_sentence": true
    },
    {
        "source_sentence": "此法門者，為何所作？",
        "from": "T09n0278_053:0734b21_9",
        "context_with_next_sentence": true
    },
    {
        "source_sentence": "境界云何？",
        "from": "T09n0278_053:0734b22_10",
        "context_with_next_sentence": true
    },
    {
        "source_sentence": "何等方便？",
        "from": "T09n0278_053:0734b22_11",
        "context_with_next_sentence": true
    },
    {
        "source_sentence": "為何等行？」",
        "from": "T09n0278_053:0734b22_12",
        "context_with_next_sentence": true
    },
    {
        "source_sentence": "答言：「善男子！",
        "from": "T09n0278_053:0734b22_13",
        "context_with_next_sentence": true
    },
    {
        "source_sentence": "我能清淨一切眾生心海；除滅塵垢，不斷清淨莊嚴之心；得不退境界堅固之心、不可動心；決定了知功德寶山，莊嚴無染著心；常現前護一切眾生心；見一切佛諸菩薩海無厭足心；清淨菩薩正直力心；普照一切智慧海心。",
        "from": "T09n0278_053:0734b23_14",
        "context_with_next_sentence": true
    },
    {
        "source_sentence": "善男子！",
        "from": "T09n0278_053:0734b28_15",
        "context_with_next_sentence": true
    },
    {
        "source_sentence": "我為眾生滅除憂惱，無量眾苦，令其永離諸惡色、聲、香、味、觸、意法，除滅眾生愛別離苦、怨憎會苦，及餘一切諸惡因緣，壞敗大苦，住生死苦，生老病死，憂悲惱苦，令得如來無上快樂。",
        "from": "T09n0278_053:0734b28_16",
        "context_with_next_sentence": true
    },
    {
        "source_sentence": "一切城邑聚落眾生，我悉救護，令得安樂，廣為說法，教令漸求一切種智。",
        "from": "T09n0278_053:0734c03_17",
        "context_with_next_sentence": true
    },
    {
        "source_sentence": "若見眾生在家宮殿，心樂著者，為彼說法，令知諸法真實之性；若見眾生與父母兄弟歡娛讌集，為彼說法，令與諸佛菩薩共會；若見眾生妻子歡會，為彼說法，令竭生死愛欲之海，具足大悲，等觀一切；若見眾生處王宮殿，為彼說法，悉令逮得賢聖快樂；若見眾生著境界者，為彼說法，令得如來甚深境界；若見眾生起瞋恚者，為彼說法，令得如來羼提波羅蜜；為懈怠者，演說正法，令得菩薩清淨毘梨耶波羅蜜；為亂心者，演說正法，令得如來禪波羅蜜；為邪癡者，演說正法，令得般若波羅蜜；為著三界者，演說正法，令出三有；為樂小法者，演說正法，令其滿足菩提大願；為自安者，演說正法，令具大願，饒益一切；為心劣者，演說正法，令得菩薩力波羅蜜；為無智者，演說正法，令得菩薩智波羅蜜；為無色者，演說正法，令得如來清淨色身；為危脆身者，演說正法，令得無上清淨法身；為惡色者，演說正法，令得如來清淨妙色；為苦惱者，演說正法，令得如來無上快樂；為貧窮者，演說正法，令得菩薩諸清淨藏；為園觀者，演說正法，令一向求諸佛妙法；為在路者，演說正法，令得一切智道；為聚落者，演說正法，令出三界；為國土者，演說正法，令過聲聞、緣覺及菩薩地，住如來地；為在城郭者，演說正法，令入法王城，普照一切；為在隅者，演說正法，令得三世平等智慧；為在方者，演說正法，令一切智，常現在前，觀一切法；為貪欲多者，演說正法，令觀不淨，滅生死愛；為瞋恚多者，演說正法，令得究竟大慈之海；為愚癡多者，演說正法，令得智慧，觀諸法海；為等分者，演說正法，令其分別諸勝願海，離生死樂，滅生死苦，顯佛正法，不著五陰，常行妙法；為懈怠者，演說正法，令得莊嚴勝道；為憍慢者，演說正法，令觀一切諸法平等；為諂曲者，演說正法，令得菩薩清淨直心。",
        "from": "T09n0278_053:0734c05_18",
        "context_with_next_sentence": true
    },
    {
        "source_sentence": "善男子！",
        "from": "T09n0278_053:0735a14_19",
        "context_with_next_sentence": true
    },
    {
        "source_sentence": "我以如是等無量法施，攝取眾生，滅惡道苦，處天人樂，永離三界，具諸功德種種方便而化度之，歡喜無量。",
        "from": "T09n0278_053:0735a14_20",
        "context_with_next_sentence": true
    },
    {
        "source_sentence": "◎「◎復次，善男子！",
        "from": "T09n0278_053:0735a16_21",
        "context_with_next_sentence": true
    },
    {
        "source_sentence": "我常觀察菩薩大海種種願行、種種淨身、種種淨光、種種光焰、種種諸道，趣薩婆若，入種種三昧海；顯現種種自在神力；出生種種妙音聲海、種種妙莊嚴身、種種方便入如來海；往詣種種諸佛剎海；究竟種種諸如來海；深入種種諸辯才海；普照種種如來境界；成就種種諸智慧海；超度種種三昧印海；安住種種遊戲法門；以種種門趣薩婆若；種種莊嚴虛空法界；種種莊嚴雲普覆虛空；觀察種種諸大眾海；十方世界一切剎中，諸如來所，菩薩眷屬，普雨種種妙莊嚴雲，皆悉來會，安處種種莊嚴之座，深入如來方便大海，行諸法海，度種種智海。",
        "from": "T09n0278_053:0735a17_22",
        "context_with_next_sentence": true
    },
    {
        "source_sentence": "我見此已，起無量歡喜，與佛力等。",
        "from": "T09n0278_053:0735b01_23",
        "context_with_next_sentence": true
    },
    {
        "source_sentence": "「又，善男子！",
        "from": "T09n0278_053:0735b02_24",
        "context_with_next_sentence": true
    },
    {
        "source_sentence": "盧舍那佛不可思議清淨色身，相好莊嚴；我見此已，起無量歡喜。",
        "from": "T09n0278_053:0735b02_25",
        "context_with_next_sentence": true
    },
    {
        "source_sentence": "盧舍那佛於念念中，放法界等光，普照一切諸法界海；我見是已，起無量歡喜。",
        "from": "T09n0278_053:0735b03_26",
        "context_with_next_sentence": true
    },
    {
        "source_sentence": "盧舍那佛於念念中，一一毛孔，放無量佛剎微塵等光，一一光明，有無量佛剎微塵等光以為眷屬，普照一切，充滿法界，除滅眾生一切苦惱；我見是已，起無量歡喜。",
        "from": "T09n0278_053:0735b05_27",
        "context_with_next_sentence": true
    },
    {
        "source_sentence": "盧舍那佛於念念中，從頂上、兩肩上，放一切佛剎微塵等寶光山雲，普照一切，充滿法界；我見是已，起無量歡喜。",
        "from": "T09n0278_053:0735b09_28",
        "context_with_next_sentence": true
    },
    {
        "source_sentence": "盧舍那佛一一毛孔，放一切佛剎微塵等香雲，普熏十方一切佛剎；我見是已，起無量歡喜。",
        "from": "T09n0278_053:0735b12_29",
        "context_with_next_sentence": true
    },
    {
        "source_sentence": "盧舍那佛一一相中，出一切佛剎微塵等相，充滿一切諸世界海；我見是已，起無量歡喜。",
        "from": "T09n0278_053:0735b14_30",
        "context_with_next_sentence": true
    },
    {
        "source_sentence": "盧舍那佛一一毛孔，出一切佛剎微塵等自在力雲，初發心等清淨波羅蜜，莊嚴菩薩諸地；我見是已，起無量歡喜。",
        "from": "T09n0278_053:0735b16_31",
        "context_with_next_sentence": true
    },
    {
        "source_sentence": "盧舍那佛一一毛孔，念念出生不可說不可說佛剎微塵等諸龍王身，為見龍身而受化故；又出不可說不可說佛剎微塵等諸夜叉身，乾闥婆、阿脩羅、迦樓羅、緊那羅、摩睺羅伽等身，為見彼身而受化故；我見是已，起無量歡喜。",
        "from": "T09n0278_053:0735b19_32",
        "context_with_next_sentence": true
    },
    {
        "source_sentence": "盧舍那佛一一毛孔，出不可說不可說佛剎微塵等轉輪王身雲，七寶成就，神力自在，充滿法界，為見彼身而受化故；我見是已，起無量歡喜。",
        "from": "T09n0278_053:0735b24_33",
        "context_with_next_sentence": true
    },
    {
        "source_sentence": "盧舍那佛一一毛孔，出不可說不可說佛剎微塵等梵王身雲，出淨梵音，為眾生說法，為見聞彼而受化故；我見是已，於念念中，起無量歡喜，悉與法界薩婆若等，起者非起，得者非得，見者非見，入者非入，度者非度，滿者非滿，聞者非聞。",
        "from": "T09n0278_053:0735b27_34",
        "context_with_next_sentence": true
    },
    {
        "source_sentence": "何以故？",
        "from": "T09n0278_053:0735c04_35",
        "context_with_next_sentence": true
    },
    {
        "source_sentence": "分別了知法界性故，解三世法悉一性故。",
        "from": "T09n0278_053:0735c04_36",
        "context_with_next_sentence": true
    },
    {
        "source_sentence": "佛子！",
        "from": "T09n0278_053:0735c05_37",
        "context_with_next_sentence": true
    },
    {
        "source_sentence": "此菩薩無量歡喜莊嚴法門，有如是等無量境界。",
        "from": "T09n0278_053:0735c05_38",
        "context_with_next_sentence": true
    },
    {
        "source_sentence": "「佛子！",
        "from": "T09n0278_053:0735c06_39",
        "context_with_next_sentence": true
    },
    {
        "source_sentence": "此法門者，無量無邊，究竟方便諸法海故；此法門者，不可損減薩婆若，心不可壞故；此法門者，不可窮盡眾生妄想，不可盡故；此法門者，最為甚深寂靜智境界故；此法門者，最為廣大一切佛境界故；此法門者，不可破壞菩薩智所知故；此法門者，不可稱量，不可破壞，滿法界故；此法門者，即是普門於一相中，攝取一切自在力故；此法門者，是第一法，一切法無身，行無二故；此法門者，非生一切諸法，悉如幻故；此法門者，如電，攝薩婆若諸大願故；此法門者，如化，善能變化菩薩行故；此法門者，如大地輪，饒益一切諸眾生故；此法門者，如大水輪，以廣大悲潤眾生故；此法門者，如大火輪，消竭眾生諸貪愛故；此法門者，如大風輪，立一切眾生薩婆若故；此法門者，猶如大海，功德莊嚴一切眾生故；此法門者，如須彌山，一切功德海中起故；此法門者，如大城郭，一切法街巷而莊嚴故；此法門者，猶如虛空，三世諸佛自在，最無上故；此法門者，猶如慶雲，普雨眾生甘露法故；此法門者，猶如白日，普照一切，滅癡闇故；此法門者，猶如滿月，滿足眾生功德海故；此法門者，如如，至一切故；此法門者，如影，善能應化諸業報故；此法門者，如響，隨其所應，為說法故；此法門者，猶如電光，隨其所應，悉照知故；此法門者，猶如樹王，一切諸佛功德妙華，成就一切智果實故；此法門者，猶如金剛，一切世間無能壞故；此法門者，如隨意寶王，出生無量自在力故；此法門者，如離垢寶，悉分別知三世佛故；此法門者，猶如寶幢，出一切佛平等法輪妙音聲故。",
        "from": "T09n0278_053:0735c06_40",
        "context_with_next_sentence": true
    },
    {
        "source_sentence": "佛子！",
        "from": "T09n0278_053:0736a09_41",
        "context_with_next_sentence": true
    },
    {
        "source_sentence": "如此諸諭，非諭為諭。」",
        "from": "T09n0278_053:0736a09_42",
        "context_with_next_sentence": true
    },
    {
        "source_sentence": "爾時，善財白寂靜音夜天言：「菩薩修何等法，得此法門？」",
        "from": "T09n0278_053:0736a10_0",
        "context_with_next_sentence": true
    },
    {
        "source_sentence": "答言：「佛子！",
        "from": "T09n0278_053:0736a11_1",
        "context_with_next_sentence": true
    },
    {
        "source_sentence": "菩薩修行十妙法故，得此法門。",
        "from": "T09n0278_053:0736a11_2",
        "context_with_next_sentence": true
    },
    {
        "source_sentence": "何等為十？",
        "from": "T09n0278_053:0736a12_3",
        "context_with_next_sentence": true
    },
    {
        "source_sentence": "所謂：菩薩修行布施，令一切眾生海，皆悉歡喜；修行淨戒，成滿諸佛功德大海；修行忍辱，了知一切諸法真性；修行精進，於薩婆若堅固不退；修行禪定，除滅一切眾生煩惱；修行智慧，分別了知一切法海；修行方便教化，成熟一切眾生海；修行大願，於一切佛剎海，盡未來劫，修菩薩行；修行諸力，於念念中，現一切剎，成等正覺；修行無盡智，了三世法，無所障礙。",
        "from": "T09n0278_053:0736a12_4",
        "context_with_next_sentence": true
    },
    {
        "source_sentence": "佛子！",
        "from": "T09n0278_053:0736a21_5",
        "context_with_next_sentence": true
    },
    {
        "source_sentence": "是為十妙法；菩薩摩訶薩修行此法、起此法門、得此法門、淨此法門、成此法門，長養增廣，不可沮壞。」",
        "from": "T09n0278_053:0736a21_6",
        "context_with_next_sentence": true
    },
    {
        "source_sentence": "善財白言：「天神！",
        "from": "T09n0278_053:0736a23_7",
        "context_with_next_sentence": true
    },
    {
        "source_sentence": "發阿耨多羅三藐三菩提心為久如耶？」",
        "from": "T09n0278_053:0736a24_8",
        "context_with_next_sentence": true
    },
    {
        "source_sentence": "答言：「佛子！",
        "from": "T09n0278_053:0736a25_0",
        "context_with_next_sentence": true
    },
    {
        "source_sentence": "乃往古世，過二佛剎微塵等劫，有劫名普照幢；於此蓮華藏莊嚴世界海東，過十世界海，有一世界海，名曰離垢眾寶莊嚴；彼世界海中，有世界性，名一切佛光明願音；彼世界性中，有一世界，名離垢光。",
        "from": "T09n0278_053:0736a25_1",
        "context_with_next_sentence": true
    },
    {
        "source_sentence": "金色莊嚴，一切寶雲而莊嚴之，眾寶為地，堅固不動，形如一切香妙德王，莊嚴樓閣皆悉清淨，諸天宮殿充滿其中。",
        "from": "T09n0278_053:0736b01_2",
        "context_with_next_sentence": true
    },
    {
        "source_sentence": "彼有王都，名曰普滿妙德藏王，彼有道場，名一切眾寶莊嚴藏月光明，其佛號不退法界妙音，於此道場，得阿耨多羅三藐三菩提。",
        "from": "T09n0278_053:0736b03_3",
        "context_with_next_sentence": true
    },
    {
        "source_sentence": "我於爾時，為菩提樹神，名功德燈無邊光幢，我見彼佛，成等正覺，顯現無量自在神力；我於爾時，發阿耨多羅三藐三菩提心，於彼佛所，逮得三昧，名普照佛功德海。",
        "from": "T09n0278_053:0736b06_4",
        "context_with_next_sentence": true
    },
    {
        "source_sentence": "彼道場上，次有如來出興于世，號法樹功德山；彼菩提樹神，命終之後，還生此處，為菩提樹夜天，名妙德慧功德光明，聞彼如來轉正法輪，復得無量歡喜，普照一切境界三昧。",
        "from": "T09n0278_053:0736b10_5",
        "context_with_next_sentence": true
    },
    {
        "source_sentence": "彼道場上，次有如來出興于世，號一切法海妙音聲王；值彼如來，復得三昧，名成就一切法地。",
        "from": "T09n0278_053:0736b14_6",
        "context_with_next_sentence": true
    },
    {
        "source_sentence": "彼道場上，次有如來出興于世，號寶光焰燈幢王；值彼如來，復得三昧，名分別一切普照雲。",
        "from": "T09n0278_053:0736b16_7",
        "context_with_next_sentence": true
    },
    {
        "source_sentence": "彼道場上，次有如來出興于世，號功德須彌光王；值彼如來，復得三昧，名照諸佛海。",
        "from": "T09n0278_053:0736b19_8",
        "context_with_next_sentence": true
    },
    {
        "source_sentence": "彼道場上，次有如來出興于世，號法雲妙音聲王；值彼如來，復得三昧，名一切法海燈。",
        "from": "T09n0278_053:0736b21_9",
        "context_with_next_sentence": true
    },
    {
        "source_sentence": "彼道場上，次有如來出興于世，號智慧炬明淨燈王；時我為天女，值彼如來，復得三昧，名明淨燈，滅眾生苦。",
        "from": "T09n0278_053:0736b23_10",
        "context_with_next_sentence": true
    },
    {
        "source_sentence": "彼道場上，次有如來出興于世，號法勇幢妙德；值彼如來，復得三昧，名三世佛普照藏。",
        "from": "T09n0278_053:0736b25_11",
        "context_with_next_sentence": true
    },
    {
        "source_sentence": "彼道場上，次有如來出興于世，號法燈勇猛智慧師子；值彼如來，復得三昧，名明淨智，普照一切，無所障礙。",
        "from": "T09n0278_053:0736b27_12",
        "context_with_next_sentence": true
    },
    {
        "source_sentence": "彼道場上，次有如來出興于世，號智力山王；值彼如來，復得三昧，名普照三世眾生根行。",
        "from": "T09n0278_053:0736c01_13",
        "context_with_next_sentence": true
    },
    {
        "source_sentence": "「佛子！",
        "from": "T09n0278_053:0736c03_14",
        "context_with_next_sentence": true
    },
    {
        "source_sentence": "彼普照幢劫離垢光金色莊嚴世界，如是次第，有十佛世界微塵等如來，出興于世。",
        "from": "T09n0278_053:0736c03_15",
        "context_with_next_sentence": true
    },
    {
        "source_sentence": "我於爾時，或為天王、龍王、夜叉王、乾闥婆王、阿脩羅王、迦樓羅王、緊那羅王、摩睺羅伽王；或為人王、梵王、男子、女人、童男、童女皆悉值彼一切如來，恭敬供養；彼佛說法，悉聞受持。",
        "from": "T09n0278_053:0736c05_16",
        "context_with_next_sentence": true
    },
    {
        "source_sentence": "於彼佛剎二佛世界微塵等劫，修菩薩行，經佛剎微塵等受生，最後命終，生此蓮華藏莊嚴世界海，娑婆世界中，作道場夜神，值拘樓孫如來，得三昧眼，名離垢一切香王光明；次值拘那含牟尼如來，復得三昧，名隨順普照一切剎海；次值迦葉如來，復得三昧，名妙音聲海，分別一切眾生音海；今復值見盧舍那佛，坐於道場菩提樹下，成等正覺，於念念中，顯現無量自在力海，復得菩薩無量歡喜莊嚴法門。",
        "from": "T09n0278_053:0736c09_17",
        "context_with_next_sentence": true
    },
    {
        "source_sentence": "得法門已，深入十不可說不可說世界海微塵等法界方便海。",
        "from": "T09n0278_053:0736c19_0",
        "context_with_next_sentence": true
    },
    {
        "source_sentence": "以此法界方便海，於一切佛剎微塵，一一微塵中，悉見十不可說不可說佛剎微塵等世界，及彼諸佛，彼諸如來所說正法，悉聞受持。",
        "from": "T09n0278_053:0736c20_1",
        "context_with_next_sentence": true
    },
    {
        "source_sentence": "又見盧舍那佛，於念念中一切世界，坐於道場，成等正覺，出生無量自在神力，一一神力，滿法界海，我悉詣彼所說正法，悉聞受持。",
        "from": "T09n0278_053:0736c23_2",
        "context_with_next_sentence": true
    },
    {
        "source_sentence": "又復見彼一切諸佛，一一毛孔，出化身海，滿法界海，顯現種種自在神力，於一切佛剎海、一切世界性、一切世界、一切諸趣、一切眾生中，隨其所應，轉正法輪。",
        "from": "T09n0278_053:0736c26_3",
        "context_with_next_sentence": true
    },
    {
        "source_sentence": "我以精進聞持陀羅尼故，悉能受持，正念思惟，知味知義，明智慧藏，圓滿清淨，分別了知一切法海，觀察三世諸佛平等，出生一切方便法門；於一一方便，出生一切修多羅雲；一一修多羅雲，成就一切諸正法海；一一法海，攝取一切諸迴轉法；一一迴轉法，普出一切諸妙法雲；一一法雲，出生一切諸法波浪；一一波浪，逮得一切歡喜法海；一一歡喜法海，出生一切諸功德地；一一功德地，出生一切諸三昧海；一一三昧海，見一切佛海；一一佛所，得一切光明海；一一光明海，普照三世，得圓滿智地，普照十方，知無量佛過去行海，照一切佛無量本事海；難捨能施，持無量淨戒，行無量忍，長養清淨菩薩精進，清淨無量諸禪定海；了知如來般若波羅蜜海，普照如來無量方便海；了知如來長養功德智慧力波羅蜜，分別如來無量智波羅蜜海。",
        "from": "T09n0278_053:0737a01_4",
        "context_with_next_sentence": true
    },
    {
        "source_sentence": "普照如來過去無量菩薩諸地，無量佛地，神力自在；無量劫中，所修習起，淨無量佛過去菩薩地，修無量佛過去智地，照無量佛諸智慧地。",
        "from": "T09n0278_053:0737a18_5",
        "context_with_next_sentence": true
    },
    {
        "source_sentence": "知無量佛為菩薩時，相續善根，知無量佛為菩薩時，於一切劫海中，一切佛海，所修菩薩行；知無量佛為菩薩時，出生佛剎海，無量菩薩行充滿法界，種種方便門教化眾生。",
        "from": "T09n0278_053:0737a21_6",
        "context_with_next_sentence": true
    },
    {
        "source_sentence": "普照十方諸世界海，為諸眾生，現自在力；普照如來一切智地，轉淨法輪，悉聞受持一切法雲，顯現無量菩薩自在神力；普照諸佛相海、行海、力海，於念念中，知彼諸佛，從初發心，乃至無餘涅槃，遺法滅盡。",
        "from": "T09n0278_053:0737a25_7",
        "context_with_next_sentence": true
    },
    {
        "source_sentence": "善男子！",
        "from": "T09n0278_053:0737b01_8",
        "context_with_next_sentence": true
    },
    {
        "source_sentence": "汝所問我發心已來為幾時者，如上所說，乃至來生此剎，供養盧舍那佛，如此世界，供養拘樓孫佛，乃至盧舍那佛，供養賢劫未來諸佛，亦復如是；如供養賢劫諸佛，供養一切世界未來諸佛，亦復如是；而彼離垢光金色莊嚴世界，今猶現在。",
        "from": "T09n0278_053:0737b01_9",
        "context_with_next_sentence": true
    },
    {
        "source_sentence": "是故，善男子！",
        "from": "T09n0278_053:0737b07_10",
        "context_with_next_sentence": true
    },
    {
        "source_sentence": "汝當一心修此法門。」",
        "from": "T09n0278_053:0737b07_11",
        "context_with_next_sentence": true
    },
    {
        "source_sentence": "爾時，寂靜音夜天欲重明此法門義，以偈頌曰：「善財應諦聽，　　我說此法門，　應生歡喜心，　　勤修令究竟。",
        "from": "T09n0278_053:0737b07_12",
        "context_with_next_sentence": true
    },
    {
        "source_sentence": "　無量諸劫海，　　修習菩薩行，　心淨如虛空，　　入一切智城。",
        "from": "T09n0278_053:0737b12_0",
        "context_with_next_sentence": true
    },
    {
        "source_sentence": "　聞三世佛法，　　一心樂專求，　於彼如來所，　　修習諸功德。",
        "from": "T09n0278_053:0737b14_0",
        "context_with_next_sentence": true
    },
    {
        "source_sentence": "　我見過去佛，　　恭敬悉供養，　聞佛說正法，　　歡喜心無量。",
        "from": "T09n0278_053:0737b16_0",
        "context_with_next_sentence": true
    },
    {
        "source_sentence": "　亦已悉恭敬，　　供養於父母，　一心樂專求，　　究竟此法門。",
        "from": "T09n0278_053:0737b18_0",
        "context_with_next_sentence": true
    },
    {
        "source_sentence": "　老病貧窮等，　　諸根不具者，　除滅彼苦惱，　　悉令得安樂。",
        "from": "T09n0278_053:0737b20_0",
        "context_with_next_sentence": true
    },
    {
        "source_sentence": "　水火官賊難，　　怨敵諸恐怖，　及海中諸難，　　我皆救濟之。",
        "from": "T09n0278_053:0737b22_0",
        "context_with_next_sentence": true
    },
    {
        "source_sentence": "　眾生煩惱業，　　種種受報苦，　摧破生死山，　　救護諸群生。",
        "from": "T09n0278_053:0737b24_0",
        "context_with_next_sentence": true
    },
    {
        "source_sentence": "　一切諸惡道，　　無量楚毒苦，　生老病死痛，　　我當悉除滅。",
        "from": "T09n0278_053:0737b26_0",
        "context_with_next_sentence": true
    },
    {
        "source_sentence": "　我願無量劫，　　安隱一切眾，　常見一切佛，　　滅除生死苦。",
        "from": "T09n0278_053:0737b28_0",
        "context_with_next_sentence": true
    },
    {
        "source_sentence": "「善男子！",
        "from": "T09n0278_053:0737c01_0",
        "context_with_next_sentence": true
    },
    {
        "source_sentence": "我唯成就此無量歡喜莊嚴法門；諸大菩薩，深入法海，分別一切劫，善知一切諸世界海成敗之事，我當云何能知、能說彼功德行？",
        "from": "T09n0278_053:0737c01_1",
        "context_with_next_sentence": true
    },
    {
        "source_sentence": "善男子！",
        "from": "T09n0278_053:0737c04_2",
        "context_with_next_sentence": true
    },
    {
        "source_sentence": "此道場上，如來眾中，有一夜天，名曰妙德守護諸城；汝詣彼問云何菩薩學菩薩行、修菩薩道。」",
        "from": "T09n0278_053:0737c04_3",
        "context_with_next_sentence": true
    },
    {
        "source_sentence": "爾時，善財讚歎寂靜音夜天，以偈頌曰：「我受知識教，　　來詣天神所，　見無量淨身，　　安處天寶座。",
        "from": "T09n0278_053:0737c06_4",
        "context_with_next_sentence": true
    },
    {
        "source_sentence": "　虛妄取諸相，　　染著一切法，　無智眾生等，　　不能知境界。",
        "from": "T09n0278_053:0737c10_0",
        "context_with_next_sentence": true
    },
    {
        "source_sentence": "　清淨妙色身，　　一切諸天眾，　無量劫諦觀，　　其心無厭足。",
        "from": "T09n0278_053:0737c12_0",
        "context_with_next_sentence": true
    },
    {
        "source_sentence": "　遠離於五陰，　　一切無所著，　超出世疑惑，　　顯現自在力。",
        "from": "T09n0278_053:0737c14_0",
        "context_with_next_sentence": true
    },
    {
        "source_sentence": "　不染內外法，　　無礙心不動，　明淨智慧眼，　　見佛自在力。",
        "from": "T09n0278_053:0737c16_0",
        "context_with_next_sentence": true
    },
    {
        "source_sentence": "　身為正法藏，　　心是無礙智，　成佛智慧光，　　普照諸群生。",
        "from": "T09n0278_053:0737c18_0",
        "context_with_next_sentence": true
    },
    {
        "source_sentence": "　分別說心業，　　莊飾諸世間，　知心業自性，　　現身等眾生。",
        "from": "T09n0278_053:0737c20_0",
        "context_with_next_sentence": true
    },
    {
        "source_sentence": "　知世悉如夢，　　了佛如電光，　一切法如響，　　令眾無所著。",
        "from": "T09n0278_053:0737c22_0",
        "context_with_next_sentence": true
    },
    {
        "source_sentence": "　念念悉除滅，　　三世眾生惑，　不取三世相，　　而能演說法。",
        "from": "T09n0278_053:0737c24_0",
        "context_with_next_sentence": true
    },
    {
        "source_sentence": "　一切佛剎海，　　一切諸佛海，　無量眾生海，　　無著修法門。」",
        "from": "T09n0278_053:0737c26_0",
        "context_with_next_sentence": true
    },
    {
        "source_sentence": "時，善財童子頭面敬禮彼夜天足，遶無數匝，敬心辭退。",
        "from": "T09n0278_053:0737c28_0",
        "context_with_next_sentence": true
    },
    {
        "source_sentence": "◎◎爾時，善財童子正念思惟智慧分別隨順正趣修廣身證無量歡喜莊嚴法門，往詣妙德守護諸城夜天所。",
        "from": "T09n0278_053:0737c29_1",
        "context_with_next_sentence": true
    },
    {
        "source_sentence": "見彼夜天處普照一切宮殿寶師子座，不可說諸天眷屬圍遶，隨方面身、一切眾生色身，普現一切眾生前身、一切眾生無所著身、一切眾生身身、一切眾生無上身、隨順教化一切眾生身；遊十方身、至一切十方身、究竟佛身、究竟教化一切眾生身。",
        "from": "T09n0278_053:0738a03_2",
        "context_with_next_sentence": true
    },
    {
        "source_sentence": "善財見此身已，歡喜無量，頭面禮足，遶無數匝，恭敬合掌，於一面住，白言：「天神！",
        "from": "T09n0278_053:0738a09_3",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩道，饒益眾生；以無上攝法，攝取眾生，順如來業，親近法王。」",
        "from": "T09n0278_053:0738a11_0",
        "context_with_next_sentence": true
    },
    {
        "source_sentence": "時，彼夜天告善財言：「善哉！",
        "from": "T09n0278_053:0738a13_1",
        "context_with_next_sentence": true
    },
    {
        "source_sentence": "善哉！",
        "from": "T09n0278_053:0738a14_2",
        "context_with_next_sentence": true
    },
    {
        "source_sentence": "佛子！",
        "from": "T09n0278_053:0738a14_3",
        "context_with_next_sentence": true
    },
    {
        "source_sentence": "為救護一切眾生故，問菩薩行；為嚴淨一切佛剎、供養一切佛、住一切劫、救護一切眾生、守護一切如來種姓、究竟十方一切法界海平等之心，充滿一切；悉聞受持一切諸佛所轉法輪，隨其所應，雨甘露法故，問菩薩行。",
        "from": "T09n0278_053:0738a14_4",
        "context_with_next_sentence": true
    },
    {
        "source_sentence": "善男子！",
        "from": "T09n0278_053:0738a19_5",
        "context_with_next_sentence": true
    },
    {
        "source_sentence": "我已成就甚深妙德自在音聲法門；是故，佛子！",
        "from": "T09n0278_053:0738a20_6",
        "context_with_next_sentence": true
    },
    {
        "source_sentence": "我為勝大法師，無所罣礙；於一切法，心無所著、分別如來一切法藏，安住如來大慈大悲。",
        "from": "T09n0278_053:0738a21_7",
        "context_with_next_sentence": true
    },
    {
        "source_sentence": "建立眾生，於菩提心，得一切利，不捨菩提心，長養一切善根。",
        "from": "T09n0278_053:0738a23_8",
        "context_with_next_sentence": true
    },
    {
        "source_sentence": "為一切眾生，調御大師，安立眾生一切智道故。",
        "from": "T09n0278_053:0738a24_9",
        "context_with_next_sentence": true
    },
    {
        "source_sentence": "於一切世界，為明淨日，照一切眾生無量善根故。",
        "from": "T09n0278_053:0738a25_10",
        "context_with_next_sentence": true
    },
    {
        "source_sentence": "等心觀察一切眾生，不捨一切眾生，出生長養一切善根，甚深智慧，觀淨爾焰，斷一切不善業，行諸善業，救護眾生，顯現一切諸佛世界，修行嚴淨諸本事業，立一切眾生清淨善根，令值一切諸善知識，無能壞者，立一切眾生佛正教故。",
        "from": "T09n0278_053:0738a27_0",
        "context_with_next_sentence": true
    },
    {
        "source_sentence": "佛子！",
        "from": "T09n0278_053:0738b03_1",
        "context_with_next_sentence": true
    },
    {
        "source_sentence": "我常以法施為首，出生長養諸白淨法，一切智心，堅固不動，如金剛藏，不可沮壞；心常依止佛力、魔力、善知識力，心壞一切諸結業山，心能專求一切智，因滿白淨法無礙法門一切種智。",
        "from": "T09n0278_053:0738b03_2",
        "context_with_next_sentence": true
    },
    {
        "source_sentence": "佛子！",
        "from": "T09n0278_053:0738b08_3",
        "context_with_next_sentence": true
    },
    {
        "source_sentence": "我以如是智慧光明，淨諸眾生無量善法，饒益一切。",
        "from": "T09n0278_053:0738b08_4",
        "context_with_next_sentence": true
    },
    {
        "source_sentence": "復次，佛子！",
        "from": "T09n0278_053:0738b09_5",
        "context_with_next_sentence": true
    },
    {
        "source_sentence": "我以十行觀察法界，隨順法界，攝取法界。",
        "from": "T09n0278_053:0738b09_6",
        "context_with_next_sentence": true
    },
    {
        "source_sentence": "何等為十？",
        "from": "T09n0278_053:0738b10_7",
        "context_with_next_sentence": true
    },
    {
        "source_sentence": "所謂：知法界無量，智慧無量故；知法界無量無邊，悉見一切諸如來故；知佛法界無量無邊，詣一切剎，恭敬供養一切佛故；知法界無分齊，於一切世界海，行菩薩行故；知法界不可壞，究竟如來不可沮壞圓滿智故；知法界一如來妙音，一切眾生無不聞故；知法界自然清淨，教化一切眾生，滿佛願故；知法界遍至眾生，深入普賢菩薩行故；知法界一切莊嚴普賢菩薩行，自在莊嚴故；知法界不可滅一切智善根，充滿法界，令諸眾生悉清淨故。",
        "from": "T09n0278_053:0738b11_0",
        "context_with_next_sentence": true
    },
    {
        "source_sentence": "佛子！",
        "from": "T09n0278_053:0738b21_1",
        "context_with_next_sentence": true
    },
    {
        "source_sentence": "我以此十行，觀察法界，增長善根，知佛奇特境界，不可思議。",
        "from": "T09n0278_053:0738b21_2",
        "context_with_next_sentence": true
    },
    {
        "source_sentence": "佛子！",
        "from": "T09n0278_053:0738b23_3",
        "context_with_next_sentence": true
    },
    {
        "source_sentence": "我如是正念思惟，以一萬陀羅尼，為眾生說法；所謂：攝取一切諸法圓滿陀羅尼，持一切法圓滿陀羅尼，一切法雲雷震圓滿陀羅尼，諸佛起住圓滿陀羅尼，轉一切佛名號輪圓滿陀羅尼，分別演說三世諸佛大願海圓滿陀羅尼，攝一切乘海圓滿陀羅尼，照一切眾生業海燈藏圓滿陀羅尼，一切法現前旋流勇猛圓滿陀羅尼，一切智勇猛圓滿陀羅尼；以如是等萬陀羅尼，為一切眾生分別說法。",
        "from": "T09n0278_053:0738b23_4",
        "context_with_next_sentence": true
    },
    {
        "source_sentence": "◎大方廣佛華嚴經卷第五十三",
        "from": "T09n0278_053:0738c03_5",
        "context_with_next_sentence": false
    }
]