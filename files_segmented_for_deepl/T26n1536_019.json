[
    {
        "source_sentence": "阿毘達磨集異門足論卷第十九",
        "from": "T26n1536_019:0445b17_0",
        "context_with_next_sentence": true
    },
    {
        "source_sentence": "尊者舍利子說",
        "from": "T26n1536_019:0445b19_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T26n1536_019:0445b20_0",
        "context_with_next_sentence": true
    },
    {
        "source_sentence": "八法品第九之二",
        "from": "T26n1536_019:0445b21_0",
        "context_with_next_sentence": true
    },
    {
        "source_sentence": "八勝處者，云何為八？",
        "from": "T26n1536_019:0445b22_0",
        "context_with_next_sentence": true
    },
    {
        "source_sentence": "答內有色想觀外色少，若好若惡，於彼諸色勝知勝見有如是想，是第一勝處。",
        "from": "T26n1536_019:0445b22_1",
        "context_with_next_sentence": true
    },
    {
        "source_sentence": "內有色想觀外色多，若好若惡，於彼諸色勝知勝見有如是想，是第二勝處。",
        "from": "T26n1536_019:0445b24_2",
        "context_with_next_sentence": true
    },
    {
        "source_sentence": "內無色想觀外色少，若好若惡，於彼諸色勝知勝見有如是想，是第三勝處。",
        "from": "T26n1536_019:0445b25_3",
        "context_with_next_sentence": true
    },
    {
        "source_sentence": "內無色想觀外色多，若好若惡，於彼諸色勝知勝見有如是想，是第四勝處。",
        "from": "T26n1536_019:0445b27_4",
        "context_with_next_sentence": true
    },
    {
        "source_sentence": "內無色想觀外諸色，若青青顯青現青光，猶如烏莫迦花，或如婆羅痆斯深染青衣，若青青顯青現青光。",
        "from": "T26n1536_019:0445b29_5",
        "context_with_next_sentence": true
    },
    {
        "source_sentence": "內無色想觀外諸色，若青青顯青現青光亦復如是，於彼諸色勝知勝見有如是想，是第五勝處。",
        "from": "T26n1536_019:0445c02_6",
        "context_with_next_sentence": true
    },
    {
        "source_sentence": "內無色想觀外諸色，若黃黃顯黃現黃光，猶如羯尼迦花，或如婆羅痆斯深染黃衣，若黃黃顯黃現黃光。",
        "from": "T26n1536_019:0445c04_7",
        "context_with_next_sentence": true
    },
    {
        "source_sentence": "內無色想觀外諸色，若黃黃顯黃現黃光亦復如是，於彼諸色勝知勝見有如是想，是第六勝處。",
        "from": "T26n1536_019:0445c07_8",
        "context_with_next_sentence": true
    },
    {
        "source_sentence": "內無色想觀外諸色，若赤赤顯赤現赤光，猶如槃豆時縛迦花，或如婆羅痆斯深染赤衣，若赤赤顯赤現赤光。",
        "from": "T26n1536_019:0445c09_9",
        "context_with_next_sentence": true
    },
    {
        "source_sentence": "內無色想觀外諸色，若赤赤顯赤現赤光亦復如是，於彼諸色勝知勝見有如是想，是第七勝處。",
        "from": "T26n1536_019:0445c11_10",
        "context_with_next_sentence": true
    },
    {
        "source_sentence": "內無色想觀外諸色，若白白顯白現白光，猶如烏沙斯星色，或如婆羅痆斯極鮮白衣，若白白顯白現白光。",
        "from": "T26n1536_019:0445c14_11",
        "context_with_next_sentence": true
    },
    {
        "source_sentence": "內無色想觀外諸色，若白白顯白現白光亦復如是，於彼諸色勝知勝見有如是想，是第八勝處。",
        "from": "T26n1536_019:0445c16_12",
        "context_with_next_sentence": true
    },
    {
        "source_sentence": "內有色想者，謂彼於內各別色想未遠離未別遠離、未調伏未別調伏、未滅沒未破壞，由彼於內各別色想未遠離未別遠離、未調伏未別調伏、未滅沒未破壞，名內有色想。",
        "from": "T26n1536_019:0445c18_13",
        "context_with_next_sentence": true
    },
    {
        "source_sentence": "故觀外色少者，謂所觀色其量甚小微細非多，故名為少。",
        "from": "T26n1536_019:0445c22_14",
        "context_with_next_sentence": true
    },
    {
        "source_sentence": "若好者，謂所觀色已善磨瑩青黃赤白，故名若好。",
        "from": "T26n1536_019:0445c23_15",
        "context_with_next_sentence": true
    },
    {
        "source_sentence": "若惡者，謂所觀色未善磨瑩青黃赤白，故名若惡。",
        "from": "T26n1536_019:0445c25_0",
        "context_with_next_sentence": true
    },
    {
        "source_sentence": "於彼諸色勝知勝見者，謂即於彼所觀諸色已伏欲貪、已斷欲貪、已超欲貪，於彼已得勝知勝見，降伏自在都無所畏。",
        "from": "T26n1536_019:0445c26_1",
        "context_with_next_sentence": true
    },
    {
        "source_sentence": "如貴勝人或貴勝子，以勝知見執取僮僕，降伏自在都無所畏。",
        "from": "T26n1536_019:0445c28_2",
        "context_with_next_sentence": true
    },
    {
        "source_sentence": "諸瑜伽師亦復如是，於所觀色已伏欲貪、已斷欲貪、已超欲貪，於彼已得勝知勝見，降伏自在都無所畏。",
        "from": "T26n1536_019:0446a01_3",
        "context_with_next_sentence": true
    },
    {
        "source_sentence": "有如是想者，謂如實想正現在前。",
        "from": "T26n1536_019:0446a03_4",
        "context_with_next_sentence": true
    },
    {
        "source_sentence": "第一者，謂諸定中漸次順次相續次第數為第一。",
        "from": "T26n1536_019:0446a04_5",
        "context_with_next_sentence": true
    },
    {
        "source_sentence": "勝處者，謂此定中所有善色受想行識，皆名勝處。",
        "from": "T26n1536_019:0446a05_6",
        "context_with_next_sentence": true
    },
    {
        "source_sentence": "內無色想觀外色多等者，謂所觀色其量廣大無邊無際，故名為多。",
        "from": "T26n1536_019:0446a06_7",
        "context_with_next_sentence": true
    },
    {
        "source_sentence": "餘如前說。",
        "from": "T26n1536_019:0446a08_8",
        "context_with_next_sentence": true
    },
    {
        "source_sentence": "內無色想者，謂彼於內各別色想已遠離已別遠離、已調伏已別調伏、已滅沒已破壞。",
        "from": "T26n1536_019:0446a08_9",
        "context_with_next_sentence": true
    },
    {
        "source_sentence": "由彼於內各別色想已遠離已別遠離、已調伏已別調伏、已滅沒已破壞，故名內無色想。",
        "from": "T26n1536_019:0446a10_10",
        "context_with_next_sentence": true
    },
    {
        "source_sentence": "觀外色少多等，皆如前說。",
        "from": "T26n1536_019:0446a12_11",
        "context_with_next_sentence": true
    },
    {
        "source_sentence": "內無色想觀外諸色若青者，謂總顯示所有青色青聚青眾，故說若青。",
        "from": "T26n1536_019:0446a12_12",
        "context_with_next_sentence": true
    },
    {
        "source_sentence": "青顯者，謂此青色是顯非形，故說青顯。",
        "from": "T26n1536_019:0446a14_13",
        "context_with_next_sentence": true
    },
    {
        "source_sentence": "青現者，謂此青色如是眼識所行境界，亦是意識所行境界，故說青現。",
        "from": "T26n1536_019:0446a15_14",
        "context_with_next_sentence": true
    },
    {
        "source_sentence": "青光者，謂此青色能現能發種種光明，故說青光。",
        "from": "T26n1536_019:0446a16_15",
        "context_with_next_sentence": true
    },
    {
        "source_sentence": "餘如前說。",
        "from": "T26n1536_019:0446a18_0",
        "context_with_next_sentence": true
    },
    {
        "source_sentence": "如說若青等，若黃等亦爾。",
        "from": "T26n1536_019:0446a18_1",
        "context_with_next_sentence": true
    },
    {
        "source_sentence": "九法品第十",
        "from": "T26n1536_019:0446a19_0",
        "context_with_next_sentence": true
    },
    {
        "source_sentence": "時舍利子復告眾言：「具壽當知，佛於九法自善通達，現等覺已，為諸弟子宣說開示。",
        "from": "T26n1536_019:0446a20_0",
        "context_with_next_sentence": true
    },
    {
        "source_sentence": "我等今應和合結集，佛滅度後勿有乖諍，當令隨順梵行法律久住，利樂無量有情，哀愍世間諸天人眾，令獲殊勝義利安樂。」",
        "from": "T26n1536_019:0446a21_1",
        "context_with_next_sentence": true
    },
    {
        "source_sentence": "九法云何？",
        "from": "T26n1536_019:0446a24_2",
        "context_with_next_sentence": true
    },
    {
        "source_sentence": "此中略有二種九法，所謂九結、九有情居。",
        "from": "T26n1536_019:0446a24_3",
        "context_with_next_sentence": true
    },
    {
        "source_sentence": "九結者，云何為九？",
        "from": "T26n1536_019:0446a25_4",
        "context_with_next_sentence": true
    },
    {
        "source_sentence": "答：一、愛結；二、恚結；三、慢結；四、無明結；五、見結；六、取結；七、疑結；八、嫉結；九、慳結。",
        "from": "T26n1536_019:0446a26_5",
        "context_with_next_sentence": true
    },
    {
        "source_sentence": "云何愛結？",
        "from": "T26n1536_019:0446a28_6",
        "context_with_next_sentence": true
    },
    {
        "source_sentence": "答：三界貪是名愛結。",
        "from": "T26n1536_019:0446a28_7",
        "context_with_next_sentence": true
    },
    {
        "source_sentence": "云何恚結？",
        "from": "T26n1536_019:0446a28_8",
        "context_with_next_sentence": true
    },
    {
        "source_sentence": "答：於諸有情欲為損害，內懷栽孽欲為擾惱，已嗔當嗔現嗔，樂為過患、極為過患，意極憤恚，於諸有情各相違戾欲為過患，已為過患、當為過患、現為過患，是名恚結。",
        "from": "T26n1536_019:0446a29_0",
        "context_with_next_sentence": true
    },
    {
        "source_sentence": "云何慢結？",
        "from": "T26n1536_019:0446b03_1",
        "context_with_next_sentence": true
    },
    {
        "source_sentence": "答：有七慢類說名慢結。",
        "from": "T26n1536_019:0446b03_2",
        "context_with_next_sentence": true
    },
    {
        "source_sentence": "云何為七？",
        "from": "T26n1536_019:0446b04_3",
        "context_with_next_sentence": true
    },
    {
        "source_sentence": "答：一、慢；二、過慢；三、慢過慢；四、我慢；五、增上慢；六、卑慢；七、邪慢。",
        "from": "T26n1536_019:0446b04_4",
        "context_with_next_sentence": true
    },
    {
        "source_sentence": "此七慢類合為慢結。",
        "from": "T26n1536_019:0446b06_5",
        "context_with_next_sentence": true
    },
    {
        "source_sentence": "云何無明結？",
        "from": "T26n1536_019:0446b06_6",
        "context_with_next_sentence": true
    },
    {
        "source_sentence": "答：三界無智名無明結。",
        "from": "T26n1536_019:0446b06_7",
        "context_with_next_sentence": true
    },
    {
        "source_sentence": "云何見結？",
        "from": "T26n1536_019:0446b07_8",
        "context_with_next_sentence": true
    },
    {
        "source_sentence": "答：三種見名見結。",
        "from": "T26n1536_019:0446b07_9",
        "context_with_next_sentence": true
    },
    {
        "source_sentence": "云何為三？",
        "from": "T26n1536_019:0446b08_10",
        "context_with_next_sentence": true
    },
    {
        "source_sentence": "答：一、薩迦耶見；二、邊執見；三、邪見。",
        "from": "T26n1536_019:0446b08_11",
        "context_with_next_sentence": true
    },
    {
        "source_sentence": "如是三見合為見結。",
        "from": "T26n1536_019:0446b09_12",
        "context_with_next_sentence": true
    },
    {
        "source_sentence": "云何取結？",
        "from": "T26n1536_019:0446b09_13",
        "context_with_next_sentence": true
    },
    {
        "source_sentence": "答：二種取名取結。",
        "from": "T26n1536_019:0446b09_14",
        "context_with_next_sentence": true
    },
    {
        "source_sentence": "云何為二？",
        "from": "T26n1536_019:0446b10_15",
        "context_with_next_sentence": true
    },
    {
        "source_sentence": "答：一、見取；二、戒禁取。",
        "from": "T26n1536_019:0446b10_16",
        "context_with_next_sentence": true
    },
    {
        "source_sentence": "如是二取合為取結。",
        "from": "T26n1536_019:0446b10_17",
        "context_with_next_sentence": true
    },
    {
        "source_sentence": "云何疑結？",
        "from": "T26n1536_019:0446b11_18",
        "context_with_next_sentence": true
    },
    {
        "source_sentence": "答：於諦猶豫是名疑結。",
        "from": "T26n1536_019:0446b11_19",
        "context_with_next_sentence": true
    },
    {
        "source_sentence": "云何嫉結？",
        "from": "T26n1536_019:0446b12_20",
        "context_with_next_sentence": true
    },
    {
        "source_sentence": "答：心不忍許是名嫉結。",
        "from": "T26n1536_019:0446b12_21",
        "context_with_next_sentence": true
    },
    {
        "source_sentence": "云何慳結？",
        "from": "T26n1536_019:0446b12_22",
        "context_with_next_sentence": true
    },
    {
        "source_sentence": "答：心有祕悋是名慳結。",
        "from": "T26n1536_019:0446b13_23",
        "context_with_next_sentence": true
    },
    {
        "source_sentence": "九有情居者，云何為九？",
        "from": "T26n1536_019:0446b14_0",
        "context_with_next_sentence": true
    },
    {
        "source_sentence": "答：有色有情，有種種身有種種想，如人及一分天，是第一有情居。",
        "from": "T26n1536_019:0446b14_1",
        "context_with_next_sentence": true
    },
    {
        "source_sentence": "有色有情，有種種身有一種想，如梵眾天劫初起位，是第二有情居。",
        "from": "T26n1536_019:0446b16_0",
        "context_with_next_sentence": true
    },
    {
        "source_sentence": "有色有情，有一種身有種種想，如光音天，是第三有情居。",
        "from": "T26n1536_019:0446b17_1",
        "context_with_next_sentence": true
    },
    {
        "source_sentence": "有色有情，有一種身有一種想，如遍淨天，是第四有情居。",
        "from": "T26n1536_019:0446b18_2",
        "context_with_next_sentence": true
    },
    {
        "source_sentence": "有色有情，無想無別想，如無想有情天，是第五有情居。",
        "from": "T26n1536_019:0446b20_3",
        "context_with_next_sentence": true
    },
    {
        "source_sentence": "無色有情，超一切色想滅有對想，不思惟種種想入無邊空，空無邊處具足住，如空無邊處天，是第六有情居。",
        "from": "T26n1536_019:0446b21_4",
        "context_with_next_sentence": true
    },
    {
        "source_sentence": "無色有情，超一切空無邊處，入無邊識識無邊處具足住，如識無邊處天，是第七有情居。",
        "from": "T26n1536_019:0446b23_5",
        "context_with_next_sentence": true
    },
    {
        "source_sentence": "無色有情，超一切識無邊處，入無所有無所有處具足住，如無所有處天，是第八有情居。",
        "from": "T26n1536_019:0446b25_6",
        "context_with_next_sentence": true
    },
    {
        "source_sentence": "無色有情，超一切無所有處，入非想非非想處具足住，如非想非非想處天，是第九有情居。",
        "from": "T26n1536_019:0446b27_7",
        "context_with_next_sentence": true
    },
    {
        "source_sentence": "此中有色者，謂彼有情，有色施設、有色身有、有色處有、有色界、有色蘊，故名有色。",
        "from": "T26n1536_019:0446b29_8",
        "context_with_next_sentence": true
    },
    {
        "source_sentence": "有情者，謂諦義勝義雖諸有情不可獲不可得無所有非現有，而依蘊界處假立有情，諸想等想施設言說轉，謂有情、人、意生、儒童、命者、生者、養者、士夫、補特伽羅，故名有情。",
        "from": "T26n1536_019:0446c02_9",
        "context_with_next_sentence": true
    },
    {
        "source_sentence": "種種身者，謂彼有情有種種顯色身、種種相、種種形，非一顯色、非一相、非一形故，名種種身。",
        "from": "T26n1536_019:0446c06_10",
        "context_with_next_sentence": true
    },
    {
        "source_sentence": "種種想者，謂彼有情有樂想、苦想、不苦不樂想，故名種種想。",
        "from": "T26n1536_019:0446c08_11",
        "context_with_next_sentence": true
    },
    {
        "source_sentence": "如人及一分天者，謂總顯示人及欲界天，故名如人及一分天。",
        "from": "T26n1536_019:0446c10_0",
        "context_with_next_sentence": true
    },
    {
        "source_sentence": "是第一者，漸次順次相續次第數為第一。",
        "from": "T26n1536_019:0446c11_1",
        "context_with_next_sentence": true
    },
    {
        "source_sentence": "有情居者，謂諸有情所居所住、所依所止、所樂生處，即總顯示此中所有有漏色受想行識蘊，名有情居。",
        "from": "T26n1536_019:0446c12_2",
        "context_with_next_sentence": true
    },
    {
        "source_sentence": "有色有情種種身者，義如前說。",
        "from": "T26n1536_019:0446c14_3",
        "context_with_next_sentence": true
    },
    {
        "source_sentence": "一種想者，謂諸有情有時有分，於此世界劫將壞時，多往生上光音等天眾同分中。",
        "from": "T26n1536_019:0446c15_4",
        "context_with_next_sentence": true
    },
    {
        "source_sentence": "於彼具足意成色身，根無缺減支分圓滿，形顯清淨長壽久住。",
        "from": "T26n1536_019:0446c17_5",
        "context_with_next_sentence": true
    },
    {
        "source_sentence": "有時有分於此世界劫初成時，於下空中有空宮殿欻然而起。",
        "from": "T26n1536_019:0446c18_6",
        "context_with_next_sentence": true
    },
    {
        "source_sentence": "有一有情壽業福盡，從彼處沒生下梵世空宮殿中，獨一無侶長壽久住。",
        "from": "T26n1536_019:0446c20_0",
        "context_with_next_sentence": true
    },
    {
        "source_sentence": "時彼有情長時住已，欻然生愛及生不樂，作如是念：「云何當令諸餘有情生我同分為我伴侶？」",
        "from": "T26n1536_019:0446c21_1",
        "context_with_next_sentence": true
    },
    {
        "source_sentence": "當彼有情起此心願，有餘有情壽業福盡，復從彼沒生下梵宮，與前有情共為伴侶。",
        "from": "T26n1536_019:0446c23_2",
        "context_with_next_sentence": true
    },
    {
        "source_sentence": "時前生者便作是念：「此有情類是我所化。",
        "from": "T26n1536_019:0446c25_3",
        "context_with_next_sentence": true
    },
    {
        "source_sentence": "我於此類及餘世間，是自在者、作者、化者、生者、起者，是真父祖。」",
        "from": "T26n1536_019:0446c26_4",
        "context_with_next_sentence": true
    },
    {
        "source_sentence": "時諸有情亦作是念：「我等有情是彼所化。",
        "from": "T26n1536_019:0446c28_0",
        "context_with_next_sentence": true
    },
    {
        "source_sentence": "彼於有情及世間物，是自在者、作者、化者、生者、起者，是真父祖。」",
        "from": "T26n1536_019:0446c28_1",
        "context_with_next_sentence": true
    },
    {
        "source_sentence": "故名一想。",
        "from": "T26n1536_019:0447a01_2",
        "context_with_next_sentence": true
    },
    {
        "source_sentence": "如梵眾天者，謂此義中總顯生在梵眾等天有種種身唯有一想。",
        "from": "T26n1536_019:0447a01_3",
        "context_with_next_sentence": true
    },
    {
        "source_sentence": "劫初起位者，謂劫初生時。",
        "from": "T26n1536_019:0447a03_4",
        "context_with_next_sentence": true
    },
    {
        "source_sentence": "是第二等，義如前說。",
        "from": "T26n1536_019:0447a03_5",
        "context_with_next_sentence": true
    },
    {
        "source_sentence": "有色有情者，亦如前說。",
        "from": "T26n1536_019:0447a04_6",
        "context_with_next_sentence": true
    },
    {
        "source_sentence": "一種身者，謂彼有惰有一顯色身、一種相、一種形，無種種顯色、無種種相、無種種形，故名一種身。",
        "from": "T26n1536_019:0447a04_7",
        "context_with_next_sentence": true
    },
    {
        "source_sentence": "種種想者，謂彼有情有樂想、不苦不樂想，故名種種想。",
        "from": "T26n1536_019:0447a06_8",
        "context_with_next_sentence": true
    },
    {
        "source_sentence": "餘如前說。",
        "from": "T26n1536_019:0447a08_9",
        "context_with_next_sentence": true
    },
    {
        "source_sentence": "有色有情一種身者，亦如前說。",
        "from": "T26n1536_019:0447a08_10",
        "context_with_next_sentence": true
    },
    {
        "source_sentence": "一種想者，謂彼有情唯有樂想，故名一種想。",
        "from": "T26n1536_019:0447a09_0",
        "context_with_next_sentence": true
    },
    {
        "source_sentence": "餘如前說。",
        "from": "T26n1536_019:0447a10_0",
        "context_with_next_sentence": true
    },
    {
        "source_sentence": "有色有情者，亦如前說。",
        "from": "T26n1536_019:0447a10_1",
        "context_with_next_sentence": true
    },
    {
        "source_sentence": "言無想者，總顯無想。",
        "from": "T26n1536_019:0447a10_2",
        "context_with_next_sentence": true
    },
    {
        "source_sentence": "無別想者，別顯無想。",
        "from": "T26n1536_019:0447a11_3",
        "context_with_next_sentence": true
    },
    {
        "source_sentence": "此中以想而為上首，顯無一切心心所法。",
        "from": "T26n1536_019:0447a11_4",
        "context_with_next_sentence": true
    },
    {
        "source_sentence": "如無想有情天者，謂別顯示無想有想天。",
        "from": "T26n1536_019:0447a12_5",
        "context_with_next_sentence": true
    },
    {
        "source_sentence": "是第五等，義如前說。",
        "from": "T26n1536_019:0447a13_6",
        "context_with_next_sentence": true
    },
    {
        "source_sentence": "無色者，謂彼有情無色施設、無色身、無有色處、無有色界、無色蘊，故名無色。",
        "from": "T26n1536_019:0447a14_7",
        "context_with_next_sentence": true
    },
    {
        "source_sentence": "有情者，如前說。",
        "from": "T26n1536_019:0447a15_8",
        "context_with_next_sentence": true
    },
    {
        "source_sentence": "超一切色想等，如八解脫中廣說。",
        "from": "T26n1536_019:0447a16_9",
        "context_with_next_sentence": true
    },
    {
        "source_sentence": "然於此中，唯取有漏受想行識為有情居。",
        "from": "T26n1536_019:0447a16_10",
        "context_with_next_sentence": true
    },
    {
        "source_sentence": "十法品第十一之一",
        "from": "T26n1536_019:0447a18_0",
        "context_with_next_sentence": true
    },
    {
        "source_sentence": "時舍利子復告眾言：「具壽當知，佛於十法自善通達，現等覺已，為諸弟子宣說開示。",
        "from": "T26n1536_019:0447a19_0",
        "context_with_next_sentence": true
    },
    {
        "source_sentence": "我等今應和合結集，佛滅度後勿有乖諍，當令隨順梵行法律久住，利樂無量有情，哀愍世間諸天人眾，令獲殊勝義利安樂。」",
        "from": "T26n1536_019:0447a20_1",
        "context_with_next_sentence": true
    },
    {
        "source_sentence": "十法云何？",
        "from": "T26n1536_019:0447a23_2",
        "context_with_next_sentence": true
    },
    {
        "source_sentence": "此中略有二種十法，謂十遍處、十無學法。",
        "from": "T26n1536_019:0447a23_3",
        "context_with_next_sentence": true
    },
    {
        "source_sentence": "十遍處者，云何為十？",
        "from": "T26n1536_019:0447a24_4",
        "context_with_next_sentence": true
    },
    {
        "source_sentence": "具壽當知，地遍一想如是上下傍布無二無邊無際，是第一遍處。",
        "from": "T26n1536_019:0447a25_5",
        "context_with_next_sentence": true
    },
    {
        "source_sentence": "復次具壽，水遍一想如是上下傍布無二無邊無際，是第二遍處。",
        "from": "T26n1536_019:0447a26_6",
        "context_with_next_sentence": true
    },
    {
        "source_sentence": "復次具壽，火遍一想如是上下傍布無二無邊無際，是第三遍處。",
        "from": "T26n1536_019:0447a28_7",
        "context_with_next_sentence": true
    },
    {
        "source_sentence": "復次具壽，風遍一想如是上下傍布無二無邊無際，是第四遍處。",
        "from": "T26n1536_019:0447a29_8",
        "context_with_next_sentence": true
    },
    {
        "source_sentence": "復次具壽，青遍一想如是上下傍布無二無邊無際，是第五遍處。",
        "from": "T26n1536_019:0447b02_9",
        "context_with_next_sentence": true
    },
    {
        "source_sentence": "復次具壽，黃遍一想如是上下傍布無二無邊無際，是第六遍處。",
        "from": "T26n1536_019:0447b03_10",
        "context_with_next_sentence": true
    },
    {
        "source_sentence": "復次具壽，赤遍一想如是上下傍布無二無邊無際，是第七遍處。",
        "from": "T26n1536_019:0447b05_11",
        "context_with_next_sentence": true
    },
    {
        "source_sentence": "復次具壽，白遍一想如是上下傍布無二無邊無際，是第八遍處。",
        "from": "T26n1536_019:0447b06_12",
        "context_with_next_sentence": true
    },
    {
        "source_sentence": "復次具壽，空遍一想如是上下傍布無二無邊無際，是第九遍處。",
        "from": "T26n1536_019:0447b08_13",
        "context_with_next_sentence": true
    },
    {
        "source_sentence": "復次具壽，識遍一想如是上下傍布無二無邊無際，是第十遍處。",
        "from": "T26n1536_019:0447b09_14",
        "context_with_next_sentence": true
    },
    {
        "source_sentence": "問：地遍處定加行云何？",
        "from": "T26n1536_019:0447b12_0",
        "context_with_next_sentence": true
    },
    {
        "source_sentence": "修觀行者由何方便而能證入地遍處定？",
        "from": "T26n1536_019:0447b12_1",
        "context_with_next_sentence": true
    },
    {
        "source_sentence": "答：初修業者創修觀時，於此大地彼彼方所，若高若下若刺若杌若醎若榛若險若穢，如是等處皆不思惟。",
        "from": "T26n1536_019:0447b13_2",
        "context_with_next_sentence": true
    },
    {
        "source_sentence": "於此大地彼彼方所，平坦顯了猶如掌中，具淨園林可愛樂處隨取一相，以勝解力繫念思惟假想觀察安立信解是某地相。",
        "from": "T26n1536_019:0447b15_3",
        "context_with_next_sentence": true
    },
    {
        "source_sentence": "彼由於此以勝解力繫念思惟假想觀察安立信解是某地故，心便散動馳流諸相，不能一趣繫念一境，思惟此境是地非餘。",
        "from": "T26n1536_019:0447b18_4",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境，思惟此境定是地故，未能證入地遍處定。",
        "from": "T26n1536_019:0447b21_5",
        "context_with_next_sentence": true
    },
    {
        "source_sentence": "為攝散動馳流心故，於一地相繫念思惟，謂此是地非為水等。",
        "from": "T26n1536_019:0447b23_6",
        "context_with_next_sentence": true
    },
    {
        "source_sentence": "思惟此相精勤勇猛，乃至令心相續久住，由斯加行能入地定。",
        "from": "T26n1536_019:0447b24_7",
        "context_with_next_sentence": true
    },
    {
        "source_sentence": "精勤數習此加行己，復進修行此定方便，謂於加行所引生道，數習數修數多所作。",
        "from": "T26n1536_019:0447b26_8",
        "context_with_next_sentence": true
    },
    {
        "source_sentence": "既於加行所引生道，數習數修數多所作，心便安住等住近住，相續一趣繫念一境，思惟此境定是地相。",
        "from": "T26n1536_019:0447b28_9",
        "context_with_next_sentence": true
    },
    {
        "source_sentence": "由心安住等住近住，相續一趣繫念一境，思惟此境定是地相，無二無轉能入地定，而未能入地遍處定。",
        "from": "T26n1536_019:0447c01_10",
        "context_with_next_sentence": true
    },
    {
        "source_sentence": "問：若此未能入地遍處定者，地遍處定加行云何？",
        "from": "T26n1536_019:0447c03_11",
        "context_with_next_sentence": true
    },
    {
        "source_sentence": "修觀行者由何方便乃能證入地遍處定？",
        "from": "T26n1536_019:0447c04_12",
        "context_with_next_sentence": true
    },
    {
        "source_sentence": "答：即依如前所入地定，令心隨順調伏趣向，漸次柔和周遍柔和。",
        "from": "T26n1536_019:0447c05_13",
        "context_with_next_sentence": true
    },
    {
        "source_sentence": "一趣定已復想此地，漸次增廣東南西北遍皆是地。",
        "from": "T26n1536_019:0447c07_14",
        "context_with_next_sentence": true
    },
    {
        "source_sentence": "彼想此地漸次增廣東南西北遍是地故，心便散動馳流諸相，不能一趣繫念一境，思惟此境遍皆是地。",
        "from": "T26n1536_019:0447c08_15",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境，思惟此境遍是地故，未能證入地遍處定。",
        "from": "T26n1536_019:0447c10_16",
        "context_with_next_sentence": true
    },
    {
        "source_sentence": "為攝散動馳流心故，於遍地相繫念思惟此遍是地非遍水等。",
        "from": "T26n1536_019:0447c12_17",
        "context_with_next_sentence": true
    },
    {
        "source_sentence": "思惟此相精進勇猛，乃至令心相續久住，由斯加行乃漸能入地遍處定。",
        "from": "T26n1536_019:0447c14_18",
        "context_with_next_sentence": true
    },
    {
        "source_sentence": "精勤數習此加行已，復進修行此定方便，謂於加行所引生道，數習數修數多所作。",
        "from": "T26n1536_019:0447c15_19",
        "context_with_next_sentence": true
    },
    {
        "source_sentence": "既於加行所引生道，數習數修數多所作，心便安住等住近住，相續一趣繫念一境思惟此境遍皆是地。",
        "from": "T26n1536_019:0447c17_20",
        "context_with_next_sentence": true
    },
    {
        "source_sentence": "由心安住等住近住，相續一趣繫念一境，思惟此境遍皆是地，無二無轉從此乃入地遍處定。",
        "from": "T26n1536_019:0447c19_21",
        "context_with_next_sentence": true
    },
    {
        "source_sentence": "言上下者，謂上下方。",
        "from": "T26n1536_019:0447c22_22",
        "context_with_next_sentence": true
    },
    {
        "source_sentence": "言傍布者，謂東南等。",
        "from": "T26n1536_019:0447c22_23",
        "context_with_next_sentence": true
    },
    {
        "source_sentence": "言無二者，謂無間雜。",
        "from": "T26n1536_019:0447c23_24",
        "context_with_next_sentence": true
    },
    {
        "source_sentence": "無邊無際者，謂邊際難測。",
        "from": "T26n1536_019:0447c23_25",
        "context_with_next_sentence": true
    },
    {
        "source_sentence": "是第一者，謂諸定中漸次順次相續次第數為第一。",
        "from": "T26n1536_019:0447c24_26",
        "context_with_next_sentence": true
    },
    {
        "source_sentence": "言遍處者，謂此定中所有善色受想行識，皆名遍處。",
        "from": "T26n1536_019:0447c25_27",
        "context_with_next_sentence": true
    },
    {
        "source_sentence": "問水遍處定加行云何？",
        "from": "T26n1536_019:0447c27_0",
        "context_with_next_sentence": true
    },
    {
        "source_sentence": "修觀行者由何方便而能證入水遍處定？",
        "from": "T26n1536_019:0447c27_1",
        "context_with_next_sentence": true
    },
    {
        "source_sentence": "答：初修業者創修觀時，於此世界或取大水注相、或取大泉水相、或取大池水相、或取大陂水相、或取大湖水相、或取殑伽水相、或取鹽母那水相、或取設臘婆水相、或取阿視羅筏底水相、或取莫醯河水相，乃至或取東大海水相、或取南大海水相、或取西大海水相、或取北大海水相、或取四大海水相、或取大水輪相。",
        "from": "T26n1536_019:0447c28_2",
        "context_with_next_sentence": true
    },
    {
        "source_sentence": "於如是等隨取一相，以勝解力繫念思惟假想觀察安立信解是某水相。",
        "from": "T26n1536_019:0448a06_3",
        "context_with_next_sentence": true
    },
    {
        "source_sentence": "彼由於此以勝解力繫念思惟假想觀察安立信解是某水故，心便散動馳流諸相，不能一趣繫念一境思惟此境是水非餘。",
        "from": "T26n1536_019:0448a08_4",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境思惟此境定是水故，未能證入水遍處定。",
        "from": "T26n1536_019:0448a11_5",
        "context_with_next_sentence": true
    },
    {
        "source_sentence": "為攝散動馳流心故，於一水相繫念思惟，謂此是水非為地等。",
        "from": "T26n1536_019:0448a13_0",
        "context_with_next_sentence": true
    },
    {
        "source_sentence": "思惟此相精勤勇猛乃至令心相續久住，由斯加行能入水定。",
        "from": "T26n1536_019:0448a14_1",
        "context_with_next_sentence": true
    },
    {
        "source_sentence": "精勤數習此加行已，復進修行此定方便，謂於加行所引生道，數習數修數多所作。",
        "from": "T26n1536_019:0448a15_2",
        "context_with_next_sentence": true
    },
    {
        "source_sentence": "既於加行所引生道，數習數修數多所作，心便安住等住近住，相續一趣繫念一境，思惟此境定是水相。",
        "from": "T26n1536_019:0448a17_3",
        "context_with_next_sentence": true
    },
    {
        "source_sentence": "由心安住等住近住，相續一趣繫念一境，思惟此境定是水相，無二無轉能入水定，而未能入水遍處定。",
        "from": "T26n1536_019:0448a20_4",
        "context_with_next_sentence": true
    },
    {
        "source_sentence": "問：若此未能入水遍處定者，水遍處定加行云何？",
        "from": "T26n1536_019:0448a22_5",
        "context_with_next_sentence": true
    },
    {
        "source_sentence": "修觀行者由何方便乃能證入水遍處定？",
        "from": "T26n1536_019:0448a23_6",
        "context_with_next_sentence": true
    },
    {
        "source_sentence": "答：即依如前所入水定，令心隨順調伏趣向，漸次柔和周遍柔和。",
        "from": "T26n1536_019:0448a24_7",
        "context_with_next_sentence": true
    },
    {
        "source_sentence": "一趣定已復想此水，漸次增廣東南西北遍皆是水。",
        "from": "T26n1536_019:0448a25_8",
        "context_with_next_sentence": true
    },
    {
        "source_sentence": "彼想此水漸次增廣東南西北遍是水故，心便散動馳流諸相，不能一趣繫念一境，思惟此境遍皆是水。",
        "from": "T26n1536_019:0448a27_9",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境，思惟此境遍是水故，未能證入水遍處定。",
        "from": "T26n1536_019:0448a29_10",
        "context_with_next_sentence": true
    },
    {
        "source_sentence": "為攝散動馳流心故，於遍水相繫念思惟，此遍是水非遍地等。",
        "from": "T26n1536_019:0448b02_11",
        "context_with_next_sentence": true
    },
    {
        "source_sentence": "思惟此相精勤勇猛，乃至令心相續久住，由斯加行乃漸能入水遍處定。",
        "from": "T26n1536_019:0448b03_12",
        "context_with_next_sentence": true
    },
    {
        "source_sentence": "精勤數習此加行已，復進修行此定方便，謂於加行所引生道，數習數修數多所作。",
        "from": "T26n1536_019:0448b05_13",
        "context_with_next_sentence": true
    },
    {
        "source_sentence": "既於加行所引生道，數習數修數多所作，心便安住等住近住，相續一趣繫念一境，思惟此境遍皆是水。",
        "from": "T26n1536_019:0448b07_14",
        "context_with_next_sentence": true
    },
    {
        "source_sentence": "由心安住等住近住，相續一趣繫念一境，思惟此境遍皆是水，無二無轉從此乃入水遍處定。",
        "from": "T26n1536_019:0448b09_15",
        "context_with_next_sentence": true
    },
    {
        "source_sentence": "言上下者，謂上下方。",
        "from": "T26n1536_019:0448b11_16",
        "context_with_next_sentence": true
    },
    {
        "source_sentence": "言傍布者，謂東南等。",
        "from": "T26n1536_019:0448b12_17",
        "context_with_next_sentence": true
    },
    {
        "source_sentence": "言無二者，謂無間雜。",
        "from": "T26n1536_019:0448b12_18",
        "context_with_next_sentence": true
    },
    {
        "source_sentence": "無邊無際者，謂邊際難測。",
        "from": "T26n1536_019:0448b13_19",
        "context_with_next_sentence": true
    },
    {
        "source_sentence": "是第二者，謂諸定中漸次順次相續次第數為第二。",
        "from": "T26n1536_019:0448b13_20",
        "context_with_next_sentence": true
    },
    {
        "source_sentence": "言遍處者，謂此定中所有善色受想行識，皆名遍處。",
        "from": "T26n1536_019:0448b14_21",
        "context_with_next_sentence": true
    },
    {
        "source_sentence": "問火遍處定加行云何？",
        "from": "T26n1536_019:0448b17_0",
        "context_with_next_sentence": true
    },
    {
        "source_sentence": "修觀行者由何方便而能證入火遍處定？",
        "from": "T26n1536_019:0448b17_1",
        "context_with_next_sentence": true
    },
    {
        "source_sentence": "答初修業者創修觀時，於此世界或取清淨日輪火相、或取妙藥光明火相、或取神珠光明火相、或取星宿宮殿火相、或取火聚大猛焰相、或取燒村大火焰相、或取燒城大火焰相、或取燒川大火焰相、或取燒野大火焰相、或取燒十載木大火焰相、或取燒二十載木大火焰相、或取燒三十載木大火焰相、或復取燒四十載木大火焰相、或復取燒五十載木大火焰相、或復取燒百載木大火焰相、或取燒千載木大火焰相、或取燒百千載木大火焰相、或取燒無量百載木大火焰相、或取燒無量千載木大火焰相、或取燒無量百千載木大火焰相。",
        "from": "T26n1536_019:0448b18_2",
        "context_with_next_sentence": true
    },
    {
        "source_sentence": "彼見如是諸火焰相，先漸熾然、復極熾然、轉遍熾然、後皆洞然。",
        "from": "T26n1536_019:0448c02_0",
        "context_with_next_sentence": true
    },
    {
        "source_sentence": "於如是等隨取一相，以勝解力繫念思惟假想觀察安立信解是某火相。",
        "from": "T26n1536_019:0448c03_1",
        "context_with_next_sentence": true
    },
    {
        "source_sentence": "彼由於此以勝解力繫念思惟假想觀察安立信解是某火故，心便散動馳流諸相，不能一趣繫念一境，思惟此境是火非餘。",
        "from": "T26n1536_019:0448c05_2",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境，思惟此境定是火故，未能證入火遍處定。",
        "from": "T26n1536_019:0448c08_3",
        "context_with_next_sentence": true
    },
    {
        "source_sentence": "為攝散動馳流心故，於一火相繫念思惟，謂此是火非為水等。",
        "from": "T26n1536_019:0448c09_4",
        "context_with_next_sentence": true
    },
    {
        "source_sentence": "思惟此相精勤勇猛，乃至令心相續久住，由斯加行能入火定。",
        "from": "T26n1536_019:0448c11_5",
        "context_with_next_sentence": true
    },
    {
        "source_sentence": "精勤數習此加行已，復進修行此定方便，謂於加行所引生道，數習數修數多所作。",
        "from": "T26n1536_019:0448c12_6",
        "context_with_next_sentence": true
    },
    {
        "source_sentence": "既於加行所引生道，數習數修數多所作，心便安住等住近住，相續一趣繫念一境，思惟此境定是火相。",
        "from": "T26n1536_019:0448c14_7",
        "context_with_next_sentence": true
    },
    {
        "source_sentence": "由心安住等住近住，相續一趣繫念一境，思惟此境定是火相，無二無轉能入火定，而未能入火遍處定。",
        "from": "T26n1536_019:0448c17_8",
        "context_with_next_sentence": true
    },
    {
        "source_sentence": "問：若此未能入火遍處定者：火遍處定加行云何？",
        "from": "T26n1536_019:0448c19_9",
        "context_with_next_sentence": true
    },
    {
        "source_sentence": "修觀行者由何方便乃能證入火遍處定？",
        "from": "T26n1536_019:0448c20_10",
        "context_with_next_sentence": true
    },
    {
        "source_sentence": "答：即依如前所入火定，令心隨順調伏趣向，漸次柔和周遍柔和一趣定已，復想此火漸次增廣，東南西北遍皆是火。",
        "from": "T26n1536_019:0448c21_11",
        "context_with_next_sentence": true
    },
    {
        "source_sentence": "彼想此火漸次增廣，東南西北遍是火故，心便散動馳流諸相，不能一趣繫念一境，思惟此境遍皆是火。",
        "from": "T26n1536_019:0448c24_12",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境，思惟此境遍是火故，未能證入火遍處定。",
        "from": "T26n1536_019:0448c26_13",
        "context_with_next_sentence": true
    },
    {
        "source_sentence": "為攝散動馳流心故，於遍火相繫念思惟，此遍是火非遍水等。",
        "from": "T26n1536_019:0448c28_14",
        "context_with_next_sentence": true
    },
    {
        "source_sentence": "思惟此相精勤勇猛，乃至令心相續久住，由斯加行乃漸能入火遍處定。",
        "from": "T26n1536_019:0448c29_15",
        "context_with_next_sentence": true
    },
    {
        "source_sentence": "精勤數習此加行已，復進修行此定方便，謂於加行所引生道，數習數修數多所作。",
        "from": "T26n1536_019:0449a02_16",
        "context_with_next_sentence": true
    },
    {
        "source_sentence": "既於加行所引生道，數習數修數多所作，心便安住等住近住，相續一趣繫念一境，思惟此境遍皆是火。",
        "from": "T26n1536_019:0449a04_17",
        "context_with_next_sentence": true
    },
    {
        "source_sentence": "由心安住等住近住，相續一趣繫念一境，思惟此境遍皆是火，無二無轉從此乃入火遍處定。",
        "from": "T26n1536_019:0449a06_18",
        "context_with_next_sentence": true
    },
    {
        "source_sentence": "言上下者，謂上下方。",
        "from": "T26n1536_019:0449a08_19",
        "context_with_next_sentence": true
    },
    {
        "source_sentence": "言傍布者，謂東南等。",
        "from": "T26n1536_019:0449a09_20",
        "context_with_next_sentence": true
    },
    {
        "source_sentence": "言無二者，謂無間雜。",
        "from": "T26n1536_019:0449a09_21",
        "context_with_next_sentence": true
    },
    {
        "source_sentence": "無邊無際者，謂邊際難測。",
        "from": "T26n1536_019:0449a10_22",
        "context_with_next_sentence": true
    },
    {
        "source_sentence": "是第三者，謂諸定中漸次順次相續次第數為第三。",
        "from": "T26n1536_019:0449a10_23",
        "context_with_next_sentence": true
    },
    {
        "source_sentence": "言遍處者，謂此定中所有善色受想行識，皆名遍處。",
        "from": "T26n1536_019:0449a12_24",
        "context_with_next_sentence": true
    },
    {
        "source_sentence": "問風遍處定加行云何？",
        "from": "T26n1536_019:0449a14_0",
        "context_with_next_sentence": true
    },
    {
        "source_sentence": "修觀行者由何方便而能證入風遍處定？",
        "from": "T26n1536_019:0449a14_1",
        "context_with_next_sentence": true
    },
    {
        "source_sentence": "答：初修業者創修觀時，於此世界或取東方所有風相、或取南方所有風相、或取西方所有風相、或取北方所有風相、或取有塵風相、或取無塵風相、或取吠濕摩風相、或取吠嵐婆風相、或取小風相、或取大風相、或取無量風相、或取大風輪相。",
        "from": "T26n1536_019:0449a15_2",
        "context_with_next_sentence": true
    },
    {
        "source_sentence": "於如是等隨取一相，以勝解力繫念思惟假想觀察安立信解是某風相。",
        "from": "T26n1536_019:0449a20_3",
        "context_with_next_sentence": true
    },
    {
        "source_sentence": "彼由於此以勝解力繫念思惟假想觀察安立信解是某風故，心便散動馳流諸相，不能一趣繫念一境，思惟此境是風非餘。",
        "from": "T26n1536_019:0449a22_4",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境，思惟此境定是風故，未能證入風遍處定。",
        "from": "T26n1536_019:0449a25_5",
        "context_with_next_sentence": true
    },
    {
        "source_sentence": "為攝散動馳流心故，於一風相繫念思惟，謂此是風非為火等。",
        "from": "T26n1536_019:0449a27_6",
        "context_with_next_sentence": true
    },
    {
        "source_sentence": "思惟此相精勤勇猛，乃至令心相續久住，由斯加行能入風定。",
        "from": "T26n1536_019:0449a28_7",
        "context_with_next_sentence": true
    },
    {
        "source_sentence": "精勤數習此加行已，復進修行此定方便，謂於加行所引生道，數習數修數多所作。",
        "from": "T26n1536_019:0449b01_8",
        "context_with_next_sentence": true
    },
    {
        "source_sentence": "既於加行所引生道，數習數修數多所作，心便安住等住近住，相續一趣繫念一境，思惟此境定是風相。",
        "from": "T26n1536_019:0449b03_0",
        "context_with_next_sentence": true
    },
    {
        "source_sentence": "由心安住等住近住，相續一趣繫念一境，思惟此境定是風相，無二無轉能入風定，而未能入風遍處定。",
        "from": "T26n1536_019:0449b05_1",
        "context_with_next_sentence": true
    },
    {
        "source_sentence": "問，若此未能入風遍處定者，風遍處定加行云何？",
        "from": "T26n1536_019:0449b07_2",
        "context_with_next_sentence": true
    },
    {
        "source_sentence": "修觀行者由何方便乃能證入風遍處定？",
        "from": "T26n1536_019:0449b08_3",
        "context_with_next_sentence": true
    },
    {
        "source_sentence": "答：即依如前所入風定，令心隨順調伏趣向，漸次柔和周遍柔和。",
        "from": "T26n1536_019:0449b09_4",
        "context_with_next_sentence": true
    },
    {
        "source_sentence": "一趣定已復想此風，漸次增廣東南西北遍皆是風。",
        "from": "T26n1536_019:0449b11_5",
        "context_with_next_sentence": true
    },
    {
        "source_sentence": "彼想此風漸次增廣東南西北遍是風故，心便散動馳流諸相，不能一趣繫念一境，思惟此境遍皆是風。",
        "from": "T26n1536_019:0449b12_6",
        "context_with_next_sentence": true
    },
    {
        "source_sentence": "彼心散動馳流諸相，不能一趣繫念一境，思惟此境遍是風故，未能證入風遍處定。",
        "from": "T26n1536_019:0449b14_7",
        "context_with_next_sentence": true
    },
    {
        "source_sentence": "為攝散動馳流心故，於遍風相繫念思惟，此遍是風非遍火等。",
        "from": "T26n1536_019:0449b16_8",
        "context_with_next_sentence": true
    },
    {
        "source_sentence": "思惟此相精勤勇猛，乃至令心相續久住，由斯加行乃漸能入風遍處定。",
        "from": "T26n1536_019:0449b17_9",
        "context_with_next_sentence": true
    },
    {
        "source_sentence": "精勤數習此加行已，復進修行此定方便，謂於加行所引生道，數習數修數多所作。",
        "from": "T26n1536_019:0449b19_10",
        "context_with_next_sentence": true
    },
    {
        "source_sentence": "既於加行所引生道，數習數修數多所作，心便安住等住近住，相續一趣繫念一境，思惟此境遍皆是風。",
        "from": "T26n1536_019:0449b21_11",
        "context_with_next_sentence": true
    },
    {
        "source_sentence": "由心安住等住近住，相續一趣繫念一境，思惟此境遍皆是風，無二無轉從此乃入風遍處定。",
        "from": "T26n1536_019:0449b23_12",
        "context_with_next_sentence": true
    },
    {
        "source_sentence": "言上下者，謂上下方。",
        "from": "T26n1536_019:0449b25_13",
        "context_with_next_sentence": true
    },
    {
        "source_sentence": "言傍布者，謂東南等。",
        "from": "T26n1536_019:0449b26_14",
        "context_with_next_sentence": true
    },
    {
        "source_sentence": "言無二者，謂無間雜。",
        "from": "T26n1536_019:0449b26_15",
        "context_with_next_sentence": true
    },
    {
        "source_sentence": "無邊無際者，謂邊際難測。",
        "from": "T26n1536_019:0449b27_16",
        "context_with_next_sentence": true
    },
    {
        "source_sentence": "是第四者，謂諸定中漸次順次相續次第數為第四。",
        "from": "T26n1536_019:0449b27_17",
        "context_with_next_sentence": true
    },
    {
        "source_sentence": "言遍處者，謂此定中所有善色受想行識，皆名遍處。",
        "from": "T26n1536_019:0449b29_18",
        "context_with_next_sentence": true
    },
    {
        "source_sentence": "說一切有部集異門足論卷第十九",
        "from": "T26n1536_019:0449c02_0",
        "context_with_next_sentence": false
    }
]