[
    {
        "source_sentence": "緣生初勝分法本經卷上",
        "from": "T16n0716_001:0830b16_0",
        "context_with_next_sentence": true
    },
    {
        "source_sentence": "隋天竺三藏達磨笈多譯",
        "from": "T16n0716_001:0830b18_0",
        "context_with_next_sentence": true
    },
    {
        "source_sentence": "如是我聞：一時婆伽婆在舍囉婆悉帝城勝林給孤獨園。",
        "from": "T16n0716_001:0830b19_0",
        "context_with_next_sentence": true
    },
    {
        "source_sentence": "爾時眾多比丘集坐住堂，作是議論言：「諸命者等，世尊曾以無量諸門，說十二分緣生，於彼最初演說無明以為緣體。",
        "from": "T16n0716_001:0830b20_1",
        "context_with_next_sentence": true
    },
    {
        "source_sentence": "有何因緣，一切煩惱諸行緣中，惟說無明以為緣體？",
        "from": "T16n0716_001:0830b23_0",
        "context_with_next_sentence": true
    },
    {
        "source_sentence": "於此無明見何勝異？」",
        "from": "T16n0716_001:0830b24_1",
        "context_with_next_sentence": true
    },
    {
        "source_sentence": "是諸比丘集坐住堂議論未竟。",
        "from": "T16n0716_001:0830b24_2",
        "context_with_next_sentence": true
    },
    {
        "source_sentence": "世尊晝日遊於定行，以天耳清淨過人，聞其議論，於日後分從定行起，詣彼住堂，到已在比丘眾前，於常所設座上坐。",
        "from": "T16n0716_001:0830b25_3",
        "context_with_next_sentence": true
    },
    {
        "source_sentence": "坐訖，世尊告諸比丘言：「比丘！",
        "from": "T16n0716_001:0830b28_0",
        "context_with_next_sentence": true
    },
    {
        "source_sentence": "何故集坐住堂議論未竟，有何議論於此集坐？」",
        "from": "T16n0716_001:0830b28_1",
        "context_with_next_sentence": true
    },
    {
        "source_sentence": "諸比丘言：「大德！",
        "from": "T16n0716_001:0830b29_2",
        "context_with_next_sentence": true
    },
    {
        "source_sentence": "此眾多比丘集坐在堂作是議論言：『諸命者等，世尊曾以無量諸門，說十二分緣生，於彼最初演說無明以為緣體。",
        "from": "T16n0716_001:0830c01_3",
        "context_with_next_sentence": true
    },
    {
        "source_sentence": "有何因緣，一切煩惱諸行緣中，惟說無明以為緣體？",
        "from": "T16n0716_001:0830c03_4",
        "context_with_next_sentence": true
    },
    {
        "source_sentence": "於此無明見何勝異？』",
        "from": "T16n0716_001:0830c04_5",
        "context_with_next_sentence": true
    },
    {
        "source_sentence": "大德！",
        "from": "T16n0716_001:0830c05_6",
        "context_with_next_sentence": true
    },
    {
        "source_sentence": "我等眾多比丘集坐住堂議論未竟，有如是議於此集坐。」",
        "from": "T16n0716_001:0830c05_7",
        "context_with_next_sentence": true
    },
    {
        "source_sentence": "如是語已，世尊告諸比丘：「有法門名緣生初勝分，善聽善思，當為汝說。",
        "from": "T16n0716_001:0830c06_8",
        "context_with_next_sentence": true
    },
    {
        "source_sentence": "何者緣生初勝分法門？",
        "from": "T16n0716_001:0830c08_9",
        "context_with_next_sentence": true
    },
    {
        "source_sentence": "諸比丘！",
        "from": "T16n0716_001:0830c08_10",
        "context_with_next_sentence": true
    },
    {
        "source_sentence": "有十一種勝異中勝異故，安立無明為緣生初緣。",
        "from": "T16n0716_001:0830c09_11",
        "context_with_next_sentence": true
    },
    {
        "source_sentence": "何者十一？",
        "from": "T16n0716_001:0830c10_12",
        "context_with_next_sentence": true
    },
    {
        "source_sentence": "所謂攀緣勝異、種相勝異、由緒勝異、等起勝異、轉生勝異、顛倒勝異、相勝異、業勝異、障礙勝異、順縛勝異、對治勝異。」",
        "from": "T16n0716_001:0830c10_13",
        "context_with_next_sentence": true
    },
    {
        "source_sentence": "爾時有異比丘，即從坐起整衣一髆，向世尊所合掌曲躬，白言：「大德！",
        "from": "T16n0716_001:0830c14_0",
        "context_with_next_sentence": true
    },
    {
        "source_sentence": "何者無明攀緣勝異？」",
        "from": "T16n0716_001:0830c15_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0830c16_2",
        "context_with_next_sentence": true
    },
    {
        "source_sentence": "因果俱過惡一切染分因果、俱功德一切淨分，並為無明之所攀緣。",
        "from": "T16n0716_001:0830c16_3",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0830c17_4",
        "context_with_next_sentence": true
    },
    {
        "source_sentence": "此是無明攀緣勝異。」",
        "from": "T16n0716_001:0830c18_0",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0830c19_0",
        "context_with_next_sentence": true
    },
    {
        "source_sentence": "何者無明種類勝異？」",
        "from": "T16n0716_001:0830c19_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0830c19_2",
        "context_with_next_sentence": true
    },
    {
        "source_sentence": "覆於真實，顯不真實。",
        "from": "T16n0716_001:0830c20_3",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0830c20_4",
        "context_with_next_sentence": true
    },
    {
        "source_sentence": "此是無明種類勝異。」",
        "from": "T16n0716_001:0830c20_5",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0830c21_6",
        "context_with_next_sentence": true
    },
    {
        "source_sentence": "何者無明由緒勝異？」",
        "from": "T16n0716_001:0830c21_7",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0830c22_8",
        "context_with_next_sentence": true
    },
    {
        "source_sentence": "於一切煩惱染、業染、生染而作由緒根本住處故。」",
        "from": "T16n0716_001:0830c22_9",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0830c24_0",
        "context_with_next_sentence": true
    },
    {
        "source_sentence": "何者一切煩惱染？」",
        "from": "T16n0716_001:0830c24_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0830c24_2",
        "context_with_next_sentence": true
    },
    {
        "source_sentence": "略說三種煩惱，一切煩惱染，所謂無慧煩惱、疑慧煩惱、邪慧煩惱。」",
        "from": "T16n0716_001:0830c25_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0830c26_4",
        "context_with_next_sentence": true
    },
    {
        "source_sentence": "何者一切業染？」",
        "from": "T16n0716_001:0830c27_0",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0830c27_1",
        "context_with_next_sentence": true
    },
    {
        "source_sentence": "略說自相三種差別(謂身口意也)及障礙對治相三種差別(障礙者非福也，對治者福及不動也)，總攝業染。」",
        "from": "T16n0716_001:0830c27_2",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0831a01_0",
        "context_with_next_sentence": true
    },
    {
        "source_sentence": "何者一切種生染？」",
        "from": "T16n0716_001:0831a01_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0831a01_2",
        "context_with_next_sentence": true
    },
    {
        "source_sentence": "略說三受依止，所謂苦受、樂受、不苦不樂受；三種苦故，所謂苦苦、壞苦、行苦，總攝生染。」",
        "from": "T16n0716_001:0831a02_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0831a05_0",
        "context_with_next_sentence": true
    },
    {
        "source_sentence": "云何此一切種煩惱染、業染、生染，皆以無明而作由緒根本住處？」",
        "from": "T16n0716_001:0831a05_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0831a06_2",
        "context_with_next_sentence": true
    },
    {
        "source_sentence": "於實諦中二種愚故，未生煩惱染而令其生，若已生者漸大增多；未生業染而令其生，若已生者復隨積集；未生生染而令其生，若已生者不可移轉。",
        "from": "T16n0716_001:0831a07_3",
        "context_with_next_sentence": true
    },
    {
        "source_sentence": "是故說言一切種煩惱染、業染、生染，皆以無明而作由緒根本住處。",
        "from": "T16n0716_001:0831a10_4",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0831a11_5",
        "context_with_next_sentence": true
    },
    {
        "source_sentence": "此是無明由緒勝異。」",
        "from": "T16n0716_001:0831a12_6",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0831a13_0",
        "context_with_next_sentence": true
    },
    {
        "source_sentence": "何者無明等起勝異？」",
        "from": "T16n0716_001:0831a13_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0831a13_2",
        "context_with_next_sentence": true
    },
    {
        "source_sentence": "此無明於來世苦諦所攝更生之身，愚惑不了，於現在苦諦所攝已得之身，亦愚惑不了，由此愚惑故，攝聚緣生及轉出緣生，和合攝聚、和合轉出，此二種緣生及來世、現在二身愚惑，皆以無明為等起之緣。」",
        "from": "T16n0716_001:0831a14_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0831a19_0",
        "context_with_next_sentence": true
    },
    {
        "source_sentence": "何者攝聚緣生和合攝聚？」",
        "from": "T16n0716_001:0831a19_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0831a19_2",
        "context_with_next_sentence": true
    },
    {
        "source_sentence": "初無明緣行，行緣識，如是名色、六入、觸緣受，是名攝聚緣生和合攝聚。」",
        "from": "T16n0716_001:0831a20_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0831a22_0",
        "context_with_next_sentence": true
    },
    {
        "source_sentence": "何者轉出緣生和合轉出？」",
        "from": "T16n0716_001:0831a22_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0831a22_2",
        "context_with_next_sentence": true
    },
    {
        "source_sentence": "第二無明緣中，受緣愛，愛緣取，如是有緣生，乃至生緣老死，是名轉出緣生和合轉出。」",
        "from": "T16n0716_001:0831a23_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0831a26_0",
        "context_with_next_sentence": true
    },
    {
        "source_sentence": "云何初無明於彼攝聚緣生和合攝聚而作起緣？」",
        "from": "T16n0716_001:0831a26_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0831a27_2",
        "context_with_next_sentence": true
    },
    {
        "source_sentence": "此一於更生身，愚惑不了求於更生，以此愚惑求更生故，於更生中見其好事。",
        "from": "T16n0716_001:0831a27_3",
        "context_with_next_sentence": true
    },
    {
        "source_sentence": "然於現在愛不愛境，由執著分別故，作非福行，所謂於眾具生貪，於損惱生瞋相應故，則於好惡不持思量，便作放逸迷惑之行，他世惡事思念而不覺知，是故彼非福行無明作緣。",
        "from": "T16n0716_001:0831a29_4",
        "context_with_next_sentence": true
    },
    {
        "source_sentence": "若復於更生中或見好事，或見出道，乃作福行及不動行，或因說法覺知，或自修習靜念，彼覺念中雖有善心而非正思，彼以此故，則為更生迷惑之所牽引。",
        "from": "T16n0716_001:0831b04_5",
        "context_with_next_sentence": true
    },
    {
        "source_sentence": "所謂於更生中見其好事，不怯弱故，見其出道，不怯弱故，彼福非福不動行，惡對對治相等，六識身中共生共滅，則於現在報識生滅之中，安置彼等諸行熏習後新出生所有種子，攝取相應故。",
        "from": "T16n0716_001:0831b08_6",
        "context_with_next_sentence": true
    },
    {
        "source_sentence": "所有種子既皆攝取，後若出生則有次第，謂攝名色、六入、觸等，漸當出生彼名色等於此現在報識之中，且生因相未是果相，是故說名攝聚緣生。",
        "from": "T16n0716_001:0831b12_7",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0831b16_8",
        "context_with_next_sentence": true
    },
    {
        "source_sentence": "此是第一無明於攝聚緣生和合攝聚而作起緣。」",
        "from": "T16n0716_001:0831b16_9",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0831b17_10",
        "context_with_next_sentence": true
    },
    {
        "source_sentence": "云何後無明於彼轉出緣生和合轉出而作起緣？」",
        "from": "T16n0716_001:0831b17_11",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0831b18_12",
        "context_with_next_sentence": true
    },
    {
        "source_sentence": "此一於現在身所起迷惑，以六入、觸作緣生受，即得其味。",
        "from": "T16n0716_001:0831b19_13",
        "context_with_next_sentence": true
    },
    {
        "source_sentence": "以得味故，當來還求此類之受。",
        "from": "T16n0716_001:0831b20_14",
        "context_with_next_sentence": true
    },
    {
        "source_sentence": "有所求時便起於取，於樂受中渴愛作緣則生欲取，言欲取者分別欲故。",
        "from": "T16n0716_001:0831b21_15",
        "context_with_next_sentence": true
    },
    {
        "source_sentence": "彼為先首方有欲界煩惱，若復新受為緣，則生無有渴愛共厭離行，此與厭離相應未為道理，彼依渴愛，以非方便求無有時，則有出離邪見、決定邪見及彼二依止邪見(依亦有二，合為四種)，由彼令此渴愛緣取。",
        "from": "T16n0716_001:0831b22_16",
        "context_with_next_sentence": true
    },
    {
        "source_sentence": "若復彼取為依，未得離欲，如是死時，然此四見及欲界煩惱，以欲渴愛作緣生取，若復離欲離色，彼色界渴愛、無色界渴愛生得常有。",
        "from": "T16n0716_001:0831b27_17",
        "context_with_next_sentence": true
    },
    {
        "source_sentence": "若色界、無色界中煩惱生時，色界、無色界便起於取。",
        "from": "T16n0716_001:0831c01_18",
        "context_with_next_sentence": true
    },
    {
        "source_sentence": "彼色、無色界煩惱及此諸見，或以色界渴愛作緣生取，或以無色界渴愛作緣生取。",
        "from": "T16n0716_001:0831c02_19",
        "context_with_next_sentence": true
    },
    {
        "source_sentence": "如是渴愛緣取故，已得諸行熏習報識共取而生。",
        "from": "T16n0716_001:0831c04_20",
        "context_with_next_sentence": true
    },
    {
        "source_sentence": "彼取攝已，先所集行所有所有渴愛未滅，彼處彼處則當現前，為令自身轉出故。",
        "from": "T16n0716_001:0831c05_21",
        "context_with_next_sentence": true
    },
    {
        "source_sentence": "以是因緣有於出生，故說彼行為有，彼取力故。",
        "from": "T16n0716_001:0831c07_22",
        "context_with_next_sentence": true
    },
    {
        "source_sentence": "行既為有，於此死已先所攝聚，當出生者作緣轉出，是故說名有緣生。",
        "from": "T16n0716_001:0831c08_23",
        "context_with_next_sentence": true
    },
    {
        "source_sentence": "於轉出中，出生時相壞異於昔，復至彼邊則有死退壽命終盡，是故說名生緣老死。",
        "from": "T16n0716_001:0831c10_24",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0831c12_25",
        "context_with_next_sentence": true
    },
    {
        "source_sentence": "此是第二無明，於轉出緣生和合轉出而作起緣。」",
        "from": "T16n0716_001:0831c12_26",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0831c13_27",
        "context_with_next_sentence": true
    },
    {
        "source_sentence": "何故轉出緣生中渴、取二種，而不說為諸行緣也？」",
        "from": "T16n0716_001:0831c13_28",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0831c14_29",
        "context_with_next_sentence": true
    },
    {
        "source_sentence": "渴、取自界分齊斷故。",
        "from": "T16n0716_001:0831c15_30",
        "context_with_next_sentence": true
    },
    {
        "source_sentence": "如欲渴及取，不應作色界、無色界不動行緣，非境界故。",
        "from": "T16n0716_001:0831c15_31",
        "context_with_next_sentence": true
    },
    {
        "source_sentence": "如欲渴於不動行中，如是，色渴於無色界中、無色渴於欲界色界中、色渴於欲界中，亦爾。」",
        "from": "T16n0716_001:0831c16_32",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0831c19_0",
        "context_with_next_sentence": true
    },
    {
        "source_sentence": "何故欲渴及取，不與福非福行為緣？」",
        "from": "T16n0716_001:0831c19_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0831c20_2",
        "context_with_next_sentence": true
    },
    {
        "source_sentence": "於此現前所有境界，愛與不愛而為增上，以有欲渴起不善根作非福行。",
        "from": "T16n0716_001:0831c20_3",
        "context_with_next_sentence": true
    },
    {
        "source_sentence": "由於共因果非福行中不知其惡故，所謂心惡及所作惡，以不知故起非福行。",
        "from": "T16n0716_001:0831c22_4",
        "context_with_next_sentence": true
    },
    {
        "source_sentence": "而彼心及所作惡等，惟以無明為緣，非渴為緣，與不善根不共境界故。",
        "from": "T16n0716_001:0831c23_5",
        "context_with_next_sentence": true
    },
    {
        "source_sentence": "若以欲渴作於福行，依信乃作，謂信死必生、生必藉緣，以信攝故所有渴取，我但施設為障覆無記，若法障覆無記則不能起行。",
        "from": "T16n0716_001:0831c25_6",
        "context_with_next_sentence": true
    },
    {
        "source_sentence": "由於共因果福行中不知出離故，求可愛生便作福行，是故雖云福行，亦以無明為緣。」",
        "from": "T16n0716_001:0831c28_7",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832a02_0",
        "context_with_next_sentence": true
    },
    {
        "source_sentence": "何故色界渴取，不與色界不動行為緣？」",
        "from": "T16n0716_001:0832a02_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832a03_2",
        "context_with_next_sentence": true
    },
    {
        "source_sentence": "未離欲者，色渴未生未得住處；彼未有時未得住處故，不能為色界不動行緣，令其得起。",
        "from": "T16n0716_001:0832a03_3",
        "context_with_next_sentence": true
    },
    {
        "source_sentence": "如色界渴於色界不動行中，如是無色界渴於無色界不動行中亦爾。",
        "from": "T16n0716_001:0832a05_4",
        "context_with_next_sentence": true
    },
    {
        "source_sentence": "由於色界身、無色界身有過惡中見其好事，想而思惟，或因說法，或因教授法故，有此不正思惟，與彼行為緣。",
        "from": "T16n0716_001:0832a07_5",
        "context_with_next_sentence": true
    },
    {
        "source_sentence": "然此不正思惟，為無明所引，不正思惟果，共無明和合，與不動行為緣故，是故彼不動行，亦以無明為緣，應知。",
        "from": "T16n0716_001:0832a09_6",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0832a12_7",
        "context_with_next_sentence": true
    },
    {
        "source_sentence": "又一無有渴為依故，作諸福行及不動行，由無有渴故，則見諸有過惡，何肯更求當有？",
        "from": "T16n0716_001:0832a12_8",
        "context_with_next_sentence": true
    },
    {
        "source_sentence": "然復於無有中不如實知，以不如實知又未得對治道故，迷非對治為對治想，便作福行及不動行。",
        "from": "T16n0716_001:0832a14_9",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0832a16_10",
        "context_with_next_sentence": true
    },
    {
        "source_sentence": "以此因緣，應知惟以無明緣行，非渴、取為緣。」",
        "from": "T16n0716_001:0832a16_11",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832a18_0",
        "context_with_next_sentence": true
    },
    {
        "source_sentence": "若行於六識身中和合共生者，何故說言行緣於識？」",
        "from": "T16n0716_001:0832a18_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832a19_2",
        "context_with_next_sentence": true
    },
    {
        "source_sentence": "此六識身中福非福不動等行，和合共生共滅，即於果報識中安置諸行熏習，於後新異出生報識作引方便，是故說言行緣於識。」",
        "from": "T16n0716_001:0832a19_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832a23_0",
        "context_with_next_sentence": true
    },
    {
        "source_sentence": "名色、六入、觸、受諸分，於識中同時攝聚種子，何故說時隨次第說？」",
        "from": "T16n0716_001:0832a23_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832a24_2",
        "context_with_next_sentence": true
    },
    {
        "source_sentence": "未來次第生轉故。」",
        "from": "T16n0716_001:0832a25_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832a25_4",
        "context_with_next_sentence": true
    },
    {
        "source_sentence": "何故說名色、六入、觸、受等為禪磨，義翻為生，謂一報未死已前總名，非初受生？」",
        "from": "T16n0716_001:0832a25_5",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832a27_6",
        "context_with_next_sentence": true
    },
    {
        "source_sentence": "共因受用依止，及共因受用故。」",
        "from": "T16n0716_001:0832a27_7",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832a29_0",
        "context_with_next_sentence": true
    },
    {
        "source_sentence": "若惟名生無色，當有何過？」",
        "from": "T16n0716_001:0832a29_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832b01_0",
        "context_with_next_sentence": true
    },
    {
        "source_sentence": "若名不住色中者，禪磨續轉，則不相應。」",
        "from": "T16n0716_001:0832b01_1",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832b03_0",
        "context_with_next_sentence": true
    },
    {
        "source_sentence": "若惟色生無名，當有何過？」",
        "from": "T16n0716_001:0832b03_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832b04_0",
        "context_with_next_sentence": true
    },
    {
        "source_sentence": "色若不與名合，不被攝持，則當壞失不得增長。」",
        "from": "T16n0716_001:0832b04_1",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832b06_0",
        "context_with_next_sentence": true
    },
    {
        "source_sentence": "若惟識緣六入，當有何過？」",
        "from": "T16n0716_001:0832b06_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832b07_0",
        "context_with_next_sentence": true
    },
    {
        "source_sentence": "於其始時未滿六入，惟有身根及以意根，其所轉生未可得有。",
        "from": "T16n0716_001:0832b07_1",
        "context_with_next_sentence": true
    },
    {
        "source_sentence": "此兩根體，其惟名色在於初時，以為次第與彼六入滿足為緣，是故說言名色緣六入。」",
        "from": "T16n0716_001:0832b08_2",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832b11_0",
        "context_with_next_sentence": true
    },
    {
        "source_sentence": "若惟六入滿足則是禪磨究竟，何故復說觸及受也？」",
        "from": "T16n0716_001:0832b11_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832b12_2",
        "context_with_next_sentence": true
    },
    {
        "source_sentence": "此六入禪磨究竟者，是受用依止究竟而未受用，必受用究竟者，乃是共因領受，是故受用依止究竟及受用究竟，得名禪磨究竟，應知。」",
        "from": "T16n0716_001:0832b12_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832b16_0",
        "context_with_next_sentence": true
    },
    {
        "source_sentence": "此以無明緣渴，亦說受緣；若惟無明緣渴不以受緣，當有何過？」",
        "from": "T16n0716_001:0832b16_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832b17_2",
        "context_with_next_sentence": true
    },
    {
        "source_sentence": "三種渴、三種有，一時轉生故，然以受緣渴故，相待為力則不轉生，是故不惟無明緣渴。」",
        "from": "T16n0716_001:0832b18_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832b20_0",
        "context_with_next_sentence": true
    },
    {
        "source_sentence": "若惟受緣於渴，當有何過？」",
        "from": "T16n0716_001:0832b20_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832b21_0",
        "context_with_next_sentence": true
    },
    {
        "source_sentence": "一切諸渴皆以受為緣，然復有受非是渴緣，乃與諸渴而作滅緣，是故不惟受緣於渴。」",
        "from": "T16n0716_001:0832b21_1",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832b24_0",
        "context_with_next_sentence": true
    },
    {
        "source_sentence": "若惟渴緣於有，不以取緣，當有何過？」",
        "from": "T16n0716_001:0832b24_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832b25_2",
        "context_with_next_sentence": true
    },
    {
        "source_sentence": "渴名為求，於彼惡趣必無求者，然作非福之行，雖求善趣恒與相違，果轉生時非渴為緣，自以取緣令其轉生。",
        "from": "T16n0716_001:0832b25_3",
        "context_with_next_sentence": true
    },
    {
        "source_sentence": "比丘所云無有渴者，名無有求。",
        "from": "T16n0716_001:0832b28_0",
        "context_with_next_sentence": true
    },
    {
        "source_sentence": "此無有求，雖是相違，然作福不動行果亦轉生。",
        "from": "T16n0716_001:0832b28_1",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0832b29_2",
        "context_with_next_sentence": true
    },
    {
        "source_sentence": "以此因緣，不惟渴緣於有。」",
        "from": "T16n0716_001:0832b29_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832c02_0",
        "context_with_next_sentence": true
    },
    {
        "source_sentence": "若取緣有、有緣生者，何故不說彼取及有以為集諦？」",
        "from": "T16n0716_001:0832c02_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832c03_2",
        "context_with_next_sentence": true
    },
    {
        "source_sentence": "以渴能作四種業故：一者、於自身境界受中，作貪美縛業；二者、於渴取中作等起業；三者、於行有中作牽引業；四者、於死已後作相續縛業。",
        "from": "T16n0716_001:0832c03_3",
        "context_with_next_sentence": true
    },
    {
        "source_sentence": "是故惟說渴為集諦。」",
        "from": "T16n0716_001:0832c06_4",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832c08_0",
        "context_with_next_sentence": true
    },
    {
        "source_sentence": "有生有老有死，何故名色、六入、觸、受等禪磨之相，乃皆顯為老死之名？」",
        "from": "T16n0716_001:0832c08_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832c10_0",
        "context_with_next_sentence": true
    },
    {
        "source_sentence": "彼所有出生相者，以三苦順縛示現故。」",
        "from": "T16n0716_001:0832c10_1",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832c12_0",
        "context_with_next_sentence": true
    },
    {
        "source_sentence": "生以何苦示現？」",
        "from": "T16n0716_001:0832c12_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832c12_2",
        "context_with_next_sentence": true
    },
    {
        "source_sentence": "行苦示現。」",
        "from": "T16n0716_001:0832c13_0",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832c14_0",
        "context_with_next_sentence": true
    },
    {
        "source_sentence": "老以何苦示現？」",
        "from": "T16n0716_001:0832c14_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832c14_2",
        "context_with_next_sentence": true
    },
    {
        "source_sentence": "壞苦示現。」",
        "from": "T16n0716_001:0832c15_0",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832c16_0",
        "context_with_next_sentence": true
    },
    {
        "source_sentence": "死以何苦示現？」",
        "from": "T16n0716_001:0832c16_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832c16_2",
        "context_with_next_sentence": true
    },
    {
        "source_sentence": "苦苦示現。」",
        "from": "T16n0716_001:0832c17_0",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832c18_0",
        "context_with_next_sentence": true
    },
    {
        "source_sentence": "所有四種出生之相，與生老死有何差別？」",
        "from": "T16n0716_001:0832c18_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832c19_2",
        "context_with_next_sentence": true
    },
    {
        "source_sentence": "彼四種出生之相，隨次第生，若生隨相似生，彼出生中生相如是，應知。」",
        "from": "T16n0716_001:0832c19_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832c22_0",
        "context_with_next_sentence": true
    },
    {
        "source_sentence": "出生之相次第而生，當何所似？」",
        "from": "T16n0716_001:0832c22_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0832c23_2",
        "context_with_next_sentence": true
    },
    {
        "source_sentence": "彼初下種即當有生，彼次第增長生；彼次第出胎生，彼次第增長生。",
        "from": "T16n0716_001:0832c23_3",
        "context_with_next_sentence": true
    },
    {
        "source_sentence": "彼增長已，能得受用世俗生。",
        "from": "T16n0716_001:0832c24_4",
        "context_with_next_sentence": true
    },
    {
        "source_sentence": "此次第生，復誰所生？",
        "from": "T16n0716_001:0832c25_5",
        "context_with_next_sentence": true
    },
    {
        "source_sentence": "眾界入生而無有我，何以故？",
        "from": "T16n0716_001:0832c26_6",
        "context_with_next_sentence": true
    },
    {
        "source_sentence": "五眾等增長遷流，以無常故；及命根、力、限量、時、住，亦為無常所生故。",
        "from": "T16n0716_001:0832c26_7",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0832c28_8",
        "context_with_next_sentence": true
    },
    {
        "source_sentence": "彼四種出生之相，時分破壞即作五種衰惡，說名為老。」",
        "from": "T16n0716_001:0832c28_9",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0832c29_10",
        "context_with_next_sentence": true
    },
    {
        "source_sentence": "何者是五種衰惡？」",
        "from": "T16n0716_001:0833a01_11",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0833a01_12",
        "context_with_next_sentence": true
    },
    {
        "source_sentence": "一者、髮衰惡，髮壞離色故；二者、依衰惡(依謂身也)，肉處色力衰惡故；三者、業衰惡，語時上氣喘息故，住時曲如牛脊曲故，坐時向前重身故，行時按杖故，意智繫縛及念弱少故；四者、受用衰惡，於現在眾具中受用下劣故，於諸遊戲所可憙中皆不受用故，於色根自境界中不速疾行及不行故；五者命根衰惡，壽盡死近，及少緣死不堪忍故。",
        "from": "T16n0716_001:0833a01_13",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0833a09_14",
        "context_with_next_sentence": true
    },
    {
        "source_sentence": "於彼四種出生相中，亦有六種死差別應知。",
        "from": "T16n0716_001:0833a09_15",
        "context_with_next_sentence": true
    },
    {
        "source_sentence": "一者盡竟死、二者不盡竟死、三者自相死、四者不盡竟死分、五者盡竟死分、六者非時時死。",
        "from": "T16n0716_001:0833a10_16",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0833a12_17",
        "context_with_next_sentence": true
    },
    {
        "source_sentence": "於中自相死者，識於身中移出別分，及色根滅沒，如是應知。",
        "from": "T16n0716_001:0833a12_18",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0833a14_19",
        "context_with_next_sentence": true
    },
    {
        "source_sentence": "名色等出生之相與生老死有此差別。」",
        "from": "T16n0716_001:0833a14_20",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0833a16_0",
        "context_with_next_sentence": true
    },
    {
        "source_sentence": "三種渴愛，皆說緣生與生作因，何故惟說欲界生？」",
        "from": "T16n0716_001:0833a16_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0833a17_2",
        "context_with_next_sentence": true
    },
    {
        "source_sentence": "以欲界生麁故，不可讚歎亦不可教知，以迴還非解脫法體故。」",
        "from": "T16n0716_001:0833a17_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0833a19_4",
        "context_with_next_sentence": true
    },
    {
        "source_sentence": "若此攝聚緣生及以轉出說十二分，於中幾是能攝聚分，幾是所攝聚分？",
        "from": "T16n0716_001:0833a19_5",
        "context_with_next_sentence": true
    },
    {
        "source_sentence": "幾是能轉出分，幾是所轉出分？」",
        "from": "T16n0716_001:0833a21_6",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0833a22_0",
        "context_with_next_sentence": true
    },
    {
        "source_sentence": "無明與行及一分識，是能攝聚分；彼一分識及名色、六入、觸、受，是所攝聚分。",
        "from": "T16n0716_001:0833a22_1",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0833a23_2",
        "context_with_next_sentence": true
    },
    {
        "source_sentence": "彼一分受及渴愛、取、有，是能轉出分；生、老死是所轉出分，及彼一分名色、六入、觸、受，亦是所轉出分，應知。」",
        "from": "T16n0716_001:0833a24_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0833a27_0",
        "context_with_next_sentence": true
    },
    {
        "source_sentence": "此能攝聚分及此能轉出分，為一時生可見，為當次第？」",
        "from": "T16n0716_001:0833a27_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0833a28_2",
        "context_with_next_sentence": true
    },
    {
        "source_sentence": "一時生，次第說。」",
        "from": "T16n0716_001:0833a28_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0833b01_0",
        "context_with_next_sentence": true
    },
    {
        "source_sentence": "能攝聚分、能轉出分既一時生，何故初說能攝聚分，後說能轉出分？」",
        "from": "T16n0716_001:0833b01_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0833b02_2",
        "context_with_next_sentence": true
    },
    {
        "source_sentence": "由所攝聚有更轉出，是故無不由所攝聚。」",
        "from": "T16n0716_001:0833b03_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0833b05_0",
        "context_with_next_sentence": true
    },
    {
        "source_sentence": "無明緣不正思，何故說與無明作緣？」",
        "from": "T16n0716_001:0833b05_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0833b06_2",
        "context_with_next_sentence": true
    },
    {
        "source_sentence": "以其無明由不正思牽已與行作緣，從無明生觸、受，及與渴愛作緣。」",
        "from": "T16n0716_001:0833b06_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0833b09_0",
        "context_with_next_sentence": true
    },
    {
        "source_sentence": "幾相略說緣生可知？」",
        "from": "T16n0716_001:0833b09_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0833b09_2",
        "context_with_next_sentence": true
    },
    {
        "source_sentence": "略說三相緣生可知：一者不動緣生相(泥梨賀翻為不動，而是空義以空故無所動作)，二者無常緣生相，三者堪能緣生相。」",
        "from": "T16n0716_001:0833b10_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0833b13_0",
        "context_with_next_sentence": true
    },
    {
        "source_sentence": "有四種緣，世尊所說，謂因緣、無間緣(舊名次第緣)、攀緣、增上緣(亦名生緣)。",
        "from": "T16n0716_001:0833b13_1",
        "context_with_next_sentence": true
    },
    {
        "source_sentence": "大德！",
        "from": "T16n0716_001:0833b14_2",
        "context_with_next_sentence": true
    },
    {
        "source_sentence": "於中以何等緣，無明與行作緣？",
        "from": "T16n0716_001:0833b14_3",
        "context_with_next_sentence": true
    },
    {
        "source_sentence": "乃至以何等緣，生與老死作緣？」",
        "from": "T16n0716_001:0833b15_4",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0833b16_5",
        "context_with_next_sentence": true
    },
    {
        "source_sentence": "諸行轉生同相故，我說四種緣。",
        "from": "T16n0716_001:0833b16_6",
        "context_with_next_sentence": true
    },
    {
        "source_sentence": "於此義中惟增上緣，我意說為無明緣行乃至生緣老死。",
        "from": "T16n0716_001:0833b17_7",
        "context_with_next_sentence": true
    },
    {
        "source_sentence": "彼增上緣，復有不相著及相著。」",
        "from": "T16n0716_001:0833b18_8",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0833b19_9",
        "context_with_next_sentence": true
    },
    {
        "source_sentence": "何者是不相著增上緣？",
        "from": "T16n0716_001:0833b19_10",
        "context_with_next_sentence": true
    },
    {
        "source_sentence": "何者是相著增上緣？」",
        "from": "T16n0716_001:0833b20_11",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0833b20_12",
        "context_with_next_sentence": true
    },
    {
        "source_sentence": "未生不正思中無明順眠，與諸行不相著而作緣；若生已即相著。",
        "from": "T16n0716_001:0833b21_13",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0833b22_14",
        "context_with_next_sentence": true
    },
    {
        "source_sentence": "其不正思與行和合，於六識身和合共生，生而未滅，與識不相著而作緣；若生滅已即相著。",
        "from": "T16n0716_001:0833b22_15",
        "context_with_next_sentence": true
    },
    {
        "source_sentence": "比丘！",
        "from": "T16n0716_001:0833b24_16",
        "context_with_next_sentence": true
    },
    {
        "source_sentence": "所有未到死時之識，與名色不相著而作緣(識與名色相著作緣，梵本亦無此句)，如識於名色，如是攝聚名色於轉出名色亦如是。",
        "from": "T16n0716_001:0833b24_17",
        "context_with_next_sentence": true
    },
    {
        "source_sentence": "如名色於名色，如是六入於六入、觸於觸、受於受，亦如是。",
        "from": "T16n0716_001:0833b27_18",
        "context_with_next_sentence": true
    },
    {
        "source_sentence": "如無明於行，如是無明於渴愛、渴愛於取、取於有，亦如是。",
        "from": "T16n0716_001:0833b28_19",
        "context_with_next_sentence": true
    },
    {
        "source_sentence": "如識於名色，名色等於名色等如是，有於生亦如是。",
        "from": "T16n0716_001:0833c01_0",
        "context_with_next_sentence": true
    },
    {
        "source_sentence": "又比丘！",
        "from": "T16n0716_001:0833c02_1",
        "context_with_next_sentence": true
    },
    {
        "source_sentence": "生中胎藏、童子、少年時，與老死不相著而作緣；若到根熟壽盡時中，相著作緣，應知。」",
        "from": "T16n0716_001:0833c02_2",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0833c05_0",
        "context_with_next_sentence": true
    },
    {
        "source_sentence": "若世尊曾於共因共緣共由法門之中，因渴愛故說業，於中是何密意？」",
        "from": "T16n0716_001:0833c05_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0833c06_2",
        "context_with_next_sentence": true
    },
    {
        "source_sentence": "有之所攝業者，因渴愛故說，此是密意。」",
        "from": "T16n0716_001:0833c07_3",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0833c09_0",
        "context_with_next_sentence": true
    },
    {
        "source_sentence": "因以何義可見？",
        "from": "T16n0716_001:0833c09_1",
        "context_with_next_sentence": true
    },
    {
        "source_sentence": "緣以何義可見？",
        "from": "T16n0716_001:0833c09_2",
        "context_with_next_sentence": true
    },
    {
        "source_sentence": "由以何義可見？」",
        "from": "T16n0716_001:0833c10_3",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0833c10_4",
        "context_with_next_sentence": true
    },
    {
        "source_sentence": "安置後生處種子故，因義可見；決定住持彼生轉出故，緣義可見；死已出向生處與生故，由義可見。」",
        "from": "T16n0716_001:0833c10_5",
        "context_with_next_sentence": true
    },
    {
        "source_sentence": "比丘白佛：「大德！",
        "from": "T16n0716_001:0833c13_0",
        "context_with_next_sentence": true
    },
    {
        "source_sentence": "緣生者，是何句義？」",
        "from": "T16n0716_001:0833c13_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T16n0716_001:0833c13_2",
        "context_with_next_sentence": true
    },
    {
        "source_sentence": "各自有緣同聚相續，故此諸分生。」",
        "from": "T16n0716_001:0833c14_3",
        "context_with_next_sentence": true
    },
    {
        "source_sentence": "緣生初勝分法本經卷上",
        "from": "T16n0716_001:0833c15_0",
        "context_with_next_sentence": false
    }
]