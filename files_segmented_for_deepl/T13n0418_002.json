[
    {
        "source_sentence": "般舟三昧經卷中",
        "from": "T13n0418_002:0908b16_0",
        "context_with_next_sentence": true
    },
    {
        "source_sentence": "後漢月氏三藏支婁迦讖譯",
        "from": "T13n0418_002:0908b18_0",
        "context_with_next_sentence": true
    },
    {
        "source_sentence": "無著品第五",
        "from": "T13n0418_002:0908b19_0",
        "context_with_next_sentence": true
    },
    {
        "source_sentence": "佛告颰陀和：「是菩薩三昧當云何？",
        "from": "T13n0418_002:0908b20_0",
        "context_with_next_sentence": true
    },
    {
        "source_sentence": "譬如佛今於若前說經，菩薩當作是念：『諸佛悉在前立。』",
        "from": "T13n0418_002:0908b20_1",
        "context_with_next_sentence": true
    },
    {
        "source_sentence": "當具足念諸佛端正，悉欲逮見一一想；當想識無有能見諸佛頂上者，悉具足作是想見諸佛。",
        "from": "T13n0418_002:0908b22_2",
        "context_with_next_sentence": true
    },
    {
        "source_sentence": "當作是念：『我身亦當逮得如是、亦當逮得身想如是、亦當逮得持戒三昧如是。』",
        "from": "T13n0418_002:0908b24_3",
        "context_with_next_sentence": true
    },
    {
        "source_sentence": "當作是念：『我當從心得、從身得？』",
        "from": "T13n0418_002:0908b26_4",
        "context_with_next_sentence": true
    },
    {
        "source_sentence": "復更作念：『佛亦不用心得、亦不用身得；亦不用心得佛、亦不用色得佛。",
        "from": "T13n0418_002:0908b27_5",
        "context_with_next_sentence": true
    },
    {
        "source_sentence": "何以故？",
        "from": "T13n0418_002:0908b29_6",
        "context_with_next_sentence": true
    },
    {
        "source_sentence": "心者，佛無心；色者，佛無色。",
        "from": "T13n0418_002:0908b29_7",
        "context_with_next_sentence": true
    },
    {
        "source_sentence": "不用是心、色得阿耨多羅三藐三菩提。",
        "from": "T13n0418_002:0908b29_8",
        "context_with_next_sentence": true
    },
    {
        "source_sentence": "何以故？",
        "from": "T13n0418_002:0908c01_9",
        "context_with_next_sentence": true
    },
    {
        "source_sentence": "佛色以盡，佛痛痒、思想、生死、識了盡。",
        "from": "T13n0418_002:0908c01_10",
        "context_with_next_sentence": true
    },
    {
        "source_sentence": "佛所說盡者，愚癡不見、不知，智者曉了之。』",
        "from": "T13n0418_002:0908c02_11",
        "context_with_next_sentence": true
    },
    {
        "source_sentence": "作是念：『當持何等念得佛？",
        "from": "T13n0418_002:0908c03_12",
        "context_with_next_sentence": true
    },
    {
        "source_sentence": "當持身得佛、當持智慧得佛？』",
        "from": "T13n0418_002:0908c04_13",
        "context_with_next_sentence": true
    },
    {
        "source_sentence": "復作是念：『亦不用身得佛、亦不用智慧得佛。",
        "from": "T13n0418_002:0908c05_14",
        "context_with_next_sentence": true
    },
    {
        "source_sentence": "何以故？",
        "from": "T13n0418_002:0908c06_15",
        "context_with_next_sentence": true
    },
    {
        "source_sentence": "智慧索不能得，自復索我了不可得，亦無所得、亦無所見。",
        "from": "T13n0418_002:0908c06_16",
        "context_with_next_sentence": true
    },
    {
        "source_sentence": "一切法本無所有，念有因著，無有反言有亦著，是兩者亦不念，亦不復適得其中。",
        "from": "T13n0418_002:0908c08_0",
        "context_with_next_sentence": true
    },
    {
        "source_sentence": "但用是故，亦不在邊、亦不在中，亦不有、亦不無。",
        "from": "T13n0418_002:0908c09_1",
        "context_with_next_sentence": true
    },
    {
        "source_sentence": "何以故？",
        "from": "T13n0418_002:0908c11_2",
        "context_with_next_sentence": true
    },
    {
        "source_sentence": "諸法空。",
        "from": "T13n0418_002:0908c11_3",
        "context_with_next_sentence": true
    },
    {
        "source_sentence": "如是泥洹，亦不壞、亦不腐、亦不堅，亦不在是間、亦不在彼邊，無有想、不動搖。",
        "from": "T13n0418_002:0908c11_4",
        "context_with_next_sentence": true
    },
    {
        "source_sentence": "何等為不動搖？",
        "from": "T13n0418_002:0908c13_5",
        "context_with_next_sentence": true
    },
    {
        "source_sentence": "智者不計，是故不動搖。』",
        "from": "T13n0418_002:0908c13_6",
        "context_with_next_sentence": true
    },
    {
        "source_sentence": "如是，颰陀和！",
        "from": "T13n0418_002:0908c14_7",
        "context_with_next_sentence": true
    },
    {
        "source_sentence": "菩薩見佛，以菩薩心念無所著。",
        "from": "T13n0418_002:0908c14_8",
        "context_with_next_sentence": true
    },
    {
        "source_sentence": "何以故說無所有？",
        "from": "T13n0418_002:0908c15_9",
        "context_with_next_sentence": true
    },
    {
        "source_sentence": "經說無所有中，不著、壞本、絕本是為無所著。",
        "from": "T13n0418_002:0908c15_10",
        "context_with_next_sentence": true
    },
    {
        "source_sentence": "「如是，颰陀和！",
        "from": "T13n0418_002:0908c17_11",
        "context_with_next_sentence": true
    },
    {
        "source_sentence": "是菩薩守是三昧，當作是見佛，不當著佛。",
        "from": "T13n0418_002:0908c17_12",
        "context_with_next_sentence": true
    },
    {
        "source_sentence": "何以故？",
        "from": "T13n0418_002:0908c18_13",
        "context_with_next_sentence": true
    },
    {
        "source_sentence": "設有所著為自燒。",
        "from": "T13n0418_002:0908c18_14",
        "context_with_next_sentence": true
    },
    {
        "source_sentence": "譬如大叚鐵著火中燒正赤，有智者不當以手持。",
        "from": "T13n0418_002:0908c19_15",
        "context_with_next_sentence": true
    },
    {
        "source_sentence": "何以故？",
        "from": "T13n0418_002:0908c20_16",
        "context_with_next_sentence": true
    },
    {
        "source_sentence": "燒人手。",
        "from": "T13n0418_002:0908c20_17",
        "context_with_next_sentence": true
    },
    {
        "source_sentence": "如是，颰陀和！",
        "from": "T13n0418_002:0908c20_18",
        "context_with_next_sentence": true
    },
    {
        "source_sentence": "菩薩見佛不當著，色、痛痒、思想、生死、識不當著。",
        "from": "T13n0418_002:0908c21_0",
        "context_with_next_sentence": true
    },
    {
        "source_sentence": "何以故？",
        "from": "T13n0418_002:0908c22_1",
        "context_with_next_sentence": true
    },
    {
        "source_sentence": "著者為燒身。",
        "from": "T13n0418_002:0908c22_2",
        "context_with_next_sentence": true
    },
    {
        "source_sentence": "見佛但當念其功德，當索摩訶衍。」",
        "from": "T13n0418_002:0908c22_3",
        "context_with_next_sentence": true
    },
    {
        "source_sentence": "佛告颰陀和：「是菩薩於三昧中不當有所著，不著者疾得是三昧。」",
        "from": "T13n0418_002:0908c23_4",
        "context_with_next_sentence": true
    },
    {
        "source_sentence": "佛爾時頌偈言：「如新磨鏡盛油器，　　女人莊飾自照形，　於中起生婬欲心，　　放逸恣態甚迷荒。",
        "from": "T13n0418_002:0908c25_5",
        "context_with_next_sentence": true
    },
    {
        "source_sentence": "　追不至誠虛捐法，　　為色走使燒其身，　女人患害從是起。",
        "from": "T13n0418_002:0908c28_0",
        "context_with_next_sentence": true
    },
    {
        "source_sentence": "　　用不解法非常空，　有想菩薩亦如是：　　『我當成佛逮甘露，　度脫人民憂惱患。』",
        "from": "T13n0418_002:0908c29_1",
        "context_with_next_sentence": true
    },
    {
        "source_sentence": "　　有人想故為不解。",
        "from": "T13n0418_002:0909a02_2",
        "context_with_next_sentence": true
    },
    {
        "source_sentence": "　求索人本不可得，　　亦無生死及泥洹，　法不可擁如水月，　　觀察佛道無歸趣。",
        "from": "T13n0418_002:0909a03_0",
        "context_with_next_sentence": true
    },
    {
        "source_sentence": "　黠慧菩薩當了是，　　解知世間悉本無，　於諸人物無所著，　　疾速於世得佛道。",
        "from": "T13n0418_002:0909a05_0",
        "context_with_next_sentence": true
    },
    {
        "source_sentence": "　諸佛從心解得道，　　心者清淨明無垢，　五道鮮潔不受色，　　有解是者成大道。",
        "from": "T13n0418_002:0909a07_0",
        "context_with_next_sentence": true
    },
    {
        "source_sentence": "　一切諸法無色漏，　　離想者空無想空，　絕去婬欲則脫心，　　有解此者得三昧。",
        "from": "T13n0418_002:0909a09_0",
        "context_with_next_sentence": true
    },
    {
        "source_sentence": "　精進奉行求佛道，　　常聽諸法本清淨，　無得行求、無不求，　　於是三昧不難得。",
        "from": "T13n0418_002:0909a11_0",
        "context_with_next_sentence": true
    },
    {
        "source_sentence": "　觀察所有如虛空，　　道意寂然審第一，　無想、無作、亦無聞，　　是為解了尊佛道。",
        "from": "T13n0418_002:0909a13_0",
        "context_with_next_sentence": true
    },
    {
        "source_sentence": "　見一切色不想念，　　眼無所著、無往來，　常觀諸佛等如空，　　已度世間諸所求。",
        "from": "T13n0418_002:0909a15_0",
        "context_with_next_sentence": true
    },
    {
        "source_sentence": "　其人清淨眼無垢，　　奉行精進常寂然，　無量經法悉受持，　　思惟分別是三昧。",
        "from": "T13n0418_002:0909a17_0",
        "context_with_next_sentence": true
    },
    {
        "source_sentence": "　行是三昧無所著，　　除一切冥得定意，　不見世雄無賢聖，　　諸外異道聞此惑。",
        "from": "T13n0418_002:0909a19_0",
        "context_with_next_sentence": true
    },
    {
        "source_sentence": "　超度思想當志求，　　心以清淨得見佛，　覩諸佛已不復見，　　爾乃解是尊三昧。",
        "from": "T13n0418_002:0909a21_0",
        "context_with_next_sentence": true
    },
    {
        "source_sentence": "　於地、水、火莫能礙，　　風種虛空亦不蔽，　行是精進見十方，　　坐遙聽受所化法。",
        "from": "T13n0418_002:0909a23_0",
        "context_with_next_sentence": true
    },
    {
        "source_sentence": "　如我於是講說經，　　樂道法者面見佛，　作行懃力而不著，　　唯從世尊所說法。",
        "from": "T13n0418_002:0909a25_0",
        "context_with_next_sentence": true
    },
    {
        "source_sentence": "　行者如是無所念，　　專聽道義興法施，　常念解了是三昧，　　普諦受誦佛所講。",
        "from": "T13n0418_002:0909a27_0",
        "context_with_next_sentence": true
    },
    {
        "source_sentence": "　過去諸佛皆論法，　　當來世尊亦復然，　讚說宣布分別義，　　皆共嘆講是三昧。",
        "from": "T13n0418_002:0909a29_0",
        "context_with_next_sentence": true
    },
    {
        "source_sentence": "　我亦如是為人尊，　　在世無上眾生父，　皆悉解知此道眼，　　故解說示寂三昧。",
        "from": "T13n0418_002:0909b02_0",
        "context_with_next_sentence": true
    },
    {
        "source_sentence": "　其有講受是三昧，　　身常安隱意不荒，　是為諸佛無量德，　　致尊佛道獲不難。",
        "from": "T13n0418_002:0909b04_0",
        "context_with_next_sentence": true
    },
    {
        "source_sentence": "　廣採眾經不可議，　　欲達一切諸佛化，　速疾去欲諸垢塵，　　精進行是淨三昧。",
        "from": "T13n0418_002:0909b06_0",
        "context_with_next_sentence": true
    },
    {
        "source_sentence": "　現世欲見無數佛，　　樂從諸尊聽受法，　速疾去色除所著，　　行是清淨寂三昧。",
        "from": "T13n0418_002:0909b08_0",
        "context_with_next_sentence": true
    },
    {
        "source_sentence": "　於是無貪及瞋恚，　　捨離愚癡捐憎愛，　棄遠無黠除狐疑，　　如是得解空三昧。」",
        "from": "T13n0418_002:0909b10_0",
        "context_with_next_sentence": true
    },
    {
        "source_sentence": "般舟經四輩品第六",
        "from": "T13n0418_002:0909b12_0",
        "context_with_next_sentence": true
    },
    {
        "source_sentence": "颰陀和菩薩白佛：「難及，天中天說三昧者。",
        "from": "T13n0418_002:0909b13_0",
        "context_with_next_sentence": true
    },
    {
        "source_sentence": "若有菩薩棄愛欲作比丘，聞是三昧已當云何學？",
        "from": "T13n0418_002:0909b13_1",
        "context_with_next_sentence": true
    },
    {
        "source_sentence": "云何持？",
        "from": "T13n0418_002:0909b15_2",
        "context_with_next_sentence": true
    },
    {
        "source_sentence": "云何行？」",
        "from": "T13n0418_002:0909b15_3",
        "context_with_next_sentence": true
    },
    {
        "source_sentence": "佛言：「若有菩薩棄愛欲作比丘，意欲學是三昧者、誦是三昧者、持是三昧者，當清淨持戒，不得缺戒大如毛髮。",
        "from": "T13n0418_002:0909b15_4",
        "context_with_next_sentence": true
    },
    {
        "source_sentence": "何等為菩薩不缺戒？",
        "from": "T13n0418_002:0909b18_5",
        "context_with_next_sentence": true
    },
    {
        "source_sentence": "一切悉護禁法，出入行法悉當護，不得犯戒大如毛髮。",
        "from": "T13n0418_002:0909b18_6",
        "context_with_next_sentence": true
    },
    {
        "source_sentence": "常當怖畏、遠離於諛諂，悉當護禁，作是護者是為清淨持戒。",
        "from": "T13n0418_002:0909b20_7",
        "context_with_next_sentence": true
    },
    {
        "source_sentence": "何等為菩薩缺戒者？",
        "from": "T13n0418_002:0909b21_8",
        "context_with_next_sentence": true
    },
    {
        "source_sentence": "是菩薩求色。",
        "from": "T13n0418_002:0909b22_9",
        "context_with_next_sentence": true
    },
    {
        "source_sentence": "何等為求色？",
        "from": "T13n0418_002:0909b22_10",
        "context_with_next_sentence": true
    },
    {
        "source_sentence": "其人意念：『持是功德使我後世生若作天、若作遮迦越王。』」",
        "from": "T13n0418_002:0909b22_11",
        "context_with_next_sentence": true
    },
    {
        "source_sentence": "佛言：「用是比，此菩薩為缺戒。",
        "from": "T13n0418_002:0909b24_12",
        "context_with_next_sentence": true
    },
    {
        "source_sentence": "其人久持是行、持是戒，持是自守福，欲所生處樂於愛欲中，是為毀戒。」",
        "from": "T13n0418_002:0909b24_13",
        "context_with_next_sentence": true
    },
    {
        "source_sentence": "佛告颰陀和：「是菩薩比丘欲學是三昧者，清淨持戒，完具持戒不諛諂。",
        "from": "T13n0418_002:0909b26_14",
        "context_with_next_sentence": true
    },
    {
        "source_sentence": "持戒當為智者所稱譽、為羅漢所稱譽。",
        "from": "T13n0418_002:0909b28_15",
        "context_with_next_sentence": true
    },
    {
        "source_sentence": "於經中當布施、當精進所念強、當多信勸樂。",
        "from": "T13n0418_002:0909b29_16",
        "context_with_next_sentence": true
    },
    {
        "source_sentence": "常承事於和上，當承事於善師。",
        "from": "T13n0418_002:0909c01_17",
        "context_with_next_sentence": true
    },
    {
        "source_sentence": "所從聞是三昧者、所可聞是三昧處，當視其人如佛。」",
        "from": "T13n0418_002:0909c02_18",
        "context_with_next_sentence": true
    },
    {
        "source_sentence": "佛告颰陀和：「是菩薩視師如視佛者，得三昧疾。",
        "from": "T13n0418_002:0909c03_19",
        "context_with_next_sentence": true
    },
    {
        "source_sentence": "設不恭敬善師、輕易於善師、欺調於善師，正使久學是三昧，久持、久行，設不恭敬師者，疾亡之。」",
        "from": "T13n0418_002:0909c04_20",
        "context_with_next_sentence": true
    },
    {
        "source_sentence": "佛告颰陀和：「是菩薩若從比丘、比丘尼、優婆塞、優婆夷所得聞是三昧，當視如佛，所聞三昧處當尊敬。」",
        "from": "T13n0418_002:0909c07_21",
        "context_with_next_sentence": true
    },
    {
        "source_sentence": "佛告颰陀和：「菩薩所聞是三昧處，不當持諂意向是。",
        "from": "T13n0418_002:0909c09_22",
        "context_with_next_sentence": true
    },
    {
        "source_sentence": "菩薩不得諂意，常當樂獨處止。",
        "from": "T13n0418_002:0909c11_0",
        "context_with_next_sentence": true
    },
    {
        "source_sentence": "不惜身命，不得悕望人有所索，常行乞食，不受請。",
        "from": "T13n0418_002:0909c11_1",
        "context_with_next_sentence": true
    },
    {
        "source_sentence": "不嫉妬，自守節度如法住，所有趣足而已，經行不得懈、不得臥出。",
        "from": "T13n0418_002:0909c13_2",
        "context_with_next_sentence": true
    },
    {
        "source_sentence": "如是，颰陀和！",
        "from": "T13n0418_002:0909c14_3",
        "context_with_next_sentence": true
    },
    {
        "source_sentence": "如是經中教，其棄愛欲作比丘學是三昧者，當如是守如是。」",
        "from": "T13n0418_002:0909c15_0",
        "context_with_next_sentence": true
    },
    {
        "source_sentence": "颰陀和菩薩白佛：「難及，天中天所說法。",
        "from": "T13n0418_002:0909c16_1",
        "context_with_next_sentence": true
    },
    {
        "source_sentence": "若有後世懈怠菩薩，聞是三昧已不肯精進，其人自念：『我當於後當來佛所索是三昧耳。",
        "from": "T13n0418_002:0909c17_2",
        "context_with_next_sentence": true
    },
    {
        "source_sentence": "云何言我曹身羸極、有病瘦恐不能求，聞是經已懈怠不精進？』",
        "from": "T13n0418_002:0909c19_3",
        "context_with_next_sentence": true
    },
    {
        "source_sentence": "若復有菩薩精進者欲學是經，當教之隨是經中法教。",
        "from": "T13n0418_002:0909c21_4",
        "context_with_next_sentence": true
    },
    {
        "source_sentence": "用是經故，不惜軀命、不望人有所得者、有人稱譽者不用喜、不大貪鉢、震越，無所愛慕、常無所欲。",
        "from": "T13n0418_002:0909c22_5",
        "context_with_next_sentence": true
    },
    {
        "source_sentence": "聞是經不懈怠，常精進，其人不念：『我當於後當來佛所乃求索。』",
        "from": "T13n0418_002:0909c24_6",
        "context_with_next_sentence": true
    },
    {
        "source_sentence": "自念：『使我筋、骨、髓、肉皆使枯腐，學是三昧終不懈怠。』",
        "from": "T13n0418_002:0909c26_7",
        "context_with_next_sentence": true
    },
    {
        "source_sentence": "自念：『我終不懈怠死也，聞是經已無不歡樂。』」",
        "from": "T13n0418_002:0909c27_8",
        "context_with_next_sentence": true
    },
    {
        "source_sentence": "時佛言：「善哉善哉！",
        "from": "T13n0418_002:0909c28_9",
        "context_with_next_sentence": true
    },
    {
        "source_sentence": "颰陀和！",
        "from": "T13n0418_002:0909c29_10",
        "context_with_next_sentence": true
    },
    {
        "source_sentence": "所說者無有異，我助其歡喜，過去、當來、今現在佛悉助歡喜。」",
        "from": "T13n0418_002:0909c29_11",
        "context_with_next_sentence": true
    },
    {
        "source_sentence": "佛爾時頌偈言：「如我今所說法，　　悉受學獨處止，　行功德、自守節，　　是三昧不難得。",
        "from": "T13n0418_002:0910a01_12",
        "context_with_next_sentence": true
    },
    {
        "source_sentence": "　常乞食、不受請，　　悉棄捨諸欲樂，　所從聞是三昧，　　敬法師如世尊。",
        "from": "T13n0418_002:0910a05_0",
        "context_with_next_sentence": true
    },
    {
        "source_sentence": "　有誦行是三昧，　　常精進莫懈怠，　不得惜於經法，　　不求供乃與經。",
        "from": "T13n0418_002:0910a07_0",
        "context_with_next_sentence": true
    },
    {
        "source_sentence": "　其有受是三昧，　　爾乃為是佛子，　學奉行如是者，　　得三昧終不久。",
        "from": "T13n0418_002:0910a09_0",
        "context_with_next_sentence": true
    },
    {
        "source_sentence": "　常懃力不懈怠，　　除睡眠心開解，　當遠離惡知識，　　然後從是法行。",
        "from": "T13n0418_002:0910a11_0",
        "context_with_next_sentence": true
    },
    {
        "source_sentence": "　去放逸不休息，　　常捨離眾聚會，　比丘求斯三昧，　　隨佛教當如是。」",
        "from": "T13n0418_002:0910a13_0",
        "context_with_next_sentence": true
    },
    {
        "source_sentence": "颰陀和菩薩白佛：「比丘尼求菩薩道，欲學是三昧、欲守是三昧，當持何等法住、學、守是三昧？」",
        "from": "T13n0418_002:0910a15_0",
        "context_with_next_sentence": true
    },
    {
        "source_sentence": "佛告颰陀和：「比丘尼求摩訶衍三拔致，是三昧學、守者，當謙敬，不當嫉妬、不得瞋恚。",
        "from": "T13n0418_002:0910a17_1",
        "context_with_next_sentence": true
    },
    {
        "source_sentence": "去自貢高、去自貴大，却於懈怠，當精進，棄於睡眠，不得臥出。",
        "from": "T13n0418_002:0910a19_2",
        "context_with_next_sentence": true
    },
    {
        "source_sentence": "悉却財利，悉當淨潔護，不得惜軀命。",
        "from": "T13n0418_002:0910a20_3",
        "context_with_next_sentence": true
    },
    {
        "source_sentence": "常樂於經、當求多學，當棄婬、恚、癡，出魔羅網去。",
        "from": "T13n0418_002:0910a21_4",
        "context_with_next_sentence": true
    },
    {
        "source_sentence": "當棄所好服飾、珠環，不得惡口，不得貪愛好鉢、震越。",
        "from": "T13n0418_002:0910a23_0",
        "context_with_next_sentence": true
    },
    {
        "source_sentence": "當為人所稱譽，不得有諛諂。",
        "from": "T13n0418_002:0910a24_1",
        "context_with_next_sentence": true
    },
    {
        "source_sentence": "學是三昧時當敬善師視如佛，當承是經中教，守是三昧。」",
        "from": "T13n0418_002:0910a25_2",
        "context_with_next_sentence": true
    },
    {
        "source_sentence": "佛爾時頌偈言：「比丘尼行恭敬，　　不妬嫉、離瞋恚、　除憍慢、去自大，　　行是者得三昧。",
        "from": "T13n0418_002:0910a26_3",
        "context_with_next_sentence": true
    },
    {
        "source_sentence": "　當精進却睡臥，　　捐所欲不貪壽，　一心慈於是法，　　求三昧當如是。",
        "from": "T13n0418_002:0910a29_0",
        "context_with_next_sentence": true
    },
    {
        "source_sentence": "　無得聽貪婬心，　　棄瞋、恚及愚癡，　莫得墮魔羅網，　　求三昧當如是。",
        "from": "T13n0418_002:0910b02_0",
        "context_with_next_sentence": true
    },
    {
        "source_sentence": "　設有學是三昧，　　無調戲捨貪身，　一切捐眾狐疑，　　當至誠不虛飾。",
        "from": "T13n0418_002:0910b04_0",
        "context_with_next_sentence": true
    },
    {
        "source_sentence": "　捨小慈常大慈，　　敬善師無己已，　當去離於眾惡，　　求三昧當如是。",
        "from": "T13n0418_002:0910b06_0",
        "context_with_next_sentence": true
    },
    {
        "source_sentence": "　行求法欲得者，　　不貪著鉢震越，　從人聞爾三昧，　　視如佛等無異。」",
        "from": "T13n0418_002:0910b08_0",
        "context_with_next_sentence": true
    },
    {
        "source_sentence": "颰陀和菩薩白佛：「若有白衣菩薩居家修道，聞是三昧已欲學者、欲守者，當云何於法中立、學、守是三昧？」",
        "from": "T13n0418_002:0910b10_0",
        "context_with_next_sentence": true
    },
    {
        "source_sentence": "佛告颰陀和：「白衣菩薩聞是三昧已欲學、守者，當持五戒堅淨潔住；酒不得飲，亦不得飲他人；不得與女人交通，不得自為，亦不得教他人為；不得有恩愛於妻子，不得念男女；不得念財產。",
        "from": "T13n0418_002:0910b12_1",
        "context_with_next_sentence": true
    },
    {
        "source_sentence": "常念：『欲棄妻子，行作沙門。』",
        "from": "T13n0418_002:0910b17_2",
        "context_with_next_sentence": true
    },
    {
        "source_sentence": "常持八關齋，齋時常當於佛寺齋；常當念布施，不念我當自得其福，當用萬民故施；常當大慈於善師，見持戒比丘不得輕易說其惡。",
        "from": "T13n0418_002:0910b18_0",
        "context_with_next_sentence": true
    },
    {
        "source_sentence": "作是行已，當學、當守是三昧。」",
        "from": "T13n0418_002:0910b21_1",
        "context_with_next_sentence": true
    },
    {
        "source_sentence": "佛爾時頌偈言：「有居家菩薩，　　欲得是三昧，　常當學究竟，　　心無所貪慕。",
        "from": "T13n0418_002:0910b22_0",
        "context_with_next_sentence": true
    },
    {
        "source_sentence": "　誦是三昧時，　　思樂作沙門，　不得貪妻子，　　捨離於財色。",
        "from": "T13n0418_002:0910b25_0",
        "context_with_next_sentence": true
    },
    {
        "source_sentence": "　常奉持五戒，　　一月八關齋，　齋時於佛寺，　　學三昧通利。",
        "from": "T13n0418_002:0910b27_0",
        "context_with_next_sentence": true
    },
    {
        "source_sentence": "　不得說人惡，　　無形輕慢行，　心無所榮冀，　　當行是三昧。",
        "from": "T13n0418_002:0910b29_0",
        "context_with_next_sentence": true
    },
    {
        "source_sentence": "　奉敬諸經法，　　常當樂於道，　心無有諂偽，　　棄捨慳妬意。",
        "from": "T13n0418_002:0910c02_0",
        "context_with_next_sentence": true
    },
    {
        "source_sentence": "　有學是三昧，　　常當行恭敬，　捨自大放逸，　　奉事比丘僧。」",
        "from": "T13n0418_002:0910c04_0",
        "context_with_next_sentence": true
    },
    {
        "source_sentence": "颰陀和菩薩白佛：「若有優婆夷求摩訶衍三拔致，聞是三昧已欲學、守者，當行何等法學、守是三昧？」",
        "from": "T13n0418_002:0910c06_0",
        "context_with_next_sentence": true
    },
    {
        "source_sentence": "佛告颰陀和：「若優婆夷求摩訶衍三拔致，聞是三昧已欲學、守者，當持五戒，自歸於三。",
        "from": "T13n0418_002:0910c08_1",
        "context_with_next_sentence": true
    },
    {
        "source_sentence": "何等為三？",
        "from": "T13n0418_002:0910c10_2",
        "context_with_next_sentence": true
    },
    {
        "source_sentence": "自歸於佛、歸命於法、歸命於比丘僧。",
        "from": "T13n0418_002:0910c10_3",
        "context_with_next_sentence": true
    },
    {
        "source_sentence": "不得事餘道、不得拜於天、不得示吉良日、不得調戲、不得慢恣、不得有貪心。",
        "from": "T13n0418_002:0910c11_4",
        "context_with_next_sentence": true
    },
    {
        "source_sentence": "優婆夷常當念布施，歡樂欲聞經，力多學問。",
        "from": "T13n0418_002:0910c13_5",
        "context_with_next_sentence": true
    },
    {
        "source_sentence": "優婆夷常當敬重於善師，心常不倦不懈。",
        "from": "T13n0418_002:0910c14_6",
        "context_with_next_sentence": true
    },
    {
        "source_sentence": "若比丘、比丘尼過者，常以坐席、賓主飲食待之。」",
        "from": "T13n0418_002:0910c15_7",
        "context_with_next_sentence": true
    },
    {
        "source_sentence": "佛爾時頌偈言：「若有優婆夷，　　誦是三昧者，　當從佛法教，　　奉五戒完具。",
        "from": "T13n0418_002:0910c16_8",
        "context_with_next_sentence": true
    },
    {
        "source_sentence": "　守是三昧時，　　當尊敬於佛，　及法比丘眾，　　恭敬其善師。",
        "from": "T13n0418_002:0910c20_0",
        "context_with_next_sentence": true
    },
    {
        "source_sentence": "　不得事餘道，　　勿祠祀於天，　行是三昧者，　　見人立迎逆。",
        "from": "T13n0418_002:0910c22_0",
        "context_with_next_sentence": true
    },
    {
        "source_sentence": "　除去殺、盜、婬，　　至誠不兩舌，　無得向酒家，　　當行是三昧。",
        "from": "T13n0418_002:0910c24_0",
        "context_with_next_sentence": true
    },
    {
        "source_sentence": "　心不得懷貪，　　常當念施與，　除去諛諂意，　　無得說人短。",
        "from": "T13n0418_002:0910c26_0",
        "context_with_next_sentence": true
    },
    {
        "source_sentence": "　常當恭敬事，　　比丘、比丘尼，　聞法語悉受，　　學三昧如是。」",
        "from": "T13n0418_002:0910c28_0",
        "context_with_next_sentence": true
    },
    {
        "source_sentence": "般舟經授決品第七",
        "from": "T13n0418_002:0911a01_0",
        "context_with_next_sentence": true
    },
    {
        "source_sentence": "颰陀和菩薩問佛：「少有及者，天中天！",
        "from": "T13n0418_002:0911a02_0",
        "context_with_next_sentence": true
    },
    {
        "source_sentence": "怛薩阿竭乃說是三昧，諸菩薩所樂精進行，無有懈怠於阿耨多羅三藐三菩提。",
        "from": "T13n0418_002:0911a02_1",
        "context_with_next_sentence": true
    },
    {
        "source_sentence": "佛般泥洹後，是三昧者當在閻浮利內不？」",
        "from": "T13n0418_002:0911a04_2",
        "context_with_next_sentence": true
    },
    {
        "source_sentence": "佛告颰陀和菩薩：「我般泥洹後，是三昧者當現在四十歲，其後不復現。",
        "from": "T13n0418_002:0911a05_3",
        "context_with_next_sentence": true
    },
    {
        "source_sentence": "却後亂世佛經且欲斷時，諸比丘不復承用佛教。",
        "from": "T13n0418_002:0911a07_4",
        "context_with_next_sentence": true
    },
    {
        "source_sentence": "然後亂世時，國國相伐，於是時是三昧當復現閻浮利內。",
        "from": "T13n0418_002:0911a08_5",
        "context_with_next_sentence": true
    },
    {
        "source_sentence": "用佛威神故，是三昧經復為出。」",
        "from": "T13n0418_002:0911a09_6",
        "context_with_next_sentence": true
    },
    {
        "source_sentence": "颰陀和菩薩、羅隣那竭菩薩從坐起，正衣服，叉手於佛前，白佛：「佛般泥洹後亂世時，我曹共護是三昧、持是三昧，具足為人說之，聞是經卷無有厭極時。」",
        "from": "T13n0418_002:0911a10_7",
        "context_with_next_sentence": true
    },
    {
        "source_sentence": "摩訶須薩和菩薩、憍曰兜菩薩、那羅達菩薩、須深菩薩、因坻達菩薩、和輪調菩薩共白佛言：「佛般泥洹去却後亂世時，是經卷者我輩自共護持，使佛道久在。",
        "from": "T13n0418_002:0911a14_8",
        "context_with_next_sentence": true
    },
    {
        "source_sentence": "其有未聞者，我輩當共為說，教授是深經；世間少有信者，我曹悉受之。」",
        "from": "T13n0418_002:0911a18_0",
        "context_with_next_sentence": true
    },
    {
        "source_sentence": "時五百人從坐起——比丘、比丘尼、優婆塞、優婆夷——皆叉手於佛前住，白佛：「佛般泥洹後亂世時，聞是三昧悉自持、護願持，我五百人囑累是八菩薩。」",
        "from": "T13n0418_002:0911a19_1",
        "context_with_next_sentence": true
    },
    {
        "source_sentence": "時佛笑，口中金色光出，至十方不可計佛國悉照明，還遶身三匝從頭上入。",
        "from": "T13n0418_002:0911a23_2",
        "context_with_next_sentence": true
    },
    {
        "source_sentence": "阿難從坐起，更被袈裟，前至佛所為佛作禮，却住叉手以偈讚曰：「其心清淨行無穢，　　神通無極大變化，　已過諸礙超眾智，　　光明除冥去垢塵。",
        "from": "T13n0418_002:0911a24_3",
        "context_with_next_sentence": true
    },
    {
        "source_sentence": "　智慧無量心普解，　　佛天中天鶡鴨音，　一切外道莫能動，　　何緣而笑出妙光？",
        "from": "T13n0418_002:0911a29_0",
        "context_with_next_sentence": true
    },
    {
        "source_sentence": "　願正真覺為解說，　　慈愍一切眾生尊，　若有聞佛柔濡音，　　解釋達聖化俗行。",
        "from": "T13n0418_002:0911b02_0",
        "context_with_next_sentence": true
    },
    {
        "source_sentence": "　世尊所感非唐舉，　　眾聖導師不妄笑，　今者誰當在決中？",
        "from": "T13n0418_002:0911b04_0",
        "context_with_next_sentence": true
    },
    {
        "source_sentence": "　　世雄願為解此意。",
        "from": "T13n0418_002:0911b05_1",
        "context_with_next_sentence": true
    },
    {
        "source_sentence": "　今日誰住道德堅？",
        "from": "T13n0418_002:0911b06_0",
        "context_with_next_sentence": true
    },
    {
        "source_sentence": "　　誰當逮得興妙行？",
        "from": "T13n0418_002:0911b06_1",
        "context_with_next_sentence": true
    },
    {
        "source_sentence": "　誰今受得深法藏，　　無上道德眾所歸？",
        "from": "T13n0418_002:0911b07_0",
        "context_with_next_sentence": true
    },
    {
        "source_sentence": "　今日誰當愍世間？",
        "from": "T13n0418_002:0911b08_0",
        "context_with_next_sentence": true
    },
    {
        "source_sentence": "　　誰當奉受是法教？",
        "from": "T13n0418_002:0911b08_1",
        "context_with_next_sentence": true
    },
    {
        "source_sentence": "　誰堅立於佛智慧？",
        "from": "T13n0418_002:0911b09_0",
        "context_with_next_sentence": true
    },
    {
        "source_sentence": "　　世尊願為解說之。」",
        "from": "T13n0418_002:0911b09_1",
        "context_with_next_sentence": true
    },
    {
        "source_sentence": "佛爾時為阿難說偈言：「佛語阿難！",
        "from": "T13n0418_002:0911b10_0",
        "context_with_next_sentence": true
    },
    {
        "source_sentence": "汝見不？",
        "from": "T13n0418_002:0911b11_1",
        "context_with_next_sentence": true
    },
    {
        "source_sentence": "　　五百人等在前立，　其心歡然歌頌曰：　　『我等亦當逮是法。』",
        "from": "T13n0418_002:0911b11_2",
        "context_with_next_sentence": true
    },
    {
        "source_sentence": "　顏色和悅敬視佛：　　『我等何時得如是？』",
        "from": "T13n0418_002:0911b13_0",
        "context_with_next_sentence": true
    },
    {
        "source_sentence": "　皆悉竦立嗟嘆佛：　　『我輩會當逮如是。』",
        "from": "T13n0418_002:0911b14_0",
        "context_with_next_sentence": true
    },
    {
        "source_sentence": "　五百人等今現在，　　名字雖異本行同，　常樂奉受是深經，　　於當來世亦復然。",
        "from": "T13n0418_002:0911b15_0",
        "context_with_next_sentence": true
    },
    {
        "source_sentence": "　今我囑累告汝等，　　佛慧無量知彼本，　是等不獨見一佛，　　亦不立此得其慧。",
        "from": "T13n0418_002:0911b17_0",
        "context_with_next_sentence": true
    },
    {
        "source_sentence": "　徹照彼之宿世命，　　以曾更見八萬佛，　五百人等存在道，　　常解經義勉行成。",
        "from": "T13n0418_002:0911b19_0",
        "context_with_next_sentence": true
    },
    {
        "source_sentence": "　勸助無數諸菩薩，　　常行慈哀護經法；　勸化一切眾人民，　　悉令逮得大道行。",
        "from": "T13n0418_002:0911b21_0",
        "context_with_next_sentence": true
    },
    {
        "source_sentence": "　知見過去諸世尊，　　覩八十億那術數，　名德普大脫於心，　　擁護是法三轉行。",
        "from": "T13n0418_002:0911b23_0",
        "context_with_next_sentence": true
    },
    {
        "source_sentence": "　現世於此受我教，　　分布供養是舍利，　安諦受習佛所化，　　皆悉諷誦有所付。",
        "from": "T13n0418_002:0911b25_0",
        "context_with_next_sentence": true
    },
    {
        "source_sentence": "　著於塔寺及山中，　　若付天、龍、乾陀羅，　各各轉授經卷已，　　壽命終訖生天上。",
        "from": "T13n0418_002:0911b27_0",
        "context_with_next_sentence": true
    },
    {
        "source_sentence": "　天上壽盡還世間，　　各各而生異種姓，　當復取此佛道行，　　分別是經如所願。",
        "from": "T13n0418_002:0911b29_0",
        "context_with_next_sentence": true
    },
    {
        "source_sentence": "　用愛樂斯經法故，　　求輒得之持奉行，　令無數人得聽聞，　　欣踊難量心無等。",
        "from": "T13n0418_002:0911c02_0",
        "context_with_next_sentence": true
    },
    {
        "source_sentence": "　是等黠慧不厭法，　　非貪軀體及壽命，　降伏一切諸外道，　　授與經法弘其志。",
        "from": "T13n0418_002:0911c04_0",
        "context_with_next_sentence": true
    },
    {
        "source_sentence": "　是經法者無能得，　　及持、諷誦、講說者，　今四輩人住我前，　　五百之眾能堪持。",
        "from": "T13n0418_002:0911c06_0",
        "context_with_next_sentence": true
    },
    {
        "source_sentence": "　是八菩薩颰陀和、　　羅隣那竭、那羅達、　摩訶須薩、和輪調、　　因坻、須深、憍曰兜，　比丘及尼、清信士，　　奉玄妙法上義句，　常以經道哀世間，　　宣暢方等普流化。",
        "from": "T13n0418_002:0911c08_0",
        "context_with_next_sentence": true
    },
    {
        "source_sentence": "　颰陀和等八菩薩，　　於五百眾為英雄，　常當奉持方等經，　　於世之俗無所著。",
        "from": "T13n0418_002:0911c12_0",
        "context_with_next_sentence": true
    },
    {
        "source_sentence": "　釋一切縛解空慧，　　紫磨金色百福相，　恒行慈哀度眾生，　　施以安隱滅諸塵。",
        "from": "T13n0418_002:0911c14_0",
        "context_with_next_sentence": true
    },
    {
        "source_sentence": "　壽終之後生法家，　　不復歸於三惡道，　世世相隨常和協，　　然後逮得尊佛道。",
        "from": "T13n0418_002:0911c16_0",
        "context_with_next_sentence": true
    },
    {
        "source_sentence": "　已棄捐於八難處，　　遠離一切諸惡道，　其功德行莫能稱，　　所受福祐無能量。",
        "from": "T13n0418_002:0911c18_0",
        "context_with_next_sentence": true
    },
    {
        "source_sentence": "　當復值見彌勒佛，　　咸同一心往自歸，　悉共供養等慈哀，　　逮於無上寂滅句。",
        "from": "T13n0418_002:0911c20_0",
        "context_with_next_sentence": true
    },
    {
        "source_sentence": "　其心僉然而和同，　　正意奉事人中尊，　不猗俗事得法忍，　　疾逮無上大道行。",
        "from": "T13n0418_002:0911c22_0",
        "context_with_next_sentence": true
    },
    {
        "source_sentence": "　彼常奉持此經法，　　夙興夜寐而諷誦，　殖眾功德修梵行，　　覩彌勒時義若此。",
        "from": "T13n0418_002:0911c24_0",
        "context_with_next_sentence": true
    },
    {
        "source_sentence": "　於是賢劫所興佛，　　慈哀世間放光明，　每所在處普持法，　　奉事去來現在佛。",
        "from": "T13n0418_002:0911c26_0",
        "context_with_next_sentence": true
    },
    {
        "source_sentence": "　皆悉供養諸世雄，　　見三世尊無眾毒，　當疾逮得尊佛道，　　不可思議無有量。",
        "from": "T13n0418_002:0911c28_0",
        "context_with_next_sentence": true
    },
    {
        "source_sentence": "　中有前得佛道者，　　後人展轉相供養，　不可計劫那術數，　　如是終竟乃斷絕。",
        "from": "T13n0418_002:0912a01_0",
        "context_with_next_sentence": true
    },
    {
        "source_sentence": "　於是居士颰陀和、　　羅隣那竭、那羅達、　及須薩和憍曰兜，　　曾見諸佛如恒沙。",
        "from": "T13n0418_002:0912a03_0",
        "context_with_next_sentence": true
    },
    {
        "source_sentence": "　常當奉事正法化，　　宣布諸佛無億教，　道行無量不可稱，　　至于無數億劫中。",
        "from": "T13n0418_002:0912a05_0",
        "context_with_next_sentence": true
    },
    {
        "source_sentence": "　假使有人受持名，　　所周旋處若夢中，　如是勇猛導世間，　　皆當逮得無上道。",
        "from": "T13n0418_002:0912a07_0",
        "context_with_next_sentence": true
    },
    {
        "source_sentence": "　若有覩見及聞聲，　　其心欣然踊躍者，　皆得佛道不復疑，　　何況奉受供養者？",
        "from": "T13n0418_002:0912a09_0",
        "context_with_next_sentence": true
    },
    {
        "source_sentence": "　若瞋恚之及罵詈、　　持惡意向、撾捶者，　於是八人威神恩，　　尚使得佛況恭敬？",
        "from": "T13n0418_002:0912a11_0",
        "context_with_next_sentence": true
    },
    {
        "source_sentence": "　彼所受法不可議，　　名稱無量及壽命，　光明無限德無疑，　　智慧無量行亦然。",
        "from": "T13n0418_002:0912a13_0",
        "context_with_next_sentence": true
    },
    {
        "source_sentence": "　常得面見無量佛，　　清淨之戒如恒沙，　於是廣普行布施，　　以用求索無上道。",
        "from": "T13n0418_002:0912a15_0",
        "context_with_next_sentence": true
    },
    {
        "source_sentence": "　無數億劫說其福，　　莫能齊限厥功德，　受是經法誦習者，　　逮於大道不復難。",
        "from": "T13n0418_002:0912a17_0",
        "context_with_next_sentence": true
    },
    {
        "source_sentence": "　其有愛樂此經卷，　　受誦、諷持、講說者，　當知五百人中人，　　其心愛樂終不疑。",
        "from": "T13n0418_002:0912a19_0",
        "context_with_next_sentence": true
    },
    {
        "source_sentence": "　假使施得是經法，　　愛樂道義加精進，　行清淨戒除睡臥，　　逮是三昧終不難。",
        "from": "T13n0418_002:0912a21_0",
        "context_with_next_sentence": true
    },
    {
        "source_sentence": "　欲獲安隱布經戒，　　比丘受學在閑居，　常行分衛知止足，　　逮是三昧終不難。",
        "from": "T13n0418_002:0912a23_0",
        "context_with_next_sentence": true
    },
    {
        "source_sentence": "　捨離眾閙不受請，　　口莫貪味棄愛欲，　所從聞是經法者，　　敬如世尊常供事。",
        "from": "T13n0418_002:0912a25_0",
        "context_with_next_sentence": true
    },
    {
        "source_sentence": "　除去慳貪受是法，　　斷絕婬欲棄愚癡，　發起大道心無疑，　　然後學行是三昧；　行無所著捨諸欲，　　常自謹慎棄恚恨，　精進奉行佛法教，　　然後受學是三昧；　不貪男女及所有，　　遠離憍慢并妻妾，　居家修道常慚愧，　　然後學誦是三昧；　無賊害心行柔順，　　不樂謗訕捨諸惡，　不用色求得法忍，　　當善諷誦是三昧。",
        "from": "T13n0418_002:0912a27_0",
        "context_with_next_sentence": true
    },
    {
        "source_sentence": "　若比丘尼學是法，　　常當恭敬棄憍慢，　遠離調戲及貢高，　　得是三昧不復難；　常行精進除睡臥，　　不計吾我諸人物，　愛樂法者不惜命，　　然後學誦是三昧；　制婬妷意捨所著，　　無瞋恚心棄諛諂，　終不復墮魔羅網，　　持是三昧得如是。",
        "from": "T13n0418_002:0912b06_0",
        "context_with_next_sentence": true
    },
    {
        "source_sentence": "　於諸眾生行平等，　　除去放逸眾塵埃，　性無卒暴及麁言，　　然後學誦是三昧；　於鉢、震越及衣服，　　不得須臾有貪愛，　尊敬善師視如佛，　　然後學誦是三昧。",
        "from": "T13n0418_002:0912b12_0",
        "context_with_next_sentence": true
    },
    {
        "source_sentence": "　以逮善利離惡道，　　一心信樂佛法教，　遠離一切八難處，　　持是經者得如是。」",
        "from": "T13n0418_002:0912b16_0",
        "context_with_next_sentence": true
    },
    {
        "source_sentence": "般舟經擁護品第八",
        "from": "T13n0418_002:0912b18_0",
        "context_with_next_sentence": true
    },
    {
        "source_sentence": "颰陀和菩薩、羅隣那竭菩薩、憍曰兜菩薩、那羅達菩薩、須深菩薩、摩訶須薩和菩薩、因坻達菩薩、和倫調菩薩見佛所說，是八菩薩皆大歡喜，持五百劫波育錦衣、持珍寶布施、持身自歸供養佛。",
        "from": "T13n0418_002:0912b19_0",
        "context_with_next_sentence": true
    },
    {
        "source_sentence": "佛語阿難：「是颰陀和等於五百菩薩人中之師，常持中正法，合會隨順教莫不歡喜者——歡樂心、隨時心、清淨心、却欲心。」",
        "from": "T13n0418_002:0912b23_1",
        "context_with_next_sentence": true
    },
    {
        "source_sentence": "是時五百人皆叉手立佛前，颰陀和菩薩白佛言：「菩薩持幾事得是三昧？",
        "from": "T13n0418_002:0912b26_2",
        "context_with_next_sentence": true
    },
    {
        "source_sentence": "天中天！」",
        "from": "T13n0418_002:0912b28_3",
        "context_with_next_sentence": true
    },
    {
        "source_sentence": "佛言：「菩薩有四事疾得是三昧。",
        "from": "T13n0418_002:0912b28_4",
        "context_with_next_sentence": true
    },
    {
        "source_sentence": "何等為四？",
        "from": "T13n0418_002:0912b29_5",
        "context_with_next_sentence": true
    },
    {
        "source_sentence": "一者、不信餘道，二者、斷愛欲，三者、如法行，四者、無所貪生。",
        "from": "T13n0418_002:0912b29_6",
        "context_with_next_sentence": true
    },
    {
        "source_sentence": "是為四，菩薩疾得是三昧。」",
        "from": "T13n0418_002:0912c01_7",
        "context_with_next_sentence": true
    },
    {
        "source_sentence": "佛告颰陀和：「若有菩薩學是三昧者，若持、若誦、若守，今世即自得五百功德。",
        "from": "T13n0418_002:0912c02_8",
        "context_with_next_sentence": true
    },
    {
        "source_sentence": "譬如，颰陀和！",
        "from": "T13n0418_002:0912c04_9",
        "context_with_next_sentence": true
    },
    {
        "source_sentence": "慈心比丘終不中毒、終不中兵、火不能燒、入水不死、帝王不能得其便。",
        "from": "T13n0418_002:0912c04_10",
        "context_with_next_sentence": true
    },
    {
        "source_sentence": "如是，菩薩守是三昧者，終不中毒、終不中兵、終不為火所燒、終不為水所沒、終不為帝王得其便。",
        "from": "T13n0418_002:0912c06_11",
        "context_with_next_sentence": true
    },
    {
        "source_sentence": "譬如，颰陀和！",
        "from": "T13n0418_002:0912c08_12",
        "context_with_next_sentence": true
    },
    {
        "source_sentence": "劫盡壞燒時，持是三昧菩薩者正使墮是火中，火即為滅，譬如大甖水滅小火。」",
        "from": "T13n0418_002:0912c08_13",
        "context_with_next_sentence": true
    },
    {
        "source_sentence": "佛告颰陀和：「我所語無有異。",
        "from": "T13n0418_002:0912c10_14",
        "context_with_next_sentence": true
    },
    {
        "source_sentence": "是菩薩持是三昧者，若帝王、若賊、若水、若火、若龍、若蛇、若閱叉鬼神、若猛獸、若大蟒、若蛟龍、若師子、若虎、若狼、若狗、若人、若非人、若[狂王+加]玃、若薜荔、若鳩洹鬼神，若欲嬈人、若欲殺人、若欲奪人鉢震越、若壞人禪奪人念，設欲中是菩薩者，終不能中。」",
        "from": "T13n0418_002:0912c11_15",
        "context_with_next_sentence": true
    },
    {
        "source_sentence": "佛言：「如我所語無有異，除其宿命所請，其餘無有能中者。」",
        "from": "T13n0418_002:0912c17_16",
        "context_with_next_sentence": true
    },
    {
        "source_sentence": "佛言：「我所語無有異。",
        "from": "T13n0418_002:0912c18_17",
        "context_with_next_sentence": true
    },
    {
        "source_sentence": "若有菩薩持是三昧者，終不病目，若耳、鼻、口，身體無病，其心終不憂、終不厄。",
        "from": "T13n0418_002:0912c19_18",
        "context_with_next_sentence": true
    },
    {
        "source_sentence": "是菩薩若死、若近死，設有是患者，佛語為有異；除其宿命所作。",
        "from": "T13n0418_002:0912c21_19",
        "context_with_next_sentence": true
    },
    {
        "source_sentence": "「復次，颰陀和！",
        "from": "T13n0418_002:0912c22_20",
        "context_with_next_sentence": true
    },
    {
        "source_sentence": "是菩薩諸天皆稱譽、諸龍皆稱譽、諸閱叉鬼神皆稱譽、諸阿須輪皆稱譽，迦留羅鬼神、真陀羅鬼神、摩睺勒鬼神、若人非人皆稱譽是菩薩，諸佛天中天皆稱譽是菩薩。",
        "from": "T13n0418_002:0912c22_21",
        "context_with_next_sentence": true
    },
    {
        "source_sentence": "「復次，颰陀和！",
        "from": "T13n0418_002:0912c26_22",
        "context_with_next_sentence": true
    },
    {
        "source_sentence": "是菩薩為諸天所護、為諸龍所護，四天王、釋提桓因、梵三鉢天皆護是菩薩，閱叉鬼神、乾陀羅鬼神、阿須倫鬼神、迦留羅鬼神、真陀羅鬼神、摩睺勒鬼神、若人非人皆共擁護是菩薩，諸佛天中天皆共擁護是菩薩。",
        "from": "T13n0418_002:0912c27_23",
        "context_with_next_sentence": true
    },
    {
        "source_sentence": "「復次，颰陀和！",
        "from": "T13n0418_002:0913a03_24",
        "context_with_next_sentence": true
    },
    {
        "source_sentence": "是菩薩為諸天所敬愛，諸龍閱叉鬼神、乾陀羅鬼神、阿須倫鬼神、迦留羅鬼神、真陀羅鬼神、摩睺勒鬼神、若人非人皆共敬愛是菩薩，諸佛天中天——皆無有愛欲——以道德故皆復敬愛是菩薩。",
        "from": "T13n0418_002:0913a03_25",
        "context_with_next_sentence": true
    },
    {
        "source_sentence": "「復次，颰陀和！",
        "from": "T13n0418_002:0913a07_26",
        "context_with_next_sentence": true
    },
    {
        "source_sentence": "是菩薩諸天皆欲見之，諸龍、閱叉鬼神、乾陀羅鬼神、阿須倫鬼神、迦留羅鬼神、真陀羅鬼神、摩睺勒鬼神、若人非人皆思樂欲見是菩薩，諸佛天中天皆各各欲使是菩薩往到其所——用人民故欲使往。",
        "from": "T13n0418_002:0913a08_27",
        "context_with_next_sentence": true
    },
    {
        "source_sentence": "「復次，颰陀和！",
        "from": "T13n0418_002:0913a12_28",
        "context_with_next_sentence": true
    },
    {
        "source_sentence": "是菩薩諸天皆來至其所，諸龍、閱叉鬼神、乾陀羅鬼神、阿須輪鬼神、迦留羅鬼神、真陀羅鬼神、摩睺勒鬼神、若人非人皆來至是菩薩所，與共相見。",
        "from": "T13n0418_002:0913a13_29",
        "context_with_next_sentence": true
    },
    {
        "source_sentence": "諸佛天中天，菩薩不但晝日見，夜於夢中若見諸佛身、若諸佛各各自說其名字。",
        "from": "T13n0418_002:0913a16_30",
        "context_with_next_sentence": true
    },
    {
        "source_sentence": "「復次，颰陀和！",
        "from": "T13n0418_002:0913a18_31",
        "context_with_next_sentence": true
    },
    {
        "source_sentence": "是菩薩所未誦經、前所不聞經卷，是菩薩持是三昧威神，夢中悉自得其經卷名，各各悉見悉聞經聲——若晝日不得者，若夜於夢中悉見得。」",
        "from": "T13n0418_002:0913a18_32",
        "context_with_next_sentence": true
    },
    {
        "source_sentence": "佛告颰陀和：「若一劫、若復過一劫，我說是菩薩持是三昧者，說其功德不可盡竟，何況力求得是三昧者？」",
        "from": "T13n0418_002:0913a21_33",
        "context_with_next_sentence": true
    },
    {
        "source_sentence": "佛爾時頌偈言：「若有菩薩學誦是，　　佛說三昧寂定義，　假使欲嘆其功德，　　譬如恒邊減一沙。",
        "from": "T13n0418_002:0913a24_34",
        "context_with_next_sentence": true
    },
    {
        "source_sentence": "　刀刃、矛戟不中傷，　　盜賊、怨家無能害，　國王、大臣喜悅向，　　學此三昧得如是。",
        "from": "T13n0418_002:0913a27_0",
        "context_with_next_sentence": true
    },
    {
        "source_sentence": "　蚖蛇含毒誠可畏，　　見彼行者毒疾除，　不復瞋恚吐惡氣，　　誦是三昧得如是。",
        "from": "T13n0418_002:0913a29_0",
        "context_with_next_sentence": true
    },
    {
        "source_sentence": "　怨讐、嫌隙莫能當，　　天、龍、鬼、神、真陀羅，　覩其威光皆嘿然，　　學此三昧得如是。",
        "from": "T13n0418_002:0913b02_0",
        "context_with_next_sentence": true
    },
    {
        "source_sentence": "　山野弊狼及大蟒、　　師子、猛虎、鹿、[狂王+加]玃，　無傷害心攝藏毒，　　悉來親護是行者；　弊惡鬼神將人魂，　　諸天人民懷害心，　感其威神自然伏，　　學此三昧得如是。",
        "from": "T13n0418_002:0913b04_0",
        "context_with_next_sentence": true
    },
    {
        "source_sentence": "　其人不病無苦痛，　　耳目聰明無闇塞，　言辭辯慧有殊傑，　　行三昧者速逮是；　其人終不墮地獄，　　離餓鬼道及畜生，　世世所生識宿命，　　學此三昧得如是。",
        "from": "T13n0418_002:0913b08_0",
        "context_with_next_sentence": true
    },
    {
        "source_sentence": "　鬼神、乾陀共擁護，　　諸天人民亦如是，　并阿須倫、摩睺勒，　　行此三昧得如是。",
        "from": "T13n0418_002:0913b12_0",
        "context_with_next_sentence": true
    },
    {
        "source_sentence": "　諸天悉共頌其德，　　天、人、龍、鬼、真陀羅，　諸佛嗟歎令如願，　　諷誦說經為人故。",
        "from": "T13n0418_002:0913b14_0",
        "context_with_next_sentence": true
    },
    {
        "source_sentence": "　其人道意不退轉，　　法慧之義而無盡，　姿顏美艶無與等，　　誦習此經開化人。",
        "from": "T13n0418_002:0913b16_0",
        "context_with_next_sentence": true
    },
    {
        "source_sentence": "　國國相伐民荒亂，　　飢饉荐臻懷苦窮，　終不於中夭其命，　　能誦此經化人者。",
        "from": "T13n0418_002:0913b18_0",
        "context_with_next_sentence": true
    },
    {
        "source_sentence": "　勇猛降伏諸魔事，　　心無所畏毛不竪，　其功德行不可議，　　行此三昧得如是。",
        "from": "T13n0418_002:0913b20_0",
        "context_with_next_sentence": true
    },
    {
        "source_sentence": "　妖蠱幻化及符書，　　穢濁邪道不正行，　終無有能中其身，　　用愛樂法達本故。",
        "from": "T13n0418_002:0913b22_0",
        "context_with_next_sentence": true
    },
    {
        "source_sentence": "　一切悉共歌其德，　　具足空慧佛尊子，　然後當來最末世，　　手得是經得如是。",
        "from": "T13n0418_002:0913b24_0",
        "context_with_next_sentence": true
    },
    {
        "source_sentence": "　常行精進懷喜踴，　　同心和悅奉此法，　受持經卷講諷誦，　　今我以是為彼說。」",
        "from": "T13n0418_002:0913b26_0",
        "context_with_next_sentence": true
    },
    {
        "source_sentence": "般舟經羼羅耶佛品第九",
        "from": "T13n0418_002:0913b28_0",
        "context_with_next_sentence": true
    },
    {
        "source_sentence": "佛告颰陀和：「乃往昔時不可計阿僧祇劫，爾時有佛名羼羅耶佛、怛薩阿竭、阿羅訶、三耶三佛，於世間極尊，安定於世間；於經中大明，天上天下號曰天中天。",
        "from": "T13n0418_002:0913b29_0",
        "context_with_next_sentence": true
    },
    {
        "source_sentence": "爾時，有長者子名須達，與二萬人俱來至羼羅耶佛所，為佛作禮却坐一面。",
        "from": "T13n0418_002:0913c03_1",
        "context_with_next_sentence": true
    },
    {
        "source_sentence": "須達長者子問羼羅耶佛是三昧。",
        "from": "T13n0418_002:0913c05_2",
        "context_with_next_sentence": true
    },
    {
        "source_sentence": "羼羅耶佛知須達長者子心所念，便為說是三昧。",
        "from": "T13n0418_002:0913c06_3",
        "context_with_next_sentence": true
    },
    {
        "source_sentence": "須達長者子聞是三昧已大歡喜，即悉諷受得作沙門，求是三昧八萬歲。",
        "from": "T13n0418_002:0913c07_4",
        "context_with_next_sentence": true
    },
    {
        "source_sentence": "時長者子須達從佛聞經甚眾多——悉從無央數佛聞經——其智慧甚高明。",
        "from": "T13n0418_002:0913c09_5",
        "context_with_next_sentence": true
    },
    {
        "source_sentence": "長者子須達其後壽終生忉利天上，以後復從天上來下生世間。",
        "from": "T13n0418_002:0913c10_6",
        "context_with_next_sentence": true
    },
    {
        "source_sentence": "爾時，故劫中復有佛，名術闍波提怛薩阿竭、阿羅呵、三耶三菩。",
        "from": "T13n0418_002:0913c12_7",
        "context_with_next_sentence": true
    },
    {
        "source_sentence": "時佛在剎利家生，爾時長者子須達復於佛所聞是三昧，復求之。",
        "from": "T13n0418_002:0913c13_8",
        "context_with_next_sentence": true
    },
    {
        "source_sentence": "時長者子須達其後復於故劫中復有佛，名賴毘羅耶怛薩阿竭、阿羅呵、三耶三佛，婆羅門種。",
        "from": "T13n0418_002:0913c15_9",
        "context_with_next_sentence": true
    },
    {
        "source_sentence": "時長者子須達復於佛所受是三昧，求守八萬四千歲。」",
        "from": "T13n0418_002:0913c17_10",
        "context_with_next_sentence": true
    },
    {
        "source_sentence": "佛告颰陀和：「長者子須達却後八萬劫得作佛，名提和竭羅。",
        "from": "T13n0418_002:0913c18_11",
        "context_with_next_sentence": true
    },
    {
        "source_sentence": "爾時，長者子須達為人高明勇猛，智慧甚廣。」",
        "from": "T13n0418_002:0913c20_12",
        "context_with_next_sentence": true
    },
    {
        "source_sentence": "佛言：「見是三昧不？",
        "from": "T13n0418_002:0913c21_13",
        "context_with_next_sentence": true
    },
    {
        "source_sentence": "颰陀和！",
        "from": "T13n0418_002:0913c21_14",
        "context_with_next_sentence": true
    },
    {
        "source_sentence": "饒益乃爾，使人成就得佛道。",
        "from": "T13n0418_002:0913c21_15",
        "context_with_next_sentence": true
    },
    {
        "source_sentence": "若有菩薩得是三昧者，當學誦、當持、當教人、當守，如是者得佛不久。",
        "from": "T13n0418_002:0913c22_16",
        "context_with_next_sentence": true
    },
    {
        "source_sentence": "若曹知不？",
        "from": "T13n0418_002:0913c24_17",
        "context_with_next_sentence": true
    },
    {
        "source_sentence": "颰陀和！",
        "from": "T13n0418_002:0913c24_18",
        "context_with_next_sentence": true
    },
    {
        "source_sentence": "是三昧者是菩薩眼、諸菩薩母、諸菩薩所歸仰、諸菩薩所出生。",
        "from": "T13n0418_002:0913c24_19",
        "context_with_next_sentence": true
    },
    {
        "source_sentence": "若知不？",
        "from": "T13n0418_002:0913c26_20",
        "context_with_next_sentence": true
    },
    {
        "source_sentence": "颰陀和！",
        "from": "T13n0418_002:0913c26_21",
        "context_with_next_sentence": true
    },
    {
        "source_sentence": "是三昧者破去於冥，明於天上天下。",
        "from": "T13n0418_002:0913c26_22",
        "context_with_next_sentence": true
    },
    {
        "source_sentence": "若知不？",
        "from": "T13n0418_002:0913c27_23",
        "context_with_next_sentence": true
    },
    {
        "source_sentence": "颰陀和！",
        "from": "T13n0418_002:0913c27_24",
        "context_with_next_sentence": true
    },
    {
        "source_sentence": "是菩薩三昧者，是諸佛之藏、諸佛之地，是珍寶淵海之泉、是無量功德之鎮益；明哲之經當作是知。",
        "from": "T13n0418_002:0913c27_25",
        "context_with_next_sentence": true
    },
    {
        "source_sentence": "三昧所出如是，從是中出佛、聞經、正立於四意止中。",
        "from": "T13n0418_002:0914a01_26",
        "context_with_next_sentence": true
    },
    {
        "source_sentence": "何等為四意止中？",
        "from": "T13n0418_002:0914a02_27",
        "context_with_next_sentence": true
    },
    {
        "source_sentence": "一者，自觀身、觀他人身、自觀身觀他人身者本無身；二者，自觀痛痒、觀他人痛痒、自觀痛痒觀他人痛痒者本無痛痒；三者，自觀意、觀他人意、自觀意觀他人意者本無意；四者，自觀法、觀他人法、自觀法觀他人法者本無法。」",
        "from": "T13n0418_002:0914a02_28",
        "context_with_next_sentence": true
    },
    {
        "source_sentence": "佛告颰陀和：「是三昧誰當信者？",
        "from": "T13n0418_002:0914a08_29",
        "context_with_next_sentence": true
    },
    {
        "source_sentence": "獨怛薩阿竭、阿羅呵、三耶三佛、阿惟越致、阿羅漢乃信之耳。",
        "from": "T13n0418_002:0914a09_30",
        "context_with_next_sentence": true
    },
    {
        "source_sentence": "有愚癡迷惑心者，離是現在佛前立三昧遠。",
        "from": "T13n0418_002:0914a10_31",
        "context_with_next_sentence": true
    },
    {
        "source_sentence": "何以故？",
        "from": "T13n0418_002:0914a11_32",
        "context_with_next_sentence": true
    },
    {
        "source_sentence": "是法當念佛、當見佛。」",
        "from": "T13n0418_002:0914a11_33",
        "context_with_next_sentence": true
    },
    {
        "source_sentence": "佛告颰陀和：「是菩薩當念佛、當見佛、當聞經，不當有著。",
        "from": "T13n0418_002:0914a12_34",
        "context_with_next_sentence": true
    },
    {
        "source_sentence": "何以故？",
        "from": "T13n0418_002:0914a13_35",
        "context_with_next_sentence": true
    },
    {
        "source_sentence": "佛本無是、法無所因。",
        "from": "T13n0418_002:0914a13_36",
        "context_with_next_sentence": true
    },
    {
        "source_sentence": "何以故？",
        "from": "T13n0418_002:0914a14_37",
        "context_with_next_sentence": true
    },
    {
        "source_sentence": "本空無所有，各各行法念。",
        "from": "T13n0418_002:0914a14_38",
        "context_with_next_sentence": true
    },
    {
        "source_sentence": "是法中無所取、是法無所著，如空等甚清淨，是法人所想了無所有。",
        "from": "T13n0418_002:0914a15_39",
        "context_with_next_sentence": true
    },
    {
        "source_sentence": "無所有是法，假所因者空寂耳，如泥洹。",
        "from": "T13n0418_002:0914a17_0",
        "context_with_next_sentence": true
    },
    {
        "source_sentence": "是法無所有，本無是法，無所從來、亦無所從去。",
        "from": "T13n0418_002:0914a18_0",
        "context_with_next_sentence": true
    },
    {
        "source_sentence": "人本無是法，不著者近、有著者遠。」",
        "from": "T13n0418_002:0914a19_1",
        "context_with_next_sentence": true
    },
    {
        "source_sentence": "佛告颰陀和：「若有守是三昧者，因想入無想中見佛、念佛。",
        "from": "T13n0418_002:0914a20_0",
        "context_with_next_sentence": true
    },
    {
        "source_sentence": "守覺聞經念法，守覺不得念我、不得著法。",
        "from": "T13n0418_002:0914a21_1",
        "context_with_next_sentence": true
    },
    {
        "source_sentence": "何以故？",
        "from": "T13n0418_002:0914a22_2",
        "context_with_next_sentence": true
    },
    {
        "source_sentence": "有守覺，颰陀和！",
        "from": "T13n0418_002:0914a22_3",
        "context_with_next_sentence": true
    },
    {
        "source_sentence": "有守覺不見佛，有所著如毛髮不得法。",
        "from": "T13n0418_002:0914a23_4",
        "context_with_next_sentence": true
    },
    {
        "source_sentence": "施他人有所悕望為不施、持戒有所悕望為不淨、貪於法不得泥洹、於經中有諛諂不得為高明。",
        "from": "T13n0418_002:0914a24_5",
        "context_with_next_sentence": true
    },
    {
        "source_sentence": "樂於眾會中、喜於餘道，終不能得一行。",
        "from": "T13n0418_002:0914a26_6",
        "context_with_next_sentence": true
    },
    {
        "source_sentence": "於欲中念難，有瞋恚不能忍辱、有所憎惡不得說他人。",
        "from": "T13n0418_002:0914a27_7",
        "context_with_next_sentence": true
    },
    {
        "source_sentence": "善求阿羅漢道者不得於是見現在佛悉在前立三昧中，不逮無所從來生法，樂於中立，有所著不得空。",
        "from": "T13n0418_002:0914a29_8",
        "context_with_next_sentence": true
    },
    {
        "source_sentence": "菩薩終不得慳貪，有懈怠不得道、有婬妷不入觀、有所念不入三昧。」",
        "from": "T13n0418_002:0914b02_9",
        "context_with_next_sentence": true
    },
    {
        "source_sentence": "佛爾時頌偈言：「是等功德不可計，　　奉戒具足無瑕穢，　其心清淨離垢塵，　　行此三昧得如是。",
        "from": "T13n0418_002:0914b04_10",
        "context_with_next_sentence": true
    },
    {
        "source_sentence": "　設有持是三昧者，　　智慧普大無缺減，　博達眾義常不忘，　　功德之行如月明。",
        "from": "T13n0418_002:0914b07_0",
        "context_with_next_sentence": true
    },
    {
        "source_sentence": "　設有持是三昧者，　　解了覺意不可識，　曉知無量之道法，　　無數諸天護其德。",
        "from": "T13n0418_002:0914b09_0",
        "context_with_next_sentence": true
    },
    {
        "source_sentence": "　設有持是三昧者，　　常自面見無數佛，　聞無量佛講說法，　　輒能受持念普行。",
        "from": "T13n0418_002:0914b11_0",
        "context_with_next_sentence": true
    },
    {
        "source_sentence": "　設有持是三昧者，　　惡罪懃苦皆滅除，　諸佛於世行愍哀，　　悉共嗟嘆是菩薩。",
        "from": "T13n0418_002:0914b13_0",
        "context_with_next_sentence": true
    },
    {
        "source_sentence": "　假使菩薩欲覩見，　　當來無數佛、世尊，　一心踴躍住正法，　　當學諷誦是三昧。",
        "from": "T13n0418_002:0914b15_0",
        "context_with_next_sentence": true
    },
    {
        "source_sentence": "　其有持是三昧者，　　其功德福不可議，　逮得人身最第一，　　出家超異行分衛。",
        "from": "T13n0418_002:0914b17_0",
        "context_with_next_sentence": true
    },
    {
        "source_sentence": "　若有末後得是經，　　逮功德利最第一，　得其福祐不可限，　　住是三昧得如是。」",
        "from": "T13n0418_002:0914b19_0",
        "context_with_next_sentence": true
    },
    {
        "source_sentence": "般舟三昧經卷中",
        "from": "T13n0418_002:0914b21_0",
        "context_with_next_sentence": false
    }
]