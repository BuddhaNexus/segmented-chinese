[
    {
        "source_sentence": "佛說大乘菩薩藏正法經卷第四",
        "from": "T11n0316_004:0787b10_0",
        "context_with_next_sentence": true
    },
    {
        "source_sentence": "譯經三藏朝散大夫試光祿卿",
        "from": "T11n0316_004:0787b12_0",
        "context_with_next_sentence": true
    },
    {
        "source_sentence": "光梵大師賜紫沙門臣惟淨",
        "from": "T11n0316_004:0787b13_0",
        "context_with_next_sentence": true
    },
    {
        "source_sentence": "等奉　詔譯",
        "from": "T11n0316_004:0787b14_0",
        "context_with_next_sentence": true
    },
    {
        "source_sentence": "長者賢護品第一之四",
        "from": "T11n0316_004:0787b15_0",
        "context_with_next_sentence": true
    },
    {
        "source_sentence": "復次，佛告諸長者言：「一切法無觀無不觀。",
        "from": "T11n0316_004:0787b16_0",
        "context_with_next_sentence": true
    },
    {
        "source_sentence": "何以故？",
        "from": "T11n0316_004:0787b16_1",
        "context_with_next_sentence": true
    },
    {
        "source_sentence": "離生住滅故。",
        "from": "T11n0316_004:0787b17_2",
        "context_with_next_sentence": true
    },
    {
        "source_sentence": "一切法無轉無作，離心意識故。",
        "from": "T11n0316_004:0787b17_3",
        "context_with_next_sentence": true
    },
    {
        "source_sentence": "一切法繫屬於緣，自性無力故。",
        "from": "T11n0316_004:0787b18_4",
        "context_with_next_sentence": true
    },
    {
        "source_sentence": "「又諸長者！",
        "from": "T11n0316_004:0787b19_0",
        "context_with_next_sentence": true
    },
    {
        "source_sentence": "眼者四大所造，無常無強而不究竟，無堅無力速朽之法，斯不可信。",
        "from": "T11n0316_004:0787b19_1",
        "context_with_next_sentence": true
    },
    {
        "source_sentence": "多苦多惱眾病所集，是故諸長者！",
        "from": "T11n0316_004:0787b20_2",
        "context_with_next_sentence": true
    },
    {
        "source_sentence": "眼無依止亦無造作，耳鼻舌身意亦復如是。",
        "from": "T11n0316_004:0787b21_3",
        "context_with_next_sentence": true
    },
    {
        "source_sentence": "四大所造，無常無強而不究竟，無堅無力、速朽之法，斯不可信。",
        "from": "T11n0316_004:0787b22_4",
        "context_with_next_sentence": true
    },
    {
        "source_sentence": "多苦多惱眾病所集，是故諸長者！",
        "from": "T11n0316_004:0787b23_5",
        "context_with_next_sentence": true
    },
    {
        "source_sentence": "意無依止亦無造作。",
        "from": "T11n0316_004:0787b24_6",
        "context_with_next_sentence": true
    },
    {
        "source_sentence": "諸長者！",
        "from": "T11n0316_004:0787b25_7",
        "context_with_next_sentence": true
    },
    {
        "source_sentence": "是等諸法應如是學，此眼如聚沫，不可撮摩；眼如浮泡，不得久立；眼如陽焰，從業煩惱渴愛所生；眼如芭蕉，自體無實；眼如幻化，從顛倒起；眼如夢寐，為虛妄見；眼如其響，繫屬於緣；眼如影像，由業對現；眼如浮雲，剎那離相；眼如電光，須臾變滅；此眼無主為如地，此眼無我為如水，此眼無眾生為如火，此眼無壽為如風，此眼無人猶如虛空；此眼不實，四大為家；此眼性空，離我我所；此眼無知，如草木瓦礫；此眼無作，風力所轉；此眼為空，不淨充滿；此眼虛偽，雖復治事瑩飾，終歸散滅；此眼如丘井，為老所逼；此眼畢竟無邊際處，後當歸死。",
        "from": "T11n0316_004:0787b25_8",
        "context_with_next_sentence": true
    },
    {
        "source_sentence": "諸長者！",
        "from": "T11n0316_004:0787c08_9",
        "context_with_next_sentence": true
    },
    {
        "source_sentence": "汝等當知，眼既如是，耳鼻舌身意其義亦然，總略乃至彼一切法應如是知。",
        "from": "T11n0316_004:0787c08_10",
        "context_with_next_sentence": true
    },
    {
        "source_sentence": "諸愚夫異生，於彼一切所欲法中而生愛著，謂眼、耳、鼻、舌、身、意，色、聲、香、味、觸、法。",
        "from": "T11n0316_004:0787c10_11",
        "context_with_next_sentence": true
    },
    {
        "source_sentence": "「又復於彼色蘊、受蘊、想蘊、行蘊、識蘊，眼界、色界、眼識界，乃至意界、法界、意識界，地界、水界、火界、風界、空界、識界，此等法中所欲愛著，乃至一切有為無為名相法中所欲愛著。",
        "from": "T11n0316_004:0787c13_0",
        "context_with_next_sentence": true
    },
    {
        "source_sentence": "是故諸長者！",
        "from": "T11n0316_004:0787c17_1",
        "context_with_next_sentence": true
    },
    {
        "source_sentence": "汝等當於所欲法中勿生愛著，謂妻子舍宅財寶等法勿生貪取，當發淨信捨家出家。",
        "from": "T11n0316_004:0787c17_2",
        "context_with_next_sentence": true
    },
    {
        "source_sentence": "得出家已不生樂欲，無樂欲故圓具淨戒，修持清淨波羅提木叉之法，圓滿潔白法式儀範，乃至小罪猶懷大懼。",
        "from": "T11n0316_004:0787c19_3",
        "context_with_next_sentence": true
    },
    {
        "source_sentence": "諸長者！",
        "from": "T11n0316_004:0787c21_4",
        "context_with_next_sentence": true
    },
    {
        "source_sentence": "若如是學即得戒蘊具足。",
        "from": "T11n0316_004:0787c22_5",
        "context_with_next_sentence": true
    },
    {
        "source_sentence": "戒具足故，眼耳鼻舌身意、色聲香味觸法而無所取。",
        "from": "T11n0316_004:0787c22_6",
        "context_with_next_sentence": true
    },
    {
        "source_sentence": "「色蘊、受蘊、想蘊、行蘊、識蘊而無所取，眼界、色界、眼識界，乃至意界、法界、意識界而無所取。",
        "from": "T11n0316_004:0787c24_0",
        "context_with_next_sentence": true
    },
    {
        "source_sentence": "「地界、水界、火界、風界、空界、識界而無所取。",
        "from": "T11n0316_004:0787c27_0",
        "context_with_next_sentence": true
    },
    {
        "source_sentence": "總略而言，彼一切法都無所取。",
        "from": "T11n0316_004:0787c27_1",
        "context_with_next_sentence": true
    },
    {
        "source_sentence": "以無取故即無減失。",
        "from": "T11n0316_004:0787c28_2",
        "context_with_next_sentence": true
    },
    {
        "source_sentence": "何法無減失？",
        "from": "T11n0316_004:0787c29_3",
        "context_with_next_sentence": true
    },
    {
        "source_sentence": "謂眼、耳、鼻、舌、身、意，色、聲、香、味、觸法無減失。",
        "from": "T11n0316_004:0787c29_4",
        "context_with_next_sentence": true
    },
    {
        "source_sentence": "「色蘊、受蘊、想蘊、行蘊、識蘊無減失。",
        "from": "T11n0316_004:0788a02_0",
        "context_with_next_sentence": true
    },
    {
        "source_sentence": "「眼界、色界、眼識界，乃至意界、法界、意識界無減失。",
        "from": "T11n0316_004:0788a03_0",
        "context_with_next_sentence": true
    },
    {
        "source_sentence": "「地界、水界、火界、風界、空界、識界無減失。",
        "from": "T11n0316_004:0788a05_0",
        "context_with_next_sentence": true
    },
    {
        "source_sentence": "此等諸法若無減失，即無染污。",
        "from": "T11n0316_004:0788a05_1",
        "context_with_next_sentence": true
    },
    {
        "source_sentence": "無染污故，即速得輕安。",
        "from": "T11n0316_004:0788a06_2",
        "context_with_next_sentence": true
    },
    {
        "source_sentence": "何法輕安？",
        "from": "T11n0316_004:0788a07_3",
        "context_with_next_sentence": true
    },
    {
        "source_sentence": "謂無所見。",
        "from": "T11n0316_004:0788a07_4",
        "context_with_next_sentence": true
    },
    {
        "source_sentence": "若無所見，即一切所向無有少法而作障礙。",
        "from": "T11n0316_004:0788a07_5",
        "context_with_next_sentence": true
    },
    {
        "source_sentence": "若無障礙，即自無所害、他無所害，自他無所害。",
        "from": "T11n0316_004:0788a08_6",
        "context_with_next_sentence": true
    },
    {
        "source_sentence": "由無害故，心無所壞，即能趣入彼無餘依清淨涅盤。",
        "from": "T11n0316_004:0788a09_7",
        "context_with_next_sentence": true
    },
    {
        "source_sentence": "「又諸長者！",
        "from": "T11n0316_004:0788a11_0",
        "context_with_next_sentence": true
    },
    {
        "source_sentence": "所言入者，何所入邪？",
        "from": "T11n0316_004:0788a11_1",
        "context_with_next_sentence": true
    },
    {
        "source_sentence": "謂非眼所入，非耳鼻舌身意所入。",
        "from": "T11n0316_004:0788a11_2",
        "context_with_next_sentence": true
    },
    {
        "source_sentence": "又諸長者！",
        "from": "T11n0316_004:0788a12_3",
        "context_with_next_sentence": true
    },
    {
        "source_sentence": "若執眼從緣成，此即著我我所，離於涅盤。",
        "from": "T11n0316_004:0788a12_4",
        "context_with_next_sentence": true
    },
    {
        "source_sentence": "云何離涅盤？",
        "from": "T11n0316_004:0788a13_5",
        "context_with_next_sentence": true
    },
    {
        "source_sentence": "謂貪故離涅盤、瞋故離涅盤、癡故離涅盤、無智故離涅盤。",
        "from": "T11n0316_004:0788a13_6",
        "context_with_next_sentence": true
    },
    {
        "source_sentence": "諸長者！",
        "from": "T11n0316_004:0788a15_7",
        "context_with_next_sentence": true
    },
    {
        "source_sentence": "無智者不離過去、不離未來、不離現在，決定無智、離智所生。",
        "from": "T11n0316_004:0788a15_8",
        "context_with_next_sentence": true
    },
    {
        "source_sentence": "何名為智？",
        "from": "T11n0316_004:0788a16_9",
        "context_with_next_sentence": true
    },
    {
        "source_sentence": "所謂盡智。",
        "from": "T11n0316_004:0788a17_10",
        "context_with_next_sentence": true
    },
    {
        "source_sentence": "何名盡智？",
        "from": "T11n0316_004:0788a17_11",
        "context_with_next_sentence": true
    },
    {
        "source_sentence": "謂即過去無盡智、未來無盡智、現在無盡智。",
        "from": "T11n0316_004:0788a17_12",
        "context_with_next_sentence": true
    },
    {
        "source_sentence": "緣法無智離智所生。",
        "from": "T11n0316_004:0788a18_13",
        "context_with_next_sentence": true
    },
    {
        "source_sentence": "彼無智離智，即眼從緣離智所生。",
        "from": "T11n0316_004:0788a19_14",
        "context_with_next_sentence": true
    },
    {
        "source_sentence": "眼者無我，若無我即無取，若無取即無捨，若無捨即解脫。",
        "from": "T11n0316_004:0788a19_15",
        "context_with_next_sentence": true
    },
    {
        "source_sentence": "云何解脫？",
        "from": "T11n0316_004:0788a21_16",
        "context_with_next_sentence": true
    },
    {
        "source_sentence": "謂我執解脫、眾生執解脫、壽者執解脫、人執解脫、斷常執解脫、一切執解脫、分別執解脫。",
        "from": "T11n0316_004:0788a21_17",
        "context_with_next_sentence": true
    },
    {
        "source_sentence": "彼無分別已，即無能分別、所分別。",
        "from": "T11n0316_004:0788a23_18",
        "context_with_next_sentence": true
    },
    {
        "source_sentence": "法無分別亦不離分別。",
        "from": "T11n0316_004:0788a24_19",
        "context_with_next_sentence": true
    },
    {
        "source_sentence": "云何無分別？",
        "from": "T11n0316_004:0788a24_20",
        "context_with_next_sentence": true
    },
    {
        "source_sentence": "謂我我所俱無分別。",
        "from": "T11n0316_004:0788a24_21",
        "context_with_next_sentence": true
    },
    {
        "source_sentence": "若我無分別即無取捨，若無取捨即所入解脫。",
        "from": "T11n0316_004:0788a25_22",
        "context_with_next_sentence": true
    },
    {
        "source_sentence": "若法離繫、若法非離繫，皆得出離。",
        "from": "T11n0316_004:0788a26_23",
        "context_with_next_sentence": true
    },
    {
        "source_sentence": "何所離邪？",
        "from": "T11n0316_004:0788a27_24",
        "context_with_next_sentence": true
    },
    {
        "source_sentence": "謂離一切苦。",
        "from": "T11n0316_004:0788a27_25",
        "context_with_next_sentence": true
    },
    {
        "source_sentence": "諸長者！",
        "from": "T11n0316_004:0788a27_26",
        "context_with_next_sentence": true
    },
    {
        "source_sentence": "當求如是出離之法。",
        "from": "T11n0316_004:0788a27_27",
        "context_with_next_sentence": true
    },
    {
        "source_sentence": "然於是中無法可取。",
        "from": "T11n0316_004:0788a28_28",
        "context_with_next_sentence": true
    },
    {
        "source_sentence": "何以故？",
        "from": "T11n0316_004:0788a28_29",
        "context_with_next_sentence": true
    },
    {
        "source_sentence": "若有所取即生怖畏。」",
        "from": "T11n0316_004:0788a29_30",
        "context_with_next_sentence": true
    },
    {
        "source_sentence": "爾時世尊欲重宣明如是等義，說伽陀曰：「以取法故即生怖，　　由怖當墮惡趣中，　若見如是怖起因，　　識法有故而生取。",
        "from": "T11n0316_004:0788b01_0",
        "context_with_next_sentence": true
    },
    {
        "source_sentence": "　若能如理觀正道，　　慧光明見破諸暗，　見故即得勝慧明，　　當知異性無所得。",
        "from": "T11n0316_004:0788b04_0",
        "context_with_next_sentence": true
    },
    {
        "source_sentence": "　應當審觀諸空處，　　運動虛假而不實，　此中勿作安樂門，　　渴愛虛誑世間故。",
        "from": "T11n0316_004:0788b06_0",
        "context_with_next_sentence": true
    },
    {
        "source_sentence": "　如實了知於空法，　　知諸法空皆無實，　我得安樂離憂門，　　亦得無動最上樂。",
        "from": "T11n0316_004:0788b08_0",
        "context_with_next_sentence": true
    },
    {
        "source_sentence": "　若能如是正了知，　　即知一切法皆空，　由斯解脫諸苦因，　　是故諍訟無所立。",
        "from": "T11n0316_004:0788b10_0",
        "context_with_next_sentence": true
    },
    {
        "source_sentence": "　因諸所欲生執著，　　執故而生諸嬈惱，　執者即是取之名，　　因取故生於三有。",
        "from": "T11n0316_004:0788b12_0",
        "context_with_next_sentence": true
    },
    {
        "source_sentence": "　有故有生即輪轉，　　三有止息即不生，　老病死法亦隨無，　　畢竟不受無常苦。",
        "from": "T11n0316_004:0788b14_0",
        "context_with_next_sentence": true
    },
    {
        "source_sentence": "　當知無欲即無取，　　以無取故無三有，　有若止息即無生，　　老病死苦皆不受。",
        "from": "T11n0316_004:0788b16_0",
        "context_with_next_sentence": true
    },
    {
        "source_sentence": "　是故汝等諸長者，　　同發捨離取著心，　棄諸眷屬所愛因，　　速當圓具苾芻相。",
        "from": "T11n0316_004:0788b18_0",
        "context_with_next_sentence": true
    },
    {
        "source_sentence": "　知識財利諸所欲，　　應當互生於喜足，　隨處謙恭起下心，　　所向為他增善利。",
        "from": "T11n0316_004:0788b20_0",
        "context_with_next_sentence": true
    },
    {
        "source_sentence": "　勿起意謂自守戒，　　勿觀他為破戒者，　於其戒相持犯中，　　勿非毀他為犯者。",
        "from": "T11n0316_004:0788b22_0",
        "context_with_next_sentence": true
    },
    {
        "source_sentence": "　譬如野鹿投繩網，　　當知彼為自損害，　魔索縛心害亦然，　　毀他生害亦如是。",
        "from": "T11n0316_004:0788b24_0",
        "context_with_next_sentence": true
    },
    {
        "source_sentence": "　愚人生諸損害意，　　自讚毀他深為咎，　毀戒尚息於謗言，　　何況梵行持戒者。",
        "from": "T11n0316_004:0788b26_0",
        "context_with_next_sentence": true
    },
    {
        "source_sentence": "　具學仙眾勇智者，　　常修遠離寂靜行，　棄捨身命無愛心，　　勤求解脫寂靜法。",
        "from": "T11n0316_004:0788b28_0",
        "context_with_next_sentence": true
    },
    {
        "source_sentence": "　諸外道輩及典章，　　無利根本皆遠離，　愛樂甚深正法門，　　彼法宣說真空理。",
        "from": "T11n0316_004:0788c01_0",
        "context_with_next_sentence": true
    },
    {
        "source_sentence": "　心根本處此當知，　　所謂內外十二處，　從彼生起諸業因，　　業久住處謂思法。",
        "from": "T11n0316_004:0788c03_0",
        "context_with_next_sentence": true
    },
    {
        "source_sentence": "　眼根色境二種緣，　　眼識生緣為三事，　若不和合破散時，　　如無薪火義如是。",
        "from": "T11n0316_004:0788c05_0",
        "context_with_next_sentence": true
    },
    {
        "source_sentence": "　如是所生一切法，　　互相和合故有生，　作者受者二俱無，　　正道常現諸所作。",
        "from": "T11n0316_004:0788c07_0",
        "context_with_next_sentence": true
    },
    {
        "source_sentence": "　內外諸法所成身，　　是中應知我空法，　愚人顛倒執著心，　　於我我所不知故。",
        "from": "T11n0316_004:0788c09_0",
        "context_with_next_sentence": true
    },
    {
        "source_sentence": "　眼內無法而可有，　　於外亦復無所得，　無我無作壽者無，　　應知諸法亦如是。",
        "from": "T11n0316_004:0788c11_0",
        "context_with_next_sentence": true
    },
    {
        "source_sentence": "　非眼遍思欲解脫，　　耳鼻舌身意亦然，　色等無轉無作門，　　當觀諸法亦如是。",
        "from": "T11n0316_004:0788c13_0",
        "context_with_next_sentence": true
    },
    {
        "source_sentence": "　如大海水起聚時，　　暫生泡沫而無實，　諦觀眼等亦復然，　　無堅無力如泡沫。",
        "from": "T11n0316_004:0788c15_0",
        "context_with_next_sentence": true
    },
    {
        "source_sentence": "　五蘊自性假和合，　　如彼聚沫無堅力，　解脫一切嬈惱門，　　及彼生老等憂惱。",
        "from": "T11n0316_004:0788c17_0",
        "context_with_next_sentence": true
    },
    {
        "source_sentence": "　汝於我教出家已，　　了知一切法如幻，　不虛受彼信施心，　　復能普供十方佛。」",
        "from": "T11n0316_004:0788c19_0",
        "context_with_next_sentence": true
    },
    {
        "source_sentence": "爾時五百長者聞佛宣說甚深正法，即於如是中路方處遠塵離垢得法眼淨。",
        "from": "T11n0316_004:0788c21_0",
        "context_with_next_sentence": true
    },
    {
        "source_sentence": "譬如白衣不雜塵黑易受染色，此五百長者於是方處遠離塵垢法眼清淨，亦復如是。",
        "from": "T11n0316_004:0788c22_1",
        "context_with_next_sentence": true
    },
    {
        "source_sentence": "爾時世尊復為五百長者宣說法要示教利喜。",
        "from": "T11n0316_004:0788c25_0",
        "context_with_next_sentence": true
    },
    {
        "source_sentence": "佛言：「諸長者！",
        "from": "T11n0316_004:0788c26_1",
        "context_with_next_sentence": true
    },
    {
        "source_sentence": "眼極熾焰。",
        "from": "T11n0316_004:0788c26_2",
        "context_with_next_sentence": true
    },
    {
        "source_sentence": "云何熾焰！",
        "from": "T11n0316_004:0788c26_3",
        "context_with_next_sentence": true
    },
    {
        "source_sentence": "謂貪火、瞋火、癡火熾焰，生老病死憂悲苦惱等火熾焰，我說此法自受苦惱。",
        "from": "T11n0316_004:0788c26_4",
        "context_with_next_sentence": true
    },
    {
        "source_sentence": "耳鼻舌身意熾焰亦然。",
        "from": "T11n0316_004:0788c28_5",
        "context_with_next_sentence": true
    },
    {
        "source_sentence": "云何熾焰？",
        "from": "T11n0316_004:0788c29_6",
        "context_with_next_sentence": true
    },
    {
        "source_sentence": "謂貪火、瞋火、癡火熾焰，生老病死憂悲苦惱等火熾焰，我說此法自受苦惱。",
        "from": "T11n0316_004:0788c29_7",
        "context_with_next_sentence": true
    },
    {
        "source_sentence": "色塵熾焰。",
        "from": "T11n0316_004:0789a02_0",
        "context_with_next_sentence": true
    },
    {
        "source_sentence": "云何熾焰？",
        "from": "T11n0316_004:0789a02_1",
        "context_with_next_sentence": true
    },
    {
        "source_sentence": "謂貪火、瞋火、癡火熾焰，聲香味觸法塵諸火熾焰，亦復如是。",
        "from": "T11n0316_004:0789a02_2",
        "context_with_next_sentence": true
    },
    {
        "source_sentence": "「又諸長者！",
        "from": "T11n0316_004:0789a04_0",
        "context_with_next_sentence": true
    },
    {
        "source_sentence": "色蘊熾焰。",
        "from": "T11n0316_004:0789a04_1",
        "context_with_next_sentence": true
    },
    {
        "source_sentence": "云何熾焰？",
        "from": "T11n0316_004:0789a04_2",
        "context_with_next_sentence": true
    },
    {
        "source_sentence": "謂貪火、瞋火、癡火熾焰。",
        "from": "T11n0316_004:0789a04_3",
        "context_with_next_sentence": true
    },
    {
        "source_sentence": "受蘊、想蘊、行蘊、識蘊諸火熾焰，亦復如是。",
        "from": "T11n0316_004:0789a05_4",
        "context_with_next_sentence": true
    },
    {
        "source_sentence": "十八界法，其義亦然。",
        "from": "T11n0316_004:0789a06_5",
        "context_with_next_sentence": true
    },
    {
        "source_sentence": "「又諸長者！",
        "from": "T11n0316_004:0789a07_0",
        "context_with_next_sentence": true
    },
    {
        "source_sentence": "地界熾焰。",
        "from": "T11n0316_004:0789a07_1",
        "context_with_next_sentence": true
    },
    {
        "source_sentence": "謂貪火、瞋火、癡火熾焰。",
        "from": "T11n0316_004:0789a07_2",
        "context_with_next_sentence": true
    },
    {
        "source_sentence": "水界、火界、風界、空界、識界熾焰，亦復如是。",
        "from": "T11n0316_004:0789a08_0",
        "context_with_next_sentence": true
    },
    {
        "source_sentence": "謂貪火、瞋火、癡火熾焰，生老病死憂悲苦惱熾焰亦然，我說此法自受苦惱。",
        "from": "T11n0316_004:0789a08_1",
        "context_with_next_sentence": true
    },
    {
        "source_sentence": "「復次長者！",
        "from": "T11n0316_004:0789a11_0",
        "context_with_next_sentence": true
    },
    {
        "source_sentence": "眼無所取，應如是學，耳鼻舌身意亦無所取；色無所取，聲香味觸法亦無所取，應如是學。",
        "from": "T11n0316_004:0789a11_1",
        "context_with_next_sentence": true
    },
    {
        "source_sentence": "「又諸長者！",
        "from": "T11n0316_004:0789a14_0",
        "context_with_next_sentence": true
    },
    {
        "source_sentence": "色蘊無所取，受蘊、想蘊、行蘊、識蘊，及十八界，皆無所取，應如是學。",
        "from": "T11n0316_004:0789a14_1",
        "context_with_next_sentence": true
    },
    {
        "source_sentence": "又諸長者！",
        "from": "T11n0316_004:0789a15_2",
        "context_with_next_sentence": true
    },
    {
        "source_sentence": "地界無所取，水界、火界、風界、空界、識界亦無所取，應如是學。",
        "from": "T11n0316_004:0789a15_3",
        "context_with_next_sentence": true
    },
    {
        "source_sentence": "「又諸長者！",
        "from": "T11n0316_004:0789a18_0",
        "context_with_next_sentence": true
    },
    {
        "source_sentence": "此界無所取、他界無所取，應如是學。",
        "from": "T11n0316_004:0789a18_1",
        "context_with_next_sentence": true
    },
    {
        "source_sentence": "「復次諸長者！",
        "from": "T11n0316_004:0789a20_0",
        "context_with_next_sentence": true
    },
    {
        "source_sentence": "若眼、耳、鼻、舌、身、意無所取故，即無依止。",
        "from": "T11n0316_004:0789a20_1",
        "context_with_next_sentence": true
    },
    {
        "source_sentence": "色、聲、香、味、觸、法無所取故，即於諸處中得無依止。",
        "from": "T11n0316_004:0789a21_2",
        "context_with_next_sentence": true
    },
    {
        "source_sentence": "「又諸長者！",
        "from": "T11n0316_004:0789a23_0",
        "context_with_next_sentence": true
    },
    {
        "source_sentence": "色蘊、受蘊、想蘊、行蘊、識蘊，及十八界，無所取故，即於蘊界中得無依止。",
        "from": "T11n0316_004:0789a23_1",
        "context_with_next_sentence": true
    },
    {
        "source_sentence": "「又諸長者！",
        "from": "T11n0316_004:0789a25_0",
        "context_with_next_sentence": true
    },
    {
        "source_sentence": "地界、水界、火界、風界、空界、識界無所取故，即於六界中得無依止。",
        "from": "T11n0316_004:0789a25_1",
        "context_with_next_sentence": true
    },
    {
        "source_sentence": "又諸長者！",
        "from": "T11n0316_004:0789a26_2",
        "context_with_next_sentence": true
    },
    {
        "source_sentence": "此界、他界無所取故，即於一切世界之中得無依止。",
        "from": "T11n0316_004:0789a26_3",
        "context_with_next_sentence": true
    },
    {
        "source_sentence": "「又諸長者！",
        "from": "T11n0316_004:0789a29_0",
        "context_with_next_sentence": true
    },
    {
        "source_sentence": "若一切法無所取故，即於一切法中得無依止。",
        "from": "T11n0316_004:0789a29_1",
        "context_with_next_sentence": true
    },
    {
        "source_sentence": "諸長者！",
        "from": "T11n0316_004:0789b01_2",
        "context_with_next_sentence": true
    },
    {
        "source_sentence": "一切法無所得亦非無得，若能了知無得非無得，即能解脫生老病死憂悲苦惱，我說此為解脫諸苦。」",
        "from": "T11n0316_004:0789b01_3",
        "context_with_next_sentence": true
    },
    {
        "source_sentence": "爾時世尊欲重宣明如是等義，說伽陀曰：「此諸世間極熾焰，　　生死二火鎮燒然，　無救嬈惱諸愚夫，　　唯聖道法常不滅。",
        "from": "T11n0316_004:0789b04_0",
        "context_with_next_sentence": true
    },
    {
        "source_sentence": "　何法世間作光明？",
        "from": "T11n0316_004:0789b07_0",
        "context_with_next_sentence": true
    },
    {
        "source_sentence": "　　有佛如來今出現，　剎那善觀正道門，　　發起精進常堅固。",
        "from": "T11n0316_004:0789b07_1",
        "context_with_next_sentence": true
    },
    {
        "source_sentence": "　當觀諸法無依止，　　慧光明見破諸暗，　見故即得勝慧明，　　應知異性無所得。",
        "from": "T11n0316_004:0789b09_0",
        "context_with_next_sentence": true
    },
    {
        "source_sentence": "　若能觀察無依止，　　了知一切法皆空，　如是了知空法門，　　菩提心空無所有。",
        "from": "T11n0316_004:0789b11_0",
        "context_with_next_sentence": true
    },
    {
        "source_sentence": "　當知貪瞋癡等法，　　此三熾焰極猛惡，　世間壽命普燒然，　　久處睡眠愚不覺。",
        "from": "T11n0316_004:0789b13_0",
        "context_with_next_sentence": true
    },
    {
        "source_sentence": "　所有生老及病死，　　憂悲苦惱常逼迫，　當知嬈惱諸世間，　　彼一切法無依止。」",
        "from": "T11n0316_004:0789b15_0",
        "context_with_next_sentence": true
    },
    {
        "source_sentence": "爾時五百長者聞佛所說如是正法，心開意解，前白佛言：「世尊！",
        "from": "T11n0316_004:0789b17_0",
        "context_with_next_sentence": true
    },
    {
        "source_sentence": "我等今者快得善利！",
        "from": "T11n0316_004:0789b18_1",
        "context_with_next_sentence": true
    },
    {
        "source_sentence": "於佛法中淨信出家！",
        "from": "T11n0316_004:0789b18_2",
        "context_with_next_sentence": true
    },
    {
        "source_sentence": "復於佛所圓具淨戒。」",
        "from": "T11n0316_004:0789b19_3",
        "context_with_next_sentence": true
    },
    {
        "source_sentence": "爾時佛言：「善來諸苾芻。」",
        "from": "T11n0316_004:0789b20_0",
        "context_with_next_sentence": true
    },
    {
        "source_sentence": "即時諸長者鬚髮自落、袈裟著身，成苾芻相。",
        "from": "T11n0316_004:0789b20_1",
        "context_with_next_sentence": true
    },
    {
        "source_sentence": "爾時世尊說伽陀曰：「汝等受持袈裟衣，　　鬚髮自落皆清淨，　執持應器善相圓，　　一切皆成阿羅漢。",
        "from": "T11n0316_004:0789b22_0",
        "context_with_next_sentence": true
    },
    {
        "source_sentence": "　既證果已依師法，　　各說清淨嗢陀南，　於諸天人大眾前，　　圓滿清淨苾芻相。",
        "from": "T11n0316_004:0789b25_0",
        "context_with_next_sentence": true
    },
    {
        "source_sentence": "　往昔曾於諸佛所，　　皆修廣大布施行，　一呼善來歡喜生，　　處處廣修諸善法。",
        "from": "T11n0316_004:0789b27_0",
        "context_with_next_sentence": true
    },
    {
        "source_sentence": "　今得見我出世間，　　發清淨心復增勝，　由彼增勝清淨心，　　聽說最上清淨法。",
        "from": "T11n0316_004:0789b29_0",
        "context_with_next_sentence": true
    },
    {
        "source_sentence": "　聞佛語已證聖果，　　遠離我見諸執著，　現前空法悟圓成，　　我生已盡皆解脫。」",
        "from": "T11n0316_004:0789c02_0",
        "context_with_next_sentence": true
    },
    {
        "source_sentence": "佛說大乘菩薩藏正法經卷第四",
        "from": "T11n0316_004:0789c04_0",
        "context_with_next_sentence": false
    }
]