[
    {
        "source_sentence": "佛說救拔熖口餓鬼陀羅尼經",
        "from": "T21n1313_001:0464b20_0",
        "context_with_next_sentence": true
    },
    {
        "source_sentence": "開府儀同三司特進試鴻臚卿肅國",
        "from": "T21n1313_001:0464b22_0",
        "context_with_next_sentence": true
    },
    {
        "source_sentence": "公食邑三千戶賜紫贈司空謚大鑒",
        "from": "T21n1313_001:0464b23_0",
        "context_with_next_sentence": true
    },
    {
        "source_sentence": "正號大廣智大興善寺三藏沙門",
        "from": "T21n1313_001:0464b24_0",
        "context_with_next_sentence": true
    },
    {
        "source_sentence": "不空奉　詔譯",
        "from": "T21n1313_001:0464b25_0",
        "context_with_next_sentence": true
    },
    {
        "source_sentence": "爾時，世尊在迦毘羅城尼俱律那僧伽藍所，與諸比丘，并諸菩薩，無數眾會，前後圍遶，而為說法。",
        "from": "T21n1313_001:0464b26_0",
        "context_with_next_sentence": true
    },
    {
        "source_sentence": "爾時，阿難獨居靜處，念所受法。",
        "from": "T21n1313_001:0464b28_1",
        "context_with_next_sentence": true
    },
    {
        "source_sentence": "即於其夜三更已後，見一餓鬼，名曰「焰口」，其形醜陋、身體枯瘦、口中火然、咽如針鋒、頭髮蓬亂、爪牙長利，甚可怖畏，住阿難前，白阿難言：「却後三日，汝命將盡，即便生於餓鬼之中。」",
        "from": "T21n1313_001:0464b28_2",
        "context_with_next_sentence": true
    },
    {
        "source_sentence": "是時，阿難聞此語已，心生惶怖，問餓鬼言：「若我死後，生餓鬼者，行何方便，得免斯苦？」",
        "from": "T21n1313_001:0464c03_3",
        "context_with_next_sentence": true
    },
    {
        "source_sentence": "爾時，餓鬼白阿難言：「汝於明日，若能布施百千那由他恒河沙數餓鬼，并百千婆羅門仙等，以摩伽陀國所用之斛，各施一斛飲食，并及為我供養三寶，汝得增壽，令我離於餓鬼之苦、得生天上。」",
        "from": "T21n1313_001:0464c06_0",
        "context_with_next_sentence": true
    },
    {
        "source_sentence": "阿難見此焰口餓鬼，身形羸瘦、枯燋極醜、口中火然、咽如針鋒、頭髮蓬亂、毛爪長利，又聞如是不順之語，甚大驚怖，身毛皆竪。",
        "from": "T21n1313_001:0464c10_1",
        "context_with_next_sentence": true
    },
    {
        "source_sentence": "即從座起，疾至佛所，五體投地，頂禮佛足，身體戰慄，而白佛言：「願救我苦！",
        "from": "T21n1313_001:0464c13_2",
        "context_with_next_sentence": true
    },
    {
        "source_sentence": "所以者何？",
        "from": "T21n1313_001:0464c14_3",
        "context_with_next_sentence": true
    },
    {
        "source_sentence": "我住靜處，念所授法，見焰口餓鬼，而語我言：『汝過三日，必當命盡，生餓鬼中。』",
        "from": "T21n1313_001:0464c15_4",
        "context_with_next_sentence": true
    },
    {
        "source_sentence": "我即問言：『云何令我得免斯苦？』",
        "from": "T21n1313_001:0464c16_5",
        "context_with_next_sentence": true
    },
    {
        "source_sentence": "餓鬼答言：『汝今若能施於百千那由他恒河沙數餓鬼，及百千婆羅門仙等種種飲食，汝得增壽。』",
        "from": "T21n1313_001:0464c17_6",
        "context_with_next_sentence": true
    },
    {
        "source_sentence": "世尊！",
        "from": "T21n1313_001:0464c19_7",
        "context_with_next_sentence": true
    },
    {
        "source_sentence": "我今云何能辦若干餓鬼、仙人等食？」",
        "from": "T21n1313_001:0464c19_8",
        "context_with_next_sentence": true
    },
    {
        "source_sentence": "爾時，世尊告阿難言：「汝今勿怖！",
        "from": "T21n1313_001:0464c21_0",
        "context_with_next_sentence": true
    },
    {
        "source_sentence": "我有方便，令汝能施若干百千恒河沙餓鬼，及諸婆羅門仙等，種種飲食，勿生憂惱。」",
        "from": "T21n1313_001:0464c21_1",
        "context_with_next_sentence": true
    },
    {
        "source_sentence": "佛告阿難：「有陀羅尼，名曰『無量威德自在光明殊勝妙力』。",
        "from": "T21n1313_001:0464c24_0",
        "context_with_next_sentence": true
    },
    {
        "source_sentence": "若有誦此陀羅尼者，即能充足俱胝那由他百千恒河沙數餓鬼，及婆羅門仙等，上妙飲食。",
        "from": "T21n1313_001:0464c25_1",
        "context_with_next_sentence": true
    },
    {
        "source_sentence": "如是等眾，乃至一一，皆得摩伽陀國所用之斛七七斛食。",
        "from": "T21n1313_001:0464c27_2",
        "context_with_next_sentence": true
    },
    {
        "source_sentence": "阿難！",
        "from": "T21n1313_001:0464c28_3",
        "context_with_next_sentence": true
    },
    {
        "source_sentence": "我於前世作婆羅門，於觀世音菩薩所，及世間自在威德如來所，受此陀羅尼故，能散施與無量餓鬼及諸仙等種種飲食，令諸餓鬼解脫苦身、得生天上。",
        "from": "T21n1313_001:0464c28_4",
        "context_with_next_sentence": true
    },
    {
        "source_sentence": "阿難！",
        "from": "T21n1313_001:0465a03_5",
        "context_with_next_sentence": true
    },
    {
        "source_sentence": "汝今受持，福德、壽命皆得增長。」",
        "from": "T21n1313_001:0465a03_6",
        "context_with_next_sentence": true
    },
    {
        "source_sentence": "爾時，世尊即為阿難說陀羅尼曰：「那謨　薩嚩　怛他蘖多(引)　嚩盧枳帝　唵　參婆囉　參婆囉　吽」佛告阿難：「若有善男子、善女人，欲求長壽、福德增榮，速能滿足檀波羅蜜，每於晨朝、及一切時，悉無障礙，取一淨器，盛以淨水，置少飯麨及諸餅食等，以右手加器，誦前陀羅尼滿七遍，然後稱四如來名號：「曩謨　婆誐嚩帝　鉢囉(二合)枳孃(二合)部(引)多囉怛曩(二合)　怛他孽多也(此云多寶如來)「由稱多寶如來名號加持故，能破一切諸鬼多生已來慳悋惡業，即得福德圓滿。",
        "from": "T21n1313_001:0465a04_7",
        "context_with_next_sentence": true
    },
    {
        "source_sentence": "「那謨　婆誐嚩帝　素嚕波(引)耶　怛他誐哆野(此云南無妙色身如來)「由稱妙色身如來名號加持故，能破諸鬼醜陋惡形，即得色相具足。",
        "from": "T21n1313_001:0465a16_0",
        "context_with_next_sentence": true
    },
    {
        "source_sentence": "「曩謨　婆誐嚩帝　尾鉢囉(二合)誐攞孽多怛囉(二合)也　怛他孽多也(此云廣博身如來)「由稱廣博身如來名號加持故，能令諸鬼咽喉寬大，所施之食，恣意充飽。",
        "from": "T21n1313_001:0465a20_0",
        "context_with_next_sentence": true
    },
    {
        "source_sentence": "「曩謨　婆誐嚩帝　阿(上)婆(去)孕迦囉也　怛他蘖多也(此云離怖畏如來)「由稱離怖畏如來名號加持故，能令諸鬼一切恐怖悉皆除滅，離餓鬼趣。」",
        "from": "T21n1313_001:0465a24_0",
        "context_with_next_sentence": true
    },
    {
        "source_sentence": "佛告阿難：「若族姓善男子等，既稱四如來名號加持已，彈指七遍，取於食器，於淨地上，展臂瀉之。",
        "from": "T21n1313_001:0465a27_1",
        "context_with_next_sentence": true
    },
    {
        "source_sentence": "作此施已，於其四方，有百千那由他恒河沙數餓鬼，前各有摩伽陀國七七斛食。",
        "from": "T21n1313_001:0465a29_2",
        "context_with_next_sentence": true
    },
    {
        "source_sentence": "受此食已，悉皆飽滿，是諸鬼等，悉捨鬼身，生於天上。",
        "from": "T21n1313_001:0465b02_3",
        "context_with_next_sentence": true
    },
    {
        "source_sentence": "「阿難！",
        "from": "T21n1313_001:0465b04_0",
        "context_with_next_sentence": true
    },
    {
        "source_sentence": "若有比丘、比丘尼、優婆塞、優婆夷，常以此密言及四如來名號加持食施鬼，便能具足無量福德，則同供養百千俱胝如來功德等無差別，壽命延長、增益色力、善根具足，一切非人、夜叉、羅剎、諸惡鬼神不敢侵害，又能成就無量福德壽命。",
        "from": "T21n1313_001:0465b04_1",
        "context_with_next_sentence": true
    },
    {
        "source_sentence": "「若欲施諸婆羅門仙等，以淨飲食滿盛一器，即以前密言加持二七遍，投於淨流水中。",
        "from": "T21n1313_001:0465b09_2",
        "context_with_next_sentence": true
    },
    {
        "source_sentence": "如是作已，即為以天仙美妙之食，供養百千俱胝恒河沙數婆羅門仙。",
        "from": "T21n1313_001:0465b11_3",
        "context_with_next_sentence": true
    },
    {
        "source_sentence": "彼諸仙人得加持食故，以密言威德，各各成就根本所願、諸善功德，各各同時發誓願言：『願是食人，令壽延長、色力安樂；又令其人，心所見聞，正解清淨，具足成就梵天威德、行梵天行。",
        "from": "T21n1313_001:0465b13_4",
        "context_with_next_sentence": true
    },
    {
        "source_sentence": "又同供養百千恒河沙如來功德，一切冤讎不能侵害。』",
        "from": "T21n1313_001:0465b17_5",
        "context_with_next_sentence": true
    },
    {
        "source_sentence": "「若比丘、比丘尼、優婆塞、優婆夷，若欲供養佛、法、僧寶，應以香、華及淨飲食，以前密言加持二十一遍，奉獻三寶。",
        "from": "T21n1313_001:0465b18_6",
        "context_with_next_sentence": true
    },
    {
        "source_sentence": "是善男子、善女人，則成以天餚饍上味，奉獻供養滿十方界佛、法、僧寶，亦為讚歎、勸請、隨喜功德，恒為諸佛憶念稱讚，諸天善神恒來擁護，即為滿足檀波羅蜜。",
        "from": "T21n1313_001:0465b21_7",
        "context_with_next_sentence": true
    },
    {
        "source_sentence": "「阿難！",
        "from": "T21n1313_001:0465b24_8",
        "context_with_next_sentence": true
    },
    {
        "source_sentence": "汝隨我語，如法修行，廣宣流布，令諸眾生普得見聞，獲無量福。",
        "from": "T21n1313_001:0465b24_9",
        "context_with_next_sentence": true
    },
    {
        "source_sentence": "是名『救焰口餓鬼及苦眾生陀羅尼經』，以是名字，汝當奉持。」",
        "from": "T21n1313_001:0465b26_10",
        "context_with_next_sentence": true
    },
    {
        "source_sentence": "一切大眾及阿難等，聞佛說已，一心信受，歡喜奉行。",
        "from": "T21n1313_001:0465b27_11",
        "context_with_next_sentence": true
    },
    {
        "source_sentence": "救拔焰口餓鬼陀羅尼經",
        "from": "T21n1313_001:0465b29_0",
        "context_with_next_sentence": false
    }
]