[
    {
        "source_sentence": "佛說演道俗業經",
        "from": "T17n0820_001:0834a16_0",
        "context_with_next_sentence": true
    },
    {
        "source_sentence": "乞伏秦沙門釋聖堅譯",
        "from": "T17n0820_001:0834a18_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，與大比丘眾千二百五十，菩薩無數，四輩之眾，天、龍、鬼神、阿須倫會。",
        "from": "T17n0820_001:0834a19_0",
        "context_with_next_sentence": true
    },
    {
        "source_sentence": "時，給孤獨氏與五百居士出舍衛城行詣佛所，稽首足下却坐一面。",
        "from": "T17n0820_001:0834a21_1",
        "context_with_next_sentence": true
    },
    {
        "source_sentence": "叉手問佛：「居處治家財有幾輩？",
        "from": "T17n0820_001:0834a23_0",
        "context_with_next_sentence": true
    },
    {
        "source_sentence": "出家修道行異同乎？",
        "from": "T17n0820_001:0834a23_1",
        "context_with_next_sentence": true
    },
    {
        "source_sentence": "當奉何法疾成無上正真之道？",
        "from": "T17n0820_001:0834a24_2",
        "context_with_next_sentence": true
    },
    {
        "source_sentence": "復以何宜化眾生耶？」",
        "from": "T17n0820_001:0834a24_3",
        "context_with_next_sentence": true
    },
    {
        "source_sentence": "佛言：「善哉問也。",
        "from": "T17n0820_001:0834a25_4",
        "context_with_next_sentence": true
    },
    {
        "source_sentence": "開發曈曚將來學施。」",
        "from": "T17n0820_001:0834a25_5",
        "context_with_next_sentence": true
    },
    {
        "source_sentence": "佛言：「財有三輩：一曰下財；二曰中財；三曰上財。",
        "from": "T17n0820_001:0834a26_6",
        "context_with_next_sentence": true
    },
    {
        "source_sentence": "何謂下財？",
        "from": "T17n0820_001:0834a27_7",
        "context_with_next_sentence": true
    },
    {
        "source_sentence": "有人治產積聚錢財，不敢衣食，不修經戒，不能孝順供養二親，不樂隨時給足妻子，欲其消息充饒飽賜，奴客、徒使衣裁蔽形、食係口腹，抱愚守惜如蜂愛蜜。",
        "from": "T17n0820_001:0834a27_8",
        "context_with_next_sentence": true
    },
    {
        "source_sentence": "不信先聖，不奉高士、沙門、道人，不好布施種福為德。",
        "from": "T17n0820_001:0834b02_9",
        "context_with_next_sentence": true
    },
    {
        "source_sentence": "心自計常，不慮對至——合者必散、禍福自追。",
        "from": "T17n0820_001:0834b03_10",
        "context_with_next_sentence": true
    },
    {
        "source_sentence": "貪慕身地不覺惱恨，咄嗟沒過入泥黎門。",
        "from": "T17n0820_001:0834b04_11",
        "context_with_next_sentence": true
    },
    {
        "source_sentence": "其身緣食四大虺盛，神寄其中假號為名，羸弱猶化危脆不固，不解非常倚世之榮，心懷萬憂，謂亦長生，心存吾我，不達悉空。",
        "from": "T17n0820_001:0834b05_12",
        "context_with_next_sentence": true
    },
    {
        "source_sentence": "三界尚虛，況人、物乎？",
        "from": "T17n0820_001:0834b08_0",
        "context_with_next_sentence": true
    },
    {
        "source_sentence": "汲汲迭惑——貪、婬、嫉妬。",
        "from": "T17n0820_001:0834b08_1",
        "context_with_next_sentence": true
    },
    {
        "source_sentence": "「如斯行者，奉養父母安和至心，出辭還返不失顏色，晨定暮省小心翼翼，念二親恩而無窮極，給足妻子應時衣食，恩情歸流與共同歡，妻子如是也終無私行，瞻視奴客、眷屬、徒使不令飢乏。",
        "from": "T17n0820_001:0834b09_0",
        "context_with_next_sentence": true
    },
    {
        "source_sentence": "不信死後當復更生，謂死滅盡歸於無形。",
        "from": "T17n0820_001:0834b13_1",
        "context_with_next_sentence": true
    },
    {
        "source_sentence": "供孝所生念乳養恩，給足妻子戀恩愛情，瞻視僕使欲得其力，不能奉敬沙門、道人，不肯行善布恩施德，後當得福與眾殊特，是謂中財。」",
        "from": "T17n0820_001:0834b14_2",
        "context_with_next_sentence": true
    },
    {
        "source_sentence": "佛於是頌曰：「常能念乳養，　　孝順供二親，　給足其妻子，　　隨時不失節；　奴客及徒使，　　慰勞不加惡，　下侍皆順從，　　遣行不違教。",
        "from": "T17n0820_001:0834b17_3",
        "context_with_next_sentence": true
    },
    {
        "source_sentence": "　不信後世生，　　聞之驚不喜，　自計身有常，　　長存不終亡。",
        "from": "T17n0820_001:0834b22_0",
        "context_with_next_sentence": true
    },
    {
        "source_sentence": "　三界如幻化，　　當識此辭章，　己所為罪福，　　從本而受之。」",
        "from": "T17n0820_001:0834b24_0",
        "context_with_next_sentence": true
    },
    {
        "source_sentence": "佛復告長者：「上財業者，謂其人若有財寶能自衣食，孝順父母不失時節，恒瞻顏色不令懷慼，出不犯禁入不違禮，造行清白不使污染，恭敬尊長謙遜智者，啟受博聞等心不邪，下劣貧厄咸蒙仗荷，給贍妻子常令備豐，除諸邪念修以正治，消息奴使不令窮匱，不妄撾罵加之慈愍，奉敬先聖、至學、正士、出家順法沙門賢明，夙夜行禮不失其意，布施所乏使成道德，恣講經典并化癡冥，以善方便不失其時，自安護彼一切眾生。",
        "from": "T17n0820_001:0834b26_0",
        "context_with_next_sentence": true
    },
    {
        "source_sentence": "猶如牸牛食蒭出乳，乳出酪，酪出酥，酥出醍醐，醍醐最柔特妙。",
        "from": "T17n0820_001:0834c06_1",
        "context_with_next_sentence": true
    },
    {
        "source_sentence": "其自安身愍哀十方，多所慈念、多所安隱，諸天人民皆得蒙度。",
        "from": "T17n0820_001:0834c08_2",
        "context_with_next_sentence": true
    },
    {
        "source_sentence": "是人最尊無上無比，為無儔匹、為世大雄，獨步無侶。」",
        "from": "T17n0820_001:0834c09_3",
        "context_with_next_sentence": true
    },
    {
        "source_sentence": "佛於是頌曰：「若有眾財業，　　以自好衣食；　供養孝父母，　　不失其顏色。",
        "from": "T17n0820_001:0834c10_4",
        "context_with_next_sentence": true
    },
    {
        "source_sentence": "　出遊不犯禁，　　還返不違禮；　造行常清白，　　順法不荒迷。",
        "from": "T17n0820_001:0834c13_0",
        "context_with_next_sentence": true
    },
    {
        "source_sentence": "　供敬奉尊長，　　謙遜明智者，　啟受博聞士，　　等心不慕邪。",
        "from": "T17n0820_001:0834c15_0",
        "context_with_next_sentence": true
    },
    {
        "source_sentence": "　隨時給妻子，　　各令得其所，　慈賜奴僕使，　　衣食常豐足。",
        "from": "T17n0820_001:0834c17_0",
        "context_with_next_sentence": true
    },
    {
        "source_sentence": "　奉沙門學士，　　布施授供養，　從受深妙法，　　棄捐癡聾盲。",
        "from": "T17n0820_001:0834c19_0",
        "context_with_next_sentence": true
    },
    {
        "source_sentence": "　愍傷十方人，　　不獨為身行，　常自安其已，　　亦解一切厄。",
        "from": "T17n0820_001:0834c21_0",
        "context_with_next_sentence": true
    },
    {
        "source_sentence": "　譬如酥醍醐，　　本從蒭草出，　既可用安身，　　身和無疾疹。",
        "from": "T17n0820_001:0834c23_0",
        "context_with_next_sentence": true
    },
    {
        "source_sentence": "　普哀眾生類，　　其心常平一，　以是四等行，　　速逮成至佛。」",
        "from": "T17n0820_001:0834c25_0",
        "context_with_next_sentence": true
    },
    {
        "source_sentence": "佛告長者：「出家修道學有三品：一曰聲聞；二曰緣覺；三曰大乘。",
        "from": "T17n0820_001:0834c27_0",
        "context_with_next_sentence": true
    },
    {
        "source_sentence": "何謂聲聞？",
        "from": "T17n0820_001:0834c28_1",
        "context_with_next_sentence": true
    },
    {
        "source_sentence": "畏苦厭身，思無央數生死之難、周旋之患視身如怨，四大猶虺、五陰處賊，坐禪數息安般守意，觀身惡露不淨之形，畏色欲本——痛、想、行、識，怖地獄苦、餓鬼之厄、畜生惱結、人中之難、天上別離，不可稱計、輪轉無休如獄中囚，欲斷生死勤勞之罪，求無為樂泥洹之安。",
        "from": "T17n0820_001:0834c28_2",
        "context_with_next_sentence": true
    },
    {
        "source_sentence": "但自為己不念眾生，常執小慈不興大哀，倚于音聲不解空慧，三界猶幻，趣自濟己不顧恩慈，是為聲聞學。」",
        "from": "T17n0820_001:0835a05_3",
        "context_with_next_sentence": true
    },
    {
        "source_sentence": "佛於是頌曰：「畏無量生死，　　周旋之艱難，　心已懷恐懼，　　唯欲求自安。",
        "from": "T17n0820_001:0835a07_4",
        "context_with_next_sentence": true
    },
    {
        "source_sentence": "　坐禪而數息，　　專精志安般，　觀身中惡露，　　不淨有若干。",
        "from": "T17n0820_001:0835a11_0",
        "context_with_next_sentence": true
    },
    {
        "source_sentence": "　棄捐三界色，　　斷欲得自安，　不能修大慈，　　唯志樂泥洹。」",
        "from": "T17n0820_001:0835a13_0",
        "context_with_next_sentence": true
    },
    {
        "source_sentence": "佛告長者：「緣覺者，本發大意為菩薩業，布施、持戒、忍辱、精進、一心、智慧，以用望想求為尊豪，天上、天下咸令自歸，三十二相八十種好，威神德重巍巍堂堂無能及者。",
        "from": "T17n0820_001:0835a15_0",
        "context_with_next_sentence": true
    },
    {
        "source_sentence": "不解如來色身所現，因世愚人不識大道，斷生死流不能反原，盡生死本故為現身，相好嚴容、文辭言教以化愚冥顯示大明，及著相好謂審有色像。",
        "from": "T17n0820_001:0835a18_1",
        "context_with_next_sentence": true
    },
    {
        "source_sentence": "雖行四等、四恩、六度無極、三十七品，觀十二緣欲拔其原，不解本無，悕望大道；正使積德如虛空界，不得至佛。",
        "from": "T17n0820_001:0835a22_2",
        "context_with_next_sentence": true
    },
    {
        "source_sentence": "所以者何？",
        "from": "T17n0820_001:0835a24_3",
        "context_with_next_sentence": true
    },
    {
        "source_sentence": "用不達故。",
        "from": "T17n0820_001:0835a24_4",
        "context_with_next_sentence": true
    },
    {
        "source_sentence": "何謂不達？",
        "from": "T17n0820_001:0835a25_5",
        "context_with_next_sentence": true
    },
    {
        "source_sentence": "布施、持戒、忍辱、精進、一心、智慧、四等、四恩有所悕望，念救一切五趣生死，解空、無想、不願諸法，曉一切法如幻、化、夢、野馬、影響、芭蕉、泡沫皆無所有，道慧無形等如虛空，無所增壞普度眾生。」",
        "from": "T17n0820_001:0835a25_6",
        "context_with_next_sentence": true
    },
    {
        "source_sentence": "佛於是頌曰：「本發菩薩意，　　志慕大乘業，　但欲著佛身，　　不了無適莫。",
        "from": "T17n0820_001:0835a29_7",
        "context_with_next_sentence": true
    },
    {
        "source_sentence": "　布施戒忍辱、　　精進禪息智，　四等恩六度，　　惟己樂無為；　慕三十二相，　　八十好巍巍，　天上天下尊，　　脫五陰六衰。",
        "from": "T17n0820_001:0835b03_0",
        "context_with_next_sentence": true
    },
    {
        "source_sentence": "　但察其麁事，　　不能觀深微，　雖欲度十方，　　心口自相違。",
        "from": "T17n0820_001:0835b07_0",
        "context_with_next_sentence": true
    },
    {
        "source_sentence": "　不了如幻化、　　水沫泡野馬、　芭蕉如夢影，　　妄想甚眾多。",
        "from": "T17n0820_001:0835b09_0",
        "context_with_next_sentence": true
    },
    {
        "source_sentence": "　正使作功德，　　猶如江河沙，　心懷無上真，　　不解除眾魔。」",
        "from": "T17n0820_001:0835b11_0",
        "context_with_next_sentence": true
    },
    {
        "source_sentence": "佛告長者：「其大乘學，發無上正真道意，行于大慈等如虛空，而修大悲無所適莫，不自憂身但念五趣一切眾生普欲使安，奉四等心——慈、悲、喜、護，惠施仁愛、益義等利救濟十方。",
        "from": "T17n0820_001:0835b13_0",
        "context_with_next_sentence": true
    },
    {
        "source_sentence": "布施、持戒、忍辱、精進、一心、智慧，六度無極無所悕望，以施一切眾生之類。",
        "from": "T17n0820_001:0835b17_0",
        "context_with_next_sentence": true
    },
    {
        "source_sentence": "觀于三界往返周旋，勤苦艱難不可稱計，念之如父、如母、如子、如身等而無異，為之雨淚，欲令度厄至于大道。」",
        "from": "T17n0820_001:0835b18_1",
        "context_with_next_sentence": true
    },
    {
        "source_sentence": "佛於是頌曰：「發無上大意，　　行慈悲喜護，　大哀如虛空，　　行等無適莫；　立德不為己，　　唯為十方施，　度脫諸群生，　　使至大道智。",
        "from": "T17n0820_001:0835b21_2",
        "context_with_next_sentence": true
    },
    {
        "source_sentence": "「又有四事得至大乘：一曰布施給諸窮乏；二曰不擇豪、劣，行輕、重心；三曰所可施與，無所悕望不求還報；四曰以此功德施於眾生。」",
        "from": "T17n0820_001:0835b26_0",
        "context_with_next_sentence": true
    },
    {
        "source_sentence": "佛於是頌曰：「布施攝貧窮，　　不行輕重心，　志慧無悕望，　　不求還得報；　愍念於群黎，　　往來周旋者，　以此功德施，　　悉令至大道。」",
        "from": "T17n0820_001:0835b28_1",
        "context_with_next_sentence": true
    },
    {
        "source_sentence": "佛告長者：「奉戒有四事，疾成大乘：一曰守口、護身心，不念非；二曰出入行步不失禮節；三曰不願生天、轉輪聖王、釋、梵之位；四曰以是禁戒惠施眾生。」",
        "from": "T17n0820_001:0835c05_0",
        "context_with_next_sentence": true
    },
    {
        "source_sentence": "佛於是頌曰：「常護身口意，　　心堅如太山，　若出入行步，　　未曾失禮節；　不願生天上，　　釋梵轉輪王，　則以此正行，　　用惠一切人。」",
        "from": "T17n0820_001:0835c08_1",
        "context_with_next_sentence": true
    },
    {
        "source_sentence": "佛告長者：「忍辱有四事，疾成大乘：一曰若罵詈者不計音聲；二曰若撾捶者計如無形；三曰若毀辱者謂如風吹；四曰有加害者常懷大哀。」",
        "from": "T17n0820_001:0835c13_0",
        "context_with_next_sentence": true
    },
    {
        "source_sentence": "佛於是頌曰：「撾罵令默然，　　自計本無形，　設有恨意起，　　心輒還自止；　和心顏色悅，　　眾人咸恭敬，　用是得成佛，　　三十二相明。」",
        "from": "T17n0820_001:0835c16_1",
        "context_with_next_sentence": true
    },
    {
        "source_sentence": "佛告長者：「精進有四事：一曰夙夜奉法未曾懈廢；二曰寧失身命不違道教；三曰勤諷深典不以懈惓；四曰廣欲救濟諸危厄者——是為四。」",
        "from": "T17n0820_001:0835c21_0",
        "context_with_next_sentence": true
    },
    {
        "source_sentence": "佛於是頌曰：「夙夜奉大法，　　未曾有忽忘，　寧自失身命，　　不敢違道教；　誦習深經典，　　不以為懈惓，　救濟眾危厄，　　不使心懷怨。」",
        "from": "T17n0820_001:0835c24_1",
        "context_with_next_sentence": true
    },
    {
        "source_sentence": "佛告長者：「禪思有四事：一曰樂習精修閑居獨處；二曰靜身、口、心令不憒亂；三曰雖在眾閙常能定己；四曰其心曠然而無所著。」",
        "from": "T17n0820_001:0835c29_0",
        "context_with_next_sentence": true
    },
    {
        "source_sentence": "佛於是頌曰：「恒好於精修，　　志閑居獨處，　靜其身口意，　　未曾念憒閙；　數處眾亂中，　　心定無忽變，　一心見十方，　　道慧起神足。」",
        "from": "T17n0820_001:0836a02_1",
        "context_with_next_sentence": true
    },
    {
        "source_sentence": "佛告長者：「智慧有四事：一曰解於身空，四大合成、散壞本無主名；二曰其生三界皆心所為，心如幻化倚立眾形；三曰了知五陰本無處所，隨其所著因有斯情；四曰曉十二緣本無根原，因對而對現——是為四。」",
        "from": "T17n0820_001:0836a08_0",
        "context_with_next_sentence": true
    },
    {
        "source_sentence": "佛於是頌曰：「悉解其身空，　　四大而合成，　散滅無處所，　　從心而得生；　五陰本無根，　　所著以為名，　十二緣無端，　　了此至大安。」",
        "from": "T17n0820_001:0836a12_1",
        "context_with_next_sentence": true
    },
    {
        "source_sentence": "佛告長者：「智慧復有六事：一曰解色如聚沫；二曰了痛痒如水泡；三曰思想如野馬；四曰曉生死如芭蕉；五曰察識如幻；六曰心神如影響，計本悉空皆無處所。」",
        "from": "T17n0820_001:0836a17_0",
        "context_with_next_sentence": true
    },
    {
        "source_sentence": "佛於是頌曰：「解色如聚沫，　　痛痒如水泡，　思想猶野馬，　　生死若芭蕉，　了識假譬幻，　　三界無一好，　分別悉空無，　　爾乃至大道。」",
        "from": "T17n0820_001:0836a20_1",
        "context_with_next_sentence": true
    },
    {
        "source_sentence": "佛告長者：「慈有四事：一曰慈念十方；二曰如母育子；三曰極愍念之；四曰如身無異——是為四。」",
        "from": "T17n0820_001:0836a25_0",
        "context_with_next_sentence": true
    },
    {
        "source_sentence": "佛於是頌曰：「慈念於十方，　　如母育赤子，　常懷極愍念，　　如身等無異。」",
        "from": "T17n0820_001:0836a27_1",
        "context_with_next_sentence": true
    },
    {
        "source_sentence": "佛告長者：「哀有四事：一曰愍之；二曰為之雨淚；三曰身欲代罪；四曰以命濟之。",
        "from": "T17n0820_001:0836b01_0",
        "context_with_next_sentence": true
    },
    {
        "source_sentence": "「喜有四事：一曰和顏；二曰善言；三曰說經；四曰解義。",
        "from": "T17n0820_001:0836b02_1",
        "context_with_next_sentence": true
    },
    {
        "source_sentence": "「護有四事：一曰教去惡就善；二曰常訓誨歸命三寶；三曰使發道意；四曰開化眾生——是為四。」",
        "from": "T17n0820_001:0836b03_2",
        "context_with_next_sentence": true
    },
    {
        "source_sentence": "佛於是頌曰：「愍念為雨淚，　　身欲代其罪，　捨命而濟之，　　不以為懷恨。",
        "from": "T17n0820_001:0836b06_0",
        "context_with_next_sentence": true
    },
    {
        "source_sentence": "　和顏演善言，　　講法分別義，　教去惡就善，　　誨歸命三寶。」",
        "from": "T17n0820_001:0836b09_0",
        "context_with_next_sentence": true
    },
    {
        "source_sentence": "佛告長者：「有四法，疾成無上正真之道：一曰解空，學無所求；二曰無想、無所悕望；三曰無願，不慕所生；四曰常等三乘之業，無去、來、今——是為四。」",
        "from": "T17n0820_001:0836b11_0",
        "context_with_next_sentence": true
    },
    {
        "source_sentence": "佛於是頌曰：「解空無所求，　　無想悕望報，　不慕願所生，　　常等三世行。」",
        "from": "T17n0820_001:0836b14_1",
        "context_with_next_sentence": true
    },
    {
        "source_sentence": "佛告長者：「有四事法，疾成佛道：一曰一切皆悉本淨；二曰而解萬物普如幻化；三曰生死斷滅皆從緣對；四曰計其緣對本亦無形。」",
        "from": "T17n0820_001:0836b17_0",
        "context_with_next_sentence": true
    },
    {
        "source_sentence": "佛於是頌曰：「一切悉本淨，　　解物如幻化，　生死從緣對，　　計本亦無形。」",
        "from": "T17n0820_001:0836b19_1",
        "context_with_next_sentence": true
    },
    {
        "source_sentence": "佛告長者：「有六法疾成正覺：一曰身常行慈，無怨無結；二曰口常行慈，演深慧義；三者心慈、仁和、調隱，哀念十方；四曰護戒不造，想求大乘之業；五曰正觀見十方空，道、俗不二；六曰供足乏食，救身之業以濟危厄——是為六。」",
        "from": "T17n0820_001:0836b23_0",
        "context_with_next_sentence": true
    },
    {
        "source_sentence": "佛於是頌曰：「身常行慈心，　　未曾捶怨結，　口恒修言愍，　　演深慧之誼。",
        "from": "T17n0820_001:0836b27_1",
        "context_with_next_sentence": true
    },
    {
        "source_sentence": "　心和仁調隱，　　哀念諸十方，　護戒不起想，　　正觀十方空。」",
        "from": "T17n0820_001:0836c02_0",
        "context_with_next_sentence": true
    },
    {
        "source_sentence": "佛告長者：「有四事疾成佛道：一曰奉精進業悉無所著；二曰教化眾生道心不斷；三曰遊于生死不以患厭；四曰大慈大哀不捨權慧——是為四。」",
        "from": "T17n0820_001:0836c04_0",
        "context_with_next_sentence": true
    },
    {
        "source_sentence": "佛於是頌曰：「精進無所著，　　教化未曾斷，　不患厭生死，　　不廢捨權慧。」",
        "from": "T17n0820_001:0836c07_1",
        "context_with_next_sentence": true
    },
    {
        "source_sentence": "佛告長者：「開化眾生有四事：一曰不信生死者，則以現事禍、福喻之；二曰不信三寶，顯示大道；三曰迷惑邪徑，指語三乘，佛道獨尊而無有侶；四曰三界所有悉如幻化無一真諦——是為四。」",
        "from": "T17n0820_001:0836c10_0",
        "context_with_next_sentence": true
    },
    {
        "source_sentence": "佛於是頌曰：「不信生死禍福示，　　墮邪見者顯大道，　佛道獨尊而無侶，　　三界悉空如幻化。」",
        "from": "T17n0820_001:0836c14_1",
        "context_with_next_sentence": true
    },
    {
        "source_sentence": "佛告長者：「開化復有七事：一曰慳貪者教令布施；二曰犯惡者誨令奉戒；三曰瞋恚者勸令忍辱；四曰懈怠者化令精進；五曰心亂者誨令定意；六曰愚冥者教令至學智度無極；七曰不知隨時顯權方便——是為七。」",
        "from": "T17n0820_001:0836c17_0",
        "context_with_next_sentence": true
    },
    {
        "source_sentence": "佛於是頌曰：「慳者教布施，　　犯惡令奉戒，　瞋恚勸忍辱，　　懈怠勸精進，　亂者使定意，　　愚冥教令學，　智慧度無極，　　隨時發善權。」",
        "from": "T17n0820_001:0836c21_1",
        "context_with_next_sentence": true
    },
    {
        "source_sentence": "隨時菩薩問佛：「何故學者有上、中、下，不悉普等至大乘乎？」",
        "from": "T17n0820_001:0836c27_0",
        "context_with_next_sentence": true
    },
    {
        "source_sentence": "佛言：「學者其心，見有遠近、解有深淺、志有優劣，故示三乘。",
        "from": "T17n0820_001:0836c28_1",
        "context_with_next_sentence": true
    },
    {
        "source_sentence": "計本無三，假引為喻。",
        "from": "T17n0820_001:0836c29_2",
        "context_with_next_sentence": true
    },
    {
        "source_sentence": "譬如有人為國大臣聰明智慧，王之所重，參誼國事，一以委託不懷疑慮。",
        "from": "T17n0820_001:0837a01_3",
        "context_with_next_sentence": true
    },
    {
        "source_sentence": "又斯大臣有三親友：一曰太子；二曰尊者；三曰凡人。",
        "from": "T17n0820_001:0837a02_4",
        "context_with_next_sentence": true
    },
    {
        "source_sentence": "大臣舉治國之政頗有漏失，眾人潛入白之於王，謂圖逆辟。",
        "from": "T17n0820_001:0837a03_5",
        "context_with_next_sentence": true
    },
    {
        "source_sentence": "王聞懷疑，問諸臣曰：『當何罪之？』",
        "from": "T17n0820_001:0837a05_6",
        "context_with_next_sentence": true
    },
    {
        "source_sentence": "諸臣得便各重罪之：或言斫頭，或言截手斷足，或言割耳及鼻、挑眼去舌。",
        "from": "T17n0820_001:0837a06_7",
        "context_with_next_sentence": true
    },
    {
        "source_sentence": "王察眾臣所議甚重，告曰：『不然！",
        "from": "T17n0820_001:0837a07_8",
        "context_with_next_sentence": true
    },
    {
        "source_sentence": "此人明達，偶有小失，不宜乃爾。",
        "from": "T17n0820_001:0837a08_9",
        "context_with_next_sentence": true
    },
    {
        "source_sentence": "當捉閉著獄。』",
        "from": "T17n0820_001:0837a09_10",
        "context_with_next_sentence": true
    },
    {
        "source_sentence": "諸臣唯從不敢復言。",
        "from": "T17n0820_001:0837a09_11",
        "context_with_next_sentence": true
    },
    {
        "source_sentence": "告邊臣曰：『速下文書，令收勅臣閉在刑獄。』",
        "from": "T17n0820_001:0837a09_12",
        "context_with_next_sentence": true
    },
    {
        "source_sentence": "「時，凡親友聞之悲念，欲使出獄，力劣不任，唯以衣被、飲食所乏，日日供之；亦不能令不見考治。",
        "from": "T17n0820_001:0837a10_13",
        "context_with_next_sentence": true
    },
    {
        "source_sentence": "尊者又聞，心用辛酸，往至其所解喻獄吏，不令搒笞，痛苦休息，不堪出獄。",
        "from": "T17n0820_001:0837a13_14",
        "context_with_next_sentence": true
    },
    {
        "source_sentence": "至太子聞，以為罔然，『是吾親親無有重罪，眾臣憎之，讒之於王，不宜取爾。』",
        "from": "T17n0820_001:0837a14_15",
        "context_with_next_sentence": true
    },
    {
        "source_sentence": "往詣王所，具陳本末，謂無逆肆，當用我故願赦其殃。",
        "from": "T17n0820_001:0837a16_16",
        "context_with_next_sentence": true
    },
    {
        "source_sentence": "王用愛子，即赦使出獄，與王相見令業如故。",
        "from": "T17n0820_001:0837a17_17",
        "context_with_next_sentence": true
    },
    {
        "source_sentence": "「其國王者謂如來。",
        "from": "T17n0820_001:0837a18_18",
        "context_with_next_sentence": true
    },
    {
        "source_sentence": "其太子者智慧度無極、善權方便菩薩，逮得無所從生法忍權慧之宜，乃能得出於三界獄，得成為佛廣濟眾生。",
        "from": "T17n0820_001:0837a18_19",
        "context_with_next_sentence": true
    },
    {
        "source_sentence": "尊者親友謂行淨戒，免三惡趣不助三界，可受天上、人間福，不得至道。",
        "from": "T17n0820_001:0837a21_20",
        "context_with_next_sentence": true
    },
    {
        "source_sentence": "凡知友者謂布施業，此適能脫餓鬼之界，不免地獄、畜生之厄。",
        "from": "T17n0820_001:0837a23_0",
        "context_with_next_sentence": true
    },
    {
        "source_sentence": "所以者何？",
        "from": "T17n0820_001:0837a24_1",
        "context_with_next_sentence": true
    },
    {
        "source_sentence": "如其所種各得其類，發無上正真道意，奉於大慈無極大哀，開化一切故，得至佛道。",
        "from": "T17n0820_001:0837a24_2",
        "context_with_next_sentence": true
    },
    {
        "source_sentence": "本典大道不達深法，不解進退中止自廢，故為緣覺。",
        "from": "T17n0820_001:0837a26_3",
        "context_with_next_sentence": true
    },
    {
        "source_sentence": "畏生死難往返周旋，但欲自濟，不念苦人故，墮聲聞。",
        "from": "T17n0820_001:0837a27_4",
        "context_with_next_sentence": true
    },
    {
        "source_sentence": "各隨本行而獲致之。」",
        "from": "T17n0820_001:0837a28_5",
        "context_with_next_sentence": true
    },
    {
        "source_sentence": "說是經時，給孤獨氏居士五百長者，皆發無上正真道意。",
        "from": "T17n0820_001:0837a29_6",
        "context_with_next_sentence": true
    },
    {
        "source_sentence": "有數千人遠塵離垢，諸法眼生。",
        "from": "T17n0820_001:0837b01_7",
        "context_with_next_sentence": true
    },
    {
        "source_sentence": "箜篌樂器不鼓自鳴，飛鳥走獸相和悲聲。",
        "from": "T17n0820_001:0837b02_8",
        "context_with_next_sentence": true
    },
    {
        "source_sentence": "當是之時，莫不歡喜自歸佛者。",
        "from": "T17n0820_001:0837b03_9",
        "context_with_next_sentence": true
    },
    {
        "source_sentence": "居士復問：「初學道者始以何志？」",
        "from": "T17n0820_001:0837b04_0",
        "context_with_next_sentence": true
    },
    {
        "source_sentence": "佛言：「先習五戒，自歸於三。",
        "from": "T17n0820_001:0837b04_1",
        "context_with_next_sentence": true
    },
    {
        "source_sentence": "何謂五戒？",
        "from": "T17n0820_001:0837b05_2",
        "context_with_next_sentence": true
    },
    {
        "source_sentence": "一曰慈心恩仁不殺；二曰清廉節用不盜；三者貞良鮮潔不染；四曰篤信性和不欺；五曰要達志明不亂。",
        "from": "T17n0820_001:0837b05_3",
        "context_with_next_sentence": true
    },
    {
        "source_sentence": "何謂三自歸？",
        "from": "T17n0820_001:0837b07_4",
        "context_with_next_sentence": true
    },
    {
        "source_sentence": "一曰歸佛無上正真；二曰歸法以自御心；三曰歸眾，聖眾之中所受廣大，猶如大海靡所不包。",
        "from": "T17n0820_001:0837b08_5",
        "context_with_next_sentence": true
    },
    {
        "source_sentence": "復有四法：一曰道跡；二曰往還；三曰不還；四曰無著。",
        "from": "T17n0820_001:0837b10_6",
        "context_with_next_sentence": true
    },
    {
        "source_sentence": "緣覺至佛無上大道，得天、人身皆由之生。",
        "from": "T17n0820_001:0837b11_7",
        "context_with_next_sentence": true
    },
    {
        "source_sentence": "次行四等、四恩、四辯、六度無極、大慈大哀，得成大道。",
        "from": "T17n0820_001:0837b12_8",
        "context_with_next_sentence": true
    },
    {
        "source_sentence": "前知無窮却覩無極，教訓十方何智不逮？」",
        "from": "T17n0820_001:0837b13_9",
        "context_with_next_sentence": true
    },
    {
        "source_sentence": "阿難問曰：「此經何名？",
        "from": "T17n0820_001:0837b14_10",
        "context_with_next_sentence": true
    },
    {
        "source_sentence": "云何奉行？」",
        "from": "T17n0820_001:0837b15_11",
        "context_with_next_sentence": true
    },
    {
        "source_sentence": "佛言：「名曰『解俗家業三品之財出家修道無上正真』，其要號曰『演道俗業』。」",
        "from": "T17n0820_001:0837b15_12",
        "context_with_next_sentence": true
    },
    {
        "source_sentence": "佛說如是。",
        "from": "T17n0820_001:0837b16_13",
        "context_with_next_sentence": true
    },
    {
        "source_sentence": "賢者阿難，給孤獨居士、五百清信士，莫不歡喜。",
        "from": "T17n0820_001:0837b17_14",
        "context_with_next_sentence": true
    },
    {
        "source_sentence": "佛說演道俗業經",
        "from": "T17n0820_001:0837b19_0",
        "context_with_next_sentence": false
    }
]