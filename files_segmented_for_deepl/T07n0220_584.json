[
    {
        "source_sentence": "大般若經第十二會戒波羅蜜",
        "from": "T07n0220_584:1019a19_0",
        "context_with_next_sentence": true
    },
    {
        "source_sentence": "多分序",
        "from": "T07n0220_584:1019a20_0",
        "context_with_next_sentence": true
    },
    {
        "source_sentence": "西明寺沙門玄則撰",
        "from": "T07n0220_584:1019a22_0",
        "context_with_next_sentence": true
    },
    {
        "source_sentence": "夫欲儲淨法，先滌身器；將越愛流，前鳩行檝。",
        "from": "T07n0220_584:1019a23_0",
        "context_with_next_sentence": true
    },
    {
        "source_sentence": "居其選也，特有戒焉。",
        "from": "T07n0220_584:1019a24_0",
        "context_with_next_sentence": true
    },
    {
        "source_sentence": "所以復指名區、更申玄集，切身口而流訓，則一言一行斯佛事矣；因動靜以研機，則舉足下足斯道場矣。",
        "from": "T07n0220_584:1019a24_1",
        "context_with_next_sentence": true
    },
    {
        "source_sentence": "誠嶮道之夷蹬，闇室之凝釭，度疫之仙丸，出苦之神馭，鑒德者之明鏡，嚴心者之寶鬘，涉象季之大師，處塵俗之善友。",
        "from": "T07n0220_584:1019a26_2",
        "context_with_next_sentence": true
    },
    {
        "source_sentence": "雖目之無眹、摶之不觸，而芬郁布寫，類迷迭之盈空；潔映澄華，比醍醐之洞色。",
        "from": "T07n0220_584:1019a29_3",
        "context_with_next_sentence": true
    },
    {
        "source_sentence": "含靈所以埏埴，法界所以彌綸，善逝法王抗之以為明足，具壽尊者養之而為淨命。",
        "from": "T07n0220_584:1019b02_4",
        "context_with_next_sentence": true
    },
    {
        "source_sentence": "但簡以行處，或非處而難遵；格以正乘，或他乘而致爽。",
        "from": "T07n0220_584:1019b04_5",
        "context_with_next_sentence": true
    },
    {
        "source_sentence": "十七群之喧浴尚動王譏，五百生之掉影仍貽佛誡。",
        "from": "T07n0220_584:1019b05_6",
        "context_with_next_sentence": true
    },
    {
        "source_sentence": "矧復齅蓮馥而為盜，分釧響以成婬，涅槃為求，保專精而尚犯；菩提入願，受欲樂而猶持。",
        "from": "T07n0220_584:1019b06_7",
        "context_with_next_sentence": true
    },
    {
        "source_sentence": "輕嫌與重性同科，意防與身遮共品，諦故住故，能行所行。",
        "from": "T07n0220_584:1019b08_8",
        "context_with_next_sentence": true
    },
    {
        "source_sentence": "導以隨喜，融以法性，豈止草繫情殷、木叉義遠，毒龍卷毒、怖鴿忘怖，將被之黎蠢、棲之常樂，使八寒流煦、五熱浮涼，薜荔失其炎河、輪圍發其闇渚。",
        "from": "T07n0220_584:1019b10_9",
        "context_with_next_sentence": true
    },
    {
        "source_sentence": "行門允備，種智克圓。",
        "from": "T07n0220_584:1019b13_10",
        "context_with_next_sentence": true
    },
    {
        "source_sentence": "其五軸單譯，一如施分。",
        "from": "T07n0220_584:1019b14_11",
        "context_with_next_sentence": true
    },
    {
        "source_sentence": "凡息心之士，豈不諏焉！",
        "from": "T07n0220_584:1019b14_12",
        "context_with_next_sentence": true
    },
    {
        "source_sentence": "大般若波羅蜜多經卷第五百八",
        "from": "T07n0220_584:1019b18_0",
        "context_with_next_sentence": true
    },
    {
        "source_sentence": "十四",
        "from": "T07n0220_584:1019b19_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T07n0220_584:1019b21_0",
        "context_with_next_sentence": true
    },
    {
        "source_sentence": "第十二淨戒波羅蜜多分之一",
        "from": "T07n0220_584:1019b22_0",
        "context_with_next_sentence": true
    },
    {
        "source_sentence": "如是我聞：一時，薄伽梵在室羅筏住誓多林給孤獨園，與大苾芻眾千二百五十人俱。",
        "from": "T07n0220_584:1019b23_0",
        "context_with_next_sentence": true
    },
    {
        "source_sentence": "爾時，世尊告具壽舍利子：「汝今應為欲證無上正等菩提諸菩薩摩訶薩，宣說淨戒波羅蜜多。」",
        "from": "T07n0220_584:1019b24_1",
        "context_with_next_sentence": true
    },
    {
        "source_sentence": "時，舍利子蒙佛教勅，承佛神力，先以淨戒波羅蜜多，教誡教授諸菩薩摩訶薩。",
        "from": "T07n0220_584:1019b27_2",
        "context_with_next_sentence": true
    },
    {
        "source_sentence": "時，滿慈子便問具壽舍利子言：「云何應知菩薩持戒？",
        "from": "T07n0220_584:1019b28_3",
        "context_with_next_sentence": true
    },
    {
        "source_sentence": "云何應知菩薩犯戒？",
        "from": "T07n0220_584:1019c01_4",
        "context_with_next_sentence": true
    },
    {
        "source_sentence": "云何菩薩所應行處？",
        "from": "T07n0220_584:1019c01_5",
        "context_with_next_sentence": true
    },
    {
        "source_sentence": "云何菩薩非所行處？」",
        "from": "T07n0220_584:1019c02_0",
        "context_with_next_sentence": true
    },
    {
        "source_sentence": "時，舍利子便答具壽滿慈子言：「若諸菩薩安住聲聞、獨覺作意，是名菩薩非所行處，若諸菩薩安住此處，應知是為菩薩犯戒。",
        "from": "T07n0220_584:1019c02_1",
        "context_with_next_sentence": true
    },
    {
        "source_sentence": "若諸菩薩行於非處，是諸菩薩決定不能攝受淨戒波羅蜜多，若諸菩薩決定不能攝受淨戒波羅蜜多，是諸菩薩捨本誓願，若諸菩薩捨本誓願，應知是為菩薩犯戒。",
        "from": "T07n0220_584:1019c05_2",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1019c09_3",
        "context_with_next_sentence": true
    },
    {
        "source_sentence": "若諸菩薩修行布施，迴向聲聞或獨覺地，是名菩薩行於非處，若諸菩薩行於非處，應知是為菩薩犯戒。",
        "from": "T07n0220_584:1019c09_4",
        "context_with_next_sentence": true
    },
    {
        "source_sentence": "若諸菩薩安住居家受妙五欲，應知非為菩薩犯戒。",
        "from": "T07n0220_584:1019c11_5",
        "context_with_next_sentence": true
    },
    {
        "source_sentence": "若諸菩薩行布施時，迴向聲聞或獨覺地，不求無上正等菩提，應知是為菩薩犯戒。",
        "from": "T07n0220_584:1019c12_6",
        "context_with_next_sentence": true
    },
    {
        "source_sentence": "譬如王子應受父王所有教令，應學王子所應學法，謂諸王子皆應善學諸工巧處及事業處，所謂乘象、乘馬、乘車，及善持御弓弩、排[矛*(替-曰+貝)]、刀矟、鉤輪、奔走、跳躑、書印、算數、聲因論等，及餘種種工巧事業。",
        "from": "T07n0220_584:1019c14_7",
        "context_with_next_sentence": true
    },
    {
        "source_sentence": "若諸王子能勤習學如是等類順益王法，雖受五欲種種嬉戲，而不為王之所訶責。",
        "from": "T07n0220_584:1019c19_8",
        "context_with_next_sentence": true
    },
    {
        "source_sentence": "如是菩薩勤求無上正等菩提，雖處居家受妙五欲種種嬉戲，而不違逆一切智智。",
        "from": "T07n0220_584:1019c21_9",
        "context_with_next_sentence": true
    },
    {
        "source_sentence": "若諸菩薩行布施時，迴向聲聞或獨覺地，是諸菩薩行於非處，於一切智便為非田。",
        "from": "T07n0220_584:1019c22_10",
        "context_with_next_sentence": true
    },
    {
        "source_sentence": "若時若時於一切智已成非田，爾時爾時不能攝受菩薩淨戒波羅蜜多；若時若時不能攝受菩薩淨戒波羅蜜多，爾時爾時遠離所求一切智智；若時若時遠離所求一切智智，爾時爾時行於非處；若時若時行於非處，爾時爾時犯菩薩戒。",
        "from": "T07n0220_584:1019c24_11",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1020a01_12",
        "context_with_next_sentence": true
    },
    {
        "source_sentence": "若諸菩薩雖復出家受持淨戒，而不迴向無上菩提，是諸菩薩定不成就菩薩淨戒。",
        "from": "T07n0220_584:1020a01_13",
        "context_with_next_sentence": true
    },
    {
        "source_sentence": "若諸菩薩定不成就菩薩淨戒，是諸菩薩但有虛名都無實義，應知彼類不名菩薩。",
        "from": "T07n0220_584:1020a03_14",
        "context_with_next_sentence": true
    },
    {
        "source_sentence": "若諸菩薩雖處居家，而受三歸深信三寶，迴向無上正等菩提，是諸菩薩雖復受用五欲樂具，而於菩薩所行淨戒波羅蜜多常不遠離，亦名真實持淨戒者，亦名安住菩薩淨戒。",
        "from": "T07n0220_584:1020a05_15",
        "context_with_next_sentence": true
    },
    {
        "source_sentence": "若諸菩薩住菩薩戒，是諸菩薩常不遠離菩薩淨戒波羅蜜多，若諸菩薩常不遠離菩薩淨戒波羅蜜多，是諸菩薩常不遠離一切智智。",
        "from": "T07n0220_584:1020a09_16",
        "context_with_next_sentence": true
    },
    {
        "source_sentence": "若諸菩薩雖多發起五欲相應非理作意，而起一念無上菩提相應之心即能摧滅。",
        "from": "T07n0220_584:1020a12_17",
        "context_with_next_sentence": true
    },
    {
        "source_sentence": "如多積集迦遮末尼，一吠琉璃能總映奪；吠琉璃寶光彩價直，映奪一切迦遮末尼。",
        "from": "T07n0220_584:1020a14_18",
        "context_with_next_sentence": true
    },
    {
        "source_sentence": "如是菩薩雖多發起五欲相應非理作意，若起一念無上菩提相應之心普能摧滅；如迦遮聚，一吠琉璃普能映奪令失光彩。",
        "from": "T07n0220_584:1020a16_19",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1020a19_0",
        "context_with_next_sentence": true
    },
    {
        "source_sentence": "若諸菩薩執著諸相而行布施，是諸菩薩行於非處，若諸菩薩行於非處，是諸菩薩應知名為犯菩薩戒。",
        "from": "T07n0220_584:1020a19_1",
        "context_with_next_sentence": true
    },
    {
        "source_sentence": "菩薩不應執著諸相而行布施，亦復不應執著無上正等菩提而行布施。",
        "from": "T07n0220_584:1020a21_2",
        "context_with_next_sentence": true
    },
    {
        "source_sentence": "何以故？",
        "from": "T07n0220_584:1020a23_3",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_584:1020a23_4",
        "context_with_next_sentence": true
    },
    {
        "source_sentence": "諸佛無上正等菩提遠離眾相。",
        "from": "T07n0220_584:1020a23_5",
        "context_with_next_sentence": true
    },
    {
        "source_sentence": "所以者何？",
        "from": "T07n0220_584:1020a24_6",
        "context_with_next_sentence": true
    },
    {
        "source_sentence": "如來十力、四無所畏、四無礙解、大慈、大悲、大喜、大捨及十八佛不共法等無量無邊諸佛妙法皆離眾相，如是菩薩於所行施不應執著。",
        "from": "T07n0220_584:1020a24_7",
        "context_with_next_sentence": true
    },
    {
        "source_sentence": "若諸菩薩於所行施能無執著，是諸菩薩則能攝受菩薩淨戒波羅蜜多，疾能證得一切智智。」",
        "from": "T07n0220_584:1020a27_8",
        "context_with_next_sentence": true
    },
    {
        "source_sentence": "時，滿慈子便問具壽舍利子言：「若諸菩薩求一切智智而修行布施，是諸菩薩豈不執著一切智智？",
        "from": "T07n0220_584:1020a29_9",
        "context_with_next_sentence": true
    },
    {
        "source_sentence": "若諸菩薩起心執著一切智智，成戒禁取，云何名為持菩薩戒？」",
        "from": "T07n0220_584:1020b02_10",
        "context_with_next_sentence": true
    },
    {
        "source_sentence": "舍利子言：「一切智智遠離眾相，非方處攝。",
        "from": "T07n0220_584:1020b04_11",
        "context_with_next_sentence": true
    },
    {
        "source_sentence": "一切智智非色蘊，不離色蘊；非受想、行、識蘊，不離受、想、行、識蘊。",
        "from": "T07n0220_584:1020b05_12",
        "context_with_next_sentence": true
    },
    {
        "source_sentence": "一切智智非眼處，不離眼處；非耳、鼻、舌、身、意處，不離耳、鼻、舌、身、意處。",
        "from": "T07n0220_584:1020b06_13",
        "context_with_next_sentence": true
    },
    {
        "source_sentence": "一切智智非色處，不離色處；非聲、香、味、觸、法處，不離聲、香、味、觸、法處。",
        "from": "T07n0220_584:1020b08_14",
        "context_with_next_sentence": true
    },
    {
        "source_sentence": "一切智智非眼界，不離眼界；非耳、鼻、舌、身、意界，不離耳、鼻、舌、身、意界。",
        "from": "T07n0220_584:1020b09_15",
        "context_with_next_sentence": true
    },
    {
        "source_sentence": "一切智智非眼識界，不離眼識界；非耳、鼻、舌、身、意識界，不離耳、鼻、舌、身、意識界。",
        "from": "T07n0220_584:1020b11_16",
        "context_with_next_sentence": true
    },
    {
        "source_sentence": "一切智智非眼觸，不離眼觸；非耳、鼻、舌、身、意觸，不離耳、鼻、舌、身、意觸。",
        "from": "T07n0220_584:1020b13_0",
        "context_with_next_sentence": true
    },
    {
        "source_sentence": "一切智智非眼觸為緣所生諸受，不離眼觸為緣所生諸受；非耳、鼻、舌、身、意觸為緣所生諸受，不離耳、鼻、舌、身、意觸為緣所生諸受。",
        "from": "T07n0220_584:1020b14_1",
        "context_with_next_sentence": true
    },
    {
        "source_sentence": "一切智智非地界，不離地界；非水、火、風、空、識界，不離水、火、風、空、識界。",
        "from": "T07n0220_584:1020b17_2",
        "context_with_next_sentence": true
    },
    {
        "source_sentence": "一切智智非因緣，不離因緣；非等無間緣、所緣緣、增上緣，不離等無間緣、所緣緣、增上緣。",
        "from": "T07n0220_584:1020b18_3",
        "context_with_next_sentence": true
    },
    {
        "source_sentence": "一切智智非無明，不離無明；非行、識、名色、六處、觸、受、愛、取、有、生、老死，不離行、識、名色、六處、觸、受、愛、取、有、生、老死。",
        "from": "T07n0220_584:1020b20_4",
        "context_with_next_sentence": true
    },
    {
        "source_sentence": "一切智智非布施波羅蜜多，不離布施波羅蜜多；非淨戒、安忍、精進、靜慮、般若波羅蜜多，不離淨戒、安忍、精進、靜慮、般若波羅蜜多。",
        "from": "T07n0220_584:1020b23_5",
        "context_with_next_sentence": true
    },
    {
        "source_sentence": "一切智智非內空，不離內空；非外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，不離外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。",
        "from": "T07n0220_584:1020b26_6",
        "context_with_next_sentence": true
    },
    {
        "source_sentence": "一切智智非真如，不離真如；非法界、法性、不虛妄性、不變異性、平等性、離生性、法定、法住、實際、虛空界、不思議界，不離法界、法性、不虛妄性、不變異性、平等性、離生性、法定、法住、實際、虛空界、不思議界。",
        "from": "T07n0220_584:1020c04_7",
        "context_with_next_sentence": true
    },
    {
        "source_sentence": "一切智智非苦聖諦，不離苦聖諦；非集、滅、道聖諦，不離集、滅、道聖諦。",
        "from": "T07n0220_584:1020c09_8",
        "context_with_next_sentence": true
    },
    {
        "source_sentence": "一切智智非四靜慮，不離四靜慮；非四無量、四無色定，不離四無量、四無色定。",
        "from": "T07n0220_584:1020c10_9",
        "context_with_next_sentence": true
    },
    {
        "source_sentence": "一切智智非四念住，不離四念住；非四正斷、四神足、五根、五力、七等覺支、八聖道支，不離四正斷、四神足、五根、五力、七等覺支、八聖道支。",
        "from": "T07n0220_584:1020c12_10",
        "context_with_next_sentence": true
    },
    {
        "source_sentence": "一切智智非空解脫門，不離空解脫門；非無相、無願解脫門，不離無相、無願解脫門。",
        "from": "T07n0220_584:1020c15_11",
        "context_with_next_sentence": true
    },
    {
        "source_sentence": "一切智智非八解脫，不離八解脫；非八勝處、九次第定、十遍處，不離八勝處、九次第定、十遍處。",
        "from": "T07n0220_584:1020c17_12",
        "context_with_next_sentence": true
    },
    {
        "source_sentence": "一切智智非陀羅尼門，不離陀羅尼門；非三摩地門，不離三摩地門。",
        "from": "T07n0220_584:1020c19_13",
        "context_with_next_sentence": true
    },
    {
        "source_sentence": "一切智智非淨觀地，不離淨觀地；非種性地、第八地、具見地、薄地、離欲地、已辦地、獨覺地、菩薩地、如來地，不離種性地、第八地、具見地、薄地、離欲地、已辦地、獨覺地、菩薩地、如來地。",
        "from": "T07n0220_584:1020c21_14",
        "context_with_next_sentence": true
    },
    {
        "source_sentence": "一切智智非極喜地，不離極喜地；非離垢地、發光地、焰慧地、極難勝地、現前地、遠行地、不動地、善慧地、法雲地、不離離垢地、發光地、焰慧地、極難勝地、現前地、遠行地、不動地、善慧地、法雲地。",
        "from": "T07n0220_584:1020c25_15",
        "context_with_next_sentence": true
    },
    {
        "source_sentence": "一切智智非五眼，不離五眼；非六神通，不離六神通。",
        "from": "T07n0220_584:1020c29_16",
        "context_with_next_sentence": true
    },
    {
        "source_sentence": "一切智智非佛十力，不離佛十力；非四無所畏、四無礙解、大慈、大悲、大喜、大捨、十八佛不共法，不離四無所畏、四無礙解、大慈、大悲、大喜、大捨、十八佛不共法。",
        "from": "T07n0220_584:1021a01_17",
        "context_with_next_sentence": true
    },
    {
        "source_sentence": "一切智智非三十二大士相，不離三十二大士相；非八十隨好，不離八十隨好。",
        "from": "T07n0220_584:1021a04_18",
        "context_with_next_sentence": true
    },
    {
        "source_sentence": "一切智智非無忘失法，不離無忘失法；非恒住捨性，不離恒住捨性。",
        "from": "T07n0220_584:1021a06_19",
        "context_with_next_sentence": true
    },
    {
        "source_sentence": "一切智智非一切智，不離一切智；非道相智、一切相智，不離道相智、一切相智。",
        "from": "T07n0220_584:1021a08_20",
        "context_with_next_sentence": true
    },
    {
        "source_sentence": "一切智智非預流果，不離預流果；非一來果、不還果、阿羅漢果、獨覺菩提，不離一來果、不還果、阿羅漢果、獨覺菩提。",
        "from": "T07n0220_584:1021a10_0",
        "context_with_next_sentence": true
    },
    {
        "source_sentence": "一切智智非諸菩薩摩訶薩行，不離諸菩薩摩訶薩行；非諸佛無上正等菩提，不離諸佛無上正等菩提。",
        "from": "T07n0220_584:1021a12_1",
        "context_with_next_sentence": true
    },
    {
        "source_sentence": "一切智智非有色法，不離有色法；非無色法，不離無色法。",
        "from": "T07n0220_584:1021a14_2",
        "context_with_next_sentence": true
    },
    {
        "source_sentence": "一切智智非有見法，不離有見法；非無見法，不離無見法。",
        "from": "T07n0220_584:1021a16_3",
        "context_with_next_sentence": true
    },
    {
        "source_sentence": "一切智智非有對法，不離有對法；非無對法，不離無對法。",
        "from": "T07n0220_584:1021a17_4",
        "context_with_next_sentence": true
    },
    {
        "source_sentence": "一切智智非有漏法，不離有漏法；非無漏法，不離無漏法。",
        "from": "T07n0220_584:1021a18_5",
        "context_with_next_sentence": true
    },
    {
        "source_sentence": "一切智智非有為法，不離有為法；非無為法，不離無為法。",
        "from": "T07n0220_584:1021a20_6",
        "context_with_next_sentence": true
    },
    {
        "source_sentence": "一切智智非有量法，不離有量法；非無量法，不離無量法。",
        "from": "T07n0220_584:1021a21_7",
        "context_with_next_sentence": true
    },
    {
        "source_sentence": "一切智智非過去法，不離過去法；非未來、現在法，不離未來、現在法。",
        "from": "T07n0220_584:1021a22_8",
        "context_with_next_sentence": true
    },
    {
        "source_sentence": "一切智智非善法，不離善法；非不善、無記法，不離不善、無記法。",
        "from": "T07n0220_584:1021a24_9",
        "context_with_next_sentence": true
    },
    {
        "source_sentence": "一切智智非欲界繫法，不離欲界繫法；非色、無色界繫法，不離色、無色界繫法。",
        "from": "T07n0220_584:1021a25_10",
        "context_with_next_sentence": true
    },
    {
        "source_sentence": "一切智智非見所斷法，不離見所斷法；非修所斷、無斷法，不離修所斷、無斷法。",
        "from": "T07n0220_584:1021a27_11",
        "context_with_next_sentence": true
    },
    {
        "source_sentence": "一切智智非學法，不離學法；非無學、非學非無學法，不離無學、非學非無學法。",
        "from": "T07n0220_584:1021a29_12",
        "context_with_next_sentence": true
    },
    {
        "source_sentence": "一切智智遠離如是諸法相故不可執取。",
        "from": "T07n0220_584:1021b02_0",
        "context_with_next_sentence": true
    },
    {
        "source_sentence": "「一切智智遠離眾相無法可得，無所得故不可執取；一切智智既非有法亦非無法，由此因緣不可執取。",
        "from": "T07n0220_584:1021b02_1",
        "context_with_next_sentence": true
    },
    {
        "source_sentence": "是故菩薩修行布施、受持淨戒，迴向無上正等菩提，雖求證得一切智智，而不名為戒禁取攝。",
        "from": "T07n0220_584:1021b05_2",
        "context_with_next_sentence": true
    },
    {
        "source_sentence": "若諸菩薩修行布施、受持淨戒，迴向聲聞或獨覺地執取淨戒，是諸菩薩失菩薩戒，應知名為犯戒菩薩。」",
        "from": "T07n0220_584:1021b07_3",
        "context_with_next_sentence": true
    },
    {
        "source_sentence": "爾時，滿慈子問舍利子言：「若諸菩薩修行布施、受持淨戒，迴向聲聞或獨覺地，違犯菩薩所受戒已，是諸菩薩為有因緣可還淨不？」",
        "from": "T07n0220_584:1021b10_0",
        "context_with_next_sentence": true
    },
    {
        "source_sentence": "舍利子言：「若彼菩薩迴向聲聞獨覺地已，未見聖諦、未證實際，或有因緣易可還淨；若見聖諦、證實際已，異見深重難可還淨。」",
        "from": "T07n0220_584:1021b12_1",
        "context_with_next_sentence": true
    },
    {
        "source_sentence": "時，滿慈子復問具壽舍利子言：「若諸菩薩求證無上正等菩提，不應令彼證實際耶？」",
        "from": "T07n0220_584:1021b15_2",
        "context_with_next_sentence": true
    },
    {
        "source_sentence": "舍利子言：「如是！",
        "from": "T07n0220_584:1021b17_3",
        "context_with_next_sentence": true
    },
    {
        "source_sentence": "如是！",
        "from": "T07n0220_584:1021b18_0",
        "context_with_next_sentence": true
    },
    {
        "source_sentence": "若諸菩薩求證無上正等菩提，不應令彼證於實際。」",
        "from": "T07n0220_584:1021b18_1",
        "context_with_next_sentence": true
    },
    {
        "source_sentence": "滿慈子言：「何因緣故，若諸菩薩求證無上正等菩提，不應令彼證於實際？」",
        "from": "T07n0220_584:1021b19_2",
        "context_with_next_sentence": true
    },
    {
        "source_sentence": "舍利子言：「有諸菩薩求證無上正等菩提，若速令彼證於實際，是諸菩薩或遇因緣，住於聲聞或獨覺地，難可令起一切智心。",
        "from": "T07n0220_584:1021b20_3",
        "context_with_next_sentence": true
    },
    {
        "source_sentence": "若遇如來正法隱沒，不求證得一切智智，爾時便證獨覺菩提，入無餘依般涅槃界，畢竟不證無上菩提。",
        "from": "T07n0220_584:1021b23_4",
        "context_with_next_sentence": true
    },
    {
        "source_sentence": "由此因緣，若諸菩薩求趣無上正等菩提，不應令彼速證實際，乃至未坐妙菩提座，不應令彼證於實際。",
        "from": "T07n0220_584:1021b26_5",
        "context_with_next_sentence": true
    },
    {
        "source_sentence": "若時已坐妙菩提座，將證無上正等菩提，乃可令其證於實際，斷一切障證大菩提。",
        "from": "T07n0220_584:1021b28_6",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1021c02_0",
        "context_with_next_sentence": true
    },
    {
        "source_sentence": "若諸菩薩修行淨戒波羅蜜多，不應受持二乘淨戒。",
        "from": "T07n0220_584:1021c02_1",
        "context_with_next_sentence": true
    },
    {
        "source_sentence": "由彼淨戒不能攝受一切智智，不能引發一切智智，不能攝受菩薩淨戒波羅蜜多，不能圓滿菩薩淨戒波羅蜜多。",
        "from": "T07n0220_584:1021c03_2",
        "context_with_next_sentence": true
    },
    {
        "source_sentence": "又，滿慈子！",
        "from": "T07n0220_584:1021c06_0",
        "context_with_next_sentence": true
    },
    {
        "source_sentence": "若諸菩薩心作分限饒益有情，修行布施、受持淨戒，是諸菩薩不能攝受菩薩淨戒波羅蜜多，不能圓滿菩薩淨戒波羅蜜多。",
        "from": "T07n0220_584:1021c06_1",
        "context_with_next_sentence": true
    },
    {
        "source_sentence": "何以故？",
        "from": "T07n0220_584:1021c09_2",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_584:1021c09_3",
        "context_with_next_sentence": true
    },
    {
        "source_sentence": "菩薩淨戒波羅蜜多無分限故。",
        "from": "T07n0220_584:1021c09_4",
        "context_with_next_sentence": true
    },
    {
        "source_sentence": "若諸菩薩心無分限饒益有情，修行布施、受持淨戒，是諸菩薩乃能攝受菩薩淨戒波羅蜜多，亦能圓滿菩薩淨戒波羅蜜多，是諸菩薩由此因緣名為成就菩薩淨戒。」",
        "from": "T07n0220_584:1021c10_5",
        "context_with_next_sentence": true
    },
    {
        "source_sentence": "爾時，滿慈子問舍利子言：「云何名為菩薩持戒？」",
        "from": "T07n0220_584:1021c14_0",
        "context_with_next_sentence": true
    },
    {
        "source_sentence": "舍利子言：「若諸菩薩隨所行施，一切迴向無上菩提，與諸有情作大饒益，窮未來際無間無斷，應知是為菩薩持戒。",
        "from": "T07n0220_584:1021c15_1",
        "context_with_next_sentence": true
    },
    {
        "source_sentence": "若諸菩薩隨所護戒，一切迴向無上菩提，與諸有情作大饒益，窮未來際無間無斷，應知是為菩薩持戒。",
        "from": "T07n0220_584:1021c17_2",
        "context_with_next_sentence": true
    },
    {
        "source_sentence": "若諸菩薩雖經殑伽沙數大劫，修行淨戒令得圓滿，而不迴向無上菩提，與諸有情作大饒益，窮未來際無間無斷，是諸菩薩不能攝受菩薩淨戒波羅蜜多，不能圓滿菩薩淨戒波羅蜜多。",
        "from": "T07n0220_584:1021c20_3",
        "context_with_next_sentence": true
    },
    {
        "source_sentence": "若諸菩薩雖經殑伽沙數大劫，修行淨戒令得圓滿，而心迴向聲聞、獨覺，是諸菩薩不能攝受菩薩淨戒波羅蜜多，不能圓滿菩薩淨戒波羅蜜多。",
        "from": "T07n0220_584:1021c24_4",
        "context_with_next_sentence": true
    },
    {
        "source_sentence": "若諸菩薩雖不受持二乘淨戒，而不名為犯淨戒者；若諸菩薩迴向聲聞或獨覺地，雖多受持二乘淨戒，而可名為犯淨戒者。",
        "from": "T07n0220_584:1021c27_5",
        "context_with_next_sentence": true
    },
    {
        "source_sentence": "何以故？",
        "from": "T07n0220_584:1022a01_6",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_584:1022a01_7",
        "context_with_next_sentence": true
    },
    {
        "source_sentence": "若諸菩薩迴向聲聞或獨覺地，應知名為行於非處。",
        "from": "T07n0220_584:1022a01_8",
        "context_with_next_sentence": true
    },
    {
        "source_sentence": "言非處者即二乘地，非諸菩薩所行處故。」",
        "from": "T07n0220_584:1022a03_0",
        "context_with_next_sentence": true
    },
    {
        "source_sentence": "爾時，滿慈子問舍利子言：「云何名為菩薩行處？」",
        "from": "T07n0220_584:1022a04_0",
        "context_with_next_sentence": true
    },
    {
        "source_sentence": "舍利子言：「布施、淨戒、安忍、精進、靜慮、般若波羅蜜多相應作意，應知是為菩薩行處。",
        "from": "T07n0220_584:1022a05_1",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022a06_2",
        "context_with_next_sentence": true
    },
    {
        "source_sentence": "內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空相應作意，應知是為菩薩行處。",
        "from": "T07n0220_584:1022a07_3",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022a11_4",
        "context_with_next_sentence": true
    },
    {
        "source_sentence": "真如、法界、法性、不虛妄性、不變異性、平等性、離生性、法定、法住、實際、虛空界、不思議界相應作意，應知是為菩薩行處。",
        "from": "T07n0220_584:1022a11_5",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022a14_6",
        "context_with_next_sentence": true
    },
    {
        "source_sentence": "菩薩所學四靜慮、四無量、四無色定相應作意，應知是為菩薩行處。",
        "from": "T07n0220_584:1022a14_7",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022a15_8",
        "context_with_next_sentence": true
    },
    {
        "source_sentence": "菩薩所學四念住、四正斷、四神足、五根、五力、七等覺支、八聖道支相應作意，應知是為菩薩行處。",
        "from": "T07n0220_584:1022a16_9",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022a18_10",
        "context_with_next_sentence": true
    },
    {
        "source_sentence": "菩薩所學空、無相、無願解脫門相應作意，應知是為菩薩行處。",
        "from": "T07n0220_584:1022a18_11",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022a19_12",
        "context_with_next_sentence": true
    },
    {
        "source_sentence": "菩薩所學八解脫、八勝處、九次第定、十遍處相應作意，應知是為菩薩行處。",
        "from": "T07n0220_584:1022a20_13",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022a21_14",
        "context_with_next_sentence": true
    },
    {
        "source_sentence": "極喜地、離垢地、發光地、焰慧地、極難勝地、現前地、遠行地、不動地、善慧地、法雲地相應作意，應知是為菩薩行處。",
        "from": "T07n0220_584:1022a22_15",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022a24_16",
        "context_with_next_sentence": true
    },
    {
        "source_sentence": "一切陀羅尼門、一切三摩地門相應作意，應知是為菩薩行處。",
        "from": "T07n0220_584:1022a24_17",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022a26_18",
        "context_with_next_sentence": true
    },
    {
        "source_sentence": "菩薩所學五眼、六神通相應作意，應知是為菩薩行處。",
        "from": "T07n0220_584:1022a26_19",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022a27_20",
        "context_with_next_sentence": true
    },
    {
        "source_sentence": "如來十力、四無所畏、四無礙解、大慈、大悲、大喜、大捨、十八佛不共法乃至一切智智相應作意，應知是為菩薩行處。",
        "from": "T07n0220_584:1022a28_0",
        "context_with_next_sentence": true
    },
    {
        "source_sentence": "若諸菩薩諦故、住故行此行處，應知是為菩薩持戒。",
        "from": "T07n0220_584:1022b01_1",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022b02_2",
        "context_with_next_sentence": true
    },
    {
        "source_sentence": "若諸菩薩雖經殑伽沙數大劫，安處居家受妙五欲，而不發起趣向聲聞、獨覺地心，是諸菩薩應知不名犯菩薩戒。",
        "from": "T07n0220_584:1022b03_0",
        "context_with_next_sentence": true
    },
    {
        "source_sentence": "何以故？",
        "from": "T07n0220_584:1022b05_1",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_584:1022b05_2",
        "context_with_next_sentence": true
    },
    {
        "source_sentence": "是諸菩薩增上意樂無退壞故。",
        "from": "T07n0220_584:1022b05_3",
        "context_with_next_sentence": true
    },
    {
        "source_sentence": "何等名為增上意樂？",
        "from": "T07n0220_584:1022b06_4",
        "context_with_next_sentence": true
    },
    {
        "source_sentence": "謂定趣求一切智智。",
        "from": "T07n0220_584:1022b07_5",
        "context_with_next_sentence": true
    },
    {
        "source_sentence": "譬如有人於他財物實不劫盜，枉禁囹圄雖經多時，而勝意樂常無退壞；於他財物無劫盜心，雖與惡人同禁囹圄而不名賊。",
        "from": "T07n0220_584:1022b07_6",
        "context_with_next_sentence": true
    },
    {
        "source_sentence": "如是菩薩雖處居家，經於殑伽沙數大劫受妙五欲，而勝意樂常不退壞，謂常趣求一切智智，曾不發起二乘之心，是故不名犯菩薩戒。",
        "from": "T07n0220_584:1022b10_7",
        "context_with_next_sentence": true
    },
    {
        "source_sentence": "若諸菩薩雖經殑伽沙數大劫修行梵行，而起迴向二乘地心，應知不名持淨戒者。",
        "from": "T07n0220_584:1022b13_8",
        "context_with_next_sentence": true
    },
    {
        "source_sentence": "何以故？",
        "from": "T07n0220_584:1022b15_9",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_584:1022b15_10",
        "context_with_next_sentence": true
    },
    {
        "source_sentence": "彼捨淨戒波羅蜜多安住聲聞、獨覺乘戒。",
        "from": "T07n0220_584:1022b15_11",
        "context_with_next_sentence": true
    },
    {
        "source_sentence": "若諸菩薩安住聲聞、獨覺乘戒，不名菩薩。",
        "from": "T07n0220_584:1022b16_12",
        "context_with_next_sentence": true
    },
    {
        "source_sentence": "所以者何？",
        "from": "T07n0220_584:1022b17_13",
        "context_with_next_sentence": true
    },
    {
        "source_sentence": "是諸菩薩遠離淨戒波羅蜜多，無心趣求一切智智，定不能證無上菩提。",
        "from": "T07n0220_584:1022b17_14",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022b19_15",
        "context_with_next_sentence": true
    },
    {
        "source_sentence": "若諸菩薩起如是心：『我當精勤經爾所劫流轉生死，定當引起一切智智。』",
        "from": "T07n0220_584:1022b19_16",
        "context_with_next_sentence": true
    },
    {
        "source_sentence": "是諸菩薩由起此心，不能證得一切智智。」",
        "from": "T07n0220_584:1022b21_17",
        "context_with_next_sentence": true
    },
    {
        "source_sentence": "時，滿慈子便問具壽舍利子言：「若諸菩薩心作分限：『我當精勤經爾所劫，定當證得一切智智。』",
        "from": "T07n0220_584:1022b22_18",
        "context_with_next_sentence": true
    },
    {
        "source_sentence": "如是期心有何過失，而不能得一切智智？」",
        "from": "T07n0220_584:1022b24_19",
        "context_with_next_sentence": true
    },
    {
        "source_sentence": "舍利子言：「是諸菩薩厭怖生死速求菩提，由心速故，便作分限，由作分限，不能成熟殊勝善根，由怖生死，或求聲聞、獨覺乘果。",
        "from": "T07n0220_584:1022b25_20",
        "context_with_next_sentence": true
    },
    {
        "source_sentence": "非作分限而能饒益無量有情；非作分限，而能圓滿無量布施波羅蜜多，非不圓滿無量布施波羅蜜多，而能證得一切智智。",
        "from": "T07n0220_584:1022b28_21",
        "context_with_next_sentence": true
    },
    {
        "source_sentence": "若諸菩薩心作分限，設經殑伽沙數大劫，修行布施波羅蜜多，而亦不能圓滿布施波羅蜜多，菩薩布施波羅蜜多無邊際故，一切智智亦無邊際。",
        "from": "T07n0220_584:1022c02_0",
        "context_with_next_sentence": true
    },
    {
        "source_sentence": "若不圓滿菩薩布施波羅蜜多，而能證得一切智智，無有是處。",
        "from": "T07n0220_584:1022c05_1",
        "context_with_next_sentence": true
    },
    {
        "source_sentence": "是故菩薩欲求無上正等菩提，不應起心定作分限，速求證得一切智智。",
        "from": "T07n0220_584:1022c06_2",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022c08_3",
        "context_with_next_sentence": true
    },
    {
        "source_sentence": "若諸菩薩求證無上正等菩提，是諸菩薩決定不應心作分限。",
        "from": "T07n0220_584:1022c08_4",
        "context_with_next_sentence": true
    },
    {
        "source_sentence": "修行布施乃至般若波羅蜜多，若時若時久處生死修菩薩行，爾時爾時所修布施乃至般若波羅蜜多漸善成熟，堪能證得一切智智。",
        "from": "T07n0220_584:1022c09_5",
        "context_with_next_sentence": true
    },
    {
        "source_sentence": "如新瓦器盛滿清水，置於日中，如如多時水所滋潤，如是如是器轉堅牢。",
        "from": "T07n0220_584:1022c13_0",
        "context_with_next_sentence": true
    },
    {
        "source_sentence": "如是菩薩若時若時久處生死修菩薩行，爾時爾時所修布施乃至般若波羅蜜多漸善成熟，堪能證得一切智智。",
        "from": "T07n0220_584:1022c14_1",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1022c17_2",
        "context_with_next_sentence": true
    },
    {
        "source_sentence": "如新瓦瓶盛滿蘇油，如如經久，如是如是津胒漸潤，由斯堅密有所堪能。",
        "from": "T07n0220_584:1022c17_3",
        "context_with_next_sentence": true
    },
    {
        "source_sentence": "如是菩薩若時若時久處生死修菩薩行，爾時爾時漸遇多佛及佛弟子信敬供養；若時若時漸遇多佛及佛弟子信敬供養，爾時爾時漸蒙多佛及佛弟子教誡教授；若時若時漸蒙多佛及佛弟子教誡教授，爾時爾時漸得聞說布施、淨戒、安忍、精進、靜慮、般若波羅蜜多；若時若時漸得聞說布施、淨戒、安忍、精進、靜慮、般若波羅蜜多，爾時爾時漸能修習布施、淨戒、安忍、精進、靜慮、般若波羅蜜多；若時若時漸能修習布施、淨戒、安忍、精進、靜慮、般若波羅蜜多，爾時爾時漸復圓滿布施、淨戒、安忍、精進、靜慮、般若波羅蜜多；若時若時漸復圓滿布施、淨戒、安忍、精進、靜慮、般若波羅蜜多，爾時爾時漸得隣近一切智智；若時若時漸得隣近一切智智，爾時爾時漸斷諸障證得無上正等菩提。",
        "from": "T07n0220_584:1022c19_4",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1023a06_0",
        "context_with_next_sentence": true
    },
    {
        "source_sentence": "諸菩薩摩訶薩若時若時起一切智相應之心，爾時爾時無容間起緣餘境心；若時若時無容間起緣餘境心，爾時爾時布施、淨戒、安忍、精進、靜慮、般若波羅蜜多熏心相續漸得圓滿。",
        "from": "T07n0220_584:1023a06_1",
        "context_with_next_sentence": true
    },
    {
        "source_sentence": "由心相續漸圓滿故，名能引發一切智心，此心相續無間無斷，乃至證得一切智智。",
        "from": "T07n0220_584:1023a10_2",
        "context_with_next_sentence": true
    },
    {
        "source_sentence": "如貯蘇瓶如如經久，如是如是蘇氣熏遍，不受餘氣之所熏著。",
        "from": "T07n0220_584:1023a12_3",
        "context_with_next_sentence": true
    },
    {
        "source_sentence": "如是菩薩摩訶薩眾起一切智相應之心，緣餘境心不能間雜，由無間雜布施、淨戒、安忍、精進、靜慮、般若波羅蜜多熏習圓滿，諸惡魔軍欲伺其便終不能得。",
        "from": "T07n0220_584:1023a13_4",
        "context_with_next_sentence": true
    },
    {
        "source_sentence": "何以故？",
        "from": "T07n0220_584:1023a17_5",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_584:1023a17_6",
        "context_with_next_sentence": true
    },
    {
        "source_sentence": "若於此境魔伺其便，是諸菩薩即於此境起一切智相應之心，由此惡魔不能得便。",
        "from": "T07n0220_584:1023a17_7",
        "context_with_next_sentence": true
    },
    {
        "source_sentence": "「如是菩薩若時若時久處生死，修行布施乃至般若波羅蜜多，爾時爾時漸事多佛及諸弟子；若時若時漸事多佛及諸弟子，爾時爾時聞說布施乃至般若波羅蜜多；若時若時聞說布施乃至般若波羅蜜多，爾時爾時能勤精進如理思惟所說布施乃至般若波羅蜜多；若時若時能勤精進如理思惟，所說布施乃至般若波羅蜜多，爾時爾時能勤精進無倒修習所說布施乃至般若波羅蜜多；若時若時能勤精進無倒修習所說布施乃至般若波羅蜜多，爾時爾時於心相續布施、淨戒、安忍、精進、靜慮、般若波羅蜜多漸得圓滿；若時若時於心相續布施、淨戒、安忍、精進、靜慮、般若波羅蜜多漸得圓滿，爾時爾時漸得隣近一切智智，由斯速證無上菩提，與諸有情作大饒益。",
        "from": "T07n0220_584:1023a19_8",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1023b06_0",
        "context_with_next_sentence": true
    },
    {
        "source_sentence": "若諸菩薩欲勸導他受持淨戒，是諸菩薩先應自起淨戒相應心、心所法，然後勸他受持淨戒，既勸導他受持戒已，復令迴向一切智智。",
        "from": "T07n0220_584:1023b06_1",
        "context_with_next_sentence": true
    },
    {
        "source_sentence": "如是菩薩自修善根迴向所求一切智智，復能勸導他諸有情起清淨心受持淨戒，受持戒已，復令迴向一切智智，乃可名為於善男子、善女人等能善化導。",
        "from": "T07n0220_584:1023b09_2",
        "context_with_next_sentence": true
    },
    {
        "source_sentence": "若諸菩薩教誡教授趣聲聞乘補特伽羅，令勤修學菩薩淨戒波羅蜜多，迴向趣求一切智智，是諸菩薩勝聲聞乘補特伽羅。",
        "from": "T07n0220_584:1023b12_3",
        "context_with_next_sentence": true
    },
    {
        "source_sentence": "若聲聞人教誡教授趣菩薩乘補特伽羅，令勤修學菩薩淨戒波羅蜜多，迴向趣求一切智智，是聲聞人不勝菩薩補特伽羅，乃為菩薩轉勝於彼。",
        "from": "T07n0220_584:1023b15_4",
        "context_with_next_sentence": true
    },
    {
        "source_sentence": "「如有男子負真金人遠適他國，此真金人光彩顏貌勝彼男子。",
        "from": "T07n0220_584:1023b18_5",
        "context_with_next_sentence": true
    },
    {
        "source_sentence": "如是設有殑伽沙數聲聞乘人，教誡教授趣菩薩乘補特伽羅，令勤修學菩薩淨戒波羅蜜多，迴向趣求一切智智，此一菩薩勝彼一切聲聞乘人。",
        "from": "T07n0220_584:1023b20_6",
        "context_with_next_sentence": true
    },
    {
        "source_sentence": "又如男子負頗胝迦人遠適他國，此頗胝迦人光彩顏貌勝彼男子。",
        "from": "T07n0220_584:1023b23_7",
        "context_with_next_sentence": true
    },
    {
        "source_sentence": "如是三千大千世界殑伽沙數聲聞乘人，教誡教授趣菩薩乘補特伽羅，令勤修學菩薩淨戒波羅蜜多，迴向趣求一切智智，此一菩薩勝彼一切聲聞乘人。",
        "from": "T07n0220_584:1023b25_0",
        "context_with_next_sentence": true
    },
    {
        "source_sentence": "何以故？",
        "from": "T07n0220_584:1023b28_1",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_584:1023b28_2",
        "context_with_next_sentence": true
    },
    {
        "source_sentence": "諸聲聞人若時若時教誡教授，此一菩薩爾時爾時轉勝一切聲聞乘人。",
        "from": "T07n0220_584:1023b28_3",
        "context_with_next_sentence": true
    },
    {
        "source_sentence": "設經殑伽沙數劫住諸聲聞人，教誡教授此一菩薩，令勤修學菩薩淨戒波羅蜜多，迴向趣求一切智智，此一菩薩功德善根晝夜增長。",
        "from": "T07n0220_584:1023c01_4",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1023c04_5",
        "context_with_next_sentence": true
    },
    {
        "source_sentence": "譬如真金數數燒鍊，光色轉盛。",
        "from": "T07n0220_584:1023c04_6",
        "context_with_next_sentence": true
    },
    {
        "source_sentence": "菩薩亦爾，若時若時諸聲聞眾教誡教授，令勤修學菩薩淨戒波羅蜜多，迴向趣求一切智智，爾時爾時菩薩淨戒波羅蜜多轉得明淨；若時若時菩薩淨戒波羅蜜多轉得明淨，爾時爾時轉勝一切聲聞乘人所有功德，由彼功德迴向涅槃，不能趣求一切智智。",
        "from": "T07n0220_584:1023c05_7",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1023c11_8",
        "context_with_next_sentence": true
    },
    {
        "source_sentence": "如吠琉璃若時若時匠者瑩拭，爾時爾時光色轉淨。",
        "from": "T07n0220_584:1023c11_9",
        "context_with_next_sentence": true
    },
    {
        "source_sentence": "如是菩薩若時若時諸聲聞眾教誡教授，令勤修學菩薩淨戒波羅蜜多，迴向趣求一切智智，爾時爾時菩薩淨戒波羅蜜多轉得明淨；若時若時菩薩淨戒波羅蜜多轉得明淨，爾時爾時轉勝一切聲聞乘人所有功德，由彼功德迴向涅槃，不能趣求一切智智。",
        "from": "T07n0220_584:1023c13_10",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1023c18_11",
        "context_with_next_sentence": true
    },
    {
        "source_sentence": "如巧畫師以眾彩色畫作人像，如如先以一色作模，於後後時填布眾彩，若時若時以眾彩色漸次填布，爾時爾時容貌形色展轉殊妙，勝彼畫師百千萬倍。",
        "from": "T07n0220_584:1023c19_12",
        "context_with_next_sentence": true
    },
    {
        "source_sentence": "如是菩薩若時若時諸聲聞眾教誡教授，令勤修學菩薩淨戒波羅蜜多，迴向趣求一切智智，爾時爾時菩薩淨戒波羅蜜多轉得明淨；若時若時菩薩淨戒波羅蜜多轉得明淨，爾時爾時轉勝一切聲聞乘人所有功德，由彼功德迴向涅槃，不能趣求一切智智，而此菩薩由諸聲聞教誡教授，所修種種功德善根晝夜增長。",
        "from": "T07n0220_584:1023c22_13",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1024a01_14",
        "context_with_next_sentence": true
    },
    {
        "source_sentence": "如人種樹隨時溉灌守護修理，若時若時溉灌此樹守護修理，爾時爾時其樹增長量漸高大。",
        "from": "T07n0220_584:1024a01_15",
        "context_with_next_sentence": true
    },
    {
        "source_sentence": "如是菩薩無量聲聞教誡教授，令勤修學菩薩淨戒波羅蜜多，迴向趣求一切智智，而此菩薩若時若時無量聲聞教誡教授，令勤修學菩薩淨戒波羅蜜多，迴向趣求一切智智，爾時爾時菩薩淨戒波羅蜜多漸次增長；若時若時菩薩淨戒波羅蜜多漸次增長，爾時爾時普勝一切聲聞、獨覺。",
        "from": "T07n0220_584:1024a03_16",
        "context_with_next_sentence": true
    },
    {
        "source_sentence": "菩薩淨戒波羅蜜多轉明轉盛，漸次鄰近本所願求一切智智，由斯普勝聲聞、獨覺。",
        "from": "T07n0220_584:1024a10_17",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1024a12_18",
        "context_with_next_sentence": true
    },
    {
        "source_sentence": "譬如有人持小火[火*曹]燒乾草木，若時若時火依草木，爾時爾時火漸增長；若時若時火漸增長，爾時爾時火焰轉大，展轉能照多踰繕那多百多千乃至無量。",
        "from": "T07n0220_584:1024a12_19",
        "context_with_next_sentence": true
    },
    {
        "source_sentence": "如是菩薩無量聲聞教誡教授，令勤修學菩薩淨戒波羅蜜多，迴向趣求一切智智，而此菩薩若時若時無量聲聞教誡教授，令勤修學菩薩淨戒波羅蜜多，迴向趣求一切智智，爾時爾時菩薩淨戒波羅蜜多漸次明盛；若時若時菩薩淨戒波羅蜜多漸次明盛，爾時爾時勝彼無量教誡教授聲聞乘人所有功德，由彼功德迴向涅槃，不能趣求一切智智。",
        "from": "T07n0220_584:1024a15_20",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_584:1024a23_21",
        "context_with_next_sentence": true
    },
    {
        "source_sentence": "譬如有人銷礦出金出已轉賣，所得價直貴賣彼人多百千倍。",
        "from": "T07n0220_584:1024a24_22",
        "context_with_next_sentence": true
    },
    {
        "source_sentence": "如是菩薩若時若時無量聲聞教誡教授，令勤修學菩薩淨戒波羅蜜多，迴向趣求一切智智，爾時爾時菩薩淨戒波羅蜜多勝彼聲聞所有功德多百千倍，由彼功德迴向涅槃，不能趣求一切智智；菩薩淨戒波羅蜜多決定趣求一切智智，與有情類作大饒益。」",
        "from": "T07n0220_584:1024a25_23",
        "context_with_next_sentence": true
    },
    {
        "source_sentence": "爾時，滿慈子白舍利子言：「菩薩成就廣大妙法，謂諸菩薩教誡教授趣聲聞乘補特伽羅，令勤修學菩薩淨戒波羅蜜多，迴向趣求一切智智，是諸菩薩勝聲聞乘補特伽羅。",
        "from": "T07n0220_584:1024b02_24",
        "context_with_next_sentence": true
    },
    {
        "source_sentence": "若聲聞人教誡教授趣菩薩乘補特伽羅，令勤修學菩薩淨戒波羅蜜多，迴向趣求一切智智，是聲聞人不勝菩薩補特伽羅，乃為菩薩轉勝於彼。」",
        "from": "T07n0220_584:1024b06_25",
        "context_with_next_sentence": true
    },
    {
        "source_sentence": "時，舍利子便印具壽滿慈子言：「如是！",
        "from": "T07n0220_584:1024b09_26",
        "context_with_next_sentence": true
    },
    {
        "source_sentence": "如是！",
        "from": "T07n0220_584:1024b10_27",
        "context_with_next_sentence": true
    },
    {
        "source_sentence": "菩薩成就廣大妙法，普勝獨覺及諸聲聞。」",
        "from": "T07n0220_584:1024b10_28",
        "context_with_next_sentence": true
    },
    {
        "source_sentence": "大般若波羅蜜多經卷第五百八十四",
        "from": "T07n0220_584:1024b12_0",
        "context_with_next_sentence": false
    }
]