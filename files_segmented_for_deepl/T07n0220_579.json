[
    {
        "source_sentence": "大般若經第十一會施波羅蜜多",
        "from": "T07n0220_579:0991b12_0",
        "context_with_next_sentence": true
    },
    {
        "source_sentence": "分序",
        "from": "T07n0220_579:0991b13_0",
        "context_with_next_sentence": true
    },
    {
        "source_sentence": "西明寺沙門玄則撰",
        "from": "T07n0220_579:0991b15_0",
        "context_with_next_sentence": true
    },
    {
        "source_sentence": "蓋萬德相照，統之者三身；萬行相資，都之者六度。",
        "from": "T07n0220_579:0991b16_0",
        "context_with_next_sentence": true
    },
    {
        "source_sentence": "若沖虛之六翮、伺塵之六情矣。",
        "from": "T07n0220_579:0991b17_1",
        "context_with_next_sentence": true
    },
    {
        "source_sentence": "故每因別會，各彰其分焉。",
        "from": "T07n0220_579:0991b17_2",
        "context_with_next_sentence": true
    },
    {
        "source_sentence": "至如利物之基、捨著之漸，詳其要也，無出施乎。",
        "from": "T07n0220_579:0991b18_3",
        "context_with_next_sentence": true
    },
    {
        "source_sentence": "但施有淪昇，良資誘析，所以室羅復集、檀那肇唱，欲令三堅失守、十度成津，即當躡四誓之修期、排七空之祕鍵，轢二乘而直上、摧三輪以遐騖。",
        "from": "T07n0220_579:0991b19_4",
        "context_with_next_sentence": true
    },
    {
        "source_sentence": "糺以唯識，何國城之可依？",
        "from": "T07n0220_579:0991b22_5",
        "context_with_next_sentence": true
    },
    {
        "source_sentence": "斥以假名，豈頭目之為我？",
        "from": "T07n0220_579:0991b23_6",
        "context_with_next_sentence": true
    },
    {
        "source_sentence": "推之以隨喜，則不植而自滋矣；絡之以迴向，則不勸而自覃矣；控之以菩提，則不遷而自致矣；權之以方便，則不念而自融矣。",
        "from": "T07n0220_579:0991b24_0",
        "context_with_next_sentence": true
    },
    {
        "source_sentence": "故不患物之少也，患夫用心之不弘；不患施之難也，患夫忘取之不易。",
        "from": "T07n0220_579:0991b26_1",
        "context_with_next_sentence": true
    },
    {
        "source_sentence": "其有嚴心以為淨，是未臻其嚴矣；趣寂以為真，是未會其寂矣。",
        "from": "T07n0220_579:0991b28_2",
        "context_with_next_sentence": true
    },
    {
        "source_sentence": "又況名譽福樂之求，王賊水火之慮，其於致極，不亦彌遠。",
        "from": "T07n0220_579:0991b29_3",
        "context_with_next_sentence": true
    },
    {
        "source_sentence": "然則大覺之士弘願所歸，其財施也，畢生品以充足；其法施也，罄含識而出離。",
        "from": "T07n0220_579:0991c02_4",
        "context_with_next_sentence": true
    },
    {
        "source_sentence": "然後忘其所以為之，失其所以利之，洎乎無感矣！",
        "from": "T07n0220_579:0991c04_5",
        "context_with_next_sentence": true
    },
    {
        "source_sentence": "巍乎有成矣！",
        "from": "T07n0220_579:0991c05_6",
        "context_with_next_sentence": true
    },
    {
        "source_sentence": "惟斯文之允被，欣此念之方恢，雖盧至之不拔、卜商之難假，亦冀慈音漸染、鄙悋推移，自此而還，孰能無變！",
        "from": "T07n0220_579:0991c05_7",
        "context_with_next_sentence": true
    },
    {
        "source_sentence": "其文句贍溢，誨喻殷明，凡勒成五卷，非重譯矣。",
        "from": "T07n0220_579:0991c07_8",
        "context_with_next_sentence": true
    },
    {
        "source_sentence": "大般若波羅蜜多經卷第五百七",
        "from": "T07n0220_579:0991c12_0",
        "context_with_next_sentence": true
    },
    {
        "source_sentence": "十九",
        "from": "T07n0220_579:0991c13_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T07n0220_579:0991c15_0",
        "context_with_next_sentence": true
    },
    {
        "source_sentence": "第十一布施波羅蜜多分之一",
        "from": "T07n0220_579:0991c16_0",
        "context_with_next_sentence": true
    },
    {
        "source_sentence": "如是我聞：一時，薄伽梵在室羅筏住誓多林給孤獨園，與大苾芻眾千三百人俱。",
        "from": "T07n0220_579:0991c17_0",
        "context_with_next_sentence": true
    },
    {
        "source_sentence": "爾時，世尊告舍利子：「諸菩薩摩訶薩修行布施波羅蜜多時，經久如方得圓滿？」",
        "from": "T07n0220_579:0991c18_1",
        "context_with_next_sentence": true
    },
    {
        "source_sentence": "時，舍利子便白佛言：「無上正法，佛為根本，佛為導首，佛為所依。",
        "from": "T07n0220_579:0991c20_2",
        "context_with_next_sentence": true
    },
    {
        "source_sentence": "唯願世尊宣說開示，令苾芻眾聞已受持！」",
        "from": "T07n0220_579:0991c22_0",
        "context_with_next_sentence": true
    },
    {
        "source_sentence": "世尊爾時再三命勸舍利子言：「汝今應為諸菩薩摩訶薩宣說布施波羅蜜多。」",
        "from": "T07n0220_579:0991c22_1",
        "context_with_next_sentence": true
    },
    {
        "source_sentence": "爾時，具壽舍利子蒙佛再三慇懃命勸，承佛神力，先以布施波羅蜜多教誡教授諸菩薩摩訶薩言：「若菩薩摩訶薩欲證無上正等菩提，應緣一切智智，以大悲為上首，修行布施波羅蜜多。",
        "from": "T07n0220_579:0991c24_2",
        "context_with_next_sentence": true
    },
    {
        "source_sentence": "若菩薩摩訶薩緣一切智智，大悲為上首，修行布施波羅蜜多，是菩薩摩訶薩則能攝受一切智智，疾證無上正等菩提。",
        "from": "T07n0220_579:0991c28_3",
        "context_with_next_sentence": true
    },
    {
        "source_sentence": "復次，諸菩薩摩訶薩寧以無記心行於布施或不行施，終不以迴向二乘地心而行布施。",
        "from": "T07n0220_579:0992a02_4",
        "context_with_next_sentence": true
    },
    {
        "source_sentence": "何以故？",
        "from": "T07n0220_579:0992a04_5",
        "context_with_next_sentence": true
    },
    {
        "source_sentence": "諸菩薩摩訶薩應怖聲聞、獨覺地故。」",
        "from": "T07n0220_579:0992a04_6",
        "context_with_next_sentence": true
    },
    {
        "source_sentence": "爾時，滿慈子問舍利子言：「何因何緣，諸菩薩摩訶薩應怖聲聞及獨覺地？」",
        "from": "T07n0220_579:0992a06_0",
        "context_with_next_sentence": true
    },
    {
        "source_sentence": "舍利子言：「勿諸菩薩摩訶薩眾謂一切智與二乘等，故我令怖。」",
        "from": "T07n0220_579:0992a07_1",
        "context_with_next_sentence": true
    },
    {
        "source_sentence": "時，滿慈子復問具壽舍利子言：「諸菩薩施與聲聞施有何差別？」",
        "from": "T07n0220_579:0992a09_0",
        "context_with_next_sentence": true
    },
    {
        "source_sentence": "舍利子言：「聲聞行施迴向涅槃、阿羅漢果，菩薩行施迴向菩提、一切智智，是謂差別。",
        "from": "T07n0220_579:0992a10_1",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0992a12_2",
        "context_with_next_sentence": true
    },
    {
        "source_sentence": "如有二人俱行布施。",
        "from": "T07n0220_579:0992a12_3",
        "context_with_next_sentence": true
    },
    {
        "source_sentence": "一緣王位而求勝果，彼行施時作如是念：『願我由此作大國王，統領八方皆得自在。』",
        "from": "T07n0220_579:0992a13_0",
        "context_with_next_sentence": true
    },
    {
        "source_sentence": "彼隨此願後得為王，匡化世間自在安樂。",
        "from": "T07n0220_579:0992a14_1",
        "context_with_next_sentence": true
    },
    {
        "source_sentence": "一緣臣位而求勝果，彼行施時作如是念：『願我由此得作大臣，王所愛念委任驅策，隨王所欲皆能成辦。』",
        "from": "T07n0220_579:0992a15_2",
        "context_with_next_sentence": true
    },
    {
        "source_sentence": "彼由此願，終不為王。",
        "from": "T07n0220_579:0992a18_3",
        "context_with_next_sentence": true
    },
    {
        "source_sentence": "雖此二人俱行布施，而隨所願果有勝劣。",
        "from": "T07n0220_579:0992a18_4",
        "context_with_next_sentence": true
    },
    {
        "source_sentence": "菩薩、聲聞行施亦爾，謂諸菩薩行布施時，緣一切智智，大悲為上首，以所修行與有情共迴向無上正等菩提，由此能得一切智智。",
        "from": "T07n0220_579:0992a19_5",
        "context_with_next_sentence": true
    },
    {
        "source_sentence": "若聲聞眾行布施時，緣聲聞果自求解脫，不求無上正等菩提。",
        "from": "T07n0220_579:0992a22_6",
        "context_with_next_sentence": true
    },
    {
        "source_sentence": "菩薩、聲聞雖俱行施，而隨意願果有勝劣，一由施故得一切智智，一由施故得聲聞果，是謂差別。",
        "from": "T07n0220_579:0992a23_7",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0992a26_8",
        "context_with_next_sentence": true
    },
    {
        "source_sentence": "譬如有人修行布施，求作長者或作居士。",
        "from": "T07n0220_579:0992a26_9",
        "context_with_next_sentence": true
    },
    {
        "source_sentence": "復有一人修行布施，願為長者、居士、僮僕，當知菩薩、聲聞行施勝劣意願亦復如是。」",
        "from": "T07n0220_579:0992a27_10",
        "context_with_next_sentence": true
    },
    {
        "source_sentence": "爾時，滿慈子讚舍利子言：「所說譬喻甚為希有！",
        "from": "T07n0220_579:0992b01_0",
        "context_with_next_sentence": true
    },
    {
        "source_sentence": "善能開顯二施差別，我亦當說二施譬喻。",
        "from": "T07n0220_579:0992b02_1",
        "context_with_next_sentence": true
    },
    {
        "source_sentence": "謂如有人持百千寶詣巨富者，作如是言：『今以此物奉上仁者，願相攝受作親僮僕，所有事業我皆能辦。』",
        "from": "T07n0220_579:0992b03_0",
        "context_with_next_sentence": true
    },
    {
        "source_sentence": "諸聲聞眾行施亦然，願作如來親近弟子，菩薩不爾，是謂差別。",
        "from": "T07n0220_579:0992b05_1",
        "context_with_next_sentence": true
    },
    {
        "source_sentence": "又，舍利子！",
        "from": "T07n0220_579:0992b06_2",
        "context_with_next_sentence": true
    },
    {
        "source_sentence": "如有女人捨王宮樂，持百千寶竊詣長者或商主家，而語彼言：『今奉此寶，願相納受以為妻室，畢身承事終不虧違。』",
        "from": "T07n0220_579:0992b07_0",
        "context_with_next_sentence": true
    },
    {
        "source_sentence": "如是聲聞修行布施，但欲求作如來弟子，菩薩不然，是謂差別。」",
        "from": "T07n0220_579:0992b09_1",
        "context_with_next_sentence": true
    },
    {
        "source_sentence": "時，舍利子便讚具壽滿慈子言：「善能辯說二施譬喻甚為希有！",
        "from": "T07n0220_579:0992b11_0",
        "context_with_next_sentence": true
    },
    {
        "source_sentence": "謂諸聲聞無巧方便，所行布施取聲聞果；若諸菩薩有巧方便，所行布施普為攝受一切有情，得一切智。",
        "from": "T07n0220_579:0992b12_1",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0992b15_0",
        "context_with_next_sentence": true
    },
    {
        "source_sentence": "若菩薩摩訶薩欲證無上正等菩提，一切行中應先行施，作如是念：『我今所造此惠施業，施十方界一切有情，令永解脫惡趣生死，未發無上菩提心者，令速發心；已發無上菩提心者，令永不退；若於無上正等菩提已不退者，令速圓滿一切智智。』",
        "from": "T07n0220_579:0992b15_1",
        "context_with_next_sentence": true
    },
    {
        "source_sentence": "如是菩薩思惟外境不離內心，攝諸善根令其漸次皆得增長。",
        "from": "T07n0220_579:0992b20_2",
        "context_with_next_sentence": true
    },
    {
        "source_sentence": "是諸菩薩若時若時攝受善根護令不退，此諸菩薩爾時爾時展轉鄰近一切智智，是諸菩薩若時若時漸得鄰近一切智智，此諸菩薩爾時爾時善根圓滿，趣向無上正等菩提，能盡未來利樂一切。",
        "from": "T07n0220_579:0992b22_3",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0992b27_0",
        "context_with_next_sentence": true
    },
    {
        "source_sentence": "諸菩薩摩訶薩修行布施，作是思惟：『若諸有情眼所照處，願彼一切皆得如是我所惠捨飲食等物。",
        "from": "T07n0220_579:0992b27_1",
        "context_with_next_sentence": true
    },
    {
        "source_sentence": "若諸有情受我所施飲食等物，隨己所須少分受用，持餘轉施他諸有情。",
        "from": "T07n0220_579:0992b29_2",
        "context_with_next_sentence": true
    },
    {
        "source_sentence": "彼諸有情少分受用，復持轉施諸餘有情。",
        "from": "T07n0220_579:0992c02_3",
        "context_with_next_sentence": true
    },
    {
        "source_sentence": "如是展轉，盡有情界皆同受用我所施物。",
        "from": "T07n0220_579:0992c03_4",
        "context_with_next_sentence": true
    },
    {
        "source_sentence": "我由如是布施因緣，攝受善根量無邊際。",
        "from": "T07n0220_579:0992c04_0",
        "context_with_next_sentence": true
    },
    {
        "source_sentence": "復持如是無量善根，普施十方諸有情類，皆永解脫惡趣生死，未發無上菩提心者，令速發心；已發無上菩提心者，令永不退；若於無上正等菩提已不退者，令速圓滿一切智智。』",
        "from": "T07n0220_579:0992c04_1",
        "context_with_next_sentence": true
    },
    {
        "source_sentence": "是諸菩薩若時若時攝受善根展轉增長，此諸菩薩爾時爾時攝受一切波羅蜜多，是諸菩薩若時若時攝受一切波羅蜜多，此諸菩薩爾時爾時展轉鄰近一切智智。",
        "from": "T07n0220_579:0992c08_2",
        "context_with_next_sentence": true
    },
    {
        "source_sentence": "當知如是諸菩薩眾方便善巧，雖施少物而獲無量布施善根。",
        "from": "T07n0220_579:0992c12_3",
        "context_with_next_sentence": true
    },
    {
        "source_sentence": "何以故？",
        "from": "T07n0220_579:0992c14_4",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_579:0992c14_5",
        "context_with_next_sentence": true
    },
    {
        "source_sentence": "以布施心境無分限，迴向證得一切智故。",
        "from": "T07n0220_579:0992c14_6",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0992c16_0",
        "context_with_next_sentence": true
    },
    {
        "source_sentence": "諸菩薩摩訶薩修行布施，生如是心：『我施善根勿招餘果，唯證無上正等菩提，能盡未來利樂一切。",
        "from": "T07n0220_579:0992c16_1",
        "context_with_next_sentence": true
    },
    {
        "source_sentence": "如是迴向無上菩提非餘果者，乃名布施波羅蜜多，普令一切波羅蜜多皆得圓滿。",
        "from": "T07n0220_579:0992c18_2",
        "context_with_next_sentence": true
    },
    {
        "source_sentence": "若無後心緣一切智迴向無上正等菩提，雖行布施而非布施波羅蜜多，亦不能令餘所修習波羅蜜多速得圓滿，亦不能得一切智智。』",
        "from": "T07n0220_579:0992c20_3",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0992c23_4",
        "context_with_next_sentence": true
    },
    {
        "source_sentence": "諸菩薩摩訶薩雖少布施，若能迴向無上菩提，當知彼施其量深廣，定能證得一切智故。",
        "from": "T07n0220_579:0992c23_5",
        "context_with_next_sentence": true
    },
    {
        "source_sentence": "諸菩薩摩訶薩雖多布施，若不迴向無上菩提，當知彼施其量淺狹，不能證得一切智故。",
        "from": "T07n0220_579:0992c25_6",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0992c27_7",
        "context_with_next_sentence": true
    },
    {
        "source_sentence": "若菩薩摩訶薩修行布施，不起後心迴向無上正等菩提，亦不緣於一切智智，是菩薩摩訶薩雖行布施，而非布施波羅蜜多，能招生死非一切智。",
        "from": "T07n0220_579:0992c27_8",
        "context_with_next_sentence": true
    },
    {
        "source_sentence": "若菩薩摩訶薩修行布施，能起後心迴向無上正等菩提，亦復緣於一切智智，是菩薩摩訶薩所行布施，名為布施波羅蜜多，不招生死得一切智。",
        "from": "T07n0220_579:0993a02_9",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0993a06_0",
        "context_with_next_sentence": true
    },
    {
        "source_sentence": "若菩薩摩訶薩雖行布施而不執著，雖能迴向無上菩提亦不執著，雖能緣於一切智智亦不執著，是菩薩摩訶薩方便善巧，修行布施波羅蜜多速得圓滿，亦令一切波羅蜜多究竟圓滿，疾證無上正等菩提，能盡未來利樂一切。」",
        "from": "T07n0220_579:0993a06_1",
        "context_with_next_sentence": true
    },
    {
        "source_sentence": "爾時，滿慈子問舍利子言：「尊者所說如是法要，為自辯才，為承佛力？」",
        "from": "T07n0220_579:0993a12_0",
        "context_with_next_sentence": true
    },
    {
        "source_sentence": "舍利子言：「我承佛力說是法要，非自辯才。」",
        "from": "T07n0220_579:0993a13_1",
        "context_with_next_sentence": true
    },
    {
        "source_sentence": "時，舍利子復告具壽滿慈子言：「假使十方無量無數無邊世界一切有情，為欲證得阿羅漢果，經如殑伽沙數大劫，以諸財物，或施無量無數異生，或施無量無數聲聞，或施無量無數獨覺，彼所獲福無量無數不可思議。",
        "from": "T07n0220_579:0993a14_2",
        "context_with_next_sentence": true
    },
    {
        "source_sentence": "有菩薩摩訶薩緣彼布施，作是念言：『彼諸有情所獲福聚我皆隨喜。』",
        "from": "T07n0220_579:0993a19_3",
        "context_with_next_sentence": true
    },
    {
        "source_sentence": "是菩薩摩訶薩復持如是隨喜俱行諸福業事所有善根，普施十方諸有情類，願彼一切皆永解脫惡趣生死，未發無上菩提心者，令速發心；已發無上菩提心者，令永不退；若於無上正等菩提已不退者，令速圓滿一切智智。",
        "from": "T07n0220_579:0993a20_4",
        "context_with_next_sentence": true
    },
    {
        "source_sentence": "是菩薩摩訶薩由此隨喜迴向善根，一切智智速得圓滿。",
        "from": "T07n0220_579:0993a25_5",
        "context_with_next_sentence": true
    },
    {
        "source_sentence": "是菩薩摩訶薩所有隨喜迴向善根，於前有情布施福聚，百倍為勝，千倍為勝，乃至鄔波尼殺曇倍亦復為勝。",
        "from": "T07n0220_579:0993a27_6",
        "context_with_next_sentence": true
    },
    {
        "source_sentence": "如是菩薩所有隨喜迴向之心，超勝世間諸有情類所行施福，是為菩薩方便善巧，雖少用功而福無量。",
        "from": "T07n0220_579:0993a29_7",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0993b04_0",
        "context_with_next_sentence": true
    },
    {
        "source_sentence": "假使十方無量無數無邊世界一切有情，住如殑伽沙數大劫，恒以無量無邊供具奉施諸佛及苾芻僧，彼由此緣獲福無量。",
        "from": "T07n0220_579:0993b04_1",
        "context_with_next_sentence": true
    },
    {
        "source_sentence": "有菩薩摩訶薩緣彼福聚深心隨喜，作是念言：『彼十方界諸有情類，能於如是真淨福田，恭敬供養身心無惓，善哉！",
        "from": "T07n0220_579:0993b07_2",
        "context_with_next_sentence": true
    },
    {
        "source_sentence": "善哉！",
        "from": "T07n0220_579:0993b09_3",
        "context_with_next_sentence": true
    },
    {
        "source_sentence": "我於彼福深生隨喜。』",
        "from": "T07n0220_579:0993b09_4",
        "context_with_next_sentence": true
    },
    {
        "source_sentence": "是菩薩摩訶薩因隨喜心所生福聚，於十方界一切有情施佛及僧所有功德，百倍為勝，千倍為勝，乃至鄔波尼殺曇倍亦復為勝。",
        "from": "T07n0220_579:0993b10_5",
        "context_with_next_sentence": true
    },
    {
        "source_sentence": "如是菩薩隨喜之心，超諸世間所行施福。",
        "from": "T07n0220_579:0993b13_6",
        "context_with_next_sentence": true
    },
    {
        "source_sentence": "如四洲界所有珠寶、火藥等光雖能照曜，而彼一切皆為月輪所發光明之所映奪，如是十方諸有情類所行施福雖量無邊，而為菩薩隨喜之心所引善根之所映奪。",
        "from": "T07n0220_579:0993b14_7",
        "context_with_next_sentence": true
    },
    {
        "source_sentence": "如四洲界所有光明，皆為日光之所映奪，如是十方諸有情類所行施福，皆為菩薩隨喜善根之所映奪。",
        "from": "T07n0220_579:0993b17_8",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0993b21_0",
        "context_with_next_sentence": true
    },
    {
        "source_sentence": "如多百千迦遮末尼聚在一處，雖有種種雜色光明，若有持一吠琉璃寶置其聚上，令彼一切雜色光明悉皆隱沒。",
        "from": "T07n0220_579:0993b21_1",
        "context_with_next_sentence": true
    },
    {
        "source_sentence": "如是十方諸有情類，雖住無量殑伽沙劫，恒以種種上妙樂具，施有情類或施佛、僧，而一菩薩於彼福聚起隨喜心，所獲功德勝彼福聚百倍、千倍乃至鄔波尼殺曇倍。",
        "from": "T07n0220_579:0993b23_2",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0993b27_3",
        "context_with_next_sentence": true
    },
    {
        "source_sentence": "如多百千世間凡馬集在一處，輪王馬寶若入其中，令彼一切威光隱沒。",
        "from": "T07n0220_579:0993b27_4",
        "context_with_next_sentence": true
    },
    {
        "source_sentence": "如是十方諸有情類，雖住無量殑伽沙劫，修行布施集諸善根，而一菩薩於彼善根，深心隨喜所獲功德，勝彼善根百倍、千倍乃至鄔波尼殺曇倍。",
        "from": "T07n0220_579:0993b29_5",
        "context_with_next_sentence": true
    },
    {
        "source_sentence": "「如是菩薩隨喜俱心，映奪世間施福業事，是故菩薩欲證無上正等菩提，於諸有情所作功德應深隨喜。",
        "from": "T07n0220_579:0993c03_6",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0993c07_0",
        "context_with_next_sentence": true
    },
    {
        "source_sentence": "諸菩薩摩訶薩應持所起隨喜心俱諸福業事，施十方界一切有情，願彼十方諸有情類，皆永解脫惡趣生死，未發無上菩提心者，令速發心；已發無上菩提心者，令永不退；若於無上正等菩提已不退者，令速圓滿一切智智；是諸菩薩若時若時捨諸善根施有情類，此諸菩薩爾時爾時展轉鄰近一切智智；是諸菩薩若時若時於己善根不執我所，此諸菩薩爾時爾時能以善根迴施有情，願皆離苦得永安樂；是諸菩薩若時若時捨己善根施有情類，此諸菩薩爾時爾時雖不修習菩提資糧，而能鄰近一切智智；是諸菩薩若時若時於己善根不執我所，施十方界一切有情，願皆離苦得永安樂，此諸菩薩爾時爾時善根增進，鄰近無上正等菩提，能疾證得一切智智；是諸菩薩若時若時於己善根不執我所，此諸菩薩爾時爾時攝受無量殊勝善根。",
        "from": "T07n0220_579:0993c07_1",
        "context_with_next_sentence": true
    },
    {
        "source_sentence": "何以故？",
        "from": "T07n0220_579:0993c24_2",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_579:0993c24_3",
        "context_with_next_sentence": true
    },
    {
        "source_sentence": "此菩薩心境無分限，迴向證得一切智故。",
        "from": "T07n0220_579:0993c24_4",
        "context_with_next_sentence": true
    },
    {
        "source_sentence": "「如是菩薩隨喜俱心方便善巧，雖持隨喜所引善根迴施有情，而於善根及有情類都無所執；雖願有情解脫惡趣及生死苦，而於惡趣及生死苦都無所執；雖願攝受諸有情類，令發無上正等覺心，而於發心都無所執；雖願攝受諸有情類，令於無上正等菩提永不退轉，而於此位都無所執；雖願攝受諸有情類，令菩薩行速得圓滿，疾能證得一切智智，而於此位都無所執；雖願自得一切智智，而於此智亦無所執。",
        "from": "T07n0220_579:0993c25_5",
        "context_with_next_sentence": true
    },
    {
        "source_sentence": "如是菩薩無所執見，當知是為方便善巧。",
        "from": "T07n0220_579:0994a06_6",
        "context_with_next_sentence": true
    },
    {
        "source_sentence": "如是菩薩隨喜迴向俱行之心，皆有方便善巧力故，能普任持諸餘菩薩摩訶薩眾，令獲殊勝利益安樂，及自攝受一切智智，疾證無上正等菩提。",
        "from": "T07n0220_579:0994a07_7",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0994a11_0",
        "context_with_next_sentence": true
    },
    {
        "source_sentence": "設十方界一切有情，住如殑伽沙數大劫，恒以種種上妙供具，奉施諸佛及苾芻僧，供養恭敬、尊重讚歎修諸福業。",
        "from": "T07n0220_579:0994a11_1",
        "context_with_next_sentence": true
    },
    {
        "source_sentence": "有一菩薩持一鉢飯施佛及僧，其福勝彼百倍、千倍乃至鄔波尼殺曇倍。",
        "from": "T07n0220_579:0994a13_2",
        "context_with_next_sentence": true
    },
    {
        "source_sentence": "所以者何？",
        "from": "T07n0220_579:0994a15_3",
        "context_with_next_sentence": true
    },
    {
        "source_sentence": "以此菩薩不見施者，不見受者，不見施物，雖觀諸法本性皆空，而行施時常不遠離迴向發願，謂持施福與有情共迴向無上正等菩提，願同證得一切智智。",
        "from": "T07n0220_579:0994a15_4",
        "context_with_next_sentence": true
    },
    {
        "source_sentence": "是故菩薩行布施時，於諸有情所行施福，百倍為勝，千倍為勝，乃至鄔波尼殺曇倍亦復為勝，由斯定證無上菩提，利益安樂諸有情類。",
        "from": "T07n0220_579:0994a19_5",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0994a23_0",
        "context_with_next_sentence": true
    },
    {
        "source_sentence": "諸菩薩摩訶薩修行布施，應起是心：『我今惠捨如是財物，諸所引發殊勝善根，普施十方諸有情類，在地獄者，速出地獄；住傍生者，速脫傍生；居鬼界者，速離鬼界；人、天趣中有憂苦者，願彼一切憂苦永息；厭生死者，速出三界；十方無量無邊有情未發無上菩提心者，令速發心；已發無上菩提心者，令永不退；若於無上正等菩提已不退者，令速圓滿一切智智。』",
        "from": "T07n0220_579:0994a23_1",
        "context_with_next_sentence": true
    },
    {
        "source_sentence": "是諸菩薩若時若時捨諸善根施有情類，此諸菩薩爾時爾時攝受布施波羅蜜多；是諸菩薩若時若時攝受布施波羅蜜多，此諸菩薩爾時爾時增長一切波羅蜜多；是諸菩薩若時若時增長一切波羅蜜多，此諸菩薩爾時爾時攝受無量殊勝善根；是諸菩薩若時若時攝受無量殊勝善根，此諸菩薩爾時爾時展轉親近一切智智。",
        "from": "T07n0220_579:0994b02_2",
        "context_with_next_sentence": true
    },
    {
        "source_sentence": "如是菩薩方便善巧，雖少用功而獲多福。",
        "from": "T07n0220_579:0994b09_3",
        "context_with_next_sentence": true
    },
    {
        "source_sentence": "是故菩薩欲證無上正等菩提，常應勤修方便善巧。",
        "from": "T07n0220_579:0994b10_4",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0994b12_0",
        "context_with_next_sentence": true
    },
    {
        "source_sentence": "是諸菩薩若時若時於己善根不執我所，此諸菩薩爾時爾時攝受無量無邊善根。",
        "from": "T07n0220_579:0994b12_1",
        "context_with_next_sentence": true
    },
    {
        "source_sentence": "所以者何？",
        "from": "T07n0220_579:0994b14_2",
        "context_with_next_sentence": true
    },
    {
        "source_sentence": "此諸菩薩欲令無量無邊有情，咸疾證得一切智智。",
        "from": "T07n0220_579:0994b14_3",
        "context_with_next_sentence": true
    },
    {
        "source_sentence": "如是菩薩能捨一切，於他善根尚能迴捨施餘無量無邊有情，況自善根而不能捨！",
        "from": "T07n0220_579:0994b15_4",
        "context_with_next_sentence": true
    },
    {
        "source_sentence": "尚能惠捨所有善根，況餘珍財而不能捨！",
        "from": "T07n0220_579:0994b17_5",
        "context_with_next_sentence": true
    },
    {
        "source_sentence": "如是菩薩能捨一切色、非色物，能捨一切自他所有殊勝善根，乃至能捨一切智智，施諸有情令同證得。",
        "from": "T07n0220_579:0994b18_6",
        "context_with_next_sentence": true
    },
    {
        "source_sentence": "「如是菩薩大師子吼：『我於諸法都無所見，我於一切有色無色內外諸物亦無所見，雖無所見而皆能捨。』",
        "from": "T07n0220_579:0994b20_7",
        "context_with_next_sentence": true
    },
    {
        "source_sentence": "如是菩薩作是念言：『我都不見若法若物，而不能捨施諸有情。』",
        "from": "T07n0220_579:0994b23_8",
        "context_with_next_sentence": true
    },
    {
        "source_sentence": "如是菩薩當證無上正等覺時，以所證得一切智智觀察世間，大師子吼：『我於諸法都無所見，我於一切有色無色內外諸物亦無所見，雖無所見而皆能捨，謂不見有若法若物，於諸有情而不能施。』",
        "from": "T07n0220_579:0994b24_9",
        "context_with_next_sentence": true
    },
    {
        "source_sentence": "如是菩薩常作是念：『我當證得無上覺時，於一切法都無所見，雖無所見而於諸法無不現證、無不遍知。』",
        "from": "T07n0220_579:0994b28_10",
        "context_with_next_sentence": true
    },
    {
        "source_sentence": "由諸菩薩能捨一切，是故證得無上覺時，於一切法能究竟捨；由捨究竟，於一切法無不現證、無不遍知。",
        "from": "T07n0220_579:0994c02_11",
        "context_with_next_sentence": true
    },
    {
        "source_sentence": "如如於法無所不捨，如是如是都不見法；如如於法都無所見，如是如是於一切法無不現證、無不遍知。",
        "from": "T07n0220_579:0994c04_12",
        "context_with_next_sentence": true
    },
    {
        "source_sentence": "如是菩薩若內若外皆悉能捨，於內外法悉能捨故都無所見，由於諸法無所見故，證得無上正等覺時，於一切法無不現證、無不遍知，能盡未來利樂一切。",
        "from": "T07n0220_579:0994c06_13",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0994c11_0",
        "context_with_next_sentence": true
    },
    {
        "source_sentence": "諸菩薩眾應如是學清淨布施波羅蜜多，若諸菩薩能如是學清淨布施波羅蜜多，乃得名為真淨菩薩，常不遠離一切智心。",
        "from": "T07n0220_579:0994c11_1",
        "context_with_next_sentence": true
    },
    {
        "source_sentence": "若時菩薩常不遠離一切智心，是時菩薩一切惡魔尚不得便，況餘藥叉、畢舍遮等能得其便！",
        "from": "T07n0220_579:0994c14_2",
        "context_with_next_sentence": true
    },
    {
        "source_sentence": "若諸有情能得如是菩薩便者，必無是處。",
        "from": "T07n0220_579:0994c16_3",
        "context_with_next_sentence": true
    },
    {
        "source_sentence": "所以者何？",
        "from": "T07n0220_579:0994c17_4",
        "context_with_next_sentence": true
    },
    {
        "source_sentence": "若地方所有諸菩薩修行布施波羅蜜多，作意思惟一切智智時無暫捨，此地方所人及非人皆不得便。",
        "from": "T07n0220_579:0994c17_5",
        "context_with_next_sentence": true
    },
    {
        "source_sentence": "何以故？",
        "from": "T07n0220_579:0994c19_6",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_579:0994c19_7",
        "context_with_next_sentence": true
    },
    {
        "source_sentence": "若常思惟一切智智，如是作意不可思議、廣大、甚深、世間希有，以一切智不可思議、廣大、甚深、難測量故。",
        "from": "T07n0220_579:0994c20_0",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0994c23_0",
        "context_with_next_sentence": true
    },
    {
        "source_sentence": "若諸菩薩能如是學大菩提行，於諸有情有大恩德，能善養育一切有情，謂令世間諸有情類，無諸災難斷惡修善。",
        "from": "T07n0220_579:0994c23_1",
        "context_with_next_sentence": true
    },
    {
        "source_sentence": "由此因緣，諸菩薩眾在菩薩位，常能利樂一切異生、聲聞、獨覺。",
        "from": "T07n0220_579:0994c25_2",
        "context_with_next_sentence": true
    },
    {
        "source_sentence": "若諸菩薩當證無上正等覺時，亦於有情有大恩德，能善養育一切有情，謂說正法令斷煩惱，由斯無量無邊有情皆得涅槃畢竟安樂。",
        "from": "T07n0220_579:0994c27_3",
        "context_with_next_sentence": true
    },
    {
        "source_sentence": "「是故菩薩當證無上正等覺時，普於異生、聲聞、獨覺為最為勝、為尊為高、為妙為微妙、為上為無上、無等無等等；般涅槃後，亦於有情有大恩德，能善養育一切有情，謂於如來窣堵波所供養恭敬、尊重讚歎，奉施種種上妙華鬘、塗散等香、衣服、瓔珞、寶幢、幡蓋、伎樂、燈明，由此因緣，彼有情類種植無量殊勝善根，或聞如來涅槃法要，精勤修學證般涅槃；若於如來窣堵波所，下至奉獻一香一華，世尊記彼皆當離欲，多有畢竟得般涅槃。",
        "from": "T07n0220_579:0995a01_4",
        "context_with_next_sentence": true
    },
    {
        "source_sentence": "如是菩薩住菩薩位，於諸有情有大恩德，能善養育一切有情。",
        "from": "T07n0220_579:0995a11_5",
        "context_with_next_sentence": true
    },
    {
        "source_sentence": "證得無上正等覺時，亦於有情有大恩德，能善養育一切有情。",
        "from": "T07n0220_579:0995a12_6",
        "context_with_next_sentence": true
    },
    {
        "source_sentence": "般涅槃後，亦於有情有大恩德，能善養育一切有情。",
        "from": "T07n0220_579:0995a13_7",
        "context_with_next_sentence": true
    },
    {
        "source_sentence": "以諸菩薩常於有情有大恩德，能善養育一切有情故，於世間最尊、最勝，唯除諸佛無能及者。",
        "from": "T07n0220_579:0995a15_8",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0995a18_0",
        "context_with_next_sentence": true
    },
    {
        "source_sentence": "若諸菩薩成就如是殊勝功德，是諸菩薩常於有情作大饒益。",
        "from": "T07n0220_579:0995a18_1",
        "context_with_next_sentence": true
    },
    {
        "source_sentence": "譬如真金常能饒益一切有情，謂未燒煉、或已燒煉，未作嚴具、已作嚴具，若未轉易、或已轉易，常能饒益一切有情。",
        "from": "T07n0220_579:0995a19_2",
        "context_with_next_sentence": true
    },
    {
        "source_sentence": "如是菩薩修菩提行，住菩薩位，能於有情作大饒益，證得無上正等覺時，亦於有情作大饒益，般涅槃後，亦於有情作大饒益。",
        "from": "T07n0220_579:0995a22_3",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0995a26_0",
        "context_with_next_sentence": true
    },
    {
        "source_sentence": "如日月輪巡四洲界，與諸有情作大饒益，謂四洲界一切有情，由日月輪光明照觸作諸事業，又能了知若晝、若夜、半月、滿月、時、年等異。",
        "from": "T07n0220_579:0995a26_1",
        "context_with_next_sentence": true
    },
    {
        "source_sentence": "又諸華果、苗稼、草木，因日月輪光明照故，生長成熟資養有情。",
        "from": "T07n0220_579:0995a29_2",
        "context_with_next_sentence": true
    },
    {
        "source_sentence": "如是菩薩修菩提行，住菩薩位，於諸有情作大饒益，證得無上正等覺時，亦於有情作大饒益，般涅槃後，亦於有情作大饒益。",
        "from": "T07n0220_579:0995b01_3",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0995b05_0",
        "context_with_next_sentence": true
    },
    {
        "source_sentence": "諸菩薩眾成就如是廣大功德，常與有情作大饒益。",
        "from": "T07n0220_579:0995b05_1",
        "context_with_next_sentence": true
    },
    {
        "source_sentence": "譬如商主多有珍財，能令百千商侶眷屬，皆得充足諸資生具，乃至死後，諸有情類由彼珍財亦得豐樂。",
        "from": "T07n0220_579:0995b06_2",
        "context_with_next_sentence": true
    },
    {
        "source_sentence": "如是菩薩行菩提行，住菩薩位，尚能利樂無量有情，況得菩提、般涅槃後具大勢力，而不能令諸弟子等利益安樂。",
        "from": "T07n0220_579:0995b08_3",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0995b12_0",
        "context_with_next_sentence": true
    },
    {
        "source_sentence": "如是菩薩常能利樂一切有情，謂菩薩位、若成正覺、若般涅槃，常於有情作大饒益未曾暫捨。",
        "from": "T07n0220_579:0995b12_1",
        "context_with_next_sentence": true
    },
    {
        "source_sentence": "如有善士具善士相，能自安樂，亦能安樂諸餘有情，善攝珍財，善能分布，故名善士。",
        "from": "T07n0220_579:0995b14_2",
        "context_with_next_sentence": true
    },
    {
        "source_sentence": "如是菩薩善攝種種功德珍財，在菩薩位，善能利樂無量有情，證得無上正等覺時，亦善利樂無量有情，般涅槃後，亦善利樂無量有情，謂涅槃後功德勢力亦善利樂諸弟子等。",
        "from": "T07n0220_579:0995b16_3",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0995b20_4",
        "context_with_next_sentence": true
    },
    {
        "source_sentence": "如是菩薩若菩薩位、若得菩提、若涅槃後，常能利樂一切有情無時暫捨。",
        "from": "T07n0220_579:0995b20_5",
        "context_with_next_sentence": true
    },
    {
        "source_sentence": "如彼善士具善士相，能令自他俱得安樂，遠離種種不如意事，諸菩薩眾亦復如是，能令自他常得安樂，遠離種種惡業煩惱，不墮惡趣生死輪迴，得般涅槃畢竟安樂，或成正覺饒益一切。",
        "from": "T07n0220_579:0995b22_6",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0995b27_0",
        "context_with_next_sentence": true
    },
    {
        "source_sentence": "如剎帝利灌頂王種堪紹王位，若為太子、若作王時，安樂一切沙門、梵志及餘有情。",
        "from": "T07n0220_579:0995b27_1",
        "context_with_next_sentence": true
    },
    {
        "source_sentence": "若命終後，亦能安樂國土有情令無衰惱，謂由彼王功德餘勢，國土豐樂無怨賊等。",
        "from": "T07n0220_579:0995b29_2",
        "context_with_next_sentence": true
    },
    {
        "source_sentence": "如是菩薩行菩提行、住菩薩位，已能安樂一切有情，證得無上正等覺時，亦能安樂一切有情，般涅槃後，亦能安樂一切有情，謂涅槃後無量有情，於窣堵波供養恭敬、尊重讚歎獲無量福，聽聞正法、受持、讀誦、如理思惟、為他演說亦得無邊功德勝利。",
        "from": "T07n0220_579:0995c02_0",
        "context_with_next_sentence": true
    },
    {
        "source_sentence": "諸有情類於佛世尊般涅槃後，若念如來所有戒蘊、定蘊、慧蘊、解脫蘊、解脫智見蘊，彼有情類，由此因緣不墮惡趣，生天人中恒受快樂，或有證得三乘涅槃，能令自他畢竟安樂。",
        "from": "T07n0220_579:0995c07_1",
        "context_with_next_sentence": true
    },
    {
        "source_sentence": "彼有情類於現身中，人非人等不能為害，諸怖畏事不能侵惱。",
        "from": "T07n0220_579:0995c11_2",
        "context_with_next_sentence": true
    },
    {
        "source_sentence": "何以故？",
        "from": "T07n0220_579:0995c13_3",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_579:0995c13_4",
        "context_with_next_sentence": true
    },
    {
        "source_sentence": "念佛功德能滅世間人非人等怖畏事故。」",
        "from": "T07n0220_579:0995c13_5",
        "context_with_next_sentence": true
    },
    {
        "source_sentence": "爾時，佛讚舍利子言：「善哉！",
        "from": "T07n0220_579:0995c15_0",
        "context_with_next_sentence": true
    },
    {
        "source_sentence": "善哉！",
        "from": "T07n0220_579:0995c15_1",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_579:0995c15_2",
        "context_with_next_sentence": true
    },
    {
        "source_sentence": "若有情類能念如來所有戒蘊、定蘊、慧蘊、解脫蘊、解脫智見蘊，彼有情類能滅世間人非人等諸怖畏事。」",
        "from": "T07n0220_579:0995c15_3",
        "context_with_next_sentence": true
    },
    {
        "source_sentence": "時，舍利子便白佛言：「希有！",
        "from": "T07n0220_579:0995c18_4",
        "context_with_next_sentence": true
    },
    {
        "source_sentence": "世尊！",
        "from": "T07n0220_579:0995c18_5",
        "context_with_next_sentence": true
    },
    {
        "source_sentence": "如來成就如是清淨廣大妙法。」",
        "from": "T07n0220_579:0995c18_6",
        "context_with_next_sentence": true
    },
    {
        "source_sentence": "爾時，世尊告舍利子：「應知菩薩亦有成就如是清淨廣大妙法。」",
        "from": "T07n0220_579:0995c19_7",
        "context_with_next_sentence": true
    },
    {
        "source_sentence": "舍利子言：「何謂菩薩所成清淨廣大妙法？」",
        "from": "T07n0220_579:0995c21_8",
        "context_with_next_sentence": true
    },
    {
        "source_sentence": "佛言：「菩薩所成清淨廣大妙法，謂發無上正等覺心不復退轉。",
        "from": "T07n0220_579:0995c22_0",
        "context_with_next_sentence": true
    },
    {
        "source_sentence": "何以故？",
        "from": "T07n0220_579:0995c23_1",
        "context_with_next_sentence": true
    },
    {
        "source_sentence": "舍利子！",
        "from": "T07n0220_579:0995c23_2",
        "context_with_next_sentence": true
    },
    {
        "source_sentence": "最極清淨廣大妙法，謂如來性、自然覺性、無上正等菩提之性。",
        "from": "T07n0220_579:0995c23_3",
        "context_with_next_sentence": true
    },
    {
        "source_sentence": "若諸菩薩已發無上正等覺心不復退轉，定當成就如是清淨廣大妙法。」",
        "from": "T07n0220_579:0995c25_4",
        "context_with_next_sentence": true
    },
    {
        "source_sentence": "時，舍利子復告具壽滿慈子言：「諸菩薩眾應起是心：『若諸有情來至我所，求索種種資生之具；我當發起決定施心，不應發起無資具心。",
        "from": "T07n0220_579:0995c27_0",
        "context_with_next_sentence": true
    },
    {
        "source_sentence": "設我現無所索資具，要當方便求覓施與，終不發起如是之心：我既現無所索資具，不應方便為彼求覓。",
        "from": "T07n0220_579:0996a01_1",
        "context_with_next_sentence": true
    },
    {
        "source_sentence": "若餘有情自施彼者，我當隨喜；若不欲施，我當種種方便勸發，要令求者所願滿足。』",
        "from": "T07n0220_579:0996a03_2",
        "context_with_next_sentence": true
    },
    {
        "source_sentence": "如是菩薩或施有情所須資具，或自供侍師長、病者，所作福業皆與有情平等共有迴向無上正等菩提，欲盡未來利樂一切，令脫惡趣或生死苦，令得涅槃或一切智。",
        "from": "T07n0220_579:0996a05_3",
        "context_with_next_sentence": true
    },
    {
        "source_sentence": "若諸有情自行布施修餘福業，菩薩勸彼迴向無上正等菩提。",
        "from": "T07n0220_579:0996a09_4",
        "context_with_next_sentence": true
    },
    {
        "source_sentence": "如是菩薩所獲福聚，於餘有情布施福業，百倍為勝，千倍為勝，乃至鄔波尼殺曇倍亦復為勝。",
        "from": "T07n0220_579:0996a10_5",
        "context_with_next_sentence": true
    },
    {
        "source_sentence": "所以者何？",
        "from": "T07n0220_579:0996a12_6",
        "context_with_next_sentence": true
    },
    {
        "source_sentence": "菩薩勸發迴向之心，能令自身及有情類俱證無上正等菩提。",
        "from": "T07n0220_579:0996a12_7",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0996a15_0",
        "context_with_next_sentence": true
    },
    {
        "source_sentence": "諸菩薩眾修行布施波羅蜜多，先應修習方便善巧；隨所修習方便善巧，修行布施；隨所修行布施福業，迴向無上正等菩提，願諸有情皆同證得一切智智。",
        "from": "T07n0220_579:0996a15_1",
        "context_with_next_sentence": true
    },
    {
        "source_sentence": "如是菩薩方便善巧，能令自他俱獲勝利。",
        "from": "T07n0220_579:0996a18_2",
        "context_with_next_sentence": true
    },
    {
        "source_sentence": "若諸菩薩修行布施，不先修習方便善巧，設經殑伽沙數劫住修行布施，不能發心與有情共迴向菩提，不能攝受所修布施波羅蜜多，不能證得本所希求一切智智。",
        "from": "T07n0220_579:0996a19_3",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0996a24_0",
        "context_with_next_sentence": true
    },
    {
        "source_sentence": "設諸有情持廣大器，量等三千大千世界，至菩薩所語菩薩言：『我等今須滿此器物，願疾施與。』",
        "from": "T07n0220_579:0996a24_1",
        "context_with_next_sentence": true
    },
    {
        "source_sentence": "菩薩於彼不起異心，但起是心：『定當施與。』",
        "from": "T07n0220_579:0996a26_2",
        "context_with_next_sentence": true
    },
    {
        "source_sentence": "謂終不起瞋恨之心：『如是有情輕觸於我。』",
        "from": "T07n0220_579:0996a27_3",
        "context_with_next_sentence": true
    },
    {
        "source_sentence": "亦復不起不施與心，謂：『我如何施彼多物。』",
        "from": "T07n0220_579:0996a28_4",
        "context_with_next_sentence": true
    },
    {
        "source_sentence": "亦復不起無財寶心，謂：『我云何能辦爾許種種財寶，滿彼有情所持量等大千界器。』",
        "from": "T07n0220_579:0996a29_5",
        "context_with_next_sentence": true
    },
    {
        "source_sentence": "但作是念：『我今為彼修勝神通，種種方便集諸財寶，必令求者所願滿足。』",
        "from": "T07n0220_579:0996b02_6",
        "context_with_next_sentence": true
    },
    {
        "source_sentence": "菩薩爾時熾然精進，作大加行求勝神通，欲集珍財施來求者，攝受精進波羅蜜多；既得神通多集財寶，施來求者令滿所願，攝受布施波羅蜜多。",
        "from": "T07n0220_579:0996b03_7",
        "context_with_next_sentence": true
    },
    {
        "source_sentence": "如是名為諸菩薩眾修行布施波羅蜜多，發廣大心常無厭惓；由斯疾證無上菩提，能盡未來利樂一切。",
        "from": "T07n0220_579:0996b07_0",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0996b10_0",
        "context_with_next_sentence": true
    },
    {
        "source_sentence": "諸菩薩摩訶薩應愍有情而行布施，應住慈心與有情樂而行布施，應住悲心拔有情苦而行布施，應住喜心慶有情類離苦得樂而行布施，應住捨心於有情類平等饒益而行布施。",
        "from": "T07n0220_579:0996b10_1",
        "context_with_next_sentence": true
    },
    {
        "source_sentence": "如是施已應生是心：『我所作福及所作善，普施十方諸有情類，令永解脫惡趣生死，未發無上菩提心者，令速發心；已發無上菩提心者，令永不退；若於無上正等菩提已不退者，令速圓滿一切智智。』",
        "from": "T07n0220_579:0996b14_2",
        "context_with_next_sentence": true
    },
    {
        "source_sentence": "是諸菩薩若時若時捨福善根施有情類，此諸菩薩爾時爾時善根增長。",
        "from": "T07n0220_579:0996b18_3",
        "context_with_next_sentence": true
    },
    {
        "source_sentence": "是諸菩薩若時若時以所修善，與有情共迴向無上正等菩提，願同證得一切智智，此諸菩薩爾時爾時善根增益。",
        "from": "T07n0220_579:0996b20_4",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0996b23_5",
        "context_with_next_sentence": true
    },
    {
        "source_sentence": "譬如真金，若時若時鎔煉燒打，爾時爾時光色轉盛；若時若時光色轉盛，爾時爾時展轉調柔堪為器具。",
        "from": "T07n0220_579:0996b23_6",
        "context_with_next_sentence": true
    },
    {
        "source_sentence": "如是菩薩若時若時以所作善，與有情共迴向無上正等菩提，願同證得一切智智，爾時爾時善根轉盛；若時若時善根轉盛，爾時爾時展轉鄰近一切智智。",
        "from": "T07n0220_579:0996b25_7",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0996c01_0",
        "context_with_next_sentence": true
    },
    {
        "source_sentence": "如有女人磨瑩鏡面，若時若時加功磨瑩，爾時爾時鏡轉明淨，若時若時鏡轉明淨，爾時爾時鏡面無垢眾像皆現。",
        "from": "T07n0220_579:0996c01_1",
        "context_with_next_sentence": true
    },
    {
        "source_sentence": "如是菩薩若時若時以所作福及所作善，決定迴向一切智智，爾時爾時能普施與十方世界一切有情，令永解脫惡趣生死，未發無上菩提心者，令速發心；已發無上菩提心者，令永不退；若於無上正等菩提已不退者，令速圓滿一切智智。",
        "from": "T07n0220_579:0996c03_2",
        "context_with_next_sentence": true
    },
    {
        "source_sentence": "此諸菩薩若時若時捨己善根施有情類，爾時爾時善根轉盛；若時若時善根轉盛，爾時爾時展轉鄰近一切智智。",
        "from": "T07n0220_579:0996c09_3",
        "context_with_next_sentence": true
    },
    {
        "source_sentence": "如是菩薩方便善巧，迴向所求一切智智，令諸功德漸漸增長，疾證無上正等菩提，能盡未來饒益一切。",
        "from": "T07n0220_579:0996c11_4",
        "context_with_next_sentence": true
    },
    {
        "source_sentence": "「又，滿慈子！",
        "from": "T07n0220_579:0996c14_5",
        "context_with_next_sentence": true
    },
    {
        "source_sentence": "云何菩薩多行布施攝受少福？",
        "from": "T07n0220_579:0996c14_6",
        "context_with_next_sentence": true
    },
    {
        "source_sentence": "云何菩薩少行布施攝受多福？",
        "from": "T07n0220_579:0996c15_7",
        "context_with_next_sentence": true
    },
    {
        "source_sentence": "云何菩薩少行布施攝受少福？",
        "from": "T07n0220_579:0996c15_8",
        "context_with_next_sentence": true
    },
    {
        "source_sentence": "云何菩薩多行布施攝受多福？",
        "from": "T07n0220_579:0996c16_9",
        "context_with_next_sentence": true
    },
    {
        "source_sentence": "若諸菩薩雖經殑伽沙數大劫，恒捨無量無數珍財，普施十方諸有情類，而不迴向無上菩提，願與有情皆同證得一切智智，如是菩薩多行布施攝受少福。",
        "from": "T07n0220_579:0996c17_10",
        "context_with_next_sentence": true
    },
    {
        "source_sentence": "若諸菩薩雖經少時，施有情類少分財物，而能迴向無上菩提，願與有情皆同證得一切智智，如是菩薩少行布施攝受多福。",
        "from": "T07n0220_579:0996c20_11",
        "context_with_next_sentence": true
    },
    {
        "source_sentence": "若諸菩薩經於少時，施有情類少分財物，不能迴向無上菩提，願與有情皆同證得一切智智，如是菩薩少行布施攝受少福。",
        "from": "T07n0220_579:0996c23_12",
        "context_with_next_sentence": true
    },
    {
        "source_sentence": "若諸菩薩經於殑伽沙數大劫，恒捨無量無數珍財，普施十方諸有情類，復能迴向無上菩提，願與有情皆同證得一切智智，如是菩薩多行布施攝受多福。",
        "from": "T07n0220_579:0996c26_13",
        "context_with_next_sentence": true
    },
    {
        "source_sentence": "是故菩薩摩訶薩眾欲證無上正等菩提，應以善根與有情共迴向無上正等菩提，願與有情皆同證得一切智智。",
        "from": "T07n0220_579:0996c29_14",
        "context_with_next_sentence": true
    },
    {
        "source_sentence": "「若菩薩摩訶薩欲能攝受無量福蘊，與諸有情作大饒益，疾能證得一切智智，常應不離一切智智相應作意，修行布施波羅蜜多。",
        "from": "T07n0220_579:0997a04_0",
        "context_with_next_sentence": true
    },
    {
        "source_sentence": "若菩薩摩訶薩常不遠離一切智智相應作意，修行布施波羅蜜多，是菩薩摩訶薩便能攝受無量福蘊，疾證無上正等菩提，與諸有情作大饒益。",
        "from": "T07n0220_579:0997a06_1",
        "context_with_next_sentence": true
    },
    {
        "source_sentence": "何以故？",
        "from": "T07n0220_579:0997a10_2",
        "context_with_next_sentence": true
    },
    {
        "source_sentence": "滿慈子！",
        "from": "T07n0220_579:0997a10_3",
        "context_with_next_sentence": true
    },
    {
        "source_sentence": "若諸菩薩常不遠離一切智智相應作意，修行布施波羅蜜多，是諸菩薩剎那剎那功德善根漸漸增長，由斯疾證無上菩提，能盡未來利樂一切。",
        "from": "T07n0220_579:0997a10_4",
        "context_with_next_sentence": true
    },
    {
        "source_sentence": "是故菩薩欲與有情常作利益安樂事者，一切行中常勤修習方便善巧，迴向無上正等菩提，願與有情作大饒益。",
        "from": "T07n0220_579:0997a13_5",
        "context_with_next_sentence": true
    },
    {
        "source_sentence": "大般若波羅蜜多經卷第五百七十九",
        "from": "T07n0220_579:0997a17_0",
        "context_with_next_sentence": false
    }
]