[
    {
        "source_sentence": "無極寶三昧經卷下",
        "from": "T15n0636_002:0513a16_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T15n0636_002:0513a18_0",
        "context_with_next_sentence": true
    },
    {
        "source_sentence": "須菩提白佛言：「若有念苦樂者，則不離於苦樂，是則為二法。",
        "from": "T15n0636_002:0513a19_0",
        "context_with_next_sentence": true
    },
    {
        "source_sentence": "菩薩者不中離、不上離、不脫離、不中無所離、於所作遠無作，是為作所起如幻，以幻脫幻，幻中無幻，幻中無名，如是亦不從法得度，亦不離法得度，於脫中復脫，是為無有主但有名耳。",
        "from": "T15n0636_002:0513a20_1",
        "context_with_next_sentence": true
    },
    {
        "source_sentence": "於字無知名者，是為法輪斷。」",
        "from": "T15n0636_002:0513a24_2",
        "context_with_next_sentence": true
    },
    {
        "source_sentence": "舍利弗言：「法輪本清淨無所有，誰有斷輪者？」",
        "from": "T15n0636_002:0513a25_3",
        "context_with_next_sentence": true
    },
    {
        "source_sentence": "寶來曰：「不知輪有處者是即為斷。」",
        "from": "T15n0636_002:0513a26_4",
        "context_with_next_sentence": true
    },
    {
        "source_sentence": "佛言：「貪可法者是為生死根，滅法亦為無結之作也。",
        "from": "T15n0636_002:0513a27_5",
        "context_with_next_sentence": true
    },
    {
        "source_sentence": "無作之作是為不離作，離貪諸可即為無有斷者，無貪不起是即道，無可不可，無生不生，無識不識，無死不死，無斷不斷，無遠不遠，諸可不可所住無想，離於無想所念無念，所說無所說，泥洹無滅離於無滅泥洹，無形離於無形，泥曰滅盡無所盡，諸法寂然離於寂然，諸法無可不可不有所失，於慧離本非名無想，所明無所明，於明冥無相知者，癡慧無相入者，於道無有得道者，若苦若樂無相識者，所起無所想，於清淨無難易，所度無有主，所至無相離者，諸法非名離於非名，所度如流水，於名無轉者，如是者皆即道也。",
        "from": "T15n0636_002:0513a28_6",
        "context_with_next_sentence": true
    },
    {
        "source_sentence": "佛以三昧度如人意，以萬物自莊嚴，但莊嚴無形，莊嚴倒見，莊嚴諸可意王，莊嚴是想非想耳。」",
        "from": "T15n0636_002:0513b11_7",
        "context_with_next_sentence": true
    },
    {
        "source_sentence": "文殊師利菩薩白佛言：「此諸天人來在會者，有幾所人得是三昧？」",
        "from": "T15n0636_002:0513b14_0",
        "context_with_next_sentence": true
    },
    {
        "source_sentence": "佛語文殊：「今是會者諸天及人，一切普悉得是三昧逮是功德，悉當作佛，當受尊決斷於五道。」",
        "from": "T15n0636_002:0513b15_1",
        "context_with_next_sentence": true
    },
    {
        "source_sentence": "爾時會者聞佛所語，八千億諸天及人，悉得無所從生法忍，即昇虛空去地三百丈，其身上各有萬億華香，却乃來下稽首佛足。",
        "from": "T15n0636_002:0513b17_2",
        "context_with_next_sentence": true
    },
    {
        "source_sentence": "阿樓菩薩、呵提菩薩，從坐起，白佛言：「是諸上人飛在空中，身上華香從何所出？」",
        "from": "T15n0636_002:0513b20_3",
        "context_with_next_sentence": true
    },
    {
        "source_sentence": "佛言：「譬如淨帛本自淨潔，在所染之五色鮮好。",
        "from": "T15n0636_002:0513b22_4",
        "context_with_next_sentence": true
    },
    {
        "source_sentence": "帛本自淨，色本亦淨，二物因緣故得明好。",
        "from": "T15n0636_002:0513b23_5",
        "context_with_next_sentence": true
    },
    {
        "source_sentence": "色亦不入帛，帛亦不入色，以淨因緣而得發明。",
        "from": "T15n0636_002:0513b24_6",
        "context_with_next_sentence": true
    },
    {
        "source_sentence": "菩薩清淨故致華香，其所因緣亦復如是。",
        "from": "T15n0636_002:0513b25_7",
        "context_with_next_sentence": true
    },
    {
        "source_sentence": "菩薩亦不在華香中，華香亦不著菩薩，諸天及人得斷念想，逮明慧法便有華見，用華淨故因緣興耳，法亦如是。",
        "from": "T15n0636_002:0513b26_8",
        "context_with_next_sentence": true
    },
    {
        "source_sentence": "無住者成諸功德，住想行者開生死門，羅漢辟支佛所以由遠五道者，但用十倒見故：一者見諸功德悉言說者悉為倒見；二者見五道勤苦欲取泥洹，是為倒見；三者見萬物無常欲疾離之，是為倒見；四者求安本自無本，是為倒見；五者知出無間入無處，世自無出求之不止，是為倒見；六者羅漢取泥洹時，身中自火出火亦無處，便起想出身中火自燒者，故知生死不斷，是為倒見；七者本末不可盡而自求盡，是為倒見；八者欲於泥洹滅盡諸惡，不知無主反欲滅之，是為倒見；九者所施與不發一切人意，但欲法不斷，是為倒見；十者於苦於樂不等淨行，言有二法，是為倒見。",
        "from": "T15n0636_002:0513b28_9",
        "context_with_next_sentence": true
    },
    {
        "source_sentence": "行菩薩道，當知是事而疾離之。」",
        "from": "T15n0636_002:0513c12_10",
        "context_with_next_sentence": true
    },
    {
        "source_sentence": "佛語阿樓菩薩、摩提菩薩等：「今是諸天及在會人，皆是往昔阿呵耨佛時人也，今於我前悉莂之者，宿命已於六萬佛所受是三昧，今故於此而莂之耳。",
        "from": "T15n0636_002:0513c14_0",
        "context_with_next_sentence": true
    },
    {
        "source_sentence": "却後我法欲斷絕時，是等當有四十萬人，當持法住令不斷絕，然後久久有惡沙門、若壞戒人，當壞我法。」",
        "from": "T15n0636_002:0513c17_1",
        "context_with_next_sentence": true
    },
    {
        "source_sentence": "須菩提白佛言：「何所菩薩護法令不斷絕？」",
        "from": "T15n0636_002:0513c19_2",
        "context_with_next_sentence": true
    },
    {
        "source_sentence": "佛語須菩提：「是四十萬菩薩悉住第八已下，於法煩荷之想，是為護持法令不斷絕也。」",
        "from": "T15n0636_002:0513c20_3",
        "context_with_next_sentence": true
    },
    {
        "source_sentence": "須菩提白佛言：「何等為壞法者？",
        "from": "T15n0636_002:0513c22_4",
        "context_with_next_sentence": true
    },
    {
        "source_sentence": "願佛說之。」",
        "from": "T15n0636_002:0513c23_5",
        "context_with_next_sentence": true
    },
    {
        "source_sentence": "佛告須菩提：「若有得羅漢辟支佛，若沙門及天與人，起想煩荷於法求名，壞亂本慧妄增減法，枝掖解說，以偽錯真以辯亂道，不惟空慧而務嚴飾，聞佛可得志存超獲，不知漚和拘舍羅，而不勤殖德行，為是法賊，破我道者也。」",
        "from": "T15n0636_002:0513c23_6",
        "context_with_next_sentence": true
    },
    {
        "source_sentence": "阿須夷天、潘那提天、提樓尼天、拘屬提天、施那利天，俱白佛言：「願持形壽歸持法者，千億萬劫無休息時，常令我等得是三昧。」",
        "from": "T15n0636_002:0513c28_7",
        "context_with_next_sentence": true
    },
    {
        "source_sentence": "佛言：「其有德人奉行三昧，如法不失，則得佛疾。",
        "from": "T15n0636_002:0514a02_8",
        "context_with_next_sentence": true
    },
    {
        "source_sentence": "其有發意行是三昧者，譬如泥洹天上有寶，諸寶中王，天上天下寶中最尊，有佛在世寶乃現耳，名曰精摩尼珠，有得是珠持著器中，若著手中視之四面空中，在欲得幾日雨珍寶，所向莫不如願，是尊寶珠不當貪惜，當雨三界普令獲寶，是三昧者德亦如是也。」",
        "from": "T15n0636_002:0514a03_9",
        "context_with_next_sentence": true
    },
    {
        "source_sentence": "羅閱祇王白佛言：「佛者尊祐，世之大導，常有大慈救濟十方，願以寶珠雨我國界，得令人民普得福利。」",
        "from": "T15n0636_002:0514a09_10",
        "context_with_next_sentence": true
    },
    {
        "source_sentence": "佛則時笑，神光煒燁。",
        "from": "T15n0636_002:0514a12_11",
        "context_with_next_sentence": true
    },
    {
        "source_sentence": "阿難整服前白佛言：「佛不妄笑，願聞其意。」",
        "from": "T15n0636_002:0514a12_12",
        "context_with_next_sentence": true
    },
    {
        "source_sentence": "佛語阿難：「見是王不？",
        "from": "T15n0636_002:0514a13_13",
        "context_with_next_sentence": true
    },
    {
        "source_sentence": "欲得泥洹天上寶珠，雨羅閱祇使普富饒，不知寶來三昧已得是寶也。」",
        "from": "T15n0636_002:0514a14_14",
        "context_with_next_sentence": true
    },
    {
        "source_sentence": "佛語王言：「寧見人民百日不食，普得安隱以法為味，又諸女人化為男子，是法之利不亦大乎？」",
        "from": "T15n0636_002:0514a15_15",
        "context_with_next_sentence": true
    },
    {
        "source_sentence": "王心歡悅，即脫珠寶，以散佛上及菩薩上，化成華蓋列在空中，其間悉有百千音樂，王倍踊躍忘食之想。",
        "from": "T15n0636_002:0514a17_16",
        "context_with_next_sentence": true
    },
    {
        "source_sentence": "王白佛言：「是花蓋者從何而出？」",
        "from": "T15n0636_002:0514a20_17",
        "context_with_next_sentence": true
    },
    {
        "source_sentence": "佛言：「從無處出。」",
        "from": "T15n0636_002:0514a20_18",
        "context_with_next_sentence": true
    },
    {
        "source_sentence": "又問：「無處從何出？」",
        "from": "T15n0636_002:0514a21_19",
        "context_with_next_sentence": true
    },
    {
        "source_sentence": "佛言：「從無所起來。」",
        "from": "T15n0636_002:0514a21_20",
        "context_with_next_sentence": true
    },
    {
        "source_sentence": "又問：「無所起從何所來？」",
        "from": "T15n0636_002:0514a22_21",
        "context_with_next_sentence": true
    },
    {
        "source_sentence": "佛言：「從無所生來。」",
        "from": "T15n0636_002:0514a22_22",
        "context_with_next_sentence": true
    },
    {
        "source_sentence": "又問：「無所生從何所來？」",
        "from": "T15n0636_002:0514a23_23",
        "context_with_next_sentence": true
    },
    {
        "source_sentence": "答曰：「從不動來。」",
        "from": "T15n0636_002:0514a23_24",
        "context_with_next_sentence": true
    },
    {
        "source_sentence": "又問：「不動從何所來。」",
        "from": "T15n0636_002:0514a24_25",
        "context_with_next_sentence": true
    },
    {
        "source_sentence": "答曰：「從無造來。」",
        "from": "T15n0636_002:0514a24_26",
        "context_with_next_sentence": true
    },
    {
        "source_sentence": "又問：「無造從何所來？」",
        "from": "T15n0636_002:0514a24_27",
        "context_with_next_sentence": true
    },
    {
        "source_sentence": "曰：「從無名來。」",
        "from": "T15n0636_002:0514a25_28",
        "context_with_next_sentence": true
    },
    {
        "source_sentence": "又問：「無名從何所來？」",
        "from": "T15n0636_002:0514a25_29",
        "context_with_next_sentence": true
    },
    {
        "source_sentence": "曰：「從無生來。」",
        "from": "T15n0636_002:0514a26_30",
        "context_with_next_sentence": true
    },
    {
        "source_sentence": "又問：「無生從何所來？」",
        "from": "T15n0636_002:0514a26_31",
        "context_with_next_sentence": true
    },
    {
        "source_sentence": "曰：「從無音來。」",
        "from": "T15n0636_002:0514a27_0",
        "context_with_next_sentence": true
    },
    {
        "source_sentence": "又問：「無音從何所來？」",
        "from": "T15n0636_002:0514a27_1",
        "context_with_next_sentence": true
    },
    {
        "source_sentence": "曰：「從無二來。」",
        "from": "T15n0636_002:0514a27_2",
        "context_with_next_sentence": true
    },
    {
        "source_sentence": "又問：「無二從何所來？」",
        "from": "T15n0636_002:0514a28_3",
        "context_with_next_sentence": true
    },
    {
        "source_sentence": "曰：「從無形來。」",
        "from": "T15n0636_002:0514a28_4",
        "context_with_next_sentence": true
    },
    {
        "source_sentence": "又問：「無形從何所來？」",
        "from": "T15n0636_002:0514a28_5",
        "context_with_next_sentence": true
    },
    {
        "source_sentence": "曰：「從自然來。」",
        "from": "T15n0636_002:0514a29_6",
        "context_with_next_sentence": true
    },
    {
        "source_sentence": "又問：「自然從何所來？」",
        "from": "T15n0636_002:0514a29_7",
        "context_with_next_sentence": true
    },
    {
        "source_sentence": "曰：「從化來。」",
        "from": "T15n0636_002:0514b01_8",
        "context_with_next_sentence": true
    },
    {
        "source_sentence": "又問：「化從何所來？」",
        "from": "T15n0636_002:0514b01_9",
        "context_with_next_sentence": true
    },
    {
        "source_sentence": "曰：「離於化來。」",
        "from": "T15n0636_002:0514b01_10",
        "context_with_next_sentence": true
    },
    {
        "source_sentence": "又問：「離化從何所來？」",
        "from": "T15n0636_002:0514b02_11",
        "context_with_next_sentence": true
    },
    {
        "source_sentence": "曰：「離於不化無相知處來。」",
        "from": "T15n0636_002:0514b02_12",
        "context_with_next_sentence": true
    },
    {
        "source_sentence": "又問：「無相知處從何所來？」",
        "from": "T15n0636_002:0514b03_13",
        "context_with_next_sentence": true
    },
    {
        "source_sentence": "佛言：「以是故為諸法也。」",
        "from": "T15n0636_002:0514b03_14",
        "context_with_next_sentence": true
    },
    {
        "source_sentence": "王聞佛語倍大歡喜，白佛言：「此諸菩薩從遠方來，願悉請之明日到宮。」",
        "from": "T15n0636_002:0514b04_15",
        "context_with_next_sentence": true
    },
    {
        "source_sentence": "佛即許之皆受其請。",
        "from": "T15n0636_002:0514b05_16",
        "context_with_next_sentence": true
    },
    {
        "source_sentence": "王即還宮莊嚴供具，俠道施帳幢幡粲麗，宮中皆以珍寶作座，夫人采女齋戒盡敬。",
        "from": "T15n0636_002:0514b06_17",
        "context_with_next_sentence": true
    },
    {
        "source_sentence": "明日，文殊及寶來等，與諸菩薩俱詣王宮。",
        "from": "T15n0636_002:0514b08_18",
        "context_with_next_sentence": true
    },
    {
        "source_sentence": "寶來菩薩讓文殊曰：「今諸上人宜於前入。」",
        "from": "T15n0636_002:0514b09_19",
        "context_with_next_sentence": true
    },
    {
        "source_sentence": "諸菩薩言：「於慧無處、於意無形、於念無想、於法無所施，所施不離道，已斷於法輪，於法無念、想無多少，如是者故為尊、多入於權，於薩芸若無相知者，已被法鎧，於三昧無增減，是則為尊，故宜處前。」",
        "from": "T15n0636_002:0514b10_20",
        "context_with_next_sentence": true
    },
    {
        "source_sentence": "寶來菩薩答曰：「今諸上人年耆德高，以故為尊，宜在前入。」",
        "from": "T15n0636_002:0514b14_21",
        "context_with_next_sentence": true
    },
    {
        "source_sentence": "諸菩薩言：「我等之年亦如枯樹，根本已死無有華葉，尠於蔭覆於世為薄，仁者雖幼入慧甚深，譬如寶樹益世弘多，以故為尊，故宜在前。」",
        "from": "T15n0636_002:0514b15_22",
        "context_with_next_sentence": true
    },
    {
        "source_sentence": "既皆入宮就座而坐，諸天在上以樂樂之。",
        "from": "T15n0636_002:0514b19_23",
        "context_with_next_sentence": true
    },
    {
        "source_sentence": "王使夫人及諸采女，燒眾名香進奉供具，飯食畢訖王問寶來：「我今欲得見十方佛，當行何法而得見之？」",
        "from": "T15n0636_002:0514b20_24",
        "context_with_next_sentence": true
    },
    {
        "source_sentence": "寶來曰：「欲見諸佛，當行九法：一者視十方佛與是無異、二者當視道無有徑、三者視一切人無有脫者、四者當視飯食如化所見、五者當知五陰無有識想、六者當知六情觀之如幻、七者當知所觀但是倒見、八者於法中大施與、九者當知所施無所施，是為九也。",
        "from": "T15n0636_002:0514b22_25",
        "context_with_next_sentence": true
    },
    {
        "source_sentence": "空其意、等所視、無彼此，志寂然、得淨定、無所見，則普見佛。」",
        "from": "T15n0636_002:0514b28_26",
        "context_with_next_sentence": true
    },
    {
        "source_sentence": "爾時讚寶來曰：「快哉快哉！",
        "from": "T15n0636_002:0514b29_27",
        "context_with_next_sentence": true
    },
    {
        "source_sentence": "審如所說。」",
        "from": "T15n0636_002:0514c01_28",
        "context_with_next_sentence": true
    },
    {
        "source_sentence": "佛說頌曰：「常當願是劫，　　所生常遇尊，　從受大智慧，　　常除愛欲根。",
        "from": "T15n0636_002:0514c01_29",
        "context_with_next_sentence": true
    },
    {
        "source_sentence": "　不貪亦不嫉，　　惡意不復生，　乃於無數佛，　　得聞是三昧。",
        "from": "T15n0636_002:0514c04_0",
        "context_with_next_sentence": true
    },
    {
        "source_sentence": "　入於三千剎，　　常行尊三昧，　不於一切人，　　所有諸珍寶。",
        "from": "T15n0636_002:0514c06_0",
        "context_with_next_sentence": true
    },
    {
        "source_sentence": "　法不從五陰，　　亦不離其處，　從觀得脫名，　　一切皆如是。",
        "from": "T15n0636_002:0514c08_0",
        "context_with_next_sentence": true
    },
    {
        "source_sentence": "　從觀得歡喜，　　發意無所生，　其處已如是，　　故為天中天。",
        "from": "T15n0636_002:0514c10_0",
        "context_with_next_sentence": true
    },
    {
        "source_sentence": "　若在三界中，　　不生亦不死，　泥洹及泥曰，　　一切無有是。",
        "from": "T15n0636_002:0514c12_0",
        "context_with_next_sentence": true
    },
    {
        "source_sentence": "　意不當邪念，　　所行作非法，　若在三界中，　　持心令不起。",
        "from": "T15n0636_002:0514c14_0",
        "context_with_next_sentence": true
    },
    {
        "source_sentence": "　音響有還答，　　內外悉相應，　不起悉寂然，　　諸法亦如是。",
        "from": "T15n0636_002:0514c16_0",
        "context_with_next_sentence": true
    },
    {
        "source_sentence": "　三千諸佛剎，　　名字悉如是，　無聞亦無見，　　非法所當議。",
        "from": "T15n0636_002:0514c18_0",
        "context_with_next_sentence": true
    },
    {
        "source_sentence": "　三昧不挍計，　　以數持作多，　慧者解是言，　　得佛無常處。",
        "from": "T15n0636_002:0514c20_0",
        "context_with_next_sentence": true
    },
    {
        "source_sentence": "　法者悉清淨，　　曠大無有雙，　常作無邊水，　　所載蔽三千。",
        "from": "T15n0636_002:0514c22_0",
        "context_with_next_sentence": true
    },
    {
        "source_sentence": "　意願陀隣尼，　　發意無有前，　法者已如是，　　一切當奉行。",
        "from": "T15n0636_002:0514c24_0",
        "context_with_next_sentence": true
    },
    {
        "source_sentence": "　我念求法時，　　從來若干劫，　志意常棄家，　　於欲無所求。",
        "from": "T15n0636_002:0514c26_0",
        "context_with_next_sentence": true
    },
    {
        "source_sentence": "　常依善知識，　　得立正法住，　是時於大會，　　得聞尊三昧。",
        "from": "T15n0636_002:0514c28_0",
        "context_with_next_sentence": true
    },
    {
        "source_sentence": "　悉意大歡喜，　　即住虛空中，　去地百卌丈，　　叉手在佛邊。",
        "from": "T15n0636_002:0515a01_0",
        "context_with_next_sentence": true
    },
    {
        "source_sentence": "　今坐諸菩薩，　　受莂亦如是，　其意增歡喜，　　得聞諸三昧。",
        "from": "T15n0636_002:0515a03_0",
        "context_with_next_sentence": true
    },
    {
        "source_sentence": "　便從一佛剎，　　飛到諸佛前，　不動亦不搖，　　震動諸剎中。",
        "from": "T15n0636_002:0515a05_0",
        "context_with_next_sentence": true
    },
    {
        "source_sentence": "　龍王大歡喜，　　即雨萬種香，　化為諸水池，　　上到三千中。",
        "from": "T15n0636_002:0515a07_0",
        "context_with_next_sentence": true
    },
    {
        "source_sentence": "　華香自然來，　　亂風自然生，　百種諸音樂，　　悉住於空中。」",
        "from": "T15n0636_002:0515a09_0",
        "context_with_next_sentence": true
    },
    {
        "source_sentence": "於是寶來菩薩問文殊師利言：「今此香花從他剎來，及諸音樂來在會中，為佛威神？",
        "from": "T15n0636_002:0515a11_0",
        "context_with_next_sentence": true
    },
    {
        "source_sentence": "將菩薩力耶？」",
        "from": "T15n0636_002:0515a12_1",
        "context_with_next_sentence": true
    },
    {
        "source_sentence": "文殊答曰：「佛及菩薩得力神變皆不可見，知是樂者無名之樂，有所在處。",
        "from": "T15n0636_002:0515a13_2",
        "context_with_next_sentence": true
    },
    {
        "source_sentence": "法音無名處，若樂是樂處，所有如化是樂，無二法是樂，於羅漢辟支佛悉欲度之是樂，所見異道悉欲令得佛是樂，所度無有主是樂，一切處無所無所起、於三昧無煩荷是樂，一切處無有名是樂，諸所有皆如化是樂，非音處無所生處是樂，法所施無所施是樂，大千剎中無常處是即樂，一切人令得信無所得是其樂，當來過去現在三處盡無所盡是樂，令還本無所見是樂，見法輪是為無所見是樂，三千剎中一切等是樂，十方三千樹法之藏是樂，十方剎但有名是樂，色欲合是樂，於名字無有主是樂，無邊幅一切寂是樂，一切明與冥合是樂，諸所行不失戒是樂，諸所念不離三昧是樂，虛空寶度無極是樂，諸慧覺無有處是樂，諸所可是樂，一切決無受者是樂，三界中無與等是樂，貪於法不惜命是樂，一切明令復明是樂，諸所有但倒見、見正者是樂，布施無所悕望是樂，意無極作大船師是樂，無邊園脫無極是樂，意寂靖是樂，無所定是樂，諸三昧門無倒者是樂，亦無聽亦無聞是樂，諸所念非政意是樂，一切人無脫者是樂，諸所度譬若幻是樂，初發意三昧俱是樂，諸菩薩所從來無有處是樂，諸菩薩在意生到十方是樂，非青黃白黑無道徑是樂。",
        "from": "T15n0636_002:0515a14_3",
        "context_with_next_sentence": true
    },
    {
        "source_sentence": "如是寶來！",
        "from": "T15n0636_002:0515b10_4",
        "context_with_next_sentence": true
    },
    {
        "source_sentence": "欲知佛及菩薩威神音樂所樂如是。」",
        "from": "T15n0636_002:0515b10_5",
        "context_with_next_sentence": true
    },
    {
        "source_sentence": "寶來菩薩說頌曰：「文殊師利意，　　慧尊無有前，　所施弊三千，　　其智莫不尊。",
        "from": "T15n0636_002:0515b11_6",
        "context_with_next_sentence": true
    },
    {
        "source_sentence": "　威神所施行，　　悉除三千中，　諸樂無所欲，　　但為不脫施。",
        "from": "T15n0636_002:0515b14_0",
        "context_with_next_sentence": true
    },
    {
        "source_sentence": "　法樂為最大，　　於化無度者，　所施樂法與，　　若空無度者。",
        "from": "T15n0636_002:0515b16_0",
        "context_with_next_sentence": true
    },
    {
        "source_sentence": "　法與樂俱行，　　無有過是寶，　所樂不有主，　　若空無處所。",
        "from": "T15n0636_002:0515b18_0",
        "context_with_next_sentence": true
    },
    {
        "source_sentence": "　深入諸微妙，　　曉了一切人，　使之得大法，　　斷滅勤苦根。",
        "from": "T15n0636_002:0515b20_0",
        "context_with_next_sentence": true
    },
    {
        "source_sentence": "　一切世間人，　　悉有意不解，　以法為覺意，　　以慧救一切。」",
        "from": "T15n0636_002:0515b22_0",
        "context_with_next_sentence": true
    },
    {
        "source_sentence": "佛爾時遙為寶來菩薩說頌曰：「離空非想，　　是想非空，　　於法不起，　即為是起。",
        "from": "T15n0636_002:0515b24_0",
        "context_with_next_sentence": true
    },
    {
        "source_sentence": "　　常當軟意，　　淨無所有，　色欲同合，　　無相入者。",
        "from": "T15n0636_002:0515b26_1",
        "context_with_next_sentence": true
    },
    {
        "source_sentence": "　　所說無形，　不離有形，　　因法如夢，　　所可無底。",
        "from": "T15n0636_002:0515b27_2",
        "context_with_next_sentence": true
    },
    {
        "source_sentence": "　是寂離寂，　　無離不造，　　眾法無主，　所可如化。",
        "from": "T15n0636_002:0515b29_0",
        "context_with_next_sentence": true
    },
    {
        "source_sentence": "　　都無所受，　　法無所捨，　所作到見，　　一切皆然。",
        "from": "T15n0636_002:0515c01_1",
        "context_with_next_sentence": true
    },
    {
        "source_sentence": "　　非色離色，　是色不離，　　其法如色，　　其處如是。",
        "from": "T15n0636_002:0515c02_2",
        "context_with_next_sentence": true
    },
    {
        "source_sentence": "　非音是響，　　無聞不見，　　不聽不觀，　所有如是。",
        "from": "T15n0636_002:0515c04_0",
        "context_with_next_sentence": true
    },
    {
        "source_sentence": "　　於化無名，　　自言為是，　法無是計，　　所度如是。",
        "from": "T15n0636_002:0515c05_1",
        "context_with_next_sentence": true
    },
    {
        "source_sentence": "　　於幻無見，　所見離見，　　離貪諸欲，　　非法所儀。",
        "from": "T15n0636_002:0515c06_2",
        "context_with_next_sentence": true
    },
    {
        "source_sentence": "　於欲無垢，　　不著無離，　　如是諦見，　無有見者。",
        "from": "T15n0636_002:0515c08_0",
        "context_with_next_sentence": true
    },
    {
        "source_sentence": "　　於淨離淨，　　十方無造，　所可若實，　　如化無主。」",
        "from": "T15n0636_002:0515c09_1",
        "context_with_next_sentence": true
    },
    {
        "source_sentence": "寶來菩薩知佛所說，便於宮中說頌曰：「疑本不解，　　謂法皆然，　　本無常住，　疑慧如是。",
        "from": "T15n0636_002:0515c11_0",
        "context_with_next_sentence": true
    },
    {
        "source_sentence": "　　於想無勞，　　識念無苦，　舉名住字，　　非求法者。",
        "from": "T15n0636_002:0515c13_1",
        "context_with_next_sentence": true
    },
    {
        "source_sentence": "　　於本不爾，　不還不是，　　所可無可，　　遠離無可。",
        "from": "T15n0636_002:0515c14_2",
        "context_with_next_sentence": true
    },
    {
        "source_sentence": "　脫生無滅，　　是即為滅，　　於滅無想，　是為非滅。",
        "from": "T15n0636_002:0515c16_0",
        "context_with_next_sentence": true
    },
    {
        "source_sentence": "　　於法無生，　　亦不想成，　所以者何？",
        "from": "T15n0636_002:0515c17_1",
        "context_with_next_sentence": true
    },
    {
        "source_sentence": "　　諸法皆空。",
        "from": "T15n0636_002:0515c18_2",
        "context_with_next_sentence": true
    },
    {
        "source_sentence": "　　亦不求言，　我離泥洹，　　所以者何？",
        "from": "T15n0636_002:0515c18_3",
        "context_with_next_sentence": true
    },
    {
        "source_sentence": "　　本末淨故。",
        "from": "T15n0636_002:0515c19_4",
        "context_with_next_sentence": true
    },
    {
        "source_sentence": "　不盡十方，　　舉之為證，　　有言是我，　是即為證。",
        "from": "T15n0636_002:0515c20_0",
        "context_with_next_sentence": true
    },
    {
        "source_sentence": "　　不當遠念，　　念於十方，　法無二法，　　即得無名。",
        "from": "T15n0636_002:0515c21_1",
        "context_with_next_sentence": true
    },
    {
        "source_sentence": "　　法非思想，　可當逮者，　　起行如是，　　不見尊法。",
        "from": "T15n0636_002:0515c22_2",
        "context_with_next_sentence": true
    },
    {
        "source_sentence": "　要當解慧，　　於妙不恐，　　深行不主，　可謂慧門。」",
        "from": "T15n0636_002:0515c24_0",
        "context_with_next_sentence": true
    },
    {
        "source_sentence": "寶來菩薩問文殊師利：「今在會中新發意者，我欲使得無極法，當何以致之？」",
        "from": "T15n0636_002:0515c26_0",
        "context_with_next_sentence": true
    },
    {
        "source_sentence": "文殊答曰：「於想無作即得無極法。」",
        "from": "T15n0636_002:0515c27_1",
        "context_with_next_sentence": true
    },
    {
        "source_sentence": "又問：「何謂無想作者？」",
        "from": "T15n0636_002:0515c28_2",
        "context_with_next_sentence": true
    },
    {
        "source_sentence": "文殊言：「當逮九法寶：一者意無處所是即寶、二者觀法無主是即寶、三者不見有當來過去是即寶、四者於法無有造作者是即寶、五者所施但施經法是即寶、六者見五道勤苦於其中不轉是即寶、七者所覺不遠漚和拘舍羅是即寶、八者直見諸法不處法有二是即寶、九者到於泥洹亦如化是即寶，是為九法寶。」",
        "from": "T15n0636_002:0515c28_3",
        "context_with_next_sentence": true
    },
    {
        "source_sentence": "於是文殊師利說偈曰：「於可無所欲，　　所住無常名，　若空無有垢，　　佛笑無不可。",
        "from": "T15n0636_002:0516a07_4",
        "context_with_next_sentence": true
    },
    {
        "source_sentence": "　笑空不離末，　　如本無笑者，　已住諸法名，　　一切皆如笑。",
        "from": "T15n0636_002:0516a10_0",
        "context_with_next_sentence": true
    },
    {
        "source_sentence": "　本末皆自然，　　無有往來者，　笑者有還報，　　不還亦不笑。",
        "from": "T15n0636_002:0516a12_0",
        "context_with_next_sentence": true
    },
    {
        "source_sentence": "　法者皆是一，　　已笑便有二，　於二無名字，　　是故為是尊。",
        "from": "T15n0636_002:0516a14_0",
        "context_with_next_sentence": true
    },
    {
        "source_sentence": "　所笑無所著，　　但為眾法施，　所動無所動，　　是故無上尊。",
        "from": "T15n0636_002:0516a16_0",
        "context_with_next_sentence": true
    },
    {
        "source_sentence": "　笑者無還報，　　一切無有主，　其笑不離本，　　是故天中天。",
        "from": "T15n0636_002:0516a18_0",
        "context_with_next_sentence": true
    },
    {
        "source_sentence": "　笑者無所起，　　但為倒見耳，　於法悉寂然，　　寂者本無故。",
        "from": "T15n0636_002:0516a20_0",
        "context_with_next_sentence": true
    },
    {
        "source_sentence": "　笑者不離化，　　以化大施與，　於化無舉名，　　是故乃為法。",
        "from": "T15n0636_002:0516a22_0",
        "context_with_next_sentence": true
    },
    {
        "source_sentence": "　於法無有是，　　但為不脫施，　所脫不為脫，　　佛者亦如是。",
        "from": "T15n0636_002:0516a24_0",
        "context_with_next_sentence": true
    },
    {
        "source_sentence": "　故於大會中，　　議度無度者，　於法作施與，　　無有與比者。」",
        "from": "T15n0636_002:0516a26_0",
        "context_with_next_sentence": true
    },
    {
        "source_sentence": "舍利弗問寶來曰：「欲使十方一切學者，皆得總持諸陀隣尼。",
        "from": "T15n0636_002:0516a28_0",
        "context_with_next_sentence": true
    },
    {
        "source_sentence": "修行何法當得致之？」",
        "from": "T15n0636_002:0516a29_1",
        "context_with_next_sentence": true
    },
    {
        "source_sentence": "寶來曰：「當行三十二法寶：一者欲使一切未發意者皆當度之如化無礙；二者未發無上正真道意者皆令住正法；三者視三千大千剎土等無異；四者若住限者令遠離眾欲在於慧門，無動無轉得至泥洹；五者人說有天無天志不動還；六者志道堅固意不怯弱；七者一切無來受生者，視當來過去無有二；八者觀諸三昧禪寂然無處所；九者諸所度無有主，一切從空致空；十者三千大千諸佛我悉從受法；十一者他方剎土敢有來聽經者悉令得決；十二者諸佛剎土所有華香，來者亦不喜、不來者亦不求；十三者諸發意者使得法住；十四者當來過去意無增減，所以者何？",
        "from": "T15n0636_002:0516a29_2",
        "context_with_next_sentence": true
    },
    {
        "source_sentence": "知本無二故；十五者悉欲令十方蜎飛蠕動奉持禁戒終無毀犯；十六者無有邪念在於十方，轉意還本則向慧門；十七者無所不忍常無邪恨；十八者從觀至觀無有度者；十九者如本無住無常住處；二十者所度無有主，如空無念想；二十一者於慧作施與無有舉名者，於欲無所著便從是得脫；二十二者所說不離對因作施與故；於大國眾中度無脫者；二十三者於無數剎飛到他剎，在諸佛前無所罣礙；二十四者視諸剎等無得脫者；二十五者淨癡同合本淨無異；二十六者住大千中主作橋梁，勸進未覺令冥見明；二十七者於大海中作大船師，渡諸群生無有厭極；二十八者作無邊蓋閉塞眾垢；二十九者作無極惠不離十方；三十者作大慈哀苞潤一切，諸未度者悉當度之，故號之曰天中之天；三十一者常行等心無有偏適救濟無雙，故號無上尊祐；三十二者菩薩所說不離經法，遍大千剎中莫不等聞，是故空中自然生華；是為菩薩三十二法寶。」",
        "from": "T15n0636_002:0516b13_3",
        "context_with_next_sentence": true
    },
    {
        "source_sentence": "於是寶來菩薩說頌曰：「十方普如化，　　一切皆無常，　真法正諦寂，　　演說度眾生，　有想不離想，　　一切實本空，　若華未施葉，　　其色不可當，　一切所眾欲，　　立之可意王，　諸寶無上尊，　　號為天中天。",
        "from": "T15n0636_002:0516c04_4",
        "context_with_next_sentence": true
    },
    {
        "source_sentence": "　故於大會中，　　議度未脫者，　其本無常住，　　故字十力尊。",
        "from": "T15n0636_002:0516c12_0",
        "context_with_next_sentence": true
    },
    {
        "source_sentence": "　一切為倒見，　　世間謂之冥，　所可若如化，　　能脫十方中。",
        "from": "T15n0636_002:0516c14_0",
        "context_with_next_sentence": true
    },
    {
        "source_sentence": "　虛空無常處，　　佛藏悉在中，　以脫無脫者，　　故教十方人。",
        "from": "T15n0636_002:0516c16_0",
        "context_with_next_sentence": true
    },
    {
        "source_sentence": "　十方諸佛剎，　　合之為一國，　自然眾大會，　　悉滿十方中。",
        "from": "T15n0636_002:0516c18_0",
        "context_with_next_sentence": true
    },
    {
        "source_sentence": "　佛者一切覺，　　笑不離其容，　不離黃金色，　　以示未脫人。",
        "from": "T15n0636_002:0516c20_0",
        "context_with_next_sentence": true
    },
    {
        "source_sentence": "　十方為作導，　　意不離法王，　所施無所施，　　華布於十方。",
        "from": "T15n0636_002:0516c22_0",
        "context_with_next_sentence": true
    },
    {
        "source_sentence": "　金色大蓮華，　　遍滿諸空中，　起想而作行，　　不住諸天中。",
        "from": "T15n0636_002:0516c24_0",
        "context_with_next_sentence": true
    },
    {
        "source_sentence": "　文殊師利意，　　曠大無有雙，　使得道莂者，　　住在虛空中。",
        "from": "T15n0636_002:0516c26_0",
        "context_with_next_sentence": true
    },
    {
        "source_sentence": "　寶來慧意尊，　　光明遍宮中，　可意諸天人，　　悉得到法門。",
        "from": "T15n0636_002:0516c28_0",
        "context_with_next_sentence": true
    },
    {
        "source_sentence": "　十方諸菩薩，　　感動諸剎中。",
        "from": "T15n0636_002:0517a01_0",
        "context_with_next_sentence": true
    },
    {
        "source_sentence": "　今會諸天子，　　得聞是尊經，　徹見諸一切，　　乃到可意宮。",
        "from": "T15n0636_002:0517a02_0",
        "context_with_next_sentence": true
    },
    {
        "source_sentence": "　化為交露坐，　　萬種天華香，　聽受諸三昧，　　坐觀大眾中，　諸來宿功德，　　發意供養尊，　道者不直見，　　所有皆如是，　諸脫無有數，　　三界不可極。」",
        "from": "T15n0636_002:0517a04_0",
        "context_with_next_sentence": true
    },
    {
        "source_sentence": "文殊師利菩薩問寶來曰：「眾音如化，所作法無想，亦不可盡，故有自然。",
        "from": "T15n0636_002:0517a09_0",
        "context_with_next_sentence": true
    },
    {
        "source_sentence": "當以何脫之？」",
        "from": "T15n0636_002:0517a10_1",
        "context_with_next_sentence": true
    },
    {
        "source_sentence": "寶來答曰：「有九法寶：一者自然無處亦如化；二者諸法無處亦如化；三者當來無處亦如化；四者諸所有世處亦如化；五者觀過去處亦如化；六者觀見諸法如幻耳，亦無有處亦如化；七者所見無處亦如化；八者得道無脫處亦如化；九者得於泥洹本無住處亦如化；是為九法可得脫慧。」",
        "from": "T15n0636_002:0517a10_2",
        "context_with_next_sentence": true
    },
    {
        "source_sentence": "文殊又問：「過於泥洹皆亦自然，誰為是化本者？",
        "from": "T15n0636_002:0517a17_3",
        "context_with_next_sentence": true
    },
    {
        "source_sentence": "誰是化主者？",
        "from": "T15n0636_002:0517a18_4",
        "context_with_next_sentence": true
    },
    {
        "source_sentence": "化為有本無？",
        "from": "T15n0636_002:0517a18_5",
        "context_with_next_sentence": true
    },
    {
        "source_sentence": "化有所起處無？",
        "from": "T15n0636_002:0517a19_6",
        "context_with_next_sentence": true
    },
    {
        "source_sentence": "道為有處無？」",
        "from": "T15n0636_002:0517a19_7",
        "context_with_next_sentence": true
    },
    {
        "source_sentence": "寶來答曰：「有九法知化無處：一者非道無處是則化、二者化非處無想是則化、三者化者無起化處無處是則化、四者非常名無有盡時是則化、五者化處無處是則化、六者於道無想是則化、七者化者於起無起是則化、八者化者於諸欲無有處是則化、九者化者於所度無所處是則化，是為九法知化本。」",
        "from": "T15n0636_002:0517a19_8",
        "context_with_next_sentence": true
    },
    {
        "source_sentence": "於是文殊師利又說偈答曰：「十方無化者，　　化化無有形，　一切無常寶，　　是故為化主。",
        "from": "T15n0636_002:0517a26_9",
        "context_with_next_sentence": true
    },
    {
        "source_sentence": "　道者不化得，　　亦不離其處，　所說無常形，　　自然在其處。",
        "from": "T15n0636_002:0517b01_0",
        "context_with_next_sentence": true
    },
    {
        "source_sentence": "　諸寶從化得，　　本離從無有，　其本同化生，　　是故人中尊。",
        "from": "T15n0636_002:0517b03_0",
        "context_with_next_sentence": true
    },
    {
        "source_sentence": "　欲者從化起，　　法本無有是，　化而住五道，　　無有見化主。",
        "from": "T15n0636_002:0517b05_0",
        "context_with_next_sentence": true
    },
    {
        "source_sentence": "　生死及五道，　　與化不相連，　以世貪不斷，　　故現正覺耳。",
        "from": "T15n0636_002:0517b07_0",
        "context_with_next_sentence": true
    },
    {
        "source_sentence": "　如來及化主，　　十方尊無極，　持化大其世，　　世間無知者。",
        "from": "T15n0636_002:0517b09_0",
        "context_with_next_sentence": true
    },
    {
        "source_sentence": "　法輪無色轉，　　於化無轉者，　繫色有思想，　　深法無轉者。",
        "from": "T15n0636_002:0517b11_0",
        "context_with_next_sentence": true
    },
    {
        "source_sentence": "　想色化十方，　　莫不受法者，　所施大智慧，　　世間無說者。",
        "from": "T15n0636_002:0517b13_0",
        "context_with_next_sentence": true
    },
    {
        "source_sentence": "　諸欲及羅漢，　　不逮覺是寶，　故於眾會中，　　廣說無二寶。",
        "from": "T15n0636_002:0517b15_0",
        "context_with_next_sentence": true
    },
    {
        "source_sentence": "　智慧不可極，　　光明最無有，　十方作橋梁，　　所說無有二。",
        "from": "T15n0636_002:0517b17_0",
        "context_with_next_sentence": true
    },
    {
        "source_sentence": "　十方諸佛剎，　　悉令為平等，　亦不使其人，　　發意有異心。",
        "from": "T15n0636_002:0517b19_0",
        "context_with_next_sentence": true
    },
    {
        "source_sentence": "　十方諸法園，　　一切法度垢，　亦不從世間，　　於法無脫者。",
        "from": "T15n0636_002:0517b21_0",
        "context_with_next_sentence": true
    },
    {
        "source_sentence": "　於惠無有脫，　　不見往來者，　於寂復見寂，　　明中復見明。",
        "from": "T15n0636_002:0517b23_0",
        "context_with_next_sentence": true
    },
    {
        "source_sentence": "　法者非慧得，　　自然本無是，　慧冥俱同合，　　故無相識者。",
        "from": "T15n0636_002:0517b25_0",
        "context_with_next_sentence": true
    },
    {
        "source_sentence": "　癡慧不同合，　　其慧眾冥明，　所施但為法，　　如華在高山。",
        "from": "T15n0636_002:0517b27_0",
        "context_with_next_sentence": true
    },
    {
        "source_sentence": "　諸惡不可極，　　色欲不可盡，　泥洹及生死，　　一切皆如是。",
        "from": "T15n0636_002:0517b29_0",
        "context_with_next_sentence": true
    },
    {
        "source_sentence": "　十方諸佛慧，　　無知無覺者，　所以見淨法，　　故言世無有。」",
        "from": "T15n0636_002:0517c02_0",
        "context_with_next_sentence": true
    },
    {
        "source_sentence": "曇摩菩薩復問寶來菩薩言：「於化無起離，誰為成主者？",
        "from": "T15n0636_002:0517c04_0",
        "context_with_next_sentence": true
    },
    {
        "source_sentence": "泥洹不生滅、不遠五道，當來發意轉住法輪淨無諸垢，一切眾生誰為度者？」",
        "from": "T15n0636_002:0517c05_1",
        "context_with_next_sentence": true
    },
    {
        "source_sentence": "寶來答曰：「快哉所問！",
        "from": "T15n0636_002:0517c06_2",
        "context_with_next_sentence": true
    },
    {
        "source_sentence": "欲決一切生死之根，乃如是乎？",
        "from": "T15n0636_002:0517c07_3",
        "context_with_next_sentence": true
    },
    {
        "source_sentence": "菩薩有九法寶：一者於化化主無主；二者於泥洹與生死初無相知者；三者於生死於滅無滅；四者一切天上使不還生無生處；五者當起意未起意如處住；六者三千大千佛剎觀了無得度者；七者於念無起處；八者悉使三千佛剎皆取泥洹意亦不喜，不取泥洹意亦不瞋，所以者何？",
        "from": "T15n0636_002:0517c08_4",
        "context_with_next_sentence": true
    },
    {
        "source_sentence": "諸法無處故；九者隨願取羅漢我悉令發意，若有發意求願者，不令復還不起諸生無有還願；是為九法。」",
        "from": "T15n0636_002:0517c14_5",
        "context_with_next_sentence": true
    },
    {
        "source_sentence": "又說偈言：「於可無不可，　　於欲無所欲，　所度無見者，　　法轉無常處。",
        "from": "T15n0636_002:0517c16_6",
        "context_with_next_sentence": true
    },
    {
        "source_sentence": "　慧者無所說，　　因度無往者，　故見大正法，　　世之最無有。",
        "from": "T15n0636_002:0517c19_0",
        "context_with_next_sentence": true
    },
    {
        "source_sentence": "　道者無常名，　　故為十方寶，　以得無得者，　　生死無有道。",
        "from": "T15n0636_002:0517c21_0",
        "context_with_next_sentence": true
    },
    {
        "source_sentence": "　四馬不可盡，　　可意無有足，　世間悉樂之，　　不捨不得道。",
        "from": "T15n0636_002:0517c23_0",
        "context_with_next_sentence": true
    },
    {
        "source_sentence": "　畏生無有脫，　　不畏無脫者，　生死當舉名，　　立之為五道。",
        "from": "T15n0636_002:0517c25_0",
        "context_with_next_sentence": true
    },
    {
        "source_sentence": "　有報無答者，　　可謂為是法，　法者本無二，　　所有諦以覺。",
        "from": "T15n0636_002:0517c27_0",
        "context_with_next_sentence": true
    },
    {
        "source_sentence": "　無邊亦無幅，　　無極不可計，　本際如影響，　　無有往來者。",
        "from": "T15n0636_002:0517c29_0",
        "context_with_next_sentence": true
    },
    {
        "source_sentence": "　於起無所起，　　法無諸欲者，　生死本無處，　　生死化如是。",
        "from": "T15n0636_002:0518a02_0",
        "context_with_next_sentence": true
    },
    {
        "source_sentence": "　於淨無有淨，　　於垢無有垢，　悉為十方人，　　斷絕諸五道。",
        "from": "T15n0636_002:0518a04_0",
        "context_with_next_sentence": true
    },
    {
        "source_sentence": "　淨意若如水，　　一切無瑕垢，　青黃及白黑，　　悉得見其形。",
        "from": "T15n0636_002:0518a06_0",
        "context_with_next_sentence": true
    },
    {
        "source_sentence": "　諸法不可呵，　　即得無上寶，　吾我及與人，　　世間無得者。",
        "from": "T15n0636_002:0518a08_0",
        "context_with_next_sentence": true
    },
    {
        "source_sentence": "　不住無住諦，　　所有諦如是，　所覺無所見，　　世間諦如是。",
        "from": "T15n0636_002:0518a10_0",
        "context_with_next_sentence": true
    },
    {
        "source_sentence": "　不度無不度，　　世時誰不有，　十方立正覺，　　悉得無上寶。」",
        "from": "T15n0636_002:0518a12_0",
        "context_with_next_sentence": true
    },
    {
        "source_sentence": "曇摩菩薩問寶來菩薩言：「欲使十方諸天人民，自然皆令得如其處，當行何等法得致之乎？」",
        "from": "T15n0636_002:0518a14_0",
        "context_with_next_sentence": true
    },
    {
        "source_sentence": "寶來答曰：「有六事得逮是法：一者聞知是會時是即為寶；二者得聞是經是即為寶；三者逮本功德是即為寶；四者得聞是經法者，悉得六萬三昧，是即為寶；五者已得六萬三昧，欲十方人發無上意，是即為寶；六者皆使十方悉得會於佛樹，是即為寶。」",
        "from": "T15n0636_002:0518a16_1",
        "context_with_next_sentence": true
    },
    {
        "source_sentence": "說是經時，九十億菩薩，六十七億諸天人民，皆得無所從生法處；九億菩薩得是三昧。",
        "from": "T15n0636_002:0518a21_2",
        "context_with_next_sentence": true
    },
    {
        "source_sentence": "三千大千佛剎六反震動，諸天於空中大作伎樂，諸龍、阿須倫，皆得聞見是深三昧。",
        "from": "T15n0636_002:0518a23_3",
        "context_with_next_sentence": true
    },
    {
        "source_sentence": "阿難正衣服，長跪白佛言：「是名何經？",
        "from": "T15n0636_002:0518a25_4",
        "context_with_next_sentence": true
    },
    {
        "source_sentence": "云何奉持？」",
        "from": "T15n0636_002:0518a26_5",
        "context_with_next_sentence": true
    },
    {
        "source_sentence": "佛語阿難：「是名為『無極寶』，當奉持之。」",
        "from": "T15n0636_002:0518a26_6",
        "context_with_next_sentence": true
    },
    {
        "source_sentence": "佛說經已，諸天、人、阿須倫、人非人皆歡喜，各前為佛作禮而去。",
        "from": "T15n0636_002:0518a27_7",
        "context_with_next_sentence": true
    },
    {
        "source_sentence": "佛說無極寶三昧經卷下",
        "from": "T15n0636_002:0518a29_0",
        "context_with_next_sentence": false
    }
]