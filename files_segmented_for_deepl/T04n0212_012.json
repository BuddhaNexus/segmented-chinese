[
    {
        "source_sentence": "出曜經卷第十二",
        "from": "T04n0212_012:0672a13_0",
        "context_with_next_sentence": true
    },
    {
        "source_sentence": "姚秦涼州沙門竺佛念譯",
        "from": "T04n0212_012:0672a15_0",
        "context_with_next_sentence": true
    },
    {
        "source_sentence": "◎信品第十一",
        "from": "T04n0212_012:0672a16_0",
        "context_with_next_sentence": true
    },
    {
        "source_sentence": "　信慚戒意財，　　是法雅士譽，　斯道明智說，　　如是昇天世。",
        "from": "T04n0212_012:0672a17_0",
        "context_with_next_sentence": true
    },
    {
        "source_sentence": "信慚戒意財者，世儻有人族姓男族姓女有此信財，慚愧、戒意財者，便為億百千眾生於中獨尊貴，為人所敬眾生樂從不能去離。",
        "from": "T04n0212_012:0672a19_0",
        "context_with_next_sentence": true
    },
    {
        "source_sentence": "是故說曰，信慙戒意財也。",
        "from": "T04n0212_012:0672a21_1",
        "context_with_next_sentence": true
    },
    {
        "source_sentence": "是法雅士譽者，諸佛世尊及辟支佛，皆逮度無極眾行不缺，為賢聖所譽，是故說，是法雅士譽也。",
        "from": "T04n0212_012:0672a22_2",
        "context_with_next_sentence": true
    },
    {
        "source_sentence": "斯道明智說者，明智之人聰明黠慧，能演其道暢說旨要。",
        "from": "T04n0212_012:0672a24_3",
        "context_with_next_sentence": true
    },
    {
        "source_sentence": "云何名為道？",
        "from": "T04n0212_012:0672a26_4",
        "context_with_next_sentence": true
    },
    {
        "source_sentence": "道者是誰？",
        "from": "T04n0212_012:0672a26_5",
        "context_with_next_sentence": true
    },
    {
        "source_sentence": "所謂道者，無形無聲，尋迹不可覩，智者所履非愚所習，清淨所修非穢濁所行，是故說曰，斯道明智說也。",
        "from": "T04n0212_012:0672a26_6",
        "context_with_next_sentence": true
    },
    {
        "source_sentence": "如是昇天世者，人欲求福安處無為，有信有慚聞施慧智，皆生天路。",
        "from": "T04n0212_012:0672a29_0",
        "context_with_next_sentence": true
    },
    {
        "source_sentence": "或有人偏有信，因信生天者其福不廣，或以慚愧因慙愧生天，或以戒因戒生天，或以聞因聞生天，或以施因施生天，或以慧因慧生天，其福不廣受福微少蓋不足言。",
        "from": "T04n0212_012:0672b01_1",
        "context_with_next_sentence": true
    },
    {
        "source_sentence": "或有眾生但持戒生天者，唯有一天女、一伎樂、己身為三，或有諸天共一器食。",
        "from": "T04n0212_012:0672b05_2",
        "context_with_next_sentence": true
    },
    {
        "source_sentence": "若持一行而生天者，舉手食黑覆口食之，若眾行具足而生天者，舉手食白在眾顯現而不匿藏，眾戒具足慚愧戒聞生彼天者，玉女營從不可稱計，七寶宮殿所欲自恣，作倡伎樂極自歡悅。",
        "from": "T04n0212_012:0672b07_3",
        "context_with_next_sentence": true
    },
    {
        "source_sentence": "是故說，如是昇天世也。",
        "from": "T04n0212_012:0672b11_4",
        "context_with_next_sentence": true
    },
    {
        "source_sentence": "　愚不修天行，　　亦不譽布施，　信施助善者，　　從是到彼安。",
        "from": "T04n0212_012:0672b12_0",
        "context_with_next_sentence": true
    },
    {
        "source_sentence": "愚不修天行者，慳嫉妬疑意性局短無惠施心，亦復不造後世良祐福田，復無勇猛諸善德本，是故說曰，愚不修天行也。",
        "from": "T04n0212_012:0672b14_0",
        "context_with_next_sentence": true
    },
    {
        "source_sentence": "亦不譽布施者，愚癡之人，自不布施、見施便怒，好修惡業不行善法習近愚法。",
        "from": "T04n0212_012:0672b16_1",
        "context_with_next_sentence": true
    },
    {
        "source_sentence": "如所說，愚不好施智者所忌，愚人執心意性剛強，雖欲惠施意終不悟，慧人分別知之不要，是故說曰，亦不譽布施也。",
        "from": "T04n0212_012:0672b18_2",
        "context_with_next_sentence": true
    },
    {
        "source_sentence": "信施助善者，智人財施意不怯弱，信施受福慳嫉為病，是故說曰，信施助善者也。",
        "from": "T04n0212_012:0672b21_3",
        "context_with_next_sentence": true
    },
    {
        "source_sentence": "從是到彼安者，若從此間上昇於天，天上獨王，生於世間豪貴無極，由是自致入滅盡泥洹，無有生老病死諸患，寂然永息亦不著斷，是故說曰，從是到彼安也。",
        "from": "T04n0212_012:0672b23_4",
        "context_with_next_sentence": true
    },
    {
        "source_sentence": "　信者真人長，　　念法所住安，　近者意得上，　　智壽壽中賢。",
        "from": "T04n0212_012:0672b27_0",
        "context_with_next_sentence": true
    },
    {
        "source_sentence": "昔佛在阿羅毘鬼界處，彼國中時有暴鬼名阿羅婆，恒噉生人日數十人，奴婢悉盡。",
        "from": "T04n0212_012:0672b29_0",
        "context_with_next_sentence": true
    },
    {
        "source_sentence": "時，彼國界人民自相謂言：「我等為此惡鬼所食，死者狼籍、在者無幾，我等宜可求謝彼鬼，家家以次日送一人供彼厨宰，然後乃有生路耳。」",
        "from": "T04n0212_012:0672c01_1",
        "context_with_next_sentence": true
    },
    {
        "source_sentence": "時彼人民如其所言，求鬼得恩日送一人，先遣奴婢無復遺餘，次遣兒息。",
        "from": "T04n0212_012:0672c05_0",
        "context_with_next_sentence": true
    },
    {
        "source_sentence": "時，有那憂羅父長者，素尠兒息，即日生一男兒，顏貌殊特世之希有，面如桃華視之無厭，次應食鬼復是其日，時彼長者饒財多寶，象馬七珍不可稱計，金銀珍寶車璩馬瑙、珊瑚琥珀水精琉璃，無價寶物充滿庫藏。",
        "from": "T04n0212_012:0672c06_1",
        "context_with_next_sentence": true
    },
    {
        "source_sentence": "長者躬自在街巷求買奴婢，以供彼鬼而不能得。",
        "from": "T04n0212_012:0672c11_2",
        "context_with_next_sentence": true
    },
    {
        "source_sentence": "爾時長者向天地諸神自歸求哀：「奈何亡我所天！",
        "from": "T04n0212_012:0672c12_3",
        "context_with_next_sentence": true
    },
    {
        "source_sentence": "吾今日唯生一子滿我誓願，今日次食彼惡鬼。」",
        "from": "T04n0212_012:0672c13_4",
        "context_with_next_sentence": true
    },
    {
        "source_sentence": "復遙歸命如來世尊：「當見哀愍，拔斯苦難。」",
        "from": "T04n0212_012:0672c14_5",
        "context_with_next_sentence": true
    },
    {
        "source_sentence": "爾時世尊三達六通，知長者心意煩熾無所恃怙，以其神力至彼鬼界，正值阿羅婆鬼大集鬼眾至四王所。",
        "from": "T04n0212_012:0672c15_6",
        "context_with_next_sentence": true
    },
    {
        "source_sentence": "時，有軻陀羅鬼，將乘虛過彼鬼界上，盡其力勢不能得過，內自思惟：「計吾力勢，能移山飛岳倒覆天地，神力所接無所罣礙。",
        "from": "T04n0212_012:0672c18_7",
        "context_with_next_sentence": true
    },
    {
        "source_sentence": "吾常由此經過亦無艱難，今日何為有此躓頓？」",
        "from": "T04n0212_012:0672c20_8",
        "context_with_next_sentence": true
    },
    {
        "source_sentence": "即從空下詣彼鬼舍，遙見世尊光相明著，即前禮足右遶三匝便退而去，到彼大集鬼界，語阿羅婆鬼曰：「汝今賢士快得善利。",
        "from": "T04n0212_012:0672c21_9",
        "context_with_next_sentence": true
    },
    {
        "source_sentence": "所以然者？",
        "from": "T04n0212_012:0672c24_10",
        "context_with_next_sentence": true
    },
    {
        "source_sentence": "瞿曇大沙門在汝界住。」",
        "from": "T04n0212_012:0672c25_0",
        "context_with_next_sentence": true
    },
    {
        "source_sentence": "惡鬼聞已瞋恚興盛，心口自語：「吾行不在，便為沙門所見輕易。」",
        "from": "T04n0212_012:0672c25_1",
        "context_with_next_sentence": true
    },
    {
        "source_sentence": "語彼軻陀羅鬼曰：「吾今還家與沙門共鬪，設我得勝則無沙門，若我不如便當自喪不行於世。」",
        "from": "T04n0212_012:0672c26_2",
        "context_with_next_sentence": true
    },
    {
        "source_sentence": "阿羅婆鬼將軍還詣本界，到已語世尊曰：「速出沙門！",
        "from": "T04n0212_012:0672c29_3",
        "context_with_next_sentence": true
    },
    {
        "source_sentence": "不須停住。」",
        "from": "T04n0212_012:0673a01_4",
        "context_with_next_sentence": true
    },
    {
        "source_sentence": "如來如其語出。",
        "from": "T04n0212_012:0673a01_5",
        "context_with_next_sentence": true
    },
    {
        "source_sentence": "「還入沙門！」",
        "from": "T04n0212_012:0673a01_6",
        "context_with_next_sentence": true
    },
    {
        "source_sentence": "如來如其語入。",
        "from": "T04n0212_012:0673a02_7",
        "context_with_next_sentence": true
    },
    {
        "source_sentence": "如是至三。",
        "from": "T04n0212_012:0673a02_8",
        "context_with_next_sentence": true
    },
    {
        "source_sentence": "世尊告曰：「吾以從汝意三出三入，更有進退不從汝意。」",
        "from": "T04n0212_012:0673a02_9",
        "context_with_next_sentence": true
    },
    {
        "source_sentence": "鬼曰：「世尊！",
        "from": "T04n0212_012:0673a03_10",
        "context_with_next_sentence": true
    },
    {
        "source_sentence": "若沙門不出者當問沙門義，若不報義者，當破沙門腹而飲其血，當使沸血從面孔出，當捉汝臂掉著江表。」",
        "from": "T04n0212_012:0673a04_11",
        "context_with_next_sentence": true
    },
    {
        "source_sentence": "如來告曰：「吾亦不見沙門婆羅門梵魔眾聖天若非天，能破我腹及使沸血從面孔出。",
        "from": "T04n0212_012:0673a06_12",
        "context_with_next_sentence": true
    },
    {
        "source_sentence": "汝欲問義者，今正是時，吾當與汝一一分別。」",
        "from": "T04n0212_012:0673a08_13",
        "context_with_next_sentence": true
    },
    {
        "source_sentence": "即以說偈問如來曰：「人業何者上？",
        "from": "T04n0212_012:0673a09_14",
        "context_with_next_sentence": true
    },
    {
        "source_sentence": "　　何行致歡樂？",
        "from": "T04n0212_012:0673a10_15",
        "context_with_next_sentence": true
    },
    {
        "source_sentence": "　何要出要者？",
        "from": "T04n0212_012:0673a11_0",
        "context_with_next_sentence": true
    },
    {
        "source_sentence": "　　何壽壽中上？」",
        "from": "T04n0212_012:0673a11_1",
        "context_with_next_sentence": true
    },
    {
        "source_sentence": "世尊以偈告曰：「信者真人長，　　念法所住安，　近者意得上，　　智壽壽中賢。」",
        "from": "T04n0212_012:0673a12_0",
        "context_with_next_sentence": true
    },
    {
        "source_sentence": "時彼阿羅婆鬼聞佛真實之義，心開意解，即前五體投地自歸如來：「我今自歸大沙門足下，歸命法歸命比丘僧，自今已始不復殺生，願為優婆塞。」",
        "from": "T04n0212_012:0673a15_0",
        "context_with_next_sentence": true
    },
    {
        "source_sentence": "世尊告曰：「善來賢士！",
        "from": "T04n0212_012:0673a18_1",
        "context_with_next_sentence": true
    },
    {
        "source_sentence": "可從如來修奉五戒，於現法中獲無量果報。」",
        "from": "T04n0212_012:0673a18_2",
        "context_with_next_sentence": true
    },
    {
        "source_sentence": "鬼白佛言：「自受鬼身以來，恒食生人不食死人肉血，設當修奉五戒者，云何得全其命？」",
        "from": "T04n0212_012:0673a19_3",
        "context_with_next_sentence": true
    },
    {
        "source_sentence": "佛告鬼曰：「去此直北有無量眾生，彼國常宜，國主大臣父母宗族，有死亡者以刀畫面，或畫胸脣血出如涌泉，汝可食之，又不毀戒得全性命。」",
        "from": "T04n0212_012:0673a21_4",
        "context_with_next_sentence": true
    },
    {
        "source_sentence": "即受五戒。",
        "from": "T04n0212_012:0673a25_5",
        "context_with_next_sentence": true
    },
    {
        "source_sentence": "「為優婆塞，盡其壽命不得殺生，亦不念殺亦不教人殺。",
        "from": "T04n0212_012:0673a25_6",
        "context_with_next_sentence": true
    },
    {
        "source_sentence": "能者報曰：『優鼻。』",
        "from": "T04n0212_012:0673a26_7",
        "context_with_next_sentence": true
    },
    {
        "source_sentence": "為優婆塞，盡其壽命，不得不與取，不得念取不得教人取。",
        "from": "T04n0212_012:0673a27_0",
        "context_with_next_sentence": true
    },
    {
        "source_sentence": "能者報曰：『優鼻。』",
        "from": "T04n0212_012:0673a28_1",
        "context_with_next_sentence": true
    },
    {
        "source_sentence": "為優婆塞，盡其壽命，不得婬妷犯他妻婦，不得教人婬妷。",
        "from": "T04n0212_012:0673a28_2",
        "context_with_next_sentence": true
    },
    {
        "source_sentence": "能者報曰：『優鼻。』",
        "from": "T04n0212_012:0673b01_0",
        "context_with_next_sentence": true
    },
    {
        "source_sentence": "為優婆塞，盡其壽命，不得妄語，不得教人妄語鬪亂彼此。",
        "from": "T04n0212_012:0673b01_1",
        "context_with_next_sentence": true
    },
    {
        "source_sentence": "能者報曰：『優鼻。』",
        "from": "T04n0212_012:0673b02_2",
        "context_with_next_sentence": true
    },
    {
        "source_sentence": "為優婆塞，盡其壽命，不得飲酒，不得甞酒，不得教人飲酒。",
        "from": "T04n0212_012:0673b03_3",
        "context_with_next_sentence": true
    },
    {
        "source_sentence": "能者報曰：『優鼻。』」",
        "from": "T04n0212_012:0673b04_4",
        "context_with_next_sentence": true
    },
    {
        "source_sentence": "時阿羅婆居士那憂羅父，躬抱其兒沐浴澡洗更著新衣，將來至鬼界付與鬼將軍。",
        "from": "T04n0212_012:0673b04_5",
        "context_with_next_sentence": true
    },
    {
        "source_sentence": "爾時彼鬼受已付佛，佛復受已復付其父，以其手手相付，字曰手寶。",
        "from": "T04n0212_012:0673b06_6",
        "context_with_next_sentence": true
    },
    {
        "source_sentence": "由兒因緣，故說此偈：「信者真人長，念法所住安，近者意得上，智壽壽中賢也。」",
        "from": "T04n0212_012:0673b08_7",
        "context_with_next_sentence": true
    },
    {
        "source_sentence": "佛契經說：「告諸比丘：『若見豪貴長者，饒財多寶七珍具足無所缺乏，當念親近微說道教，論施論戒生天之德，如此眾行信為原首。』」",
        "from": "T04n0212_012:0673b10_8",
        "context_with_next_sentence": true
    },
    {
        "source_sentence": "是故說曰，信為真人長也。",
        "from": "T04n0212_012:0673b13_9",
        "context_with_next_sentence": true
    },
    {
        "source_sentence": "念法所住安者，念法之人當受快樂。",
        "from": "T04n0212_012:0673b13_10",
        "context_with_next_sentence": true
    },
    {
        "source_sentence": "樂有二義：一者世俗樂，二者第一義樂。",
        "from": "T04n0212_012:0673b14_11",
        "context_with_next_sentence": true
    },
    {
        "source_sentence": "世俗樂者，天上世間；第一義樂者，賢聖四禪以為樂也。",
        "from": "T04n0212_012:0673b15_12",
        "context_with_next_sentence": true
    },
    {
        "source_sentence": "念法之人獲此二樂，是故說曰，念法所住安也。",
        "from": "T04n0212_012:0673b16_13",
        "context_with_next_sentence": true
    },
    {
        "source_sentence": "近者意得上者，生死流轉周而復始，唯貴信義真實為上，若人妄語，生輒宗族不和穆，死入地獄，千具犂牛而耕其舌，生餓鬼畜生苦惱無量，設生為人恒被誹謗言不信用。",
        "from": "T04n0212_012:0673b17_14",
        "context_with_next_sentence": true
    },
    {
        "source_sentence": "是故說曰，近者意得上也。",
        "from": "T04n0212_012:0673b21_15",
        "context_with_next_sentence": true
    },
    {
        "source_sentence": "智壽壽中賢者，受諸果證於世無限，永捨生死壽，前進賢聖之壽。",
        "from": "T04n0212_012:0673b22_16",
        "context_with_next_sentence": true
    },
    {
        "source_sentence": "賢聖壽者，心常遊在百千定意，應機之辯問便能報。",
        "from": "T04n0212_012:0673b24_0",
        "context_with_next_sentence": true
    },
    {
        "source_sentence": "是故說曰，智壽壽中賢。",
        "from": "T04n0212_012:0673b25_1",
        "context_with_next_sentence": true
    },
    {
        "source_sentence": "　信財乃得道，　　自致法滅度，　善聞從得慧，　　一切縛得解。",
        "from": "T04n0212_012:0673b26_0",
        "context_with_next_sentence": true
    },
    {
        "source_sentence": "信財乃得道者，賢聖無疑信，終不離三寶，一向念佛修羅漢業，至心念佛所造功德，若人信心向百須陀洹、向百斯陀含、向百阿那含，不如信心向一阿羅漢，信須陀洹、斯陀含、阿那含皆得生天，信阿羅漢者則信泥洹徑路，是故說，信財乃得道，自致法滅度也。",
        "from": "T04n0212_012:0673b28_0",
        "context_with_next_sentence": true
    },
    {
        "source_sentence": "善聞從得慧者，承受師教從本至竟，究暢義味執義思惟不失本際。",
        "from": "T04n0212_012:0673c04_1",
        "context_with_next_sentence": true
    },
    {
        "source_sentence": "昔有一比丘名婆耶羅，好習奇異搜求妙術，從師受法義理不失。",
        "from": "T04n0212_012:0673c06_2",
        "context_with_next_sentence": true
    },
    {
        "source_sentence": "比丘學術未盡師法，師外遇客醉酒還歸，却踞其床床脚即折，恐師顛倒以身擔床，終竟一夜至曉。",
        "from": "T04n0212_012:0673c07_3",
        "context_with_next_sentence": true
    },
    {
        "source_sentence": "問其弟子：「卿作何等？」",
        "from": "T04n0212_012:0673c10_4",
        "context_with_next_sentence": true
    },
    {
        "source_sentence": "弟子答曰：「師昨醉歸踞其床，床脚折，弟子以身擔床耳。」",
        "from": "T04n0212_012:0673c10_5",
        "context_with_next_sentence": true
    },
    {
        "source_sentence": "師感其意，「我有技術，盡當教卿終不惜也。」",
        "from": "T04n0212_012:0673c11_6",
        "context_with_next_sentence": true
    },
    {
        "source_sentence": "技術已備，師復試其意。",
        "from": "T04n0212_012:0673c12_7",
        "context_with_next_sentence": true
    },
    {
        "source_sentence": "師飲鹽湯即吐在地，使弟子食之，弟子即欲食之。",
        "from": "T04n0212_012:0673c13_8",
        "context_with_next_sentence": true
    },
    {
        "source_sentence": "師捉止之。",
        "from": "T04n0212_012:0673c14_9",
        "context_with_next_sentence": true
    },
    {
        "source_sentence": "「卿術已成，吉無不利。」",
        "from": "T04n0212_012:0673c14_10",
        "context_with_next_sentence": true
    },
    {
        "source_sentence": "方憶佛語教誡之言，善聞從得慧。",
        "from": "T04n0212_012:0673c15_11",
        "context_with_next_sentence": true
    },
    {
        "source_sentence": "信哉斯言，一切縛得解者，盡能斷諸七使九結，諸縛持入十二因緣，永盡無餘已捨已離，是故說曰，一切縛得解也。",
        "from": "T04n0212_012:0673c15_12",
        "context_with_next_sentence": true
    },
    {
        "source_sentence": "　信之與戒，　　慧意能行，　　健夫度恚，　從是脫淵。",
        "from": "T04n0212_012:0673c19_0",
        "context_with_next_sentence": true
    },
    {
        "source_sentence": "信之與戒者，彼修行人執信守戒持心無亂想，具足二業者，便為眾生所見尊奉，在大眾中獨步無匹，猶如滿月處在眾星。",
        "from": "T04n0212_012:0673c21_0",
        "context_with_next_sentence": true
    },
    {
        "source_sentence": "若有親近修篤信心，所生之處多饒財寶，象馬七珍無所渴乏，斯由信心難沮壞故。",
        "from": "T04n0212_012:0673c23_1",
        "context_with_next_sentence": true
    },
    {
        "source_sentence": "設復行人守戒不缺，懷抱翫習晝夜孜孜，猶人抱劍履冰，守護禁戒無所缺漏，便為無數眾生而為上首，身壞命終生善處天上，是故說曰，信之與戒也。",
        "from": "T04n0212_012:0673c25_2",
        "context_with_next_sentence": true
    },
    {
        "source_sentence": "慧意能行者，身口意無所傷損，思惟止觀攝諸亂意。",
        "from": "T04n0212_012:0673c29_3",
        "context_with_next_sentence": true
    },
    {
        "source_sentence": "如來說偈：三業具足，端坐一意，多誦無厭，執事勸佐，是謂三。",
        "from": "T04n0212_012:0674a01_4",
        "context_with_next_sentence": true
    },
    {
        "source_sentence": "復有三業：一者惠施，二者持戒，三者思惟，是謂三。",
        "from": "T04n0212_012:0674a02_5",
        "context_with_next_sentence": true
    },
    {
        "source_sentence": "信者屬施，戒攝不殺，定攝思惟，是故說慧意能行也。",
        "from": "T04n0212_012:0674a03_6",
        "context_with_next_sentence": true
    },
    {
        "source_sentence": "健夫度恚者，健夫者，謂立根得力已入賢聖境，怨恨恚怒永息不生，內外清徹猶天琉璃，所作已辦更不處胎，眾智具足內已潔淨外化無惓，是故說曰，健夫度恚也。",
        "from": "T04n0212_012:0674a04_7",
        "context_with_next_sentence": true
    },
    {
        "source_sentence": "從是脫淵者，能具此眾德者，斯人希有。",
        "from": "T04n0212_012:0674a08_8",
        "context_with_next_sentence": true
    },
    {
        "source_sentence": "所以然者，以其脫縛著故，正使命終名稱遠布，是故說，從是脫淵也。",
        "from": "T04n0212_012:0674a09_9",
        "context_with_next_sentence": true
    },
    {
        "source_sentence": "　信使戒成，　　亦壽智慧，　　在在能行，　處處見養。",
        "from": "T04n0212_012:0674a11_0",
        "context_with_next_sentence": true
    },
    {
        "source_sentence": "信使戒成者，誰成就信戒？",
        "from": "T04n0212_012:0674a13_0",
        "context_with_next_sentence": true
    },
    {
        "source_sentence": "答曰：「賢聖人須陀洹、斯陀含。",
        "from": "T04n0212_012:0674a13_1",
        "context_with_next_sentence": true
    },
    {
        "source_sentence": "凡夫人者，已成復失。",
        "from": "T04n0212_012:0674a14_2",
        "context_with_next_sentence": true
    },
    {
        "source_sentence": "所以然者，皆由貪欲瞋恚愚癡所致，與惡知識從事所致，不與善師從事所致，失時失果失人。」",
        "from": "T04n0212_012:0674a14_3",
        "context_with_next_sentence": true
    },
    {
        "source_sentence": "須陀洹、斯陀含者，不為此所蹈踐，正使作佛形像來試其人者，作若干變化，心不移易，不為彼屈。",
        "from": "T04n0212_012:0674a16_4",
        "context_with_next_sentence": true
    },
    {
        "source_sentence": "昔舍衛城裏有最勝長者，多饒財寶，象馬七珍庫藏充滿。",
        "from": "T04n0212_012:0674a19_5",
        "context_with_next_sentence": true
    },
    {
        "source_sentence": "然為人慳貪不肯惠施，其有乞者不聽入內，守瞻門戶牢固門戶，七重皆作重關，石屑塗壁恐鼠穿牆，以鐵籠蓋屋以防飛鳥，家不畜狗恐損米穀。",
        "from": "T04n0212_012:0674a20_6",
        "context_with_next_sentence": true
    },
    {
        "source_sentence": "爾時世尊告阿難曰：「汝往詣彼降最勝長者。」",
        "from": "T04n0212_012:0674a23_7",
        "context_with_next_sentence": true
    },
    {
        "source_sentence": "是時，阿難敬奉佛教，即著衣持鉢詣舍衛城到長者家，語長者曰：「如來恒說，夫人布施給窮乏者，得五功德。",
        "from": "T04n0212_012:0674a24_8",
        "context_with_next_sentence": true
    },
    {
        "source_sentence": "云何為五？",
        "from": "T04n0212_012:0674a27_9",
        "context_with_next_sentence": true
    },
    {
        "source_sentence": "一者壽，二者色，三者力，四者樂，五者辯。",
        "from": "T04n0212_012:0674a27_10",
        "context_with_next_sentence": true
    },
    {
        "source_sentence": "其有施者獲此五德。」",
        "from": "T04n0212_012:0674a28_11",
        "context_with_next_sentence": true
    },
    {
        "source_sentence": "長者自惟：「吾聞瞿曇沙門高才博學，所演經典八萬四千億象所載不勝，今日多聞弟子來至我家，但說布施，貪著財貨，斯是乞士之法，非是賢智。」",
        "from": "T04n0212_012:0674a28_12",
        "context_with_next_sentence": true
    },
    {
        "source_sentence": "爾時阿難廣採經義，隨時適彼長者，然其長者心如剛鐵不可移易，語阿難曰：「今日欲中有受請處？",
        "from": "T04n0212_012:0674b03_13",
        "context_with_next_sentence": true
    },
    {
        "source_sentence": "為欲乞食？」",
        "from": "T04n0212_012:0674b05_14",
        "context_with_next_sentence": true
    },
    {
        "source_sentence": "阿難報曰：「亦無請處，今當乞食。」",
        "from": "T04n0212_012:0674b05_15",
        "context_with_next_sentence": true
    },
    {
        "source_sentence": "長者尋語阿難：「日已欲中宜知是時。」",
        "from": "T04n0212_012:0674b06_16",
        "context_with_next_sentence": true
    },
    {
        "source_sentence": "阿難即起捨出，更詣餘家乞食。",
        "from": "T04n0212_012:0674b07_17",
        "context_with_next_sentence": true
    },
    {
        "source_sentence": "還至世尊所白世尊曰：「慳貪長者執意堅固不可降伏。」",
        "from": "T04n0212_012:0674b08_18",
        "context_with_next_sentence": true
    },
    {
        "source_sentence": "明日清旦，佛告阿那律曰：「汝往詣彼降伏慳貪長者。」",
        "from": "T04n0212_012:0674b09_19",
        "context_with_next_sentence": true
    },
    {
        "source_sentence": "阿那律受教即往長者家與共相見，漸與長者說微妙法：「如來、至真、等正覺恒說此法，夫人布施給窮乏者，獲福無量，現世後身封受自然。」",
        "from": "T04n0212_012:0674b10_20",
        "context_with_next_sentence": true
    },
    {
        "source_sentence": "長者復念：「吾聞阿那律者捨豪族位出家為道，恒受五百鉢食供養，然無厭足，今復來詣吾家勸我布施，復是乞人，非賢士之法。」",
        "from": "T04n0212_012:0674b13_21",
        "context_with_next_sentence": true
    },
    {
        "source_sentence": "尋語阿那律：「日欲逼中，宜知是時。」",
        "from": "T04n0212_012:0674b16_22",
        "context_with_next_sentence": true
    },
    {
        "source_sentence": "阿那律即起捨出，更適餘家乞食。",
        "from": "T04n0212_012:0674b17_23",
        "context_with_next_sentence": true
    },
    {
        "source_sentence": "還至世尊所白世尊曰：「慳貪長者執意堅固不可降伏。」",
        "from": "T04n0212_012:0674b18_24",
        "context_with_next_sentence": true
    },
    {
        "source_sentence": "佛復告大迦葉：「汝往降伏慳貪長者。」",
        "from": "T04n0212_012:0674b19_25",
        "context_with_next_sentence": true
    },
    {
        "source_sentence": "迦葉受教詣彼長者家與共相見，復與長者說微妙法：「如來、至真、等正覺恒所說法，若人布施獲五功德，所生之處人所愛敬。」",
        "from": "T04n0212_012:0674b20_26",
        "context_with_next_sentence": true
    },
    {
        "source_sentence": "長者自念：「斯人昔在家時，九百九十九具梨牛耕田，六十簞金粟一簞三百四十斛，黔毘羅國第一賢女以為妻室，捨彼豪貴今作沙門，何為至他家如乞人，所說歎譽布施，貪著財貨？」",
        "from": "T04n0212_012:0674b23_27",
        "context_with_next_sentence": true
    },
    {
        "source_sentence": "迦葉無數方便而為說法，意不開解亦不移易，語迦葉曰：「今日欲中，有受請處？",
        "from": "T04n0212_012:0674b27_28",
        "context_with_next_sentence": true
    },
    {
        "source_sentence": "為欲乞食？」",
        "from": "T04n0212_012:0674b29_29",
        "context_with_next_sentence": true
    },
    {
        "source_sentence": "迦葉報曰：「亦無請處，今當乞食。」",
        "from": "T04n0212_012:0674b29_30",
        "context_with_next_sentence": true
    },
    {
        "source_sentence": "長者語迦葉：「宜知是時。」",
        "from": "T04n0212_012:0674c01_31",
        "context_with_next_sentence": true
    },
    {
        "source_sentence": "即起捨出更詣餘家，還白世尊：「其人執心意難沮壞。」",
        "from": "T04n0212_012:0674c01_32",
        "context_with_next_sentence": true
    },
    {
        "source_sentence": "佛復告目連：「汝往詣彼慳貪長者。」",
        "from": "T04n0212_012:0674c02_33",
        "context_with_next_sentence": true
    },
    {
        "source_sentence": "目連受教即往至彼長者家，與共相見與說布施：「如來、至真、等正覺恒說此法，夫人布施給窮乏者，獲福無量，現世後身封受自然。",
        "from": "T04n0212_012:0674c03_34",
        "context_with_next_sentence": true
    },
    {
        "source_sentence": "佛告比丘：『若有眾生知施果報者，最後鉢中遺餘已不取食，開意惠施，值賢聖良祐福田者，吾證明此其德無量。』」",
        "from": "T04n0212_012:0674c06_35",
        "context_with_next_sentence": true
    },
    {
        "source_sentence": "長者自惟：「吾聞此人神足無礙，能移山飛岳翻覆天地，或移他方世界來入此土，眾生之類無覺知者，不能與吾現一神足，方說布施之福，將由慳貪故存於懷，斯是乞人非是賢士。」",
        "from": "T04n0212_012:0674c09_36",
        "context_with_next_sentence": true
    },
    {
        "source_sentence": "目連復說法，不釋其意，語目連曰：「今日欲中，有受請處？",
        "from": "T04n0212_012:0674c13_37",
        "context_with_next_sentence": true
    },
    {
        "source_sentence": "為欲乞食？",
        "from": "T04n0212_012:0674c14_38",
        "context_with_next_sentence": true
    },
    {
        "source_sentence": "宜知是時。」",
        "from": "T04n0212_012:0674c14_39",
        "context_with_next_sentence": true
    },
    {
        "source_sentence": "即適餘家。",
        "from": "T04n0212_012:0674c15_0",
        "context_with_next_sentence": true
    },
    {
        "source_sentence": "佛復告舍利弗：「汝往詣彼慳貪長者。」",
        "from": "T04n0212_012:0674c15_1",
        "context_with_next_sentence": true
    },
    {
        "source_sentence": "即復受教詣彼長者，與共相見在一面坐，告長者曰：「夫智達之士當分別四法。",
        "from": "T04n0212_012:0674c16_2",
        "context_with_next_sentence": true
    },
    {
        "source_sentence": "云何為四智？",
        "from": "T04n0212_012:0674c17_3",
        "context_with_next_sentence": true
    },
    {
        "source_sentence": "一者分別布施，二者親近善知識，三者當離慳嫉，四者念修智達。」",
        "from": "T04n0212_012:0674c18_4",
        "context_with_next_sentence": true
    },
    {
        "source_sentence": "長者自惟：「吾聞斯人，年至八歲越眾論上，盡墮諸幢無敢當者，長年十六究盡閻浮利地書籍，無事不開，博古覽今演暢幽奧，天文地理書記圖讖，梵志曆術盡皆通達，瞿曇沙門弟子之中智慧第一，謂為當說智慧微妙之教，今乃復說布施之德，復是乞人非賢士也。」",
        "from": "T04n0212_012:0674c19_5",
        "context_with_next_sentence": true
    },
    {
        "source_sentence": "語舍利弗：「為有請處？",
        "from": "T04n0212_012:0674c25_6",
        "context_with_next_sentence": true
    },
    {
        "source_sentence": "為欲乞食？",
        "from": "T04n0212_012:0674c26_7",
        "context_with_next_sentence": true
    },
    {
        "source_sentence": "宜知是時。」",
        "from": "T04n0212_012:0674c26_8",
        "context_with_next_sentence": true
    },
    {
        "source_sentence": "舍利弗即還至世尊所，前白佛言：「其人慳貪執心牢固，積薪至天以火焚燒，融消其心意故不革，唯願世尊躬降屈神詣彼長者，示佛威力，除去慳心開發愚惑。」",
        "from": "T04n0212_012:0674c26_9",
        "context_with_next_sentence": true
    },
    {
        "source_sentence": "爾時世尊，猶如力士屈申臂頃，至長者家坐於中庭，最勝長者見世尊至，頭面禮足在一面坐。",
        "from": "T04n0212_012:0675a01_10",
        "context_with_next_sentence": true
    },
    {
        "source_sentence": "爾時世尊，告長者曰：「夫人布施獲五大功德。」",
        "from": "T04n0212_012:0675a03_11",
        "context_with_next_sentence": true
    },
    {
        "source_sentence": "長者白佛：「云何布施得五大功德？」",
        "from": "T04n0212_012:0675a04_12",
        "context_with_next_sentence": true
    },
    {
        "source_sentence": "佛告長者：「第一施者謂不殺生，是謂長者第一施也。",
        "from": "T04n0212_012:0675a05_13",
        "context_with_next_sentence": true
    },
    {
        "source_sentence": "若有眾生，持不殺戒，則於一切眾生慈心覆蓋，亦無恐懼，是謂第一施也。」",
        "from": "T04n0212_012:0675a06_14",
        "context_with_next_sentence": true
    },
    {
        "source_sentence": "長者自念：「夫人殺生皆由貧賤，吾今家內饒財多寶所欲自恣，何為當復殺生？",
        "from": "T04n0212_012:0675a08_15",
        "context_with_next_sentence": true
    },
    {
        "source_sentence": "此語善矣，當順其教。」",
        "from": "T04n0212_012:0675a10_0",
        "context_with_next_sentence": true
    },
    {
        "source_sentence": "即白佛言：「願身自歸當受佛戒，盡其壽命不敢犯殺。」",
        "from": "T04n0212_012:0675a10_1",
        "context_with_next_sentence": true
    },
    {
        "source_sentence": "佛復告長者：「不犯不與取。",
        "from": "T04n0212_012:0675a11_2",
        "context_with_next_sentence": true
    },
    {
        "source_sentence": "若有眾生持不與取戒，則於一切眾生慈心覆蓋，亦無恐懼，是謂第二大施。」",
        "from": "T04n0212_012:0675a12_3",
        "context_with_next_sentence": true
    },
    {
        "source_sentence": "長者自念：「竊盜人物者皆由貧賤，吾今家內，象馬七珍金銀雜寶、車璩馬瑙珊瑚琥珀，充滿庫藏，何為盜竊人物？",
        "from": "T04n0212_012:0675a13_4",
        "context_with_next_sentence": true
    },
    {
        "source_sentence": "斯言善矣，當順其教。」",
        "from": "T04n0212_012:0675a16_5",
        "context_with_next_sentence": true
    },
    {
        "source_sentence": "即白佛言：「願身自歸當受佛戒，盡其壽命不犯盜戒。」",
        "from": "T04n0212_012:0675a16_6",
        "context_with_next_sentence": true
    },
    {
        "source_sentence": "佛復告長者：「若有眾生不犯盜者，則於一切眾生慈心覆蓋，亦無恐懼，是謂第二施也。」",
        "from": "T04n0212_012:0675a18_7",
        "context_with_next_sentence": true
    },
    {
        "source_sentence": "佛復告長者：「不得婬妷犯他妻女，若有眾生持不婬戒者，則於一切眾生慈心覆蓋，亦無恐懼，是謂第三大施。」",
        "from": "T04n0212_012:0675a20_0",
        "context_with_next_sentence": true
    },
    {
        "source_sentence": "長者自念：「已無妻者則犯婬妷，吾今家內婇女營從動有萬數，意欲幸納意猶不遍，況當犯他妻女？",
        "from": "T04n0212_012:0675a22_1",
        "context_with_next_sentence": true
    },
    {
        "source_sentence": "斯言善矣，當順其教。」",
        "from": "T04n0212_012:0675a24_2",
        "context_with_next_sentence": true
    },
    {
        "source_sentence": "即白佛言：「願身自歸當受佛戒，盡其壽命不犯婬妷。」",
        "from": "T04n0212_012:0675a25_3",
        "context_with_next_sentence": true
    },
    {
        "source_sentence": "佛復告長者：「若有眾生不犯婬妷，則於一切眾生慈心覆蓋，亦無恐懼，是謂第三大施也。」",
        "from": "T04n0212_012:0675a26_4",
        "context_with_next_sentence": true
    },
    {
        "source_sentence": "佛復告長者：「不得妄語，是謂大施。」",
        "from": "T04n0212_012:0675a28_5",
        "context_with_next_sentence": true
    },
    {
        "source_sentence": "長者自念：「夫人處世所以妄語者，以其貧賤不能自存，是以虛稱詐逸詭調為業故妄語耳。",
        "from": "T04n0212_012:0675a29_6",
        "context_with_next_sentence": true
    },
    {
        "source_sentence": "吾今家內積財無數居一億里，豈當妄語耶？",
        "from": "T04n0212_012:0675b02_7",
        "context_with_next_sentence": true
    },
    {
        "source_sentence": "斯言善矣，當順其教。」",
        "from": "T04n0212_012:0675b03_8",
        "context_with_next_sentence": true
    },
    {
        "source_sentence": "即白佛言：「願身自歸當受佛戒，盡其壽命不犯妄語。」",
        "from": "T04n0212_012:0675b03_9",
        "context_with_next_sentence": true
    },
    {
        "source_sentence": "佛告長者：「不犯妄語者，則於一切眾生慈心覆蓋，亦無恐懼，是謂第四大施。」",
        "from": "T04n0212_012:0675b05_0",
        "context_with_next_sentence": true
    },
    {
        "source_sentence": "佛復告長者：「不得飲酒，是謂第五大施。」",
        "from": "T04n0212_012:0675b06_1",
        "context_with_next_sentence": true
    },
    {
        "source_sentence": "長者自念：「夫人飲酒三十六失，亡國破家莫不由酒。",
        "from": "T04n0212_012:0675b07_2",
        "context_with_next_sentence": true
    },
    {
        "source_sentence": "若我飲酒客來煩閙，又損我酒加致鬪亂。",
        "from": "T04n0212_012:0675b08_3",
        "context_with_next_sentence": true
    },
    {
        "source_sentence": "斯言善矣，當奉佛教。」",
        "from": "T04n0212_012:0675b09_4",
        "context_with_next_sentence": true
    },
    {
        "source_sentence": "即白佛言：「願身自歸當受佛戒，盡其形壽不犯酒失。」",
        "from": "T04n0212_012:0675b10_5",
        "context_with_next_sentence": true
    },
    {
        "source_sentence": "佛告長者：「若有眾生不犯酒者，則於一切眾生慈心覆蓋，亦無恐懼，是謂第五大施。」",
        "from": "T04n0212_012:0675b11_6",
        "context_with_next_sentence": true
    },
    {
        "source_sentence": "時彼長者內自思惟：「如我外道異學內禁所犯，若弟子事師承受教誡，不問多少要當報恩，供養財寶給其所須。",
        "from": "T04n0212_012:0675b13_7",
        "context_with_next_sentence": true
    },
    {
        "source_sentence": "躬自入庫選擇白[疊*毛]，取不妙者欲以獻佛，其所選者捉輙極妙，如是數十反覆不能得弊者，心口共爭，慳貪深固意不開解。",
        "from": "T04n0212_012:0675b15_8",
        "context_with_next_sentence": true
    },
    {
        "source_sentence": "正值爾時，阿須倫與忉利天共鬪，或阿須倫得勝諸天不如，或諸天得勝阿須倫不如。",
        "from": "T04n0212_012:0675b18_9",
        "context_with_next_sentence": true
    },
    {
        "source_sentence": "爾時世尊以天眼觀清淨無瑕穢，見諸天阿須倫共鬪，復見長者施心慳心共爭，或施心得勝慳心不如，或慳心得勝施心不如。",
        "from": "T04n0212_012:0675b20_10",
        "context_with_next_sentence": true
    },
    {
        "source_sentence": "爾時世尊便說斯偈：「施與鬪共集，　　此業智不處，　施時非鬪時，　　速施何為疑？」",
        "from": "T04n0212_012:0675b23_11",
        "context_with_next_sentence": true
    },
    {
        "source_sentence": "最勝長者聞如來說偈，內懷慙愧即出白[疊*毛]跪受呪願。",
        "from": "T04n0212_012:0675b26_0",
        "context_with_next_sentence": true
    },
    {
        "source_sentence": "爾時世尊漸與說微妙之法，講論妙行。",
        "from": "T04n0212_012:0675b27_1",
        "context_with_next_sentence": true
    },
    {
        "source_sentence": "所謂論者，施論戒論生天之論，欲不淨想，漏為大患。",
        "from": "T04n0212_012:0675b28_2",
        "context_with_next_sentence": true
    },
    {
        "source_sentence": "長者聞已，即於坐上諸塵垢盡得法眼淨，得法獲法，法法成就，分別諸法，於如來法逮無所畏，即從坐起頭面禮足前白佛言：「自今已始願為優婆塞，盡形壽不殺。」",
        "from": "T04n0212_012:0675b29_3",
        "context_with_next_sentence": true
    },
    {
        "source_sentence": "如來默而可之。",
        "from": "T04n0212_012:0675c04_0",
        "context_with_next_sentence": true
    },
    {
        "source_sentence": "「歸命佛歸命法歸命比丘僧。」",
        "from": "T04n0212_012:0675c04_1",
        "context_with_next_sentence": true
    },
    {
        "source_sentence": "受三自歸命已，如來即從坐起而去。",
        "from": "T04n0212_012:0675c05_0",
        "context_with_next_sentence": true
    },
    {
        "source_sentence": "佛去不久，弊魔波旬化作佛形像，來至長者家，身有三十二相、八十種好，紫磨金色圓光七尺，長者見已內自念曰：「如來向出，還其何速？」",
        "from": "T04n0212_012:0675c05_1",
        "context_with_next_sentence": true
    },
    {
        "source_sentence": "敬意如見佛而為禮之。",
        "from": "T04n0212_012:0675c08_2",
        "context_with_next_sentence": true
    },
    {
        "source_sentence": "「不審如來有何教誡？」",
        "from": "T04n0212_012:0675c09_3",
        "context_with_next_sentence": true
    },
    {
        "source_sentence": "偽佛告曰：「吾謂長者高才博智分別機趣，諦念長者愚惑無智，吾向所說四諦者實非真諦，斯是顛倒外道所習。」",
        "from": "T04n0212_012:0675c09_4",
        "context_with_next_sentence": true
    },
    {
        "source_sentence": "長者尋覺知為詐偽，即報之曰：「止止勿語！",
        "from": "T04n0212_012:0675c12_5",
        "context_with_next_sentence": true
    },
    {
        "source_sentence": "吾獲慧眼立牢固地，正使汝化億千萬身來至我所，欲使退轉我心者，其事不然。",
        "from": "T04n0212_012:0675c13_6",
        "context_with_next_sentence": true
    },
    {
        "source_sentence": "豈當以螢火之光與日競明，田家埠阜欲比須彌，鵄鷲烏鵲金鳥並飛，以汝穢形欺詐偽身，設是幻師不應久停，若是波旬宜速還歸。」",
        "from": "T04n0212_012:0675c15_7",
        "context_with_next_sentence": true
    },
    {
        "source_sentence": "弊魔波旬聞是語已，慙形愧影即還復身，復道而去。",
        "from": "T04n0212_012:0675c18_8",
        "context_with_next_sentence": true
    },
    {
        "source_sentence": "若有眾生信戒成就，終不為魔所沮也，況當須陀洹、斯陀含有退還乎？",
        "from": "T04n0212_012:0675c19_9",
        "context_with_next_sentence": true
    },
    {
        "source_sentence": "此事不然。",
        "from": "T04n0212_012:0675c21_10",
        "context_with_next_sentence": true
    },
    {
        "source_sentence": "住凡夫地未在道檢，見此幻形則有退轉，則不成就。",
        "from": "T04n0212_012:0675c21_11",
        "context_with_next_sentence": true
    },
    {
        "source_sentence": "凡夫人者先成而後退，是故說，信使戒成也。",
        "from": "T04n0212_012:0675c22_12",
        "context_with_next_sentence": true
    },
    {
        "source_sentence": "亦壽智慧者，能究竟施，其間不有亂想，須陀洹見諦所斷八十八使，以施心永斷無餘，除欲界七死七生、色界無色一死一生，其餘生者永盡無餘。",
        "from": "T04n0212_012:0675c23_13",
        "context_with_next_sentence": true
    },
    {
        "source_sentence": "斯陀含者，以施心見諦所斷八十八使，婬怒癡薄，除欲界一死一生，其餘生者永盡無餘。",
        "from": "T04n0212_012:0675c26_14",
        "context_with_next_sentence": true
    },
    {
        "source_sentence": "阿那含三界見諦所斷結，欲界思惟所斷結，以施心永盡無餘，捨欲界生，除色界無色界一死一生，其餘生者永不生也，無復慳嫉意不想念貪著世榮，眾智具足壽不中夭，是故說亦壽智慧也。",
        "from": "T04n0212_012:0675c28_15",
        "context_with_next_sentence": true
    },
    {
        "source_sentence": "在在能行者，慧人執行以教化為本，意欲所適東西南北，輙有所益興起佛事，是故說，在在能行也。",
        "from": "T04n0212_012:0676a04_16",
        "context_with_next_sentence": true
    },
    {
        "source_sentence": "處處見養者，已至彼界便為眾生所見供養，在在處處分流法化，是故說，處處見養也。",
        "from": "T04n0212_012:0676a06_17",
        "context_with_next_sentence": true
    },
    {
        "source_sentence": "　比方世利，　　慧信為智，　　是財上寶，　家產非常。",
        "from": "T04n0212_012:0676a09_0",
        "context_with_next_sentence": true
    },
    {
        "source_sentence": "比方世利者，世利謂閻浮利地人身。",
        "from": "T04n0212_012:0676a11_0",
        "context_with_next_sentence": true
    },
    {
        "source_sentence": "何以故說世利？",
        "from": "T04n0212_012:0676a11_1",
        "context_with_next_sentence": true
    },
    {
        "source_sentence": "謂閻浮利人以其閻浮利內出諸佛世尊、辟支佛、阿羅漢、神仙得道者，行度無極，人於此間身行善口意行善，復於此間信根成就，知有佛法僧，無復愚惑染世塵勞，正使壽終後無遺患。",
        "from": "T04n0212_012:0676a12_2",
        "context_with_next_sentence": true
    },
    {
        "source_sentence": "是故說，比方世利也。",
        "from": "T04n0212_012:0676a16_3",
        "context_with_next_sentence": true
    },
    {
        "source_sentence": "慧信為智者，有信有智則能具足八十千行，信御心本、智瓔珞身，信致大富、智成果證，是故說，慧信為智也。",
        "from": "T04n0212_012:0676a16_4",
        "context_with_next_sentence": true
    },
    {
        "source_sentence": "是財上寶者，寶中真者謂智慧寶也，最勝最上無有過者，極上微妙不可譬喻為比，是故說，是財上寶也。",
        "from": "T04n0212_012:0676a19_5",
        "context_with_next_sentence": true
    },
    {
        "source_sentence": "家產非常者，世財雖多。",
        "from": "T04n0212_012:0676a21_6",
        "context_with_next_sentence": true
    },
    {
        "source_sentence": "會有衰喪者。",
        "from": "T04n0212_012:0676a22_7",
        "context_with_next_sentence": true
    },
    {
        "source_sentence": "石室城內有三居士，一名闍利異姓人也。",
        "from": "T04n0212_012:0676a22_8",
        "context_with_next_sentence": true
    },
    {
        "source_sentence": "二名晡陀滿。",
        "from": "T04n0212_012:0676a23_9",
        "context_with_next_sentence": true
    },
    {
        "source_sentence": "三名婆波那。",
        "from": "T04n0212_012:0676a23_10",
        "context_with_next_sentence": true
    },
    {
        "source_sentence": "此三人親兄弟也，多財饒寶財產無極，象馬七珍無所乏短，縣官盜賊水火災變不能侵欺。",
        "from": "T04n0212_012:0676a24_11",
        "context_with_next_sentence": true
    },
    {
        "source_sentence": "有一婆羅門，持伊羅鉢龍齋，冀望富貴饒財多寶。",
        "from": "T04n0212_012:0676a26_12",
        "context_with_next_sentence": true
    },
    {
        "source_sentence": "時龍現身語婆羅門：「汝今何為勤身苦體食風飲露斷穀除味，在此持齋為何所求？」",
        "from": "T04n0212_012:0676a27_13",
        "context_with_next_sentence": true
    },
    {
        "source_sentence": "婆羅門報曰：「所以在神泉與龍齋者，冀望大富獲致珍寶。」",
        "from": "T04n0212_012:0676a29_14",
        "context_with_next_sentence": true
    },
    {
        "source_sentence": "龍王報曰：「汝不聞乎？",
        "from": "T04n0212_012:0676b01_15",
        "context_with_next_sentence": true
    },
    {
        "source_sentence": "吾有二號：一名伊羅鉢，二名財無厭。",
        "from": "T04n0212_012:0676b02_16",
        "context_with_next_sentence": true
    },
    {
        "source_sentence": "既名無厭，復從吾有所求耶？」",
        "from": "T04n0212_012:0676b02_17",
        "context_with_next_sentence": true
    },
    {
        "source_sentence": "婆羅門報曰：「設不惠者，便於此命終不能徒還。」",
        "from": "T04n0212_012:0676b03_18",
        "context_with_next_sentence": true
    },
    {
        "source_sentence": "龍王即出紫磨好金以報婆羅門：「石室城內有豪富長者，出自天竺姓某字某，汝往至家，以此金與，從彼求財。」",
        "from": "T04n0212_012:0676b04_19",
        "context_with_next_sentence": true
    },
    {
        "source_sentence": "時婆羅門得金便去，至彼長者家出金示之。",
        "from": "T04n0212_012:0676b07_20",
        "context_with_next_sentence": true
    },
    {
        "source_sentence": "長者見金告語：「藏之勿令人見。」",
        "from": "T04n0212_012:0676b08_21",
        "context_with_next_sentence": true
    },
    {
        "source_sentence": "將詣內館召諸五親：「此人遠送斯金與我。」",
        "from": "T04n0212_012:0676b08_22",
        "context_with_next_sentence": true
    },
    {
        "source_sentence": "五親飲食歡娛藏金庫內，庫中雜物盡沒入於地還彼龍庫，不但一家左右，七家財物亦復盡沒於地。",
        "from": "T04n0212_012:0676b09_23",
        "context_with_next_sentence": true
    },
    {
        "source_sentence": "聲聞外布，徹彼三居士。",
        "from": "T04n0212_012:0676b12_24",
        "context_with_next_sentence": true
    },
    {
        "source_sentence": "復聞龍王與梵志金至石室城，使七豪貴人庫藏盡沒入於地還至龍宮。",
        "from": "T04n0212_012:0676b12_25",
        "context_with_next_sentence": true
    },
    {
        "source_sentence": "時三居士自相謂言：「我等三家資財無數庫藏充滿，以法獲致不抂濫人，終不為水火盜賊王法所奪。」",
        "from": "T04n0212_012:0676b14_26",
        "context_with_next_sentence": true
    },
    {
        "source_sentence": "國人聞之謂為誇談言與行違，普共聚集詣彼三家，問居士曰：「七家財寶盡入龍宮，聞卿三人自相謂言：『家業財寶以法獲致不攬人物。』",
        "from": "T04n0212_012:0676b16_27",
        "context_with_next_sentence": true
    },
    {
        "source_sentence": "以何為證？",
        "from": "T04n0212_012:0676b19_28",
        "context_with_next_sentence": true
    },
    {
        "source_sentence": "可得知不？」",
        "from": "T04n0212_012:0676b19_29",
        "context_with_next_sentence": true
    },
    {
        "source_sentence": "時三居士各出十斤分為六叚，將諸人民及七家亡失財主，往至龍泉以金投泉，水皆涌沸猶如鑊湯。",
        "from": "T04n0212_012:0676b20_30",
        "context_with_next_sentence": true
    },
    {
        "source_sentence": "龍王驚懼即遣龍女，出金還歸報謝使還。",
        "from": "T04n0212_012:0676b22_31",
        "context_with_next_sentence": true
    },
    {
        "source_sentence": "順法財者以理成辦，終不為水火盜賊所見侵欺；非義財者抂濫人物得以非道，便為盜賊水火王者所奪，彼七家者即是其義。",
        "from": "T04n0212_012:0676b23_32",
        "context_with_next_sentence": true
    },
    {
        "source_sentence": "是故說，家產非常也。",
        "from": "T04n0212_012:0676b26_33",
        "context_with_next_sentence": true
    },
    {
        "source_sentence": "　欲見諸真，　　樂聽講法，　　能捨慳垢，　此之謂信。",
        "from": "T04n0212_012:0676b27_0",
        "context_with_next_sentence": true
    },
    {
        "source_sentence": "欲見諸真者，若有信心堅固，往見賢聖，造諸精舍塔寺，禮覲高德法師，問訊聽受樂聞講法，如契經所說：「若有人著俗樂家無所乏，造者便有五闕。",
        "from": "T04n0212_012:0676b29_0",
        "context_with_next_sentence": true
    },
    {
        "source_sentence": "云何為五？",
        "from": "T04n0212_012:0676c03_1",
        "context_with_next_sentence": true
    },
    {
        "source_sentence": "於是其人樂以家里談論，若至眾中便聞師教：『夫人執行，應當賢聖默然。』",
        "from": "T04n0212_012:0676c03_2",
        "context_with_next_sentence": true
    },
    {
        "source_sentence": "其人心悔誓不至眾：『吾所好樂者，眾人見呵，於我無益，復至眾為？』",
        "from": "T04n0212_012:0676c05_3",
        "context_with_next_sentence": true
    },
    {
        "source_sentence": "以不至眾便不見聖，以不見聖便不聞法，以不聞法便墜墮凡夫趣三惡道。",
        "from": "T04n0212_012:0676c06_4",
        "context_with_next_sentence": true
    },
    {
        "source_sentence": "是謂斯人於賢聖律第一闕也。",
        "from": "T04n0212_012:0676c08_5",
        "context_with_next_sentence": true
    },
    {
        "source_sentence": "復次斯人意所愛欲者，常自在前，會至眾中聞諸法師說其滓穢，其人心悔誓不至眾：『吾所好樂眾人見呵，於我無益，復至眾為？』",
        "from": "T04n0212_012:0676c09_6",
        "context_with_next_sentence": true
    },
    {
        "source_sentence": "以不至眾便不見聖，以不見聖便不聞法，以不聞法便墜凡夫趣三惡道。",
        "from": "T04n0212_012:0676c12_0",
        "context_with_next_sentence": true
    },
    {
        "source_sentence": "是謂斯人於賢聖律第二闕也。",
        "from": "T04n0212_012:0676c13_1",
        "context_with_next_sentence": true
    },
    {
        "source_sentence": "復次斯人知親遠行心常愛敬，行至眾中便聞師教：『遠遊妨樂知親企望，離師離眾不至究竟。』",
        "from": "T04n0212_012:0676c14_2",
        "context_with_next_sentence": true
    },
    {
        "source_sentence": "其人心悔誓不至眾：『吾所好樂者眾人譏論，於我無益，復至眾為？』",
        "from": "T04n0212_012:0676c16_3",
        "context_with_next_sentence": true
    },
    {
        "source_sentence": "以不至眾便不見聖，以不見聖便不聞法，以不聞法便墜凡夫趣三惡道。",
        "from": "T04n0212_012:0676c17_4",
        "context_with_next_sentence": true
    },
    {
        "source_sentence": "是謂斯人於賢聖律第三闕也。",
        "from": "T04n0212_012:0676c19_5",
        "context_with_next_sentence": true
    },
    {
        "source_sentence": "復次斯人知親為眾擯棄，行至眾中便聞師教誨責知親，其人心悔誓不至眾：『吾所好樂眾人譏論，於我無益，復至眾為？』",
        "from": "T04n0212_012:0676c20_6",
        "context_with_next_sentence": true
    },
    {
        "source_sentence": "以不至眾便不見聖，以不見聖便不聞法，以不聞法便墜凡夫趣三惡道。",
        "from": "T04n0212_012:0676c22_7",
        "context_with_next_sentence": true
    },
    {
        "source_sentence": "是謂斯人於賢聖律第四闕。",
        "from": "T04n0212_012:0676c24_8",
        "context_with_next_sentence": true
    },
    {
        "source_sentence": "復次斯人知親命終，追慕悲哀不離食息，行至眾中便聞師教：『身死神離當更受胎。』",
        "from": "T04n0212_012:0676c25_9",
        "context_with_next_sentence": true
    },
    {
        "source_sentence": "其人不信謂為永滅，其人心悔誓不至眾：『吾所好者其人譏論，於我無益，復至眾為？』",
        "from": "T04n0212_012:0676c27_10",
        "context_with_next_sentence": true
    },
    {
        "source_sentence": "以不至眾便不見聖，以不見聖便不聞法，以不聞法便墜凡夫趣三惡道。",
        "from": "T04n0212_012:0676c29_11",
        "context_with_next_sentence": true
    },
    {
        "source_sentence": "是謂斯人於賢聖律第五闕也。",
        "from": "T04n0212_012:0677a01_12",
        "context_with_next_sentence": true
    },
    {
        "source_sentence": "是謂五闕，不至大眾之所致也。」",
        "from": "T04n0212_012:0677a02_13",
        "context_with_next_sentence": true
    },
    {
        "source_sentence": "是故說曰，欲見諸真，樂聽講法也。",
        "from": "T04n0212_012:0677a03_14",
        "context_with_next_sentence": true
    },
    {
        "source_sentence": "能捨慳垢者，垢中深者慳嫉為首，染污人心不至於道，止人施心斷諸德本皆由慳嫉。",
        "from": "T04n0212_012:0677a03_15",
        "context_with_next_sentence": true
    },
    {
        "source_sentence": "若彼行人心如死灰持意如地，設遇財寶終不貪欲，計彼財物瓦石不異，唯信於道不習顛倒，是故說，能捨慳垢，此之謂信。",
        "from": "T04n0212_012:0677a05_16",
        "context_with_next_sentence": true
    },
    {
        "source_sentence": "　信能渡河，　　其福難奪，　　能禁止盜，　野沙門樂。",
        "from": "T04n0212_012:0677a09_0",
        "context_with_next_sentence": true
    },
    {
        "source_sentence": "信能渡河者，信直至心所向無礙，如所說近行若遠遊為人所誑，前實艱難欺言無患，斯人信已涉路而進，雖遇艱難通達無患。",
        "from": "T04n0212_012:0677a11_0",
        "context_with_next_sentence": true
    },
    {
        "source_sentence": "有一直信人，欲渡江水已至岸所，問行人曰：「水為深淺？」",
        "from": "T04n0212_012:0677a13_1",
        "context_with_next_sentence": true
    },
    {
        "source_sentence": "答曰：「齊踝而已。」",
        "from": "T04n0212_012:0677a15_2",
        "context_with_next_sentence": true
    },
    {
        "source_sentence": "執信而渡實如所言，正使斯人戢信，命終所生之處無違言者，眾人敬奉言是福人。",
        "from": "T04n0212_012:0677a15_3",
        "context_with_next_sentence": true
    },
    {
        "source_sentence": "是故說，信能渡河也。",
        "from": "T04n0212_012:0677a17_4",
        "context_with_next_sentence": true
    },
    {
        "source_sentence": "其福難奪者，昔有一人犯於王法，家產諸物盡沒於官，王勅其人：「送汝家產財簿盡詣於官。」",
        "from": "T04n0212_012:0677a17_5",
        "context_with_next_sentence": true
    },
    {
        "source_sentence": "其人齎福德名簿送詣於官。",
        "from": "T04n0212_012:0677a19_6",
        "context_with_next_sentence": true
    },
    {
        "source_sentence": "王問其人：「吾勅汝送家產財簿，乃送福德簿耶？」",
        "from": "T04n0212_012:0677a20_7",
        "context_with_next_sentence": true
    },
    {
        "source_sentence": "其人報曰：「後身家產簿者，此簿是也；今身家產簿，隨王所錄。」",
        "from": "T04n0212_012:0677a21_8",
        "context_with_next_sentence": true
    },
    {
        "source_sentence": "王聞斯語，心開意悟息而不錄。",
        "from": "T04n0212_012:0677a23_0",
        "context_with_next_sentence": true
    },
    {
        "source_sentence": "是故說，其福難奪也。",
        "from": "T04n0212_012:0677a23_1",
        "context_with_next_sentence": true
    },
    {
        "source_sentence": "能禁止盜者，昔舍衛城裏有一長者，篤信三尊慈仁惠施，苞育眾生賙諸窮乏。",
        "from": "T04n0212_012:0677a24_2",
        "context_with_next_sentence": true
    },
    {
        "source_sentence": "時天暴雨電雷霹靂，盜竊忽至劫掠財物，長者尋覺，語彼賊曰：「汝莫持去，吾欲與沙門。」",
        "from": "T04n0212_012:0677a26_0",
        "context_with_next_sentence": true
    },
    {
        "source_sentence": "賊聞斯語，眼則隨闇手便不舉，賊帥相告尋退而去。",
        "from": "T04n0212_012:0677a28_0",
        "context_with_next_sentence": true
    },
    {
        "source_sentence": "是故說，能禁止盜，野沙門樂。",
        "from": "T04n0212_012:0677a29_1",
        "context_with_next_sentence": true
    },
    {
        "source_sentence": "　沙門數至，　　智者所樂，　　及餘篤信，　其間歡喜。",
        "from": "T04n0212_012:0677b01_0",
        "context_with_next_sentence": true
    },
    {
        "source_sentence": "沙門數至者，見沙門者心開意解，給施所須隨時問訊，四事供養，衣被飯食床褥臥具病瘦醫藥。",
        "from": "T04n0212_012:0677b03_0",
        "context_with_next_sentence": true
    },
    {
        "source_sentence": "是故說，沙門數至，智者所樂也。",
        "from": "T04n0212_012:0677b05_1",
        "context_with_next_sentence": true
    },
    {
        "source_sentence": "及餘篤信者，比近村落見其造福，皆佐歡喜普共修善，是故說，及餘篤信也。",
        "from": "T04n0212_012:0677b05_2",
        "context_with_next_sentence": true
    },
    {
        "source_sentence": "其間歡喜者，或從遠來躬自親奉同發歡喜，出入行來觀其威儀禮節，是故說曰，其間歡喜也。",
        "from": "T04n0212_012:0677b07_3",
        "context_with_next_sentence": true
    },
    {
        "source_sentence": "　若人懷憂，　　貪他衣食，　　彼人晝夜，　不得定意。",
        "from": "T04n0212_012:0677b10_0",
        "context_with_next_sentence": true
    },
    {
        "source_sentence": "若人懷憂者，昔佛未出世時，爾時九十九種道普皆興盛；如來出世眾邪自滅，弟子翼從皆得供養。",
        "from": "T04n0212_012:0677b12_0",
        "context_with_next_sentence": true
    },
    {
        "source_sentence": "外道異學內懷憎疾發心妬忌，見人得利養者，煩怨苦惱誹謗而行，是謂外道生嫉心也。",
        "from": "T04n0212_012:0677b14_1",
        "context_with_next_sentence": true
    },
    {
        "source_sentence": "或復有人，於內法中雖復出家染道，不精勤於道，外像持律內行不純，見人得利養者，興嫉妬心：「吾亦出家汝亦出家，汝獨受福吾不得養。」",
        "from": "T04n0212_012:0677b16_2",
        "context_with_next_sentence": true
    },
    {
        "source_sentence": "猶二羅漢，功齊行滿俱無增減，一人招致利養追身不離，一人家家乞求不自給足，便自生念興相似疑：「吾獨何為不見供養？",
        "from": "T04n0212_012:0677b19_3",
        "context_with_next_sentence": true
    },
    {
        "source_sentence": "彼獨何福恒受利養？」",
        "from": "T04n0212_012:0677b22_4",
        "context_with_next_sentence": true
    },
    {
        "source_sentence": "無垢道心猶尚興想，況於凡夫能不生嫉？",
        "from": "T04n0212_012:0677b22_5",
        "context_with_next_sentence": true
    },
    {
        "source_sentence": "唯有得佛三界特尊，毀辱之不以憂慼，供養者不以加歡，持心如地亦無增減，是故說，若人懷憂，貪他衣食，彼人晝夜，不得定意。",
        "from": "T04n0212_012:0677b23_6",
        "context_with_next_sentence": true
    },
    {
        "source_sentence": "　若人能斷，　　盡其根原，　　彼人晝夜，　而獲其定。",
        "from": "T04n0212_012:0677b27_0",
        "context_with_next_sentence": true
    },
    {
        "source_sentence": "若人能斷者，畏將來罪不生後世緣，盡其根萌無復生兆，此亦如是，若能斷意根本所念，晝夜安隱定意不亂，心之所念隨意即至，是故說，若人能斷，盡其根原，彼人晝夜，而獲其定也。",
        "from": "T04n0212_012:0677b29_0",
        "context_with_next_sentence": true
    },
    {
        "source_sentence": "　無信不習，　　好剝正言，　　如拙取水，　掘泉揚泥。",
        "from": "T04n0212_012:0677c05_0",
        "context_with_next_sentence": true
    },
    {
        "source_sentence": "無信不習者，亦不親近亦不承事，言談往反設共從事者，善法有減增諸不善。",
        "from": "T04n0212_012:0677c07_0",
        "context_with_next_sentence": true
    },
    {
        "source_sentence": "如拙取水者從高山求，唐勞其功不獲致水，正使掘地，得水揚泥不可任飲。",
        "from": "T04n0212_012:0677c08_1",
        "context_with_next_sentence": true
    },
    {
        "source_sentence": "是故說，無信不習，好剝正言，如拙取水，掘泉揚泥。",
        "from": "T04n0212_012:0677c10_2",
        "context_with_next_sentence": true
    },
    {
        "source_sentence": "　賢夫習智，　　樂仰清流，　　如善取水，　思冷不擾。",
        "from": "T04n0212_012:0677c12_0",
        "context_with_next_sentence": true
    },
    {
        "source_sentence": "賢夫習智者，賢夫者，謂佛弟子，常當親近承事供養，隨時瞻視不使有乏便獲大福，戒身未具者，便能具足戒身、定身、慧身、解脫身、解脫見慧身。",
        "from": "T04n0212_012:0677c14_0",
        "context_with_next_sentence": true
    },
    {
        "source_sentence": "猶如有人渴愛於法，晝夜思慮，脣口焦爛追尋不捨，猶水澄清冷而不濁。",
        "from": "T04n0212_012:0677c17_1",
        "context_with_next_sentence": true
    },
    {
        "source_sentence": "彼修行人亦復如是，眾德具足慈悲四等，恩及一切廣及眾生不自為己，穢濁結使已盡不生，陰持入熱無復根本，更受冷陰無復熅氣，是故說，賢夫習智，樂仰清流，如善取水，思冷不擾也。",
        "from": "T04n0212_012:0677c18_2",
        "context_with_next_sentence": true
    },
    {
        "source_sentence": "　信不染他，　　唯賢與仁，　　非好則遠，　可好則學。",
        "from": "T04n0212_012:0677c24_0",
        "context_with_next_sentence": true
    },
    {
        "source_sentence": "信不染他者，染者為沈重結使，婬怒癡具足，入骨徹髓，如此染者常當遠離。",
        "from": "T04n0212_012:0677c26_0",
        "context_with_next_sentence": true
    },
    {
        "source_sentence": "所以然者，以其患重不可習故。",
        "from": "T04n0212_012:0677c27_1",
        "context_with_next_sentence": true
    },
    {
        "source_sentence": "是故說曰，信不染他也。",
        "from": "T04n0212_012:0677c28_2",
        "context_with_next_sentence": true
    },
    {
        "source_sentence": "唯賢與仁者，以得仙道離世八業，修行清淨己身無染復不染他。",
        "from": "T04n0212_012:0677c29_0",
        "context_with_next_sentence": true
    },
    {
        "source_sentence": "所以然者，以其染本不可近故。",
        "from": "T04n0212_012:0678a01_1",
        "context_with_next_sentence": true
    },
    {
        "source_sentence": "是故說，唯賢與仁也。",
        "from": "T04n0212_012:0678a02_2",
        "context_with_next_sentence": true
    },
    {
        "source_sentence": "非好則遠者，斯是弊友遠之如捨廁，如避惡狗、奔逸暴牛，如離惡馬、狂醉之象，如避姦道賊寇，是故說，非好則離也。",
        "from": "T04n0212_012:0678a02_3",
        "context_with_next_sentence": true
    },
    {
        "source_sentence": "可好則學者，如此人等皆是賢聖奉律之人，可敬可貴，天人所尊，猶澄清水冷而且甘，猶人渴乏求毘沙門，獲致財寶無所患恨，猶人須華當詣園圃，須珍寶者當詣大海，是故說，可好則學也。",
        "from": "T04n0212_012:0678a05_4",
        "context_with_next_sentence": true
    },
    {
        "source_sentence": "出曜經卷第十二",
        "from": "T04n0212_012:0678a10_0",
        "context_with_next_sentence": false
    }
]