[
    {
        "source_sentence": "佛為阿支羅迦葉自化作苦經",
        "from": "T14n0499_001:0768b19_0",
        "context_with_next_sentence": true
    },
    {
        "source_sentence": "失譯",
        "from": "T14n0499_001:0768b21_0",
        "context_with_next_sentence": true
    },
    {
        "source_sentence": "如是我聞：一時，佛住王舍城耆闍崛山。",
        "from": "T14n0499_001:0768b22_0",
        "context_with_next_sentence": true
    },
    {
        "source_sentence": "爾時世尊，晨朝著衣持鉢，出耆闍崛山，入王舍城乞食。",
        "from": "T14n0499_001:0768b22_1",
        "context_with_next_sentence": true
    },
    {
        "source_sentence": "時有阿支羅迦葉，為營小事，出王舍城，向耆闍崛山。",
        "from": "T14n0499_001:0768b24_2",
        "context_with_next_sentence": true
    },
    {
        "source_sentence": "遙見世尊，見已詣佛所，白佛言：「瞿曇！",
        "from": "T14n0499_001:0768b25_3",
        "context_with_next_sentence": true
    },
    {
        "source_sentence": "欲有所問，寧有閑暇，見答與不？」",
        "from": "T14n0499_001:0768b26_4",
        "context_with_next_sentence": true
    },
    {
        "source_sentence": "佛告迦葉：「今非論時，我今入城乞食，來還則是其時，當為汝說。」",
        "from": "T14n0499_001:0768b27_5",
        "context_with_next_sentence": true
    },
    {
        "source_sentence": "第二亦如是說，第三復問：「瞿曇何為我作留難？",
        "from": "T14n0499_001:0768b28_6",
        "context_with_next_sentence": true
    },
    {
        "source_sentence": "瞿曇云何有異？",
        "from": "T14n0499_001:0768b29_7",
        "context_with_next_sentence": true
    },
    {
        "source_sentence": "我今欲有所問，為我解說。」",
        "from": "T14n0499_001:0768c01_0",
        "context_with_next_sentence": true
    },
    {
        "source_sentence": "佛告阿支羅迦葉：「隨汝所問。」",
        "from": "T14n0499_001:0768c01_1",
        "context_with_next_sentence": true
    },
    {
        "source_sentence": "阿支羅迦葉白佛言：「云何瞿曇，苦自作耶？」",
        "from": "T14n0499_001:0768c02_2",
        "context_with_next_sentence": true
    },
    {
        "source_sentence": "佛告迦葉：「苦自作者，此是無記。」",
        "from": "T14n0499_001:0768c03_3",
        "context_with_next_sentence": true
    },
    {
        "source_sentence": "迦葉復問：「云何瞿曇，苦他作耶？」",
        "from": "T14n0499_001:0768c04_0",
        "context_with_next_sentence": true
    },
    {
        "source_sentence": "佛告迦葉：「苦他作者，此亦無記。」",
        "from": "T14n0499_001:0768c04_1",
        "context_with_next_sentence": true
    },
    {
        "source_sentence": "迦葉復問：「苦自他作耶？」",
        "from": "T14n0499_001:0768c05_2",
        "context_with_next_sentence": true
    },
    {
        "source_sentence": "佛告迦葉：「苦自他作，此亦無記。」",
        "from": "T14n0499_001:0768c06_3",
        "context_with_next_sentence": true
    },
    {
        "source_sentence": "迦葉復問：「云何瞿曇，苦非自非他無因作耶？」",
        "from": "T14n0499_001:0768c06_4",
        "context_with_next_sentence": true
    },
    {
        "source_sentence": "佛告迦葉：「苦非自非他無因作者，此亦無記。」",
        "from": "T14n0499_001:0768c07_5",
        "context_with_next_sentence": true
    },
    {
        "source_sentence": "迦葉復問：「瞿曇！",
        "from": "T14n0499_001:0768c08_6",
        "context_with_next_sentence": true
    },
    {
        "source_sentence": "所問苦自作耶？",
        "from": "T14n0499_001:0768c09_7",
        "context_with_next_sentence": true
    },
    {
        "source_sentence": "答言無記。",
        "from": "T14n0499_001:0768c09_8",
        "context_with_next_sentence": true
    },
    {
        "source_sentence": "他作耶？",
        "from": "T14n0499_001:0768c09_9",
        "context_with_next_sentence": true
    },
    {
        "source_sentence": "自他作耶？",
        "from": "T14n0499_001:0768c10_10",
        "context_with_next_sentence": true
    },
    {
        "source_sentence": "非自非他無因作耶？",
        "from": "T14n0499_001:0768c10_11",
        "context_with_next_sentence": true
    },
    {
        "source_sentence": "答言無記。",
        "from": "T14n0499_001:0768c10_12",
        "context_with_next_sentence": true
    },
    {
        "source_sentence": "今無此苦耶？」",
        "from": "T14n0499_001:0768c11_13",
        "context_with_next_sentence": true
    },
    {
        "source_sentence": "佛告迦葉：「非無此苦，然有此苦。」",
        "from": "T14n0499_001:0768c11_14",
        "context_with_next_sentence": true
    },
    {
        "source_sentence": "迦葉白佛言：「善哉瞿曇！",
        "from": "T14n0499_001:0768c12_15",
        "context_with_next_sentence": true
    },
    {
        "source_sentence": "說有此苦，為我說法，令我知苦見苦。」",
        "from": "T14n0499_001:0768c12_16",
        "context_with_next_sentence": true
    },
    {
        "source_sentence": "佛告迦葉：「若受即自受者，我應說苦自作；若他受他即受者，是則他作；若受自受受他受復與苦者，如是者自他作，我亦不說；若不因自他無因而生苦者，我亦不說。",
        "from": "T14n0499_001:0768c13_17",
        "context_with_next_sentence": true
    },
    {
        "source_sentence": "離此諸邊，說其中道。",
        "from": "T14n0499_001:0768c17_18",
        "context_with_next_sentence": true
    },
    {
        "source_sentence": "如來說法，此有故彼有，此起故彼起，謂緣無明行乃至純大苦聚集；無明滅則行滅，乃至純大苦聚滅。」",
        "from": "T14n0499_001:0768c17_19",
        "context_with_next_sentence": true
    },
    {
        "source_sentence": "佛說此經已，阿支羅迦葉遠塵離垢，得法眼淨。",
        "from": "T14n0499_001:0768c20_20",
        "context_with_next_sentence": true
    },
    {
        "source_sentence": "時阿支羅迦葉，見法得法，知法入法，度諸狐疑，不由他知，不因他度，於正法律，心得無畏，合掌白佛言：「世尊！",
        "from": "T14n0499_001:0768c21_21",
        "context_with_next_sentence": true
    },
    {
        "source_sentence": "我今已度，我從今日，歸依佛、歸依法、歸依僧，盡形壽作優婆塞，證知我。」",
        "from": "T14n0499_001:0768c23_22",
        "context_with_next_sentence": true
    },
    {
        "source_sentence": "阿支羅迦葉聞佛所說，歡喜隨喜，作禮而去。",
        "from": "T14n0499_001:0768c25_23",
        "context_with_next_sentence": true
    },
    {
        "source_sentence": "時阿支羅迦葉辭世尊去，不久為護犢牸牛所觸殺，於命終時，諸根清淨，顏色鮮白。",
        "from": "T14n0499_001:0768c26_24",
        "context_with_next_sentence": true
    },
    {
        "source_sentence": "爾時世尊，入城乞食。",
        "from": "T14n0499_001:0768c28_25",
        "context_with_next_sentence": true
    },
    {
        "source_sentence": "時有眾多比丘，亦入王舍城乞食，聞有傳說，阿支羅迦葉從世尊聞法，辭去不久，為牛所觸殺，於命終時，諸根清淨，顏色鮮白。",
        "from": "T14n0499_001:0768c29_26",
        "context_with_next_sentence": true
    },
    {
        "source_sentence": "諸比丘乞食已還出，舉衣鉢洗足，詣世尊所，稽首禮足，退座一面，白佛言：「世尊！",
        "from": "T14n0499_001:0769a03_27",
        "context_with_next_sentence": true
    },
    {
        "source_sentence": "我今晨朝，眾多比丘，入城乞食，聞阿支羅迦葉從世尊聞法律，辭去不久，為護犢牛所觸殺，於命終時，諸根清淨，顏色鮮白。",
        "from": "T14n0499_001:0769a04_28",
        "context_with_next_sentence": true
    },
    {
        "source_sentence": "世尊！",
        "from": "T14n0499_001:0769a07_29",
        "context_with_next_sentence": true
    },
    {
        "source_sentence": "彼生何趣？",
        "from": "T14n0499_001:0769a07_30",
        "context_with_next_sentence": true
    },
    {
        "source_sentence": "何處受生？",
        "from": "T14n0499_001:0769a08_31",
        "context_with_next_sentence": true
    },
    {
        "source_sentence": "彼何所得？」",
        "from": "T14n0499_001:0769a08_32",
        "context_with_next_sentence": true
    },
    {
        "source_sentence": "佛告諸比丘：「彼已見法知法，次法不受於法，已般涅槃，汝等當往供養其身。」",
        "from": "T14n0499_001:0769a08_33",
        "context_with_next_sentence": true
    },
    {
        "source_sentence": "爾時，世尊為阿支羅迦葉受第一記。",
        "from": "T14n0499_001:0769a10_34",
        "context_with_next_sentence": true
    },
    {
        "source_sentence": "佛說為阿支羅迦葉自化作苦經一卷",
        "from": "T14n0499_001:0769a12_0",
        "context_with_next_sentence": false
    }
]