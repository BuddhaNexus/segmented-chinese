[
    {
        "source_sentence": "佛說大乘入諸佛境界智光明莊",
        "from": "T12n0359_001:0253c22_0",
        "context_with_next_sentence": true
    },
    {
        "source_sentence": "嚴經卷第一",
        "from": "T12n0359_001:0253c23_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿傳梵大師賜紫沙門臣法護等奉　詔譯如是我聞：一時，世尊在王舍城鷲峯山半月妙峯法界殿中，與大苾芻眾二萬五千人俱，皆阿羅漢，一切漏盡離諸煩惱，心善解脫、慧善解脫，如大龍王，諸所應作修作已辦，去除重擔逮得己利，盡諸有結心智解脫，諸心自在到於彼岸，阿若憍陳如等十八大聲聞，而為上首。",
        "from": "T12n0359_001:0253c25_0",
        "context_with_next_sentence": true
    },
    {
        "source_sentence": "復有七百二十萬俱胝那庾多菩薩摩訶薩眾，其名曰：妙吉祥童真菩薩摩訶薩、財吉祥菩薩摩訶薩、覺吉祥菩薩摩訶薩、藥王菩薩摩訶薩、藥上菩薩摩訶薩等，是諸菩薩皆悉善轉不退轉法輪，悉於寶積方廣正法而善請問，住法雲地其慧高廣猶若須彌，善能觀察一切法空無相、無願，無生、無起、無性、照明廣大，甚深法理善威儀道。",
        "from": "T12n0359_001:0254a04_1",
        "context_with_next_sentence": true
    },
    {
        "source_sentence": "而諸菩薩皆是各各世界百千俱胝那庾多諸佛如來遣來至此，悉能出生諸神通事，安住諸法自性清淨。",
        "from": "T12n0359_001:0254a11_2",
        "context_with_next_sentence": true
    },
    {
        "source_sentence": "爾時，世尊即作是念：「此諸菩薩摩訶薩眾具大威德，為求法故，從殑伽沙數等大威德世界，迅疾如風來此集會。",
        "from": "T12n0359_001:0254a15_0",
        "context_with_next_sentence": true
    },
    {
        "source_sentence": "我今應為開明宣說廣大正法，或現光相廣大照曜。",
        "from": "T12n0359_001:0254a17_1",
        "context_with_next_sentence": true
    },
    {
        "source_sentence": "復令此諸菩薩摩訶薩眾，於此會中聞所說法請問其義。」",
        "from": "T12n0359_001:0254a18_2",
        "context_with_next_sentence": true
    },
    {
        "source_sentence": "爾時，世尊即放光明，遍照十方不可思議如微塵等三千大千世界。",
        "from": "T12n0359_001:0254a20_3",
        "context_with_next_sentence": true
    },
    {
        "source_sentence": "即時十方一一方分，各有十佛剎不可說如微塵等百千俱胝那庾多菩薩摩訶薩眾來此集會，一一菩薩各現不可思議菩薩所有神通，而來到佛會已，各以不可思議妙色供養而供養佛，各各處自願力出生蓮花座中瞻仰世尊。",
        "from": "T12n0359_001:0254a21_4",
        "context_with_next_sentence": true
    },
    {
        "source_sentence": "是時，法界殿中自然出現大寶蓮花藏師子之座，縱廣正等阿僧祇俱胝由旬次第高顯，以眾光明摩尼寶所成，以電光明摩尼寶而為界道，不思議光明摩尼寶為蓮花莖，無比喻摩尼寶而為間錯，超越譬喻光明摩尼寶作殊妙鬘，自在王摩尼寶網垂覆其上，竪立種種光明摩尼寶蓋及寶幢幡。",
        "from": "T12n0359_001:0254a26_5",
        "context_with_next_sentence": true
    },
    {
        "source_sentence": "而彼大摩尼寶蓮花藏師子座上，普遍出現十阿僧祇百千俱胝那庾多光明，其光普照十方世界。",
        "from": "T12n0359_001:0254b04_6",
        "context_with_next_sentence": true
    },
    {
        "source_sentence": "是時，十方一一方分，有十佛剎不可說微塵數等百千俱胝那庾多天、龍、夜叉、乾闥婆、阿修羅、迦樓羅、緊那羅、摩睺羅伽，帝釋、梵王、護世天等，皆來集會。",
        "from": "T12n0359_001:0254b06_7",
        "context_with_next_sentence": true
    },
    {
        "source_sentence": "是中或有處寶樓閣，與不思議百千俱胝那庾多天女眾等奏妙音樂；或處妙花所成樓閣、或處龍堅旃檀香所成樓閣、或處真珠所成樓閣、或處大金剛寶所成樓閣、或處金剛光明摩尼寶所成樓閣、或處渾金所成樓閣、或處一切光明積集摩尼寶王所成樓閣、或處自在王摩尼寶所成樓閣、或處如意寶所成樓閣、或處帝青摩尼寶所成樓閣、或處大海之中清淨莊嚴普遍光明大摩尼寶所成樓閣，皆有阿僧祇不思議百千俱胝那庾多天女眾等，奏妙音樂乘空而來。",
        "from": "T12n0359_001:0254b10_8",
        "context_with_next_sentence": true
    },
    {
        "source_sentence": "到佛會已，皆以不思議無等比超越分量諸妙供養。",
        "from": "T12n0359_001:0254b20_9",
        "context_with_next_sentence": true
    },
    {
        "source_sentence": "供養佛已，各各於自願力出生座中瞻仰世尊。",
        "from": "T12n0359_001:0254b22_10",
        "context_with_next_sentence": true
    },
    {
        "source_sentence": "時此三千大千世界，悉成閻浮檀金殊妙色相，自然出現種種摩尼寶莊嚴樹、妙衣服樹、龍堅旃檀香樹，妙寶所成電光明摩尼寶網垂覆其上，竪立寶蓋及寶幢幡。",
        "from": "T12n0359_001:0254b23_11",
        "context_with_next_sentence": true
    },
    {
        "source_sentence": "其諸樹間皆有阿僧祇百千俱胝那庾多天女，執持半身真珠瓔珞，或復執持摩尼寶鬘。",
        "from": "T12n0359_001:0254b26_12",
        "context_with_next_sentence": true
    },
    {
        "source_sentence": "時彼大摩尼寶蓮花藏師子座中，自然有聲說伽陀曰：「人中王來就此座，　　本從福力所出生，　普令眾願悉圓成，　　勝二足尊願攝受。",
        "from": "T12n0359_001:0254b29_0",
        "context_with_next_sentence": true
    },
    {
        "source_sentence": "　此我身相寶所成，　　中一寶謂蓮花座，　隨其意樂人中尊，　　能滿諸願救世者。",
        "from": "T12n0359_001:0254c04_0",
        "context_with_next_sentence": true
    },
    {
        "source_sentence": "　今此寶成蓮花座，　　於此世間最殊妙，　為俱胝眾說法門，　　聞者皆令得此座。",
        "from": "T12n0359_001:0254c06_0",
        "context_with_next_sentence": true
    },
    {
        "source_sentence": "　汝身出現千光相，　　普遍照曜諸世間，　我觀此相歡喜生，　　願佛今就我此座。",
        "from": "T12n0359_001:0254c08_0",
        "context_with_next_sentence": true
    },
    {
        "source_sentence": "　速就座已攝受我，　　此座數有八俱胝，　今自然智牟尼尊，　　登座普攝諸群品。」",
        "from": "T12n0359_001:0254c10_0",
        "context_with_next_sentence": true
    },
    {
        "source_sentence": "爾時，世尊從本座起，即於寶蓮花藏師子座上加趺而坐，普遍觀察一切菩薩人天大眾，為諸菩薩欲當宣說最上妙法。",
        "from": "T12n0359_001:0254c12_0",
        "context_with_next_sentence": true
    },
    {
        "source_sentence": "爾時，一切大菩薩眾咸作是念：「若我今時得聞妙吉祥童真菩薩請問如來、應供、正等正覺不生、不滅甚深正法，斯為慶幸！」",
        "from": "T12n0359_001:0254c15_0",
        "context_with_next_sentence": true
    },
    {
        "source_sentence": "爾時，妙吉祥童真菩薩先在會中，知諸菩薩摩訶薩眾心之所念，即從座起，前白佛言：「世尊，如佛所說不生、不滅，此所宣說當是世尊何法增語？」",
        "from": "T12n0359_001:0254c18_0",
        "context_with_next_sentence": true
    },
    {
        "source_sentence": "即說伽陀而伸請問：「不生與不滅，　　此是佛所說，　大慧相云何，　　於此中宣演？",
        "from": "T12n0359_001:0254c21_1",
        "context_with_next_sentence": true
    },
    {
        "source_sentence": "　若法不生滅，　　即無見無因，　佛大牟尼尊，　　復云何宣說？",
        "from": "T12n0359_001:0254c24_0",
        "context_with_next_sentence": true
    },
    {
        "source_sentence": "　此十方菩薩，　　諸佛故遣來，　求大智法門，　　願尊說正法。」",
        "from": "T12n0359_001:0254c26_0",
        "context_with_next_sentence": true
    },
    {
        "source_sentence": "爾時，世尊讚妙吉祥童真菩薩摩訶薩言：「善哉善哉。",
        "from": "T12n0359_001:0254c28_0",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0254c29_1",
        "context_with_next_sentence": true
    },
    {
        "source_sentence": "汝今善能請問如來如是義理。",
        "from": "T12n0359_001:0254c29_2",
        "context_with_next_sentence": true
    },
    {
        "source_sentence": "如汝意者，廣為多人作大利益，悲愍世間令其修行普得安樂，復能利樂諸天人眾。",
        "from": "T12n0359_001:0255a01_3",
        "context_with_next_sentence": true
    },
    {
        "source_sentence": "今此所來諸大菩薩摩訶薩眾，為得佛地故不生恐怖，是處施作亦無所畏、復無驚悚。",
        "from": "T12n0359_001:0255a03_0",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0255a04_1",
        "context_with_next_sentence": true
    },
    {
        "source_sentence": "彼等皆得實智所攝。",
        "from": "T12n0359_001:0255a05_2",
        "context_with_next_sentence": true
    },
    {
        "source_sentence": "如來今此說如是法，所謂不生、不滅。",
        "from": "T12n0359_001:0255a05_3",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0255a06_4",
        "context_with_next_sentence": true
    },
    {
        "source_sentence": "不生滅者，此說即是如來增語。",
        "from": "T12n0359_001:0255a06_5",
        "context_with_next_sentence": true
    },
    {
        "source_sentence": "譬如吠瑠璃寶成大地相，於彼所成大地相中，而有忉利天中帝釋天主所居之處大廣勝殿。",
        "from": "T12n0359_001:0255a07_6",
        "context_with_next_sentence": true
    },
    {
        "source_sentence": "而彼天主常處其中受天五欲，勝妙快樂、嬉戲自在。",
        "from": "T12n0359_001:0255a09_7",
        "context_with_next_sentence": true
    },
    {
        "source_sentence": "彼諸天眾呼彼閻浮提中若男、若女、童男、童女一切人眾，謂言：『善來！",
        "from": "T12n0359_001:0255a10_8",
        "context_with_next_sentence": true
    },
    {
        "source_sentence": "汝等且觀帝釋天主大廣勝殿，天主於中受勝妙樂。",
        "from": "T12n0359_001:0255a12_9",
        "context_with_next_sentence": true
    },
    {
        "source_sentence": "汝等來此廣行布施，修作福事、積集戒行。",
        "from": "T12n0359_001:0255a13_10",
        "context_with_next_sentence": true
    },
    {
        "source_sentence": "汝等當知，今此帝釋天主所居大廣勝殿神通具足，汝等宜應修作福事，願當獲報如彼天主，安處天宮受勝妙樂。』",
        "from": "T12n0359_001:0255a14_11",
        "context_with_next_sentence": true
    },
    {
        "source_sentence": "是時閻浮提中，若男、若女、童男、童女一切人眾，見此吠瑠璃寶所成大地帝釋天主大廣勝殿，見已合掌，執持香花向空散擲，作如是言：『願我等當來亦獲是相，如帝釋天主居廣勝殿，受勝妙樂嬉戲自在。』",
        "from": "T12n0359_001:0255a16_12",
        "context_with_next_sentence": true
    },
    {
        "source_sentence": "然彼人眾而悉不知影像對現瑠璃大地，忉利天中帝釋天主大廣勝殿清淨所成猶如影像。",
        "from": "T12n0359_001:0255a21_13",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0255a23_14",
        "context_with_next_sentence": true
    },
    {
        "source_sentence": "彼帝釋天主以廣行布施，修作福事、積集戒行，宿善根力廣成熟故，感彼天中勝妙宮殿。",
        "from": "T12n0359_001:0255a23_15",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0255a25_16",
        "context_with_next_sentence": true
    },
    {
        "source_sentence": "而彼吠瑠璃地本無所有，忉利諸天及彼帝釋天主所居大廣勝殿亦無所有，皆是清淨所成影像對現而亦常在，而實不生、亦復不滅。",
        "from": "T12n0359_001:0255a25_17",
        "context_with_next_sentence": true
    },
    {
        "source_sentence": "「妙吉祥！",
        "from": "T12n0359_001:0255a28_18",
        "context_with_next_sentence": true
    },
    {
        "source_sentence": "一切眾生亦復如是，以清淨心如實觀想，如來即為對現身相；復以如來威神力故，令諸眾生得見如來。",
        "from": "T12n0359_001:0255a29_19",
        "context_with_next_sentence": true
    },
    {
        "source_sentence": "然本無實不生不滅、無性非無性、無見非無見、非世間非非世間、無狀貌非無狀貌。",
        "from": "T12n0359_001:0255b02_20",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0255b04_21",
        "context_with_next_sentence": true
    },
    {
        "source_sentence": "一切眾生但以如來對現影像而為所緣，散擲香花、衣服、妙寶而為供養，作如是言：『願我當來獲勝妙報，同彼如來、應供、正等正覺。』",
        "from": "T12n0359_001:0255b04_22",
        "context_with_next_sentence": true
    },
    {
        "source_sentence": "彼諸眾生求佛智故廣行布施，修作福事、積集戒行，迴向願當得如來智。",
        "from": "T12n0359_001:0255b07_23",
        "context_with_next_sentence": true
    },
    {
        "source_sentence": "「復次，妙吉祥！",
        "from": "T12n0359_001:0255b10_0",
        "context_with_next_sentence": true
    },
    {
        "source_sentence": "又如吠瑠璃寶所成大地，帝釋天主對現影像，無動轉、無領受、無戲論，無分別、不離分別，無計度、不離計度，非思惟作意，寂靜清涼、無生、無滅，無見、無聞、無嗅、無味、無觸、無想，無施設、無表了。",
        "from": "T12n0359_001:0255b10_1",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0255b14_2",
        "context_with_next_sentence": true
    },
    {
        "source_sentence": "如來、應供、正等正覺亦復如是，無動轉、無領受、無戲論，無分別、不離分別，無計度、不離計度，非思惟作意，寂靜清涼、無生無滅，無見、無聞、無嗅、無味、無觸、無想，無施設、無表了。",
        "from": "T12n0359_001:0255b14_3",
        "context_with_next_sentence": true
    },
    {
        "source_sentence": "如是等如來無所生趣向，諸所對現皆如影像，隨諸眾生信解差別，現諸色相壽量分限，但為成熟信解力故。",
        "from": "T12n0359_001:0255b18_4",
        "context_with_next_sentence": true
    },
    {
        "source_sentence": "是菩提器彼眾生者即為對現，隨其意樂、隨其信解，令諸眾生得聞法要，如所樂欲知三乘相，如所樂欲悉得解脫。",
        "from": "T12n0359_001:0255b21_5",
        "context_with_next_sentence": true
    },
    {
        "source_sentence": "「妙吉祥！",
        "from": "T12n0359_001:0255b23_6",
        "context_with_next_sentence": true
    },
    {
        "source_sentence": "又如忉利天中帝釋天主，以福力成辦故，有大法鼓出妙法音，處虛空中大廣勝殿上，彼諸天子極目徹視，不能觀見。",
        "from": "T12n0359_001:0255b23_7",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0255b26_8",
        "context_with_next_sentence": true
    },
    {
        "source_sentence": "彼大法鼓，若或忉利天中諸天子眾，耽媔嬉戲、五欲自娛、心生放逸，而不樂入善法堂中歌詠法音，或時帝釋天主五欲娛樂，亦復放逸，不處法座為眾說法，彼大法鼓，處虛空中極目徹視，超眼境界不可觀見，自然出聲令諸天子開明警覺，謂言：『諸仁者！",
        "from": "T12n0359_001:0255b26_9",
        "context_with_next_sentence": true
    },
    {
        "source_sentence": "色、聲、香、味、觸是無常法，汝等今時勿生放逸，無令速疾離失宮殿；諸行是苦、諸行皆空，諸法無我，勿生放逸，此苦蘊滅、佗趣復生。",
        "from": "T12n0359_001:0255c03_10",
        "context_with_next_sentence": true
    },
    {
        "source_sentence": "汝諸仁者！",
        "from": "T12n0359_001:0255c06_11",
        "context_with_next_sentence": true
    },
    {
        "source_sentence": "宜當精勤歌詠正法，遊戲法園、求法真實、愛樂正法，於正法中隨念作意，即得不離天中五欲娛樂。』",
        "from": "T12n0359_001:0255c06_12",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0255c08_13",
        "context_with_next_sentence": true
    },
    {
        "source_sentence": "然彼大法鼓，無分別、無離分別，超眼境界不生不滅，出語言道、離心意識。",
        "from": "T12n0359_001:0255c08_14",
        "context_with_next_sentence": true
    },
    {
        "source_sentence": "其大法鼓所出法音，令彼天眾常所開覺驚怖迷亂，即入善法堂中歌詠正法，遊戲法園、求法真實、愛樂正法，於正法中隨念作意，天趣歿已勝處受生。",
        "from": "T12n0359_001:0255c10_15",
        "context_with_next_sentence": true
    },
    {
        "source_sentence": "又復帝釋天主，入善法堂處于法座，為諸天眾宣說法要。",
        "from": "T12n0359_001:0255c13_16",
        "context_with_next_sentence": true
    },
    {
        "source_sentence": "若時與彼阿修羅眾，而共鬪戰天眾或負，彼大法鼓自然出聲，阿修羅眾驚怖迷亂馳走而去。",
        "from": "T12n0359_001:0255c15_17",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0255c17_18",
        "context_with_next_sentence": true
    },
    {
        "source_sentence": "然彼法鼓亦無我相，復無言說自然隱歿。",
        "from": "T12n0359_001:0255c17_19",
        "context_with_next_sentence": true
    },
    {
        "source_sentence": "大法鼓者，無所觀矚，住於真實，無心、無思，無相、無色、無聲、無性，亦復無二超眼境界。",
        "from": "T12n0359_001:0255c18_20",
        "context_with_next_sentence": true
    },
    {
        "source_sentence": "「妙吉祥！",
        "from": "T12n0359_001:0255c20_21",
        "context_with_next_sentence": true
    },
    {
        "source_sentence": "以彼忉利天中諸天子眾宿善業故，有大法鼓出妙法音，令彼天眾一切嬈亂隨煩惱等皆悉寂止，彼大法鼓而亦常在，然其無心亦無所思，無相、無色、無聲、無性，亦復無二。",
        "from": "T12n0359_001:0255c20_22",
        "context_with_next_sentence": true
    },
    {
        "source_sentence": "如來、應供、正等正覺亦復如是，無見、無觀，然亦常在，而無我相、無心、無思，無相、無色、無聲、無性、超眼境界，但隨眾生宿善業報，隨其信解為說法音，令其開曉聞法音故，使諸眾生一切嬈亂隨煩惱等皆得寂止，彼法音聲當知即是如來音聲。",
        "from": "T12n0359_001:0255c24_23",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0255c29_24",
        "context_with_next_sentence": true
    },
    {
        "source_sentence": "是法音聲而無其實，如來但為一切世間權巧施設，隨諸眾生宿善業報，如來乃為出法音聲，隨諸眾生各各意樂而生解了，為令一切眾生皆得安樂，諸放逸者咸皆警悟。",
        "from": "T12n0359_001:0255c29_25",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0256a04_26",
        "context_with_next_sentence": true
    },
    {
        "source_sentence": "一切眾生聞法音已，皆願當得如來身相。",
        "from": "T12n0359_001:0256a04_27",
        "context_with_next_sentence": true
    },
    {
        "source_sentence": "彼新發意菩薩及諸愚夫異生，但以如來善法出生而為所緣，令其得聞如來法音。",
        "from": "T12n0359_001:0256a05_28",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_001:0256a07_29",
        "context_with_next_sentence": true
    },
    {
        "source_sentence": "如來、應供、正等正覺所說不生、不滅甚深法理，應如是知。",
        "from": "T12n0359_001:0256a07_30",
        "context_with_next_sentence": true
    },
    {
        "source_sentence": "佛說大乘入諸佛境界智光明莊嚴經卷第一",
        "from": "T12n0359_001:0256a10_0",
        "context_with_next_sentence": false
    }
]