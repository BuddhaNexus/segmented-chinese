[
    {
        "source_sentence": "佛說德護長者經卷上",
        "from": "T14n0545_001:0840b03_0",
        "context_with_next_sentence": true
    },
    {
        "source_sentence": "隋天竺三藏那連提耶舍譯",
        "from": "T14n0545_001:0840b05_0",
        "context_with_next_sentence": true
    },
    {
        "source_sentence": "如是我聞：一時，佛住王舍城耆闍崛山中，與大比丘眾千二百五十人；大菩薩眾五百人俱，各從佛剎而來集會，得無所有無作行神通，得幻生神通，得清淨離塵信心成就，得無障礙聞生，得深入一切相如幻，得如影身遍現一切佛剎，得如響聲能持法輪，得如夢智隨順見一切世界，得能隨順阿僧祇如來行處，得無障無礙大智境界。",
        "from": "T14n0545_001:0840b06_0",
        "context_with_next_sentence": true
    },
    {
        "source_sentence": "其名曰：清淨辯才菩薩、放光焰菩薩、端嚴藏菩薩、無量光菩薩、雜藏菩薩、不定住佛剎菩薩、說佛法丈夫月菩薩、陀羅尼善根成住菩薩、毘盧遮那差別藏菩薩，如是等五百大菩薩俱；一一菩薩，各有阿僧祇菩薩以為眷屬。",
        "from": "T14n0545_001:0840b14_0",
        "context_with_next_sentence": true
    },
    {
        "source_sentence": "爾時，天、龍、夜叉、揵闥婆、阿修羅、迦樓羅、緊那羅、摩睺羅伽，比丘、比丘尼、優婆塞、優婆夷，國王、大臣、沙門、婆羅門、剎利、長者、居士及諸小王、種種外道，信心清淨，尊重恭敬讚嘆如來，多以上妙衣服、飲食、臥具、湯藥種種供養，供養如來。",
        "from": "T14n0545_001:0840b19_1",
        "context_with_next_sentence": true
    },
    {
        "source_sentence": "佛以慈心為欲利益諸眾生故，受彼供養非為貪故。",
        "from": "T14n0545_001:0840b24_2",
        "context_with_next_sentence": true
    },
    {
        "source_sentence": "何以故？",
        "from": "T14n0545_001:0840b25_3",
        "context_with_next_sentence": true
    },
    {
        "source_sentence": "一切福田中，佛田最勝。",
        "from": "T14n0545_001:0840b25_4",
        "context_with_next_sentence": true
    },
    {
        "source_sentence": "如來具足無量定、無量慧、無量解脫、無量解脫知見，如虛空無邊、法界無邊，五分法身亦復無邊；能捨施者增大功德，成就不可思議果報。",
        "from": "T14n0545_001:0840b26_5",
        "context_with_next_sentence": true
    },
    {
        "source_sentence": "又是一切世間導師，善能教導一切眾生令不捨佛法；樂福德者為作無盡福田，於一切眾生行平等慈，於一切智得解脫自在。",
        "from": "T14n0545_001:0840b29_6",
        "context_with_next_sentence": true
    },
    {
        "source_sentence": "時，諸外道遮羅迦、波利婆闍迦等一切外道，遠離信心但生貪欲，又以不得恭敬、供養、尊重、讚嘆、衣服、飲食、臥具、湯藥而生嫉妬。",
        "from": "T14n0545_001:0840c03_7",
        "context_with_next_sentence": true
    },
    {
        "source_sentence": "見佛相好端嚴，多有徒眾眷屬，諸外道等無如是事，而生嫉妬。",
        "from": "T14n0545_001:0840c06_8",
        "context_with_next_sentence": true
    },
    {
        "source_sentence": "見佛具四辯才，能說諸法，自無辯才而生嫉妬。",
        "from": "T14n0545_001:0840c07_9",
        "context_with_next_sentence": true
    },
    {
        "source_sentence": "見佛大得利養，自不得故，誹謗於佛作大惡名。",
        "from": "T14n0545_001:0840c08_10",
        "context_with_next_sentence": true
    },
    {
        "source_sentence": "見佛威德尊重，見者悚懼如大國王，自無威德故生誹謗。",
        "from": "T14n0545_001:0840c09_11",
        "context_with_next_sentence": true
    },
    {
        "source_sentence": "見佛具足內外功德，三十二相一切種智，眾生愛樂，自無此事而生誹謗。",
        "from": "T14n0545_001:0840c10_12",
        "context_with_next_sentence": true
    },
    {
        "source_sentence": "見佛具足神通智慧，隱顯自在變現無礙，一身為多、多身為一，身力自在乃至梵世。",
        "from": "T14n0545_001:0840c12_13",
        "context_with_next_sentence": true
    },
    {
        "source_sentence": "善知過去、未來一切業報差別之相，善知現在眾生心行如應說法，貪欲多者為說不淨觀法，瞋恚多者為說慈悲觀法，愚癡多者為說因緣觀法，眾生信受遠離貪欲瞋恚愚癡，諸外道等無如是事，而生嫉妬為作惡名。",
        "from": "T14n0545_001:0840c14_14",
        "context_with_next_sentence": true
    },
    {
        "source_sentence": "見佛具足四無所畏，大師子吼決定能說，若如是者得沙門果，不如是者無沙門果，諸外道等無實知見，顛倒謬說故生誹謗。",
        "from": "T14n0545_001:0840c19_15",
        "context_with_next_sentence": true
    },
    {
        "source_sentence": "見佛具足大慈大悲憐愍一切，於諸眾生而得自在，如觀掌中菴摩勒果，自無此事而生誹謗。",
        "from": "T14n0545_001:0840c22_16",
        "context_with_next_sentence": true
    },
    {
        "source_sentence": "見佛多得供養尊重讚嘆天人欽仰，不得如是具足供養，心生嫉妬為作惡名。",
        "from": "T14n0545_001:0840c24_17",
        "context_with_next_sentence": true
    },
    {
        "source_sentence": "見佛如是種種功德具不可壞，自不具故而生嫉妬誹謗如來。",
        "from": "T14n0545_001:0840c26_18",
        "context_with_next_sentence": true
    },
    {
        "source_sentence": "彼諸外道，過去福盡新福不生，入於惡見曠野稠林。",
        "from": "T14n0545_001:0840c27_19",
        "context_with_next_sentence": true
    },
    {
        "source_sentence": "譬如有人入大曠野，迷失正道不能得出。",
        "from": "T14n0545_001:0840c28_20",
        "context_with_next_sentence": true
    },
    {
        "source_sentence": "彼諸外道亦復如是，離於智慧，於諸惡見不能得出，不信正法，不供養僧，失於善根，生種種惡見，有所言說悉皆顛倒，不信業報，不知十二因緣等法，行惡見稠林非真實道，於諸法中如生盲人。",
        "from": "T14n0545_001:0840c29_21",
        "context_with_next_sentence": true
    },
    {
        "source_sentence": "時諸外道六師眷屬，及裸形外道等悉皆聚集，詣論議堂而共議言：「瞿曇沙門昔未出時，未見大沙門時，此閻浮提一切人民悉歸屬我，信伏我法，隨我所欲。",
        "from": "T14n0545_001:0841a05_22",
        "context_with_next_sentence": true
    },
    {
        "source_sentence": "瞿曇出世，一切人民捨我等法，不復供給衣服、飲食、臥具、湯藥，亦不恭敬、尊重、讚嘆，不受我語。",
        "from": "T14n0545_001:0841a08_23",
        "context_with_next_sentence": true
    },
    {
        "source_sentence": "我等今者當設何計？」",
        "from": "T14n0545_001:0841a10_24",
        "context_with_next_sentence": true
    },
    {
        "source_sentence": "復更議言：「瞿曇沙門，雖復具足福德智慧，能化央伽摩陀羅國，一切人民悉令歸化，而不能化彼之德護長者一人。",
        "from": "T14n0545_001:0841a11_25",
        "context_with_next_sentence": true
    },
    {
        "source_sentence": "此王舍城，惟彼長者不信瞿曇，獨受我法，供養、恭敬、尊重、讚嘆，布施我等衣服飲食，惟屬我等尼揵陀若提子、末伽利拘舍梨子、般浮多迦旃延、刪闍耶毘羅坻子、阿支羅翅舍甘婆羅、富蘭那迦葉等大眾之師，諸餘沙門及婆羅門，初亦未曾得至彼門。",
        "from": "T14n0545_001:0841a14_26",
        "context_with_next_sentence": true
    },
    {
        "source_sentence": "我等徒眾若至其家，彼人能以誠心種種供養，彼人今日信根成就，於我等所生勝信心深徹骨髓。",
        "from": "T14n0545_001:0841a19_27",
        "context_with_next_sentence": true
    },
    {
        "source_sentence": "王舍城中國王大臣，剎利、婆羅門及諸餘人，無有如是堅固信心。",
        "from": "T14n0545_001:0841a22_0",
        "context_with_next_sentence": true
    },
    {
        "source_sentence": "沙門瞿曇及一切婆羅門諸餘外道等，亦無能壞彼人信心，我等於彼而得自在，聞有所說必定信受，今者宜應往至其家，具以上事向其人說。",
        "from": "T14n0545_001:0841a23_1",
        "context_with_next_sentence": true
    },
    {
        "source_sentence": "復當教彼於七重門下各作火坑，其一一坑深沒七人，滿中安置佉他羅炭無煙之火，以銅為梁草土覆上。",
        "from": "T14n0545_001:0841a26_2",
        "context_with_next_sentence": true
    },
    {
        "source_sentence": "瞿曇將至，當以水灑并散諸華，瞿曇若踏必當陷死。",
        "from": "T14n0545_001:0841a29_3",
        "context_with_next_sentence": true
    },
    {
        "source_sentence": "若不死者，復以毒藥置飲食中與之令食。",
        "from": "T14n0545_001:0841b01_4",
        "context_with_next_sentence": true
    },
    {
        "source_sentence": "作是事已，遣請瞿曇就家飯食。",
        "from": "T14n0545_001:0841b02_5",
        "context_with_next_sentence": true
    },
    {
        "source_sentence": "瞿曇若是一切智者，必不受請，不為火毒之所燒害；若其非者，受請無疑。」",
        "from": "T14n0545_001:0841b03_0",
        "context_with_next_sentence": true
    },
    {
        "source_sentence": "時諸外道作是計已，即共發往至王舍城，到於德護大長者家，至其家已，便一向立。",
        "from": "T14n0545_001:0841b04_1",
        "context_with_next_sentence": true
    },
    {
        "source_sentence": "是時，長者見諸外道，心大歡喜，踊躍無量，就彼作禮。",
        "from": "T14n0545_001:0841b06_2",
        "context_with_next_sentence": true
    },
    {
        "source_sentence": "既頂禮已，廣為處處，安置床鋪，勸令就坐。",
        "from": "T14n0545_001:0841b07_3",
        "context_with_next_sentence": true
    },
    {
        "source_sentence": "既就坐已，合掌曲躬，作如是言：「我常思念，今忽逢遇，善哉！",
        "from": "T14n0545_001:0841b08_4",
        "context_with_next_sentence": true
    },
    {
        "source_sentence": "善哉！",
        "from": "T14n0545_001:0841b10_0",
        "context_with_next_sentence": true
    },
    {
        "source_sentence": "天念我故，令諸導師、諸大德等悉來集會，為作福田。」",
        "from": "T14n0545_001:0841b10_1",
        "context_with_next_sentence": true
    },
    {
        "source_sentence": "爾時，長者見諸外道悉皆坐已，次第行水安置器皿，設種種食，食已洗竟。",
        "from": "T14n0545_001:0841b11_2",
        "context_with_next_sentence": true
    },
    {
        "source_sentence": "是時，長者於大外道床前，別安小座而坐。",
        "from": "T14n0545_001:0841b12_3",
        "context_with_next_sentence": true
    },
    {
        "source_sentence": "時諸外道盧竭多蜜多尼延咃等一切外道，既見長者安坐已定，作如是言：「大長者！",
        "from": "T14n0545_001:0841b13_4",
        "context_with_next_sentence": true
    },
    {
        "source_sentence": "我等本於大議論堂聚集之時，先有如是籌量：『瞿曇沙門未出之時，未見大沙門時，一切閻浮提十六大國央伽摩陀羅等悉皆屬我，隨意自在信受我語，恭敬供養尊重讚嘆，供給衣食臥具湯藥。",
        "from": "T14n0545_001:0841b15_5",
        "context_with_next_sentence": true
    },
    {
        "source_sentence": "自彼出來惟信彼法，棄捨我等不復尊重恭敬供養，亦不供給衣食臥具湯藥，十六大國央伽摩陀羅等，悉為瞿曇之所統領。",
        "from": "T14n0545_001:0841b20_6",
        "context_with_next_sentence": true
    },
    {
        "source_sentence": "惟汝一人是我檀越信受我語，瞿曇沙門種種方便，不能破壞令汝信受。",
        "from": "T14n0545_001:0841b23_7",
        "context_with_next_sentence": true
    },
    {
        "source_sentence": "央伽摩陀羅等十六大國，無有及汝信我語者，一切國人及大王等亦信汝語。』",
        "from": "T14n0545_001:0841b24_8",
        "context_with_next_sentence": true
    },
    {
        "source_sentence": "是故我等，生如是計共汝評章，汝今信我我亦信汝，所有言論義無有二，莫令漏泄使外人知。",
        "from": "T14n0545_001:0841b26_9",
        "context_with_next_sentence": true
    },
    {
        "source_sentence": "「大長者！",
        "from": "T14n0545_001:0841b28_10",
        "context_with_next_sentence": true
    },
    {
        "source_sentence": "汝今決定大須信用我等計挍，可於汝家七重門下，一一門內作大火坑各沒七人，著佉陀羅炭無煙之火，以銅為梁遍敷[竺二+處]篨薄以土覆。",
        "from": "T14n0545_001:0841b28_11",
        "context_with_next_sentence": true
    },
    {
        "source_sentence": "瞿曇將至，以水灑上復散好華，瞿曇若過必當陷死。",
        "from": "T14n0545_001:0841c03_0",
        "context_with_next_sentence": true
    },
    {
        "source_sentence": "若燒不死，復以毒藥安著食中，作是事已，遣請瞿曇。",
        "from": "T14n0545_001:0841c04_1",
        "context_with_next_sentence": true
    },
    {
        "source_sentence": "彼若定是一切智者必不受請，非一切智受請無疑。」",
        "from": "T14n0545_001:0841c05_2",
        "context_with_next_sentence": true
    },
    {
        "source_sentence": "爾時長者聞六師教，心大歡喜，嘆言：「善哉！",
        "from": "T14n0545_001:0841c06_3",
        "context_with_next_sentence": true
    },
    {
        "source_sentence": "此計甚善，快適我願，我今堪能種種備辦，惟願大師莫為憂慮。」",
        "from": "T14n0545_001:0841c07_4",
        "context_with_next_sentence": true
    },
    {
        "source_sentence": "六師答言：「若如是者，今可速辦。」",
        "from": "T14n0545_001:0841c08_5",
        "context_with_next_sentence": true
    },
    {
        "source_sentence": "長者答言：「善哉！",
        "from": "T14n0545_001:0841c09_6",
        "context_with_next_sentence": true
    },
    {
        "source_sentence": "如教事事順從，便當造作火坑、毒食，躬請瞿曇，我若不殺，亦更無有能殺之者。",
        "from": "T14n0545_001:0841c10_0",
        "context_with_next_sentence": true
    },
    {
        "source_sentence": "此計甚要，必果所願。」",
        "from": "T14n0545_001:0841c11_1",
        "context_with_next_sentence": true
    },
    {
        "source_sentence": "說此語已，歡喜踊躍，覆自思惟：「我師所說，甚善！",
        "from": "T14n0545_001:0841c12_2",
        "context_with_next_sentence": true
    },
    {
        "source_sentence": "甚善！」",
        "from": "T14n0545_001:0841c13_3",
        "context_with_next_sentence": true
    },
    {
        "source_sentence": "時諸外道教長者已各自慶幸，昔來所說今悉不違，作是讚言：「我今教其捨離善事造作惡業，捨離無貪無瞋無癡，安置不忍貪瞋癡道，非理之教尚能隨順。",
        "from": "T14n0545_001:0841c13_4",
        "context_with_next_sentence": true
    },
    {
        "source_sentence": "善哉！",
        "from": "T14n0545_001:0841c17_5",
        "context_with_next_sentence": true
    },
    {
        "source_sentence": "長者大信我語。」",
        "from": "T14n0545_001:0841c17_6",
        "context_with_next_sentence": true
    },
    {
        "source_sentence": "發大喜聲或歌或嘯，各各辭退還其本處。",
        "from": "T14n0545_001:0841c17_7",
        "context_with_next_sentence": true
    },
    {
        "source_sentence": "爾時，德護長者子名曰月光，年至十六，形貌端正人相第一，身有二十八種大丈夫相，眾生見者觀無厭足，已曾供養過去諸佛殖諸德本，於多佛所聽受正法，於八億佛所淨修梵行，聰慧利根勇猛堅固，具足辯才質直無偽，心口相應得念佛三昧，於諸佛所常得喜心，於正法中常得歡喜悅樂之心。",
        "from": "T14n0545_001:0841c18_8",
        "context_with_next_sentence": true
    },
    {
        "source_sentence": "心無怯弱得四辯才得不壞信，於諸法中心無疑網，能以上妙衣服、飲食、臥具、湯藥供養眾僧，善能說法得陀羅尼，得不退轉地阿耨多羅三藐三菩提。",
        "from": "T14n0545_001:0841c25_9",
        "context_with_next_sentence": true
    },
    {
        "source_sentence": "於菩提中得不可思議身心。",
        "from": "T14n0545_001:0841c28_10",
        "context_with_next_sentence": true
    },
    {
        "source_sentence": "於一切眾生中得大慈不壞心，常勤教化一切眾生，不退一切智願，能壞一切魔怨摧伏一切外道。",
        "from": "T14n0545_001:0841c29_11",
        "context_with_next_sentence": true
    },
    {
        "source_sentence": "得智慧方便，得深智慧，能捨如雲，持戒清淨，忍辱如地，精進堅固。",
        "from": "T14n0545_001:0842a02_12",
        "context_with_next_sentence": true
    },
    {
        "source_sentence": "於一切法中心不動亂，能行智慧如實而見一切諸法，一切法中得法津澤，以最勝信心供養諸佛，於佛種種功德悉生信樂悲心清淨。",
        "from": "T14n0545_001:0842a04_13",
        "context_with_next_sentence": true
    },
    {
        "source_sentence": "於一切眾生生憐愍心，信念堅固如金剛山不可傾動，得不忘念差別智慧，能受一切法徹到彼岸。",
        "from": "T14n0545_001:0842a07_14",
        "context_with_next_sentence": true
    },
    {
        "source_sentence": "智慧了知一切佛法方便之行，福德善力不可沮壞，住四辯才心無怯弱，於父母所知恩報恩。",
        "from": "T14n0545_001:0842a09_15",
        "context_with_next_sentence": true
    },
    {
        "source_sentence": "於一切佛法得最勝心，常為眾生說佛功德，若見若聞諸佛神通心無厭足，善能攝取諸智慧者，能說一切諸佛境界，一切佛法悉能講說。",
        "from": "T14n0545_001:0842a11_16",
        "context_with_next_sentence": true
    },
    {
        "source_sentence": "是長者子成就如是等功德，如是等無量法器，廣說無量嘆不可盡。",
        "from": "T14n0545_001:0842a14_17",
        "context_with_next_sentence": true
    },
    {
        "source_sentence": "是月光童子，知父長者信受外道欲害如來，即至母所，白其母言：「母今知不？",
        "from": "T14n0545_001:0842a16_18",
        "context_with_next_sentence": true
    },
    {
        "source_sentence": "父心顛倒，受外道教失於本心，於外道所得歡喜心深生敬信，是諸外道自造三惡道業，亦令父作三惡道業。",
        "from": "T14n0545_001:0842a18_0",
        "context_with_next_sentence": true
    },
    {
        "source_sentence": "母今莫受父邪見語誹謗於佛。",
        "from": "T14n0545_001:0842a20_1",
        "context_with_next_sentence": true
    },
    {
        "source_sentence": "何以故？",
        "from": "T14n0545_001:0842a21_2",
        "context_with_next_sentence": true
    },
    {
        "source_sentence": "佛出世難久遠劫來不可值遇，或一劫、十劫、千劫、萬劫，乃至不可說劫。",
        "from": "T14n0545_001:0842a21_3",
        "context_with_next_sentence": true
    },
    {
        "source_sentence": "諸佛名字尚不可聞，何況得見！",
        "from": "T14n0545_001:0842a22_4",
        "context_with_next_sentence": true
    },
    {
        "source_sentence": "佛能清淨諸眾生心，具足神通智慧，了達無有障礙，善能教化一切眾生，所行無礙，於三解脫佛最第一。",
        "from": "T14n0545_001:0842a23_5",
        "context_with_next_sentence": true
    },
    {
        "source_sentence": "於一念頃知一切法，如來善住一切法中，如來能知一切眾生所生之處，佛真實語為諸眾生而作證明，能除眾生身心苦惱種種怨敵，於諸境界無所取著。",
        "from": "T14n0545_001:0842a26_6",
        "context_with_next_sentence": true
    },
    {
        "source_sentence": "母當信佛，莫信六師虛誑之語。",
        "from": "T14n0545_001:0842a29_7",
        "context_with_next_sentence": true
    },
    {
        "source_sentence": "我敬母故，為報母恩奉上此語。",
        "from": "T14n0545_001:0842b01_8",
        "context_with_next_sentence": true
    },
    {
        "source_sentence": "何以故？",
        "from": "T14n0545_001:0842b02_0",
        "context_with_next_sentence": true
    },
    {
        "source_sentence": "母懷我身滿足十月受大苦惱，生我身時，半死半生絕而復蘇。",
        "from": "T14n0545_001:0842b02_1",
        "context_with_next_sentence": true
    },
    {
        "source_sentence": "我念此恩未曾遺忘，設於無量百千萬劫亦不可報。",
        "from": "T14n0545_001:0842b03_2",
        "context_with_next_sentence": true
    },
    {
        "source_sentence": "我心常願共母往見百萬億那由他佛，常願共母聽諸佛法，常願共母往見一切菩薩行處，常願共母往見一切菩薩淨佛法處，常願共母往見一切不壞清淨信處，常願共母往見一切作佛事處，常願共母往見一切香華、衣服、臥具、湯藥供養佛法僧處，常願共母往見一切聖人行法之處、常願共母往見一切信根成就、無有顛倒至涅槃處。」",
        "from": "T14n0545_001:0842b04_3",
        "context_with_next_sentence": true
    },
    {
        "source_sentence": "爾時，其母月雲告月光言：「善哉！",
        "from": "T14n0545_001:0842b13_0",
        "context_with_next_sentence": true
    },
    {
        "source_sentence": "善哉！",
        "from": "T14n0545_001:0842b13_1",
        "context_with_next_sentence": true
    },
    {
        "source_sentence": "得聞汝說。",
        "from": "T14n0545_001:0842b13_2",
        "context_with_next_sentence": true
    },
    {
        "source_sentence": "汝實大悲，於父母所深生憐愍，開導善事如大導師。",
        "from": "T14n0545_001:0842b14_3",
        "context_with_next_sentence": true
    },
    {
        "source_sentence": "汝亦如是，所說法者今悉信受，我今為自清淨心故，亦願安隱諸眾生故，發菩提心、廣心、上心、無量心、歡喜心、生清淨心，於諸法中得無疑心、不顛倒心、具足信心。",
        "from": "T14n0545_001:0842b15_4",
        "context_with_next_sentence": true
    },
    {
        "source_sentence": "眾僧之中具有解脫解脫知見，能破一切煩惱諸結，應當於彼生清淨信供養恭敬。",
        "from": "T14n0545_001:0842b19_0",
        "context_with_next_sentence": true
    },
    {
        "source_sentence": "佛德無量、佛行無量、佛境界無量，所說妙法亦復無量，利益眾生亦復無量。",
        "from": "T14n0545_001:0842b20_1",
        "context_with_next_sentence": true
    },
    {
        "source_sentence": "如汝所說佛德無邊，我今無智說佛功德。",
        "from": "T14n0545_001:0842b22_2",
        "context_with_next_sentence": true
    },
    {
        "source_sentence": "月光！",
        "from": "T14n0545_001:0842b23_3",
        "context_with_next_sentence": true
    },
    {
        "source_sentence": "我常信佛不生惡心，汝不能具盡真是我大善知識，能為我說佛無量德，於無量千萬阿僧祇劫，說佛功德無有厭足不得邊際。」",
        "from": "T14n0545_001:0842b23_4",
        "context_with_next_sentence": true
    },
    {
        "source_sentence": "爾時，月雲為子說偈：「無量百千萬億劫，　　佛名難聞況得見，　汝能於佛生勝信，　　如是信心實難得。",
        "from": "T14n0545_001:0842b26_5",
        "context_with_next_sentence": true
    },
    {
        "source_sentence": "　我今信佛無量德，　　不可得聞況眼見，　汝今來生在我家，　　我今見汝如導師。",
        "from": "T14n0545_001:0842c01_0",
        "context_with_next_sentence": true
    },
    {
        "source_sentence": "　能使我心清淨信，　　不可思議諸佛法，　汝今猶如我父母，　　亦如諸佛生我家。",
        "from": "T14n0545_001:0842c03_0",
        "context_with_next_sentence": true
    },
    {
        "source_sentence": "　譬如父母將子去，　　得至諸佛無漏處，　我等無量千萬劫，　　不能報汝今日恩。",
        "from": "T14n0545_001:0842c05_0",
        "context_with_next_sentence": true
    },
    {
        "source_sentence": "　汝真是我善知識，　　世世常為清淨導，　令我安住最勝念，　　決定信佛無有疑。",
        "from": "T14n0545_001:0842c07_0",
        "context_with_next_sentence": true
    },
    {
        "source_sentence": "　永得出於三惡趣，　　常得安住人天道，　非惟是我善知識，　　亦是眾生善知識。",
        "from": "T14n0545_001:0842c09_0",
        "context_with_next_sentence": true
    },
    {
        "source_sentence": "　尚欲度脫他眾生，　　況復眷屬親父母，　能令合家諸眷屬，　　破壞一切諸怨結，　亦復遠離三惡趣，　　超出住於天人道。",
        "from": "T14n0545_001:0842c11_0",
        "context_with_next_sentence": true
    },
    {
        "source_sentence": "　佛出世間甚為難，　　經於無量百千劫，　汝今能來生我家，　　希有難值亦如是，　汝今真是大丈夫，　　善能巧說微妙法，　汝今真是諸佛子，　　於佛常生歡喜信。",
        "from": "T14n0545_001:0842c14_0",
        "context_with_next_sentence": true
    },
    {
        "source_sentence": "　誰今與我難得兒，　　今乃來生在我家，　我子月光甚希有，　　常能讚嘆一切佛。」",
        "from": "T14n0545_001:0842c18_0",
        "context_with_next_sentence": true
    },
    {
        "source_sentence": "爾時，德護長者家內眷屬一千婇女，聞月雲夫人及月光童子說是偈已，皆大歡喜踊躍無量，同聲讚言：「善哉！",
        "from": "T14n0545_001:0842c20_0",
        "context_with_next_sentence": true
    },
    {
        "source_sentence": "善哉！",
        "from": "T14n0545_001:0842c22_1",
        "context_with_next_sentence": true
    },
    {
        "source_sentence": "不可思議，不可思議。",
        "from": "T14n0545_001:0842c22_2",
        "context_with_next_sentence": true
    },
    {
        "source_sentence": "月光福伽羅數生我家，此丈夫者尚難得聞，何況得見？",
        "from": "T14n0545_001:0842c23_3",
        "context_with_next_sentence": true
    },
    {
        "source_sentence": "是人隨所生處，或閻浮提城邑聚落。",
        "from": "T14n0545_001:0842c24_4",
        "context_with_next_sentence": true
    },
    {
        "source_sentence": "若有見聞親近供養，共坐共語永離惡道，何況生在家中而不利益？",
        "from": "T14n0545_001:0842c25_5",
        "context_with_next_sentence": true
    },
    {
        "source_sentence": "父母親屬令離惡道。」",
        "from": "T14n0545_001:0842c26_6",
        "context_with_next_sentence": true
    },
    {
        "source_sentence": "爾時，德護長者送外道已，便出王舍城詣耆闍崛山，躬往請佛。",
        "from": "T14n0545_001:0842c28_0",
        "context_with_next_sentence": true
    },
    {
        "source_sentence": "遙見世尊相好莊嚴不可思議六根寂靜，得最勝陀摩他奢摩他，得最勝第一陀摩他奢摩他，守護諸根如調大龍，如大池水清淨不濁，放無量百千億那由他光焰，威德嚴儀難可覩覲見者歡喜。",
        "from": "T14n0545_001:0842c29_1",
        "context_with_next_sentence": true
    },
    {
        "source_sentence": "德護長者既至佛所，種種軟語共相勞問，白佛言：「願佛及僧憐愍，受我明日供養。」",
        "from": "T14n0545_001:0843a04_2",
        "context_with_next_sentence": true
    },
    {
        "source_sentence": "佛知長者受化時至，默然受請。",
        "from": "T14n0545_001:0843a06_3",
        "context_with_next_sentence": true
    },
    {
        "source_sentence": "長者知已，心生歡喜，稽首辭退下耆闍崛山，入王舍城至六師家。",
        "from": "T14n0545_001:0843a07_4",
        "context_with_next_sentence": true
    },
    {
        "source_sentence": "到已，作如是言：「沙門瞿曇及諸徒眾已受我請，以是得知非一切智。」",
        "from": "T14n0545_001:0843a09_0",
        "context_with_next_sentence": true
    },
    {
        "source_sentence": "諸外道等聞是語已，心生歡喜，倍增踊躍，慶賴無量喜滿身心，語長者言：「今可還家，速辦所設火坑毒食，如上所說令遂所志。」",
        "from": "T14n0545_001:0843a10_1",
        "context_with_next_sentence": true
    },
    {
        "source_sentence": "爾時長者即便還家，勅語家人營辦斯事。",
        "from": "T14n0545_001:0843a14_0",
        "context_with_next_sentence": true
    },
    {
        "source_sentence": "時子月光，見父興心造作惡事，心生憂悴而諫父言：「此事不吉，莫於佛所起不善業。",
        "from": "T14n0545_001:0843a14_1",
        "context_with_next_sentence": true
    },
    {
        "source_sentence": "何以故？",
        "from": "T14n0545_001:0843a16_2",
        "context_with_next_sentence": true
    },
    {
        "source_sentence": "諸佛難壞故，一切天、人、龍及鬼神，若於如來起惡逆者無能破壞，一切刀劍不能傷毀，一切猛火不能燒害，設地獄火燒之不暖，況人火耶？",
        "from": "T14n0545_001:0843a17_0",
        "context_with_next_sentence": true
    },
    {
        "source_sentence": "如劫盡時七日並現，三千大千世界滿中盛火，燒至梵天及鐵圍山，尚不能燒佛之一衣，況欲以此微小火坑燒害如來，無有是處。",
        "from": "T14n0545_001:0843a20_1",
        "context_with_next_sentence": true
    },
    {
        "source_sentence": "設霹靂火如須彌山，尚不能至如來行跡四威儀處，況此火坑而能燒害？",
        "from": "T14n0545_001:0843a23_2",
        "context_with_next_sentence": true
    },
    {
        "source_sentence": "一切世間所有大毒，如大海水佛能消滅，況以小毒雜置食中而能害佛？",
        "from": "T14n0545_001:0843a24_3",
        "context_with_next_sentence": true
    },
    {
        "source_sentence": "設使毒藥高如雪山，佛眼視之自然消滅，況此毒食能有所害？",
        "from": "T14n0545_001:0843a26_4",
        "context_with_next_sentence": true
    },
    {
        "source_sentence": "「願父莫如小人造諸惡業，作遠佛因緣，一切有福德者方得親近。",
        "from": "T14n0545_001:0843a27_5",
        "context_with_next_sentence": true
    },
    {
        "source_sentence": "願父莫於佛所而生惡逆瞋害之心，一切眾生心性清淨；莫起煩惱染濁污心；莫與外道共為一手，勿以小芥比須彌山，牛跡之水同於大海；莫以蜘蛛小網欲遍虛空；莫以一塵之力欲動須彌；莫以斫迦羅山內一毛孔；莫以一沙欲令充滿三千世界。",
        "from": "T14n0545_001:0843a29_6",
        "context_with_next_sentence": true
    },
    {
        "source_sentence": "何以故？",
        "from": "T14n0545_001:0843b05_7",
        "context_with_next_sentence": true
    },
    {
        "source_sentence": "佛智無量無障礙故，出過一切世間礙法故，佛具十力餘力不能壞故，如來那羅延力，一切眾生作惡不能加害故。",
        "from": "T14n0545_001:0843b06_8",
        "context_with_next_sentence": true
    },
    {
        "source_sentence": "「如來堅固不可沮壞，如來常住住真實際，如來無取一切法中離於取著，如來於三世中無所依止，如來寂滅無有處所，如來最寂離諸惱熱，如來寂滅於一切眾得最第一，如來無比過諸譬喻，如來三業隨智慧行，如來清淨離塵法行，如來勇健破壞一切諸魔外道，如來辯才具無盡力，如來善調能令未調得調伏故；如來善寂能令未寂得寂滅故；如來智水能灑眾生諸煩惱故；能令多煩惱者無煩惱故。",
        "from": "T14n0545_001:0843b08_9",
        "context_with_next_sentence": true
    },
    {
        "source_sentence": "「如來於一切眾生中尊，得一切智冠故；如來大雲能雨一切，法雨不可盡故；如來能滿足一切眾生心行故；如來得不誑智，能知眾生心行，如應說法故；如來能開一切眾生過去善根行故；如來能滅一切眾生煩惱流故；見如來者觀無厭足故。",
        "from": "T14n0545_001:0843b17_10",
        "context_with_next_sentence": true
    },
    {
        "source_sentence": "「佛於一切菩薩中無等等故；如來能盡一切煩惱故；如來能斷一切煩惱瀑河故；如來於一切眾生大悲滿足能覆護故，眾生見者皆得安隱不空故；如來善逝猶師子王，於諸世間無所畏故；如來於一切世間最上，三世眾生不能染故；一切世間勢力自在不能壞故；如來上上窮盡一切法界法故；如來寂滅離戲論故；如來一切知一切見，能知過去未來現在法故。",
        "from": "T14n0545_001:0843b23_11",
        "context_with_next_sentence": true
    },
    {
        "source_sentence": "未得菩提，先已預知成菩提時，王舍城中有大長者名為德護，以濁惡心欲作火坑毒食殺害如來，亦知因此惡心因緣，能得最上清淨勝信、捨離濁心。",
        "from": "T14n0545_001:0843c02_12",
        "context_with_next_sentence": true
    },
    {
        "source_sentence": "如來於作惡作善眾生，皆能教化，令作無上菩提因緣。",
        "from": "T14n0545_001:0843c05_13",
        "context_with_next_sentence": true
    },
    {
        "source_sentence": "「願父放捨一切惡念毒害罪心。",
        "from": "T14n0545_001:0843c07_14",
        "context_with_next_sentence": true
    },
    {
        "source_sentence": "何以故？",
        "from": "T14n0545_001:0843c07_15",
        "context_with_next_sentence": true
    },
    {
        "source_sentence": "譬如有人供養大地，復有一人燒斫大地，於此二人等與利益無所分別。",
        "from": "T14n0545_001:0843c08_16",
        "context_with_next_sentence": true
    },
    {
        "source_sentence": "佛亦如是，於供養者、於打罵者，以本願故皆悉為作得道因緣。",
        "from": "T14n0545_001:0843c09_17",
        "context_with_next_sentence": true
    },
    {
        "source_sentence": "是故如來，為一切眾生種善根本，於一切福田最上第一，若有供養佛者，於三界中必定能出，佛是一切眾生大善知識。",
        "from": "T14n0545_001:0843c11_18",
        "context_with_next_sentence": true
    },
    {
        "source_sentence": "「父今於佛生惡心者，為失自身、為燒自身，趣向地獄受諸苦惱。",
        "from": "T14n0545_001:0843c13_19",
        "context_with_next_sentence": true
    },
    {
        "source_sentence": "然如來身不可毀壞，一切外道及諸眾生亦不能壞。",
        "from": "T14n0545_001:0843c15_20",
        "context_with_next_sentence": true
    },
    {
        "source_sentence": "何以故？",
        "from": "T14n0545_001:0843c16_21",
        "context_with_next_sentence": true
    },
    {
        "source_sentence": "如來已離三毒猛火，於無明中已得解脫，得三世智能知眾生過去現在，離一切罪得一切福，成就一切諸善根本。",
        "from": "T14n0545_001:0843c16_22",
        "context_with_next_sentence": true
    },
    {
        "source_sentence": "是故父應深生信樂，莫於如來起怨家想，莫受外道愚癡所說遠離於佛，莫於佛所生惡逆心，莫生怨心，莫於如來善知識所生惡害心，墮落三塗後當悔恨。」",
        "from": "T14n0545_001:0843c19_23",
        "context_with_next_sentence": true
    },
    {
        "source_sentence": "爾時德護長者告月光言：「若如汝所說佛有無量功德，是一切智知他心者，我以惡心作火坑毒食，何故不知而受我請？」",
        "from": "T14n0545_001:0843c22_24",
        "context_with_next_sentence": true
    },
    {
        "source_sentence": "爾時，月光白其父言：「佛實一切知、實一切見，悉見悉知父所有惡心，亦知因此惡心而得調伏。",
        "from": "T14n0545_001:0843c26_0",
        "context_with_next_sentence": true
    },
    {
        "source_sentence": "佛智慧最大智慧自在覺知具足，為欲除滅父惡心故，今受父請非為食故。",
        "from": "T14n0545_001:0843c28_1",
        "context_with_next_sentence": true
    },
    {
        "source_sentence": "父當念佛大莊嚴，念佛大神通，佛大慈悲為欲令父惡心濁心得解脫故而來至此；欲令惡攀緣者作善根故；為欲令身作解脫故；得調伏故；欲令闇心作明心故；欲令黑心作白心故；欲令濁心作淨心故；以父信受外道惡濁令大清淨故；一切三界苦聚欲除去故。",
        "from": "T14n0545_001:0843c29_2",
        "context_with_next_sentence": true
    },
    {
        "source_sentence": "父若不信佛具種種大神變者，明當自知。」",
        "from": "T14n0545_001:0844a06_3",
        "context_with_next_sentence": true
    },
    {
        "source_sentence": "爾時德護長者過此夜已，至明清旦遣使迎佛，告言：「汝如我語，白大沙門：『供具已辦，當知是時。』」",
        "from": "T14n0545_001:0844a07_4",
        "context_with_next_sentence": true
    },
    {
        "source_sentence": "爾時使人出王舍城詣耆闍崛山，到佛所已，白佛言：「世尊！",
        "from": "T14n0545_001:0844a09_5",
        "context_with_next_sentence": true
    },
    {
        "source_sentence": "德護長者供食已辦，願佛知時。」",
        "from": "T14n0545_001:0844a11_6",
        "context_with_next_sentence": true
    },
    {
        "source_sentence": "爾時，佛告諸比丘：「著衣持鉢，往於德護大長者家受彼請食。」",
        "from": "T14n0545_001:0844a11_7",
        "context_with_next_sentence": true
    },
    {
        "source_sentence": "時諸比丘白佛言：「唯然，受教。」",
        "from": "T14n0545_001:0844a13_8",
        "context_with_next_sentence": true
    },
    {
        "source_sentence": "便各還房，著衣持鉢，至如來所各一面立。",
        "from": "T14n0545_001:0844a13_9",
        "context_with_next_sentence": true
    },
    {
        "source_sentence": "爾時如來如大師子王奮迅，從其四牙，一一牙放百千億種種色光，一一齒亦復如是；兩手、兩臂、兩肩及頂肉髻，各放百千億種種色光；眉間白毫復放百千萬那由他種種色光；舉身亦放無量百千萬那由他種種色光；於胸德字復放無量千萬那由他種種色光；從其臍輪復放光明名破一切闇，百千萬那由他種種光明而為眷屬。",
        "from": "T14n0545_001:0844a14_10",
        "context_with_next_sentence": true
    },
    {
        "source_sentence": "復以神力出無量光，其光遍照東方盡一切佛剎，如是南西北方四維上下盡一切佛剎，光明遍照亦復如是。",
        "from": "T14n0545_001:0844a22_11",
        "context_with_next_sentence": true
    },
    {
        "source_sentence": "爾時，東方過三千大千世界微塵等佛國，有世界名閻浮幢光，彼土有佛名曰仁自在王多他阿伽度、阿羅呵、三藐三佛陀，現在說法。",
        "from": "T14n0545_001:0844a25_0",
        "context_with_next_sentence": true
    },
    {
        "source_sentence": "彼有菩薩名須彌光，與阿僧祇眷屬圍遶，復有一萬菩薩同號須彌光，皆共發引向娑婆世界。",
        "from": "T14n0545_001:0844a28_0",
        "context_with_next_sentence": true
    },
    {
        "source_sentence": "所經諸國興大寶雲，雨種種寶，到耆闍崛山，至於佛所，頭面禮佛，為見佛故，為恭敬供養故，為見月光童子故，為憐愍王舍城中德護長者故來至佛所。",
        "from": "T14n0545_001:0844b01_1",
        "context_with_next_sentence": true
    },
    {
        "source_sentence": "爾時，南方過三千大千世界微塵等佛剎，有佛國名火味，佛號善住寶幢王多陀阿伽度、阿羅訶、三藐三佛陀，現在說法。",
        "from": "T14n0545_001:0844b05_0",
        "context_with_next_sentence": true
    },
    {
        "source_sentence": "彼佛剎中有菩薩名普德光焰王，復有一萬菩薩，同號普德光焰王，一一菩薩各與阿僧祇眷屬恭敬圍遶，皆共發引向娑婆世界，所經諸國放無量阿僧祇光明充滿世界，為見佛故，為恭敬供養故，為見月光童子故，為憐愍德護長者故來至佛所。",
        "from": "T14n0545_001:0844b07_1",
        "context_with_next_sentence": true
    },
    {
        "source_sentence": "爾時，西方過三千大千世界微塵等佛剎，有佛世界名一切莊嚴，佛號一切普光多陀阿伽度、阿羅訶、三藐三佛陀，今現在說法。",
        "from": "T14n0545_001:0844b13_2",
        "context_with_next_sentence": true
    },
    {
        "source_sentence": "彼佛剎中有菩薩名普焰雲王，復有一萬菩薩同號普焰雲王，一一菩薩各與阿僧祇菩薩以為眷屬，恭敬圍遶向娑婆世界，所經諸國興雜寶華雲，雨雜寶華，出過一切天人供養，為見佛故，為恭敬供養故，為見月光童子故，為憐愍德護長者故，來至佛所(尸利崛多者，隋言德護)。",
        "from": "T14n0545_001:0844b16_3",
        "context_with_next_sentence": true
    },
    {
        "source_sentence": "佛說德護長者經卷上",
        "from": "T14n0545_001:0844b23_0",
        "context_with_next_sentence": false
    }
]