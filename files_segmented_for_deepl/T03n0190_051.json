[
    {
        "source_sentence": "佛本行集經卷第五十一",
        "from": "T03n0190_051:0887c23_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_051:0887c25_0",
        "context_with_next_sentence": true
    },
    {
        "source_sentence": "◎尸棄本生品下",
        "from": "T03n0190_051:0887c26_0",
        "context_with_next_sentence": true
    },
    {
        "source_sentence": "「爾時，鹿王遙見獵師執杖而來，即便以偈告牝鹿言：「『此是獵師將來至，　　身體烏黑著鹿衣，　　今來必剝我皮膚，　　斬截支節而將去。』",
        "from": "T03n0190_051:0887c27_0",
        "context_with_next_sentence": true
    },
    {
        "source_sentence": "「爾時，牝鹿遙迎獵者，漸至其前，而說偈言：「『善哉汝獵師，　　今可敷草鋪，　　先破我皮肉，　　爾乃殺鹿王。』",
        "from": "T03n0190_051:0888a02_0",
        "context_with_next_sentence": true
    },
    {
        "source_sentence": "「爾時，獵師問於牝鹿作如是言：『今此鹿王，與汝何親？』",
        "from": "T03n0190_051:0888a05_0",
        "context_with_next_sentence": true
    },
    {
        "source_sentence": "是時牝鹿報獵師言：『此是我夫，甚相愛敬，以是因緣，作如是念：「願不與彼愛別分離。」",
        "from": "T03n0190_051:0888a06_1",
        "context_with_next_sentence": true
    },
    {
        "source_sentence": "以是義故，必先殺我，後及鹿王。』",
        "from": "T03n0190_051:0888a08_2",
        "context_with_next_sentence": true
    },
    {
        "source_sentence": "爾時，獵師作如是念：『此是仁婦，希有希有！",
        "from": "T03n0190_051:0888a08_3",
        "context_with_next_sentence": true
    },
    {
        "source_sentence": "是鹿能作如是大事。』",
        "from": "T03n0190_051:0888a09_4",
        "context_with_next_sentence": true
    },
    {
        "source_sentence": "時彼獵師，於其牝鹿，生大歡喜，即以偈頌，報牝鹿言：「『我自生小未曾聞，　　見有諸獸解人語，　　此事世間甚希有，　　我意何忍起害心。",
        "from": "T03n0190_051:0888a10_5",
        "context_with_next_sentence": true
    },
    {
        "source_sentence": "　　今既不殺於汝身，　　亦復并放爾夫去，　　如是全活爾身命，　　願汝夫婦恒相隨。』",
        "from": "T03n0190_051:0888a14_0",
        "context_with_next_sentence": true
    },
    {
        "source_sentence": "「爾時，獵師詣彼弶所解放鹿王。",
        "from": "T03n0190_051:0888a16_0",
        "context_with_next_sentence": true
    },
    {
        "source_sentence": "爾時牝鹿見王免縛，心大歡喜，遍體踊躍，不能自勝。",
        "from": "T03n0190_051:0888a16_1",
        "context_with_next_sentence": true
    },
    {
        "source_sentence": "復以偈句，白獵師言：「『善哉如是大獵師，　　諸親見者皆歡喜，　　如我得見夫免脫，　　歡喜踊躍亦復然。』」",
        "from": "T03n0190_051:0888a17_2",
        "context_with_next_sentence": true
    },
    {
        "source_sentence": "佛告優陀夷：「汝今當知！",
        "from": "T03n0190_051:0888a21_0",
        "context_with_next_sentence": true
    },
    {
        "source_sentence": "彼鹿王者，豈異人乎？",
        "from": "T03n0190_051:0888a21_1",
        "context_with_next_sentence": true
    },
    {
        "source_sentence": "即我身是；時牝鹿者，耶輸陀羅即其是也。",
        "from": "T03n0190_051:0888a22_0",
        "context_with_next_sentence": true
    },
    {
        "source_sentence": "耶輸陀羅於彼之時，尚隨順我受大苦厄，況於今日，能隨順我，行大苦行，於諸世人莫能行事而能行也。」",
        "from": "T03n0190_051:0888a22_1",
        "context_with_next_sentence": true
    },
    {
        "source_sentence": "其羅睺羅，今以過業所逼惱故，在胎六年。",
        "from": "T03n0190_051:0888a26_0",
        "context_with_next_sentence": true
    },
    {
        "source_sentence": "耶輸陀羅，為是菩薩，懷愁毒故，不自嚴飾。",
        "from": "T03n0190_051:0888a26_1",
        "context_with_next_sentence": true
    },
    {
        "source_sentence": "然其如來過六年後，證阿耨多羅三藐三菩提。",
        "from": "T03n0190_051:0888a27_2",
        "context_with_next_sentence": true
    },
    {
        "source_sentence": "於時輸頭檀王所遣使人候消息者，彼等使人見佛世尊從坐起故，即詣輸頭檀王之所，到王所已，而白王言：「大王！",
        "from": "T03n0190_051:0888a28_3",
        "context_with_next_sentence": true
    },
    {
        "source_sentence": "當知，太子今者苦行已徹，稱滿心意，已從坐起。」",
        "from": "T03n0190_051:0888b02_4",
        "context_with_next_sentence": true
    },
    {
        "source_sentence": "爾時，輸頭檀王聞此語已，別勅二人而告之曰：「汝等今當詣太子所，至彼處已，當宣我言，告彼太子：『汝於今者苦行已徹，當可速來統領國事，為轉輪王具足七寶。』」",
        "from": "T03n0190_051:0888b04_0",
        "context_with_next_sentence": true
    },
    {
        "source_sentence": "時彼二人，奉王勅已，依王教命，如法頂受，承是勅意，詣太子所，頭面禮足，却住一面，白太子言：「善哉聖子！",
        "from": "T03n0190_051:0888b07_1",
        "context_with_next_sentence": true
    },
    {
        "source_sentence": "輸頭檀王，勅我二人，到聖子所，告聖子言：『汝於今者，苦行已徹，今可速來，承受我位，為轉輪王，七寶之具令悉備足。』」",
        "from": "T03n0190_051:0888b10_2",
        "context_with_next_sentence": true
    },
    {
        "source_sentence": "爾時，世尊聞彼二人作是語已，而說偈言：「若人已調伏，　　世無不伏者，　諸佛境無邊，　　無跡無來去。",
        "from": "T03n0190_051:0888b13_0",
        "context_with_next_sentence": true
    },
    {
        "source_sentence": "　若人不入網，　　愛無所從生，　諸佛境無邊，　　無跡無來去。」",
        "from": "T03n0190_051:0888b16_0",
        "context_with_next_sentence": true
    },
    {
        "source_sentence": "爾時，耶輸陀羅於其宮內，聞是太子苦行已徹，猶望不久必應還來當受王位，政國治民，作轉輪王，便生是念：「太子若作轉輪聖王，我即當作第一妃后。」",
        "from": "T03n0190_051:0888b18_0",
        "context_with_next_sentence": true
    },
    {
        "source_sentence": "如是念已，歡喜踊躍，遍滿其體，不能自勝。",
        "from": "T03n0190_051:0888b21_1",
        "context_with_next_sentence": true
    },
    {
        "source_sentence": "持種種香塗其身體，即著種種無價寶衣，及諸瓔珞而自莊飾，食諸妙饌，眠寢寶床，柔軟臥具，作如是事，豫待太子。",
        "from": "T03n0190_051:0888b22_2",
        "context_with_next_sentence": true
    },
    {
        "source_sentence": "時，羅睺羅過六年已，盡其往業，耶輸陀羅即以種種資物食飲，而自供養。",
        "from": "T03n0190_051:0888b24_3",
        "context_with_next_sentence": true
    },
    {
        "source_sentence": "以是因緣，其羅睺羅，便即出生。",
        "from": "T03n0190_051:0888b26_4",
        "context_with_next_sentence": true
    },
    {
        "source_sentence": "既出生已，時諸內人尋共諮白輸頭檀王，作如是言：「異哉大王！",
        "from": "T03n0190_051:0888b27_5",
        "context_with_next_sentence": true
    },
    {
        "source_sentence": "耶輸陀羅！",
        "from": "T03n0190_051:0888b28_6",
        "context_with_next_sentence": true
    },
    {
        "source_sentence": "今乃生子。」",
        "from": "T03n0190_051:0888b28_7",
        "context_with_next_sentence": true
    },
    {
        "source_sentence": "輸頭檀王聞此事已，心大瞋怒，即作是言：「今我太子，捨家出家已經六歲，耶輸陀羅，今生此子，何從而得？」",
        "from": "T03n0190_051:0888b29_8",
        "context_with_next_sentence": true
    },
    {
        "source_sentence": "是時釋子提婆達多，作如是言：「此是我子。」",
        "from": "T03n0190_051:0888c02_9",
        "context_with_next_sentence": true
    },
    {
        "source_sentence": "輸頭檀王，倍增瞋恚，召諸釋種，悉令聚集，即告之曰：「卿等當知！",
        "from": "T03n0190_051:0888c03_10",
        "context_with_next_sentence": true
    },
    {
        "source_sentence": "耶輸陀羅，不護太子，亦不護我，不護諸釋，不惜名聞，縱恣其意，辱我宗族，我等今者應作何事而苦治也？」",
        "from": "T03n0190_051:0888c04_11",
        "context_with_next_sentence": true
    },
    {
        "source_sentence": "爾時，釋種皆共同聲，作如是言：「耶輸陀羅！",
        "from": "T03n0190_051:0888c08_0",
        "context_with_next_sentence": true
    },
    {
        "source_sentence": "污辱家者，我等應當如辱家法而苦治之。」",
        "from": "T03n0190_051:0888c09_0",
        "context_with_next_sentence": true
    },
    {
        "source_sentence": "時彼眾內有一大臣，作如是言：「當髠其髮，以杖打之，打已印記。」",
        "from": "T03n0190_051:0888c10_0",
        "context_with_next_sentence": true
    },
    {
        "source_sentence": "復有一臣，作如是言：「當截其耳，劓去其鼻。」",
        "from": "T03n0190_051:0888c12_0",
        "context_with_next_sentence": true
    },
    {
        "source_sentence": "復有一臣，而作是言：「當挑兩目。」",
        "from": "T03n0190_051:0888c13_0",
        "context_with_next_sentence": true
    },
    {
        "source_sentence": "復有一臣，作如是言：「槍貫木上。」",
        "from": "T03n0190_051:0888c13_1",
        "context_with_next_sentence": true
    },
    {
        "source_sentence": "復有一臣，作如是言：「擲著空井。」",
        "from": "T03n0190_051:0888c15_0",
        "context_with_next_sentence": true
    },
    {
        "source_sentence": "復有一臣，作如是言：「擲著火內。」",
        "from": "T03n0190_051:0888c16_0",
        "context_with_next_sentence": true
    },
    {
        "source_sentence": "復有一臣，作如是言：「令抱熾然大熱鐵柱。」",
        "from": "T03n0190_051:0888c17_0",
        "context_with_next_sentence": true
    },
    {
        "source_sentence": "復有一臣，作如是言：「繫縛手足，遣大群牛蹈而殺之。」",
        "from": "T03n0190_051:0888c18_0",
        "context_with_next_sentence": true
    },
    {
        "source_sentence": "復有一臣，作如是言：「令臥地上白象蹈之。」",
        "from": "T03n0190_051:0888c20_0",
        "context_with_next_sentence": true
    },
    {
        "source_sentence": "復有一臣，作如是言：「從頭至足，以鋸解之。」",
        "from": "T03n0190_051:0888c21_0",
        "context_with_next_sentence": true
    },
    {
        "source_sentence": "復有一臣，作如是言：「節節支解分為八叚。」",
        "from": "T03n0190_051:0888c22_0",
        "context_with_next_sentence": true
    },
    {
        "source_sentence": "爾時，輸頭檀王告諸臣言：「我今勅令耶輸陀羅及所生子，俱當就死。」",
        "from": "T03n0190_051:0888c23_0",
        "context_with_next_sentence": true
    },
    {
        "source_sentence": "是時如來已成阿耨多羅三藐三菩提，便自觀見耶輸陀羅及所生子在厄難處，以慈悲心所逼惱故，處處顧視。",
        "from": "T03n0190_051:0888c25_0",
        "context_with_next_sentence": true
    },
    {
        "source_sentence": "於時而有毘沙門天去佛不遠，時彼天王知如來意，即持筆墨及陀羅葉，往詣佛所。",
        "from": "T03n0190_051:0888c27_1",
        "context_with_next_sentence": true
    },
    {
        "source_sentence": "爾時，世尊手自作書，而白王言：「其所生兒，是我之息，願莫有疑。」",
        "from": "T03n0190_051:0888c29_2",
        "context_with_next_sentence": true
    },
    {
        "source_sentence": "爾時，毘沙門天王，從世尊所受是書已，尋即往至輸頭檀王大眾之內，即出其書王懷裏。",
        "from": "T03n0190_051:0889a01_3",
        "context_with_next_sentence": true
    },
    {
        "source_sentence": "爾時，彼書有證有驗，輸頭檀王見是驗已，思尋此書真是我息悉達太子，手自書處。",
        "from": "T03n0190_051:0889a04_0",
        "context_with_next_sentence": true
    },
    {
        "source_sentence": "爾時，輸頭檀王及諸大眾，為此因緣，於耶輸陀羅生歡喜心。",
        "from": "T03n0190_051:0889a06_0",
        "context_with_next_sentence": true
    },
    {
        "source_sentence": "耶輸陀羅，傳聞人道大王有勅欲殺其身及所生子，護身命故，速疾往至摩訶波闍波提憍曇彌所，作如是言：「善哉尊后！",
        "from": "T03n0190_051:0889a07_1",
        "context_with_next_sentence": true
    },
    {
        "source_sentence": "我無是過，此所生子，太子體胤，聽聞不久太子來到，若其到已，自應當知。",
        "from": "T03n0190_051:0889a10_2",
        "context_with_next_sentence": true
    },
    {
        "source_sentence": "今欲殺我，是虛枉耳。」",
        "from": "T03n0190_051:0889a11_3",
        "context_with_next_sentence": true
    },
    {
        "source_sentence": "爾時，摩訶波闍波提，聞耶輸陀羅作是語已，心復歡喜。",
        "from": "T03n0190_051:0889a12_4",
        "context_with_next_sentence": true
    },
    {
        "source_sentence": "即遣使請輸頭檀王，至阿輸迦樹林之內，到林處已，而白王言：「唯願大王！",
        "from": "T03n0190_051:0889a13_5",
        "context_with_next_sentence": true
    },
    {
        "source_sentence": "當知，今者耶輸陀羅釋種之女，至於我邊，而作是言：『我無此過，我所生子，太子體胤，若彼太子，身來到已，自知虛實。』",
        "from": "T03n0190_051:0889a15_6",
        "context_with_next_sentence": true
    },
    {
        "source_sentence": "是故大王！",
        "from": "T03n0190_051:0889a17_7",
        "context_with_next_sentence": true
    },
    {
        "source_sentence": "莫作是事，應須待彼太子來到，即知此事定實云何。」",
        "from": "T03n0190_051:0889a18_8",
        "context_with_next_sentence": true
    },
    {
        "source_sentence": "爾時，輸頭檀王聞彼摩訶波闍波提作如是等善利益義，即報之曰：「此言有理，若如尊后所言說者，我等宜住聽太子至；若不爾者，當知此事定實云何？」",
        "from": "T03n0190_051:0889a20_0",
        "context_with_next_sentence": true
    },
    {
        "source_sentence": "雖復如此，輸頭檀王由於釋女耶輸陀羅未生歡喜，是故衣服及餘瓔珞，少分供給，發遣安置隨宜處所。",
        "from": "T03n0190_051:0889a23_1",
        "context_with_next_sentence": true
    },
    {
        "source_sentence": "爾時，釋女耶輸陀羅，復至摩訶波闍波提憍曇彌所，至已白言：「善哉尊后！",
        "from": "T03n0190_051:0889a25_2",
        "context_with_next_sentence": true
    },
    {
        "source_sentence": "我於今者，欲詣園內，酬昔所許諸天微願，暫一祠祀，未審尊后聽許已不？」",
        "from": "T03n0190_051:0889a27_3",
        "context_with_next_sentence": true
    },
    {
        "source_sentence": "爾時，摩訶波闍波提，共彼釋女耶輸陀羅，將羅睺羅，廣辦供具，齎持雜物，詣彼神所。",
        "from": "T03n0190_051:0889a29_4",
        "context_with_next_sentence": true
    },
    {
        "source_sentence": "其神名曰盧提羅迦，從神作名，其苑亦名盧提羅迦。",
        "from": "T03n0190_051:0889b02_0",
        "context_with_next_sentence": true
    },
    {
        "source_sentence": "於彼苑中，菩薩往昔在家之日，恒於彼苑按摩遊戲。",
        "from": "T03n0190_051:0889b03_1",
        "context_with_next_sentence": true
    },
    {
        "source_sentence": "彼苑之內，有一大石，菩薩往日於上坐起。",
        "from": "T03n0190_051:0889b04_2",
        "context_with_next_sentence": true
    },
    {
        "source_sentence": "耶輸陀羅釋種之女，當於爾時，將羅睺羅，臥息彼石，於後捉石擲著水中，遂立誓言：「我今要誓，如實不虛，唯除太子，更無丈夫，共行彼此；我所生兒，實是太子體胤之息。",
        "from": "T03n0190_051:0889b05_3",
        "context_with_next_sentence": true
    },
    {
        "source_sentence": "是不虛者，令此大石在於水上浮遊不沒。」",
        "from": "T03n0190_051:0889b09_4",
        "context_with_next_sentence": true
    },
    {
        "source_sentence": "時彼大石，如彼要誓，在於水上遂即浮住，如芭蕉葉浮於水上，不沈不沒，亦復如是。",
        "from": "T03n0190_051:0889b10_0",
        "context_with_next_sentence": true
    },
    {
        "source_sentence": "於時大眾，見聞此已，生希有心，讙譁嘯調，踊躍無已，叫喚跳躑，歌舞作倡，旋裾舞袖，又作種種音聲伎樂。",
        "from": "T03n0190_051:0889b11_1",
        "context_with_next_sentence": true
    },
    {
        "source_sentence": "爾時，輸頭檀王聞此事時，歡喜踊躍，遍滿其體，不能自勝，即勅莊嚴彼迦毘羅婆蘇都城，令除荊棘沙礫土石、穢惡糞等諸不淨物，更以香湯，掃灑塗治，摩拭其地，在在處處，安置香鑪，燒最妙香。",
        "from": "T03n0190_051:0889b15_0",
        "context_with_next_sentence": true
    },
    {
        "source_sentence": "其香鑪間，雜錯種種妙色寶瓶，其寶瓶內，盛滿香水，於其水中，復安香花，於其香鑪寶瓶中間，更復安置芭蕉行列。",
        "from": "T03n0190_051:0889b19_1",
        "context_with_next_sentence": true
    },
    {
        "source_sentence": "復懸種種紛葩繒綵，竪立種種雜色幢幡，真珠條貫，處處交橫，金鈴羅網，遍覆其上。",
        "from": "T03n0190_051:0889b22_0",
        "context_with_next_sentence": true
    },
    {
        "source_sentence": "復作日月星宿形像，張設空中，寶花流蘇，處處垂下，復以種種雜犛牛尾，所在間錯。",
        "from": "T03n0190_051:0889b23_1",
        "context_with_next_sentence": true
    },
    {
        "source_sentence": "爾時，嚴餙迦毘羅處，猶如幻炎乾闥婆城，莊嚴是已，將羅睺羅，即入彼城，召喚釋種宗族傍親，悉皆聚集，廣辦種種財物飲食所須，調度方始，別更為羅睺羅作。",
        "from": "T03n0190_051:0889b25_2",
        "context_with_next_sentence": true
    },
    {
        "source_sentence": "其生日耶輸陀羅生息之時，是羅睺羅阿脩羅王捉食其月，於剎那頃暫捉還放，是故釋種諸親族等，聚集議論，於羅睺羅食月之際一剎那間，生此童子，是故立名，名羅睺羅。",
        "from": "T03n0190_051:0889b29_3",
        "context_with_next_sentence": true
    },
    {
        "source_sentence": "其羅睺羅，可喜端正，諸人見者莫不歡悅，膚體黃白如真金色，然其頭頂猶如繖蓋，其鼻高隆猶如鸚鵡，兩臂修傭下垂過膝，一切支節無有缺減，諸根完具，莫不充備。",
        "from": "T03n0190_051:0889c04_4",
        "context_with_next_sentence": true
    },
    {
        "source_sentence": "爾時，輸頭檀王為羅睺羅，置四嬭母。",
        "from": "T03n0190_051:0889c09_0",
        "context_with_next_sentence": true
    },
    {
        "source_sentence": "何等為四？",
        "from": "T03n0190_051:0889c09_1",
        "context_with_next_sentence": true
    },
    {
        "source_sentence": "一者抱持，二者洗濯，三者飲乳，四者遊戲。",
        "from": "T03n0190_051:0889c10_2",
        "context_with_next_sentence": true
    },
    {
        "source_sentence": "此四嬭母，隨時將養，不久即令智慧備足。",
        "from": "T03n0190_051:0889c11_3",
        "context_with_next_sentence": true
    },
    {
        "source_sentence": "爾時，世尊在波羅[木*奈]轉大法輪，於時諸天各各相告，其聲展轉乃至梵頂。",
        "from": "T03n0190_051:0889c13_0",
        "context_with_next_sentence": true
    },
    {
        "source_sentence": "即於彼時，輸頭檀王聞子悉達已得證於阿耨多羅三藐三菩提，既覺證已，至波羅[木*奈]轉大法輪，為於天人而演說法。",
        "from": "T03n0190_051:0889c14_1",
        "context_with_next_sentence": true
    },
    {
        "source_sentence": "爾時，輸頭檀王於世尊所倍更憶念，作是思惟：「設何方便，令彼太子，愍諸眷屬速來至此迦毘羅城？」",
        "from": "T03n0190_051:0889c18_0",
        "context_with_next_sentence": true
    },
    {
        "source_sentence": "復作是念：「應當遣誰而為使者？",
        "from": "T03n0190_051:0889c20_1",
        "context_with_next_sentence": true
    },
    {
        "source_sentence": "誰有智略，能了此事？」",
        "from": "T03n0190_051:0889c20_2",
        "context_with_next_sentence": true
    },
    {
        "source_sentence": "復作是念：「此憂陀夷國師之子，次復車匿，此之二人，從小已來，恒共悉達，拊塵弄土，伴涉遨遊。",
        "from": "T03n0190_051:0889c21_3",
        "context_with_next_sentence": true
    },
    {
        "source_sentence": "此之二人，並各堪至悉達多所，我今當遣往彼為使。」",
        "from": "T03n0190_051:0889c23_4",
        "context_with_next_sentence": true
    },
    {
        "source_sentence": "爾時，輸頭檀王喚優陀夷國師之子及以車匿，而告之言：「汝等二人，應當知時。",
        "from": "T03n0190_051:0889c25_0",
        "context_with_next_sentence": true
    },
    {
        "source_sentence": "今者太子既得成就阿耨多羅三藐三菩提已，至波羅[木*奈]國轉大法輪，為諸天人演說諸法。",
        "from": "T03n0190_051:0889c26_1",
        "context_with_next_sentence": true
    },
    {
        "source_sentence": "汝等今可速往至彼悉達多所，宣我告勅，傳我意旨：『今汝太子，行難苦行，至其邊際，稱遂汝心，已得證於阿耨多羅三藐三菩提，已復轉於無上法輪。",
        "from": "T03n0190_051:0889c28_2",
        "context_with_next_sentence": true
    },
    {
        "source_sentence": "既為天人演說諸法，善哉太子！",
        "from": "T03n0190_051:0890a03_3",
        "context_with_next_sentence": true
    },
    {
        "source_sentence": "今可來詣迦毘羅城，為憐一切諸眷屬故。』」",
        "from": "T03n0190_051:0890a04_4",
        "context_with_next_sentence": true
    },
    {
        "source_sentence": "爾時，優陀夷國師之子并及車匿，而白王言：「大王！",
        "from": "T03n0190_051:0890a05_0",
        "context_with_next_sentence": true
    },
    {
        "source_sentence": "當知，悉達太子若不來者，未審我等更作何計？」",
        "from": "T03n0190_051:0890a06_1",
        "context_with_next_sentence": true
    },
    {
        "source_sentence": "王報之言：「汝等但聽太子處分。」",
        "from": "T03n0190_051:0890a07_2",
        "context_with_next_sentence": true
    },
    {
        "source_sentence": "其優陀夷國師之子并及車匿，即白王言：「如大王勅，不敢違命。」",
        "from": "T03n0190_051:0890a07_3",
        "context_with_next_sentence": true
    },
    {
        "source_sentence": "受王勅已，頂禮其足，各還本處，辭別父母諸眷屬等，漸行往至波羅[木*奈]國諸仙居處鹿野苑中。",
        "from": "T03n0190_051:0890a09_4",
        "context_with_next_sentence": true
    },
    {
        "source_sentence": "至彼處已，頂禮佛足，却住一面白言：「世尊！",
        "from": "T03n0190_051:0890a11_5",
        "context_with_next_sentence": true
    },
    {
        "source_sentence": "我等今者奉承大王輸頭檀勅遣來至此，而王告言：『善哉太子！",
        "from": "T03n0190_051:0890a12_6",
        "context_with_next_sentence": true
    },
    {
        "source_sentence": "汝今苦行已得超越，滿汝心願成就阿耨多羅三藐三菩提，轉大法輪，復為天人演說諸法。",
        "from": "T03n0190_051:0890a13_7",
        "context_with_next_sentence": true
    },
    {
        "source_sentence": "善哉太子！",
        "from": "T03n0190_051:0890a15_8",
        "context_with_next_sentence": true
    },
    {
        "source_sentence": "今可來至此迦毘羅婆蘇都城，憐愍一切諸眷屬故。』」",
        "from": "T03n0190_051:0890a16_9",
        "context_with_next_sentence": true
    },
    {
        "source_sentence": "爾時，世尊聞此語已，故說偈言：「若人已調伏，　　世無不伏者，　諸佛境無邊，　　無跡無來去。",
        "from": "T03n0190_051:0890a18_0",
        "context_with_next_sentence": true
    },
    {
        "source_sentence": "　若人不入網，　　愛無所從生，　諸佛境無邊，　　無跡無來去。」",
        "from": "T03n0190_051:0890a21_0",
        "context_with_next_sentence": true
    },
    {
        "source_sentence": "時優陀夷國師之子并及車匿白言：「世尊！",
        "from": "T03n0190_051:0890a23_0",
        "context_with_next_sentence": true
    },
    {
        "source_sentence": "欲令我等當何所作？」",
        "from": "T03n0190_051:0890a23_1",
        "context_with_next_sentence": true
    },
    {
        "source_sentence": "佛告彼等作如是言：「汝能學我此諸弟子出家法不？」",
        "from": "T03n0190_051:0890a24_2",
        "context_with_next_sentence": true
    },
    {
        "source_sentence": "爾時，世尊雖問彼等，但彼二人，先於佛邊，已有慕仰出家之意，因白佛言：「我等並各願樂出家。」",
        "from": "T03n0190_051:0890a26_0",
        "context_with_next_sentence": true
    },
    {
        "source_sentence": "於時世尊即聽出家，與受具戒。",
        "from": "T03n0190_051:0890a28_1",
        "context_with_next_sentence": true
    },
    {
        "source_sentence": "爾時，世尊自從出家起坐，未曾面向生地迦毘羅城，乃至未化賢友知識五比丘等，及以長老耶輸陀等親善友輩，波羅捺城所生，有四大富長者諸勝男子。",
        "from": "T03n0190_051:0890a29_0",
        "context_with_next_sentence": true
    },
    {
        "source_sentence": "何等為四？",
        "from": "T03n0190_051:0890b03_1",
        "context_with_next_sentence": true
    },
    {
        "source_sentence": "一毘摩羅、二蘇婆睺、三富樓那、四伽婆般帝。",
        "from": "T03n0190_051:0890b03_2",
        "context_with_next_sentence": true
    },
    {
        "source_sentence": "爾時，尊者耶輸陀，有善知識等五十餘人；長老富婁那彌多羅尼子，亦有徒眾三十一人；長老摩訶迦旃延，復有八萬四千徒眾；長老娑毘耶，亦有勝徒，合三十人，同行善友其數六十；復有迷祇耶聚落所生，長老那毘迦栖那耶那。",
        "from": "T03n0190_051:0890b05_0",
        "context_with_next_sentence": true
    },
    {
        "source_sentence": "爾時，復有一婆羅門，其有二女：一名難陀，二名婆羅。",
        "from": "T03n0190_051:0890b11_0",
        "context_with_next_sentence": true
    },
    {
        "source_sentence": "爾時，復有一婆羅門，名曰提婆，并及其妻。",
        "from": "T03n0190_051:0890b13_0",
        "context_with_next_sentence": true
    },
    {
        "source_sentence": "長老頻蠡迦葉，合有五百螺髻梵志。",
        "from": "T03n0190_051:0890b13_1",
        "context_with_next_sentence": true
    },
    {
        "source_sentence": "復有長老那提迦葉螺髻梵志，其數三百。",
        "from": "T03n0190_051:0890b15_0",
        "context_with_next_sentence": true
    },
    {
        "source_sentence": "復有長老伽耶迦葉，諸徒眾等，其數二百，亦是螺髻諸梵志等。",
        "from": "T03n0190_051:0890b16_0",
        "context_with_next_sentence": true
    },
    {
        "source_sentence": "爾時，復有長老憂波斯那，數合二百五十人俱。",
        "from": "T03n0190_051:0890b18_0",
        "context_with_next_sentence": true
    },
    {
        "source_sentence": "爾時，復有一樹林中五百苦行諸仙人等，為雨法雨。",
        "from": "T03n0190_051:0890b20_0",
        "context_with_next_sentence": true
    },
    {
        "source_sentence": "王舍城中，頻婆娑羅王及臣等，凡九十二那由他人。",
        "from": "T03n0190_051:0890b21_1",
        "context_with_next_sentence": true
    },
    {
        "source_sentence": "長老摩訶迦葉，長老舍利弗、目揵連等，又刪闍耶波梨婆闍迦外道弟子，五百人等。",
        "from": "T03n0190_051:0890b22_2",
        "context_with_next_sentence": true
    },
    {
        "source_sentence": "化如是輩若干人已，然後世尊方始廻面向本生地迦毘羅城。",
        "from": "T03n0190_051:0890b24_3",
        "context_with_next_sentence": true
    },
    {
        "source_sentence": "時，優陀夷見婆伽婆廻面坐向本所生地迦毘羅城，又復諸天告彼長老優陀夷言：「善哉尊者！",
        "from": "T03n0190_051:0890b26_0",
        "context_with_next_sentence": true
    },
    {
        "source_sentence": "今可請佛願至生地本迦毘羅婆蘇都城，為其憐愍諸眷屬故。」",
        "from": "T03n0190_051:0890b28_1",
        "context_with_next_sentence": true
    },
    {
        "source_sentence": "爾時，長老優陀夷善知聖意如來將去，遂從坐起，偏袒右臂，整理衣服，合掌向佛，僂身低頭，而說偈言：「譬如非時諸樹木，　　欲著花果待其時，　非時花果無光麗，　　尊今可渡恒伽河。",
        "from": "T03n0190_051:0890c01_0",
        "context_with_next_sentence": true
    },
    {
        "source_sentence": "　樹木紛葩花正開，　　其花香遍十方剎，　花既開敷結果實，　　尊向生地正是時。",
        "from": "T03n0190_051:0890c06_0",
        "context_with_next_sentence": true
    },
    {
        "source_sentence": "　此時最妙最為勝，　　清流香潔泉池水，　百鳥林中出妙響，　　諸欣悅事是其時。",
        "from": "T03n0190_051:0890c08_0",
        "context_with_next_sentence": true
    },
    {
        "source_sentence": "　釋種往昔心發願，　　一切大地我獨攝，　見尊出家大憂怖，　　不稱心願甚欝怏。",
        "from": "T03n0190_051:0890c10_0",
        "context_with_next_sentence": true
    },
    {
        "source_sentence": "　世尊眷屬所思遲，　　由尊生子羅睺羅，　願往至彼為決疑，　　大眾渴仰思欲見。",
        "from": "T03n0190_051:0890c12_0",
        "context_with_next_sentence": true
    },
    {
        "source_sentence": "　如來念母養育恩，　　為彼慈心憐愍故，　若見遠來大聖師，　　應得歡喜除憂惱。",
        "from": "T03n0190_051:0890c14_0",
        "context_with_next_sentence": true
    },
    {
        "source_sentence": "　釋種大王輸頭檀，　　往昔起此微妙願，　何當得見金色體，　　我子入此迦毘城。",
        "from": "T03n0190_051:0890c16_0",
        "context_with_next_sentence": true
    },
    {
        "source_sentence": "　此時非熱亦非寒，　　堪稱世尊受樂道，　億數釋種瞻仰待，　　猶如畢宿冀月迴。」",
        "from": "T03n0190_051:0890c18_0",
        "context_with_next_sentence": true
    },
    {
        "source_sentence": "爾時，世尊即告長老優陀夷言：「汝優陀夷！",
        "from": "T03n0190_051:0890c20_0",
        "context_with_next_sentence": true
    },
    {
        "source_sentence": "若其然者，汝等二人，於先可至彼迦毘羅婆蘇都城，告我親眷諸釋種等，作如是言：『今者太子，苦行已徹，愍汝等故，不久欲來。』」",
        "from": "T03n0190_051:0890c20_1",
        "context_with_next_sentence": true
    },
    {
        "source_sentence": "其優陀夷及彼車匿，蒙佛勅已，而白佛言：「唯然世尊！",
        "from": "T03n0190_051:0890c23_2",
        "context_with_next_sentence": true
    },
    {
        "source_sentence": "我不敢違。」",
        "from": "T03n0190_051:0890c25_3",
        "context_with_next_sentence": true
    },
    {
        "source_sentence": "頂禮佛足，右遶三匝，辭退而去，次第漸行至迦毘羅婆蘇都城尼俱陀林，依彼聚落，暫時止住。",
        "from": "T03n0190_051:0890c25_4",
        "context_with_next_sentence": true
    },
    {
        "source_sentence": "爾時，輸頭檀王嚴駕駟馬寶車而出，往至彼園，占觀好地。",
        "from": "T03n0190_051:0890c28_0",
        "context_with_next_sentence": true
    },
    {
        "source_sentence": "輸頭檀王於時遙見長老車匿及優陀夷，剃除鬚髮，身著袈裟，手執鉢器，見已即告諸大臣言：「汝等大臣！",
        "from": "T03n0190_051:0890c29_1",
        "context_with_next_sentence": true
    },
    {
        "source_sentence": "此何人也？",
        "from": "T03n0190_051:0891a02_2",
        "context_with_next_sentence": true
    },
    {
        "source_sentence": "剃除鬚髮，身著色衣，手持應器。」",
        "from": "T03n0190_051:0891a02_3",
        "context_with_next_sentence": true
    },
    {
        "source_sentence": "時大臣等即報王言：「此等二人，乃是悉達太子門徒。」",
        "from": "T03n0190_051:0891a03_4",
        "context_with_next_sentence": true
    },
    {
        "source_sentence": "爾時，輸頭檀王，心懷懊惱，悵怏不樂，而作是言：「我子端正，容儀可喜，觀者無厭，喻如金像，而彼身形，今如是也。」",
        "from": "T03n0190_051:0891a04_5",
        "context_with_next_sentence": true
    },
    {
        "source_sentence": "不憙觀見，謂諸臣言：「汝等必當斷是二人，勿令我見。」",
        "from": "T03n0190_051:0891a07_6",
        "context_with_next_sentence": true
    },
    {
        "source_sentence": "作是語已，始往園內。",
        "from": "T03n0190_051:0891a08_7",
        "context_with_next_sentence": true
    },
    {
        "source_sentence": "爾時臣等作如是念：「今此二人，一者乃是國師之子，二者悉達太子侍者。」",
        "from": "T03n0190_051:0891a08_8",
        "context_with_next_sentence": true
    },
    {
        "source_sentence": "作是籌量，不能遣却。",
        "from": "T03n0190_051:0891a10_9",
        "context_with_next_sentence": true
    },
    {
        "source_sentence": "輸頭檀王在園遊觀，還欲出時，爾時，諸臣恐王見彼長老二人生煩惱故，遂將安置空牆院內。",
        "from": "T03n0190_051:0891a11_10",
        "context_with_next_sentence": true
    },
    {
        "source_sentence": "爾時，世尊告諸比丘，作如是言：「汝等比丘！",
        "from": "T03n0190_051:0891a14_0",
        "context_with_next_sentence": true
    },
    {
        "source_sentence": "今可速疾辦具衣鉢，我今欲行遊觀餘國城邑聚落，因欲向我本自生地彼迦毘羅婆蘇都城，憐愍一切諸眷屬故。」",
        "from": "T03n0190_051:0891a14_1",
        "context_with_next_sentence": true
    },
    {
        "source_sentence": "爾時，長老舍利弗從座而起，整理衣服，偏袒右肩右膝著地，合掌向佛，而作是言：「希有世尊！",
        "from": "T03n0190_051:0891a18_0",
        "context_with_next_sentence": true
    },
    {
        "source_sentence": "未曾有也。",
        "from": "T03n0190_051:0891a20_1",
        "context_with_next_sentence": true
    },
    {
        "source_sentence": "世尊今者行正是時，甚精甚妙，今者世尊！",
        "from": "T03n0190_051:0891a20_2",
        "context_with_next_sentence": true
    },
    {
        "source_sentence": "乃欲遊觀諸餘國城，實是其時。」",
        "from": "T03n0190_051:0891a21_3",
        "context_with_next_sentence": true
    },
    {
        "source_sentence": "爾時，佛告舍利弗言：「舍利弗！",
        "from": "T03n0190_051:0891a22_0",
        "context_with_next_sentence": true
    },
    {
        "source_sentence": "汝今欲得聞此事者，當為汝說。",
        "from": "T03n0190_051:0891a22_1",
        "context_with_next_sentence": true
    },
    {
        "source_sentence": "尸棄如來、多陀阿伽多、阿羅訶、三藐三佛陀，將欲遊行本自生地處處觀看城邑聚落，其時微妙甚可愛樂因緣之事。」",
        "from": "T03n0190_051:0891a23_2",
        "context_with_next_sentence": true
    },
    {
        "source_sentence": "爾時，舍利弗白佛言：「世尊！",
        "from": "T03n0190_051:0891a26_0",
        "context_with_next_sentence": true
    },
    {
        "source_sentence": "今正是時。",
        "from": "T03n0190_051:0891a26_1",
        "context_with_next_sentence": true
    },
    {
        "source_sentence": "願為比丘演說往昔尸棄如來詣自生地遊觀國邑，令諸比丘聞佛說已，當如是持。」",
        "from": "T03n0190_051:0891a26_2",
        "context_with_next_sentence": true
    },
    {
        "source_sentence": "爾時，世尊即以偈說尸棄如來遊歷觀看本生地事：「善哉甚妙舍利弗，　　汝今應當一心聽，　昔日尸棄聖如來，　　往昔觀看生地事。",
        "from": "T03n0190_051:0891a29_0",
        "context_with_next_sentence": true
    },
    {
        "source_sentence": "　所至一切村聚落，　　往見尸棄聖如來，　處處皆各生甘泉，　　八功德味悉具足。",
        "from": "T03n0190_051:0891b04_0",
        "context_with_next_sentence": true
    },
    {
        "source_sentence": "　所至一切村聚落，　　往見尸棄大聖師，　處處皆有諸花樹，　　枝葉垂下普蓊欝。",
        "from": "T03n0190_051:0891b06_0",
        "context_with_next_sentence": true
    },
    {
        "source_sentence": "　所至一切林樹下，　　尸棄如來止住處，　是樹自然雨妙花，　　遍布其地悉充滿。",
        "from": "T03n0190_051:0891b08_0",
        "context_with_next_sentence": true
    },
    {
        "source_sentence": "　所經一切林樹下，　　尸棄如來若止住，　其樹甘果自然落，　　枝條婀娜悉低垂。",
        "from": "T03n0190_051:0891b10_0",
        "context_with_next_sentence": true
    },
    {
        "source_sentence": "　有樹人所攀及者，　　花果紛雜甚可憐，　尸棄如來大聖師，　　應感流行如是事。",
        "from": "T03n0190_051:0891b12_0",
        "context_with_next_sentence": true
    },
    {
        "source_sentence": "　若有人所不及樹，　　妙花甘果自然落，　尸棄如來大聖師，　　應感流行如是事。",
        "from": "T03n0190_051:0891b14_0",
        "context_with_next_sentence": true
    },
    {
        "source_sentence": "　諸天在於虛空裏，　　雨大妙花姜迦羅，　尸棄如來大聖師，　　應感流行如是事。",
        "from": "T03n0190_051:0891b16_0",
        "context_with_next_sentence": true
    },
    {
        "source_sentence": "　諸天在於虛空裏，　　普雨清涼妙花雨，　尸棄如來大聖師，　　應感流行如是事。",
        "from": "T03n0190_051:0891b18_0",
        "context_with_next_sentence": true
    },
    {
        "source_sentence": "　諸天在於虛空裏，　　雨花名曰曼陀羅，　尸棄如來大聖師，　　應感流行如是事。",
        "from": "T03n0190_051:0891b20_0",
        "context_with_next_sentence": true
    },
    {
        "source_sentence": "　諸天在於虛空裏，　　雨花名曰波梨耶，　尸棄如來大聖師，　　應感流行如是事。",
        "from": "T03n0190_051:0891b22_0",
        "context_with_next_sentence": true
    },
    {
        "source_sentence": "　諸天在於虛空裏，　　雨花名曰毘婆伽，　尸棄如來大聖師，　　應感流行如是事。",
        "from": "T03n0190_051:0891b24_0",
        "context_with_next_sentence": true
    },
    {
        "source_sentence": "　諸天在於虛空裏，　　雨花名曰香勝香，　尸棄如來大聖師，　　應感流行如是事。",
        "from": "T03n0190_051:0891b26_0",
        "context_with_next_sentence": true
    },
    {
        "source_sentence": "　諸天在於虛空裏，　　雨諸種種妙香花，　尸棄如來大聖師，　　應感流行如是事。",
        "from": "T03n0190_051:0891b28_0",
        "context_with_next_sentence": true
    },
    {
        "source_sentence": "　諸天在於虛空裏，　　雨花名曰普至香，　尸棄如來大聖師，　　應感流行如是事。",
        "from": "T03n0190_051:0891c01_0",
        "context_with_next_sentence": true
    },
    {
        "source_sentence": "　諸天在於虛空裏，　　雨於異種妙香花，　尸棄如來大聖師，　　應感流行如是事。",
        "from": "T03n0190_051:0891c03_0",
        "context_with_next_sentence": true
    },
    {
        "source_sentence": "　諸天在於虛空裏，　　純雨真金妙色花，　尸棄如來大聖師，　　應感流行如是事。",
        "from": "T03n0190_051:0891c05_0",
        "context_with_next_sentence": true
    },
    {
        "source_sentence": "　諸天在於虛空裏，　　雨諸七寶妙色花，　尸棄如來大聖師，　　應感流行如是事。",
        "from": "T03n0190_051:0891c07_0",
        "context_with_next_sentence": true
    },
    {
        "source_sentence": "　諸天在於虛空裏，　　雨花純是真金莖，　尸棄如來大聖師，　　應感流行如是事。",
        "from": "T03n0190_051:0891c09_0",
        "context_with_next_sentence": true
    },
    {
        "source_sentence": "　諸天在於虛空裏，　　純雨一切寶莖花，　尸棄如來大聖師，　　應感流行如是事。",
        "from": "T03n0190_051:0891c11_0",
        "context_with_next_sentence": true
    },
    {
        "source_sentence": "　諸天在於虛空裏，　　純雨優波羅花葉，　尸棄如來大聖師，　　應感流行如是事。",
        "from": "T03n0190_051:0891c13_0",
        "context_with_next_sentence": true
    },
    {
        "source_sentence": "　諸天在於虛空裏，　　純雨栴檀妙香末，　尸棄如來大聖師，　　應感流行如是事。",
        "from": "T03n0190_051:0891c15_0",
        "context_with_next_sentence": true
    },
    {
        "source_sentence": "　諸天在於虛空裏，　　雨赤栴檀妙末香，　尸棄如來大聖師，　　應感流行如是事。",
        "from": "T03n0190_051:0891c17_0",
        "context_with_next_sentence": true
    },
    {
        "source_sentence": "　諸天在於虛空裏，　　純雨牛頭栴檀末，　尸棄如來大聖師，　　應感流行如是事。",
        "from": "T03n0190_051:0891c19_0",
        "context_with_next_sentence": true
    },
    {
        "source_sentence": "　諸天在於虛空裏，　　奏作種種天樂音，　尸棄如來大聖師，　　應感流行如是事。",
        "from": "T03n0190_051:0891c21_0",
        "context_with_next_sentence": true
    },
    {
        "source_sentence": "　非人在於虛空裏，　　拂弄種種妙天衣，　尸棄如來大聖師，　　應感流行如是事。",
        "from": "T03n0190_051:0891c23_0",
        "context_with_next_sentence": true
    },
    {
        "source_sentence": "　諸天隨順佛行路，　　持諸種種妙香花，　其花紛雜種種光，　　雨諸道路深至膝，　彼時無寒復無熱，　　亦無蚊虻諸惡蟲，　尸棄如來大聖師，　　應感流行如是事。",
        "from": "T03n0190_051:0891c25_0",
        "context_with_next_sentence": true
    },
    {
        "source_sentence": "　一切大地悉微動，　　并大巨海及諸山，　尸棄如來大聖師，　　應感流行如是事。",
        "from": "T03n0190_051:0891c29_0",
        "context_with_next_sentence": true
    },
    {
        "source_sentence": "　一切大地普調柔，　　清淨無有惡荊棘，　尸棄如來大聖師，　　應感流行如是事。",
        "from": "T03n0190_051:0892a02_0",
        "context_with_next_sentence": true
    },
    {
        "source_sentence": "　所有丘墟悉平滿，　　山陵堆阜皆坦然，　尸棄如來大聖師，　　應感流行如是事。",
        "from": "T03n0190_051:0892a04_0",
        "context_with_next_sentence": true
    },
    {
        "source_sentence": "　剎利種姓大威德，　　其數八萬有六千，　尸棄如來大聖師，　　行住坐起相隨逐。",
        "from": "T03n0190_051:0892a06_0",
        "context_with_next_sentence": true
    },
    {
        "source_sentence": "　諸婆羅門淨行種，　　其數八萬有六千，　尸棄如來大聖師，　　行住坐起相隨逐。",
        "from": "T03n0190_051:0892a08_0",
        "context_with_next_sentence": true
    },
    {
        "source_sentence": "　豪富威德大長者，　　其數八萬有六千，　尸棄如來大聖師，　　行住坐起相隨逐。",
        "from": "T03n0190_051:0892a10_0",
        "context_with_next_sentence": true
    },
    {
        "source_sentence": "　亦有地居諸天等，　　皆是妙色淨莊嚴，　尸棄如來大聖師，　　行住坐起相隨逐。",
        "from": "T03n0190_051:0892a12_0",
        "context_with_next_sentence": true
    },
    {
        "source_sentence": "　復有虛空諸天眾，　　皆大威德最嚴勝，　尸棄如來大聖師，　　行住坐起相隨逐。",
        "from": "T03n0190_051:0892a14_0",
        "context_with_next_sentence": true
    },
    {
        "source_sentence": "　四大天王及天眾，　　殊勝妙色威德者，　尸棄如來大聖師，　　行住坐起相隨逐。",
        "from": "T03n0190_051:0892a16_0",
        "context_with_next_sentence": true
    },
    {
        "source_sentence": "　護世四天大王等，　　復有殊妙大威勢，　尸棄如來大聖師，　　行住坐起相隨逐。",
        "from": "T03n0190_051:0892a18_0",
        "context_with_next_sentence": true
    },
    {
        "source_sentence": "　忉利三十三天眾，　　微妙威力轉殊勝，　尸棄如來大聖師，　　行住坐起相隨逐。",
        "from": "T03n0190_051:0892a20_0",
        "context_with_next_sentence": true
    },
    {
        "source_sentence": "　須彌山頂帝釋王，　　及諸親友眷屬等，　尸棄如來大聖師，　　行住坐起相隨逐。",
        "from": "T03n0190_051:0892a22_0",
        "context_with_next_sentence": true
    },
    {
        "source_sentence": "　善分耶摩諸天輩，　　妙色清淨大威嚴，　尸棄如來大聖師，　　行住坐起相隨逐。",
        "from": "T03n0190_051:0892a24_0",
        "context_with_next_sentence": true
    },
    {
        "source_sentence": "　喜樂諸天兜率陀，　　威嚴功德甚微妙，　尸棄如來大聖師，　　行住坐起相隨逐。",
        "from": "T03n0190_051:0892a26_0",
        "context_with_next_sentence": true
    },
    {
        "source_sentence": "　次復化樂諸天等，　　所行功德轉微妙，　尸棄如來大聖師，　　行住坐起相隨逐。",
        "from": "T03n0190_051:0892a28_0",
        "context_with_next_sentence": true
    },
    {
        "source_sentence": "　他化自在諸天等，　　威德光嚴甚輝耀，　尸棄如來大聖師，　　行住坐起相隨逐。",
        "from": "T03n0190_051:0892b01_0",
        "context_with_next_sentence": true
    },
    {
        "source_sentence": "　大梵宮中諸天輩，　　妙色威力轉光華，　尸棄如來大聖師，　　行住坐起相隨逐。",
        "from": "T03n0190_051:0892b03_0",
        "context_with_next_sentence": true
    },
    {
        "source_sentence": "　色界所有諸天輩，　　及諸龍神金翅鳥，　乾闥婆等阿修羅，　　夜叉鬼神及羅剎，　緊那羅等摩睺羅，　　皆得具足妙威嚴，　尸棄如來大聖師，　　行住坐起相隨逐。",
        "from": "T03n0190_051:0892b05_0",
        "context_with_next_sentence": true
    },
    {
        "source_sentence": "　世間有諸眾生類，　　已說及以不說者，　尸棄如來大聖師，　　行住坐起相隨逐。",
        "from": "T03n0190_051:0892b09_0",
        "context_with_next_sentence": true
    },
    {
        "source_sentence": "　彼尊尸棄如是行，　　調伏無量天人眾，　正覺入於大涅槃，　　永斷諸有及後生。」",
        "from": "T03n0190_051:0892b11_0",
        "context_with_next_sentence": true
    },
    {
        "source_sentence": "時，佛復告舍利弗言：「汝舍利弗！",
        "from": "T03n0190_051:0892b13_0",
        "context_with_next_sentence": true
    },
    {
        "source_sentence": "尸棄如來、應供、正遍知、明行足、善逝、世間解、無上士、調御丈夫、天人師、佛、世尊，初欲往到本自生地，有如是等無量微妙希有行事。」",
        "from": "T03n0190_051:0892b13_1",
        "context_with_next_sentence": true
    },
    {
        "source_sentence": "佛本行集經卷第五十一",
        "from": "T03n0190_051:0892b17_0",
        "context_with_next_sentence": false
    }
]