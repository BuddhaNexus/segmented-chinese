[
    {
        "source_sentence": "金光明最勝王經卷第四",
        "from": "T16n0665_004:0417c19_0",
        "context_with_next_sentence": true
    },
    {
        "source_sentence": "大唐三藏沙門義淨奉　制譯",
        "from": "T16n0665_004:0417c21_0",
        "context_with_next_sentence": true
    },
    {
        "source_sentence": "最淨地陀羅尼品第六",
        "from": "T16n0665_004:0417c22_0",
        "context_with_next_sentence": true
    },
    {
        "source_sentence": "爾時，師子相無礙光焰菩薩，與無量億眾，從座而起，偏袒右肩，右膝著地，合掌恭敬，頂禮佛足，以種種花香寶幢幡蓋而供養已，白佛言：「世尊！",
        "from": "T16n0665_004:0417c23_0",
        "context_with_next_sentence": true
    },
    {
        "source_sentence": "以幾因緣得菩提心？",
        "from": "T16n0665_004:0417c26_1",
        "context_with_next_sentence": true
    },
    {
        "source_sentence": "何者是菩提心？",
        "from": "T16n0665_004:0417c26_2",
        "context_with_next_sentence": true
    },
    {
        "source_sentence": "世尊！",
        "from": "T16n0665_004:0417c27_3",
        "context_with_next_sentence": true
    },
    {
        "source_sentence": "即於菩提，現在心不可得，未來心不可得，過去心不可得。",
        "from": "T16n0665_004:0417c27_4",
        "context_with_next_sentence": true
    },
    {
        "source_sentence": "離於菩提，菩提心亦不可得。",
        "from": "T16n0665_004:0417c28_5",
        "context_with_next_sentence": true
    },
    {
        "source_sentence": "菩提者，不可言說，心亦無色無相，無有事業，非可造作，眾生亦不可得，亦不可知。",
        "from": "T16n0665_004:0417c29_6",
        "context_with_next_sentence": true
    },
    {
        "source_sentence": "世尊！",
        "from": "T16n0665_004:0418a02_7",
        "context_with_next_sentence": true
    },
    {
        "source_sentence": "云何諸法甚深之義而可得知？」",
        "from": "T16n0665_004:0418a02_8",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0665_004:0418a04_0",
        "context_with_next_sentence": true
    },
    {
        "source_sentence": "如是！",
        "from": "T16n0665_004:0418a04_1",
        "context_with_next_sentence": true
    },
    {
        "source_sentence": "如是！",
        "from": "T16n0665_004:0418a04_2",
        "context_with_next_sentence": true
    },
    {
        "source_sentence": "菩提微妙，事業、造作皆不可得。",
        "from": "T16n0665_004:0418a04_3",
        "context_with_next_sentence": true
    },
    {
        "source_sentence": "若離菩提，菩提心亦不可得。",
        "from": "T16n0665_004:0418a05_4",
        "context_with_next_sentence": true
    },
    {
        "source_sentence": "菩提者，不可說，心亦不可說，無色相，無事業，一切眾生亦不可得。",
        "from": "T16n0665_004:0418a05_5",
        "context_with_next_sentence": true
    },
    {
        "source_sentence": "何以故？",
        "from": "T16n0665_004:0418a07_6",
        "context_with_next_sentence": true
    },
    {
        "source_sentence": "菩提及心，同真如故，能證所證，皆平等故，非無諸法而可了知。",
        "from": "T16n0665_004:0418a07_7",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0418a09_8",
        "context_with_next_sentence": true
    },
    {
        "source_sentence": "菩薩摩訶薩如是知者，乃得名為通達諸法，善說菩提及菩提心。",
        "from": "T16n0665_004:0418a09_9",
        "context_with_next_sentence": true
    },
    {
        "source_sentence": "菩提心者，非過去，非未來，非現在。",
        "from": "T16n0665_004:0418a11_0",
        "context_with_next_sentence": true
    },
    {
        "source_sentence": "心亦如是，眾生亦如是，於中二相，實不可得。",
        "from": "T16n0665_004:0418a11_1",
        "context_with_next_sentence": true
    },
    {
        "source_sentence": "何以故？",
        "from": "T16n0665_004:0418a12_2",
        "context_with_next_sentence": true
    },
    {
        "source_sentence": "以一切法皆無生故，菩提不可得，菩提名亦不可得，眾生、眾生名不可得，聲聞、聲聞名不可得，獨覺、獨覺名不可得，菩薩、菩薩名不可得，佛、佛名不可得，行、非行不可得，行、非行名不可得。",
        "from": "T16n0665_004:0418a13_3",
        "context_with_next_sentence": true
    },
    {
        "source_sentence": "以不可得故，於一切寂靜法中而得安住，此依一切功德善根而得生起。",
        "from": "T16n0665_004:0418a17_4",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0418a20_0",
        "context_with_next_sentence": true
    },
    {
        "source_sentence": "譬如寶須彌山王饒益一切，此菩提心利眾生故，是名第一布施波羅蜜因。",
        "from": "T16n0665_004:0418a20_1",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0418a21_2",
        "context_with_next_sentence": true
    },
    {
        "source_sentence": "譬如大地持眾物故，是名第二持戒波羅蜜因。",
        "from": "T16n0665_004:0418a22_3",
        "context_with_next_sentence": true
    },
    {
        "source_sentence": "譬如師子有大威力，獨步無畏，離驚恐故，是名第三忍辱波羅蜜因。",
        "from": "T16n0665_004:0418a23_4",
        "context_with_next_sentence": true
    },
    {
        "source_sentence": "譬如風輪那羅延力，勇壯速疾，心不退故，是名第四勤策波羅蜜因。",
        "from": "T16n0665_004:0418a24_5",
        "context_with_next_sentence": true
    },
    {
        "source_sentence": "譬如七寶樓觀有四階道，清涼之風來吹四門，受安隱樂，靜慮法藏求滿足故，是名第五靜慮波羅蜜因。",
        "from": "T16n0665_004:0418a26_6",
        "context_with_next_sentence": true
    },
    {
        "source_sentence": "譬如日輪光耀熾盛，此心速能破滅生死無明闇故，是名第六智慧波羅蜜因。",
        "from": "T16n0665_004:0418a28_7",
        "context_with_next_sentence": true
    },
    {
        "source_sentence": "譬如商主能令一切心願滿足，此心能度生死險道，獲功德寶故，是名第七方便勝智波羅蜜因。",
        "from": "T16n0665_004:0418b01_8",
        "context_with_next_sentence": true
    },
    {
        "source_sentence": "譬如淨月圓滿無翳，此心能於一切境界清淨具足故，是名第八願波羅蜜因。",
        "from": "T16n0665_004:0418b04_9",
        "context_with_next_sentence": true
    },
    {
        "source_sentence": "譬如轉輪聖王主兵寶臣隨意自在，此心善能莊嚴淨佛國土，無量功德廣利群生故，是名第九力波羅蜜因。",
        "from": "T16n0665_004:0418b05_10",
        "context_with_next_sentence": true
    },
    {
        "source_sentence": "譬如虛空及轉輪聖王，此心能於一切境界無有障礙，於一切處皆得自在至灌頂位故，是名第十智波羅蜜因。",
        "from": "T16n0665_004:0418b08_11",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0418b11_12",
        "context_with_next_sentence": true
    },
    {
        "source_sentence": "是名菩薩摩訶薩十種菩提心因，如是十因，汝當修學。",
        "from": "T16n0665_004:0418b11_13",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0418b13_0",
        "context_with_next_sentence": true
    },
    {
        "source_sentence": "依五種法，菩薩摩訶薩成就布施波羅蜜。",
        "from": "T16n0665_004:0418b13_1",
        "context_with_next_sentence": true
    },
    {
        "source_sentence": "云何為五？",
        "from": "T16n0665_004:0418b14_2",
        "context_with_next_sentence": true
    },
    {
        "source_sentence": "一者、信根；二者、慈悲；三者、無求欲心；四者、攝受一切眾生；五者、願求一切智智。",
        "from": "T16n0665_004:0418b14_3",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0418b16_4",
        "context_with_next_sentence": true
    },
    {
        "source_sentence": "是名菩薩摩訶薩成就布施波羅蜜。",
        "from": "T16n0665_004:0418b16_5",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0418b17_6",
        "context_with_next_sentence": true
    },
    {
        "source_sentence": "復依五法，菩薩摩訶薩成就持戒波羅蜜。",
        "from": "T16n0665_004:0418b17_7",
        "context_with_next_sentence": true
    },
    {
        "source_sentence": "云何為五？",
        "from": "T16n0665_004:0418b18_8",
        "context_with_next_sentence": true
    },
    {
        "source_sentence": "一者、三業清淨；二者、不為一切眾生作煩惱因緣；三者、閉諸惡道，開善趣門；四者、過於聲聞、獨覺之地；五者、一切功德皆悉滿足。",
        "from": "T16n0665_004:0418b18_9",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0418b21_10",
        "context_with_next_sentence": true
    },
    {
        "source_sentence": "是名菩薩摩訶薩成就持戒波羅蜜。",
        "from": "T16n0665_004:0418b21_11",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0418b22_12",
        "context_with_next_sentence": true
    },
    {
        "source_sentence": "復依五法，菩薩摩訶薩成就忍辱波羅蜜。",
        "from": "T16n0665_004:0418b22_13",
        "context_with_next_sentence": true
    },
    {
        "source_sentence": "云何為五？",
        "from": "T16n0665_004:0418b23_14",
        "context_with_next_sentence": true
    },
    {
        "source_sentence": "一者、能伏貪、瞋煩惱；二者、不惜身命，不求安樂止息之想；三者、思惟往業，遭苦能忍；四者、發慈悲心成就眾生諸善根故；五者、為得甚深無生法忍。",
        "from": "T16n0665_004:0418b24_15",
        "context_with_next_sentence": true
    },
    {
        "source_sentence": "善男子。",
        "from": "T16n0665_004:0418b27_16",
        "context_with_next_sentence": true
    },
    {
        "source_sentence": "是名菩薩摩訶薩成就忍辱波羅蜜。",
        "from": "T16n0665_004:0418b27_17",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0418b28_18",
        "context_with_next_sentence": true
    },
    {
        "source_sentence": "復依五法，菩薩摩訶薩成就勤策波羅蜜。",
        "from": "T16n0665_004:0418b28_19",
        "context_with_next_sentence": true
    },
    {
        "source_sentence": "云何為五？",
        "from": "T16n0665_004:0418b29_20",
        "context_with_next_sentence": true
    },
    {
        "source_sentence": "一者、與諸煩惱不樂共住；二者、福德未具不受安樂；三者、於諸難行苦行之事不生厭心；四者、以大慈悲攝受利益，方便成熟一切眾生；五者、願求不退轉地。",
        "from": "T16n0665_004:0418c01_0",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0418c04_1",
        "context_with_next_sentence": true
    },
    {
        "source_sentence": "是名菩薩摩訶薩成就勤策波羅蜜。",
        "from": "T16n0665_004:0418c05_2",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0418c05_3",
        "context_with_next_sentence": true
    },
    {
        "source_sentence": "復依五法，菩薩摩訶薩成就靜慮波羅蜜。",
        "from": "T16n0665_004:0418c06_4",
        "context_with_next_sentence": true
    },
    {
        "source_sentence": "云何為五？",
        "from": "T16n0665_004:0418c07_5",
        "context_with_next_sentence": true
    },
    {
        "source_sentence": "一者、於諸善法攝令不散故；二者、常願解脫，不著二邊故；三者、願得神通成就眾生諸善根故；四者、為淨法界，蠲除心垢故；五者、為斷眾生煩惱根本故。",
        "from": "T16n0665_004:0418c07_6",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0418c11_0",
        "context_with_next_sentence": true
    },
    {
        "source_sentence": "是名菩薩摩訶薩成就靜慮波羅蜜。",
        "from": "T16n0665_004:0418c11_1",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0418c12_0",
        "context_with_next_sentence": true
    },
    {
        "source_sentence": "復依五法，菩薩摩訶薩成就智慧波羅蜜。",
        "from": "T16n0665_004:0418c12_1",
        "context_with_next_sentence": true
    },
    {
        "source_sentence": "云何為五？",
        "from": "T16n0665_004:0418c13_2",
        "context_with_next_sentence": true
    },
    {
        "source_sentence": "一者、常於一切諸佛菩薩及明智者，供養親近，不生厭背；二者、諸佛如來說甚深法，心常樂聞，無有厭足；三者、真俗勝智，樂善分別；四者、見修煩惱，咸速斷除；五者、世間伎術五明之法，皆悉通達。",
        "from": "T16n0665_004:0418c13_3",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0418c17_4",
        "context_with_next_sentence": true
    },
    {
        "source_sentence": "是名菩薩摩訶薩成就智慧波羅蜜。",
        "from": "T16n0665_004:0418c18_5",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0418c18_6",
        "context_with_next_sentence": true
    },
    {
        "source_sentence": "復依五法，菩薩摩訶薩成就方便波羅蜜。",
        "from": "T16n0665_004:0418c19_7",
        "context_with_next_sentence": true
    },
    {
        "source_sentence": "云何為五？",
        "from": "T16n0665_004:0418c20_8",
        "context_with_next_sentence": true
    },
    {
        "source_sentence": "一者、於一切眾生意樂煩惱心行差別悉皆通達；二者、無量諸法對治之門，心皆曉了；三者、大慈悲定，出入自在；四者、於諸波羅蜜多，皆願修行，成就滿足；五者、一切佛法，皆願了達，攝受無遺。",
        "from": "T16n0665_004:0418c20_9",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0418c24_10",
        "context_with_next_sentence": true
    },
    {
        "source_sentence": "是名菩薩摩訶薩成就方便勝智波羅蜜。",
        "from": "T16n0665_004:0418c25_0",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0418c25_1",
        "context_with_next_sentence": true
    },
    {
        "source_sentence": "復依五法，菩薩摩訶薩成就願波羅蜜。",
        "from": "T16n0665_004:0418c26_2",
        "context_with_next_sentence": true
    },
    {
        "source_sentence": "云何為五？",
        "from": "T16n0665_004:0418c27_3",
        "context_with_next_sentence": true
    },
    {
        "source_sentence": "一者、於一切法從本以來，不生不滅，非有非無，心得安住；二者、觀一切法最妙理趣，離垢清淨，心得安住；三者、過一切想，是本真如，無作無行，不異不動心得安住；四者、為欲利益諸眾生事，於俗諦中，心得安住；五者、於奢摩他、毘鉢舍那，同時運行，心得安住。",
        "from": "T16n0665_004:0418c27_4",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0419a04_5",
        "context_with_next_sentence": true
    },
    {
        "source_sentence": "是名菩薩摩訶薩成就願波羅蜜。",
        "from": "T16n0665_004:0419a04_6",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0419a05_7",
        "context_with_next_sentence": true
    },
    {
        "source_sentence": "復依五法，菩薩摩訶薩成就力波羅蜜。",
        "from": "T16n0665_004:0419a05_8",
        "context_with_next_sentence": true
    },
    {
        "source_sentence": "云何為五？",
        "from": "T16n0665_004:0419a06_9",
        "context_with_next_sentence": true
    },
    {
        "source_sentence": "一者、以正智力，能了一切眾生心行善惡；二者、能令一切眾生入於甚深微妙之法；三者、一切眾生輪迴生死，隨其緣業，如實了知；四者、於諸眾生，三種根性，以正智力，能分別知；五者、於諸眾生，如理為說，令種善根，成熟度脫，皆是智力故。",
        "from": "T16n0665_004:0419a06_10",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0419a12_11",
        "context_with_next_sentence": true
    },
    {
        "source_sentence": "是名菩薩摩訶薩成就力波羅蜜。",
        "from": "T16n0665_004:0419a12_12",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0419a13_13",
        "context_with_next_sentence": true
    },
    {
        "source_sentence": "復依五法，菩薩摩訶薩成就智波羅蜜。",
        "from": "T16n0665_004:0419a13_14",
        "context_with_next_sentence": true
    },
    {
        "source_sentence": "云何為五？",
        "from": "T16n0665_004:0419a14_15",
        "context_with_next_sentence": true
    },
    {
        "source_sentence": "一者、能於諸法，分別善惡；二者、於黑白法，遠離攝受；三者、能於生死涅槃，不厭不喜；四者、具福智行，至究竟處；五者、受勝灌頂，能得諸佛不共法等，及一切智智。",
        "from": "T16n0665_004:0419a14_16",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0419a18_17",
        "context_with_next_sentence": true
    },
    {
        "source_sentence": "是名菩薩摩訶薩成就智波羅蜜。",
        "from": "T16n0665_004:0419a19_0",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0419a19_1",
        "context_with_next_sentence": true
    },
    {
        "source_sentence": "何者是波羅蜜義？",
        "from": "T16n0665_004:0419a20_0",
        "context_with_next_sentence": true
    },
    {
        "source_sentence": "所謂修習勝利，是波羅蜜義；滿足無量大甚深智，是波羅蜜義；行非行法，心不執著，是波羅蜜義；生死過失，涅槃功德，正覺正觀，是波羅蜜義；愚人智人皆悉攝受，是波羅蜜義；能現種種珍妙法寶，是波羅蜜義；無礙解脫，智慧滿足，是波羅蜜義；法界、眾生界正分別知，是波羅蜜義；施等及智，能令至不退轉，是波羅蜜義；無生法忍，能令滿足，是波羅蜜義；一切眾生功德善根，能令成熟，是波羅蜜義；能於菩提成佛十力、四無所畏、不共法等，皆悉成就，是波羅蜜義；生死涅槃，了無二相，是波羅蜜義；濟度一切，是波羅蜜義；一切外道來相詰難，善能解釋，令其降伏，是波羅蜜義；能轉十二妙行法輪，是波羅蜜義；無所著、無所見、無患累，是波羅蜜多義。",
        "from": "T16n0665_004:0419a20_1",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0419b07_0",
        "context_with_next_sentence": true
    },
    {
        "source_sentence": "初地菩薩是相先現，三千大千世界，無量無邊種種寶藏，無不盈滿，菩薩悉見。",
        "from": "T16n0665_004:0419b07_1",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0419b09_2",
        "context_with_next_sentence": true
    },
    {
        "source_sentence": "二地菩薩是相先現，三千大千世界地平如掌，無量無邊種種妙色，清淨珍寶莊嚴之具，菩薩悉見。",
        "from": "T16n0665_004:0419b09_3",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0419b11_4",
        "context_with_next_sentence": true
    },
    {
        "source_sentence": "三地菩薩是相先現，自身勇健，甲仗莊嚴，一切怨賊，皆能摧伏，菩薩悉見。",
        "from": "T16n0665_004:0419b11_5",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0419b13_6",
        "context_with_next_sentence": true
    },
    {
        "source_sentence": "四地菩薩是相先現，四方風輪種種妙花，悉皆散灑，充布地上，菩薩悉見。",
        "from": "T16n0665_004:0419b13_7",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0419b15_8",
        "context_with_next_sentence": true
    },
    {
        "source_sentence": "五地菩薩是相先現，有妙寶女，眾寶瓔珞周遍嚴身，首冠名花以為其飾，菩薩悉見。",
        "from": "T16n0665_004:0419b15_9",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0419b17_10",
        "context_with_next_sentence": true
    },
    {
        "source_sentence": "六地菩薩是相先現，七寶花池有四階道，金沙遍布，清淨無穢，八功德水皆悉盈滿，嗢鉢羅花、拘物頭花、分陀利花隨處莊嚴，於花池所，遊戲快樂，清涼無比，菩薩悉見。",
        "from": "T16n0665_004:0419b18_0",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0419b22_1",
        "context_with_next_sentence": true
    },
    {
        "source_sentence": "七地菩薩是相先現，於菩薩前，有諸眾生應墮地獄，以菩薩力，便得不墮，無有損傷，亦無恐怖，菩薩悉見。",
        "from": "T16n0665_004:0419b22_2",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0419b24_3",
        "context_with_next_sentence": true
    },
    {
        "source_sentence": "八地菩薩是相先現，於身兩邊，有師子王以為衛護，一切眾獸悉皆怖畏，菩薩悉見。",
        "from": "T16n0665_004:0419b25_4",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0419b27_5",
        "context_with_next_sentence": true
    },
    {
        "source_sentence": "九地菩薩是相先現，轉輪聖王無量億眾圍遶供養，頂上白蓋，無量眾寶之所莊嚴，菩薩悉見。",
        "from": "T16n0665_004:0419b27_6",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0419b29_7",
        "context_with_next_sentence": true
    },
    {
        "source_sentence": "十地菩薩是相先現，如來之身，金色晃耀，無量淨光，皆悉圓滿，有無量億梵王圍遶，恭敬供養，轉於無上微妙法輪，菩薩悉見。",
        "from": "T16n0665_004:0419b29_8",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0419c04_0",
        "context_with_next_sentence": true
    },
    {
        "source_sentence": "云何初地名為歡喜？",
        "from": "T16n0665_004:0419c04_1",
        "context_with_next_sentence": true
    },
    {
        "source_sentence": "謂初證得出世之心，昔所未得而今始得，於大事用，如其所願，悉皆成就，生極喜樂，是故最初名為歡喜。",
        "from": "T16n0665_004:0419c04_2",
        "context_with_next_sentence": true
    },
    {
        "source_sentence": "諸微細垢，犯戒過失，皆得清淨，是故二地名為無垢。",
        "from": "T16n0665_004:0419c07_3",
        "context_with_next_sentence": true
    },
    {
        "source_sentence": "無量智慧三昧光明，不可傾動，無能摧伏，聞持陀羅尼以為根本，是故三地名為明地。",
        "from": "T16n0665_004:0419c08_4",
        "context_with_next_sentence": true
    },
    {
        "source_sentence": "以智慧火燒諸煩惱，增長光明，修行覺品，是故四地名為焰地。",
        "from": "T16n0665_004:0419c10_5",
        "context_with_next_sentence": true
    },
    {
        "source_sentence": "修行方便，勝智自在，極難得故，見修煩惱，難伏能伏，是故五地名為難勝。",
        "from": "T16n0665_004:0419c12_0",
        "context_with_next_sentence": true
    },
    {
        "source_sentence": "行法相續，了了顯現，無相思惟，皆悉現前，是故六地名為現前。",
        "from": "T16n0665_004:0419c13_1",
        "context_with_next_sentence": true
    },
    {
        "source_sentence": "無漏、無間、無相思惟，解脫三昧，遠修行故，是地清淨，無有障礙，是故七地名為遠行。",
        "from": "T16n0665_004:0419c15_2",
        "context_with_next_sentence": true
    },
    {
        "source_sentence": "無相思惟，修得自在，諸煩惱行，不能令動，是故八地名為不動。",
        "from": "T16n0665_004:0419c17_3",
        "context_with_next_sentence": true
    },
    {
        "source_sentence": "說一切法種種差別，皆得自在，無患無累，增長智慧，自在無礙，是故九地名為善慧。",
        "from": "T16n0665_004:0419c18_4",
        "context_with_next_sentence": true
    },
    {
        "source_sentence": "法身如虛空，智慧如大雲，皆能遍滿覆一切故，是故第十名為法雲。",
        "from": "T16n0665_004:0419c20_5",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0419c23_0",
        "context_with_next_sentence": true
    },
    {
        "source_sentence": "執著有相我法無明、怖畏生死惡趣無明，此二無明障於初地。",
        "from": "T16n0665_004:0419c23_1",
        "context_with_next_sentence": true
    },
    {
        "source_sentence": "微細學處誤犯無明、發起種種業行無明，此二無明障於二地。",
        "from": "T16n0665_004:0419c24_2",
        "context_with_next_sentence": true
    },
    {
        "source_sentence": "未得今得愛著無明、能障殊勝總持無明，此二無明障於三地。",
        "from": "T16n0665_004:0419c26_3",
        "context_with_next_sentence": true
    },
    {
        "source_sentence": "味著等至喜悅無明、微妙淨法愛樂無明，此二無明障於四地。",
        "from": "T16n0665_004:0419c27_4",
        "context_with_next_sentence": true
    },
    {
        "source_sentence": "欲背生死無明、希趣涅槃無明，此二無明障於五地。",
        "from": "T16n0665_004:0419c29_0",
        "context_with_next_sentence": true
    },
    {
        "source_sentence": "觀行流轉無明、麁相現前無明，此二無明障於六地。",
        "from": "T16n0665_004:0420a01_1",
        "context_with_next_sentence": true
    },
    {
        "source_sentence": "微細諸相現行無明、作意欣樂無相無明，此二無明障於七地。",
        "from": "T16n0665_004:0420a02_2",
        "context_with_next_sentence": true
    },
    {
        "source_sentence": "於無相觀功用無明、執相自在無明，此二無明障於八地。",
        "from": "T16n0665_004:0420a03_3",
        "context_with_next_sentence": true
    },
    {
        "source_sentence": "於所說義及名句文此二無礙未善巧無明、於詞辯才不隨意無明，此二無明障於九地。",
        "from": "T16n0665_004:0420a05_4",
        "context_with_next_sentence": true
    },
    {
        "source_sentence": "於大神通未得自在變現無明、微細祕密未能悟解事業無明，此二無明障於十地。",
        "from": "T16n0665_004:0420a07_5",
        "context_with_next_sentence": true
    },
    {
        "source_sentence": "於一切境微細所知障礙無明、極細煩惱麁重無明，此二無明障於佛地。",
        "from": "T16n0665_004:0420a09_6",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0420a12_0",
        "context_with_next_sentence": true
    },
    {
        "source_sentence": "菩薩摩訶薩於初地中行施波羅蜜，於第二地行戒波羅蜜，於第三地行忍波羅蜜，於第四地行勤波羅蜜，於第五地行定波羅蜜，於第六地行慧波羅蜜，於第七地行方便勝智波羅蜜，於第八地行願波羅蜜，於第九地行力波羅蜜，於第十地行智波羅蜜。",
        "from": "T16n0665_004:0420a12_1",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0420a18_2",
        "context_with_next_sentence": true
    },
    {
        "source_sentence": "菩薩摩訶薩最初發心攝受，能生妙寶三摩地；第二發心攝受，能生可愛樂三摩地；第三發心攝受，能生難動三摩地；第四發心攝受，能生不退轉三摩地；第五發心攝受，能生寶花三摩地；第六發心攝受，能生日圓光焰三摩地；第七發心攝受，能生一切願如意成就三摩地；第八發心攝受，能生現前證住三摩地；第九發心攝受，能生智藏三摩地；第十發心攝受，能生勇進三摩地。",
        "from": "T16n0665_004:0420a18_3",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0420a27_4",
        "context_with_next_sentence": true
    },
    {
        "source_sentence": "是名菩薩摩訶薩十種發心。",
        "from": "T16n0665_004:0420a27_5",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0420a27_6",
        "context_with_next_sentence": true
    },
    {
        "source_sentence": "菩薩摩訶薩於此初地得陀羅尼，名依功德力。」",
        "from": "T16n0665_004:0420a28_7",
        "context_with_next_sentence": true
    },
    {
        "source_sentence": "爾時世尊即說呪曰：「怛姪他　晡[口*律]儞　曼奴喇剃　獨虎　獨虎　獨虎　耶跋　蘇利瑜　阿婆婆薩底(丁里反，下皆同)　耶跋　旃達囉　調怛底　多跋達[口*洛]叉漫　憚茶鉢唎訶[口*藍]　矩嚕　莎訶「善男子！",
        "from": "T16n0665_004:0420a29_8",
        "context_with_next_sentence": true
    },
    {
        "source_sentence": "此陀羅尼是過一恒河沙數諸佛所說，為護初地菩薩摩訶薩故。",
        "from": "T16n0665_004:0420b05_9",
        "context_with_next_sentence": true
    },
    {
        "source_sentence": "若有誦持此陀羅尼呪者，得脫一切怖畏，所謂虎狼、師子、惡獸之類，一切惡鬼、人非人等，怨賊災橫及諸苦惱，解脫五障，不忘念初地。",
        "from": "T16n0665_004:0420b06_10",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0420b10_0",
        "context_with_next_sentence": true
    },
    {
        "source_sentence": "菩薩摩訶薩於第二地得陀羅尼，名善安樂住。",
        "from": "T16n0665_004:0420b10_1",
        "context_with_next_sentence": true
    },
    {
        "source_sentence": "「怛姪他　嗢篅(入聲，下同)哩　質哩質哩　嗢篅羅篅羅(引)　喃繕覩繕覩嗢篅哩　虎嚕虎嚕　莎訶「善男子！",
        "from": "T16n0665_004:0420b12_0",
        "context_with_next_sentence": true
    },
    {
        "source_sentence": "此陀羅尼是過二恒河沙數諸佛所說，為護二地菩薩摩訶薩故。",
        "from": "T16n0665_004:0420b15_1",
        "context_with_next_sentence": true
    },
    {
        "source_sentence": "若有誦持此陀羅尼呪者，脫諸怖畏惡獸、惡鬼、人非人等，怨賊災橫及諸苦惱，解脫五障，不忘念二地。",
        "from": "T16n0665_004:0420b16_2",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0420b20_0",
        "context_with_next_sentence": true
    },
    {
        "source_sentence": "菩薩摩訶薩於第三地得陀羅尼，名難勝力。",
        "from": "T16n0665_004:0420b20_1",
        "context_with_next_sentence": true
    },
    {
        "source_sentence": "「怛姪他　憚宅　枳般　宅枳　羯喇　[打丁+致]高喇[打丁+致]　雞由哩　憚[打丁+致]哩　莎訶「善男子！",
        "from": "T16n0665_004:0420b22_0",
        "context_with_next_sentence": true
    },
    {
        "source_sentence": "此陀羅尼是過三恒河沙數諸佛所說，為護三地菩薩摩訶薩故。",
        "from": "T16n0665_004:0420b24_1",
        "context_with_next_sentence": true
    },
    {
        "source_sentence": "若有誦持此陀羅尼呪者，脫諸怖畏惡獸、惡鬼、人非人等，怨賊災橫及諸苦惱，解脫五障，不忘念三地。",
        "from": "T16n0665_004:0420b25_2",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0420b28_0",
        "context_with_next_sentence": true
    },
    {
        "source_sentence": "菩薩摩訶薩於第四地得陀羅尼，名大利益。",
        "from": "T16n0665_004:0420b28_1",
        "context_with_next_sentence": true
    },
    {
        "source_sentence": "「怛姪他　室唎室唎　陀弭儞陀弭儞　陀哩陀哩儞　室唎室唎儞　毘舍羅波世波始娜　畔陀弭帝　莎訶「善男子！",
        "from": "T16n0665_004:0420c01_0",
        "context_with_next_sentence": true
    },
    {
        "source_sentence": "此陀羅尼是過四恒河沙數諸佛所說，為護四地菩薩摩訶薩故。",
        "from": "T16n0665_004:0420c04_1",
        "context_with_next_sentence": true
    },
    {
        "source_sentence": "若有誦持此陀羅尼呪者，脫諸怖畏惡獸、惡鬼、人非人等，怨賊災橫及諸苦惱，解脫五障，不忘念四地。",
        "from": "T16n0665_004:0420c05_2",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0420c09_0",
        "context_with_next_sentence": true
    },
    {
        "source_sentence": "菩薩摩訶薩於第五地得陀羅尼，名種種功德莊嚴。",
        "from": "T16n0665_004:0420c09_1",
        "context_with_next_sentence": true
    },
    {
        "source_sentence": "「怛姪他　訶哩訶哩　儞遮哩遮哩儞　羯喇摩(引)　儞僧羯喇摩(引)　儞　三婆山儞瞻跋儞　悉耽婆儞謨漢儞　碎閻步陛莎訶「善男子！",
        "from": "T16n0665_004:0420c11_0",
        "context_with_next_sentence": true
    },
    {
        "source_sentence": "此陀羅尼是過五恒河沙數諸佛所說，為護五地菩薩摩訶薩故。",
        "from": "T16n0665_004:0420c14_1",
        "context_with_next_sentence": true
    },
    {
        "source_sentence": "若有誦持此陀羅尼呪者，脫諸怖畏惡獸、惡鬼、人非人等，怨賊災橫及諸苦惱，解脫五障，不忘念五地。",
        "from": "T16n0665_004:0420c15_2",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0420c19_0",
        "context_with_next_sentence": true
    },
    {
        "source_sentence": "菩薩摩訶薩於第六地得陀羅尼，名圓滿智。",
        "from": "T16n0665_004:0420c19_1",
        "context_with_next_sentence": true
    },
    {
        "source_sentence": "「怛姪他　毘徙哩毘徙哩　摩哩儞迦哩迦哩　毘度漢底　嚕嚕嚕嚕　主嚕主嚕杜嚕婆杜嚕婆　捨捨設者婆哩灑莎(入)　悉底薩婆薩埵喃　悉甸覩曼怛囉鉢陀儞莎訶「善男子！",
        "from": "T16n0665_004:0420c21_0",
        "context_with_next_sentence": true
    },
    {
        "source_sentence": "此陀羅尼是過六恒河沙數諸佛所說，為護六地菩薩摩訶薩故。",
        "from": "T16n0665_004:0421a04_1",
        "context_with_next_sentence": true
    },
    {
        "source_sentence": "若有誦持此陀羅尼呪者，脫諸怖畏惡獸、惡鬼、人非人等，怨賊災橫及諸苦惱，解脫五障，不忘念六地。",
        "from": "T16n0665_004:0421a05_2",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0421a09_0",
        "context_with_next_sentence": true
    },
    {
        "source_sentence": "菩薩摩訶薩於第七地得陀羅尼，名法勝行。",
        "from": "T16n0665_004:0421a09_1",
        "context_with_next_sentence": true
    },
    {
        "source_sentence": "「怛姪他　勺訶(上)　勺訶(引)　嚕勺訶勺訶勺訶嚕　鞞陸枳鞞陸枳　阿蜜[口*栗]哆唬漢儞勃哩山儞　鞞嚕勅枳婆嚕伐底　鞞提呬枳　頻陀鞞哩儞　阿蜜哩底枳　薄虎主愈薄虎主愈莎訶「善男子！",
        "from": "T16n0665_004:0421a11_0",
        "context_with_next_sentence": true
    },
    {
        "source_sentence": "此陀羅尼是過七恒河沙數諸佛所說，為護七地菩薩摩訶薩故。",
        "from": "T16n0665_004:0421a16_1",
        "context_with_next_sentence": true
    },
    {
        "source_sentence": "若有誦持此陀羅尼呪者，脫諸怖畏惡獸、惡鬼、人非人等，怨賊災橫及諸苦惱，解脫五障，不忘念七地。",
        "from": "T16n0665_004:0421a17_2",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0421a21_0",
        "context_with_next_sentence": true
    },
    {
        "source_sentence": "菩薩摩訶薩於第八地得陀羅尼，名無盡藏。",
        "from": "T16n0665_004:0421a21_1",
        "context_with_next_sentence": true
    },
    {
        "source_sentence": "「怛姪他　室唎室唎室唎儞　蜜底蜜底　羯哩羯哩醯嚕醯嚕　主嚕主嚕　畔陀弭莎訶「善男子！",
        "from": "T16n0665_004:0421a23_0",
        "context_with_next_sentence": true
    },
    {
        "source_sentence": "此陀羅尼是過八恒河沙數諸佛所說，為護八地菩薩摩訶薩故。",
        "from": "T16n0665_004:0421a26_1",
        "context_with_next_sentence": true
    },
    {
        "source_sentence": "若有誦持此陀羅尼呪者，脫諸怖畏惡獸、惡鬼、人非人等，怨賊災橫及諸苦惱，解脫五障，不忘念八地。",
        "from": "T16n0665_004:0421a27_2",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0421b02_0",
        "context_with_next_sentence": true
    },
    {
        "source_sentence": "菩薩摩訶薩於第九地得陀羅尼，名無量門。",
        "from": "T16n0665_004:0421b02_1",
        "context_with_next_sentence": true
    },
    {
        "source_sentence": "「怛姪他　訶哩旃荼哩枳　俱藍婆喇體(天里反)　都剌死　跋吒跋吒死室唎室唎迦室哩迦必室唎　莎(蘇活反)悉底　薩婆薩埵喃莎訶「善男子！",
        "from": "T16n0665_004:0421b04_0",
        "context_with_next_sentence": true
    },
    {
        "source_sentence": "此陀羅尼是過九恒河沙數諸佛所說，為護九地菩薩摩訶薩故。",
        "from": "T16n0665_004:0421b08_1",
        "context_with_next_sentence": true
    },
    {
        "source_sentence": "若有誦持此陀羅尼呪者，脫諸怖畏惡獸、惡鬼、人非人等，怨賊災橫及諸苦惱，解脫五障，不忘念九地。",
        "from": "T16n0665_004:0421b09_2",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0421b13_0",
        "context_with_next_sentence": true
    },
    {
        "source_sentence": "菩薩摩訶薩於第十地得陀羅尼，名破金剛山。",
        "from": "T16n0665_004:0421b13_1",
        "context_with_next_sentence": true
    },
    {
        "source_sentence": "「怛姪他　悉提(去)　蘇悉提(去)謨折儞木察儞毘木底菴末麗　毘末麗涅末麗　忙揭麗呬[口*闌]若揭鞞　曷喇怛娜揭鞞　三曼多跋姪麗　薩婆頞他娑憚儞　摩捺斯莫訶摩捺斯　頞步底頞　窒步底　阿[口*賴]誓毘喇誓頞主底菴蜜[口*栗]底　阿[口*賴]誓毘喇誓　跋[口*藍]謎　跋囉蚶(火含)麼莎(入)　囇晡喇儞晡喇娜　曼奴喇剃莎訶「善男子！",
        "from": "T16n0665_004:0421b15_0",
        "context_with_next_sentence": true
    },
    {
        "source_sentence": "此陀羅尼灌頂吉祥句，是過十恒河沙數諸佛所說，為護十地菩薩摩訶薩故。",
        "from": "T16n0665_004:0421b23_1",
        "context_with_next_sentence": true
    },
    {
        "source_sentence": "若有誦持此陀羅尼呪者，脫諸怖畏惡獸、惡鬼、人非人等，怨賊災橫，一切毒害，皆悉除滅，解脫五障，不忘念十地。」",
        "from": "T16n0665_004:0421b25_2",
        "context_with_next_sentence": true
    },
    {
        "source_sentence": "爾時師子相無礙光焰菩薩，聞佛說此不可思議陀羅尼已，即從座起，偏袒右肩，右膝著地，合掌恭敬頂禮佛足，以頌讚佛：「敬禮無譬喻，　　甚深無相法；　眾生失正知，　　唯佛能濟度。",
        "from": "T16n0665_004:0421b28_0",
        "context_with_next_sentence": true
    },
    {
        "source_sentence": "　如來明慧眼，　　不見一法相；　復以正法眼，　　普照不思議。",
        "from": "T16n0665_004:0421c04_0",
        "context_with_next_sentence": true
    },
    {
        "source_sentence": "　不生於一法，　　亦不滅一法；　由斯平等見，　　得至無上處。",
        "from": "T16n0665_004:0421c06_0",
        "context_with_next_sentence": true
    },
    {
        "source_sentence": "　不壞於生死，　　亦不住涅槃；　不著於二邊，　　是故證圓寂。",
        "from": "T16n0665_004:0421c08_0",
        "context_with_next_sentence": true
    },
    {
        "source_sentence": "　於淨不淨品，　　世尊知一味；　由不分別法，　　獲得最清淨。",
        "from": "T16n0665_004:0421c10_0",
        "context_with_next_sentence": true
    },
    {
        "source_sentence": "　世尊無邊身，　　不說於一字；　令諸弟子眾，　　法雨皆充滿。",
        "from": "T16n0665_004:0421c12_0",
        "context_with_next_sentence": true
    },
    {
        "source_sentence": "　佛觀眾生相，　　一切種皆無；　然於苦惱者，　　常興於救護。",
        "from": "T16n0665_004:0421c14_0",
        "context_with_next_sentence": true
    },
    {
        "source_sentence": "　苦樂常無常，　　有我無我等；　不一亦不異，　　不生亦不滅。",
        "from": "T16n0665_004:0421c16_0",
        "context_with_next_sentence": true
    },
    {
        "source_sentence": "　如是眾多義，　　隨說有差別；　譬如空谷響，　　唯佛能了知。",
        "from": "T16n0665_004:0421c18_0",
        "context_with_next_sentence": true
    },
    {
        "source_sentence": "　法界無分別，　　是故無異乘；　為度眾生故，　　分別說有三。」",
        "from": "T16n0665_004:0421c20_0",
        "context_with_next_sentence": true
    },
    {
        "source_sentence": "爾時，大自在梵天王亦從座起，偏袒右肩，右膝著地，合掌恭敬頂禮佛足，而白佛言：「世尊！",
        "from": "T16n0665_004:0421c22_0",
        "context_with_next_sentence": true
    },
    {
        "source_sentence": "此《金光明最勝王經》，希有難量，初中後善，文義究竟，皆能成就一切佛法；若受持者，是人則為報諸佛恩。」",
        "from": "T16n0665_004:0422a02_1",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0665_004:0422a04_2",
        "context_with_next_sentence": true
    },
    {
        "source_sentence": "如是！",
        "from": "T16n0665_004:0422a04_3",
        "context_with_next_sentence": true
    },
    {
        "source_sentence": "如是！",
        "from": "T16n0665_004:0422a05_4",
        "context_with_next_sentence": true
    },
    {
        "source_sentence": "如汝所說。",
        "from": "T16n0665_004:0422a05_5",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0422a05_6",
        "context_with_next_sentence": true
    },
    {
        "source_sentence": "若得聽聞是經典者，皆不退於阿耨多羅三藐三菩提。",
        "from": "T16n0665_004:0422a05_7",
        "context_with_next_sentence": true
    },
    {
        "source_sentence": "何以故？",
        "from": "T16n0665_004:0422a06_8",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0422a07_9",
        "context_with_next_sentence": true
    },
    {
        "source_sentence": "是能成熟不退地菩薩殊勝善根，是第一法印，是眾經王故，應聽聞受持讀誦。",
        "from": "T16n0665_004:0422a07_10",
        "context_with_next_sentence": true
    },
    {
        "source_sentence": "何以故？",
        "from": "T16n0665_004:0422a09_11",
        "context_with_next_sentence": true
    },
    {
        "source_sentence": "善男子！",
        "from": "T16n0665_004:0422a09_12",
        "context_with_next_sentence": true
    },
    {
        "source_sentence": "若一切眾生未種善根，未成熟善根，未親近諸佛者，不能聽聞是微妙法。",
        "from": "T16n0665_004:0422a09_13",
        "context_with_next_sentence": true
    },
    {
        "source_sentence": "若善男子、善女人能聽受者，一切罪障皆悉除滅，得最清淨，常得見佛，不離諸佛及善知識勝行之人，恒聞妙法，住不退地，獲得如是勝陀羅尼門無盡無減；所謂海印出妙功德陀羅尼無盡無減；通達眾生意行言語陀羅尼無盡無減，日圓無垢相光陀羅尼無盡無減；滿月相光陀羅尼無盡無減；能伏諸惑演功德流陀羅尼無盡無減；破金剛山陀羅尼無盡無減；說不可說義因緣藏陀羅尼無盡無減；通達實語法則音聲陀羅尼無盡無減；虛空無垢心行印陀羅尼無盡無減；無邊佛身皆能顯現陀羅尼，無盡無減。",
        "from": "T16n0665_004:0422a11_14",
        "context_with_next_sentence": true
    },
    {
        "source_sentence": "「善男子！",
        "from": "T16n0665_004:0422a24_0",
        "context_with_next_sentence": true
    },
    {
        "source_sentence": "如是等無盡無減諸陀羅尼門得成就故，是菩薩摩訶薩能於十方一切佛土化作佛身，演說無上種種正法，於法真如不動不住、不來不去，善能成熟一切眾生善根，亦不見一眾生可成熟者。",
        "from": "T16n0665_004:0422a24_1",
        "context_with_next_sentence": true
    },
    {
        "source_sentence": "雖說種種諸法，於言辭中不動不住、不去不來，能於生滅證無生滅。",
        "from": "T16n0665_004:0422a28_2",
        "context_with_next_sentence": true
    },
    {
        "source_sentence": "以何因緣說諸行法無有去來？",
        "from": "T16n0665_004:0422b01_3",
        "context_with_next_sentence": true
    },
    {
        "source_sentence": "由一切法體無異故。」",
        "from": "T16n0665_004:0422b02_4",
        "context_with_next_sentence": true
    },
    {
        "source_sentence": "說是法時，三萬億菩薩摩訶薩得無生法忍，無量諸菩薩不退菩提心，無量無邊苾芻、苾芻尼得法眼淨，無量眾生發菩薩心。",
        "from": "T16n0665_004:0422b02_5",
        "context_with_next_sentence": true
    },
    {
        "source_sentence": "爾時，世尊而說頌曰：「勝法能逆生死流，　　甚深微妙難得見；　有情盲冥貪欲覆，　　由不見故受眾苦。」",
        "from": "T16n0665_004:0422b05_6",
        "context_with_next_sentence": true
    },
    {
        "source_sentence": "爾時，大眾俱從座起，頂禮佛足而白佛言：「世尊！",
        "from": "T16n0665_004:0422b09_0",
        "context_with_next_sentence": true
    },
    {
        "source_sentence": "若所在處，講宣讀誦此《金光明最勝王經》，我等大眾皆悉往彼為作聽眾，是說法師令得利益，安樂無障，身意泰然。",
        "from": "T16n0665_004:0422b10_1",
        "context_with_next_sentence": true
    },
    {
        "source_sentence": "我等皆當盡心供養，亦令聽眾安隱快樂，所住國土，無諸怨賊、恐怖、厄難、飢饉之苦，人民熾盛。",
        "from": "T16n0665_004:0422b12_2",
        "context_with_next_sentence": true
    },
    {
        "source_sentence": "此說法處道場之地，一切諸天、人非人等一切眾生，不應履踐及以污穢。",
        "from": "T16n0665_004:0422b15_0",
        "context_with_next_sentence": true
    },
    {
        "source_sentence": "何以故？",
        "from": "T16n0665_004:0422b16_1",
        "context_with_next_sentence": true
    },
    {
        "source_sentence": "說法之處即是制底，當以香花、繒綵、幡蓋而為供養，我等常為守護，令離衰損。」",
        "from": "T16n0665_004:0422b16_2",
        "context_with_next_sentence": true
    },
    {
        "source_sentence": "佛告大眾：「善男子！",
        "from": "T16n0665_004:0422b18_3",
        "context_with_next_sentence": true
    },
    {
        "source_sentence": "汝等應當精勤修習此妙經典，是則正法久住於世。」",
        "from": "T16n0665_004:0422b19_4",
        "context_with_next_sentence": true
    },
    {
        "source_sentence": "金光明最勝王經卷第四",
        "from": "T16n0665_004:0422b21_0",
        "context_with_next_sentence": false
    }
]