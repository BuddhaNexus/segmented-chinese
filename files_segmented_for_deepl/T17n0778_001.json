[
    {
        "source_sentence": "佛說菩薩內習六波羅蜜經",
        "from": "T17n0778_001:0714b07_0",
        "context_with_next_sentence": true
    },
    {
        "source_sentence": "後漢臨淮沙門嚴佛調譯",
        "from": "T17n0778_001:0714b09_0",
        "context_with_next_sentence": true
    },
    {
        "source_sentence": "佛言：「欲學菩薩道者，當從此始：一、數，二、隨，三、止，四、觀，五、還，六、淨。」",
        "from": "T17n0778_001:0714b10_0",
        "context_with_next_sentence": true
    },
    {
        "source_sentence": "佛言：「一、數，為檀波羅蜜。",
        "from": "T17n0778_001:0714b11_1",
        "context_with_next_sentence": true
    },
    {
        "source_sentence": "數息者，神得上天，為布施身中神，自致得須陀洹、斯陀含、阿那含、阿羅漢、辟支佛，得作佛，是為內檀波羅蜜，為布施得度。」",
        "from": "T17n0778_001:0714b11_2",
        "context_with_next_sentence": true
    },
    {
        "source_sentence": "佛言：「二、相隨，為尸波羅蜜。",
        "from": "T17n0778_001:0714b15_0",
        "context_with_next_sentence": true
    },
    {
        "source_sentence": "意與心相隨俱出入，不邪念、意不轉，為不犯道禁，是為內尸波羅蜜，為不犯道禁得度。」",
        "from": "T17n0778_001:0714b15_1",
        "context_with_next_sentence": true
    },
    {
        "source_sentence": "佛言：「三、止，為羼提波羅蜜。",
        "from": "T17n0778_001:0714b17_2",
        "context_with_next_sentence": true
    },
    {
        "source_sentence": "意欲、婬怒、瞋恚能忍不為；口欲、甘肥、美味、身欲得細滑，自制意能忍、不受，是為內羼提波羅蜜，為忍辱得度。」",
        "from": "T17n0778_001:0714b18_3",
        "context_with_next_sentence": true
    },
    {
        "source_sentence": "佛言：「四、明觀，為惟逮波羅蜜。",
        "from": "T17n0778_001:0714b20_4",
        "context_with_next_sentence": true
    },
    {
        "source_sentence": "內觀三身，體外觀萬物，皆當壞敗，無有常存，不復貪心。",
        "from": "T17n0778_001:0714b21_5",
        "context_with_next_sentence": true
    },
    {
        "source_sentence": "向道，念無為、常分別、不懈怠，是為內惟逮波羅蜜，為精進得度。」",
        "from": "T17n0778_001:0714b22_6",
        "context_with_next_sentence": true
    },
    {
        "source_sentence": "佛言：「五、還，為禪波羅蜜。",
        "from": "T17n0778_001:0714b24_0",
        "context_with_next_sentence": true
    },
    {
        "source_sentence": "斷六入、還五陰。",
        "from": "T17n0778_001:0714b24_1",
        "context_with_next_sentence": true
    },
    {
        "source_sentence": "何謂六入？",
        "from": "T17n0778_001:0714b24_2",
        "context_with_next_sentence": true
    },
    {
        "source_sentence": "色入眼為衰，聲入耳為衰，香入鼻為衰，味入口為衰，細滑入身為衰，多念令心衰，是為六入，亦為六衰，亦為五陰。",
        "from": "T17n0778_001:0714b25_3",
        "context_with_next_sentence": true
    },
    {
        "source_sentence": "何謂五陰？",
        "from": "T17n0778_001:0714b27_4",
        "context_with_next_sentence": true
    },
    {
        "source_sentence": "色陰、痛痒陰、思想陰、生殊陰、識陰，是為五陰。",
        "from": "T17n0778_001:0714b27_5",
        "context_with_next_sentence": true
    },
    {
        "source_sentence": "還身守淨，斷求念空，是為內禪波羅蜜，而守一得度。」",
        "from": "T17n0778_001:0714b28_6",
        "context_with_next_sentence": true
    },
    {
        "source_sentence": "佛言：「六、淨，為般若波羅蜜。",
        "from": "T17n0778_001:0714c02_0",
        "context_with_next_sentence": true
    },
    {
        "source_sentence": "知人萬物皆當消滅，意不淨向生死，愛欲斷，心淨潔，智慧成就，是為內摩訶般若波羅蜜，從黠慧得度。」",
        "from": "T17n0778_001:0714c02_1",
        "context_with_next_sentence": true
    },
    {
        "source_sentence": "問曰：「何等為檀？",
        "from": "T17n0778_001:0714c04_2",
        "context_with_next_sentence": true
    },
    {
        "source_sentence": "何等為尸？",
        "from": "T17n0778_001:0714c05_3",
        "context_with_next_sentence": true
    },
    {
        "source_sentence": "何等為羼？",
        "from": "T17n0778_001:0714c05_4",
        "context_with_next_sentence": true
    },
    {
        "source_sentence": "何等為惟逮？",
        "from": "T17n0778_001:0714c05_5",
        "context_with_next_sentence": true
    },
    {
        "source_sentence": "何等為禪？",
        "from": "T17n0778_001:0714c06_0",
        "context_with_next_sentence": true
    },
    {
        "source_sentence": "何等為般若？",
        "from": "T17n0778_001:0714c06_1",
        "context_with_next_sentence": true
    },
    {
        "source_sentence": "何等為波羅蜜？」",
        "from": "T17n0778_001:0714c06_2",
        "context_with_next_sentence": true
    },
    {
        "source_sentence": "佛言：「檀為布施，尸為持戒，羼為忍辱，惟逮為精進，禪為棄惡，般若為黠慧，波羅為從生死得度，蜜為無極，是為六波羅蜜。」",
        "from": "T17n0778_001:0714c06_3",
        "context_with_next_sentence": true
    },
    {
        "source_sentence": "問曰：「何以故正有六波羅蜜？」",
        "from": "T17n0778_001:0714c10_0",
        "context_with_next_sentence": true
    },
    {
        "source_sentence": "佛言：「用人有婬怒、瞋恚、愚癡故，行布施為除惡貪，持戒為除婬怒，忍辱為除瞋恚，精進為除懈怠，一心為除亂意，智慧為除愚癡，用欲去六事故，作是六波羅蜜。」",
        "from": "T17n0778_001:0714c11_0",
        "context_with_next_sentence": true
    },
    {
        "source_sentence": "佛言：「人有六匿賊盜，斷惡故，作檀波羅蜜主制身，尸波羅蜜主制眼，羼提波羅蜜主制耳，惟逮波羅蜜主制鼻，禪波羅蜜主制口，般若波羅蜜主制意。」",
        "from": "T17n0778_001:0714c15_0",
        "context_with_next_sentence": true
    },
    {
        "source_sentence": "問曰：「何以故身應檀波羅蜜？」",
        "from": "T17n0778_001:0714c19_0",
        "context_with_next_sentence": true
    },
    {
        "source_sentence": "佛言：「人索頭，與頭；索眼，與眼；索肉，與肉。",
        "from": "T17n0778_001:0714c20_0",
        "context_with_next_sentence": true
    },
    {
        "source_sentence": "投身餓虎，是為布施故，屬檀波羅蜜。」",
        "from": "T17n0778_001:0714c20_1",
        "context_with_next_sentence": true
    },
    {
        "source_sentence": "問曰：「何以故眼應尸波羅蜜？」",
        "from": "T17n0778_001:0714c22_0",
        "context_with_next_sentence": true
    },
    {
        "source_sentence": "佛言：「眼不隨色，意不亂念，是為持戒，故屬尸波羅蜜。」",
        "from": "T17n0778_001:0714c23_0",
        "context_with_next_sentence": true
    },
    {
        "source_sentence": "問曰：「何以故耳應羼提波羅蜜？」",
        "from": "T17n0778_001:0714c25_0",
        "context_with_next_sentence": true
    },
    {
        "source_sentence": "佛言：「耳聞惡聲，不瞋恚，是為忍辱，故屬羼提波羅蜜。」",
        "from": "T17n0778_001:0714c26_0",
        "context_with_next_sentence": true
    },
    {
        "source_sentence": "問曰：「何以故鼻應惟逮波羅蜜？」",
        "from": "T17n0778_001:0714c28_0",
        "context_with_next_sentence": true
    },
    {
        "source_sentence": "佛言：「鼻知息出入，常守不離，是為精進，故屬惟逮波羅蜜。」",
        "from": "T17n0778_001:0714c29_0",
        "context_with_next_sentence": true
    },
    {
        "source_sentence": "問曰：「何以故口應禪波羅蜜？」",
        "from": "T17n0778_001:0715a02_0",
        "context_with_next_sentence": true
    },
    {
        "source_sentence": "佛言：「口不罵詈、不兩舌、不妄言、不綺語，是為寂然，故屬禪波羅蜜。」",
        "from": "T17n0778_001:0715a03_0",
        "context_with_next_sentence": true
    },
    {
        "source_sentence": "問曰：「何以故意應般若波羅蜜？」",
        "from": "T17n0778_001:0715a05_0",
        "context_with_next_sentence": true
    },
    {
        "source_sentence": "佛語：「阿難！",
        "from": "T17n0778_001:0715a06_0",
        "context_with_next_sentence": true
    },
    {
        "source_sentence": "汝曹為道，常當曉了知定諸垢濁穢、清淨自然，不起不滅，悉斷諸根。",
        "from": "T17n0778_001:0715a06_1",
        "context_with_next_sentence": true
    },
    {
        "source_sentence": "諸根斷已，不得復生。",
        "from": "T17n0778_001:0715a07_2",
        "context_with_next_sentence": true
    },
    {
        "source_sentence": "為道者，當發平等廣度一切，施立法橋，當令一切得入法門，廣作唱導，無端無底、無形無聲、無邊無際、無上無下，立教當施，本無之中持法當使，如來求道，當在於心，心意不正，道亦不生。",
        "from": "T17n0778_001:0715a08_3",
        "context_with_next_sentence": true
    },
    {
        "source_sentence": "立行當於本無之中，垢濁以除，內外清淨，從淨見明，以致自然已現，是空之淨。",
        "from": "T17n0778_001:0715a12_4",
        "context_with_next_sentence": true
    },
    {
        "source_sentence": "淨而復淨，空而復空，空無所有，是乃為道。",
        "from": "T17n0778_001:0715a14_5",
        "context_with_next_sentence": true
    },
    {
        "source_sentence": "道之本無，無所倚著；上無所攀，下無所據；左無所牽，右無所持；自然而立，清淨為本；空空之空，故曰泥洹。",
        "from": "T17n0778_001:0715a15_6",
        "context_with_next_sentence": true
    },
    {
        "source_sentence": "於有而無所有，故為有；於無而不無，是為無；於得而無所得，是為得也。」",
        "from": "T17n0778_001:0715a17_7",
        "context_with_next_sentence": true
    },
    {
        "source_sentence": "　第一發意菩薩、　　第二持地菩薩、　第三應行菩薩、　　第四生貴菩薩、　第五修成菩薩、　　第六行登菩薩、　第七不退轉菩薩、　　第八童真菩薩、　第九了生菩薩、　　第十補處菩薩。",
        "from": "T17n0778_001:0715a20_0",
        "context_with_next_sentence": true
    },
    {
        "source_sentence": "佛說菩薩內習六波羅蜜經",
        "from": "T17n0778_001:0715a25_0",
        "context_with_next_sentence": false
    }
]