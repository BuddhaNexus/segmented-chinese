[
    {
        "source_sentence": "大乘入楞伽經卷第七",
        "from": "T16n0672_007:0631a02_0",
        "context_with_next_sentence": true
    },
    {
        "source_sentence": "大周于闐國三藏法師",
        "from": "T16n0672_007:0631a04_0",
        "context_with_next_sentence": true
    },
    {
        "source_sentence": "實叉難陀奉　勅譯",
        "from": "T16n0672_007:0631a05_0",
        "context_with_next_sentence": true
    },
    {
        "source_sentence": "偈頌品第十之二",
        "from": "T16n0672_007:0631a06_0",
        "context_with_next_sentence": true
    },
    {
        "source_sentence": "「若諸修行者，　　不起於分別；　不久得三昧，　　力通及自在。",
        "from": "T16n0672_007:0631a07_0",
        "context_with_next_sentence": true
    },
    {
        "source_sentence": "　修行者不應，　　妄執從微塵，　時勝性作者，　　緣生於世間。",
        "from": "T16n0672_007:0631a09_0",
        "context_with_next_sentence": true
    },
    {
        "source_sentence": "　世從自分別，　　種種習氣生；　修行者應觀，　　諸有如夢幻。",
        "from": "T16n0672_007:0631a11_0",
        "context_with_next_sentence": true
    },
    {
        "source_sentence": "　恒常見遠離，　　誹謗及建立；　身資及所住，　　不分別三有。",
        "from": "T16n0672_007:0631a13_0",
        "context_with_next_sentence": true
    },
    {
        "source_sentence": "　不思想飲食，　　正念端身住；　數數恭敬禮，　　諸佛及菩薩。",
        "from": "T16n0672_007:0631a15_0",
        "context_with_next_sentence": true
    },
    {
        "source_sentence": "　善解經律中，　　真實理趣法；　五法二無我，　　亦思惟自心。",
        "from": "T16n0672_007:0631a17_0",
        "context_with_next_sentence": true
    },
    {
        "source_sentence": "　內證淨法性，　　諸地及佛地；　行者修習此，　　處蓮花灌頂。",
        "from": "T16n0672_007:0631a19_0",
        "context_with_next_sentence": true
    },
    {
        "source_sentence": "　沈輪諸趣中，　　厭離於諸有；　往塚間靜處，　　修習諸觀行。",
        "from": "T16n0672_007:0631a21_0",
        "context_with_next_sentence": true
    },
    {
        "source_sentence": "　有物無因生，　　妄謂離斷常；　亦謂離有無，　　妄計為中道。",
        "from": "T16n0672_007:0631a23_0",
        "context_with_next_sentence": true
    },
    {
        "source_sentence": "　妄計無因論，　　無因是斷見；　不了外物故，　　壞滅於中道。",
        "from": "T16n0672_007:0631a25_0",
        "context_with_next_sentence": true
    },
    {
        "source_sentence": "　恐墮於斷見，　　不捨所執法；　以建立誹謗，　　妄說為中道。",
        "from": "T16n0672_007:0631a27_0",
        "context_with_next_sentence": true
    },
    {
        "source_sentence": "　以覺了惟心，　　捨離於外法；　亦離妄分別，　　此行契中道。",
        "from": "T16n0672_007:0631a29_0",
        "context_with_next_sentence": true
    },
    {
        "source_sentence": "　惟心無有境，　　無境心不生；　我及諸如來，　　說此為中道。",
        "from": "T16n0672_007:0631b02_0",
        "context_with_next_sentence": true
    },
    {
        "source_sentence": "　若生若不生，　　自性無自性；　有無等皆空，　　不應分別二。",
        "from": "T16n0672_007:0631b04_0",
        "context_with_next_sentence": true
    },
    {
        "source_sentence": "　不能起分別，　　愚夫謂解脫；　心無覺智生，　　豈能斷二執？",
        "from": "T16n0672_007:0631b06_0",
        "context_with_next_sentence": true
    },
    {
        "source_sentence": "　以覺自心故，　　能斷二所執；　了知故能斷，　　非不能分別。",
        "from": "T16n0672_007:0631b08_0",
        "context_with_next_sentence": true
    },
    {
        "source_sentence": "　了知心所現，　　分別即不起；　分別不起故，　　真如心轉依。",
        "from": "T16n0672_007:0631b10_0",
        "context_with_next_sentence": true
    },
    {
        "source_sentence": "　若見所起法，　　離諸外道過；　是智者所取，　　涅槃非滅壞。",
        "from": "T16n0672_007:0631b12_0",
        "context_with_next_sentence": true
    },
    {
        "source_sentence": "　我及諸佛說，　　覺此即成佛；　若更異分別，　　是則外道論。",
        "from": "T16n0672_007:0631b14_0",
        "context_with_next_sentence": true
    },
    {
        "source_sentence": "　不生而現生，　　不滅而現滅；　普於諸億剎，　　頓現如水月。",
        "from": "T16n0672_007:0631b16_0",
        "context_with_next_sentence": true
    },
    {
        "source_sentence": "　一身為多身，　　然火及注雨；　隨機心中現，　　是故說惟心。",
        "from": "T16n0672_007:0631b18_0",
        "context_with_next_sentence": true
    },
    {
        "source_sentence": "　心亦是惟心，　　非心亦心起；　種種諸色相，　　通達皆惟心。",
        "from": "T16n0672_007:0631b20_0",
        "context_with_next_sentence": true
    },
    {
        "source_sentence": "　諸佛與聲聞，　　緣覺等形像；　及餘種種色，　　皆說是惟心。",
        "from": "T16n0672_007:0631b22_0",
        "context_with_next_sentence": true
    },
    {
        "source_sentence": "　從於無色界，　　乃至地獄中；　普現為眾生，　　皆是惟心作。",
        "from": "T16n0672_007:0631b24_0",
        "context_with_next_sentence": true
    },
    {
        "source_sentence": "　如幻諸三昧，　　及以意生身；　十地與自在，　　皆由轉依得。",
        "from": "T16n0672_007:0631b26_0",
        "context_with_next_sentence": true
    },
    {
        "source_sentence": "　愚夫為相縛，　　隨見聞覺知；　自分別顛倒，　　戲論之所動。",
        "from": "T16n0672_007:0631b28_0",
        "context_with_next_sentence": true
    },
    {
        "source_sentence": "　一切空無生，　　我實不涅槃；　化佛於諸剎，　　演三乘一乘。",
        "from": "T16n0672_007:0631c01_0",
        "context_with_next_sentence": true
    },
    {
        "source_sentence": "　佛有三十六，　　復各有十種；　隨眾生心器，　　而現諸剎土。",
        "from": "T16n0672_007:0631c03_0",
        "context_with_next_sentence": true
    },
    {
        "source_sentence": "　法佛於世間，　　猶如妄計性；　雖見有種種，　　而實無所有。",
        "from": "T16n0672_007:0631c05_0",
        "context_with_next_sentence": true
    },
    {
        "source_sentence": "　法佛是真佛，　　餘皆是化佛；　隨眾生種子，　　見佛所現身。",
        "from": "T16n0672_007:0631c07_0",
        "context_with_next_sentence": true
    },
    {
        "source_sentence": "　以迷惑諸相，　　而起於分別；　分別不異真，　　相不即分別。",
        "from": "T16n0672_007:0631c09_0",
        "context_with_next_sentence": true
    },
    {
        "source_sentence": "　自性及受用，　　化身復現化；　佛德三十六，　　皆自性所成。",
        "from": "T16n0672_007:0631c11_0",
        "context_with_next_sentence": true
    },
    {
        "source_sentence": "　由外熏習種，　　而生於分別；　不取於真實，　　而取妄所執。",
        "from": "T16n0672_007:0631c13_0",
        "context_with_next_sentence": true
    },
    {
        "source_sentence": "　迷惑依內心，　　及緣於外境；　但由此二起，　　更無第三緣。",
        "from": "T16n0672_007:0631c15_0",
        "context_with_next_sentence": true
    },
    {
        "source_sentence": "　迷惑依內外，　　而得生起已；　六十二十八，　　故我說為心。",
        "from": "T16n0672_007:0631c17_0",
        "context_with_next_sentence": true
    },
    {
        "source_sentence": "　知但有根境，　　則離於我執；　悟心無境界，　　則離於法執。",
        "from": "T16n0672_007:0631c19_0",
        "context_with_next_sentence": true
    },
    {
        "source_sentence": "　由依本識故，　　而有諸識生。",
        "from": "T16n0672_007:0631c21_0",
        "context_with_next_sentence": true
    },
    {
        "source_sentence": "　由依內處故，　　有似外影現；　無智恒分別，　　有為及無為，　皆悉不可得，　　如夢星毛輪，　如乾闥婆城，　　如幻如焰水，　非有而見有，　　緣起法亦然。",
        "from": "T16n0672_007:0631c22_0",
        "context_with_next_sentence": true
    },
    {
        "source_sentence": "　我依三種心，　　假說根境我；　而彼心意識，　　自性無所有。",
        "from": "T16n0672_007:0631c27_0",
        "context_with_next_sentence": true
    },
    {
        "source_sentence": "　心意及與識，　　無我有二種，　五法與自性，　　是諸佛境界。",
        "from": "T16n0672_007:0631c29_0",
        "context_with_next_sentence": true
    },
    {
        "source_sentence": "　習氣因為一，　　而成於三相；　如以一彩色，　　畫壁見種種。",
        "from": "T16n0672_007:0632a02_0",
        "context_with_next_sentence": true
    },
    {
        "source_sentence": "　五法二無我，　　自性心意識；　於佛種性中，　　皆悉不可得。",
        "from": "T16n0672_007:0632a04_0",
        "context_with_next_sentence": true
    },
    {
        "source_sentence": "　遠離心意識，　　亦離於五法；　復離於自性，　　是為佛種性。",
        "from": "T16n0672_007:0632a06_0",
        "context_with_next_sentence": true
    },
    {
        "source_sentence": "　若身語意業，　　不修白淨法；　如來淨種性，　　則離於現行。",
        "from": "T16n0672_007:0632a08_0",
        "context_with_next_sentence": true
    },
    {
        "source_sentence": "　神通力自在，　　三昧淨莊嚴，　種種意生身，　　是佛淨種性。",
        "from": "T16n0672_007:0632a10_0",
        "context_with_next_sentence": true
    },
    {
        "source_sentence": "　內自證無垢，　　遠離於因相，　八地及佛地，　　如來性所成。",
        "from": "T16n0672_007:0632a12_0",
        "context_with_next_sentence": true
    },
    {
        "source_sentence": "　遠行與善慧，　　法雲及佛地；　皆是佛種性，　　餘悉二乘攝。",
        "from": "T16n0672_007:0632a14_0",
        "context_with_next_sentence": true
    },
    {
        "source_sentence": "　如來心自在，　　而為諸愚夫，　心相差別故，　　說於七種地。",
        "from": "T16n0672_007:0632a16_0",
        "context_with_next_sentence": true
    },
    {
        "source_sentence": "　第七地不起，　　身語意過失；　第八地所依，　　如夢渡河等。",
        "from": "T16n0672_007:0632a18_0",
        "context_with_next_sentence": true
    },
    {
        "source_sentence": "　八地及五地，　　解了工巧明；　諸佛子能作，　　諸有中之王。",
        "from": "T16n0672_007:0632a20_0",
        "context_with_next_sentence": true
    },
    {
        "source_sentence": "　智者不分別，　　若生若不生，　空及與不空，　　自性無自性，　但惟是心量，　　而實不可得。",
        "from": "T16n0672_007:0632a22_0",
        "context_with_next_sentence": true
    },
    {
        "source_sentence": "　為諸二乘說，　　此實此虛妄，　非為諸佛子，　　故不應分別。",
        "from": "T16n0672_007:0632a25_0",
        "context_with_next_sentence": true
    },
    {
        "source_sentence": "　有非有悉非，　　亦無剎那相；　假實法亦無，　　惟心不可得。",
        "from": "T16n0672_007:0632a27_0",
        "context_with_next_sentence": true
    },
    {
        "source_sentence": "　有法是俗諦，　　無性第一義；　迷惑於無性，　　是則為世俗。",
        "from": "T16n0672_007:0632a29_0",
        "context_with_next_sentence": true
    },
    {
        "source_sentence": "　一切法皆空，　　我為諸凡愚；　隨俗假施設，　　而彼無真實。",
        "from": "T16n0672_007:0632b02_0",
        "context_with_next_sentence": true
    },
    {
        "source_sentence": "　由言所起法，　　則有所行義；　觀見言所生，　　皆悉不可得。",
        "from": "T16n0672_007:0632b04_0",
        "context_with_next_sentence": true
    },
    {
        "source_sentence": "　如離壁無畫，　　離質亦無影；　藏識若清淨，　　諸識浪不生。",
        "from": "T16n0672_007:0632b06_0",
        "context_with_next_sentence": true
    },
    {
        "source_sentence": "　依法身有報，　　從報起化身；　此為根本佛，　　餘皆化所現。",
        "from": "T16n0672_007:0632b08_0",
        "context_with_next_sentence": true
    },
    {
        "source_sentence": "　不應妄分別，　　空及以不空；　妄計於有無，　　言義不可得。",
        "from": "T16n0672_007:0632b10_0",
        "context_with_next_sentence": true
    },
    {
        "source_sentence": "　凡愚妄分別，　　德實塵聚色；　一一塵皆無，　　是故無境界。",
        "from": "T16n0672_007:0632b12_0",
        "context_with_next_sentence": true
    },
    {
        "source_sentence": "　眾生見外相，　　皆由自心現；　所見既非有，　　故無諸外境。",
        "from": "T16n0672_007:0632b14_0",
        "context_with_next_sentence": true
    },
    {
        "source_sentence": "　如象溺深泥，　　不能復移動；　聲聞住三昧，　　昏墊亦復然。",
        "from": "T16n0672_007:0632b16_0",
        "context_with_next_sentence": true
    },
    {
        "source_sentence": "　若見諸世間，　　習氣以為因；　離有無俱非，　　法無我解脫。",
        "from": "T16n0672_007:0632b18_0",
        "context_with_next_sentence": true
    },
    {
        "source_sentence": "　自性名妄計，　　緣起是依他；　真如是圓成，　　我經中常說。",
        "from": "T16n0672_007:0632b20_0",
        "context_with_next_sentence": true
    },
    {
        "source_sentence": "　心意及與識，　　分別與表示；　本識作三有，　　皆心之異名。",
        "from": "T16n0672_007:0632b22_0",
        "context_with_next_sentence": true
    },
    {
        "source_sentence": "　壽及於煖識，　　阿賴耶命根；　意及與意識，　　皆分別異名。",
        "from": "T16n0672_007:0632b24_0",
        "context_with_next_sentence": true
    },
    {
        "source_sentence": "　心能持於身，　　意恒審思慮；　意識諸識俱，　　了自心境界。",
        "from": "T16n0672_007:0632b26_0",
        "context_with_next_sentence": true
    },
    {
        "source_sentence": "　若實有我體，　　異蘊及蘊中；　於彼求我體，　　畢竟不可得。",
        "from": "T16n0672_007:0632b28_0",
        "context_with_next_sentence": true
    },
    {
        "source_sentence": "　一一觀世間，　　皆是自心現；　於煩惱隨眠，　　離苦得解脫。",
        "from": "T16n0672_007:0632c01_0",
        "context_with_next_sentence": true
    },
    {
        "source_sentence": "　聲聞為盡智，　　緣覺寂靜智；　如來之智慧，　　生起無窮盡。",
        "from": "T16n0672_007:0632c03_0",
        "context_with_next_sentence": true
    },
    {
        "source_sentence": "　外實無有色，　　惟自心所現；　愚夫不覺知，　　妄分別有為。",
        "from": "T16n0672_007:0632c05_0",
        "context_with_next_sentence": true
    },
    {
        "source_sentence": "　不知外境界，　　種種皆自心；　愚夫以因喻，　　四句而成立。",
        "from": "T16n0672_007:0632c07_0",
        "context_with_next_sentence": true
    },
    {
        "source_sentence": "　智者悉了知，　　境界自心現；　不以宗因喻，　　諸句而成立。",
        "from": "T16n0672_007:0632c09_0",
        "context_with_next_sentence": true
    },
    {
        "source_sentence": "　分別所分別，　　是為妄計相；　依止於妄計，　　而復起分別。",
        "from": "T16n0672_007:0632c11_0",
        "context_with_next_sentence": true
    },
    {
        "source_sentence": "　展轉互相依，　　皆因一習氣；　此二俱為客，　　非眾生心起。",
        "from": "T16n0672_007:0632c13_0",
        "context_with_next_sentence": true
    },
    {
        "source_sentence": "　安住三界中，　　心心所分別；　所起似境界，　　是妄計自性。",
        "from": "T16n0672_007:0632c15_0",
        "context_with_next_sentence": true
    },
    {
        "source_sentence": "　影像與種子，　　合為十二處；　所依所緣合，　　說有所作事。",
        "from": "T16n0672_007:0632c17_0",
        "context_with_next_sentence": true
    },
    {
        "source_sentence": "　猶如鏡中像，　　瞖眼見毛輪；　習氣覆亦然，　　凡夫起妄見。",
        "from": "T16n0672_007:0632c19_0",
        "context_with_next_sentence": true
    },
    {
        "source_sentence": "　於自分別境，　　而起於分別；　如外道分別，　　外境不可得。",
        "from": "T16n0672_007:0632c21_0",
        "context_with_next_sentence": true
    },
    {
        "source_sentence": "　如愚不了繩，　　妄取以為蛇；　不了自心現，　　妄分別外境。",
        "from": "T16n0672_007:0632c23_0",
        "context_with_next_sentence": true
    },
    {
        "source_sentence": "　如是繩自體，　　一異性皆離；　但自心倒惑，　　妄起繩分別。",
        "from": "T16n0672_007:0632c25_0",
        "context_with_next_sentence": true
    },
    {
        "source_sentence": "　妄計分別時，　　而彼性非有；　云何見非有，　　而起於分別？",
        "from": "T16n0672_007:0632c27_0",
        "context_with_next_sentence": true
    },
    {
        "source_sentence": "　色性無所有，　　瓶衣等亦然；　但由分別生，　　所見終無有。」",
        "from": "T16n0672_007:0632c29_0",
        "context_with_next_sentence": true
    },
    {
        "source_sentence": "「無始有為中，　　迷惑起分別；　何法令迷惑？",
        "from": "T16n0672_007:0633a02_0",
        "context_with_next_sentence": true
    },
    {
        "source_sentence": "　　願佛為我說。」",
        "from": "T16n0672_007:0633a03_1",
        "context_with_next_sentence": true
    },
    {
        "source_sentence": "「諸法無自性，　　但惟心所現；　不了於自心，　　是故生分別。",
        "from": "T16n0672_007:0633a04_0",
        "context_with_next_sentence": true
    },
    {
        "source_sentence": "　如愚所分別，　　妄計實非有；　異此之所有，　　而彼不能知。",
        "from": "T16n0672_007:0633a06_0",
        "context_with_next_sentence": true
    },
    {
        "source_sentence": "　諸聖者所有，　　非愚所分別；　若聖同於凡，　　聖應有虛妄。",
        "from": "T16n0672_007:0633a08_0",
        "context_with_next_sentence": true
    },
    {
        "source_sentence": "　以聖治心淨，　　是故無迷惑；　凡愚心不淨，　　故有妄分別。",
        "from": "T16n0672_007:0633a10_0",
        "context_with_next_sentence": true
    },
    {
        "source_sentence": "　如母語嬰兒，　　汝勿須啼泣；　空中有果來，　　種種任汝取。",
        "from": "T16n0672_007:0633a12_0",
        "context_with_next_sentence": true
    },
    {
        "source_sentence": "　我為眾生說，　　種種妄計果；　令彼愛樂已，　　法實離有無。",
        "from": "T16n0672_007:0633a14_0",
        "context_with_next_sentence": true
    },
    {
        "source_sentence": "　諸法先非有，　　諸緣不和合；　本不生而生，　　自性無所有。",
        "from": "T16n0672_007:0633a16_0",
        "context_with_next_sentence": true
    },
    {
        "source_sentence": "　未生法不生，　　離緣無生處；　現生法亦爾，　　離緣不可得。",
        "from": "T16n0672_007:0633a18_0",
        "context_with_next_sentence": true
    },
    {
        "source_sentence": "　觀實緣起要，　　非有亦非無；　非有無俱非，　　智者不分別。",
        "from": "T16n0672_007:0633a20_0",
        "context_with_next_sentence": true
    },
    {
        "source_sentence": "　外道諸愚夫，　　妄說一異性；　不了諸緣起，　　世間如幻夢。",
        "from": "T16n0672_007:0633a22_0",
        "context_with_next_sentence": true
    },
    {
        "source_sentence": "　我無上大乘，　　超越於名言；　其義甚明了，　　愚夫不覺知。",
        "from": "T16n0672_007:0633a24_0",
        "context_with_next_sentence": true
    },
    {
        "source_sentence": "　聲聞及外道，　　所說皆慳悋；　令義悉改變，　　皆由妄計起。",
        "from": "T16n0672_007:0633a26_0",
        "context_with_next_sentence": true
    },
    {
        "source_sentence": "　諸相及自體，　　形狀及與名；　攀緣此四種，　　而起諸分別。",
        "from": "T16n0672_007:0633a28_0",
        "context_with_next_sentence": true
    },
    {
        "source_sentence": "　計梵自在作，　　一身與多身；　及日月運行，　　彼非是我子。",
        "from": "T16n0672_007:0633a30_0",
        "context_with_next_sentence": true
    },
    {
        "source_sentence": "　具足於聖見，　　通達如實法；　善巧轉諸想，　　到於識彼岸。",
        "from": "T16n0672_007:0633b02_0",
        "context_with_next_sentence": true
    },
    {
        "source_sentence": "　以此解脫印，　　永離於有無；　及離於去來，　　是我法中子。",
        "from": "T16n0672_007:0633b04_0",
        "context_with_next_sentence": true
    },
    {
        "source_sentence": "　若色識轉滅，　　諸業失壞者；　是則無生死，　　亦無常無常。",
        "from": "T16n0672_007:0633b06_0",
        "context_with_next_sentence": true
    },
    {
        "source_sentence": "　而彼轉滅時，　　色處雖捨離；　業住阿賴耶，　　離有無過失。",
        "from": "T16n0672_007:0633b08_0",
        "context_with_next_sentence": true
    },
    {
        "source_sentence": "　色識雖轉滅，　　而業不失壞；　令於諸有中，　　色識復相續。",
        "from": "T16n0672_007:0633b10_0",
        "context_with_next_sentence": true
    },
    {
        "source_sentence": "　若彼諸眾生，　　所起業失壞；　是則無生死，　　亦無有涅槃。",
        "from": "T16n0672_007:0633b12_0",
        "context_with_next_sentence": true
    },
    {
        "source_sentence": "　若業與色識，　　俱時而滅壞；　生死中若生，　　色業應無別。",
        "from": "T16n0672_007:0633b14_0",
        "context_with_next_sentence": true
    },
    {
        "source_sentence": "　色心與分別，　　非異非不異；　愚夫謂滅壞，　　而實離有無。",
        "from": "T16n0672_007:0633b16_0",
        "context_with_next_sentence": true
    },
    {
        "source_sentence": "　緣起與妄計，　　展轉無別相；　如色與無常，　　展轉生亦爾。",
        "from": "T16n0672_007:0633b18_0",
        "context_with_next_sentence": true
    },
    {
        "source_sentence": "　既離異非異，　　妄計不可知；　如色無常性，　　云何說有無？",
        "from": "T16n0672_007:0633b20_0",
        "context_with_next_sentence": true
    },
    {
        "source_sentence": "　善達於妄計，　　緣起則不生；　由見於緣起，　　妄計則真如。",
        "from": "T16n0672_007:0633b22_0",
        "context_with_next_sentence": true
    },
    {
        "source_sentence": "　若滅妄計性，　　是則壞法眼；　便於我法中，　　建立及誹謗。",
        "from": "T16n0672_007:0633b24_0",
        "context_with_next_sentence": true
    },
    {
        "source_sentence": "　如是色類人，　　當毀謗正法；　彼皆以非法，　　滅壞我法眼。",
        "from": "T16n0672_007:0633b26_0",
        "context_with_next_sentence": true
    },
    {
        "source_sentence": "　智者勿共語，　　比丘事亦棄；　以滅壞妄計，　　建立誹謗故。",
        "from": "T16n0672_007:0633b28_0",
        "context_with_next_sentence": true
    },
    {
        "source_sentence": "　若隨於分別，　　起於有無見，　彼如幻毛輪，　　夢焰與乾城。",
        "from": "T16n0672_007:0633b30_0",
        "context_with_next_sentence": true
    },
    {
        "source_sentence": "　彼非學佛法，　　不應與同住；　以自墮二邊，　　亦壞他人故。",
        "from": "T16n0672_007:0633c02_0",
        "context_with_next_sentence": true
    },
    {
        "source_sentence": "　若有修行者，　　觀於妄計性；　寂靜離有無，　　攝取與同住。",
        "from": "T16n0672_007:0633c04_0",
        "context_with_next_sentence": true
    },
    {
        "source_sentence": "　如世間有處，　　出金摩尼珠；　彼雖無造作，　　而眾生受用。",
        "from": "T16n0672_007:0633c06_0",
        "context_with_next_sentence": true
    },
    {
        "source_sentence": "　業性亦如是，　　遠離種種性；　所見業非有，　　非不生諸趣。",
        "from": "T16n0672_007:0633c08_0",
        "context_with_next_sentence": true
    },
    {
        "source_sentence": "　如聖所了知，　　法皆無所有；　愚夫所分別，　　妄計法非無。",
        "from": "T16n0672_007:0633c10_0",
        "context_with_next_sentence": true
    },
    {
        "source_sentence": "　若愚所分別，　　彼法非有者；　既無一切法，　　眾生無雜染。",
        "from": "T16n0672_007:0633c12_0",
        "context_with_next_sentence": true
    },
    {
        "source_sentence": "　以有雜染法，　　無明愛所繫；　能起生死身，　　諸根悉具足。",
        "from": "T16n0672_007:0633c14_0",
        "context_with_next_sentence": true
    },
    {
        "source_sentence": "　若謂愚分別，　　此法皆無者；　則無諸根生，　　彼非正修行。",
        "from": "T16n0672_007:0633c16_0",
        "context_with_next_sentence": true
    },
    {
        "source_sentence": "　若無有此法，　　而為生死因；　愚夫不待修，　　自然而解脫。",
        "from": "T16n0672_007:0633c18_0",
        "context_with_next_sentence": true
    },
    {
        "source_sentence": "　若無有彼法，　　凡聖云何別？",
        "from": "T16n0672_007:0633c20_0",
        "context_with_next_sentence": true
    },
    {
        "source_sentence": "　亦則無聖人，　　修行三解脫。",
        "from": "T16n0672_007:0633c21_0",
        "context_with_next_sentence": true
    },
    {
        "source_sentence": "　諸蘊及人法，　　自共相無相；　諸緣及諸根，　　我為聲聞說。",
        "from": "T16n0672_007:0633c22_0",
        "context_with_next_sentence": true
    },
    {
        "source_sentence": "　惟心及非因，　　諸地與自在；　內證淨真如，　　我為佛子說。",
        "from": "T16n0672_007:0633c24_0",
        "context_with_next_sentence": true
    },
    {
        "source_sentence": "　未來世當有，　　身著於袈裟；　妄說於有無，　　毀壞我正法。",
        "from": "T16n0672_007:0633c26_0",
        "context_with_next_sentence": true
    },
    {
        "source_sentence": "　緣起法無性，　　是諸聖所行；　妄計性無物，　　計度者分別。",
        "from": "T16n0672_007:0633c28_0",
        "context_with_next_sentence": true
    },
    {
        "source_sentence": "　未來有愚癡，　　揭那諸外道；　說於無因論，　　惡見壞世間。",
        "from": "T16n0672_007:0633c30_0",
        "context_with_next_sentence": true
    },
    {
        "source_sentence": "　妄說諸世間，　　從於微塵生；　而彼塵無因，　　九種實物常。",
        "from": "T16n0672_007:0634a02_0",
        "context_with_next_sentence": true
    },
    {
        "source_sentence": "　從實而成實，　　從德能生德；　真法性異此，　　毀謗說言無。",
        "from": "T16n0672_007:0634a04_0",
        "context_with_next_sentence": true
    },
    {
        "source_sentence": "　若本無而生，　　世間則有始；　生死無前際，　　是我之所說。",
        "from": "T16n0672_007:0634a06_0",
        "context_with_next_sentence": true
    },
    {
        "source_sentence": "　三界一切物，　　本無而生者；　駝驢狗生角，　　亦應無有疑。",
        "from": "T16n0672_007:0634a08_0",
        "context_with_next_sentence": true
    },
    {
        "source_sentence": "　眼色識本無，　　而今有生者；　衣冠及席等，　　應從泥團生。",
        "from": "T16n0672_007:0634a10_0",
        "context_with_next_sentence": true
    },
    {
        "source_sentence": "　如疊中無席，　　蒲中亦無席；　何不諸緣中，　　一一皆生席？",
        "from": "T16n0672_007:0634a12_0",
        "context_with_next_sentence": true
    },
    {
        "source_sentence": "　彼命者與身，　　若本無而生；　我先已說彼，　　皆是外道論。",
        "from": "T16n0672_007:0634a14_0",
        "context_with_next_sentence": true
    },
    {
        "source_sentence": "　我先所說宗，　　為遮於彼意；　既遮於彼已，　　然後說自宗。",
        "from": "T16n0672_007:0634a16_0",
        "context_with_next_sentence": true
    },
    {
        "source_sentence": "　恐諸弟子眾，　　迷著有無宗；　是故我為其，　　先說外道論。",
        "from": "T16n0672_007:0634a18_0",
        "context_with_next_sentence": true
    },
    {
        "source_sentence": "　迦毘羅惡慧，　　為諸弟子說；　勝性生世間，　　求那所轉變。",
        "from": "T16n0672_007:0634a20_0",
        "context_with_next_sentence": true
    },
    {
        "source_sentence": "　諸緣無有故，　　非已生現生；　諸緣既非緣，　　非生非不生。",
        "from": "T16n0672_007:0634a22_0",
        "context_with_next_sentence": true
    },
    {
        "source_sentence": "　我宗離有無，　　亦離諸因緣；　生滅及所相，　　一切皆遠離。",
        "from": "T16n0672_007:0634a24_0",
        "context_with_next_sentence": true
    },
    {
        "source_sentence": "　世間如幻夢，　　因緣皆無性；　常作如是觀，　　分別永不起。",
        "from": "T16n0672_007:0634a26_0",
        "context_with_next_sentence": true
    },
    {
        "source_sentence": "　若能觀諸有，　　如焰及毛輪；　亦如尋香城，　　常離於有無。",
        "from": "T16n0672_007:0634a28_0",
        "context_with_next_sentence": true
    },
    {
        "source_sentence": "　因緣俱捨離，　　令心悉清淨；　若言無外境，　　而惟有心者。",
        "from": "T16n0672_007:0634b01_0",
        "context_with_next_sentence": true
    },
    {
        "source_sentence": "　無境則無心，　　云何成唯識？",
        "from": "T16n0672_007:0634b03_0",
        "context_with_next_sentence": true
    },
    {
        "source_sentence": "　以有所緣境，　　眾生心得起。",
        "from": "T16n0672_007:0634b04_0",
        "context_with_next_sentence": true
    },
    {
        "source_sentence": "　無因心不生，　　云何成惟識？",
        "from": "T16n0672_007:0634b05_0",
        "context_with_next_sentence": true
    },
    {
        "source_sentence": "　真如及惟識，　　是眾聖所行。",
        "from": "T16n0672_007:0634b06_0",
        "context_with_next_sentence": true
    },
    {
        "source_sentence": "　此有言非有，　　彼非解我法；　由能取所取，　　而心得生起。",
        "from": "T16n0672_007:0634b07_0",
        "context_with_next_sentence": true
    },
    {
        "source_sentence": "　世間心如是，　　故非是唯心；　身資土影像，　　如夢從心生。",
        "from": "T16n0672_007:0634b09_0",
        "context_with_next_sentence": true
    },
    {
        "source_sentence": "　心雖成二分，　　而心無二相；　如刀不自割，　　如指不自觸。",
        "from": "T16n0672_007:0634b11_0",
        "context_with_next_sentence": true
    },
    {
        "source_sentence": "　而心不自見，　　其事亦如是；　無有影像處，　　則無依他起。",
        "from": "T16n0672_007:0634b13_0",
        "context_with_next_sentence": true
    },
    {
        "source_sentence": "　妄計性亦無，　　五法二心盡；　能生及所生，　　皆是自心相。",
        "from": "T16n0672_007:0634b15_0",
        "context_with_next_sentence": true
    },
    {
        "source_sentence": "　密意說能生，　　而實無自性；　種種境形狀，　　若由妄計生。",
        "from": "T16n0672_007:0634b17_0",
        "context_with_next_sentence": true
    },
    {
        "source_sentence": "　虛空與兔角，　　亦應成境相；　以境從心起，　　此境非妄計。",
        "from": "T16n0672_007:0634b19_0",
        "context_with_next_sentence": true
    },
    {
        "source_sentence": "　然彼妄計境，　　離心不可得；　無始生死中，　　境界悉非有。",
        "from": "T16n0672_007:0634b21_0",
        "context_with_next_sentence": true
    },
    {
        "source_sentence": "　心無有起處，　　云何成影像？",
        "from": "T16n0672_007:0634b23_0",
        "context_with_next_sentence": true
    },
    {
        "source_sentence": "　若無物有生，　　兔角亦應生。",
        "from": "T16n0672_007:0634b24_0",
        "context_with_next_sentence": true
    },
    {
        "source_sentence": "　不可無物生，　　而起於分別；　如境現非有，　　彼則先亦無。",
        "from": "T16n0672_007:0634b25_0",
        "context_with_next_sentence": true
    },
    {
        "source_sentence": "　云何無境中，　　而心緣境起？",
        "from": "T16n0672_007:0634b27_0",
        "context_with_next_sentence": true
    },
    {
        "source_sentence": "　真如空實際，　　涅槃及法界，　一切法不生，　　是第一義性；　愚夫墮有無，　　分別諸因緣。",
        "from": "T16n0672_007:0634b28_0",
        "context_with_next_sentence": true
    },
    {
        "source_sentence": "　不能知諸有，　　無生無作者；　無始心所因，　　惟心無所見。」",
        "from": "T16n0672_007:0634c02_0",
        "context_with_next_sentence": true
    },
    {
        "source_sentence": "「既無無始境，　　心從何所生？",
        "from": "T16n0672_007:0634c04_0",
        "context_with_next_sentence": true
    },
    {
        "source_sentence": "　無物而得生，　　如貧應是富。",
        "from": "T16n0672_007:0634c05_0",
        "context_with_next_sentence": true
    },
    {
        "source_sentence": "　無境而生心，　　願佛為我說；　一切若無因，　　無心亦無境。」",
        "from": "T16n0672_007:0634c06_0",
        "context_with_next_sentence": true
    },
    {
        "source_sentence": "「心既無所生，　　離三有所作；　因瓶衣角等，　　而說兔角無。",
        "from": "T16n0672_007:0634c08_0",
        "context_with_next_sentence": true
    },
    {
        "source_sentence": "　是故不應言，　　無彼相因法；　無因有故無，　　是無不成無。",
        "from": "T16n0672_007:0634c10_0",
        "context_with_next_sentence": true
    },
    {
        "source_sentence": "　有待無亦爾，　　展轉相因起；　若依止少法，　　而有少法起。",
        "from": "T16n0672_007:0634c12_0",
        "context_with_next_sentence": true
    },
    {
        "source_sentence": "　是則前所依，　　無因而自有；　若彼別有依，　　彼依復有依。",
        "from": "T16n0672_007:0634c14_0",
        "context_with_next_sentence": true
    },
    {
        "source_sentence": "　如是則無窮，　　亦無有少法；　如依木葉等，　　現種種幻相。",
        "from": "T16n0672_007:0634c16_0",
        "context_with_next_sentence": true
    },
    {
        "source_sentence": "　眾生亦如是，　　依事種種現；　依於幻師力，　　令愚見幻相。",
        "from": "T16n0672_007:0634c18_0",
        "context_with_next_sentence": true
    },
    {
        "source_sentence": "　而於木葉等，　　實無幻可得；　若依止於事，　　此法則便壞。",
        "from": "T16n0672_007:0634c20_0",
        "context_with_next_sentence": true
    },
    {
        "source_sentence": "　所見既無二，　　何有少分別？",
        "from": "T16n0672_007:0634c22_0",
        "context_with_next_sentence": true
    },
    {
        "source_sentence": "　分別無妄計，　　分別亦無有。",
        "from": "T16n0672_007:0634c23_0",
        "context_with_next_sentence": true
    },
    {
        "source_sentence": "　以分別無故，　　無生死涅槃；　由無所分別，　　分別則不起。",
        "from": "T16n0672_007:0634c24_0",
        "context_with_next_sentence": true
    },
    {
        "source_sentence": "　云何心不起，　　而得有惟心？",
        "from": "T16n0672_007:0634c26_0",
        "context_with_next_sentence": true
    },
    {
        "source_sentence": "　意差別無量，　　皆無真實法。",
        "from": "T16n0672_007:0634c27_0",
        "context_with_next_sentence": true
    },
    {
        "source_sentence": "　無實無解脫，　　亦無諸世間；　如愚所分別，　　外所見皆無。",
        "from": "T16n0672_007:0634c28_0",
        "context_with_next_sentence": true
    },
    {
        "source_sentence": "　習氣擾濁心，　　似影像而現；　有無等諸法，　　一切皆不生。",
        "from": "T16n0672_007:0635a01_0",
        "context_with_next_sentence": true
    },
    {
        "source_sentence": "　但惟自心現，　　遠離於分別；　說諸法從緣，　　為愚非智者。",
        "from": "T16n0672_007:0635a03_0",
        "context_with_next_sentence": true
    },
    {
        "source_sentence": "　心自性解脫，　　淨心聖所住；　數勝及露形，　　梵志與自在。",
        "from": "T16n0672_007:0635a05_0",
        "context_with_next_sentence": true
    },
    {
        "source_sentence": "　皆墮於無見，　　遠離寂靜義；　無生無自性，　　離垢空如幻。」",
        "from": "T16n0672_007:0635a07_0",
        "context_with_next_sentence": true
    },
    {
        "source_sentence": "「諸佛及今佛，　　為誰如是說？",
        "from": "T16n0672_007:0635a09_0",
        "context_with_next_sentence": true
    },
    {
        "source_sentence": "　淨心修行者，　　離諸見計度。」",
        "from": "T16n0672_007:0635a10_0",
        "context_with_next_sentence": true
    },
    {
        "source_sentence": "「諸佛為彼說，　　我亦如是說；　若一切皆心，　　世間何處住？",
        "from": "T16n0672_007:0635a11_0",
        "context_with_next_sentence": true
    },
    {
        "source_sentence": "　何因見大地，　　眾生有去來；　如鳥遊虛空，　　隨分別而去？",
        "from": "T16n0672_007:0635a13_0",
        "context_with_next_sentence": true
    },
    {
        "source_sentence": "　無依亦無住，　　如履地而行；　眾生亦如是，　　隨於妄分別。",
        "from": "T16n0672_007:0635a15_0",
        "context_with_next_sentence": true
    },
    {
        "source_sentence": "　遊履於自心，　　如鳥在虛空；　身資國土影，　　佛說惟心起。」",
        "from": "T16n0672_007:0635a17_0",
        "context_with_next_sentence": true
    },
    {
        "source_sentence": "「願說影惟心，　　何因云何起？」",
        "from": "T16n0672_007:0635a19_0",
        "context_with_next_sentence": true
    },
    {
        "source_sentence": "「身資國土影，　　皆由習氣轉。",
        "from": "T16n0672_007:0635a20_0",
        "context_with_next_sentence": true
    },
    {
        "source_sentence": "　亦因不如理，　　分別之所生；　外境是妄計，　　心緣彼境生。",
        "from": "T16n0672_007:0635a21_0",
        "context_with_next_sentence": true
    },
    {
        "source_sentence": "　了境是惟心，　　分別則不起；　若見妄計性，　　名義不和合。",
        "from": "T16n0672_007:0635a23_0",
        "context_with_next_sentence": true
    },
    {
        "source_sentence": "　遠離覺所覺，　　解脫諸有為；　名義皆捨離，　　此是諸佛法。",
        "from": "T16n0672_007:0635a25_0",
        "context_with_next_sentence": true
    },
    {
        "source_sentence": "　若離此求悟，　　彼無覺自他；　若能見世間，　　離能覺所覺。",
        "from": "T16n0672_007:0635a27_0",
        "context_with_next_sentence": true
    },
    {
        "source_sentence": "　是時則不起，　　名所名分別；　由見自心故，　　妄作名字滅。",
        "from": "T16n0672_007:0635a29_0",
        "context_with_next_sentence": true
    },
    {
        "source_sentence": "　不見於自心，　　則起彼分別；　四蘊無色相，　　彼數不可得。",
        "from": "T16n0672_007:0635b02_0",
        "context_with_next_sentence": true
    },
    {
        "source_sentence": "　大種性各異，　　云何共生色？",
        "from": "T16n0672_007:0635b04_0",
        "context_with_next_sentence": true
    },
    {
        "source_sentence": "　由離諸相故，　　能所造非有。",
        "from": "T16n0672_007:0635b05_0",
        "context_with_next_sentence": true
    },
    {
        "source_sentence": "　異色別有相，　　諸蘊何不生？",
        "from": "T16n0672_007:0635b06_0",
        "context_with_next_sentence": true
    },
    {
        "source_sentence": "　若見於無相，　　蘊處皆捨離。",
        "from": "T16n0672_007:0635b07_0",
        "context_with_next_sentence": true
    },
    {
        "source_sentence": "　是時心亦離，　　見法無我故；　由根境差別，　　生於八種識。",
        "from": "T16n0672_007:0635b08_0",
        "context_with_next_sentence": true
    },
    {
        "source_sentence": "　於彼無相中，　　是三相皆離；　意緣阿賴耶，　　起我我所執。",
        "from": "T16n0672_007:0635b10_0",
        "context_with_next_sentence": true
    },
    {
        "source_sentence": "　及識二執取，　　了知皆遠離；　觀見離一異，　　是則無所動。",
        "from": "T16n0672_007:0635b12_0",
        "context_with_next_sentence": true
    },
    {
        "source_sentence": "　離於我我所，　　二種妄分別；　無生無增長，　　亦不為識因。",
        "from": "T16n0672_007:0635b14_0",
        "context_with_next_sentence": true
    },
    {
        "source_sentence": "　既離能所作，　　滅已不復生；　世間無能作，　　及離能所相。」",
        "from": "T16n0672_007:0635b16_0",
        "context_with_next_sentence": true
    },
    {
        "source_sentence": "「妄計及惟心，　　云何願為說。」",
        "from": "T16n0672_007:0635b18_0",
        "context_with_next_sentence": true
    },
    {
        "source_sentence": "「自心現種種，　　分別諸形相，　不了心所現，　　妄取謂心外；　由無智覺故，　　而起於無見。",
        "from": "T16n0672_007:0635b19_0",
        "context_with_next_sentence": true
    },
    {
        "source_sentence": "　云何於有性，　　而心不生著；　分別非有無，　　故於有不生。",
        "from": "T16n0672_007:0635b22_0",
        "context_with_next_sentence": true
    },
    {
        "source_sentence": "　了所見惟心，　　分別則不起；　分別不起故，　　轉依無所著。",
        "from": "T16n0672_007:0635b24_0",
        "context_with_next_sentence": true
    },
    {
        "source_sentence": "　則遮於四宗，　　謂法有因等；　此但異名別，　　所立皆不成。",
        "from": "T16n0672_007:0635b26_0",
        "context_with_next_sentence": true
    },
    {
        "source_sentence": "　應知能作因，　　亦復不成立；　為遮於能作，　　說因緣和合。",
        "from": "T16n0672_007:0635b28_0",
        "context_with_next_sentence": true
    },
    {
        "source_sentence": "　為遮於常過，　　說緣是無常；　愚夫謂無常，　　而實不生滅。",
        "from": "T16n0672_007:0635c01_0",
        "context_with_next_sentence": true
    },
    {
        "source_sentence": "　不見滅壞法，　　而能有所作；　何有無常法，　　而能有所生？",
        "from": "T16n0672_007:0635c03_0",
        "context_with_next_sentence": true
    },
    {
        "source_sentence": "　天人阿修羅，　　鬼畜閻羅等；　眾生在中生，　　我說為六道。",
        "from": "T16n0672_007:0635c05_0",
        "context_with_next_sentence": true
    },
    {
        "source_sentence": "　由業上中下，　　於中而受生；　守護諸善法，　　而得勝解脫。」",
        "from": "T16n0672_007:0635c07_0",
        "context_with_next_sentence": true
    },
    {
        "source_sentence": "「佛為諸比丘，　　說於所受生；　念念皆生滅，　　請為我宣說。」",
        "from": "T16n0672_007:0635c09_0",
        "context_with_next_sentence": true
    },
    {
        "source_sentence": "「色色不暫停，　　心心亦生滅；　我為弟子說，　　受生念遷謝。",
        "from": "T16n0672_007:0635c11_0",
        "context_with_next_sentence": true
    },
    {
        "source_sentence": "　色色中分別，　　生滅亦復然；　分別是眾生，　　離分別非有。",
        "from": "T16n0672_007:0635c13_0",
        "context_with_next_sentence": true
    },
    {
        "source_sentence": "　我為此緣故，　　說於念念生；　若離取著色，　　不生亦不滅。",
        "from": "T16n0672_007:0635c15_0",
        "context_with_next_sentence": true
    },
    {
        "source_sentence": "　緣生非緣生，　　無明真如等；　二法故有起，　　無二即真如。",
        "from": "T16n0672_007:0635c17_0",
        "context_with_next_sentence": true
    },
    {
        "source_sentence": "　若彼緣非緣，　　生法有差別；　常等與諸緣，　　有能作所作。",
        "from": "T16n0672_007:0635c19_0",
        "context_with_next_sentence": true
    },
    {
        "source_sentence": "　是則大牟尼，　　及諸佛所說；　有能作所作，　　與外道無異。",
        "from": "T16n0672_007:0635c21_0",
        "context_with_next_sentence": true
    },
    {
        "source_sentence": "　我為弟子說，　　身是苦世間；　亦是世間集，　　滅道皆悉具。",
        "from": "T16n0672_007:0635c23_0",
        "context_with_next_sentence": true
    },
    {
        "source_sentence": "　凡夫妄分別，　　取三自性故；　見有能所取，　　世及出世法。",
        "from": "T16n0672_007:0635c25_0",
        "context_with_next_sentence": true
    },
    {
        "source_sentence": "　我先觀待故，　　說取於自性；　今為遮諸見，　　不應妄分別。",
        "from": "T16n0672_007:0635c27_0",
        "context_with_next_sentence": true
    },
    {
        "source_sentence": "　求過為非法，　　亦令心不定；　皆由二取起，　　無二即真如。",
        "from": "T16n0672_007:0635c29_0",
        "context_with_next_sentence": true
    },
    {
        "source_sentence": "　若無明愛業，　　而生於識等；　邪念復有因，　　是則無窮過。",
        "from": "T16n0672_007:0636a02_0",
        "context_with_next_sentence": true
    },
    {
        "source_sentence": "　無智說諸法，　　有四種滅壞；　妄起二分別，　　法實離有無。",
        "from": "T16n0672_007:0636a04_0",
        "context_with_next_sentence": true
    },
    {
        "source_sentence": "　遠離於四句，　　亦離於二見；　分別所起二，　　了已不復生。",
        "from": "T16n0672_007:0636a06_0",
        "context_with_next_sentence": true
    },
    {
        "source_sentence": "　不生中知生，　　生中知不生；　彼法同等故，　　不應起分別。」",
        "from": "T16n0672_007:0636a08_0",
        "context_with_next_sentence": true
    },
    {
        "source_sentence": "「願佛為我說，　　遮二見之理；　令我及餘眾，　　恒不墮有無。」",
        "from": "T16n0672_007:0636a10_0",
        "context_with_next_sentence": true
    },
    {
        "source_sentence": "「不雜諸外道，　　亦離於二乘；　諸佛證所行，　　佛子不退處。",
        "from": "T16n0672_007:0636a12_0",
        "context_with_next_sentence": true
    },
    {
        "source_sentence": "　解脫因非因，　　同一無生相；　迷故執異名，　　智者應常離。",
        "from": "T16n0672_007:0636a14_0",
        "context_with_next_sentence": true
    },
    {
        "source_sentence": "　法從分別生，　　如毛輪幻焰；　外道妄分別，　　世從自性生。",
        "from": "T16n0672_007:0636a16_0",
        "context_with_next_sentence": true
    },
    {
        "source_sentence": "　無生及真如，　　性空與真際；　此等異名說，　　不應執為無。",
        "from": "T16n0672_007:0636a18_0",
        "context_with_next_sentence": true
    },
    {
        "source_sentence": "　如手有多名，　　帝釋名亦爾；　諸法亦如是，　　不應執為無。",
        "from": "T16n0672_007:0636a20_0",
        "context_with_next_sentence": true
    },
    {
        "source_sentence": "　色與空無異，　　無生亦復然；　不應執為異，　　成諸見過失。",
        "from": "T16n0672_007:0636a22_0",
        "context_with_next_sentence": true
    },
    {
        "source_sentence": "　以總別分別，　　及遍分別故；　執著諸事相，　　長短方圓等。",
        "from": "T16n0672_007:0636a24_0",
        "context_with_next_sentence": true
    },
    {
        "source_sentence": "　總分別是心，　　遍分別為意；　別分別是識，　　皆離能所相。",
        "from": "T16n0672_007:0636a26_0",
        "context_with_next_sentence": true
    },
    {
        "source_sentence": "　我法中起見，　　及外道無生；　皆是妄分別，　　過失等無異。",
        "from": "T16n0672_007:0636a28_0",
        "context_with_next_sentence": true
    },
    {
        "source_sentence": "　若有能解了，　　我所說無生；　及無生所為，　　是人解我法。",
        "from": "T16n0672_007:0636b01_0",
        "context_with_next_sentence": true
    },
    {
        "source_sentence": "　為破於諸見，　　無生無住處；　令知此二義，　　故我說無生。",
        "from": "T16n0672_007:0636b03_0",
        "context_with_next_sentence": true
    },
    {
        "source_sentence": "　佛說無生法，　　若是有是無；　則同諸外道，　　無因不生論。",
        "from": "T16n0672_007:0636b05_0",
        "context_with_next_sentence": true
    },
    {
        "source_sentence": "　我說惟心量，　　遠離於有無；　若生若不生，　　是見應皆離。",
        "from": "T16n0672_007:0636b07_0",
        "context_with_next_sentence": true
    },
    {
        "source_sentence": "　無因論不生，　　生則著作者；　作則雜諸見，　　無則自然生。」",
        "from": "T16n0672_007:0636b09_0",
        "context_with_next_sentence": true
    },
    {
        "source_sentence": "「佛說諸方便，　　正見大願等；　一切法若無，　　道場何所成？」",
        "from": "T16n0672_007:0636b11_0",
        "context_with_next_sentence": true
    },
    {
        "source_sentence": "「離能取所取，　　非生亦非滅；　所見法非法，　　皆從自心起。」",
        "from": "T16n0672_007:0636b13_0",
        "context_with_next_sentence": true
    },
    {
        "source_sentence": "「牟尼之所說，　　前後自相違；　云何說諸法，　　而復言不生？",
        "from": "T16n0672_007:0636b15_0",
        "context_with_next_sentence": true
    },
    {
        "source_sentence": "　眾生不能知，　　願佛為我說；　得離外道過，　　及彼顛倒因。",
        "from": "T16n0672_007:0636b17_0",
        "context_with_next_sentence": true
    },
    {
        "source_sentence": "　惟願勝說者，　　說生及與滅；　皆離於有無，　　而不壞因果。」",
        "from": "T16n0672_007:0636b19_0",
        "context_with_next_sentence": true
    },
    {
        "source_sentence": "「世間墮二邊，　　諸見所迷惑；　惟願青蓮眼，　　說諸地次第。",
        "from": "T16n0672_007:0636b21_0",
        "context_with_next_sentence": true
    },
    {
        "source_sentence": "　取生不生等，　　不了寂滅因；　道場無所得，　　我亦無所說。",
        "from": "T16n0672_007:0636b23_0",
        "context_with_next_sentence": true
    },
    {
        "source_sentence": "　剎那法皆空，　　無生無自性；　諸佛已淨二，　　有二即成過。」",
        "from": "T16n0672_007:0636b25_0",
        "context_with_next_sentence": true
    },
    {
        "source_sentence": "「惡見之所覆，　　分別非如來；　妄計於生滅，　　願為我等說。」",
        "from": "T16n0672_007:0636b27_0",
        "context_with_next_sentence": true
    },
    {
        "source_sentence": "「積集於戲論，　　和合之所生；　隨其類現前，　　色境皆具足。",
        "from": "T16n0672_007:0636b29_0",
        "context_with_next_sentence": true
    },
    {
        "source_sentence": "　見於外色已，　　而起於分別；　若能了知此，　　則見真實義。",
        "from": "T16n0672_007:0636c02_0",
        "context_with_next_sentence": true
    },
    {
        "source_sentence": "　若離於大種，　　諸物皆不成；　大種既惟心，　　當知無所生。",
        "from": "T16n0672_007:0636c04_0",
        "context_with_next_sentence": true
    },
    {
        "source_sentence": "　此心亦不生，　　則順聖種性；　勿分別分別，　　無分別是智。",
        "from": "T16n0672_007:0636c06_0",
        "context_with_next_sentence": true
    },
    {
        "source_sentence": "　分別於分別，　　是二非涅槃；　若立無生宗，　　則壞於幻法。",
        "from": "T16n0672_007:0636c08_0",
        "context_with_next_sentence": true
    },
    {
        "source_sentence": "　亦無因起幻，　　損減於自宗；　猶如鏡中像，　　雖離一異性。",
        "from": "T16n0672_007:0636c10_0",
        "context_with_next_sentence": true
    },
    {
        "source_sentence": "　所見非是無，　　生相亦如是；　如乾城幻等，　　悉待因緣有。",
        "from": "T16n0672_007:0636c12_0",
        "context_with_next_sentence": true
    },
    {
        "source_sentence": "　諸法亦如是，　　是生非不生；　分別於人法，　　而起二種我。",
        "from": "T16n0672_007:0636c14_0",
        "context_with_next_sentence": true
    },
    {
        "source_sentence": "　此但世俗說，　　愚夫不覺知；　由願與緣集，　　自力及最勝。",
        "from": "T16n0672_007:0636c16_0",
        "context_with_next_sentence": true
    },
    {
        "source_sentence": "　聲聞法第五，　　而有羅漢等；　時隔及滅壞，　　勝義與遞遷。",
        "from": "T16n0672_007:0636c18_0",
        "context_with_next_sentence": true
    },
    {
        "source_sentence": "　是四種無常，　　愚分別非智；　愚夫墮二邊，　　德塵自性作。",
        "from": "T16n0672_007:0636c20_0",
        "context_with_next_sentence": true
    },
    {
        "source_sentence": "　以取有無宗，　　不知解脫因；　大種互相違，　　安能起於色？",
        "from": "T16n0672_007:0636c22_0",
        "context_with_next_sentence": true
    },
    {
        "source_sentence": "　但是大種性，　　無大所造色；　火乃燒於色，　　水復為爛壞。",
        "from": "T16n0672_007:0636c24_0",
        "context_with_next_sentence": true
    },
    {
        "source_sentence": "　風能令散滅，　　云何色得生？",
        "from": "T16n0672_007:0636c26_0",
        "context_with_next_sentence": true
    },
    {
        "source_sentence": "　色蘊及識蘊，　　惟此二非五。",
        "from": "T16n0672_007:0636c27_0",
        "context_with_next_sentence": true
    },
    {
        "source_sentence": "　餘但是異名，　　我說彼如怨；　心心所差別，　　而起於現法。",
        "from": "T16n0672_007:0636c28_0",
        "context_with_next_sentence": true
    },
    {
        "source_sentence": "　分析於諸色，　　惟心無所造；　青白等相待，　　作所作亦然。",
        "from": "T16n0672_007:0637a01_0",
        "context_with_next_sentence": true
    },
    {
        "source_sentence": "　所生及性空，　　冷熱相所相；　有無等一切，　　妄計不成立。",
        "from": "T16n0672_007:0637a03_0",
        "context_with_next_sentence": true
    },
    {
        "source_sentence": "　心意及餘六，　　諸識共相應；　皆因藏識生，　　非一亦非異。",
        "from": "T16n0672_007:0637a05_0",
        "context_with_next_sentence": true
    },
    {
        "source_sentence": "　數勝及露形，　　計自在能生；　皆墮有無宗，　　遠離寂靜義。",
        "from": "T16n0672_007:0637a07_0",
        "context_with_next_sentence": true
    },
    {
        "source_sentence": "　大種生形相，　　非生於大種；　外道說大種，　　生大種及色。",
        "from": "T16n0672_007:0637a09_0",
        "context_with_next_sentence": true
    },
    {
        "source_sentence": "　於無生法外，　　外道計作者；　依止有無宗，　　愚夫不覺知。",
        "from": "T16n0672_007:0637a11_0",
        "context_with_next_sentence": true
    },
    {
        "source_sentence": "　清淨真實相，　　而與大智俱；　但共心相應，　　非意等和合。",
        "from": "T16n0672_007:0637a13_0",
        "context_with_next_sentence": true
    },
    {
        "source_sentence": "　若業皆生色，　　則違諸蘊因；　眾生應無取，　　無有住無色。",
        "from": "T16n0672_007:0637a15_0",
        "context_with_next_sentence": true
    },
    {
        "source_sentence": "　說色為無者，　　眾生亦應無；　無色論是斷，　　諸識不應生。",
        "from": "T16n0672_007:0637a17_0",
        "context_with_next_sentence": true
    },
    {
        "source_sentence": "　識依四種住，　　無色云何成？",
        "from": "T16n0672_007:0637a19_0",
        "context_with_next_sentence": true
    },
    {
        "source_sentence": "　內外既不成，　　識亦不應起。",
        "from": "T16n0672_007:0637a20_0",
        "context_with_next_sentence": true
    },
    {
        "source_sentence": "　眾生識若無，　　自然得解脫；　必是外道論，　　妄計者不知。",
        "from": "T16n0672_007:0637a21_0",
        "context_with_next_sentence": true
    },
    {
        "source_sentence": "　或有隨樂執，　　中有中諸蘊；　如生於無色，　　無色云何有？",
        "from": "T16n0672_007:0637a23_0",
        "context_with_next_sentence": true
    },
    {
        "source_sentence": "　無色中之色，　　彼非是可見；　無色則違宗，　　非乘及乘者。",
        "from": "T16n0672_007:0637a25_0",
        "context_with_next_sentence": true
    },
    {
        "source_sentence": "　識從習氣生，　　與諸根和合；　八種於剎那，　　取皆不可得。",
        "from": "T16n0672_007:0637a27_0",
        "context_with_next_sentence": true
    },
    {
        "source_sentence": "　若諸色不起，　　諸根則非根；　是故世尊說，　　根色剎膩迦。」",
        "from": "T16n0672_007:0637a29_0",
        "context_with_next_sentence": true
    },
    {
        "source_sentence": "「云何不了色，　　而得有識生？",
        "from": "T16n0672_007:0637b02_0",
        "context_with_next_sentence": true
    },
    {
        "source_sentence": "　云何識不生，　　而得受生死？」",
        "from": "T16n0672_007:0637b03_0",
        "context_with_next_sentence": true
    },
    {
        "source_sentence": "「諸根及根境，　　聖者了其義；　愚癡無智者，　　妄執取其名。",
        "from": "T16n0672_007:0637b04_0",
        "context_with_next_sentence": true
    },
    {
        "source_sentence": "　不應執第六，　　有取及無取；　為離諸過失，　　聖者無定說。",
        "from": "T16n0672_007:0637b06_0",
        "context_with_next_sentence": true
    },
    {
        "source_sentence": "　諸外道無智，　　怖畏於斷常；　計有為無為，　　與我無差別。",
        "from": "T16n0672_007:0637b08_0",
        "context_with_next_sentence": true
    },
    {
        "source_sentence": "　或計與心一，　　或與意等異；　一性有可取，　　異性有亦然。",
        "from": "T16n0672_007:0637b10_0",
        "context_with_next_sentence": true
    },
    {
        "source_sentence": "　若取是決了，　　名為心心所；　此取何不能，　　決了於一性？",
        "from": "T16n0672_007:0637b12_0",
        "context_with_next_sentence": true
    },
    {
        "source_sentence": "　有取及作業，　　可得而受生；　猶如火所成，　　理趣似非似。",
        "from": "T16n0672_007:0637b14_0",
        "context_with_next_sentence": true
    },
    {
        "source_sentence": "　如火頓燒時，　　然可然皆具；　妄取我亦然，　　云何無所取？",
        "from": "T16n0672_007:0637b16_0",
        "context_with_next_sentence": true
    },
    {
        "source_sentence": "　若生若不生，　　心性常清淨；　外道所立我，　　何不以為喻？",
        "from": "T16n0672_007:0637b18_0",
        "context_with_next_sentence": true
    },
    {
        "source_sentence": "　迷惑識稠林，　　妄計離真法；　樂於我論故，　　馳求於彼此。",
        "from": "T16n0672_007:0637b20_0",
        "context_with_next_sentence": true
    },
    {
        "source_sentence": "　內證智所行，　　清淨真我相；　此即如來藏，　　非外道所知。",
        "from": "T16n0672_007:0637b22_0",
        "context_with_next_sentence": true
    },
    {
        "source_sentence": "　分別於諸蘊，　　能取及所取；　若能了此相，　　則生真實智。",
        "from": "T16n0672_007:0637b24_0",
        "context_with_next_sentence": true
    },
    {
        "source_sentence": "　是諸外道等，　　於賴耶藏處；　計意與我俱，　　此非佛所說。",
        "from": "T16n0672_007:0637b26_0",
        "context_with_next_sentence": true
    },
    {
        "source_sentence": "　若能辯了此，　　解脫見真諦；　見修諸煩惱，　　斷除悉清淨。",
        "from": "T16n0672_007:0637b28_0",
        "context_with_next_sentence": true
    },
    {
        "source_sentence": "　本性清淨心，　　眾生所迷取；　無垢如來藏，　　遠離邊無邊。",
        "from": "T16n0672_007:0637c01_0",
        "context_with_next_sentence": true
    },
    {
        "source_sentence": "　本識在蘊中，　　如金銀在鑛；　陶冶鍊治已，　　金銀皆顯現。」",
        "from": "T16n0672_007:0637c03_0",
        "context_with_next_sentence": true
    },
    {
        "source_sentence": "「佛非人非蘊，　　但是無漏智；　了知常寂靜，　　是我之所歸。",
        "from": "T16n0672_007:0637c05_0",
        "context_with_next_sentence": true
    },
    {
        "source_sentence": "　本性清淨心，　　隨煩惱意等；　及與我相應，　　願佛為解說。」",
        "from": "T16n0672_007:0637c07_0",
        "context_with_next_sentence": true
    },
    {
        "source_sentence": "「自性清淨心，　　意等以為他；　彼所積集業，　　雜染故為二。",
        "from": "T16n0672_007:0637c09_0",
        "context_with_next_sentence": true
    },
    {
        "source_sentence": "　意等我煩惱，　　染污於淨心；　猶如彼淨衣，　　而有諸垢染。",
        "from": "T16n0672_007:0637c11_0",
        "context_with_next_sentence": true
    },
    {
        "source_sentence": "　如衣得離垢，　　亦如金出鑛；　衣金俱不壞，　　心離過亦然。",
        "from": "T16n0672_007:0637c13_0",
        "context_with_next_sentence": true
    },
    {
        "source_sentence": "　無智者推求，　　箜篌蠡鼓等；　而覓妙音聲，　　蘊中我亦爾。",
        "from": "T16n0672_007:0637c15_0",
        "context_with_next_sentence": true
    },
    {
        "source_sentence": "　猶如伏藏寶，　　亦如地下水；　雖有不可見，　　蘊真我亦然。",
        "from": "T16n0672_007:0637c17_0",
        "context_with_next_sentence": true
    },
    {
        "source_sentence": "　心心所功能，　　聚集蘊相應；　無智不能取，　　蘊中我亦爾。",
        "from": "T16n0672_007:0637c19_0",
        "context_with_next_sentence": true
    },
    {
        "source_sentence": "　如女懷胎藏，　　雖有不可見；　蘊中真實我，　　無智不能知。",
        "from": "T16n0672_007:0637c21_0",
        "context_with_next_sentence": true
    },
    {
        "source_sentence": "　如藥中勝力，　　亦如木中火；　蘊中真實我，　　無智不能知。",
        "from": "T16n0672_007:0637c23_0",
        "context_with_next_sentence": true
    },
    {
        "source_sentence": "　諸法中空性，　　及以無常性；　蘊中真實我，　　無智不能知。",
        "from": "T16n0672_007:0637c25_0",
        "context_with_next_sentence": true
    },
    {
        "source_sentence": "　諸地自在通，　　灌頂勝三昧；　若無此真我，　　是等悉皆無。",
        "from": "T16n0672_007:0637c27_0",
        "context_with_next_sentence": true
    },
    {
        "source_sentence": "　有人破壞言，　　若有應示我；　智者應答言，　　汝分別示我。",
        "from": "T16n0672_007:0637c29_0",
        "context_with_next_sentence": true
    },
    {
        "source_sentence": "　說無真我者，　　謗法著有無；　比丘應羯磨，　　擯棄不共語。",
        "from": "T16n0672_007:0638a02_0",
        "context_with_next_sentence": true
    },
    {
        "source_sentence": "　說真我熾然，　　猶如劫火起；　燒無我稠林，　　離諸外道過。",
        "from": "T16n0672_007:0638a04_0",
        "context_with_next_sentence": true
    },
    {
        "source_sentence": "　如蘇酪石蜜，　　及以麻油等；　彼皆悉有味，　　未甞者不知。",
        "from": "T16n0672_007:0638a06_0",
        "context_with_next_sentence": true
    },
    {
        "source_sentence": "　於諸蘊身中，　　五種推求我；　愚者不能了，　　智見即解脫。",
        "from": "T16n0672_007:0638a08_0",
        "context_with_next_sentence": true
    },
    {
        "source_sentence": "　明智所立喻，　　猶未顯於心；　其中所集義，　　豈能使明了。",
        "from": "T16n0672_007:0638a10_0",
        "context_with_next_sentence": true
    },
    {
        "source_sentence": "　諸法別異相，　　不了惟一心；　計度者妄執，　　無因及無起。」",
        "from": "T16n0672_007:0638a12_0",
        "context_with_next_sentence": true
    },
    {
        "source_sentence": "「定者觀於心，　　心不見於心；　見從所見生，　　所見何因起？」",
        "from": "T16n0672_007:0638a14_0",
        "context_with_next_sentence": true
    },
    {
        "source_sentence": "「我姓迦旃延，　　淨居天中出；　為眾生說法，　　令入涅槃城。",
        "from": "T16n0672_007:0638a16_0",
        "context_with_next_sentence": true
    },
    {
        "source_sentence": "　緣於本住法，　　我及諸如來；　於三千經中，　　廣說涅槃法。",
        "from": "T16n0672_007:0638a18_0",
        "context_with_next_sentence": true
    },
    {
        "source_sentence": "　欲界及無色，　　不於彼成佛；　色界究竟天，　　離欲得菩提。",
        "from": "T16n0672_007:0638a20_0",
        "context_with_next_sentence": true
    },
    {
        "source_sentence": "　境界非縛因，　　因縛於境界；　修行利智劍，　　割斷彼煩惱。",
        "from": "T16n0672_007:0638a22_0",
        "context_with_next_sentence": true
    },
    {
        "source_sentence": "　無我云何有，　　幻等法有無？",
        "from": "T16n0672_007:0638a24_0",
        "context_with_next_sentence": true
    },
    {
        "source_sentence": "　愚應顯真如，　　云何無真我？",
        "from": "T16n0672_007:0638a25_0",
        "context_with_next_sentence": true
    },
    {
        "source_sentence": "　已作未作法，　　皆非因所起；　一切悉無生，　　愚夫不能了。",
        "from": "T16n0672_007:0638a26_0",
        "context_with_next_sentence": true
    },
    {
        "source_sentence": "　能作者不生，　　所作及諸緣；　此二皆無生，　　云何計能作？",
        "from": "T16n0672_007:0638a28_0",
        "context_with_next_sentence": true
    },
    {
        "source_sentence": "　妄計者說有，　　先後一時因；　顯瓶弟子等，　　說諸物生起。",
        "from": "T16n0672_007:0638b01_0",
        "context_with_next_sentence": true
    },
    {
        "source_sentence": "　佛非是有為，　　所具諸相好；　是輪王功德，　　非此名如來。",
        "from": "T16n0672_007:0638b03_0",
        "context_with_next_sentence": true
    },
    {
        "source_sentence": "　佛以智為相，　　遠離於諸見；　自內證所行，　　一切過皆斷。",
        "from": "T16n0672_007:0638b05_0",
        "context_with_next_sentence": true
    },
    {
        "source_sentence": "　聾盲瘖瘂等，　　老小及懷怨；　是等尤重者，　　皆無梵行分。",
        "from": "T16n0672_007:0638b07_0",
        "context_with_next_sentence": true
    },
    {
        "source_sentence": "　隨好隱為天，　　相隱為輪王；　此二著放逸，　　惟顯者出家。",
        "from": "T16n0672_007:0638b09_0",
        "context_with_next_sentence": true
    },
    {
        "source_sentence": "　我釋迦滅後，　　當有毘耶娑；　迦那梨沙婆，　　劫比羅等出。",
        "from": "T16n0672_007:0638b11_0",
        "context_with_next_sentence": true
    },
    {
        "source_sentence": "　我滅百年後，　　毘耶娑所說；　婆羅多等論，　　次有半擇娑。",
        "from": "T16n0672_007:0638b13_0",
        "context_with_next_sentence": true
    },
    {
        "source_sentence": "　憍拉婆囉摩，　　次有冐狸王；　難陀及毱多，　　次篾利車王。",
        "from": "T16n0672_007:0638b15_0",
        "context_with_next_sentence": true
    },
    {
        "source_sentence": "　於後刀兵起，　　次有極惡時；　彼時諸世間，　　不修行正法。",
        "from": "T16n0672_007:0638b17_0",
        "context_with_next_sentence": true
    },
    {
        "source_sentence": "　如是等過後，　　世間如輪轉；　日火共和合，　　焚燒於欲界。",
        "from": "T16n0672_007:0638b19_0",
        "context_with_next_sentence": true
    },
    {
        "source_sentence": "　復立於諸天，　　世間還成就；　諸王及四姓，　　諸仙垂法化。",
        "from": "T16n0672_007:0638b21_0",
        "context_with_next_sentence": true
    },
    {
        "source_sentence": "　韋陀祠施等，　　當有此法興；　談論戲笑法，　　長行與解釋。",
        "from": "T16n0672_007:0638b23_0",
        "context_with_next_sentence": true
    },
    {
        "source_sentence": "　我聞如是等，　　迷惑於世間；　所受種種衣，　　若有正色者。",
        "from": "T16n0672_007:0638b25_0",
        "context_with_next_sentence": true
    },
    {
        "source_sentence": "　青泥牛糞等，　　染之令壞色；　所服一切衣，　　令離外道相。",
        "from": "T16n0672_007:0638b27_0",
        "context_with_next_sentence": true
    },
    {
        "source_sentence": "　現於修行者，　　諸佛之憧相；　亦繫於腰絛，　　漉水而飲用。",
        "from": "T16n0672_007:0638b29_0",
        "context_with_next_sentence": true
    },
    {
        "source_sentence": "　次第而乞食，　　不至於非處；　生於勝妙天，　　及生於人中。",
        "from": "T16n0672_007:0638c02_0",
        "context_with_next_sentence": true
    },
    {
        "source_sentence": "　寶相具足者，　　生天及人王；　王有四天下，　　法教久臨御。",
        "from": "T16n0672_007:0638c04_0",
        "context_with_next_sentence": true
    },
    {
        "source_sentence": "　上昇於天宮，　　由貪皆退失；　純善及三時，　　二時并極惡。",
        "from": "T16n0672_007:0638c06_0",
        "context_with_next_sentence": true
    },
    {
        "source_sentence": "　餘佛出善時，　　釋迦出惡世；　於我涅槃後，　　釋種悉達多。",
        "from": "T16n0672_007:0638c08_0",
        "context_with_next_sentence": true
    },
    {
        "source_sentence": "　毘紐大自在，　　外道等俱出；　如是我聞等，　　釋師子所說。",
        "from": "T16n0672_007:0638c10_0",
        "context_with_next_sentence": true
    },
    {
        "source_sentence": "　談古及笑語，　　毘夜娑仙說；　於我涅槃後，　　毘紐大自在，　彼說如是言：　　『我能作世間；　我名離塵佛，　　姓迦多衍那。",
        "from": "T16n0672_007:0638c12_0",
        "context_with_next_sentence": true
    },
    {
        "source_sentence": "　父名世間主，　　母號為具財；　我生瞻婆國，　　我之先祖父。",
        "from": "T16n0672_007:0638c16_0",
        "context_with_next_sentence": true
    },
    {
        "source_sentence": "　從於月種生，　　故號為月藏；　出家修苦行，　　演說千法門，　與大慧授記，　　然後當滅度。』",
        "from": "T16n0672_007:0638c18_0",
        "context_with_next_sentence": true
    },
    {
        "source_sentence": "　大慧付達摩，　　次付彌佉梨，　彌佉梨惡時，　　劫盡法當滅。",
        "from": "T16n0672_007:0638c21_0",
        "context_with_next_sentence": true
    },
    {
        "source_sentence": "　迦葉拘留孫，　　拘那含牟尼，　及我離塵垢，　　皆出純善時。",
        "from": "T16n0672_007:0638c23_0",
        "context_with_next_sentence": true
    },
    {
        "source_sentence": "　純善漸減時，　　有導師名慧，　成就大勇猛，　　覺悟於五法；　非二時三時，　　亦非極惡時，　於彼純善時，　　現成等正覺。",
        "from": "T16n0672_007:0638c25_0",
        "context_with_next_sentence": true
    },
    {
        "source_sentence": "　衣雖不割縷，　　雜碎而補成，　如孔雀尾目，　　無有人侵奪；　或二指三指，　　間錯而補成，　異此之所作，　　愚夫生貪著。",
        "from": "T16n0672_007:0638c29_0",
        "context_with_next_sentence": true
    },
    {
        "source_sentence": "　惟畜於三衣，　　恒滅貪欲火，　沐以智慧水，　　日夜三時修；　如放箭勢極，　　一墜還放一，　亦如抨酪木，　　善不善亦然。",
        "from": "T16n0672_007:0639a04_0",
        "context_with_next_sentence": true
    },
    {
        "source_sentence": "　若一能生多，　　則有別異相，　施者應如田，　　受者應如風；　若一能生多，　　一切無因有，　所作因滅壞，　　是妄計所立。",
        "from": "T16n0672_007:0639a08_0",
        "context_with_next_sentence": true
    },
    {
        "source_sentence": "　若妄計所立，　　如燈及種子，　一能生多者，　　但相似非多；　胡麻不生豆，　　稻非穬麥因，　小豆非穀種，　　云何一生多？",
        "from": "T16n0672_007:0639a12_0",
        "context_with_next_sentence": true
    },
    {
        "source_sentence": "　名手作聲論，　　廣主造王論，　順世論妄說，　　當生梵藏中；　迦多延造經，　　樹皮仙說祀，　鵂鶹出天文，　　惡世時當有。",
        "from": "T16n0672_007:0639a16_0",
        "context_with_next_sentence": true
    },
    {
        "source_sentence": "　世間諸眾生，　　福力感於王，　如法御一切，　　守護於國土；　青蟻及赤豆，　　側僻與馬行，　此等大福仙，　　未來世當出。",
        "from": "T16n0672_007:0639a20_0",
        "context_with_next_sentence": true
    },
    {
        "source_sentence": "　釋子悉達多，　　步多五髻者，　口力及聰慧，　　亦於未來出。",
        "from": "T16n0672_007:0639a24_0",
        "context_with_next_sentence": true
    },
    {
        "source_sentence": "　我在於林野，　　梵王來惠我，　鹿皮三岐杖，　　膊絛及軍持；　此大修行者，　　當成離垢尊，　說於真解脫，　　牟尼之幢相。",
        "from": "T16n0672_007:0639a26_0",
        "context_with_next_sentence": true
    },
    {
        "source_sentence": "　梵王與梵眾，　　諸天及天眾，　施我鹿皮衣，　　還歸自在宮。",
        "from": "T16n0672_007:0639b01_0",
        "context_with_next_sentence": true
    },
    {
        "source_sentence": "　我在林樹間，　　帝釋四天王，　施我妙衣服，　　及以乞食鉢。",
        "from": "T16n0672_007:0639b03_0",
        "context_with_next_sentence": true
    },
    {
        "source_sentence": "　若立不生論，　　是因生復生，　如是立無生，　　惟是虛言說。",
        "from": "T16n0672_007:0639b05_0",
        "context_with_next_sentence": true
    },
    {
        "source_sentence": "　無始所積集，　　無明為心因；　生滅而相續，　　妄計所分別。",
        "from": "T16n0672_007:0639b07_0",
        "context_with_next_sentence": true
    },
    {
        "source_sentence": "　僧佉論有二，　　勝性及變異。",
        "from": "T16n0672_007:0639b09_0",
        "context_with_next_sentence": true
    },
    {
        "source_sentence": "　勝中有所作，　　所作應自成；　勝性與物俱，　　求那說差別。",
        "from": "T16n0672_007:0639b10_0",
        "context_with_next_sentence": true
    },
    {
        "source_sentence": "　作所作種種，　　變異不可得；　如水銀清淨，　　塵垢不能染。",
        "from": "T16n0672_007:0639b12_0",
        "context_with_next_sentence": true
    },
    {
        "source_sentence": "　藏識淨亦然，　　眾生所依止；　如興渠葱氣，　　鹽味及胎藏。",
        "from": "T16n0672_007:0639b14_0",
        "context_with_next_sentence": true
    },
    {
        "source_sentence": "　種子亦如是，　　云何而不生？",
        "from": "T16n0672_007:0639b16_0",
        "context_with_next_sentence": true
    },
    {
        "source_sentence": "　一性及異性，　　俱不俱亦然。",
        "from": "T16n0672_007:0639b17_0",
        "context_with_next_sentence": true
    },
    {
        "source_sentence": "　非所取之有，　　非無非有為；　馬中牛性離，　　蘊中我亦然。",
        "from": "T16n0672_007:0639b18_0",
        "context_with_next_sentence": true
    },
    {
        "source_sentence": "　所說為無為，　　悉皆無自性；　理教等求我，　　是妄垢惡見。",
        "from": "T16n0672_007:0639b20_0",
        "context_with_next_sentence": true
    },
    {
        "source_sentence": "　不了故說有，　　惟妄取無餘；　諸蘊中之我，　　一異皆不成。",
        "from": "T16n0672_007:0639b22_0",
        "context_with_next_sentence": true
    },
    {
        "source_sentence": "　彼過失顯然，　　妄計者不覺；　如水鏡及眼，　　現於種種影。",
        "from": "T16n0672_007:0639b24_0",
        "context_with_next_sentence": true
    },
    {
        "source_sentence": "　遠離一異性，　　蘊中我亦然；　行者修於定，　　見諦及以道。",
        "from": "T16n0672_007:0639b26_0",
        "context_with_next_sentence": true
    },
    {
        "source_sentence": "　勤修此三種，　　解脫諸惡見；　猶如孔隙中，　　見電光速滅。",
        "from": "T16n0672_007:0639b28_0",
        "context_with_next_sentence": true
    },
    {
        "source_sentence": "　法遷變亦然，　　不應起分別；　愚夫心迷惑，　　取涅槃有無。",
        "from": "T16n0672_007:0639c01_0",
        "context_with_next_sentence": true
    },
    {
        "source_sentence": "　若得聖見者，　　如實而能了；　應知變異法，　　遠離於生滅。",
        "from": "T16n0672_007:0639c03_0",
        "context_with_next_sentence": true
    },
    {
        "source_sentence": "　亦離於有無，　　及以能所相；　應知變異法，　　遠離外道論。",
        "from": "T16n0672_007:0639c05_0",
        "context_with_next_sentence": true
    },
    {
        "source_sentence": "　亦離於名相，　　內我見亦滅；　諸天樂觸身，　　地獄苦逼體。",
        "from": "T16n0672_007:0639c07_0",
        "context_with_next_sentence": true
    },
    {
        "source_sentence": "　若無彼中有，　　諸識不得生；　應知諸趣中，　　眾生種種身。",
        "from": "T16n0672_007:0639c09_0",
        "context_with_next_sentence": true
    },
    {
        "source_sentence": "　胎卵濕生等，　　皆隨中有生；　離聖教正理，　　欲滅惑反增。",
        "from": "T16n0672_007:0639c11_0",
        "context_with_next_sentence": true
    },
    {
        "source_sentence": "　是外道狂言，　　智者不應說；　先應決了我，　　及分別諸取，　以如石女兒，　　無決了分別。",
        "from": "T16n0672_007:0639c13_0",
        "context_with_next_sentence": true
    },
    {
        "source_sentence": "　我離於肉眼，　　以天眼慧眼，　見諸眾生身，　　離諸行諸蘊；　觀見諸行中，　　有好色惡色，　解脫非解脫，　　有住天中者；　諸趣所受身，　　惟我能了達。",
        "from": "T16n0672_007:0639c16_0",
        "context_with_next_sentence": true
    },
    {
        "source_sentence": "　超過世所知，　　非計度境界；　無我而生心，　　此心云何生？",
        "from": "T16n0672_007:0639c21_0",
        "context_with_next_sentence": true
    },
    {
        "source_sentence": "　豈不說心生，　　如河燈種子；　若無無明等，　　心識則不生。",
        "from": "T16n0672_007:0639c23_0",
        "context_with_next_sentence": true
    },
    {
        "source_sentence": "　離無明無識，　　云何生相續？",
        "from": "T16n0672_007:0639c25_0",
        "context_with_next_sentence": true
    },
    {
        "source_sentence": "　妄計者所說，　　三世及非世，　第五不可說，　　諸佛之所知。",
        "from": "T16n0672_007:0639c26_0",
        "context_with_next_sentence": true
    },
    {
        "source_sentence": "　諸行取所住，　　彼亦為智因，　不應說智慧，　　而名為諸行。",
        "from": "T16n0672_007:0639c28_0",
        "context_with_next_sentence": true
    },
    {
        "source_sentence": "　有此因緣故，　　則有此法生，　無別有作者，　　是我之所說。",
        "from": "T16n0672_007:0640a01_0",
        "context_with_next_sentence": true
    },
    {
        "source_sentence": "　風不能生火，　　而令火熾然，　亦由風故滅，　　云何喻於我？",
        "from": "T16n0672_007:0640a03_0",
        "context_with_next_sentence": true
    },
    {
        "source_sentence": "　所說為無為，　　皆離於諸取。",
        "from": "T16n0672_007:0640a05_0",
        "context_with_next_sentence": true
    },
    {
        "source_sentence": "　云何愚分別，　　以火成立我？",
        "from": "T16n0672_007:0640a06_0",
        "context_with_next_sentence": true
    },
    {
        "source_sentence": "　諸緣展轉力，　　是故能生火。",
        "from": "T16n0672_007:0640a07_0",
        "context_with_next_sentence": true
    },
    {
        "source_sentence": "　若分別如火，　　是我從誰生？",
        "from": "T16n0672_007:0640a08_0",
        "context_with_next_sentence": true
    },
    {
        "source_sentence": "　意等為因故，　　諸蘊處積集。",
        "from": "T16n0672_007:0640a09_0",
        "context_with_next_sentence": true
    },
    {
        "source_sentence": "　無我之商主，　　常與心俱起；　此二常如日，　　遠離能所作。",
        "from": "T16n0672_007:0640a10_0",
        "context_with_next_sentence": true
    },
    {
        "source_sentence": "　非火能成立，　　妄計者不知；　眾生心涅槃，　　本性常清淨。",
        "from": "T16n0672_007:0640a12_0",
        "context_with_next_sentence": true
    },
    {
        "source_sentence": "　無始過習染，　　無異如虛空；　象臥等外道，　　諸見所雜染。",
        "from": "T16n0672_007:0640a14_0",
        "context_with_next_sentence": true
    },
    {
        "source_sentence": "　意識之所覆，　　計火等為淨；　若得如實見，　　便能斷煩惱。",
        "from": "T16n0672_007:0640a16_0",
        "context_with_next_sentence": true
    },
    {
        "source_sentence": "　捨邪喻稠林，　　到聖所行處；　智所知差別，　　各異而分別。",
        "from": "T16n0672_007:0640a18_0",
        "context_with_next_sentence": true
    },
    {
        "source_sentence": "　無智者不知，　　說所不應說，　如愚執異材，　　作栴檀沈水，　妄計與真智，　　當知亦復然。",
        "from": "T16n0672_007:0640a20_0",
        "context_with_next_sentence": true
    },
    {
        "source_sentence": "　食訖持鉢歸，　　洗濯令清淨，　澡漱口餘味，　　應當如是修。",
        "from": "T16n0672_007:0640a23_0",
        "context_with_next_sentence": true
    },
    {
        "source_sentence": "　若於此法門，　　如理正思惟。",
        "from": "T16n0672_007:0640a25_0",
        "context_with_next_sentence": true
    },
    {
        "source_sentence": "　淨信離分別，　　成就最勝定；　離著處於義，　　成金光法燈。",
        "from": "T16n0672_007:0640a26_0",
        "context_with_next_sentence": true
    },
    {
        "source_sentence": "　分別於有無，　　及諸惡見網；　三毒等皆離，　　得佛手灌頂。",
        "from": "T16n0672_007:0640a28_0",
        "context_with_next_sentence": true
    },
    {
        "source_sentence": "　外道執能作，　　迷方及無因；　於緣起驚怖，　　斷滅無聖性。",
        "from": "T16n0672_007:0640b01_0",
        "context_with_next_sentence": true
    },
    {
        "source_sentence": "　變起諸果報，　　謂諸識及意；　意從賴耶生，　　識依末那起。",
        "from": "T16n0672_007:0640b03_0",
        "context_with_next_sentence": true
    },
    {
        "source_sentence": "　賴耶起諸心，　　如海起波浪；　習氣以為因，　　隨緣而生起。",
        "from": "T16n0672_007:0640b05_0",
        "context_with_next_sentence": true
    },
    {
        "source_sentence": "　剎那相鈎鎖，　　取自心境界；　種種諸形相，　　意根等識生。",
        "from": "T16n0672_007:0640b07_0",
        "context_with_next_sentence": true
    },
    {
        "source_sentence": "　由無始惡習，　　似外境而生；　所見惟自心，　　非外道所了。",
        "from": "T16n0672_007:0640b09_0",
        "context_with_next_sentence": true
    },
    {
        "source_sentence": "　因彼而緣彼，　　而生於餘識；　是故起諸見，　　流轉於生死。",
        "from": "T16n0672_007:0640b11_0",
        "context_with_next_sentence": true
    },
    {
        "source_sentence": "　諸法如幻夢，　　水月焰乾城；　當知一切法，　　惟是自分別。",
        "from": "T16n0672_007:0640b13_0",
        "context_with_next_sentence": true
    },
    {
        "source_sentence": "　正智依真如，　　而起諸三昧；　如幻首楞嚴，　　如是等差別。",
        "from": "T16n0672_007:0640b15_0",
        "context_with_next_sentence": true
    },
    {
        "source_sentence": "　得入於諸地，　　自在及神通；　成就如幻智，　　諸佛灌其頂。",
        "from": "T16n0672_007:0640b17_0",
        "context_with_next_sentence": true
    },
    {
        "source_sentence": "　見世間虛妄，　　是時心轉依；　獲得歡喜地，　　諸地及佛地。",
        "from": "T16n0672_007:0640b19_0",
        "context_with_next_sentence": true
    },
    {
        "source_sentence": "　既得轉依已，　　如眾色摩尼；　利益諸眾生，　　應現如水月。",
        "from": "T16n0672_007:0640b21_0",
        "context_with_next_sentence": true
    },
    {
        "source_sentence": "　捨離有無見，　　及以俱不俱；　過於二乘行，　　亦超第七地。",
        "from": "T16n0672_007:0640b23_0",
        "context_with_next_sentence": true
    },
    {
        "source_sentence": "　自內現證法，　　地地而修治；　遠離諸外道，　　應說是大乘。",
        "from": "T16n0672_007:0640b25_0",
        "context_with_next_sentence": true
    },
    {
        "source_sentence": "　說解脫法門，　　如兔角摩尼；　捨離於分別，　　離死及遷滅。",
        "from": "T16n0672_007:0640b27_0",
        "context_with_next_sentence": true
    },
    {
        "source_sentence": "　教由理故成，　　理由教故顯；　當依此教理，　　勿更餘分別。」",
        "from": "T16n0672_007:0640b29_0",
        "context_with_next_sentence": true
    },
    {
        "source_sentence": "大乘入楞伽經卷第七",
        "from": "T16n0672_007:0640c02_0",
        "context_with_next_sentence": false
    }
]