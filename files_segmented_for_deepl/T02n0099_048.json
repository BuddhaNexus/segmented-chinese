[
    {
        "source_sentence": "雜阿含經卷第四十八",
        "from": "T02n0099_048:0348b04_0",
        "context_with_next_sentence": true
    },
    {
        "source_sentence": "宋天竺三藏求那跋陀羅譯",
        "from": "T02n0099_048:0348b06_0",
        "context_with_next_sentence": true
    },
    {
        "source_sentence": "（一二六七）如是我聞：一時，佛住舍衛國祇樹給孤獨園。",
        "from": "T02n0099_048:0348b07_0",
        "context_with_next_sentence": true
    },
    {
        "source_sentence": "時，有一天子，容色絕妙，於後夜時來詣佛所，稽首佛足，退坐一面。",
        "from": "T02n0099_048:0348b08_1",
        "context_with_next_sentence": true
    },
    {
        "source_sentence": "身諸光明遍照祇樹給孤獨園。",
        "from": "T02n0099_048:0348b09_2",
        "context_with_next_sentence": true
    },
    {
        "source_sentence": "時，彼天子白佛言：「世尊！",
        "from": "T02n0099_048:0348b10_3",
        "context_with_next_sentence": true
    },
    {
        "source_sentence": "比丘！",
        "from": "T02n0099_048:0348b10_4",
        "context_with_next_sentence": true
    },
    {
        "source_sentence": "比丘度駛流耶？」",
        "from": "T02n0099_048:0348b11_5",
        "context_with_next_sentence": true
    },
    {
        "source_sentence": "佛言：「如是，天子！」",
        "from": "T02n0099_048:0348b11_6",
        "context_with_next_sentence": true
    },
    {
        "source_sentence": "天子復問：「無所攀緣，亦無所住，度駛流耶？」",
        "from": "T02n0099_048:0348b11_7",
        "context_with_next_sentence": true
    },
    {
        "source_sentence": "佛言：「如是，天子！」",
        "from": "T02n0099_048:0348b12_8",
        "context_with_next_sentence": true
    },
    {
        "source_sentence": "天子復問：「無所攀緣，亦無所住而度駛流，其義云何？」",
        "from": "T02n0099_048:0348b13_9",
        "context_with_next_sentence": true
    },
    {
        "source_sentence": "佛言：「天子！",
        "from": "T02n0099_048:0348b14_10",
        "context_with_next_sentence": true
    },
    {
        "source_sentence": "我如是如是抱，如是如是直進，則不為水之所漂。",
        "from": "T02n0099_048:0348b14_11",
        "context_with_next_sentence": true
    },
    {
        "source_sentence": "如是如是不抱。",
        "from": "T02n0099_048:0348b16_0",
        "context_with_next_sentence": true
    },
    {
        "source_sentence": "如是如是不直進，則為水所漂。",
        "from": "T02n0099_048:0348b16_1",
        "context_with_next_sentence": true
    },
    {
        "source_sentence": "如是，天子！",
        "from": "T02n0099_048:0348b17_2",
        "context_with_next_sentence": true
    },
    {
        "source_sentence": "名為無所攀緣，亦無所住而度駛流。」",
        "from": "T02n0099_048:0348b17_3",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0348b18_4",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0348b21_0",
        "context_with_next_sentence": true
    },
    {
        "source_sentence": "（一二六八）如是我聞：一時，佛住舍衛國祇樹給孤獨園。",
        "from": "T02n0099_048:0348b23_0",
        "context_with_next_sentence": true
    },
    {
        "source_sentence": "時，有一天子，容色絕妙，於後夜時來詣佛所，稽首佛足，退坐一面。",
        "from": "T02n0099_048:0348b24_1",
        "context_with_next_sentence": true
    },
    {
        "source_sentence": "其身光明遍照祇樹給孤獨園。",
        "from": "T02n0099_048:0348b25_2",
        "context_with_next_sentence": true
    },
    {
        "source_sentence": "時，彼天子白佛言：「比丘知一切眾生所著、所集，決定解脫、廣解脫、極廣解脫耶？」",
        "from": "T02n0099_048:0348b26_3",
        "context_with_next_sentence": true
    },
    {
        "source_sentence": "佛告天子：「我悉知一切眾生所著、所集，決定解脫、廣解脫、極廣解脫。」",
        "from": "T02n0099_048:0348b28_4",
        "context_with_next_sentence": true
    },
    {
        "source_sentence": "天子白佛：「比丘云何知一切眾生所著、所集，決定解脫、廣解脫、極廣解脫？」",
        "from": "T02n0099_048:0348b29_5",
        "context_with_next_sentence": true
    },
    {
        "source_sentence": "佛告天子：「愛喜滅盡，我心解脫；心解脫已，故知一切眾生所著、所集，決定解脫、廣解脫、極廣解脫。」",
        "from": "T02n0099_048:0348c02_6",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0348c04_7",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0348c07_0",
        "context_with_next_sentence": true
    },
    {
        "source_sentence": "（一二六九）如是我聞：一時，佛住舍衛國祇樹給孤獨園。",
        "from": "T02n0099_048:0348c09_0",
        "context_with_next_sentence": true
    },
    {
        "source_sentence": "時，有一天子，容色絕妙，於後夜時來詣佛所，稽首佛足，身諸光明遍照祇樹給孤獨園。",
        "from": "T02n0099_048:0348c10_1",
        "context_with_next_sentence": true
    },
    {
        "source_sentence": "時，彼天子說偈問佛：「誰度於諸流？",
        "from": "T02n0099_048:0348c12_2",
        "context_with_next_sentence": true
    },
    {
        "source_sentence": "　　晝夜勤精進，　不攀亦不住，　　何染而不著？」",
        "from": "T02n0099_048:0348c13_3",
        "context_with_next_sentence": true
    },
    {
        "source_sentence": "爾時，世尊說偈答言：「一切戒具足，　　智慧善正受，　內思惟繫念，　　度難度諸流。",
        "from": "T02n0099_048:0348c15_0",
        "context_with_next_sentence": true
    },
    {
        "source_sentence": "　不樂於欲想，　　超越於色結，　不繫亦不住，　　於染亦不著。」",
        "from": "T02n0099_048:0348c18_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0348c20_0",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0348c23_0",
        "context_with_next_sentence": true
    },
    {
        "source_sentence": "（一二七〇）如是我聞：一時，佛住王舍城山谷精舍。",
        "from": "T02n0099_048:0348c25_0",
        "context_with_next_sentence": true
    },
    {
        "source_sentence": "時，有拘迦尼，是光明天女，容色絕妙，於後夜時來詣佛所，稽首佛足，身諸光明遍照山谷。",
        "from": "T02n0099_048:0348c26_1",
        "context_with_next_sentence": true
    },
    {
        "source_sentence": "時，拘迦尼天女而說偈言：「其心不為惡，　　及身口世間，　五欲悉虛空，　　正智正繫念。",
        "from": "T02n0099_048:0348c28_2",
        "context_with_next_sentence": true
    },
    {
        "source_sentence": "　不習近眾苦，　　非義和合者。」",
        "from": "T02n0099_048:0349a02_0",
        "context_with_next_sentence": true
    },
    {
        "source_sentence": "佛告天女：「如是，如是。",
        "from": "T02n0099_048:0349a03_0",
        "context_with_next_sentence": true
    },
    {
        "source_sentence": "「其心不為惡，　　及身口世間，　五欲悉虛空，　　正智正繫念。",
        "from": "T02n0099_048:0349a04_0",
        "context_with_next_sentence": true
    },
    {
        "source_sentence": "　不習近眾苦，　　非義和合者。」",
        "from": "T02n0099_048:0349a06_0",
        "context_with_next_sentence": true
    },
    {
        "source_sentence": "時，拘迦那娑天女聞佛所說，歡喜隨喜，稽首佛足，即沒不現。",
        "from": "T02n0099_048:0349a07_0",
        "context_with_next_sentence": true
    },
    {
        "source_sentence": "爾時，世尊夜過晨朝，入於僧中，敷尼師壇，於大眾前坐，告諸比丘：「昨日夜後，有拘迦那天女，容色絕妙，來詣我所，稽首我足，退坐一面而說偈言：「其心不為惡，　　及身口世間，　五欲悉虛空，　　正智正繫念，　不習近眾苦，　　非義和合者。」",
        "from": "T02n0099_048:0349a09_0",
        "context_with_next_sentence": true
    },
    {
        "source_sentence": "我即答言：「如是，天女！",
        "from": "T02n0099_048:0349a16_0",
        "context_with_next_sentence": true
    },
    {
        "source_sentence": "如是，天女！",
        "from": "T02n0099_048:0349a16_1",
        "context_with_next_sentence": true
    },
    {
        "source_sentence": "「其心不為惡，　　及身口世間，　五欲悉虛空，　　正智正繫念。",
        "from": "T02n0099_048:0349a17_0",
        "context_with_next_sentence": true
    },
    {
        "source_sentence": "　不習近眾苦，　　非義和合者。",
        "from": "T02n0099_048:0349a19_0",
        "context_with_next_sentence": true
    },
    {
        "source_sentence": "「說是語時，拘迦尼天女聞我所說，歡喜隨喜，稽首我足，即沒不現。」",
        "from": "T02n0099_048:0349a20_0",
        "context_with_next_sentence": true
    },
    {
        "source_sentence": "佛說此經已，諸比丘聞佛所說，歡喜奉行。",
        "from": "T02n0099_048:0349a21_1",
        "context_with_next_sentence": true
    },
    {
        "source_sentence": "（一二七一）如是我聞：一時，佛住王舍城山谷精舍。",
        "from": "T02n0099_048:0349a23_0",
        "context_with_next_sentence": true
    },
    {
        "source_sentence": "爾時，尊者阿難告諸比丘：「我今當說四句法經。",
        "from": "T02n0099_048:0349a24_1",
        "context_with_next_sentence": true
    },
    {
        "source_sentence": "諦聽，善思，當為汝說何等為四句法經。」",
        "from": "T02n0099_048:0349a25_2",
        "context_with_next_sentence": true
    },
    {
        "source_sentence": "爾時，尊者阿難即說偈言：「其心不為惡，　　及身口世間，　五欲悉虛空，　　正智正繫念。",
        "from": "T02n0099_048:0349a26_3",
        "context_with_next_sentence": true
    },
    {
        "source_sentence": "　不習近眾苦，　　非義和合者。",
        "from": "T02n0099_048:0349a29_0",
        "context_with_next_sentence": true
    },
    {
        "source_sentence": "「諸比丘！",
        "from": "T02n0099_048:0349b01_0",
        "context_with_next_sentence": true
    },
    {
        "source_sentence": "是名四句法經。」",
        "from": "T02n0099_048:0349b01_1",
        "context_with_next_sentence": true
    },
    {
        "source_sentence": "爾時，有一異婆羅門，去尊者阿難不遠，為諸年少婆羅門受誦經。",
        "from": "T02n0099_048:0349b01_2",
        "context_with_next_sentence": true
    },
    {
        "source_sentence": "時，彼婆羅門作是念：「若沙門阿難所說偈，於我所說經，便是非人所說。」",
        "from": "T02n0099_048:0349b03_3",
        "context_with_next_sentence": true
    },
    {
        "source_sentence": "時，彼婆羅門即往詣佛所，與世尊面相問訊慰勞已，退坐一面，白佛言：「瞿曇！",
        "from": "T02n0099_048:0349b04_4",
        "context_with_next_sentence": true
    },
    {
        "source_sentence": "沙門阿難所說偈言：「其心不為惡，　　及身口世間，　五欲悉虛空，　　正智正繫念。",
        "from": "T02n0099_048:0349b06_5",
        "context_with_next_sentence": true
    },
    {
        "source_sentence": "　不習近眾苦，　　非義和合者。",
        "from": "T02n0099_048:0349b09_0",
        "context_with_next_sentence": true
    },
    {
        "source_sentence": "「如是等所說，則是非人語，非為人語。」",
        "from": "T02n0099_048:0349b10_0",
        "context_with_next_sentence": true
    },
    {
        "source_sentence": "佛告婆羅門：「如是，如是，婆羅門！",
        "from": "T02n0099_048:0349b10_1",
        "context_with_next_sentence": true
    },
    {
        "source_sentence": "是非人語，非為人語也。",
        "from": "T02n0099_048:0349b11_2",
        "context_with_next_sentence": true
    },
    {
        "source_sentence": "時，有拘迦尼天女來詣我所，稽首我足，退坐一面而說偈言：「其心不為惡，　　及身口世間，　五欲悉虛空，　　正智正繫念。",
        "from": "T02n0099_048:0349b12_3",
        "context_with_next_sentence": true
    },
    {
        "source_sentence": "　不習近眾苦，　　非義和合者。」",
        "from": "T02n0099_048:0349b16_0",
        "context_with_next_sentence": true
    },
    {
        "source_sentence": "「我時答言：『如是，如是，如天女所言：「『「其心不為惡，　　及身口世間，　　　五欲悉虛空，　　正智正繫念。",
        "from": "T02n0099_048:0349b17_0",
        "context_with_next_sentence": true
    },
    {
        "source_sentence": "　　　不習近眾苦，　　非義和合者。」』",
        "from": "T02n0099_048:0349b20_0",
        "context_with_next_sentence": true
    },
    {
        "source_sentence": "「是故，婆羅門！",
        "from": "T02n0099_048:0349b21_0",
        "context_with_next_sentence": true
    },
    {
        "source_sentence": "當知此所說偈，是非人所說，非是人所說也。」",
        "from": "T02n0099_048:0349b21_1",
        "context_with_next_sentence": true
    },
    {
        "source_sentence": "佛說此經已，彼婆羅門聞佛所說，歡喜隨喜，禮佛足而去。",
        "from": "T02n0099_048:0349b22_2",
        "context_with_next_sentence": true
    },
    {
        "source_sentence": "（一二七二）如是我聞：一時，佛住王舍城山谷精舍。",
        "from": "T02n0099_048:0349b24_0",
        "context_with_next_sentence": true
    },
    {
        "source_sentence": "時，有拘迦那娑天女，是光明天女，起大電光熾然，歸佛、歸法、歸比丘僧，來詣佛所，稽首佛足，退坐一面。",
        "from": "T02n0099_048:0349b25_1",
        "context_with_next_sentence": true
    },
    {
        "source_sentence": "其身光明普照山谷，即於佛前而說偈言「其心不為惡，　　及身口世間，　五欲悉虛空，　　正智正繫念。",
        "from": "T02n0099_048:0349b27_2",
        "context_with_next_sentence": true
    },
    {
        "source_sentence": "　不習近眾苦，　　非義和合者。」",
        "from": "T02n0099_048:0349c02_0",
        "context_with_next_sentence": true
    },
    {
        "source_sentence": "爾時，世尊告天女言：「如是，如是，天女！",
        "from": "T02n0099_048:0349c03_0",
        "context_with_next_sentence": true
    },
    {
        "source_sentence": "如汝所說：「『其心不為惡，　　及身口世間，　　五欲悉虛空，　　正智正繫念。",
        "from": "T02n0099_048:0349c03_1",
        "context_with_next_sentence": true
    },
    {
        "source_sentence": "　　不習近眾苦，　　非義和合者。』」",
        "from": "T02n0099_048:0349c07_0",
        "context_with_next_sentence": true
    },
    {
        "source_sentence": "爾時，拘迦那娑天女聞佛所說，歡喜隨喜，稽首佛足，即沒不現。",
        "from": "T02n0099_048:0349c08_0",
        "context_with_next_sentence": true
    },
    {
        "source_sentence": "爾時，世尊夜過晨朝入僧中，敷尼師壇，於大眾前坐，告諸比丘：「於昨後夜，拘迦那娑天女，光明之天女，來詣我所，稽首我足，退坐一面。",
        "from": "T02n0099_048:0349c09_1",
        "context_with_next_sentence": true
    },
    {
        "source_sentence": "而說偈言：「『其心不為惡，　　及身口世間，　　五欲悉虛空，　　正智正繫念。",
        "from": "T02n0099_048:0349c12_2",
        "context_with_next_sentence": true
    },
    {
        "source_sentence": "　　不習近眾苦，　　非義和合者。』",
        "from": "T02n0099_048:0349c15_0",
        "context_with_next_sentence": true
    },
    {
        "source_sentence": "「我時答言：『如是，天女！",
        "from": "T02n0099_048:0349c16_0",
        "context_with_next_sentence": true
    },
    {
        "source_sentence": "如是，天女！",
        "from": "T02n0099_048:0349c16_1",
        "context_with_next_sentence": true
    },
    {
        "source_sentence": "如汝所說：「『「其心不為惡，　　及身口世間，　　　五欲悉虛空，　　正智正繫念。",
        "from": "T02n0099_048:0349c16_2",
        "context_with_next_sentence": true
    },
    {
        "source_sentence": "　　　不習近眾苦，　　非義和合者。」』",
        "from": "T02n0099_048:0349c19_0",
        "context_with_next_sentence": true
    },
    {
        "source_sentence": "「拘迦那天女，　　電光炎熾然，　敬禮佛法僧，　　說偈義饒益。」",
        "from": "T02n0099_048:0349c20_0",
        "context_with_next_sentence": true
    },
    {
        "source_sentence": "佛說此經已，諸比丘聞佛所說，歡喜奉行。",
        "from": "T02n0099_048:0349c22_0",
        "context_with_next_sentence": true
    },
    {
        "source_sentence": "（一二七三）如是我聞：一時，佛住王舍城山谷精舍。",
        "from": "T02n0099_048:0349c23_0",
        "context_with_next_sentence": true
    },
    {
        "source_sentence": "時，有拘迦那娑天女，光明之天女，放電光明，炎照熾然，於後夜時來詣佛所，稽首佛足，退坐一面。",
        "from": "T02n0099_048:0349c24_1",
        "context_with_next_sentence": true
    },
    {
        "source_sentence": "其身光明普照山谷，即於佛前而說偈言：「我能廣分別，　　如來正法律，　今且但略說，　　足以表其心。",
        "from": "T02n0099_048:0349c26_2",
        "context_with_next_sentence": true
    },
    {
        "source_sentence": "　其心不為惡，　　及身口世間，　五欲悉虛空，　　正智正繫念。",
        "from": "T02n0099_048:0350a01_0",
        "context_with_next_sentence": true
    },
    {
        "source_sentence": "　不習近眾苦，　　非義和合者。」",
        "from": "T02n0099_048:0350a03_0",
        "context_with_next_sentence": true
    },
    {
        "source_sentence": "佛告天女：「如是，天女！",
        "from": "T02n0099_048:0350a04_0",
        "context_with_next_sentence": true
    },
    {
        "source_sentence": "如是，天女！",
        "from": "T02n0099_048:0350a04_1",
        "context_with_next_sentence": true
    },
    {
        "source_sentence": "如汝所說：「『其心不為惡，　　及身口世間，　　五欲悉虛空，　　正智正繫念。",
        "from": "T02n0099_048:0350a04_2",
        "context_with_next_sentence": true
    },
    {
        "source_sentence": "　　不習近眾苦，　　非義和合者。』」",
        "from": "T02n0099_048:0350a07_0",
        "context_with_next_sentence": true
    },
    {
        "source_sentence": "時，拘迦那娑天女聞佛所說，歡喜稽首，即沒不現。",
        "from": "T02n0099_048:0350a08_0",
        "context_with_next_sentence": true
    },
    {
        "source_sentence": "爾時，世尊夜過晨朝，入於僧前，於大眾中敷座而坐，告諸比丘：「昨後夜時，拘迦那娑天女來詣我所，恭敬作禮，退坐一面而說偈言：「我能廣分別，　　如來正法律，　今且但略說，　　足以表我心。",
        "from": "T02n0099_048:0350a10_0",
        "context_with_next_sentence": true
    },
    {
        "source_sentence": "　其心不為惡，　　及身口世間，　五欲悉虛空，　　正智正繫念。",
        "from": "T02n0099_048:0350a16_0",
        "context_with_next_sentence": true
    },
    {
        "source_sentence": "　不習近眾苦，　　非義和合者。」",
        "from": "T02n0099_048:0350a18_0",
        "context_with_next_sentence": true
    },
    {
        "source_sentence": "「我時答言：『如是，天女！",
        "from": "T02n0099_048:0350a19_0",
        "context_with_next_sentence": true
    },
    {
        "source_sentence": "如汝所說：「『「其心不為惡，　　及身口世間，　　　五欲悉虛偽，　　正智正繫念。",
        "from": "T02n0099_048:0350a19_1",
        "context_with_next_sentence": true
    },
    {
        "source_sentence": "　　　不習近眾苦，　　非義和合者。」』",
        "from": "T02n0099_048:0350a22_0",
        "context_with_next_sentence": true
    },
    {
        "source_sentence": "「時，彼天女聞我所說，歡喜隨喜，稽首我足，即沒不現。」",
        "from": "T02n0099_048:0350a23_0",
        "context_with_next_sentence": true
    },
    {
        "source_sentence": "佛說此經已，諸比丘聞佛所說，歡喜奉行。",
        "from": "T02n0099_048:0350a24_1",
        "context_with_next_sentence": true
    },
    {
        "source_sentence": "（一二七四）如是我聞：一時，佛住毘舍離獼猴池側重閣講堂。",
        "from": "T02n0099_048:0350a26_0",
        "context_with_next_sentence": true
    },
    {
        "source_sentence": "時，有拘迦那娑天女、朱盧陀天女，容色絕妙，於後夜時來詣佛所，稽首佛足，退坐一面。",
        "from": "T02n0099_048:0350a27_1",
        "context_with_next_sentence": true
    },
    {
        "source_sentence": "其身光明遍照一切獼猴池側。",
        "from": "T02n0099_048:0350a29_2",
        "context_with_next_sentence": true
    },
    {
        "source_sentence": "時，朱盧陀天女說偈白佛：「大師等正覺，　　住毘舍離國，　拘迦那朱盧，　　稽首恭敬禮。",
        "from": "T02n0099_048:0350b01_3",
        "context_with_next_sentence": true
    },
    {
        "source_sentence": "　我昔未曾聞，　　牟尼正法律，　今乃得親見，　　現前說正法。",
        "from": "T02n0099_048:0350b04_0",
        "context_with_next_sentence": true
    },
    {
        "source_sentence": "　若於聖法律，　　惡慧生厭惡，　必當墮惡道，　　長夜受諸苦。",
        "from": "T02n0099_048:0350b06_0",
        "context_with_next_sentence": true
    },
    {
        "source_sentence": "　若於聖法律，　　正念律儀備，　彼則生天上，　　長夜受安樂。」",
        "from": "T02n0099_048:0350b08_0",
        "context_with_next_sentence": true
    },
    {
        "source_sentence": "拘迦娑天女復說偈言：「其心不為惡，　　及身口世間，　五欲悉虛偽，　　正智正繫念。",
        "from": "T02n0099_048:0350b10_0",
        "context_with_next_sentence": true
    },
    {
        "source_sentence": "　不習近眾苦，　　非義和合者。」",
        "from": "T02n0099_048:0350b13_0",
        "context_with_next_sentence": true
    },
    {
        "source_sentence": "佛告天女：「如是，如是，如汝所說：「『其心不為惡，　　及身口世間，　　五欲悉虛偽，　　正智正繫念。",
        "from": "T02n0099_048:0350b14_0",
        "context_with_next_sentence": true
    },
    {
        "source_sentence": "　　不習近眾苦，　　非義和合者。』」",
        "from": "T02n0099_048:0350b17_0",
        "context_with_next_sentence": true
    },
    {
        "source_sentence": "時，彼天女聞佛所說，歡喜隨喜，即沒不現。",
        "from": "T02n0099_048:0350b18_0",
        "context_with_next_sentence": true
    },
    {
        "source_sentence": "爾時，世尊夜過晨朝入僧中，敷座而坐，告諸比丘：「昨後夜時，有二天女，容色絕妙，來詣我所，為我作禮，退坐一面。",
        "from": "T02n0099_048:0350b19_0",
        "context_with_next_sentence": true
    },
    {
        "source_sentence": "朱盧陀天女而說偈言：「『大師等正覺，　　住毘舍離國，　　我拘迦那娑，　　及以朱盧陀。",
        "from": "T02n0099_048:0350b21_1",
        "context_with_next_sentence": true
    },
    {
        "source_sentence": "　　如是二天女，　　稽首禮佛足，　　我昔未曾聞，　　牟尼正法律。",
        "from": "T02n0099_048:0350b25_0",
        "context_with_next_sentence": true
    },
    {
        "source_sentence": "　　今乃見正覺，　　演說微妙法，　　若於正法律，　　厭惡住惡慧。",
        "from": "T02n0099_048:0350b27_0",
        "context_with_next_sentence": true
    },
    {
        "source_sentence": "　　必墮於惡道，　　長夜受大苦，　　若於正法律，　　正念律儀備。",
        "from": "T02n0099_048:0350b29_0",
        "context_with_next_sentence": true
    },
    {
        "source_sentence": "　　生善趣天上，　　長夜受安樂。』",
        "from": "T02n0099_048:0350c01_0",
        "context_with_next_sentence": true
    },
    {
        "source_sentence": "「拘迦那天女復說偈言：「『其心不為惡，　　及身口世間，　　五欲悉虛偽，　　正智正繫念。",
        "from": "T02n0099_048:0350c02_0",
        "context_with_next_sentence": true
    },
    {
        "source_sentence": "　　不習近眾苦，　　非義和合者。』",
        "from": "T02n0099_048:0350c05_0",
        "context_with_next_sentence": true
    },
    {
        "source_sentence": "「我時答言：『如是，如是，如汝所說：「『「其心不為惡，　　及身口世間，　　　五欲悉虛偽，　　正智正繫念。",
        "from": "T02n0099_048:0350c06_0",
        "context_with_next_sentence": true
    },
    {
        "source_sentence": "　　　不習近眾苦，　　非義和合者。」』」",
        "from": "T02n0099_048:0350c09_0",
        "context_with_next_sentence": true
    },
    {
        "source_sentence": "佛說此經已，諸比丘聞佛所說，歡喜奉行。",
        "from": "T02n0099_048:0350c10_0",
        "context_with_next_sentence": true
    },
    {
        "source_sentence": "（一二七五）如是我聞：一時，佛住舍衛國祇樹給孤獨園。",
        "from": "T02n0099_048:0350c11_0",
        "context_with_next_sentence": true
    },
    {
        "source_sentence": "時，有天子容色絕妙，於後夜時來詣佛所，稽首佛足，退坐一面。",
        "from": "T02n0099_048:0350c12_1",
        "context_with_next_sentence": true
    },
    {
        "source_sentence": "其身光明遍照祇樹給孤獨園。",
        "from": "T02n0099_048:0350c13_2",
        "context_with_next_sentence": true
    },
    {
        "source_sentence": "時，彼天子而說偈言：「無觸不報觸，　　觸則以觸報，　以觸報觸故，　　不瞋不招瞋。」",
        "from": "T02n0099_048:0350c14_3",
        "context_with_next_sentence": true
    },
    {
        "source_sentence": "爾時，世尊說偈答言：「有於不瞋人，　　而加之以瞋，　清淨之正士，　　離諸煩惱結。",
        "from": "T02n0099_048:0350c17_0",
        "context_with_next_sentence": true
    },
    {
        "source_sentence": "　於彼起惡心，　　惡心還自中，　如逆風揚塵，　　還自坌其身。」",
        "from": "T02n0099_048:0350c20_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0350c22_0",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0350c25_0",
        "context_with_next_sentence": true
    },
    {
        "source_sentence": "（一二七六）如是我聞：一時，佛住舍衛國祇樹給孤獨園。",
        "from": "T02n0099_048:0350c27_0",
        "context_with_next_sentence": true
    },
    {
        "source_sentence": "時，有一天子，容色絕妙，來詣佛所，稽首佛足，身諸光明遍照祇樹給孤獨園。",
        "from": "T02n0099_048:0350c28_1",
        "context_with_next_sentence": true
    },
    {
        "source_sentence": "時，彼天子而說偈言：「愚癡人所行，　　不合於黠慧，　自所行惡行，　　為自惡知識。",
        "from": "T02n0099_048:0350c29_2",
        "context_with_next_sentence": true
    },
    {
        "source_sentence": "　所造眾惡行，　　終獲苦果報。」",
        "from": "T02n0099_048:0351a03_0",
        "context_with_next_sentence": true
    },
    {
        "source_sentence": "爾時，世尊說偈答言：「既作不善業，　　終則受諸惱，　造業雖歡喜，　　啼泣受其報。",
        "from": "T02n0099_048:0351a04_0",
        "context_with_next_sentence": true
    },
    {
        "source_sentence": "　造諸善業者，　　終則不熱惱，　歡喜而造業，　　安樂受其報。」",
        "from": "T02n0099_048:0351a07_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0351a09_0",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0351a12_0",
        "context_with_next_sentence": true
    },
    {
        "source_sentence": "（一二七七）如是我聞：一時，佛住舍衛國祇樹給孤獨園。",
        "from": "T02n0099_048:0351a14_0",
        "context_with_next_sentence": true
    },
    {
        "source_sentence": "時，有一天子，容色絕妙，於後夜時來詣佛所，稽首佛足，身諸光明遍照祇樹給孤獨園。",
        "from": "T02n0099_048:0351a15_1",
        "context_with_next_sentence": true
    },
    {
        "source_sentence": "時，彼天子而說偈言：「不可常言說，　　亦不一向聽，　而得於道跡，　　堅固正超度。",
        "from": "T02n0099_048:0351a17_2",
        "context_with_next_sentence": true
    },
    {
        "source_sentence": "　思惟善寂滅，　　解脫諸魔縛，　能行說之可，　　不行不應說。",
        "from": "T02n0099_048:0351a20_0",
        "context_with_next_sentence": true
    },
    {
        "source_sentence": "　不行而說者，　　智者則知非，　不行己所應，　　不作而言作。",
        "from": "T02n0099_048:0351a22_0",
        "context_with_next_sentence": true
    },
    {
        "source_sentence": "　是則同賊非。」",
        "from": "T02n0099_048:0351a24_0",
        "context_with_next_sentence": true
    },
    {
        "source_sentence": "爾時，世尊告天子言：「汝今有所嫌責耶？」",
        "from": "T02n0099_048:0351a25_0",
        "context_with_next_sentence": true
    },
    {
        "source_sentence": "天子白佛：「悔過，世尊！",
        "from": "T02n0099_048:0351a25_1",
        "context_with_next_sentence": true
    },
    {
        "source_sentence": "悔過，善逝！」",
        "from": "T02n0099_048:0351a26_2",
        "context_with_next_sentence": true
    },
    {
        "source_sentence": "爾時，世尊熙怡微笑。",
        "from": "T02n0099_048:0351a26_3",
        "context_with_next_sentence": true
    },
    {
        "source_sentence": "時，彼天子復說偈言：「我今悔其過，　　世尊不納受，　內懷於惡心，　　抱怨而不捨。」",
        "from": "T02n0099_048:0351a27_4",
        "context_with_next_sentence": true
    },
    {
        "source_sentence": "爾時，世尊說偈答言：「言說悔過辭，　　內不息其心，　云何得息怨？",
        "from": "T02n0099_048:0351b01_0",
        "context_with_next_sentence": true
    },
    {
        "source_sentence": "　　何名為修善？」",
        "from": "T02n0099_048:0351b03_1",
        "context_with_next_sentence": true
    },
    {
        "source_sentence": "時，彼天子復說偈言：「誰不有其過？",
        "from": "T02n0099_048:0351b04_0",
        "context_with_next_sentence": true
    },
    {
        "source_sentence": "　　何人無有罪？",
        "from": "T02n0099_048:0351b05_1",
        "context_with_next_sentence": true
    },
    {
        "source_sentence": "　誰復無愚癡？",
        "from": "T02n0099_048:0351b06_0",
        "context_with_next_sentence": true
    },
    {
        "source_sentence": "　　孰能常堅固？」",
        "from": "T02n0099_048:0351b06_1",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0351b07_0",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0351b10_0",
        "context_with_next_sentence": true
    },
    {
        "source_sentence": "（一二七八）如是我聞：一時，佛住王舍城迦蘭陀竹園。",
        "from": "T02n0099_048:0351b12_0",
        "context_with_next_sentence": true
    },
    {
        "source_sentence": "時，有瞿迦梨比丘，是提婆達多伴黨，來詣佛所，稽首佛足，退坐一面。",
        "from": "T02n0099_048:0351b13_1",
        "context_with_next_sentence": true
    },
    {
        "source_sentence": "爾時，世尊告瞿迦梨比丘：「瞿迦梨！",
        "from": "T02n0099_048:0351b14_2",
        "context_with_next_sentence": true
    },
    {
        "source_sentence": "汝何故於舍利弗、目揵連清淨梵行所，起不清淨心？",
        "from": "T02n0099_048:0351b15_3",
        "context_with_next_sentence": true
    },
    {
        "source_sentence": "長夜當得不饒益苦。」",
        "from": "T02n0099_048:0351b16_4",
        "context_with_next_sentence": true
    },
    {
        "source_sentence": "瞿迦梨比丘白佛言：「世尊！",
        "from": "T02n0099_048:0351b17_5",
        "context_with_next_sentence": true
    },
    {
        "source_sentence": "我今信世尊語，所說無異，但舍利弗、大目揵連心有惡欲。」",
        "from": "T02n0099_048:0351b17_6",
        "context_with_next_sentence": true
    },
    {
        "source_sentence": "如是第二、第三說，瞿迦梨比丘——提婆達多伴黨於世尊所再三說中，違反不受，從座起去。",
        "from": "T02n0099_048:0351b19_7",
        "context_with_next_sentence": true
    },
    {
        "source_sentence": "去已，其身周遍生諸疱瘡，皆如栗，漸漸增長，皆如桃李。",
        "from": "T02n0099_048:0351b21_8",
        "context_with_next_sentence": true
    },
    {
        "source_sentence": "時，瞿迦梨比丘患苦痛，口說是言：「極燒！",
        "from": "T02n0099_048:0351b22_9",
        "context_with_next_sentence": true
    },
    {
        "source_sentence": "極燒！」",
        "from": "T02n0099_048:0351b23_10",
        "context_with_next_sentence": true
    },
    {
        "source_sentence": "膿血流出，身壞命終，生大鉢曇摩地獄。",
        "from": "T02n0099_048:0351b23_11",
        "context_with_next_sentence": true
    },
    {
        "source_sentence": "時，有三天子，容色絕妙，於後夜時來詣佛所，稽首佛足，退坐一面。",
        "from": "T02n0099_048:0351b24_12",
        "context_with_next_sentence": true
    },
    {
        "source_sentence": "時，一天子白佛言：「瞿迦梨比丘——提婆達多伴黨今已命終。」",
        "from": "T02n0099_048:0351b26_13",
        "context_with_next_sentence": true
    },
    {
        "source_sentence": "時，第二天子作是言：「諸尊當知，瞿迦梨比丘命終墮地獄中。」",
        "from": "T02n0099_048:0351b27_14",
        "context_with_next_sentence": true
    },
    {
        "source_sentence": "第三天子即說偈言：「士夫生世間，　　斧在口中生，　還自斬其身，　　斯由其惡言。",
        "from": "T02n0099_048:0351b28_15",
        "context_with_next_sentence": true
    },
    {
        "source_sentence": "　應毀便稱譽，　　應譽而便毀，　其罪生於口，　　死墮惡道中。",
        "from": "T02n0099_048:0351c03_0",
        "context_with_next_sentence": true
    },
    {
        "source_sentence": "　博弈亡失財，　　是非為大咎，　毀佛及聲聞，　　是則為大過。」",
        "from": "T02n0099_048:0351c05_0",
        "context_with_next_sentence": true
    },
    {
        "source_sentence": "彼三天子說是偈已，即沒不現。",
        "from": "T02n0099_048:0351c07_0",
        "context_with_next_sentence": true
    },
    {
        "source_sentence": "爾時，世尊夜過晨朝，來入僧中，於大眾前敷座而坐，告諸比丘：「昨後夜時，有三天子來詣我所，稽首我足，退坐一面。",
        "from": "T02n0099_048:0351c07_1",
        "context_with_next_sentence": true
    },
    {
        "source_sentence": "第一天子語我言：『世尊！",
        "from": "T02n0099_048:0351c10_2",
        "context_with_next_sentence": true
    },
    {
        "source_sentence": "瞿迦梨比丘——提婆達多伴黨今已命終。』",
        "from": "T02n0099_048:0351c11_3",
        "context_with_next_sentence": true
    },
    {
        "source_sentence": "第二天子語餘天子言：『瞿迦梨比丘命終墮地獄中。』",
        "from": "T02n0099_048:0351c11_4",
        "context_with_next_sentence": true
    },
    {
        "source_sentence": "第三天子即說偈言：「『士夫生世間，　　斧在口中生，　　還自斬其身，　　斯由其惡言。",
        "from": "T02n0099_048:0351c13_5",
        "context_with_next_sentence": true
    },
    {
        "source_sentence": "　　應毀便稱譽，　　應譽而便毀，　　其罪口中生，　　死則墮惡道。』",
        "from": "T02n0099_048:0351c16_0",
        "context_with_next_sentence": true
    },
    {
        "source_sentence": "「說是偈已，即沒不現。",
        "from": "T02n0099_048:0351c18_0",
        "context_with_next_sentence": true
    },
    {
        "source_sentence": "諸比丘！",
        "from": "T02n0099_048:0351c18_1",
        "context_with_next_sentence": true
    },
    {
        "source_sentence": "汝等欲聞生阿浮陀地獄眾生其壽齊限不？」",
        "from": "T02n0099_048:0351c18_2",
        "context_with_next_sentence": true
    },
    {
        "source_sentence": "諸比丘白佛：「今正是時，唯願世尊為諸大眾說阿浮陀地獄眾生壽命齊限。",
        "from": "T02n0099_048:0351c19_3",
        "context_with_next_sentence": true
    },
    {
        "source_sentence": "諸比丘聞已，當受奉行。」",
        "from": "T02n0099_048:0351c21_4",
        "context_with_next_sentence": true
    },
    {
        "source_sentence": "佛告比丘：「諦聽，善思，當為汝說。",
        "from": "T02n0099_048:0351c22_5",
        "context_with_next_sentence": true
    },
    {
        "source_sentence": "譬如拘薩羅國，四斗為一阿羅，四阿羅為一獨籠那，十六獨籠那為一闍摩那，十六闍摩那為一摩尼，二十摩尼為一佉梨，二十佉梨為一倉，滿中芥子。",
        "from": "T02n0099_048:0351c22_6",
        "context_with_next_sentence": true
    },
    {
        "source_sentence": "若使有人百年百年取一芥子。",
        "from": "T02n0099_048:0351c26_7",
        "context_with_next_sentence": true
    },
    {
        "source_sentence": "如是乃至滿倉芥子都盡，阿浮陀地獄眾生壽命猶故不盡。",
        "from": "T02n0099_048:0351c27_8",
        "context_with_next_sentence": true
    },
    {
        "source_sentence": "如是二十阿浮陀地獄眾生壽等一尼羅浮陀地獄眾生壽，二十尼羅浮陀地獄眾生壽等一阿吒吒地獄眾生壽，二十阿吒吒地獄眾生壽等一阿波波地獄眾生壽，二十阿波波地獄眾生壽等一阿休休地獄眾生壽，二十阿休休地獄眾生壽等一優鉢羅地獄眾生壽，二十優鉢羅地獄眾生壽等一鉢曇摩地獄眾生壽，二十鉢曇摩地獄眾生壽等一摩訶鉢曇摩地獄眾生壽。",
        "from": "T02n0099_048:0351c28_9",
        "context_with_next_sentence": true
    },
    {
        "source_sentence": "「比丘！",
        "from": "T02n0099_048:0352a08_10",
        "context_with_next_sentence": true
    },
    {
        "source_sentence": "彼瞿迦梨比丘命終墮摩訶鉢曇摩地獄中，以彼於尊者舍利弗、大目揵連比丘生惡心、誹謗故。",
        "from": "T02n0099_048:0352a08_11",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0099_048:0352a10_12",
        "context_with_next_sentence": true
    },
    {
        "source_sentence": "當作是學：『於彼燒燋炷所，尚不欲毀壞，況毀壞有識眾生？』」",
        "from": "T02n0099_048:0352a10_13",
        "context_with_next_sentence": true
    },
    {
        "source_sentence": "佛告諸比丘：「當如是學。」",
        "from": "T02n0099_048:0352a12_14",
        "context_with_next_sentence": true
    },
    {
        "source_sentence": "佛說此經已，諸比丘聞佛所說，歡喜奉行。",
        "from": "T02n0099_048:0352a12_15",
        "context_with_next_sentence": true
    },
    {
        "source_sentence": "（一二七九）如是我聞：一時，佛住舍衛國祇樹給孤獨園。",
        "from": "T02n0099_048:0352a14_0",
        "context_with_next_sentence": true
    },
    {
        "source_sentence": "時，有天子容色絕妙，於後夜時來詣佛所，稽首佛足，退坐一面。",
        "from": "T02n0099_048:0352a15_1",
        "context_with_next_sentence": true
    },
    {
        "source_sentence": "其身光明遍照祇樹給孤獨園。",
        "from": "T02n0099_048:0352a16_2",
        "context_with_next_sentence": true
    },
    {
        "source_sentence": "時，彼天子說偈問佛：「退落墮負處，　　云何而得知？",
        "from": "T02n0099_048:0352a17_3",
        "context_with_next_sentence": true
    },
    {
        "source_sentence": "　唯願世尊說，　　云何負處門？」",
        "from": "T02n0099_048:0352a19_0",
        "context_with_next_sentence": true
    },
    {
        "source_sentence": "爾時，世尊說偈答言：「勝處易得知，　　負處知亦易，　樂法為勝處，　　毀法為負處。",
        "from": "T02n0099_048:0352a20_0",
        "context_with_next_sentence": true
    },
    {
        "source_sentence": "　愛樂惡知識，　　不愛善知識，　善友生怨結，　　是名墮負門。",
        "from": "T02n0099_048:0352a23_0",
        "context_with_next_sentence": true
    },
    {
        "source_sentence": "　愛樂不善人，　　善人反憎惡，　欲惡不欲善，　　是名負處門。",
        "from": "T02n0099_048:0352a25_0",
        "context_with_next_sentence": true
    },
    {
        "source_sentence": "　斗秤以欺人，　　是名墮負門。",
        "from": "T02n0099_048:0352a27_0",
        "context_with_next_sentence": true
    },
    {
        "source_sentence": "　博弈耽嗜酒，　　遊輕著女色，　費喪於財物，　　是名墮負門，　女人不自守，　　捨主隨他行，　男子心放蕩，　　捨妻隨外色，　如是為家者，　　斯皆墮負門。",
        "from": "T02n0099_048:0352a28_0",
        "context_with_next_sentence": true
    },
    {
        "source_sentence": "　老婦得少夫，　　心常懷嫉姤，　懷嫉臥不安，　　是則墮負門。",
        "from": "T02n0099_048:0352b04_0",
        "context_with_next_sentence": true
    },
    {
        "source_sentence": "　老夫得少婦，　　墮負處亦然。",
        "from": "T02n0099_048:0352b06_0",
        "context_with_next_sentence": true
    },
    {
        "source_sentence": "　常樂著睡眠，　　知識同遊戲，　怠墮好瞋恨，　　斯皆墮負門。",
        "from": "T02n0099_048:0352b07_0",
        "context_with_next_sentence": true
    },
    {
        "source_sentence": "　多財結朋友，　　酒食奢不節，　多費喪財物，　　斯皆墮負門。",
        "from": "T02n0099_048:0352b09_0",
        "context_with_next_sentence": true
    },
    {
        "source_sentence": "　小財多貪愛，　　生於剎利心，　常求為王者，　　是則墮負門。",
        "from": "T02n0099_048:0352b11_0",
        "context_with_next_sentence": true
    },
    {
        "source_sentence": "　求珠璫瓔珞，　　革屣履傘蓋，　莊嚴自慳惜，　　是則墮負門。",
        "from": "T02n0099_048:0352b13_0",
        "context_with_next_sentence": true
    },
    {
        "source_sentence": "　受他豐美食，　　自慳惜其財，　食他不反報，　　是則墮負門。",
        "from": "T02n0099_048:0352b15_0",
        "context_with_next_sentence": true
    },
    {
        "source_sentence": "　沙門婆羅門，　　屈請入其舍，　慳惜不時施，　　是則墮負門。",
        "from": "T02n0099_048:0352b17_0",
        "context_with_next_sentence": true
    },
    {
        "source_sentence": "　沙門婆羅門，　　次第行乞食，　呵責不欲施，　　是則墮負門。",
        "from": "T02n0099_048:0352b19_0",
        "context_with_next_sentence": true
    },
    {
        "source_sentence": "　若父母年老，　　不及時奉養，　有財而不施，　　是則墮負門。",
        "from": "T02n0099_048:0352b21_0",
        "context_with_next_sentence": true
    },
    {
        "source_sentence": "　於父母兄弟，　　搥打而罵辱，　無有尊卑序，　　是則墮負門。",
        "from": "T02n0099_048:0352b23_0",
        "context_with_next_sentence": true
    },
    {
        "source_sentence": "　佛及弟子眾，　　在家與出家，　毀呰不恭敬，　　是則墮負門。",
        "from": "T02n0099_048:0352b25_0",
        "context_with_next_sentence": true
    },
    {
        "source_sentence": "　實非阿羅漢，　　羅漢過自稱，　是則世間賊，　　墮於負處門。",
        "from": "T02n0099_048:0352b27_0",
        "context_with_next_sentence": true
    },
    {
        "source_sentence": "　此世間負處，　　我知見故說，　猶如嶮怖道，　　慧者當遠避。」",
        "from": "T02n0099_048:0352b29_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0352c02_0",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0352c05_0",
        "context_with_next_sentence": true
    },
    {
        "source_sentence": "（一二八〇）如是我聞：一時，佛住舍衛國祇樹給孤獨園。",
        "from": "T02n0099_048:0352c07_0",
        "context_with_next_sentence": true
    },
    {
        "source_sentence": "時，有一天子，容色絕妙，於後夜時來詣佛所，稽首佛足，退坐一面。",
        "from": "T02n0099_048:0352c08_1",
        "context_with_next_sentence": true
    },
    {
        "source_sentence": "其身光明遍照祇樹給孤獨園。",
        "from": "T02n0099_048:0352c09_2",
        "context_with_next_sentence": true
    },
    {
        "source_sentence": "時，彼天子說偈問佛：「誰屈下而屈下？",
        "from": "T02n0099_048:0352c10_3",
        "context_with_next_sentence": true
    },
    {
        "source_sentence": "　　誰高舉而隨舉？",
        "from": "T02n0099_048:0352c11_4",
        "context_with_next_sentence": true
    },
    {
        "source_sentence": "　云何童子戲，　　如童塊相擲？」",
        "from": "T02n0099_048:0352c12_0",
        "context_with_next_sentence": true
    },
    {
        "source_sentence": "爾時，世尊說偈答言：「愛下則隨下，　　愛舉則隨舉，　愛戲於愚夫，　　如童塊相擲。」",
        "from": "T02n0099_048:0352c13_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0352c16_0",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0352c19_0",
        "context_with_next_sentence": true
    },
    {
        "source_sentence": "（一二八一）如是我聞：一時，佛住舍衛國祇樹給孤獨園。",
        "from": "T02n0099_048:0352c21_0",
        "context_with_next_sentence": true
    },
    {
        "source_sentence": "時，有天子容色絕妙，於後夜時來詣佛所，稽首佛足，退坐一面。",
        "from": "T02n0099_048:0352c22_1",
        "context_with_next_sentence": true
    },
    {
        "source_sentence": "其身光明遍照祇樹給孤獨園。",
        "from": "T02n0099_048:0352c23_2",
        "context_with_next_sentence": true
    },
    {
        "source_sentence": "時，彼天子而說偈言：「決定以遮遮，　　意妄想而來，　若人遮一切，　　不令其逼迫。」",
        "from": "T02n0099_048:0352c24_3",
        "context_with_next_sentence": true
    },
    {
        "source_sentence": "爾時，世尊說偈答言：「決定以遮遮，　　意妄想而來，　不必一切遮，　　但遮其惡業。",
        "from": "T02n0099_048:0352c27_0",
        "context_with_next_sentence": true
    },
    {
        "source_sentence": "　遮彼彼惡已，　　不令其逼迫。」",
        "from": "T02n0099_048:0353a01_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0353a02_0",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0353a05_0",
        "context_with_next_sentence": true
    },
    {
        "source_sentence": "（一二八二）如是我聞：一時，佛住舍衛國祇樹給孤獨園。",
        "from": "T02n0099_048:0353a07_0",
        "context_with_next_sentence": true
    },
    {
        "source_sentence": "時，有天子容色絕妙，於後夜時來詣佛所，稽首佛足，退坐一面。",
        "from": "T02n0099_048:0353a08_1",
        "context_with_next_sentence": true
    },
    {
        "source_sentence": "其身光明遍照祇樹給孤獨園。",
        "from": "T02n0099_048:0353a09_2",
        "context_with_next_sentence": true
    },
    {
        "source_sentence": "時，彼天子說偈問佛：「云何得名稱？",
        "from": "T02n0099_048:0353a10_3",
        "context_with_next_sentence": true
    },
    {
        "source_sentence": "　　云何得大財？",
        "from": "T02n0099_048:0353a11_4",
        "context_with_next_sentence": true
    },
    {
        "source_sentence": "　云何德流聞？",
        "from": "T02n0099_048:0353a12_0",
        "context_with_next_sentence": true
    },
    {
        "source_sentence": "　　云何得善友？」",
        "from": "T02n0099_048:0353a12_1",
        "context_with_next_sentence": true
    },
    {
        "source_sentence": "爾時，世尊說偈答言：「持戒得名稱，　　布施得大財，　真實德流聞，　　恩惠得善友。」",
        "from": "T02n0099_048:0353a13_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0353a16_0",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0353a19_0",
        "context_with_next_sentence": true
    },
    {
        "source_sentence": "（一二八三）如是我聞：一時，佛住舍衛國祇樹給孤獨園。",
        "from": "T02n0099_048:0353a21_0",
        "context_with_next_sentence": true
    },
    {
        "source_sentence": "時，有天子容色絕妙，於後夜時來詣佛所，稽首佛足，其身光明遍照祇樹給孤獨園。",
        "from": "T02n0099_048:0353a22_1",
        "context_with_next_sentence": true
    },
    {
        "source_sentence": "時，彼天子說偈問佛：「云何人所作，　　智慧以求財，　等攝受於財，　　若勝若復劣？」",
        "from": "T02n0099_048:0353a24_2",
        "context_with_next_sentence": true
    },
    {
        "source_sentence": "爾時，世尊說偈答言：「始學功巧業，　　方便集財物，　得彼財物已，　　當應作四分，　一分自食用，　　二分營生業，　餘一分藏密，　　以擬於貧乏。",
        "from": "T02n0099_048:0353a27_0",
        "context_with_next_sentence": true
    },
    {
        "source_sentence": "　營生之業者，　　田種行商賈，　牧牛羊興息，　　邸舍以求利，　造屋舍床臥，　　六種資生具，　方便修眾具，　　安樂以存世，　如是善修業，　　黠慧以求財，　財寶隨順生，　　如眾流歸海。",
        "from": "T02n0099_048:0353b03_0",
        "context_with_next_sentence": true
    },
    {
        "source_sentence": "　如是財饒益，　　如蜂集眾味，　晝夜財增長，　　猶如蟻積堆。",
        "from": "T02n0099_048:0353b09_0",
        "context_with_next_sentence": true
    },
    {
        "source_sentence": "　不付老子財，　　不寄邊境民，　不信姦狡人，　　及諸慳悋者，　親附成事者，　　遠離不成事，　能成事士夫，　　猶如火熾然。",
        "from": "T02n0099_048:0353b11_0",
        "context_with_next_sentence": true
    },
    {
        "source_sentence": "　善友貴重人，　　敏密修良者，　同氣親兄弟，　　善能相攝受。",
        "from": "T02n0099_048:0353b15_0",
        "context_with_next_sentence": true
    },
    {
        "source_sentence": "　居親眷屬中，　　摽顯若牛王，　各隨其所應，　　分財施飲食。",
        "from": "T02n0099_048:0353b17_0",
        "context_with_next_sentence": true
    },
    {
        "source_sentence": "　壽盡而命終，　　當生天受樂。」",
        "from": "T02n0099_048:0353b19_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0353b20_0",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0353b23_0",
        "context_with_next_sentence": true
    },
    {
        "source_sentence": "（一二八四）如是我聞：一時，佛住舍衛國祇樹給孤獨園。",
        "from": "T02n0099_048:0353b25_0",
        "context_with_next_sentence": true
    },
    {
        "source_sentence": "爾時，世尊告諸比丘：「過去世時，拘薩羅國有彈琴人，名曰麁牛，於拘薩羅國人間遊行，止息野中。",
        "from": "T02n0099_048:0353b26_1",
        "context_with_next_sentence": true
    },
    {
        "source_sentence": "時，有六廣大天宮天女，來至憍薩羅國麁牛彈琴人所，語麁牛彈琴人言：『阿舅！",
        "from": "T02n0099_048:0353b28_2",
        "context_with_next_sentence": true
    },
    {
        "source_sentence": "阿舅！",
        "from": "T02n0099_048:0353c01_3",
        "context_with_next_sentence": true
    },
    {
        "source_sentence": "為我彈琴，我當歌舞。』",
        "from": "T02n0099_048:0353c01_4",
        "context_with_next_sentence": true
    },
    {
        "source_sentence": "麁牛彈琴者言：『如是，姊妹！",
        "from": "T02n0099_048:0353c01_5",
        "context_with_next_sentence": true
    },
    {
        "source_sentence": "我當為汝彈琴，汝當語我汝是何人？",
        "from": "T02n0099_048:0353c02_6",
        "context_with_next_sentence": true
    },
    {
        "source_sentence": "何由生此？』",
        "from": "T02n0099_048:0353c03_7",
        "context_with_next_sentence": true
    },
    {
        "source_sentence": "天女答言：『阿舅！",
        "from": "T02n0099_048:0353c03_8",
        "context_with_next_sentence": true
    },
    {
        "source_sentence": "且彈琴，我當歌舞，於歌頌中，自說所以生此因緣。』",
        "from": "T02n0099_048:0353c04_0",
        "context_with_next_sentence": true
    },
    {
        "source_sentence": "彼拘薩羅國麁牛彈琴人即便彈琴，彼六天女即便歌舞。",
        "from": "T02n0099_048:0353c05_1",
        "context_with_next_sentence": true
    },
    {
        "source_sentence": "「第一天女說偈歌言：「『若男子女人，　　勝妙衣惠施，　　施衣因緣故，　　所生得殊勝。",
        "from": "T02n0099_048:0353c06_2",
        "context_with_next_sentence": true
    },
    {
        "source_sentence": "　　施所愛念物，　　生天隨所欲，　　見我居宮殿，　　乘空而遊行。",
        "from": "T02n0099_048:0353c09_0",
        "context_with_next_sentence": true
    },
    {
        "source_sentence": "　　天身如金聚，　　天女百中勝，　　觀察斯福德，　　迴向中之最。』",
        "from": "T02n0099_048:0353c11_0",
        "context_with_next_sentence": true
    },
    {
        "source_sentence": "「第二天女復說偈言：「『若男子女人，　　勝妙香惠施，　　愛念可意施，　　生天隨所欲。",
        "from": "T02n0099_048:0353c13_0",
        "context_with_next_sentence": true
    },
    {
        "source_sentence": "　　見我處宮殿，　　乘空而遊行，　　天身若金聚，　　天女百中勝。",
        "from": "T02n0099_048:0353c16_0",
        "context_with_next_sentence": true
    },
    {
        "source_sentence": "　　觀察斯福德，　　迴向中之最。』",
        "from": "T02n0099_048:0353c18_0",
        "context_with_next_sentence": true
    },
    {
        "source_sentence": "「第三天女復說偈言：「『若男子女人，　　以食而惠施，　　可意愛念施，　　生天隨所欲。",
        "from": "T02n0099_048:0353c19_0",
        "context_with_next_sentence": true
    },
    {
        "source_sentence": "　　見我居宮殿，　　乘虛而遊行，　　天身如金聚，　　天女百中勝，　　觀察斯福德，　　迴向中之最。』",
        "from": "T02n0099_048:0353c22_0",
        "context_with_next_sentence": true
    },
    {
        "source_sentence": "「第四天女復說偈言：「『憶念餘生時，　　曾為人婢使，　　不盜不貪嗜，　　勤修不懈怠。",
        "from": "T02n0099_048:0353c25_0",
        "context_with_next_sentence": true
    },
    {
        "source_sentence": "　　量腹自節身，　　分飡救貧人，　　今見居宮殿，　　乘虛而遊行。",
        "from": "T02n0099_048:0353c28_0",
        "context_with_next_sentence": true
    },
    {
        "source_sentence": "　　天身如金聚，　　天女百中勝，　　觀察斯福德，　　供養中為最。』",
        "from": "T02n0099_048:0354a01_0",
        "context_with_next_sentence": true
    },
    {
        "source_sentence": "「第五天女復說偈言：「『憶念餘生時，　　為人作子婦，　　嫜姑性狂暴，　　常加麁澁言。",
        "from": "T02n0099_048:0354a03_0",
        "context_with_next_sentence": true
    },
    {
        "source_sentence": "　　執節修婦禮，　　卑遜而奉順，　　今見處宮殿，　　乘虛而遊行。",
        "from": "T02n0099_048:0354a06_0",
        "context_with_next_sentence": true
    },
    {
        "source_sentence": "　　天身如金聚，　　天女百中勝，　　觀察斯福德，　　供養中為最。』",
        "from": "T02n0099_048:0354a08_0",
        "context_with_next_sentence": true
    },
    {
        "source_sentence": "「第六天女復說偈言：「『昔曾見行跡，　　比丘比丘尼，　　從其聞正法，　　一宿受齋戒。",
        "from": "T02n0099_048:0354a10_0",
        "context_with_next_sentence": true
    },
    {
        "source_sentence": "　　今見處天宮，　　乘虛而遊行，　　天身如金聚，　　天女百中勝。",
        "from": "T02n0099_048:0354a13_0",
        "context_with_next_sentence": true
    },
    {
        "source_sentence": "　　觀察斯福德，　　迴向中之最。』",
        "from": "T02n0099_048:0354a15_0",
        "context_with_next_sentence": true
    },
    {
        "source_sentence": "「爾時，拘薩羅國麁牛彈琴人而說偈言：「『我今善來此，　　拘薩羅林中，　　得見此天女，　　具足妙天身。",
        "from": "T02n0099_048:0354a16_0",
        "context_with_next_sentence": true
    },
    {
        "source_sentence": "　　既見又聞說，　　當增修善業，　　緣今修功德，　　亦當生天上。』",
        "from": "T02n0099_048:0354a19_0",
        "context_with_next_sentence": true
    },
    {
        "source_sentence": "「說是語已，此諸天女即沒不現。」",
        "from": "T02n0099_048:0354a21_0",
        "context_with_next_sentence": true
    },
    {
        "source_sentence": "佛說此經已，諸比丘聞佛所說，歡喜奉行。",
        "from": "T02n0099_048:0354a21_1",
        "context_with_next_sentence": true
    },
    {
        "source_sentence": "（一二八五）如是我聞：一時，佛住舍衛國祇樹給孤獨園。",
        "from": "T02n0099_048:0354a23_0",
        "context_with_next_sentence": true
    },
    {
        "source_sentence": "時，有天子容色絕妙，於後夜時來詣佛所，稽首佛足，退坐一面。",
        "from": "T02n0099_048:0354a24_1",
        "context_with_next_sentence": true
    },
    {
        "source_sentence": "其身光明遍照祇樹給孤獨園。",
        "from": "T02n0099_048:0354a25_2",
        "context_with_next_sentence": true
    },
    {
        "source_sentence": "時，彼天子說偈問佛：「何法起應滅？",
        "from": "T02n0099_048:0354a26_3",
        "context_with_next_sentence": true
    },
    {
        "source_sentence": "　　何生應防護？",
        "from": "T02n0099_048:0354a27_4",
        "context_with_next_sentence": true
    },
    {
        "source_sentence": "　何法應當離？",
        "from": "T02n0099_048:0354a28_0",
        "context_with_next_sentence": true
    },
    {
        "source_sentence": "　　等觀何得樂？」",
        "from": "T02n0099_048:0354a28_1",
        "context_with_next_sentence": true
    },
    {
        "source_sentence": "爾時，世尊說偈答言：「瞋恚起應滅，　　貪生逆防護，　無明應捨離，　　等觀真諦樂。",
        "from": "T02n0099_048:0354a29_0",
        "context_with_next_sentence": true
    },
    {
        "source_sentence": "　欲生諸煩惱，　　欲為生苦本，　調伏煩惱者，　　眾苦則調伏。",
        "from": "T02n0099_048:0354b03_0",
        "context_with_next_sentence": true
    },
    {
        "source_sentence": "　調伏眾苦者，　　煩惱亦調伏。」",
        "from": "T02n0099_048:0354b05_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0354b06_0",
        "context_with_next_sentence": true
    },
    {
        "source_sentence": "於是，天子聞佛所說，歡喜隨喜，稽首佛足，即沒不現。",
        "from": "T02n0099_048:0354b09_0",
        "context_with_next_sentence": true
    },
    {
        "source_sentence": "（一二八六）如是我聞：一時，佛住舍衛國祇樹給孤獨園。",
        "from": "T02n0099_048:0354b11_0",
        "context_with_next_sentence": true
    },
    {
        "source_sentence": "時，有天子容色絕妙，於後夜時來詣佛所，稽首佛足，退坐一面。",
        "from": "T02n0099_048:0354b12_1",
        "context_with_next_sentence": true
    },
    {
        "source_sentence": "其身光明遍照祇樹給孤獨園。",
        "from": "T02n0099_048:0354b13_2",
        "context_with_next_sentence": true
    },
    {
        "source_sentence": "時，彼天子說偈問佛：「若人行放逸，　　愚癡離惡慧，　禪思不放逸，　　疾得盡諸漏。」",
        "from": "T02n0099_048:0354b14_3",
        "context_with_next_sentence": true
    },
    {
        "source_sentence": "爾時，世尊說偈答言：「非世間眾事，　　是則之為欲，　心法馳覺想，　　是名士夫欲。",
        "from": "T02n0099_048:0354b17_0",
        "context_with_next_sentence": true
    },
    {
        "source_sentence": "　世間種種事，　　常在於世間，　智慧修禪思，　　愛欲永潛伏。",
        "from": "T02n0099_048:0354b20_0",
        "context_with_next_sentence": true
    },
    {
        "source_sentence": "　信為士夫伴，　　不信則不度，　信增其名稱，　　命終得生天。",
        "from": "T02n0099_048:0354b22_0",
        "context_with_next_sentence": true
    },
    {
        "source_sentence": "　於身虛空想，　　名色不堅固，　不著名色者，　　遠離於積聚。",
        "from": "T02n0099_048:0354b24_0",
        "context_with_next_sentence": true
    },
    {
        "source_sentence": "　觀此真實義，　　如解脫哀愍，　由斯智慧故，　　世稱歎供養。",
        "from": "T02n0099_048:0354b26_0",
        "context_with_next_sentence": true
    },
    {
        "source_sentence": "　能斷眾雜相，　　超絕生死流，　超度諸流已，　　是名為比丘。」",
        "from": "T02n0099_048:0354b28_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0354c01_0",
        "context_with_next_sentence": true
    },
    {
        "source_sentence": "於是，天子聞佛所說，歡喜隨喜，稽首佛足，即沒不現。",
        "from": "T02n0099_048:0354c04_0",
        "context_with_next_sentence": true
    },
    {
        "source_sentence": "（一二八七）如是我聞：一時，佛住舍衛國祇樹給孤獨園。",
        "from": "T02n0099_048:0354c06_0",
        "context_with_next_sentence": true
    },
    {
        "source_sentence": "時，有天子容色絕妙，於後夜時來詣佛所，稽首佛足，其身光明遍照祇樹給孤獨園。",
        "from": "T02n0099_048:0354c07_1",
        "context_with_next_sentence": true
    },
    {
        "source_sentence": "時，彼天子說偈問佛：「與何人同處，　　復與誰共事，　知何等人法，　　名為勝非惡？」",
        "from": "T02n0099_048:0354c09_2",
        "context_with_next_sentence": true
    },
    {
        "source_sentence": "爾時，世尊說偈答言：「與正士同遊，　　正士同其事，　解知正士法，　　是則勝非惡。」",
        "from": "T02n0099_048:0354c12_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0354c15_0",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0354c18_0",
        "context_with_next_sentence": true
    },
    {
        "source_sentence": "（一二八八）如是我聞：一時，佛住舍衛國祇樹給孤獨園。",
        "from": "T02n0099_048:0354c20_0",
        "context_with_next_sentence": true
    },
    {
        "source_sentence": "時，有天子容色絕妙，於後夜時來詣佛所，稽首佛足，退坐一面。",
        "from": "T02n0099_048:0354c21_1",
        "context_with_next_sentence": true
    },
    {
        "source_sentence": "其身光明遍照祇樹給孤獨園。",
        "from": "T02n0099_048:0354c22_2",
        "context_with_next_sentence": true
    },
    {
        "source_sentence": "時，彼天子而說偈言：「慳悋生於心，　　不能行布施，　明智求福者，　　乃能行其惠。」",
        "from": "T02n0099_048:0354c23_3",
        "context_with_next_sentence": true
    },
    {
        "source_sentence": "爾時，世尊說偈答言：「怖畏不行施，　　常得不施怖，　怖畏於飢渴，　　慳惜從怖生。",
        "from": "T02n0099_048:0354c26_0",
        "context_with_next_sentence": true
    },
    {
        "source_sentence": "　此世及他世，　　常癡飢渴畏，　死則不隨死，　　獨往無資粮。",
        "from": "T02n0099_048:0354c29_0",
        "context_with_next_sentence": true
    },
    {
        "source_sentence": "　少財能施者，　　多財難亦捨，　難捨而能捨，　　是則為難施。",
        "from": "T02n0099_048:0355a02_0",
        "context_with_next_sentence": true
    },
    {
        "source_sentence": "　無知者不覺，　　慧者知難知，　以法養妻子，　　少財淨心施。",
        "from": "T02n0099_048:0355a04_0",
        "context_with_next_sentence": true
    },
    {
        "source_sentence": "　百千耶盛會，　　所獲其福利，　比前如法施，　　十六不及一。",
        "from": "T02n0099_048:0355a06_0",
        "context_with_next_sentence": true
    },
    {
        "source_sentence": "　打縛惱眾生，　　所得諸財物，　惠施安國土，　　是名有罪施。",
        "from": "T02n0099_048:0355a08_0",
        "context_with_next_sentence": true
    },
    {
        "source_sentence": "　方之平等施，　　稱量所不及，　如法不行非，　　所得財物施。",
        "from": "T02n0099_048:0355a10_0",
        "context_with_next_sentence": true
    },
    {
        "source_sentence": "　難施而行施，　　是應賢聖施，　所往常獲福，　　壽終上生天。」",
        "from": "T02n0099_048:0355a12_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0355a14_0",
        "context_with_next_sentence": true
    },
    {
        "source_sentence": "時，彼天子聞佛所說，歡喜隨喜，稽首佛足，即沒不現。",
        "from": "T02n0099_048:0355a17_0",
        "context_with_next_sentence": true
    },
    {
        "source_sentence": "（一二八九）如是我聞：一時，佛住王舍城金婆羅山金婆羅鬼神住處石室中。",
        "from": "T02n0099_048:0355a19_0",
        "context_with_next_sentence": true
    },
    {
        "source_sentence": "爾時，世尊金鎗刺足，未經幾時，起身苦痛；能得捨心，正智正念，堪忍自安，無退減想。",
        "from": "T02n0099_048:0355a20_1",
        "context_with_next_sentence": true
    },
    {
        "source_sentence": "彼有山神天子八人，作是念：「今日世尊住王舍城金婆羅山金婆羅鬼神住處石室中，金鎗刺足，起身苦痛而能捨心，正念正智，堪忍自安，無所退減，我等當往面前讚嘆。」",
        "from": "T02n0099_048:0355a22_2",
        "context_with_next_sentence": true
    },
    {
        "source_sentence": "作是念已，往詣佛所，稽首禮足，退住一面。",
        "from": "T02n0099_048:0355a26_3",
        "context_with_next_sentence": true
    },
    {
        "source_sentence": "第一天神說偈嘆言：「沙門瞿曇，　　人中師子，　　身遭苦痛，　堪忍自安，　　正智正念，　　無所退減。」",
        "from": "T02n0099_048:0355a27_4",
        "context_with_next_sentence": true
    },
    {
        "source_sentence": "第二天子復讚嘆言：「大士之大龍，　　大士之牛王，　大士夫勇力，　　大士夫良馬，　大士夫上首，　　大士夫之勝。」",
        "from": "T02n0099_048:0355b01_0",
        "context_with_next_sentence": true
    },
    {
        "source_sentence": "第三天子復讚嘆言：「此沙門瞿曇，　　士夫分陀利，　身生諸苦痛，　　而能行捨心，　正智正念住，　　堪忍以自安，　而無所退減。」",
        "from": "T02n0099_048:0355b05_0",
        "context_with_next_sentence": true
    },
    {
        "source_sentence": "第四天子復讚嘆言：「若有於沙門瞿曇士夫分陀利所說違反嫌責，當知斯等長夜當得不饒益苦，唯除不知真實者。」",
        "from": "T02n0099_048:0355b10_0",
        "context_with_next_sentence": true
    },
    {
        "source_sentence": "第五天子復說偈言：「觀彼三昧定，　　善住於正受，　解脫離諸塵，　　不踊亦不沒，　其心安隱住，　　而得心解脫。」",
        "from": "T02n0099_048:0355b14_0",
        "context_with_next_sentence": true
    },
    {
        "source_sentence": "第六天子復說偈言：「經歷五百歲，　　誦婆羅門典，　精勤修苦行，　　不解脫離塵，　是則卑下類，　　不得度彼岸。」",
        "from": "T02n0099_048:0355b18_0",
        "context_with_next_sentence": true
    },
    {
        "source_sentence": "第七天子復說偈言：「為欲之所迫，　　持戒之所縛，　勇捍行苦行，　　經歷於百年，　其心不解脫，　　不離於塵垢，　是則卑下類，　　不度於彼岸。」",
        "from": "T02n0099_048:0355b22_0",
        "context_with_next_sentence": true
    },
    {
        "source_sentence": "第八天子復說偈言：「心居憍慢欲，　　不能自調伏，　不得三昧定，　　牟尼之正受，　獨一居山林，　　其心常放逸，　於彼死魔軍，　　不得度彼岸。」",
        "from": "T02n0099_048:0355b27_0",
        "context_with_next_sentence": true
    },
    {
        "source_sentence": "時，彼山神天子八人各各讚嘆已，稽首佛足，即沒不現。",
        "from": "T02n0099_048:0355c03_0",
        "context_with_next_sentence": true
    },
    {
        "source_sentence": "（一二九〇）如是我聞：一時，佛住舍衛國祇樹給孤獨園。",
        "from": "T02n0099_048:0355c05_0",
        "context_with_next_sentence": true
    },
    {
        "source_sentence": "時，有天子容色絕妙，於後夜時來詣佛所，稽首佛足，退坐一面。",
        "from": "T02n0099_048:0355c06_1",
        "context_with_next_sentence": true
    },
    {
        "source_sentence": "其身光明遍照祇樹給孤獨園。",
        "from": "T02n0099_048:0355c07_2",
        "context_with_next_sentence": true
    },
    {
        "source_sentence": "時，彼天子而說偈言：「廣無過於地，　　深無踰於海，　高無過須彌，　　大士無毘紐。」",
        "from": "T02n0099_048:0355c08_3",
        "context_with_next_sentence": true
    },
    {
        "source_sentence": "爾時，世尊說偈答言：「廣無過於愛，　　深無踰於腹，　高莫過憍慢，　　大士無勝佛。」",
        "from": "T02n0099_048:0355c11_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0355c14_0",
        "context_with_next_sentence": true
    },
    {
        "source_sentence": "於是，天子聞佛所說，歡喜隨喜，稽首佛足，即沒不現。",
        "from": "T02n0099_048:0355c17_0",
        "context_with_next_sentence": true
    },
    {
        "source_sentence": "（一二九一）如是我聞：一時，佛住舍衛國祇樹給孤獨園。",
        "from": "T02n0099_048:0355c19_0",
        "context_with_next_sentence": true
    },
    {
        "source_sentence": "時，有天子容色絕妙，於後夜時來詣佛所，稽首佛足，退坐一面。",
        "from": "T02n0099_048:0355c20_1",
        "context_with_next_sentence": true
    },
    {
        "source_sentence": "其身光明遍照祇樹給孤獨園。",
        "from": "T02n0099_048:0355c21_2",
        "context_with_next_sentence": true
    },
    {
        "source_sentence": "時，彼天子說偈問佛：「何物火不燒？",
        "from": "T02n0099_048:0355c22_3",
        "context_with_next_sentence": true
    },
    {
        "source_sentence": "　　何風不能吹？",
        "from": "T02n0099_048:0355c23_4",
        "context_with_next_sentence": true
    },
    {
        "source_sentence": "　水災壞大地，　　何物不流散？",
        "from": "T02n0099_048:0355c24_0",
        "context_with_next_sentence": true
    },
    {
        "source_sentence": "　惡王及盜賊，　　強劫人財物，　何男子女人，　　不為其所奪？",
        "from": "T02n0099_048:0355c25_0",
        "context_with_next_sentence": true
    },
    {
        "source_sentence": "　云何珍寶藏，　　終竟不亡失？」",
        "from": "T02n0099_048:0355c27_0",
        "context_with_next_sentence": true
    },
    {
        "source_sentence": "爾時，世尊說偈答言：「福火所不燒，　　福風不能吹，　水災壞大地，　　福水不流散。",
        "from": "T02n0099_048:0355c28_0",
        "context_with_next_sentence": true
    },
    {
        "source_sentence": "　惡王及盜賊，　　強奪人財寶，　若男子女人，　　福不被劫奪。",
        "from": "T02n0099_048:0356a02_0",
        "context_with_next_sentence": true
    },
    {
        "source_sentence": "　樂報之寶藏，　　終竟不亡失。」",
        "from": "T02n0099_048:0356a04_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0356a05_0",
        "context_with_next_sentence": true
    },
    {
        "source_sentence": "於是，天子聞佛所說，歡喜隨喜，即沒不現。",
        "from": "T02n0099_048:0356a08_0",
        "context_with_next_sentence": true
    },
    {
        "source_sentence": "（一二九二）如是我聞：一時，佛住舍衛國祇樹給孤獨園。",
        "from": "T02n0099_048:0356a09_0",
        "context_with_next_sentence": true
    },
    {
        "source_sentence": "時，有天子容色絕妙，於後夜時來詣佛所，稽首佛足，退坐一面。",
        "from": "T02n0099_048:0356a10_1",
        "context_with_next_sentence": true
    },
    {
        "source_sentence": "其身光明遍照祇樹給孤獨園。",
        "from": "T02n0099_048:0356a11_2",
        "context_with_next_sentence": true
    },
    {
        "source_sentence": "時，彼天子說偈問佛：「誰當持資粮？",
        "from": "T02n0099_048:0356a12_3",
        "context_with_next_sentence": true
    },
    {
        "source_sentence": "　　何物賊不劫？",
        "from": "T02n0099_048:0356a13_4",
        "context_with_next_sentence": true
    },
    {
        "source_sentence": "　何人劫而遮？",
        "from": "T02n0099_048:0356a14_0",
        "context_with_next_sentence": true
    },
    {
        "source_sentence": "　　何人劫不遮？",
        "from": "T02n0099_048:0356a14_1",
        "context_with_next_sentence": true
    },
    {
        "source_sentence": "　何人常來詣，　　智慧者喜樂？」",
        "from": "T02n0099_048:0356a15_0",
        "context_with_next_sentence": true
    },
    {
        "source_sentence": "爾時，世尊說偈答言：「信者持資粮，　　福德劫不奪，　賊劫奪則遮，　　沙門奪歡喜，　沙門常來詣，　　智慧者欣樂。」",
        "from": "T02n0099_048:0356a16_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0356a20_0",
        "context_with_next_sentence": true
    },
    {
        "source_sentence": "於是，天子聞佛所說，歡喜隨喜，稽首佛足，即沒不現。",
        "from": "T02n0099_048:0356a23_0",
        "context_with_next_sentence": true
    },
    {
        "source_sentence": "（一二九三）如是我聞：一時，佛住舍衛國祇樹給孤獨園。",
        "from": "T02n0099_048:0356a25_0",
        "context_with_next_sentence": true
    },
    {
        "source_sentence": "時，有一天子，容色絕妙，於後夜時來詣佛所，稽首佛足，退坐一面。",
        "from": "T02n0099_048:0356a26_1",
        "context_with_next_sentence": true
    },
    {
        "source_sentence": "身諸光明遍照祇樹給孤獨園。",
        "from": "T02n0099_048:0356a27_2",
        "context_with_next_sentence": true
    },
    {
        "source_sentence": "時，彼天子說偈問佛：「一切相映障，　　知一切世間，　樂安慰一切，　　唯願世尊說，　云何是世間，　　最為難得者？」",
        "from": "T02n0099_048:0356a28_3",
        "context_with_next_sentence": true
    },
    {
        "source_sentence": "是時，世尊說偈答言：「為主而行忍，　　無財而欲施，　遭難而行法，　　富貴修遠離，　如是四法者，　　是則為最難。」",
        "from": "T02n0099_048:0356b03_0",
        "context_with_next_sentence": true
    },
    {
        "source_sentence": "時，彼天子復說偈言：「久見婆羅門，　　逮得般涅槃，　一切怖已過，　　永超世恩愛。」",
        "from": "T02n0099_048:0356b07_0",
        "context_with_next_sentence": true
    },
    {
        "source_sentence": "於是，天子聞佛所說，歡喜隨喜，稽首佛足，即沒不現。",
        "from": "T02n0099_048:0356b10_0",
        "context_with_next_sentence": true
    },
    {
        "source_sentence": "雜阿含經卷第四十八",
        "from": "T02n0099_048:0356b12_0",
        "context_with_next_sentence": false
    }
]