[
    {
        "source_sentence": "妙法聖念處經卷第三",
        "from": "T17n0722_003:0424c06_0",
        "context_with_next_sentence": true
    },
    {
        "source_sentence": "大宋西天中印度摩伽陀國那爛陀寺",
        "from": "T17n0722_003:0424c08_0",
        "context_with_next_sentence": true
    },
    {
        "source_sentence": "三藏傳教大師賜紫沙門臣法天",
        "from": "T17n0722_003:0424c09_0",
        "context_with_next_sentence": true
    },
    {
        "source_sentence": "奉　詔譯",
        "from": "T17n0722_003:0424c10_0",
        "context_with_next_sentence": true
    },
    {
        "source_sentence": "爾時，佛告諸比丘言：「若復有人於未來世，求生人天、厭離苦果，應當遠離諸業煩惱，暴惡淫逸及離妄語，破壞損惱一切有情，修諸善業，漸令增長，相續恒時，獲報安樂，捨離苦惱。」",
        "from": "T17n0722_003:0424c11_0",
        "context_with_next_sentence": true
    },
    {
        "source_sentence": "爾時，世尊即說偈言：「暴惡能遠離，　　苦澁果非有，　輕毀妄語無，　　聞名皆歡喜。",
        "from": "T17n0722_003:0424c15_1",
        "context_with_next_sentence": true
    },
    {
        "source_sentence": "　邪執宿冤賊，　　伏除令不起，　覺悟煩惱染，　　恒修諸對治。」",
        "from": "T17n0722_003:0424c18_0",
        "context_with_next_sentence": true
    },
    {
        "source_sentence": "爾時，佛告諸比丘言：「若復有人值遇違緣，於自及他應當覺悟；破壞遠離虛妄計執，想諸聖賢，修於忍行，又於財物，離貪妄想；人及非人，世及出世，正道、非道，若男、若女，善惡業果，真實虛妄，宮殿房室，恭敬供養，乃至一切諸染淨境，勿起妄執，亦非憎嫉。",
        "from": "T17n0722_003:0424c20_0",
        "context_with_next_sentence": true
    },
    {
        "source_sentence": "真實離妄，悲愍有情，入聖階漸，遠離地獄，損壞琰魔，除滅黑暗，修習智慧。",
        "from": "T17n0722_003:0424c25_1",
        "context_with_next_sentence": true
    },
    {
        "source_sentence": "貪、忿染因，猶如火毒，悉應捨離；業報艱辛，懺悔發露，不應覆藏。",
        "from": "T17n0722_003:0424c27_2",
        "context_with_next_sentence": true
    },
    {
        "source_sentence": "文字曉了，宣說苦因，咸應遠離。」",
        "from": "T17n0722_003:0424c29_3",
        "context_with_next_sentence": true
    },
    {
        "source_sentence": "佛告比丘：「若復有人於諸惡友及他眷屬，勿生憎嫉，應起是念：『我從無始多劫已來，輪轉諸趣，父母親族，善友知識，輪轉生死往來不定；於諸有情，應當悲愍起親愛想。』",
        "from": "T17n0722_003:0425a01_0",
        "context_with_next_sentence": true
    },
    {
        "source_sentence": "貪、瞋等惑，由此遠離。」",
        "from": "T17n0722_003:0425a04_1",
        "context_with_next_sentence": true
    },
    {
        "source_sentence": "時，諸比丘白世尊言：「若復有人虛妄兩舌，離間彼此，當感何果？",
        "from": "T17n0722_003:0425a06_0",
        "context_with_next_sentence": true
    },
    {
        "source_sentence": "願佛演說，我等樂聞利益未來一切有情。」",
        "from": "T17n0722_003:0425a07_1",
        "context_with_next_sentence": true
    },
    {
        "source_sentence": "佛告比丘：「應知兩舌獲報差別，略有十種。",
        "from": "T17n0722_003:0425a08_2",
        "context_with_next_sentence": true
    },
    {
        "source_sentence": "何等為十？",
        "from": "T17n0722_003:0425a09_3",
        "context_with_next_sentence": true
    },
    {
        "source_sentence": "一、種族卑賤，眷屬乖離；二、遠離善友，惡友增多；三、愚癡暗鈍，增長過非；四、毀謗聖賢，不信因果；五、藏護己失，樂說他非；六、虛妄轉增，忠實行寡；七、死墮地獄，受苦無窮；八、恣縱貪、瞋，惡名流布；九、財貨散失，恒時憂苦；十、遠離正法，恒生邊地。",
        "from": "T17n0722_003:0425a09_4",
        "context_with_next_sentence": true
    },
    {
        "source_sentence": "比丘應知，兩舌之業獲報如是，不應執著，皆當棄捨。」",
        "from": "T17n0722_003:0425a14_5",
        "context_with_next_sentence": true
    },
    {
        "source_sentence": "於是比丘復白佛言：「若有眾生發麁惡語，感於何果？」",
        "from": "T17n0722_003:0425a17_0",
        "context_with_next_sentence": true
    },
    {
        "source_sentence": "佛告比丘：「應知語業，獲報有十。",
        "from": "T17n0722_003:0425a18_1",
        "context_with_next_sentence": true
    },
    {
        "source_sentence": "何等為十？",
        "from": "T17n0722_003:0425a18_2",
        "context_with_next_sentence": true
    },
    {
        "source_sentence": "一者、口出刃焰，焚燒自身；二者、邪見熾盛，無惡不作；三者、遠離聖賢，日增惡友；四者、眾皆厭棄，猶如諸毒；五者、外器險隘，高下不等；六者、煩惱熾盛，壞散財物；七者、焚燒眾善，非法轉增；八者、身體臭穢，聞皆嫌厭；九者、支節枯乾，恒時病苦；十者、死墮險趣，輪轉生死。",
        "from": "T17n0722_003:0425a19_3",
        "context_with_next_sentence": true
    },
    {
        "source_sentence": "比丘應知，麁惡語業，招如斯報，汝應遠離。」",
        "from": "T17n0722_003:0425a25_4",
        "context_with_next_sentence": true
    },
    {
        "source_sentence": "爾時，世尊乃說頌言：「眾善應可愛，　　如父復如母，　美善體安然，　　能離於喧諍；　美善人天喜，　　美善增勤勇；　美善眷屬多，　　美善三塗離；　美善息諸惡，　　美善離煩惱，　能棄語過非，　　應修諸眾善。」",
        "from": "T17n0722_003:0425a27_0",
        "context_with_next_sentence": true
    },
    {
        "source_sentence": "爾時，世尊說此偈已，告諸比丘：「如是所發麁惡之語，悉應遠離，伏除不起勿令增長，墮於地獄受飢渴苦，種種痛惱。",
        "from": "T17n0722_003:0425b05_0",
        "context_with_next_sentence": true
    },
    {
        "source_sentence": "於彼惡趣，恒時飢渴如火焚燒，常思飲食，量如芥子，終不能得，何況多食！",
        "from": "T17n0722_003:0425b07_1",
        "context_with_next_sentence": true
    },
    {
        "source_sentence": "「比丘應知，彼諸有情，由此惡業極苦纏縛，飢渴焰火，相續逼迫時無暫息。",
        "from": "T17n0722_003:0425b10_0",
        "context_with_next_sentence": true
    },
    {
        "source_sentence": "如是苦果，皆由虛妄、麁惡語業之所招感。",
        "from": "T17n0722_003:0425b11_1",
        "context_with_next_sentence": true
    },
    {
        "source_sentence": "比丘應知，虛妄惡業及諸功德、人天勝善，皆由心造。",
        "from": "T17n0722_003:0425b12_2",
        "context_with_next_sentence": true
    },
    {
        "source_sentence": "若癡增上，輕毀賢善，起惡意業，遠離平等，樂說彼此長短是非，如油欲盡燈光漸暗，智慧損減，過犯轉增。",
        "from": "T17n0722_003:0425b13_3",
        "context_with_next_sentence": true
    },
    {
        "source_sentence": "是故，比丘恒應遠離虛妄惡業，勿令侵害；於他名利，若生嫉妬及諸忿等，惱亂身心，時無暫息。",
        "from": "T17n0722_003:0425b16_4",
        "context_with_next_sentence": true
    },
    {
        "source_sentence": "比丘應知，此等惡因，焚燒自善，於當來世，必招苦果輪迴不息，應當棄捨。」",
        "from": "T17n0722_003:0425b18_5",
        "context_with_next_sentence": true
    },
    {
        "source_sentence": "時，諸比丘復白佛言：「若有眾生於情、非情，恒起瞋忿，獲於何報？」",
        "from": "T17n0722_003:0425b20_0",
        "context_with_next_sentence": true
    },
    {
        "source_sentence": "佛告比丘：「應知瞋忿，於當來世，得十衰損。",
        "from": "T17n0722_003:0425b22_0",
        "context_with_next_sentence": true
    },
    {
        "source_sentence": "何等為十？",
        "from": "T17n0722_003:0425b22_1",
        "context_with_next_sentence": true
    },
    {
        "source_sentence": "一者、冤家增盛，人皆嫌厭；二者、生於邊地，遠離正法。",
        "from": "T17n0722_003:0425b23_2",
        "context_with_next_sentence": true
    },
    {
        "source_sentence": "三者、縈纏諸病，貧乏困苦；四者、死墮豺狼，巇險暴惡；五者，或處毒蛇，恒時瞋恚；六者、諸根醜陋，眷屬乖離；七者、死墮黑繩，受苦相續；八者、肢體乾焦，眾苦燒然；九者、增於邪執，毀謗聖賢；十者、恒處三塗，輪轉不息。",
        "from": "T17n0722_003:0425b24_3",
        "context_with_next_sentence": true
    },
    {
        "source_sentence": "如是十種，皆由瞋恚。",
        "from": "T17n0722_003:0425b29_4",
        "context_with_next_sentence": true
    },
    {
        "source_sentence": "比丘當知，悉應遠離。」",
        "from": "T17n0722_003:0425b29_5",
        "context_with_next_sentence": true
    },
    {
        "source_sentence": "爾時，比丘復白佛言：「若有眾生恒修無瞋，獲於何報？」",
        "from": "T17n0722_003:0425c02_0",
        "context_with_next_sentence": true
    },
    {
        "source_sentence": "佛告比丘：「得十勝利。",
        "from": "T17n0722_003:0425c03_1",
        "context_with_next_sentence": true
    },
    {
        "source_sentence": "何等為十？",
        "from": "T17n0722_003:0425c03_2",
        "context_with_next_sentence": true
    },
    {
        "source_sentence": "一者、善美流布；二者、遠離慢輕；三者、能伏瞋恚；四者、三塗捨離；五者、冤敵不侵；六者、恒生人天；七者、眷屬圓滿；八者、諸根無缺；九者、色相具足；十者、成就解脫。",
        "from": "T17n0722_003:0425c03_3",
        "context_with_next_sentence": true
    },
    {
        "source_sentence": "比丘應知，如是勝利，汝當修習。」",
        "from": "T17n0722_003:0425c07_4",
        "context_with_next_sentence": true
    },
    {
        "source_sentence": "爾時，世尊乃說頌言：「衰損由瞋業，　　沈淪苦海深，　諸根多缺陋，　　逼迫事難任。",
        "from": "T17n0722_003:0425c09_0",
        "context_with_next_sentence": true
    },
    {
        "source_sentence": "　善因生善道，　　非法入埿梨，　傍生并鬼趣，　　善惡業恒隨。」",
        "from": "T17n0722_003:0425c12_0",
        "context_with_next_sentence": true
    },
    {
        "source_sentence": "爾時，世尊說此偈已，告諸比丘：「善、惡之業，損、益不同，互相增減，隨業勢力，受報非虛。」",
        "from": "T17n0722_003:0425c14_0",
        "context_with_next_sentence": true
    },
    {
        "source_sentence": "時，諸比丘復白佛言：「有情慳貪，不行惠施，自無依託，迷暗愚癡，不信因果，毀謗聖賢，獲報云何？」",
        "from": "T17n0722_003:0425c16_0",
        "context_with_next_sentence": true
    },
    {
        "source_sentence": "佛告比丘：「若諸有情，慳貪不信；於諸財物，自不受用，何況施他？",
        "from": "T17n0722_003:0425c19_0",
        "context_with_next_sentence": true
    },
    {
        "source_sentence": "應知，比丘！",
        "from": "T17n0722_003:0425c20_1",
        "context_with_next_sentence": true
    },
    {
        "source_sentence": "無智愚人，遠離善友，復造諸非。",
        "from": "T17n0722_003:0425c20_2",
        "context_with_next_sentence": true
    },
    {
        "source_sentence": "由此因緣，墮諸地獄受苦無窮。」",
        "from": "T17n0722_003:0425c21_3",
        "context_with_next_sentence": true
    },
    {
        "source_sentence": "彼諸比丘聞是語已，憂愁悲惱，哽咽號泣。",
        "from": "T17n0722_003:0425c22_4",
        "context_with_next_sentence": true
    },
    {
        "source_sentence": "復白佛言：「此諸有情，復於何時，當捨此苦？",
        "from": "T17n0722_003:0425c24_0",
        "context_with_next_sentence": true
    },
    {
        "source_sentence": "願佛演說，利益未來。」",
        "from": "T17n0722_003:0425c24_1",
        "context_with_next_sentence": true
    },
    {
        "source_sentence": "爾時，世尊告諸比丘，乃說頌曰：「人間六萬歲，　　阿部陀晝夜，　積彼年及月，　　初三萬六千；　承斯餘壽命，　　後後二萬增，　八寒大地獄，　　相續苦無盡。」",
        "from": "T17n0722_003:0425c26_0",
        "context_with_next_sentence": true
    },
    {
        "source_sentence": "爾時，世尊說此偈已，告諸比丘：「此大地獄受苦有情，由身、語、意，輕慢賢善，毀謗正法，造作非法，破壞佛形，焚燒經典，謗真實法，言無義味。",
        "from": "T17n0722_003:0426a02_0",
        "context_with_next_sentence": true
    },
    {
        "source_sentence": "由此業因，牽引有情墮險惡處，種種治罰相續受苦而無窮盡。」",
        "from": "T17n0722_003:0426a05_1",
        "context_with_next_sentence": true
    },
    {
        "source_sentence": "時，諸比丘復白佛言：「若復有人於佛正法，甚深經典讀誦演說，令他信受，發菩提心，獲何勝利？」",
        "from": "T17n0722_003:0426a07_0",
        "context_with_next_sentence": true
    },
    {
        "source_sentence": "爾時，佛告諸比丘言：「功德無量，微妙最勝！",
        "from": "T17n0722_003:0426a10_0",
        "context_with_next_sentence": true
    },
    {
        "source_sentence": "此諸有情，受持讀誦如是深法，敷演解說依法修行，起於正信；伏除障染，遠離惡趣，恒處人天，安隱快樂，一切聖賢護助稱讚。",
        "from": "T17n0722_003:0426a10_1",
        "context_with_next_sentence": true
    },
    {
        "source_sentence": "於當來世獲得最上，多聞、總持、福德、智慧；憶念不忘；宮殿珍寶，悉皆具足；乃至圓寂，速得成就；恒離老、病，慳貪、嫉妬，迷惑醉亂，毀謗正法，虛妄、邪執；八難艱險及諸非法，悉能遠離。」",
        "from": "T17n0722_003:0426a13_2",
        "context_with_next_sentence": true
    },
    {
        "source_sentence": "爾時，佛告諸比丘言：「若復有人愚迷邪執，於諸世間虛妄愛樂，廣造諸非；於其所作，亦無悔恨，其心增盛，諸惡相續，不怖險處遠離善友。",
        "from": "T17n0722_003:0426a18_0",
        "context_with_next_sentence": true
    },
    {
        "source_sentence": "由此業因，輪轉地獄受苦澁果，決定非虛。",
        "from": "T17n0722_003:0426a21_1",
        "context_with_next_sentence": true
    },
    {
        "source_sentence": "「比丘應知，諸有智者，悉皆捨離諸不善業，發起正信修習對治。",
        "from": "T17n0722_003:0426a23_0",
        "context_with_next_sentence": true
    },
    {
        "source_sentence": "「比丘當知，由心造罪，獲果亦然；解脫生死，流轉諸趣，亦由於心；能行諂誑，又能調伏，亦能暴惡，能趣三塗，得大怖畏，亦由於心；又能捨離，修諸善法；而能棄背，真實安樂；及能遠離虛妄、顛倒，種種因緣、果報差別；若假、若實，獲報決定及不決定，有益、無益，若善、非善，皆能遠離。",
        "from": "T17n0722_003:0426a25_0",
        "context_with_next_sentence": true
    },
    {
        "source_sentence": "亦能顯於二空之理，譬如明燈能破黑暗，復能顯現諸物像等，心亦如是。",
        "from": "T17n0722_003:0426b02_1",
        "context_with_next_sentence": true
    },
    {
        "source_sentence": "又如善惡，因果差別，互相隨逐，恒不捨離，輪轉諸趣，亦由於心；又如染、淨、隱、顯雖殊，互相增減，假、實理事，亦非即離。",
        "from": "T17n0722_003:0426b03_2",
        "context_with_next_sentence": true
    },
    {
        "source_sentence": "正見、邪執，愛、非愛業，出離、沈淪，理非即離，皆由心造。",
        "from": "T17n0722_003:0426b06_3",
        "context_with_next_sentence": true
    },
    {
        "source_sentence": "「比丘應知，諸業繫縛，往來生死猶如羂索，繫縛有情，恒不自在。",
        "from": "T17n0722_003:0426b08_0",
        "context_with_next_sentence": true
    },
    {
        "source_sentence": "愚迷虛妄，煩惱纏縛，障覆真理，令智不起，於法、非法不能了達；亦非修習趣證之行，二空真理，無由顯證。",
        "from": "T17n0722_003:0426b09_1",
        "context_with_next_sentence": true
    },
    {
        "source_sentence": "「比丘當知，此由無明，迷於正理，於佛教法曾無所悟，障礙留難；自不依修，復障他學，妄說過非，深增厭離。",
        "from": "T17n0722_003:0426b12_0",
        "context_with_next_sentence": true
    },
    {
        "source_sentence": "由此業因，毀謗正法，諸佛冤賊，世世愚昧，恒墮黑暗地獄之中，備受眾苦而無窮盡；從彼出已，復墮餓鬼，愚迷暴惡，互相殘害，恒時受苦，飢渴逼迫而無暫息，受種種苦；復從彼出，墮畜生中，疲乏飢困，眾苦纏縛，恒無止息，瞋心增猛，互相食噉，極惡意樂，相續不斷。",
        "from": "T17n0722_003:0426b14_1",
        "context_with_next_sentence": true
    },
    {
        "source_sentence": "亦如世火能燒林野，此業亦爾，能燒眾善，損害有情。」",
        "from": "T17n0722_003:0426b20_2",
        "context_with_next_sentence": true
    },
    {
        "source_sentence": "爾時，世尊乃說頌曰：「迷惑諸有情，　　謗佛毀正法，　墮落於三塗，　　窮劫不能出；　恒處地獄苦，　　黑暗絕光明，　餓鬼及傍生，　　飢虛無窮盡；　有情由業縛，　　智慧煩惱覆，　險惡海沈淪，　　劫壞不能免。」",
        "from": "T17n0722_003:0426b22_0",
        "context_with_next_sentence": true
    },
    {
        "source_sentence": "爾時，世尊說此偈已，告諸比丘：「由前謗法惡業之因，輪轉三塗受苦無量，從彼出已，若生人中，貧窮困苦，諸根不具，飢渴所逼，煩惱增盛，其性暴惡，猶如象馬，[怡台+龍]悷不調，愚迷邪執，恒時相應，病苦纏縛而無間斷，其心放逸，虛妄攀緣，時無止息；聾、盲、瘖、瘂，不值正法，恒處邊地，智慧乏少，愚癡邪執，受種種苦而無窮盡。",
        "from": "T17n0722_003:0426b29_0",
        "context_with_next_sentence": true
    },
    {
        "source_sentence": "比丘應知，謗法之罪，獲報無量，說不能盡。」",
        "from": "T17n0722_003:0426c07_1",
        "context_with_next_sentence": true
    },
    {
        "source_sentence": "佛告比丘：「若復有人修諸靜慮，趣求解脫，於佛、法、僧不生毀謗，恒時尊重，稱讚信受，猶如父母，亦如善友，恒時愛護，尊敬信受，不起邪謗，令心歡喜。」",
        "from": "T17n0722_003:0426c09_0",
        "context_with_next_sentence": true
    },
    {
        "source_sentence": "時，諸比丘復白佛言：「有情云何捨離過非，修習勝行？",
        "from": "T17n0722_003:0426c12_1",
        "context_with_next_sentence": true
    },
    {
        "source_sentence": "願佛演說，利益未來。」",
        "from": "T17n0722_003:0426c13_2",
        "context_with_next_sentence": true
    },
    {
        "source_sentence": "爾時，世尊告諸比丘：「諦聽，諦聽！",
        "from": "T17n0722_003:0426c15_0",
        "context_with_next_sentence": true
    },
    {
        "source_sentence": "今為汝說。",
        "from": "T17n0722_003:0426c15_1",
        "context_with_next_sentence": true
    },
    {
        "source_sentence": "若復有人捨離身、語諸不善業，恒修善業；又於三世安住觀察，伏諸邪慢，尊重三寶，策勤三業，趣證菩提；復於三時，遠離諸執及貪瞋等。",
        "from": "T17n0722_003:0426c15_2",
        "context_with_next_sentence": true
    },
    {
        "source_sentence": "「復次，比丘！",
        "from": "T17n0722_003:0426c20_0",
        "context_with_next_sentence": true
    },
    {
        "source_sentence": "由於三業離諸過患，安住愛樂三聚淨戒，趣三菩提及三真如，遠離煩惱，安住思惟，令心平等，觀察最勝；復離慢、疑，三業清淨，伏除障染。",
        "from": "T17n0722_003:0426c20_1",
        "context_with_next_sentence": true
    },
    {
        "source_sentence": "於一切處能離繫縛，修習正行，憶念苦、空，樂趣解脫，微妙甚深，遠離諸惡發起方便，破壞愚暗及諸貪欲。",
        "from": "T17n0722_003:0426c23_2",
        "context_with_next_sentence": true
    },
    {
        "source_sentence": "是故，比丘！",
        "from": "T17n0722_003:0426c25_3",
        "context_with_next_sentence": true
    },
    {
        "source_sentence": "應修善行，棄捨諸非，及能遠離飢渴、寒熱，顏容憔悴，愚暗破裂，憂惱悔恨，種種諸苦皆悉捨離；獲於人天，富饒安樂，聰慧廣聞，恒修捨行，及諸香、燈、花鬘、瓔珞諸供養具。",
        "from": "T17n0722_003:0426c26_4",
        "context_with_next_sentence": true
    },
    {
        "source_sentence": "「復次，比丘！",
        "from": "T17n0722_003:0427a01_0",
        "context_with_next_sentence": true
    },
    {
        "source_sentence": "若起邪執、慳貪、嫉妬、虛妄、諂誑，墮於餓鬼受諸苦惱，逼迫殘害，相續無斷，飢渴焚燒。",
        "from": "T17n0722_003:0427a01_1",
        "context_with_next_sentence": true
    },
    {
        "source_sentence": "業因熟時，纖毫難免；憂苦纏縛，遠離解脫。」",
        "from": "T17n0722_003:0427a03_2",
        "context_with_next_sentence": true
    },
    {
        "source_sentence": "時，諸比丘白世尊言：「此諸有情，云何得脫如是眾苦？",
        "from": "T17n0722_003:0427a05_0",
        "context_with_next_sentence": true
    },
    {
        "source_sentence": "復於何時而得解脫，獲於正信？",
        "from": "T17n0722_003:0427a06_1",
        "context_with_next_sentence": true
    },
    {
        "source_sentence": "我今思惟，不能了達。",
        "from": "T17n0722_003:0427a06_2",
        "context_with_next_sentence": true
    },
    {
        "source_sentence": "又此有情於鬼趣中，日夜長時，恒受飢渴、寒熱憂苦，身首乾枯，癡暗迷覆，恒無暫捨。",
        "from": "T17n0722_003:0427a07_3",
        "context_with_next_sentence": true
    },
    {
        "source_sentence": "願佛演說，利益未來。」",
        "from": "T17n0722_003:0427a09_4",
        "context_with_next_sentence": true
    },
    {
        "source_sentence": "佛告比丘：「此諸有情，於過去世造諸惡業，不修福慧，慳嫉虛誑，煩惱熾盛，恣縱貪、瞋，不能伏除。",
        "from": "T17n0722_003:0427a10_0",
        "context_with_next_sentence": true
    },
    {
        "source_sentence": "命終之後，墮於地獄受苦無量；從彼出已，復墮餓鬼，眾苦逼迫，飢渴纏縛，於一切處恒時受苦，無救、無依，思念飲食，終無所得，悔恨號哭，念我何時當捨此苦？",
        "from": "T17n0722_003:0427a12_1",
        "context_with_next_sentence": true
    },
    {
        "source_sentence": "「比丘應知，愚癡有情，煩惱纏縛，由惡三業輪轉三塗，受如斯苦。",
        "from": "T17n0722_003:0427a16_0",
        "context_with_next_sentence": true
    },
    {
        "source_sentence": "「比丘當知，若復有人近事男、女諸天、魔、梵。",
        "from": "T17n0722_003:0427a18_0",
        "context_with_next_sentence": true
    },
    {
        "source_sentence": "破彼惡業，修習善法，愛樂真諦，審觀自身四大、五蘊，苦、空無常；亦如水泡、芭蕉、夢、電，皆悉虛幻。",
        "from": "T17n0722_003:0427a18_1",
        "context_with_next_sentence": true
    },
    {
        "source_sentence": "是故，比丘於諸善法，修令增長；於一切惡，對治不起；安住人天，最勝可愛，皆得自在。",
        "from": "T17n0722_003:0427a21_2",
        "context_with_next_sentence": true
    },
    {
        "source_sentence": "身、語、意業，遠離諸非，虛妄、欺詐及諸驚怖，決定棄捨。",
        "from": "T17n0722_003:0427a23_3",
        "context_with_next_sentence": true
    },
    {
        "source_sentence": "愛樂最勝，寂靜思惟，離諸散亂，造作眾善，初、中及後，令無間斷，降伏諸根，捨離繫縛及諸惡趣。",
        "from": "T17n0722_003:0427a24_4",
        "context_with_next_sentence": true
    },
    {
        "source_sentence": "愚癡黑暗，不了果因，廣作不善，輪迴三塗，被受眾苦。」",
        "from": "T17n0722_003:0427a26_5",
        "context_with_next_sentence": true
    },
    {
        "source_sentence": "爾時，世尊而說頌曰：「若樂於住處，　　應觀胎藏苦，　遠離顛倒貪，　　破壞令不起；　纏縛於業繩，　　三途苦無盡，　來往似蟻環，　　沈淪難出離。」",
        "from": "T17n0722_003:0427a28_0",
        "context_with_next_sentence": true
    },
    {
        "source_sentence": "爾時，世尊說此偈已，告諸比丘：「老、病、死苦，纏繞有情，恒不捨離。",
        "from": "T17n0722_003:0427b04_0",
        "context_with_next_sentence": true
    },
    {
        "source_sentence": "譬如魚、鹿，網、箭纏縛，亦復如是。",
        "from": "T17n0722_003:0427b05_1",
        "context_with_next_sentence": true
    },
    {
        "source_sentence": "「復次，比丘！",
        "from": "T17n0722_003:0427b07_0",
        "context_with_next_sentence": true
    },
    {
        "source_sentence": "貪愛如毒，瞋忿似火，虛妄諂誑，迷覆淨心，熾然煩惱，恒相隨逐，令不出離。",
        "from": "T17n0722_003:0427b07_1",
        "context_with_next_sentence": true
    },
    {
        "source_sentence": "若復有人貪求財物，廣行虛誑，養活身命，妄執纏縛，輪轉諸有。",
        "from": "T17n0722_003:0427b08_2",
        "context_with_next_sentence": true
    },
    {
        "source_sentence": "如魚吞鉤，因貪所起；如焰中水，從愛心生。」",
        "from": "T17n0722_003:0427b10_3",
        "context_with_next_sentence": true
    },
    {
        "source_sentence": "爾時，世尊乃說頌言：「迷執虛妄見，　　業緣有幻身，　果因恒離倒，　　離因果非真。",
        "from": "T17n0722_003:0427b12_0",
        "context_with_next_sentence": true
    },
    {
        "source_sentence": "　輪轉因煩惱，　　了達證真空，　解脫煩惱離，　　真實理非無。",
        "from": "T17n0722_003:0427b15_0",
        "context_with_next_sentence": true
    },
    {
        "source_sentence": "　最上妙覺位，　　二障悉皆亡，　湛然恒不動，　　利樂諸有情。」",
        "from": "T17n0722_003:0427b17_0",
        "context_with_next_sentence": true
    },
    {
        "source_sentence": "爾時，世尊說此偈已，告諸比丘：「若復有人起謗不信，損壞三寶，花卉、果實貨易活命。",
        "from": "T17n0722_003:0427b19_0",
        "context_with_next_sentence": true
    },
    {
        "source_sentence": "以此因緣，墮於惡趣；彼有獯狐及諸鷲鳥，其嘴鋒利，猶如金剛，形貌醜惡，嬈亂驚怖，來集食噉身肉、手足、眼目、骨髓，周遍無遺，受苦無量。",
        "from": "T17n0722_003:0427b20_1",
        "context_with_next_sentence": true
    },
    {
        "source_sentence": "業繩纏縛，隨逐不捨而無依怙，亦非救濟，輪轉如是，三惡往來，恒不捨離；從彼出已，復墮餓鬼，飢渴所逼，增長眾苦，口吐火焰，如山相續而無間斷。",
        "from": "T17n0722_003:0427b24_0",
        "context_with_next_sentence": true
    },
    {
        "source_sentence": "設降大雨遍一切處，此惡業火終不能滅。",
        "from": "T17n0722_003:0427b27_1",
        "context_with_next_sentence": true
    },
    {
        "source_sentence": "「比丘應知，若復有人修習施戒，乃至智慧，而能解脫種種眾苦。",
        "from": "T17n0722_003:0427b29_0",
        "context_with_next_sentence": true
    },
    {
        "source_sentence": "「復次，比丘！",
        "from": "T17n0722_003:0427c02_0",
        "context_with_next_sentence": true
    },
    {
        "source_sentence": "惡業為因，招三塗果，有情迷執，不能伏除，分別俱生煩惱一百二十八使。",
        "from": "T17n0722_003:0427c02_1",
        "context_with_next_sentence": true
    },
    {
        "source_sentence": "於三界內，欲四諦行，乃有十二，上二合論，二十四行，約三界說。",
        "from": "T17n0722_003:0427c03_2",
        "context_with_next_sentence": true
    },
    {
        "source_sentence": "「復次，比丘！",
        "from": "T17n0722_003:0427c06_0",
        "context_with_next_sentence": true
    },
    {
        "source_sentence": "四諦、四智乃有十六，及二見道；修四念處、八正道支、五根、五力，解脫暴惡，遠離焚燒。",
        "from": "T17n0722_003:0427c06_1",
        "context_with_next_sentence": true
    },
    {
        "source_sentence": "「復次，比丘！",
        "from": "T17n0722_003:0427c09_0",
        "context_with_next_sentence": true
    },
    {
        "source_sentence": "最上二諦，智應修習，及三念住；遠離眾魔及諸餓鬼，飢渴困苦，增長白法。」",
        "from": "T17n0722_003:0427c09_1",
        "context_with_next_sentence": true
    },
    {
        "source_sentence": "爾時，世尊乃說頌曰：「十惡因心造，　　沈淪路嶮巇，　執貪癡境縛，　　果感必相隨；　極苦泥梨趣，　　堪嗟無所依！",
        "from": "T17n0722_003:0427c11_0",
        "context_with_next_sentence": true
    },
    {
        "source_sentence": "　緣熟如影嚮，　　壞劫報難移；　三業勤精進，　　多聞習總持，　二嚴修六度，　　圓滿證菩提。」",
        "from": "T17n0722_003:0427c15_0",
        "context_with_next_sentence": true
    },
    {
        "source_sentence": "爾時，世尊說是偈已，告諸比丘：「若復有人修三善業：施、戒、多聞，捨離暴惡愚迷貪愛，解脫眾苦及離不善地獄、餓鬼。",
        "from": "T17n0722_003:0427c18_0",
        "context_with_next_sentence": true
    },
    {
        "source_sentence": "比丘應知，諸餓鬼界受種種苦：寒熱飢渴，痛惱逼迫，不能遠離。",
        "from": "T17n0722_003:0427c20_1",
        "context_with_next_sentence": true
    },
    {
        "source_sentence": "由此惡業——我慢、虛詐——墮落三塗。",
        "from": "T17n0722_003:0427c22_2",
        "context_with_next_sentence": true
    },
    {
        "source_sentence": "於彼趣中，互相殘害，貪、瞋纏縛，恒時不捨。",
        "from": "T17n0722_003:0427c22_3",
        "context_with_next_sentence": true
    },
    {
        "source_sentence": "由昔遠離布施、持戒及於多聞，造作諸非，不能了知法、非法等，及於正信亦皆迷闇，而非省悟。",
        "from": "T17n0722_003:0427c23_4",
        "context_with_next_sentence": true
    },
    {
        "source_sentence": "由此障礙人天善趣，不能修習，亦非觀察得失等事。」",
        "from": "T17n0722_003:0427c25_5",
        "context_with_next_sentence": true
    },
    {
        "source_sentence": "時，諸比丘復白佛言：「阿素囉趣，何業所招？」",
        "from": "T17n0722_003:0427c28_0",
        "context_with_next_sentence": true
    },
    {
        "source_sentence": "爾時，佛告諸比丘言：「應當諦聽，今為汝說。",
        "from": "T17n0722_003:0427c28_1",
        "context_with_next_sentence": true
    },
    {
        "source_sentence": "彼阿素囉，由昔虛詐，恒時諂曲業及諸惑，纏縛不捨，墮於彼趣。",
        "from": "T17n0722_003:0427c29_2",
        "context_with_next_sentence": true
    },
    {
        "source_sentence": "亦由不信，謗毀賢善，於正因果，不能了悟，墮於彼趣，而無智慧；愚迷妄執，怖畏怯懼，恒非安隱。」",
        "from": "T17n0722_003:0428a02_3",
        "context_with_next_sentence": true
    },
    {
        "source_sentence": "爾時，帝釋、忉利諸天，聞佛所說，歡喜踊躍，即於佛前以偈頌曰：「平坦三乘路，　　牟尼親所宣，　真空無漏理，　　本體離諸纏。",
        "from": "T17n0722_003:0428a05_0",
        "context_with_next_sentence": true
    },
    {
        "source_sentence": "　應物興慈廣，　　懷悲愍苦深，　光明恒照耀，　　不捨利他心。」",
        "from": "T17n0722_003:0428a09_0",
        "context_with_next_sentence": true
    },
    {
        "source_sentence": "爾時，帝釋說此偈已，合掌恭敬在一面立。",
        "from": "T17n0722_003:0428a11_0",
        "context_with_next_sentence": true
    },
    {
        "source_sentence": "佛告天帝：「三乘淨法，汝應修習，離諸繫縛，平等清白；能離險隘，絕諸黑暗，光明無染；猶如珍寶，體性清淨，諸天歡喜，愛樂最勝，寂靜修習，奉持不捨。",
        "from": "T17n0722_003:0428a11_1",
        "context_with_next_sentence": true
    },
    {
        "source_sentence": "又於戒、施及三摩地，觀察愛樂。",
        "from": "T17n0722_003:0428a15_2",
        "context_with_next_sentence": true
    },
    {
        "source_sentence": "亦如諸天，敬事天主，遠離過非，尊仰瞻奉；及諸有情，柔軟和美。",
        "from": "T17n0722_003:0428a16_0",
        "context_with_next_sentence": true
    },
    {
        "source_sentence": "若生天上，獲身淨妙，遠離貪、恚，息除塵垢及諸境界，貪、忿因緣，解脫沈溺，破壞諸有，親族朋寮互相憎嫉，五欲淤泥，悉皆遠離。",
        "from": "T17n0722_003:0428a17_1",
        "context_with_next_sentence": true
    },
    {
        "source_sentence": "處諸有情，謙敬和順，安住恒時。",
        "from": "T17n0722_003:0428a20_2",
        "context_with_next_sentence": true
    },
    {
        "source_sentence": "善離諸染，威儀有軌，抖擻煩惱，降伏魔羅。",
        "from": "T17n0722_003:0428a21_3",
        "context_with_next_sentence": true
    },
    {
        "source_sentence": "智慧安住，最勝清淨，善護三業，恒習靜慮。",
        "from": "T17n0722_003:0428a22_4",
        "context_with_next_sentence": true
    },
    {
        "source_sentence": "棄捨惡友及非梵行，永離繫縛，恒處諸天。",
        "from": "T17n0722_003:0428a23_5",
        "context_with_next_sentence": true
    },
    {
        "source_sentence": "良友知識，勸發大心，速登彼岸。」",
        "from": "T17n0722_003:0428a24_6",
        "context_with_next_sentence": true
    },
    {
        "source_sentence": "妙法聖念處經卷第三",
        "from": "T17n0722_003:0428a25_0",
        "context_with_next_sentence": false
    }
]