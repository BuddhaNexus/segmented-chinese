[
    {
        "source_sentence": "佛說道神足無極變化經卷第一",
        "from": "T17n0816_001:0799c17_0",
        "context_with_next_sentence": true
    },
    {
        "source_sentence": "西晉安息三藏安法欽譯",
        "from": "T17n0816_001:0799c19_0",
        "context_with_next_sentence": true
    },
    {
        "source_sentence": "聞如是：一時佛遊於忉利天上，在巴質樹下紺琉璃石，佛坐其上為母說法，盡夏三月，與大比丘僧眾俱，比丘八千皆得羅漢，諸垢已盡、神足備具、能在所作為；菩薩七萬二千人，神通已達，皆得陀隣尼，悉知一切人心之所行所欲，自在遍至諸無央數佛剎。",
        "from": "T17n0816_001:0799c20_0",
        "context_with_next_sentence": true
    },
    {
        "source_sentence": "時佛與無央數之眾眷屬圍遶而為說法。",
        "from": "T17n0816_001:0799c25_1",
        "context_with_next_sentence": true
    },
    {
        "source_sentence": "爾時諸天眾中，有二天子：一名曰月天子，二名曰月星天子，在眾會中坐。",
        "from": "T17n0816_001:0799c26_2",
        "context_with_next_sentence": true
    },
    {
        "source_sentence": "於是月天子從座起，更整衣服前下右膝，叉手長跪白佛言：「願欲說者，今欲所問！」",
        "from": "T17n0816_001:0799c28_3",
        "context_with_next_sentence": true
    },
    {
        "source_sentence": "佛言：「恣所欲問。」",
        "from": "T17n0816_001:0800a01_4",
        "context_with_next_sentence": true
    },
    {
        "source_sentence": "於是月天子踊躍即說偈問佛言：「為一切大悲，　　純厚而得利；　立之得至道，　　甚淨施甘露。",
        "from": "T17n0816_001:0800a01_5",
        "context_with_next_sentence": true
    },
    {
        "source_sentence": "　既已得自安，　　滅除諸垢穢；　復能安一切，　　是故願欲問。",
        "from": "T17n0816_001:0800a05_0",
        "context_with_next_sentence": true
    },
    {
        "source_sentence": "　於無數劫中，　　所行甚勤苦；　悉捨諸所有，　　布施無厭足。",
        "from": "T17n0816_001:0800a07_0",
        "context_with_next_sentence": true
    },
    {
        "source_sentence": "　為一切等心，　　等憂於眾人；　今願用是故，　　欲問人中尊！",
        "from": "T17n0816_001:0800a09_0",
        "context_with_next_sentence": true
    },
    {
        "source_sentence": "　其有見佛身，　　眾好自莊嚴；　皆發踊躍意，　　所得因福田。",
        "from": "T17n0816_001:0800a11_0",
        "context_with_next_sentence": true
    },
    {
        "source_sentence": "　廣長無邊際，　　無量過大海；　是故今欲問，　　其德無過者。",
        "from": "T17n0816_001:0800a13_0",
        "context_with_next_sentence": true
    },
    {
        "source_sentence": "　亦無有異意，　　復無有異心；　三界將中雄，　　了知一切念。",
        "from": "T17n0816_001:0800a15_0",
        "context_with_next_sentence": true
    },
    {
        "source_sentence": "　其身所當行，　　未曾隨他人；　是故今欲問，　　於世之大智。",
        "from": "T17n0816_001:0800a17_0",
        "context_with_next_sentence": true
    },
    {
        "source_sentence": "　若有德無德，　　歎譽及毀謗；　有名若無名，　　若苦及與樂。",
        "from": "T17n0816_001:0800a19_0",
        "context_with_next_sentence": true
    },
    {
        "source_sentence": "　皆知世八事，　　分別而具了；　是故願欲問，　　已離於諸畏。",
        "from": "T17n0816_001:0800a21_0",
        "context_with_next_sentence": true
    },
    {
        "source_sentence": "　復護一切人，　　自身守無異；　於是無增減，　　三界皆悉爾！",
        "from": "T17n0816_001:0800a23_0",
        "context_with_next_sentence": true
    },
    {
        "source_sentence": "　有慈於他人，　　不疑無瞋恨；　是故願欲問，　　持行譬如地。",
        "from": "T17n0816_001:0800a25_0",
        "context_with_next_sentence": true
    },
    {
        "source_sentence": "　布施與持戒，　　其心甚清淨；　寧自沒身命，　　終不犯於戒。",
        "from": "T17n0816_001:0800a27_0",
        "context_with_next_sentence": true
    },
    {
        "source_sentence": "　如身口所行，　　意亦復如是！",
        "from": "T17n0816_001:0800a29_0",
        "context_with_next_sentence": true
    },
    {
        "source_sentence": "　是故願欲問，　　過度於世者。",
        "from": "T17n0816_001:0800b01_0",
        "context_with_next_sentence": true
    },
    {
        "source_sentence": "　忍辱調其意，　　堅立而自損；　是皆智所造，　　悉見勤苦處。",
        "from": "T17n0816_001:0800b02_0",
        "context_with_next_sentence": true
    },
    {
        "source_sentence": "　諸好惡瞋恚，　　一切皆能忍；　是故願欲問，　　所為皆辦訖。",
        "from": "T17n0816_001:0800b04_0",
        "context_with_next_sentence": true
    },
    {
        "source_sentence": "　精進力甚強，　　超越於諸議；　為世作勤苦，　　未曾自為身。",
        "from": "T17n0816_001:0800b06_0",
        "context_with_next_sentence": true
    },
    {
        "source_sentence": "　晝夜常仍求，　　如駃流入海；　是故願欲問，　　其德知與天。",
        "from": "T17n0816_001:0800b08_0",
        "context_with_next_sentence": true
    },
    {
        "source_sentence": "　於是諸欲事，　　三界不復為；　一切諸恩愛，　　皆悉能降伏。",
        "from": "T17n0816_001:0800b10_0",
        "context_with_next_sentence": true
    },
    {
        "source_sentence": "　禪旬皆已具，　　神足亦復然！",
        "from": "T17n0816_001:0800b12_0",
        "context_with_next_sentence": true
    },
    {
        "source_sentence": "　是故願欲問，　　人中之猛雄。",
        "from": "T17n0816_001:0800b13_0",
        "context_with_next_sentence": true
    },
    {
        "source_sentence": "　於是大智慧，　　已度無所樂；　劫劫諸惡事，　　皆悉為捨離。",
        "from": "T17n0816_001:0800b14_0",
        "context_with_next_sentence": true
    },
    {
        "source_sentence": "　若在於空閑，　　自在知諸法；　是故願欲問，　　別於俗而作。",
        "from": "T17n0816_001:0800b16_0",
        "context_with_next_sentence": true
    },
    {
        "source_sentence": "　神足功德智，　　滅諸不可行；　從是到他剎，　　不譽慈心想。",
        "from": "T17n0816_001:0800b18_0",
        "context_with_next_sentence": true
    },
    {
        "source_sentence": "　供養於諸佛，　　於佛亦無想；　是故願欲問，　　愛世人示現。",
        "from": "T17n0816_001:0800b20_0",
        "context_with_next_sentence": true
    },
    {
        "source_sentence": "　是時魔皆來，　　悉共大聚會；　即以道法力，　　眾魔皆自壞。",
        "from": "T17n0816_001:0800b22_0",
        "context_with_next_sentence": true
    },
    {
        "source_sentence": "　於是降魔已，　　自致道乃成；　是故願欲問，　　其功為最勝。",
        "from": "T17n0816_001:0800b24_0",
        "context_with_next_sentence": true
    },
    {
        "source_sentence": "　一切住於地，　　金座地踊出；　即時逮覺道，　　佛智不可量。",
        "from": "T17n0816_001:0800b26_0",
        "context_with_next_sentence": true
    },
    {
        "source_sentence": "　便起到他處，　　皆悉解諸議；　是故願欲問，　　人中之最上。",
        "from": "T17n0816_001:0800b28_0",
        "context_with_next_sentence": true
    },
    {
        "source_sentence": "　一切智功德，　　為尊中復尊！",
        "from": "T17n0816_001:0800c01_0",
        "context_with_next_sentence": true
    },
    {
        "source_sentence": "　已得如佛意，　　如法說經行。",
        "from": "T17n0816_001:0800c02_0",
        "context_with_next_sentence": true
    },
    {
        "source_sentence": "　合會為已度，　　導師為一切；　以故問其議，　　三界皆蒙恩。」",
        "from": "T17n0816_001:0800c03_0",
        "context_with_next_sentence": true
    },
    {
        "source_sentence": "於是月天子說偈讚佛已，白佛言：「世尊！",
        "from": "T17n0816_001:0800c05_0",
        "context_with_next_sentence": true
    },
    {
        "source_sentence": "云何菩薩摩訶薩逮大神通智之持，得最度無極？",
        "from": "T17n0816_001:0800c05_1",
        "context_with_next_sentence": true
    },
    {
        "source_sentence": "云何菩薩得不可思議善權方便，得知他人心之所議？",
        "from": "T17n0816_001:0800c07_0",
        "context_with_next_sentence": true
    },
    {
        "source_sentence": "云何菩薩得知一切法，為一行、為一味、為一入、為一教說？",
        "from": "T17n0816_001:0800c08_1",
        "context_with_next_sentence": true
    },
    {
        "source_sentence": "云何得智自恣為他人說？",
        "from": "T17n0816_001:0800c09_2",
        "context_with_next_sentence": true
    },
    {
        "source_sentence": "云何菩薩得甚深戒，不有放逸行，自致無上正真道而不離佛？",
        "from": "T17n0816_001:0800c10_3",
        "context_with_next_sentence": true
    },
    {
        "source_sentence": "所問如是。",
        "from": "T17n0816_001:0800c11_4",
        "context_with_next_sentence": true
    },
    {
        "source_sentence": "世尊！",
        "from": "T17n0816_001:0800c11_5",
        "context_with_next_sentence": true
    },
    {
        "source_sentence": "願為解說之」。",
        "from": "T17n0816_001:0800c11_6",
        "context_with_next_sentence": true
    },
    {
        "source_sentence": "佛告月天子：「善哉善哉！",
        "from": "T17n0816_001:0800c13_0",
        "context_with_next_sentence": true
    },
    {
        "source_sentence": "天子！",
        "from": "T17n0816_001:0800c13_1",
        "context_with_next_sentence": true
    },
    {
        "source_sentence": "欲習如來業；欲被大僧那僧涅；欲入大戰中作大導師；欲度一切；欲作大船；欲轉大法輪；欲作大布施；欲作大法身；欲作大法雨；欲然大法火；欲擊大法鼓；欲舉大法幡；欲說大法界；欲放大法聲；欲治大法英；欲現大法智；欲斷邪見祀祠；欲建立滿大祠，乃欲作如是狀貌不可計數事，乃為一切故，持是議以問如來。」",
        "from": "T17n0816_001:0800c13_2",
        "context_with_next_sentence": true
    },
    {
        "source_sentence": "佛語天子：「諦聽諦聽！",
        "from": "T17n0816_001:0800c20_3",
        "context_with_next_sentence": true
    },
    {
        "source_sentence": "善思念之！",
        "from": "T17n0816_001:0800c21_4",
        "context_with_next_sentence": true
    },
    {
        "source_sentence": "吾當為汝說之。",
        "from": "T17n0816_001:0800c21_5",
        "context_with_next_sentence": true
    },
    {
        "source_sentence": "菩薩摩訶薩得大智至甚深微戒，自致無上正真之道成最正覺。",
        "from": "T17n0816_001:0800c21_6",
        "context_with_next_sentence": true
    },
    {
        "source_sentence": "如是天子！",
        "from": "T17n0816_001:0800c23_7",
        "context_with_next_sentence": true
    },
    {
        "source_sentence": "聽佛世尊所說。」",
        "from": "T17n0816_001:0800c23_8",
        "context_with_next_sentence": true
    },
    {
        "source_sentence": "於是月天子與諸大眾叉手受教而聽。",
        "from": "T17n0816_001:0800c23_9",
        "context_with_next_sentence": true
    },
    {
        "source_sentence": "佛語天子：「菩薩有四事法，逮得第一差別大通之持。",
        "from": "T17n0816_001:0800c24_10",
        "context_with_next_sentence": true
    },
    {
        "source_sentence": "何等為四？",
        "from": "T17n0816_001:0800c25_11",
        "context_with_next_sentence": true
    },
    {
        "source_sentence": "一者、得知一切法狀貌無所增減。",
        "from": "T17n0816_001:0800c26_12",
        "context_with_next_sentence": true
    },
    {
        "source_sentence": "二者、求索一切法。",
        "from": "T17n0816_001:0800c26_13",
        "context_with_next_sentence": true
    },
    {
        "source_sentence": "三者、一切法無有盡，得定安隱得學之證。",
        "from": "T17n0816_001:0800c27_14",
        "context_with_next_sentence": true
    },
    {
        "source_sentence": "四者、不見一切諸法離於法性者，不於餘法界有所悕望而想視。",
        "from": "T17n0816_001:0800c28_15",
        "context_with_next_sentence": true
    },
    {
        "source_sentence": "是為四事。",
        "from": "T17n0816_001:0800c29_16",
        "context_with_next_sentence": true
    },
    {
        "source_sentence": "「云何，天子！",
        "from": "T17n0816_001:0800c29_17",
        "context_with_next_sentence": true
    },
    {
        "source_sentence": "知法之狀貌？",
        "from": "T17n0816_001:0801a01_18",
        "context_with_next_sentence": true
    },
    {
        "source_sentence": "知過去亦空、當來亦空、今現在亦空，諸所有亦皆空如空。",
        "from": "T17n0816_001:0801a01_19",
        "context_with_next_sentence": true
    },
    {
        "source_sentence": "如是天子！",
        "from": "T17n0816_001:0801a02_20",
        "context_with_next_sentence": true
    },
    {
        "source_sentence": "長坐三昧索空，各不知處，是名為悉了知；如是天子！",
        "from": "T17n0816_001:0801a02_21",
        "context_with_next_sentence": true
    },
    {
        "source_sentence": "知是處名為分別曉了。",
        "from": "T17n0816_001:0801a04_22",
        "context_with_next_sentence": true
    },
    {
        "source_sentence": "曉了諸決便持轉相教授是處、知處、造立處、分別處、如是處、解議處，展轉相傳是名曰功德。",
        "from": "T17n0816_001:0801a04_23",
        "context_with_next_sentence": true
    },
    {
        "source_sentence": "「如是天子！",
        "from": "T17n0816_001:0801a06_24",
        "context_with_next_sentence": true
    },
    {
        "source_sentence": "云何得一切法？",
        "from": "T17n0816_001:0801a06_25",
        "context_with_next_sentence": true
    },
    {
        "source_sentence": "法亦不想我，我亦不想法，法起則起，法住則住。",
        "from": "T17n0816_001:0801a07_26",
        "context_with_next_sentence": true
    },
    {
        "source_sentence": "天子！",
        "from": "T17n0816_001:0801a08_27",
        "context_with_next_sentence": true
    },
    {
        "source_sentence": "一切法如是，是我所非我所悉，已無菩薩如是者為轉前，為轉前者便不復樂起滅處。",
        "from": "T17n0816_001:0801a08_28",
        "context_with_next_sentence": true
    },
    {
        "source_sentence": "所以者何？",
        "from": "T17n0816_001:0801a10_29",
        "context_with_next_sentence": true
    },
    {
        "source_sentence": "諸所有無所有故。",
        "from": "T17n0816_001:0801a10_30",
        "context_with_next_sentence": true
    },
    {
        "source_sentence": "於無所有於餘法而思惟，雖思惟不於餘法有所學；亦不有所說；亦不有所住，雖於餘法作大明，於法亦不為亦不學。",
        "from": "T17n0816_001:0801a11_31",
        "context_with_next_sentence": true
    },
    {
        "source_sentence": "「如是天子！",
        "from": "T17n0816_001:0801a13_32",
        "context_with_next_sentence": true
    },
    {
        "source_sentence": "云何菩薩得知諸法等如虛空？",
        "from": "T17n0816_001:0801a13_33",
        "context_with_next_sentence": true
    },
    {
        "source_sentence": "心，天子！",
        "from": "T17n0816_001:0801a14_34",
        "context_with_next_sentence": true
    },
    {
        "source_sentence": "造作三界，如是天子！",
        "from": "T17n0816_001:0801a14_35",
        "context_with_next_sentence": true
    },
    {
        "source_sentence": "心無有形，亦不可見，無住止處，亦不可知，如幻是心心法，求心亦不可得。",
        "from": "T17n0816_001:0801a15_36",
        "context_with_next_sentence": true
    },
    {
        "source_sentence": "如是心心法，求心了不可得，是心復不可知，如是心一切法亦不可得。",
        "from": "T17n0816_001:0801a16_37",
        "context_with_next_sentence": true
    },
    {
        "source_sentence": "復不可得持，法了無所有，視諸所有審如化如影，如是知一切法已為過，已過者一切諸不學而自知，如是知諸法等如虛空。",
        "from": "T17n0816_001:0801a18_38",
        "context_with_next_sentence": true
    },
    {
        "source_sentence": "「如是天子！",
        "from": "T17n0816_001:0801a21_39",
        "context_with_next_sentence": true
    },
    {
        "source_sentence": "如虛空不可見，亦無有生，亦無有長者，知一切諸法亦復如是！",
        "from": "T17n0816_001:0801a21_40",
        "context_with_next_sentence": true
    },
    {
        "source_sentence": "如是虛空亦如虛空寂而淨，如是諸法亦寂而清淨。",
        "from": "T17n0816_001:0801a22_41",
        "context_with_next_sentence": true
    },
    {
        "source_sentence": "「如是天子！",
        "from": "T17n0816_001:0801a24_42",
        "context_with_next_sentence": true
    },
    {
        "source_sentence": "云何菩薩得知一切諸法法性？",
        "from": "T17n0816_001:0801a24_43",
        "context_with_next_sentence": true
    },
    {
        "source_sentence": "如是天子！",
        "from": "T17n0816_001:0801a25_44",
        "context_with_next_sentence": true
    },
    {
        "source_sentence": "菩薩作是學，諸法亦不見，亦不可得。",
        "from": "T17n0816_001:0801a25_45",
        "context_with_next_sentence": true
    },
    {
        "source_sentence": "眼亦不見耳，耳亦不知耳，耳亦不見眼，眼亦不知眼；鼻亦不見舌，舌亦不知舌，舌亦不見鼻，鼻亦不知鼻；鼻亦不見身，身亦不知身，身亦不見意，意亦不知意。",
        "from": "T17n0816_001:0801a26_46",
        "context_with_next_sentence": true
    },
    {
        "source_sentence": "一切諸法若行若住法，當云何而等知法性為在所？",
        "from": "T17n0816_001:0801a29_47",
        "context_with_next_sentence": true
    },
    {
        "source_sentence": "如是眼見知分別於法，不言是、不是亦不隨，以是故得知常住處；亦不於法作衰。",
        "from": "T17n0816_001:0801b01_48",
        "context_with_next_sentence": true
    },
    {
        "source_sentence": "所以者何？",
        "from": "T17n0816_001:0801b03_49",
        "context_with_next_sentence": true
    },
    {
        "source_sentence": "外亦不入、內亦不受，於衰不衰當作如是知、如是見；亦不於法有所生、有所住，如是住為悉見。",
        "from": "T17n0816_001:0801b03_50",
        "context_with_next_sentence": true
    },
    {
        "source_sentence": "如是天子！",
        "from": "T17n0816_001:0801b06_0",
        "context_with_next_sentence": true
    },
    {
        "source_sentence": "是為法性。",
        "from": "T17n0816_001:0801b06_1",
        "context_with_next_sentence": true
    },
    {
        "source_sentence": "如是法性亦不起、亦不滅，於是處無所有，然復現諸法，以住無所生、無所起，是止處，如是審諦，如當眼所見，智亦爾！",
        "from": "T17n0816_001:0801b06_2",
        "context_with_next_sentence": true
    },
    {
        "source_sentence": "亦不於法性、亦無所脫，而興隆而住止，彼諸法法性以畢足。",
        "from": "T17n0816_001:0801b09_3",
        "context_with_next_sentence": true
    },
    {
        "source_sentence": "如是天子！",
        "from": "T17n0816_001:0801b10_4",
        "context_with_next_sentence": true
    },
    {
        "source_sentence": "是為四事法。",
        "from": "T17n0816_001:0801b10_5",
        "context_with_next_sentence": true
    },
    {
        "source_sentence": "菩薩得大神通智之持，得最度無極。",
        "from": "T17n0816_001:0801b11_0",
        "context_with_next_sentence": true
    },
    {
        "source_sentence": "「如是天子！",
        "from": "T17n0816_001:0801b11_1",
        "context_with_next_sentence": true
    },
    {
        "source_sentence": "云何為神通？",
        "from": "T17n0816_001:0801b12_2",
        "context_with_next_sentence": true
    },
    {
        "source_sentence": "云何為智？",
        "from": "T17n0816_001:0801b12_3",
        "context_with_next_sentence": true
    },
    {
        "source_sentence": "天子！",
        "from": "T17n0816_001:0801b12_4",
        "context_with_next_sentence": true
    },
    {
        "source_sentence": "神通者：於一切諸法要義悉知，彼一一之智皆悉了，是故天子！",
        "from": "T17n0816_001:0801b12_5",
        "context_with_next_sentence": true
    },
    {
        "source_sentence": "名為神通。",
        "from": "T17n0816_001:0801b14_6",
        "context_with_next_sentence": true
    },
    {
        "source_sentence": "於一切諸法而自知我我名，天子！",
        "from": "T17n0816_001:0801b14_7",
        "context_with_next_sentence": true
    },
    {
        "source_sentence": "我者而不佷，是為法黠。",
        "from": "T17n0816_001:0801b15_8",
        "context_with_next_sentence": true
    },
    {
        "source_sentence": "如是天子！",
        "from": "T17n0816_001:0801b15_9",
        "context_with_next_sentence": true
    },
    {
        "source_sentence": "菩薩用是故疾得大神通之持，智於所願而無厭。",
        "from": "T17n0816_001:0801b16_0",
        "context_with_next_sentence": true
    },
    {
        "source_sentence": "所以者何？",
        "from": "T17n0816_001:0801b17_1",
        "context_with_next_sentence": true
    },
    {
        "source_sentence": "欲滿所願故。",
        "from": "T17n0816_001:0801b17_2",
        "context_with_next_sentence": true
    },
    {
        "source_sentence": "如是智，天子！",
        "from": "T17n0816_001:0801b17_3",
        "context_with_next_sentence": true
    },
    {
        "source_sentence": "過於人眼，逮得天眼淨，悉見十方不可計無央數億千萬諸佛剎中，於諸剎中見諸佛世尊及諸弟子眾；持天耳悉聞諸佛世尊所說法，皆悉聞知。",
        "from": "T17n0816_001:0801b18_0",
        "context_with_next_sentence": true
    },
    {
        "source_sentence": "諸佛剎土中一切人民學不學、上中下事皆悉了知，能持神足遍遊到諸佛剎，悉知前世無央數劫中，所更索知一切人意中所念所從，來生本末皆悉逮知，持是智以自證，便能為一切說法。",
        "from": "T17n0816_001:0801b21_1",
        "context_with_next_sentence": true
    },
    {
        "source_sentence": "如是智，天子！",
        "from": "T17n0816_001:0801b25_2",
        "context_with_next_sentence": true
    },
    {
        "source_sentence": "菩薩摩訶薩逮得一切智，佛所作者皆得住，疾逮得諸佛法，成無上正真之道最正覺。」",
        "from": "T17n0816_001:0801b25_3",
        "context_with_next_sentence": true
    },
    {
        "source_sentence": "佛爾時便說偈言：「於是大神通，　　悉為已滿足；　善權之所施，　　見則功德相。",
        "from": "T17n0816_001:0801b27_4",
        "context_with_next_sentence": true
    },
    {
        "source_sentence": "　如是皆從一，　　悉了知諸法；　甚深淨戒德，　　亦皆由是致。",
        "from": "T17n0816_001:0801c02_0",
        "context_with_next_sentence": true
    },
    {
        "source_sentence": "　以如是之故，　　皆悉知諸法；　終不於是行，　　念有踰過者。",
        "from": "T17n0816_001:0801c04_0",
        "context_with_next_sentence": true
    },
    {
        "source_sentence": "　一切諸所有，　　其法亦如是！",
        "from": "T17n0816_001:0801c06_0",
        "context_with_next_sentence": true
    },
    {
        "source_sentence": "　譬之如虛空，　　法義無差特。",
        "from": "T17n0816_001:0801c07_0",
        "context_with_next_sentence": true
    },
    {
        "source_sentence": "　於是審諦法，　　爾乃得見法；　不疑於法界，　　用是曉了知。",
        "from": "T17n0816_001:0801c08_0",
        "context_with_next_sentence": true
    },
    {
        "source_sentence": "　不以服法故，　　而悉具足知；　分別而曉了，　　自致得神通。",
        "from": "T17n0816_001:0801c10_0",
        "context_with_next_sentence": true
    },
    {
        "source_sentence": "　其諸過去法，　　皆悉為虛空；　諸有當來法，　　亦復無所有。",
        "from": "T17n0816_001:0801c12_0",
        "context_with_next_sentence": true
    },
    {
        "source_sentence": "　今諸現在法，　　亦等悉如空；　如是所見者，　　一切皆同等。",
        "from": "T17n0816_001:0801c14_0",
        "context_with_next_sentence": true
    },
    {
        "source_sentence": "　是三世諸法，　　皆悉如虛空；　亦非是我所，　　亦不非是我。",
        "from": "T17n0816_001:0801c16_0",
        "context_with_next_sentence": true
    },
    {
        "source_sentence": "　以自知一生，　　一切亦復爾！",
        "from": "T17n0816_001:0801c18_0",
        "context_with_next_sentence": true
    },
    {
        "source_sentence": "　如是諸所見，　　便為得轉信。",
        "from": "T17n0816_001:0801c19_0",
        "context_with_next_sentence": true
    },
    {
        "source_sentence": "　於彼如是知，　　功德不復同；　為一切說法，　　亦不想於法。",
        "from": "T17n0816_001:0801c20_0",
        "context_with_next_sentence": true
    },
    {
        "source_sentence": "　亦無有恚恨，　　不言是與非；　亦不有所疑，　　亦復無所覺。",
        "from": "T17n0816_001:0801c22_0",
        "context_with_next_sentence": true
    },
    {
        "source_sentence": "　其已如是者，　　便為立諸法；　於是諸所習，　　為皆無有餘。",
        "from": "T17n0816_001:0801c24_0",
        "context_with_next_sentence": true
    },
    {
        "source_sentence": "　於是無餘法，　　諸法皆悉爾！",
        "from": "T17n0816_001:0801c26_0",
        "context_with_next_sentence": true
    },
    {
        "source_sentence": "　亦不於異法，　　而復有所見。",
        "from": "T17n0816_001:0801c27_0",
        "context_with_next_sentence": true
    },
    {
        "source_sentence": "　如是亦不生，　　亦不為復有；　於是無所入，　　亦復無所得。",
        "from": "T17n0816_001:0801c28_0",
        "context_with_next_sentence": true
    },
    {
        "source_sentence": "　便為逮得德，　　為一切說法；　普演於法義，　　於道無所念。",
        "from": "T17n0816_001:0802a01_0",
        "context_with_next_sentence": true
    },
    {
        "source_sentence": "　其心於三界，　　為已甚佳快；　心已如是者，　　為都不可見。",
        "from": "T17n0816_001:0802a03_0",
        "context_with_next_sentence": true
    },
    {
        "source_sentence": "　無色若如影，　　其像亦如是！",
        "from": "T17n0816_001:0802a05_0",
        "context_with_next_sentence": true
    },
    {
        "source_sentence": "　於法有所求，　　其心為已止。",
        "from": "T17n0816_001:0802a06_0",
        "context_with_next_sentence": true
    },
    {
        "source_sentence": "　若有於是法，　　欲求索其心；　法亦不見心，　　心亦不見法。",
        "from": "T17n0816_001:0802a07_0",
        "context_with_next_sentence": true
    },
    {
        "source_sentence": "　其於如是心，　　心而復求心；　心已如是者，　　悉已見諸習。",
        "from": "T17n0816_001:0802a09_0",
        "context_with_next_sentence": true
    },
    {
        "source_sentence": "　諸法亦如是！",
        "from": "T17n0816_001:0802a11_0",
        "context_with_next_sentence": true
    },
    {
        "source_sentence": "　　無能黠法者；　諸所有思想，　　不能作妨礙。",
        "from": "T17n0816_001:0802a11_1",
        "context_with_next_sentence": true
    },
    {
        "source_sentence": "　一切未成法，　　我當悉辦之；　其法如虛空，　　常住無增減。",
        "from": "T17n0816_001:0802a13_0",
        "context_with_next_sentence": true
    },
    {
        "source_sentence": "　譬若如虛空，　　所生無所有；　其已如是者，　　為見一切法。",
        "from": "T17n0816_001:0802a15_0",
        "context_with_next_sentence": true
    },
    {
        "source_sentence": "　亦不於虛空，　　而有所作為；　如是名為好，　　諸法亦如是！",
        "from": "T17n0816_001:0802a17_0",
        "context_with_next_sentence": true
    },
    {
        "source_sentence": "　眼亦不見耳，　　耳亦不見眼；　舌亦不見鼻，　　鼻亦不見舌。",
        "from": "T17n0816_001:0802a19_0",
        "context_with_next_sentence": true
    },
    {
        "source_sentence": "　身亦不見意，　　意亦不見身；　各各在其處，　　處處不相見。",
        "from": "T17n0816_001:0802a21_0",
        "context_with_next_sentence": true
    },
    {
        "source_sentence": "　若從他人聞，　　或自從己知；　如是而悉能，　　為人說法界。",
        "from": "T17n0816_001:0802a23_0",
        "context_with_next_sentence": true
    },
    {
        "source_sentence": "　法界如是者，　　乃為悉平等；　六衰不知我，　　我亦不知衰。",
        "from": "T17n0816_001:0802a25_0",
        "context_with_next_sentence": true
    },
    {
        "source_sentence": "　如是皆悉知，　　所學諸法事；　學已如是者，　　其慧無有量。",
        "from": "T17n0816_001:0802a27_0",
        "context_with_next_sentence": true
    },
    {
        "source_sentence": "　為悉見十方，　　無數億千佛；　乃與弟子眾，　　尊說法悉聞。",
        "from": "T17n0816_001:0802a29_0",
        "context_with_next_sentence": true
    },
    {
        "source_sentence": "　其有於是法，　　廣普為人說；　於是無量慧，　　為已甚清淨。",
        "from": "T17n0816_001:0802b02_0",
        "context_with_next_sentence": true
    },
    {
        "source_sentence": "　善說戒之德，　　而具足得聞；　曉了於諸議，　　分別為皆滿。",
        "from": "T17n0816_001:0802b04_0",
        "context_with_next_sentence": true
    },
    {
        "source_sentence": "　皆悉知一切，　　其心之所念；　便以神足力，　　遊於億剎土。",
        "from": "T17n0816_001:0802b06_0",
        "context_with_next_sentence": true
    },
    {
        "source_sentence": "　巨億千萬劫，　　無數恒邊沙；　前世之所行，　　皆悉見了知。",
        "from": "T17n0816_001:0802b08_0",
        "context_with_next_sentence": true
    },
    {
        "source_sentence": "　而便於是行，　　為已逮五通；　便因是前近，　　安隱無上覺。",
        "from": "T17n0816_001:0802b10_0",
        "context_with_next_sentence": true
    },
    {
        "source_sentence": "　佛之所住者，　　皆為已得住；　其未逮道者，　　當道求其議。",
        "from": "T17n0816_001:0802b12_0",
        "context_with_next_sentence": true
    },
    {
        "source_sentence": "　於是視諸法，　　皆空無所見；　便發踊躍意，　　歡喜無過者。",
        "from": "T17n0816_001:0802b14_0",
        "context_with_next_sentence": true
    },
    {
        "source_sentence": "　一切諸魔眾，　　無能動其毛；　疾逮得正覺，　　無上之最尊。",
        "from": "T17n0816_001:0802b16_0",
        "context_with_next_sentence": true
    },
    {
        "source_sentence": "「天子！",
        "from": "T17n0816_001:0802b18_0",
        "context_with_next_sentence": true
    },
    {
        "source_sentence": "復有四事法，菩薩摩訶薩逮得不可思議善權方便之功德。",
        "from": "T17n0816_001:0802b18_1",
        "context_with_next_sentence": true
    },
    {
        "source_sentence": "何等為四？",
        "from": "T17n0816_001:0802b19_2",
        "context_with_next_sentence": true
    },
    {
        "source_sentence": "一者、逮前世智慧功德。",
        "from": "T17n0816_001:0802b19_3",
        "context_with_next_sentence": true
    },
    {
        "source_sentence": "二者、其有無所依者、寒凍者、苦者、苦痛者、愁憂者，若見是輩眾苦毒者，便發意踊躍欲救之，皆教令求佛道。",
        "from": "T17n0816_001:0802b20_4",
        "context_with_next_sentence": true
    },
    {
        "source_sentence": "三者、以諸法持佛意繫於一切，持前世久遠功德福祐勸助，復持一切過去諸佛福祐功德勸助，皆令解脫憂苦，放赦去離，都持是功德奉上諸勤苦厄難者。",
        "from": "T17n0816_001:0802b22_5",
        "context_with_next_sentence": true
    },
    {
        "source_sentence": "四者、未曾發意不滿一切願；亦未曾發意漏脫使人不至道；亦未曾令一切不至道。",
        "from": "T17n0816_001:0802b26_6",
        "context_with_next_sentence": true
    },
    {
        "source_sentence": "如我心欲至道，道亦迎我心，如是智便迎於心，心便逮道智。",
        "from": "T17n0816_001:0802b28_7",
        "context_with_next_sentence": true
    },
    {
        "source_sentence": "持漚惒拘舍羅，於功德而增益，不於法界有所壞；於所可思議法，所學無有厭足；於諸功德亦不厭足，如是作諸功德倍復無厭足，不於心法有所亡，心於功德亦無所亡。",
        "from": "T17n0816_001:0802b29_8",
        "context_with_next_sentence": true
    },
    {
        "source_sentence": "常奉行於布施，心清淨無所悕望；常奉持禁戒而不缺減；於忍辱力而不動轉；加於精進而不懈怠；於禪三昧而不亂；於智慧而不愚。",
        "from": "T17n0816_001:0802c04_9",
        "context_with_next_sentence": true
    },
    {
        "source_sentence": "常供養於一切而無所貪，以慈報恩而無所憂，思惟所生逮無所生，憂其所說法，憂欲令皆度脫。",
        "from": "T17n0816_001:0802c07_10",
        "context_with_next_sentence": true
    },
    {
        "source_sentence": "「天子！",
        "from": "T17n0816_001:0802c09_11",
        "context_with_next_sentence": true
    },
    {
        "source_sentence": "菩薩行如是！",
        "from": "T17n0816_001:0802c09_12",
        "context_with_next_sentence": true
    },
    {
        "source_sentence": "其有知小福者，以漚惒拘舍羅所作無央數不可量。",
        "from": "T17n0816_001:0802c09_13",
        "context_with_next_sentence": true
    },
    {
        "source_sentence": "如是天子！",
        "from": "T17n0816_001:0802c11_0",
        "context_with_next_sentence": true
    },
    {
        "source_sentence": "菩薩於是一切法，逮得不可計智，於諸法無所不知、無所不了。",
        "from": "T17n0816_001:0802c11_1",
        "context_with_next_sentence": true
    },
    {
        "source_sentence": "何以故？",
        "from": "T17n0816_001:0802c12_2",
        "context_with_next_sentence": true
    },
    {
        "source_sentence": "天子！",
        "from": "T17n0816_001:0802c12_3",
        "context_with_next_sentence": true
    },
    {
        "source_sentence": "一切法空、無想、不願。",
        "from": "T17n0816_001:0802c12_4",
        "context_with_next_sentence": true
    },
    {
        "source_sentence": "如是空不可計、心逮得不可計作小功德，持漚惒拘舍羅所作無央數不可量。",
        "from": "T17n0816_001:0802c13_5",
        "context_with_next_sentence": true
    },
    {
        "source_sentence": "何以故？",
        "from": "T17n0816_001:0802c15_6",
        "context_with_next_sentence": true
    },
    {
        "source_sentence": "如是道不可量，心亦如是！",
        "from": "T17n0816_001:0802c15_7",
        "context_with_next_sentence": true
    },
    {
        "source_sentence": "如是行不可量，無邊際不可量法，隨無邊際不可量法，如是諸佛世尊道法，亦復無邊際不可量。",
        "from": "T17n0816_001:0802c16_0",
        "context_with_next_sentence": true
    },
    {
        "source_sentence": "「復次天子！",
        "from": "T17n0816_001:0802c18_1",
        "context_with_next_sentence": true
    },
    {
        "source_sentence": "菩薩以漚惒拘舍羅於一切行皆悉過上，過上已隨一切人所喜樂，布施者、所求者、說法者，以法而度脫之。",
        "from": "T17n0816_001:0802c18_2",
        "context_with_next_sentence": true
    },
    {
        "source_sentence": "「復次天子！",
        "from": "T17n0816_001:0802c20_3",
        "context_with_next_sentence": true
    },
    {
        "source_sentence": "菩薩已如是者，逮得無央數不可計所行法，則於布施、持戒、忍辱、精進、一心、智慧皆悉具足。",
        "from": "T17n0816_001:0802c21_4",
        "context_with_next_sentence": true
    },
    {
        "source_sentence": "於勤苦人無有輕易之心；於戒無缺減，以戒有所長益；為一切人忍辱，若罵詈輕易者皆悉忍之；於精進合會諸善德；於禪逮得諸定；於智慧無所罣礙。",
        "from": "T17n0816_001:0802c23_5",
        "context_with_next_sentence": true
    },
    {
        "source_sentence": "「復次天子！",
        "from": "T17n0816_001:0802c26_6",
        "context_with_next_sentence": true
    },
    {
        "source_sentence": "菩薩以漚惒拘舍羅於弟子而現行，隨其法教化之，自於內無所悕望；於辟支佛而現行，以其法教化之，於其內無所悕望。",
        "from": "T17n0816_001:0802c27_7",
        "context_with_next_sentence": true
    },
    {
        "source_sentence": "如是天子！",
        "from": "T17n0816_001:0802c29_8",
        "context_with_next_sentence": true
    },
    {
        "source_sentence": "菩薩以是四事法，得不可思議善權慧。」",
        "from": "T17n0816_001:0803a01_9",
        "context_with_next_sentence": true
    },
    {
        "source_sentence": "佛爾時說偈言：「其苦凡有二，　　謂我及他人；　自滅於我苦，　　并復能滅彼。",
        "from": "T17n0816_001:0803a01_10",
        "context_with_next_sentence": true
    },
    {
        "source_sentence": "　憂念一切人，　　令心了道事；　於法心亦爾，　　皆使解一議。",
        "from": "T17n0816_001:0803a05_0",
        "context_with_next_sentence": true
    },
    {
        "source_sentence": "　用福一切人，　　三世勤苦行；　諸佛所行福，　　一切皆勸助。",
        "from": "T17n0816_001:0803a07_0",
        "context_with_next_sentence": true
    },
    {
        "source_sentence": "　以是功德福，　　奉上施一切；　於諸心所願，　　疾逮得佛慧。",
        "from": "T17n0816_001:0803a09_0",
        "context_with_next_sentence": true
    },
    {
        "source_sentence": "　令一切發意，　　皆學正真道；　心不於餘道，　　而復有所求。",
        "from": "T17n0816_001:0803a11_0",
        "context_with_next_sentence": true
    },
    {
        "source_sentence": "　心不悕望道，　　視亦不可見；　道相心如是，　　心相亦俱然！",
        "from": "T17n0816_001:0803a13_0",
        "context_with_next_sentence": true
    },
    {
        "source_sentence": "　法等如是等，　　於我亦無我；　自知見功德，　　增益淨功德。",
        "from": "T17n0816_001:0803a15_0",
        "context_with_next_sentence": true
    },
    {
        "source_sentence": "　於身無所增，　　法界難思議；　常住於道處，　　是乃為求佛！",
        "from": "T17n0816_001:0803a17_0",
        "context_with_next_sentence": true
    },
    {
        "source_sentence": "　其心未曾念，　　豪尊以自益；　心恒存於道，　　精進而不懈。",
        "from": "T17n0816_001:0803a19_0",
        "context_with_next_sentence": true
    },
    {
        "source_sentence": "　布施而無厭，　　常堅護於戒；　忍辱亦如是，　　不造立人根。",
        "from": "T17n0816_001:0803a21_0",
        "context_with_next_sentence": true
    },
    {
        "source_sentence": "　日日行精進，　　常自念身空；　於禪而寂靜，　　慧能度一切。",
        "from": "T17n0816_001:0803a23_0",
        "context_with_next_sentence": true
    },
    {
        "source_sentence": "　養育於一切，　　所作如蓮花；　施與持清淨，　　不望於他人。",
        "from": "T17n0816_001:0803a25_0",
        "context_with_next_sentence": true
    },
    {
        "source_sentence": "　常願求佛慧，　　諸法具了知；　曉習一切法，　　其慧難思議。",
        "from": "T17n0816_001:0803a27_0",
        "context_with_next_sentence": true
    },
    {
        "source_sentence": "　為一切說法，　　而無有諸礙；　若有應此行，　　是則為菩薩！",
        "from": "T17n0816_001:0803a29_0",
        "context_with_next_sentence": true
    },
    {
        "source_sentence": "　皆悉解了空，　　施少報無量；　不想有與無，　　心未曾放恣。",
        "from": "T17n0816_001:0803b02_0",
        "context_with_next_sentence": true
    },
    {
        "source_sentence": "　悉知一切行，　　如所願度脫；　布施隨所欲，　　說法種隆化。",
        "from": "T17n0816_001:0803b04_0",
        "context_with_next_sentence": true
    },
    {
        "source_sentence": "　既施而無悔，　　於戒不虧缺；　忍辱及精進，　　禪慧不自大。",
        "from": "T17n0816_001:0803b06_0",
        "context_with_next_sentence": true
    },
    {
        "source_sentence": "　布施與持戒，　　忍辱及精進；　於禪定三昧，　　慧施而降調。",
        "from": "T17n0816_001:0803b08_0",
        "context_with_next_sentence": true
    },
    {
        "source_sentence": "　其於聲聞行，　　及與辟支佛，　隨所樂度脫，　　於內而不隨。",
        "from": "T17n0816_001:0803b10_0",
        "context_with_next_sentence": true
    },
    {
        "source_sentence": "　堅住於是法，　　菩薩無所著；　權慧難思議，　　疾逮降一切。",
        "from": "T17n0816_001:0803b12_0",
        "context_with_next_sentence": true
    },
    {
        "source_sentence": "「復次天子！",
        "from": "T17n0816_001:0803b14_0",
        "context_with_next_sentence": true
    },
    {
        "source_sentence": "菩薩有四事法，一切法為一味、為一入、為一說，其智皆解達於眾議。",
        "from": "T17n0816_001:0803b14_1",
        "context_with_next_sentence": true
    },
    {
        "source_sentence": "何等為四？",
        "from": "T17n0816_001:0803b15_2",
        "context_with_next_sentence": true
    },
    {
        "source_sentence": "如是天子！",
        "from": "T17n0816_001:0803b16_3",
        "context_with_next_sentence": true
    },
    {
        "source_sentence": "菩薩於法界得一切智功德，而無所破壞，信一切諸法皆空，亦不於法界言是我作、非我作。",
        "from": "T17n0816_001:0803b16_4",
        "context_with_next_sentence": true
    },
    {
        "source_sentence": "何以故？",
        "from": "T17n0816_001:0803b18_5",
        "context_with_next_sentence": true
    },
    {
        "source_sentence": "是我作亦非，不是我作皆非。",
        "from": "T17n0816_001:0803b18_6",
        "context_with_next_sentence": true
    },
    {
        "source_sentence": "所以者何？",
        "from": "T17n0816_001:0803b19_7",
        "context_with_next_sentence": true
    },
    {
        "source_sentence": "壞諸不可習便逮得皆知一切法智。",
        "from": "T17n0816_001:0803b19_8",
        "context_with_next_sentence": true
    },
    {
        "source_sentence": "天子！",
        "from": "T17n0816_001:0803b20_9",
        "context_with_next_sentence": true
    },
    {
        "source_sentence": "是為四事法，菩薩得知一切法為一味、為一入、為一說，如是智為悉解，達眾智議。",
        "from": "T17n0816_001:0803b20_10",
        "context_with_next_sentence": true
    },
    {
        "source_sentence": "如是知、如是視；若於俗、若於道，便以慈轉法教；若有行者行之；若有恩者恩之；若有住立者立之，便以法住立之，以法大悲而轉之，不於眾法言念是尊者，是為卑亦不於入法亦不於行法，亦不於若干法而有所見習，知凡人法便復行凡人法，於凡人法亦無所舉亦無所下，於是一事壞習法亦爾，便廣說一切法。",
        "from": "T17n0816_001:0803b22_11",
        "context_with_next_sentence": true
    },
    {
        "source_sentence": "於諸法界不見有所壞。",
        "from": "T17n0816_001:0803b29_12",
        "context_with_next_sentence": true
    },
    {
        "source_sentence": "何以故？",
        "from": "T17n0816_001:0803b29_13",
        "context_with_next_sentence": true
    },
    {
        "source_sentence": "為得一忍為忍於空。",
        "from": "T17n0816_001:0803c01_14",
        "context_with_next_sentence": true
    },
    {
        "source_sentence": "於忍空而不疑，如一入，諸法入亦爾！",
        "from": "T17n0816_001:0803c01_15",
        "context_with_next_sentence": true
    },
    {
        "source_sentence": "如無所生入，天子！",
        "from": "T17n0816_001:0803c02_16",
        "context_with_next_sentence": true
    },
    {
        "source_sentence": "如是菩薩為親近佛世尊無上正真之道，亦不想念近佛不近佛。",
        "from": "T17n0816_001:0803c02_17",
        "context_with_next_sentence": true
    },
    {
        "source_sentence": "何以故？",
        "from": "T17n0816_001:0803c04_18",
        "context_with_next_sentence": true
    },
    {
        "source_sentence": "亦不見壞一事。",
        "from": "T17n0816_001:0803c04_19",
        "context_with_next_sentence": true
    },
    {
        "source_sentence": "所以者何？",
        "from": "T17n0816_001:0803c04_20",
        "context_with_next_sentence": true
    },
    {
        "source_sentence": "亦不見一切人異；亦不見道異；亦不見一切人；亦復不見於道。」",
        "from": "T17n0816_001:0803c05_21",
        "context_with_next_sentence": true
    },
    {
        "source_sentence": "佛爾時說偈言：「不於法界言是非，　　不於法界無所壞，　法界如是一切如，　　若不思惟不了義。",
        "from": "T17n0816_001:0803c06_22",
        "context_with_next_sentence": true
    },
    {
        "source_sentence": "　已信於法一切空，　　六衰久長與空會，　一切法寂得自在，　　若一處空餘皆爾。",
        "from": "T17n0816_001:0803c09_0",
        "context_with_next_sentence": true
    },
    {
        "source_sentence": "　於法無見無能視，　　亦復無我不可獲，　若我學得如是者，　　如為審諦曉道意。",
        "from": "T17n0816_001:0803c11_0",
        "context_with_next_sentence": true
    },
    {
        "source_sentence": "　行應寂靜逮空藏，　　止與相隨諸法處，　皆知諸法為寂然，　　於是寂淨無不可。",
        "from": "T17n0816_001:0803c13_0",
        "context_with_next_sentence": true
    },
    {
        "source_sentence": "　世最世間法皆知，　　於是不疑不轉還，　不斷於願願來願，　　聞法常念不懈慢。",
        "from": "T17n0816_001:0803c15_0",
        "context_with_next_sentence": true
    },
    {
        "source_sentence": "　於無央數不可計，　　其身所作不自見，　展轉五道不見法，　　凡人羅漢乃能知。",
        "from": "T17n0816_001:0803c17_0",
        "context_with_next_sentence": true
    },
    {
        "source_sentence": "　凡人所習常念說，　　如是之事羅漢法，　亦復不舉亦不下，　　寂靜不受爾乃知。",
        "from": "T17n0816_001:0803c19_0",
        "context_with_next_sentence": true
    },
    {
        "source_sentence": "　一切法數皆悉知，　　不於法界有所壞，　忍辱虛空等無異，　　諸法虛空皆如是！",
        "from": "T17n0816_001:0803c21_0",
        "context_with_next_sentence": true
    },
    {
        "source_sentence": "　忍辱如空無所念，　　一切諸法入一智，　如無從生不生習，　　如是所行道不難。",
        "from": "T17n0816_001:0803c23_0",
        "context_with_next_sentence": true
    },
    {
        "source_sentence": "　如是親近無量道，　　於是心念無懈倦，　若我他人法如是，　　所求無得則覺道。",
        "from": "T17n0816_001:0803c25_0",
        "context_with_next_sentence": true
    },
    {
        "source_sentence": "「天子！",
        "from": "T17n0816_001:0803c27_0",
        "context_with_next_sentence": true
    },
    {
        "source_sentence": "菩薩復有四事法，於甚深戒行不放逸。",
        "from": "T17n0816_001:0803c27_1",
        "context_with_next_sentence": true
    },
    {
        "source_sentence": "何等為四？",
        "from": "T17n0816_001:0803c28_0",
        "context_with_next_sentence": true
    },
    {
        "source_sentence": "如是天子！",
        "from": "T17n0816_001:0803c28_1",
        "context_with_next_sentence": true
    },
    {
        "source_sentence": "菩薩自思惟，何等名為戒？",
        "from": "T17n0816_001:0803c28_2",
        "context_with_next_sentence": true
    },
    {
        "source_sentence": "如是自視身所行，皆知身所行善、口所言善、心所念善，是名曰為戒。",
        "from": "T17n0816_001:0803c29_3",
        "context_with_next_sentence": true
    },
    {
        "source_sentence": "云何身所行、口所言、心所念？",
        "from": "T17n0816_001:0804a01_4",
        "context_with_next_sentence": true
    },
    {
        "source_sentence": "不犯身事、不殺、不盜、不婬，是名為身行善。",
        "from": "T17n0816_001:0804a02_5",
        "context_with_next_sentence": true
    },
    {
        "source_sentence": "云何口所言善？",
        "from": "T17n0816_001:0804a03_6",
        "context_with_next_sentence": true
    },
    {
        "source_sentence": "不惡口、不兩舌、不妄言、不綺語，是為口所言善。",
        "from": "T17n0816_001:0804a03_7",
        "context_with_next_sentence": true
    },
    {
        "source_sentence": "云何意所念善？",
        "from": "T17n0816_001:0804a04_8",
        "context_with_next_sentence": true
    },
    {
        "source_sentence": "不嫉、不恚、不邪見，是名為意所念善。",
        "from": "T17n0816_001:0804a05_0",
        "context_with_next_sentence": true
    },
    {
        "source_sentence": "如是為自視悉見，用是故，皆具得如身、口、意所行，不作是事無有能普說其德者；亦不青黃赤白紅不離色；亦不眼識而可識。",
        "from": "T17n0816_001:0804a05_1",
        "context_with_next_sentence": true
    },
    {
        "source_sentence": "如是亦不意識分別而可識。",
        "from": "T17n0816_001:0804a08_2",
        "context_with_next_sentence": true
    },
    {
        "source_sentence": "何以故？",
        "from": "T17n0816_001:0804a09_3",
        "context_with_next_sentence": true
    },
    {
        "source_sentence": "於是不生無所生，於起無所起。",
        "from": "T17n0816_001:0804a09_4",
        "context_with_next_sentence": true
    },
    {
        "source_sentence": "如是不生無所生、不起無所起，於是便逮得無能說普演之德，是時心安住而不搖，如是不相逢無能普演，如是無有能普演說，亦不自言我能作是、說作、是行者，心亦不可見。",
        "from": "T17n0816_001:0804a10_5",
        "context_with_next_sentence": true
    },
    {
        "source_sentence": "如是說心，戒亦復不可見迹。",
        "from": "T17n0816_001:0804a14_6",
        "context_with_next_sentence": true
    },
    {
        "source_sentence": "如是天子！",
        "from": "T17n0816_001:0804a14_7",
        "context_with_next_sentence": true
    },
    {
        "source_sentence": "菩薩逮得甚深戒之德。",
        "from": "T17n0816_001:0804a15_0",
        "context_with_next_sentence": true
    },
    {
        "source_sentence": "「復次天子！",
        "from": "T17n0816_001:0804a16_0",
        "context_with_next_sentence": true
    },
    {
        "source_sentence": "菩薩逮知離所見身功德，知於所見無所起，若戒、若惡戒等無所作。",
        "from": "T17n0816_001:0804a16_1",
        "context_with_next_sentence": true
    },
    {
        "source_sentence": "「復次天子！",
        "from": "T17n0816_001:0804a17_2",
        "context_with_next_sentence": true
    },
    {
        "source_sentence": "菩薩逮得住入甚深法要，作如是祠，諸所學事深遠之行皆悉行，於一切諸乘行皆悉行，是名曰為戒。",
        "from": "T17n0816_001:0804a18_3",
        "context_with_next_sentence": true
    },
    {
        "source_sentence": "如是行為不自欺亦不欺他人，如是者名曰甚深戒。",
        "from": "T17n0816_001:0804a20_4",
        "context_with_next_sentence": true
    },
    {
        "source_sentence": "「復次天子！",
        "from": "T17n0816_001:0804a21_5",
        "context_with_next_sentence": true
    },
    {
        "source_sentence": "菩薩得不犯戒、不虧戒、不亡戒。",
        "from": "T17n0816_001:0804a21_6",
        "context_with_next_sentence": true
    },
    {
        "source_sentence": "云何菩薩不犯於戒、不虧於戒、不亡於戒？",
        "from": "T17n0816_001:0804a22_7",
        "context_with_next_sentence": true
    },
    {
        "source_sentence": "天子！",
        "from": "T17n0816_001:0804a23_8",
        "context_with_next_sentence": true
    },
    {
        "source_sentence": "能自護者便能護於戒。",
        "from": "T17n0816_001:0804a23_9",
        "context_with_next_sentence": true
    },
    {
        "source_sentence": "天子！",
        "from": "T17n0816_001:0804a24_10",
        "context_with_next_sentence": true
    },
    {
        "source_sentence": "自知者便能知戒，不輕易於戒，於所學無所缺，於戒而不亡，用是故不亡於戒。",
        "from": "T17n0816_001:0804a24_11",
        "context_with_next_sentence": true
    },
    {
        "source_sentence": "一切他人法皆悉知。",
        "from": "T17n0816_001:0804a26_0",
        "context_with_next_sentence": true
    },
    {
        "source_sentence": "何所是他人？",
        "from": "T17n0816_001:0804a26_1",
        "context_with_next_sentence": true
    },
    {
        "source_sentence": "我為在何所？",
        "from": "T17n0816_001:0804a26_2",
        "context_with_next_sentence": true
    },
    {
        "source_sentence": "亦不佷他人亦爾！",
        "from": "T17n0816_001:0804a27_3",
        "context_with_next_sentence": true
    },
    {
        "source_sentence": "天子！",
        "from": "T17n0816_001:0804a27_4",
        "context_with_next_sentence": true
    },
    {
        "source_sentence": "用是故能度脫一切人。",
        "from": "T17n0816_001:0804a27_5",
        "context_with_next_sentence": true
    },
    {
        "source_sentence": "天子！",
        "from": "T17n0816_001:0804a28_6",
        "context_with_next_sentence": true
    },
    {
        "source_sentence": "是為四法。",
        "from": "T17n0816_001:0804a28_7",
        "context_with_next_sentence": true
    },
    {
        "source_sentence": "菩薩得甚深戒而不放逸。」",
        "from": "T17n0816_001:0804a28_8",
        "context_with_next_sentence": true
    },
    {
        "source_sentence": "佛爾時便說偈言：「身口意所行，　　法潔淨復淨；　其行勝珍寶，　　是戒應菩薩！",
        "from": "T17n0816_001:0804a29_9",
        "context_with_next_sentence": true
    },
    {
        "source_sentence": "　是十無過上，　　黠持護菩薩！",
        "from": "T17n0816_001:0804b03_0",
        "context_with_next_sentence": true
    },
    {
        "source_sentence": "　身口意不虧，　　是戒為最黠。",
        "from": "T17n0816_001:0804b04_0",
        "context_with_next_sentence": true
    },
    {
        "source_sentence": "　不作亦不生，　　於生而無生；　無種無處住，　　無智云何得？",
        "from": "T17n0816_001:0804b05_0",
        "context_with_next_sentence": true
    },
    {
        "source_sentence": "　不會不作戒，　　眼視不可見；　亦非耳鼻口，　　非身意所識。",
        "from": "T17n0816_001:0804b07_0",
        "context_with_next_sentence": true
    },
    {
        "source_sentence": "　不造六情根，　　所住亦無處；　是戒甚清淨，　　戒亦無所住。",
        "from": "T17n0816_001:0804b09_0",
        "context_with_next_sentence": true
    },
    {
        "source_sentence": "　守戒不放逸，　　於戒無我想；　護戒無戒想，　　以是得深戒。",
        "from": "T17n0816_001:0804b11_0",
        "context_with_next_sentence": true
    },
    {
        "source_sentence": "　於是見身行，　　離於諸所見；　不隨望見處，　　於戒無想念。",
        "from": "T17n0816_001:0804b13_0",
        "context_with_next_sentence": true
    },
    {
        "source_sentence": "　如律入深法，　　諸行皆辦畢；　滅有便能護，　　於戒無異想。",
        "from": "T17n0816_001:0804b15_0",
        "context_with_next_sentence": true
    },
    {
        "source_sentence": "　有我便有戒，　　無我亦無戒；　是說為恐畏，　　知我則有戒。",
        "from": "T17n0816_001:0804b17_0",
        "context_with_next_sentence": true
    },
    {
        "source_sentence": "　空寂戒無念，　　寂靜戒無著；　空寂戒無時，　　寂戒不思惟。",
        "from": "T17n0816_001:0804b19_0",
        "context_with_next_sentence": true
    },
    {
        "source_sentence": "　不虧戒無上，　　於戒不貢高；　戒亦無我想，　　是則甚深戒。",
        "from": "T17n0816_001:0804b21_0",
        "context_with_next_sentence": true
    },
    {
        "source_sentence": "　於戒甚勇悍，　　不為不善哉；　一戒具眾行，　　一切法叵得。",
        "from": "T17n0816_001:0804b23_0",
        "context_with_next_sentence": true
    },
    {
        "source_sentence": "　戒有想為癡，　　無戒言守戒；　是為滅戒果，　　不脫於五道。",
        "from": "T17n0816_001:0804b25_0",
        "context_with_next_sentence": true
    },
    {
        "source_sentence": "　遠離諸所見，　　我所皆不見；　戒亦無所見，　　不畏於五道。",
        "from": "T17n0816_001:0804b27_0",
        "context_with_next_sentence": true
    },
    {
        "source_sentence": "　視不見為見，　　不增不善戒；　於我而無病，　　習戒皆悉見。」",
        "from": "T17n0816_001:0804b29_0",
        "context_with_next_sentence": true
    },
    {
        "source_sentence": "◎佛說道神足無極變化經卷第一",
        "from": "T17n0816_001:0804c01_1",
        "context_with_next_sentence": false
    }
]