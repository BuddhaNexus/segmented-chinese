[
    {
        "source_sentence": "佛說開覺自性般若波羅蜜多",
        "from": "T08n0260_001:0854c04_0",
        "context_with_next_sentence": true
    },
    {
        "source_sentence": "經卷第一",
        "from": "T08n0260_001:0854c05_0",
        "context_with_next_sentence": true
    },
    {
        "source_sentence": "譯經三藏朝散大夫試鴻臚卿光梵",
        "from": "T08n0260_001:0854c07_0",
        "context_with_next_sentence": true
    },
    {
        "source_sentence": "大師賜紫沙門臣惟淨等奉　詔譯",
        "from": "T08n0260_001:0854c08_0",
        "context_with_next_sentence": true
    },
    {
        "source_sentence": "如是我聞：一時，世尊在王舍城鷲峯山中，與大苾芻眾并菩薩摩訶薩眾俱。",
        "from": "T08n0260_001:0854c09_0",
        "context_with_next_sentence": true
    },
    {
        "source_sentence": "是時，佛告尊者須菩提言：「須菩提！",
        "from": "T08n0260_001:0854c10_1",
        "context_with_next_sentence": true
    },
    {
        "source_sentence": "色，無性、假性、實性；受、想、行、識，無性、假性、實性。",
        "from": "T08n0260_001:0854c11_2",
        "context_with_next_sentence": true
    },
    {
        "source_sentence": "須菩提！",
        "from": "T08n0260_001:0854c12_3",
        "context_with_next_sentence": true
    },
    {
        "source_sentence": "如是，乃至眼、色、眼識，耳、聲、耳識，鼻、香、鼻識，舌、味、舌識，身、觸、身識，意、法、意識，無性、假性、實性。",
        "from": "T08n0260_001:0854c12_4",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0854c15_0",
        "context_with_next_sentence": true
    },
    {
        "source_sentence": "色於如是三性中轉，愚是所行，當知是為菩薩正行。",
        "from": "T08n0260_001:0854c15_1",
        "context_with_next_sentence": true
    },
    {
        "source_sentence": "如是行者，是菩薩速疾證得阿耨多羅三藐三菩提果。",
        "from": "T08n0260_001:0854c16_2",
        "context_with_next_sentence": true
    },
    {
        "source_sentence": "「須菩提！",
        "from": "T08n0260_001:0854c18_0",
        "context_with_next_sentence": true
    },
    {
        "source_sentence": "受、想、行、識亦復如是。",
        "from": "T08n0260_001:0854c18_1",
        "context_with_next_sentence": true
    },
    {
        "source_sentence": "若菩薩摩訶薩於諸識中解無相法，苦自止息，諸相寂靜。",
        "from": "T08n0260_001:0854c18_2",
        "context_with_next_sentence": true
    },
    {
        "source_sentence": "如是所行，當知是為菩薩正行。",
        "from": "T08n0260_001:0854c19_3",
        "context_with_next_sentence": true
    },
    {
        "source_sentence": "如是行者，是菩薩速疾證得阿耨多羅三藐三菩提果。」",
        "from": "T08n0260_001:0854c20_4",
        "context_with_next_sentence": true
    },
    {
        "source_sentence": "爾時，世尊重說頌曰：「若解無相法，　　諸苦自止息，　眾相皆寂靜，　　是菩薩所行。",
        "from": "T08n0260_001:0854c22_0",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0854c25_0",
        "context_with_next_sentence": true
    },
    {
        "source_sentence": "於諸色中，闇之與明平等依止。",
        "from": "T08n0260_001:0854c25_1",
        "context_with_next_sentence": true
    },
    {
        "source_sentence": "菩薩若能如實了知，解入此者，諸法亦然。",
        "from": "T08n0260_001:0854c26_0",
        "context_with_next_sentence": true
    },
    {
        "source_sentence": "是菩薩速疾證得阿耨多羅三藐三菩提果。",
        "from": "T08n0260_001:0854c26_1",
        "context_with_next_sentence": true
    },
    {
        "source_sentence": "「須菩提！",
        "from": "T08n0260_001:0854c28_0",
        "context_with_next_sentence": true
    },
    {
        "source_sentence": "受、想、行、識亦復如是。",
        "from": "T08n0260_001:0854c28_1",
        "context_with_next_sentence": true
    },
    {
        "source_sentence": "於諸識中，闇之與明平等依止。",
        "from": "T08n0260_001:0854c28_2",
        "context_with_next_sentence": true
    },
    {
        "source_sentence": "菩薩若能如實了知，解入此者，諸法亦然。",
        "from": "T08n0260_001:0854c29_3",
        "context_with_next_sentence": true
    },
    {
        "source_sentence": "是菩薩速疾證得阿耨多羅三藐三菩提果。」",
        "from": "T08n0260_001:0855a01_4",
        "context_with_next_sentence": true
    },
    {
        "source_sentence": "爾時，世尊重說頌曰：「若法闇與明，　　平等性如是，　依止及解入，　　知已得菩提。",
        "from": "T08n0260_001:0855a03_0",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0855a06_0",
        "context_with_next_sentence": true
    },
    {
        "source_sentence": "若菩薩摩訶薩於諸色須菩提，受、想、行、識於三性轉，若有智者如實了知，即於識中不生取著亦不現轉，其心開明。",
        "from": "T08n0260_001:0855a06_1",
        "context_with_next_sentence": true
    },
    {
        "source_sentence": "由彼於識不生取著、心開明已，即於大乘法中而能出離，何況聲聞、緣覺乘中！",
        "from": "T08n0260_001:0855a08_2",
        "context_with_next_sentence": true
    },
    {
        "source_sentence": "又由如是不生取著、心開明故，不於長時在彼地獄、畜生、餓鬼、人、天諸趣受生死苦。",
        "from": "T08n0260_001:0855a10_3",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0855a13_0",
        "context_with_next_sentence": true
    },
    {
        "source_sentence": "色，為生邪？",
        "from": "T08n0260_001:0855a13_1",
        "context_with_next_sentence": true
    },
    {
        "source_sentence": "為滅邪？",
        "from": "T08n0260_001:0855a13_2",
        "context_with_next_sentence": true
    },
    {
        "source_sentence": "若謂色有生，彼色即無生；若謂色無生，彼色即是無生自性。",
        "from": "T08n0260_001:0855a13_3",
        "context_with_next_sentence": true
    },
    {
        "source_sentence": "若復菩薩如實了知彼色即是無生自性，是故於色無生可有。",
        "from": "T08n0260_001:0855a15_4",
        "context_with_next_sentence": true
    },
    {
        "source_sentence": "「須菩提！",
        "from": "T08n0260_001:0855a17_0",
        "context_with_next_sentence": true
    },
    {
        "source_sentence": "受、想、行、識亦復如是。",
        "from": "T08n0260_001:0855a17_1",
        "context_with_next_sentence": true
    },
    {
        "source_sentence": "識，為生邪？",
        "from": "T08n0260_001:0855a17_2",
        "context_with_next_sentence": true
    },
    {
        "source_sentence": "為滅邪？",
        "from": "T08n0260_001:0855a17_3",
        "context_with_next_sentence": true
    },
    {
        "source_sentence": "若謂識有生，彼識即無生；若謂識無生，彼識即是無生自性。",
        "from": "T08n0260_001:0855a18_4",
        "context_with_next_sentence": true
    },
    {
        "source_sentence": "若復菩薩如實了知彼識即是無生自性，是故於識無生可有。",
        "from": "T08n0260_001:0855a19_5",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0855a21_0",
        "context_with_next_sentence": true
    },
    {
        "source_sentence": "若有人言：『色，是我、是我所。』",
        "from": "T08n0260_001:0855a21_1",
        "context_with_next_sentence": true
    },
    {
        "source_sentence": "作此說者，我說彼是外中之外，愚夫異生邪見分位。",
        "from": "T08n0260_001:0855a21_2",
        "context_with_next_sentence": true
    },
    {
        "source_sentence": "「須菩提！",
        "from": "T08n0260_001:0855a24_0",
        "context_with_next_sentence": true
    },
    {
        "source_sentence": "若有人言：『受、想、行、識，是我、是我所。』",
        "from": "T08n0260_001:0855a24_1",
        "context_with_next_sentence": true
    },
    {
        "source_sentence": "作此說者，我說彼是外中之外，愚夫異生邪見分位。",
        "from": "T08n0260_001:0855a24_2",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0855a27_0",
        "context_with_next_sentence": true
    },
    {
        "source_sentence": "若有人言：『色是先世因所成作；或大自在天所化因作；或無因緣。』",
        "from": "T08n0260_001:0855a27_1",
        "context_with_next_sentence": true
    },
    {
        "source_sentence": "作此說者，我說彼是外中之外，愚夫異生邪見分位。",
        "from": "T08n0260_001:0855a28_2",
        "context_with_next_sentence": true
    },
    {
        "source_sentence": "「須菩提！",
        "from": "T08n0260_001:0855b01_0",
        "context_with_next_sentence": true
    },
    {
        "source_sentence": "若有人言：『受、想、行、識是先世因所成作；或大自在天所化因作；或無因緣。』",
        "from": "T08n0260_001:0855b01_1",
        "context_with_next_sentence": true
    },
    {
        "source_sentence": "作此說者，我說彼是外中之外，愚夫異生邪見分位。",
        "from": "T08n0260_001:0855b02_2",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0855b05_0",
        "context_with_next_sentence": true
    },
    {
        "source_sentence": "若有人言：『色以色像為相，受以領納為相，想以遍知為相，行以造作為相，識以了別為相。』",
        "from": "T08n0260_001:0855b05_1",
        "context_with_next_sentence": true
    },
    {
        "source_sentence": "作此說者，我說彼是外中之外，愚夫異生邪見分位。",
        "from": "T08n0260_001:0855b07_2",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0855b09_0",
        "context_with_next_sentence": true
    },
    {
        "source_sentence": "若有人言：『苦不寂靜；若彼色滅，此樂寂靜。』",
        "from": "T08n0260_001:0855b09_1",
        "context_with_next_sentence": true
    },
    {
        "source_sentence": "作此說者，我說彼是外中之外，愚夫異生邪見分位。",
        "from": "T08n0260_001:0855b10_2",
        "context_with_next_sentence": true
    },
    {
        "source_sentence": "「須菩提！",
        "from": "T08n0260_001:0855b12_0",
        "context_with_next_sentence": true
    },
    {
        "source_sentence": "若有人言：『受、想、行、識，亦復如是，苦不寂靜；若彼識滅，此樂寂靜。』",
        "from": "T08n0260_001:0855b12_1",
        "context_with_next_sentence": true
    },
    {
        "source_sentence": "作此說者，我說彼是外中之外，愚夫異生邪見分位。",
        "from": "T08n0260_001:0855b13_2",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0855b15_0",
        "context_with_next_sentence": true
    },
    {
        "source_sentence": "若有人言：『彼色是無，受、想、行、識亦悉是無。』",
        "from": "T08n0260_001:0855b15_1",
        "context_with_next_sentence": true
    },
    {
        "source_sentence": "作此說者，我說彼是外中之外，愚夫異生邪見分位。",
        "from": "T08n0260_001:0855b16_2",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0855b18_0",
        "context_with_next_sentence": true
    },
    {
        "source_sentence": "若有人言：『如佛所說：「色無自性，不生不滅，本來寂靜，自性涅槃。」』",
        "from": "T08n0260_001:0855b18_1",
        "context_with_next_sentence": true
    },
    {
        "source_sentence": "作是說者——彼於一切法，即無和合亦無樂欲，隨其言說作是知解——我說彼是外中之外，愚夫異生邪見分位。",
        "from": "T08n0260_001:0855b19_2",
        "context_with_next_sentence": true
    },
    {
        "source_sentence": "「須菩提！",
        "from": "T08n0260_001:0855b23_0",
        "context_with_next_sentence": true
    },
    {
        "source_sentence": "若有人言：『受、想、行、識亦復如是，如佛所說，皆無自性，不生不滅，本來寂靜，自性涅槃。』",
        "from": "T08n0260_001:0855b23_1",
        "context_with_next_sentence": true
    },
    {
        "source_sentence": "作是說者——彼於一切法即無和合亦無樂欲，隨其言說作是知解——我說彼是外中之外，愚夫異生邪見分位。",
        "from": "T08n0260_001:0855b25_2",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0855b28_0",
        "context_with_next_sentence": true
    },
    {
        "source_sentence": "若復有人計色為有，取著於色有所生起，隨言說轉；又復計色為有，即於彼色雜染依止，有相隨轉；又復計色為有，即於彼色修習淨法，成立隨轉。",
        "from": "T08n0260_001:0855b28_1",
        "context_with_next_sentence": true
    },
    {
        "source_sentence": "「須菩提！",
        "from": "T08n0260_001:0855c03_0",
        "context_with_next_sentence": true
    },
    {
        "source_sentence": "受、想、行、識亦復如是；若復有人計識為有，取著於識有所生起，隨言說轉；又復計識為有，即於彼識雜染依止，有相隨轉。",
        "from": "T08n0260_001:0855c03_1",
        "context_with_next_sentence": true
    },
    {
        "source_sentence": "又復計識為有，即於彼識修習淨法，成立隨轉。",
        "from": "T08n0260_001:0855c05_2",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0855c07_0",
        "context_with_next_sentence": true
    },
    {
        "source_sentence": "若諸菩薩計色為有，於彼色中有斷有知，於大樂行言說成辦，隨有所轉；又諸菩薩計色為有，於彼色中有斷有知，表示成辦，隨有所轉；又諸菩薩計色為有，於彼色中以能了知白法具足，謂於諸法得自在已，於大樂行而能隨轉。",
        "from": "T08n0260_001:0855c07_1",
        "context_with_next_sentence": true
    },
    {
        "source_sentence": "「須菩提！",
        "from": "T08n0260_001:0855c13_0",
        "context_with_next_sentence": true
    },
    {
        "source_sentence": "受、想、行、識亦復如是。",
        "from": "T08n0260_001:0855c13_1",
        "context_with_next_sentence": true
    },
    {
        "source_sentence": "若諸菩薩計受、想、行、識為有，於彼識中有斷有知，於大樂行言說成辦，隨有所轉；又諸菩薩計識為有，於彼識中有斷有知，表示成辦，隨有所轉；又諸菩薩計識為有，於彼識中以能了知白法具足，謂於諸法得自在已，於大樂行而能隨轉。",
        "from": "T08n0260_001:0855c13_2",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0855c20_0",
        "context_with_next_sentence": true
    },
    {
        "source_sentence": "若復有人於色中色所有分量，於苦中苦所有分量，不能如實平等觀者，即於色中我有所得；若於色中我有所得，即於色中我見有所得；若於色中我見有所得，即於色中眾生見有所得；若於色中眾生見有所得，即於色中彼眾生見而無所得；若於色中彼眾生見無所得時，即彼眾生亦無所得。",
        "from": "T08n0260_001:0855c20_1",
        "context_with_next_sentence": true
    },
    {
        "source_sentence": "若或於法有所得相可成立者，即有所得相而有依止，是故於彼聲聞、緣覺乘中不能出離，何況大乘。",
        "from": "T08n0260_001:0855c27_0",
        "context_with_next_sentence": true
    },
    {
        "source_sentence": "「須菩提！",
        "from": "T08n0260_001:0856a01_0",
        "context_with_next_sentence": true
    },
    {
        "source_sentence": "受、想、行、識亦復如是。",
        "from": "T08n0260_001:0856a01_1",
        "context_with_next_sentence": true
    },
    {
        "source_sentence": "若復有人於識中識所有分量，於苦中苦所有分量，不能如實平等觀者，即於識中我有所得；若於識中我有所得，即於識中我見有所得；若於識中我見有所得，即於識中眾生見有所得；若於識中眾生見有所得，即於識中彼眾生見而無所得；若於識中彼眾生見無所得時，即彼眾生亦無所得。",
        "from": "T08n0260_001:0856a01_2",
        "context_with_next_sentence": true
    },
    {
        "source_sentence": "若或於法有所得相可成立者，即有所得相而有依止，是故於彼聲聞、緣覺乘中不能出離，何況大乘。",
        "from": "T08n0260_001:0856a08_3",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0856a11_0",
        "context_with_next_sentence": true
    },
    {
        "source_sentence": "若復有人於色中色所有分量，於苦中苦所有分量，而能如實平等觀者，即於色中我無所得；若於色中我無所得，即於色中我見無所得；若於色中我見無所得，即於色中眾生見無所得；若於色中眾生見無所得，即於色中彼眾生見而有所得；若於色中彼眾生見有所得時，即彼眾生亦有所得。",
        "from": "T08n0260_001:0856a11_1",
        "context_with_next_sentence": true
    },
    {
        "source_sentence": "若或於法有所得相可成立者，即有所得相而有依止，是故於彼聲聞、緣覺乘中不能出離，何況大乘。",
        "from": "T08n0260_001:0856a18_0",
        "context_with_next_sentence": true
    },
    {
        "source_sentence": "「須菩提！",
        "from": "T08n0260_001:0856a21_0",
        "context_with_next_sentence": true
    },
    {
        "source_sentence": "受、想、行、識亦復如是。",
        "from": "T08n0260_001:0856a21_1",
        "context_with_next_sentence": true
    },
    {
        "source_sentence": "若復有人於識中識所有分量，於苦中苦所有分量，而能如實平等觀者，即於識中我無所得；若於識中我無所得，即於識中我見無所得；若於識中我見無所得，即於識中眾生見無所得；若於識中眾生見無所得，即於識中彼眾生見而有所得；若於識中彼眾生見有所得時，即彼眾生亦有所得。",
        "from": "T08n0260_001:0856a21_2",
        "context_with_next_sentence": true
    },
    {
        "source_sentence": "若或於法有所得相可成立者，即有所得相而有依止，是故於彼聲聞、緣覺乘中不能出離，何況大乘。",
        "from": "T08n0260_001:0856a28_3",
        "context_with_next_sentence": true
    },
    {
        "source_sentence": "「復次，須菩提！",
        "from": "T08n0260_001:0856b02_0",
        "context_with_next_sentence": true
    },
    {
        "source_sentence": "若人於色中不能如實平等觀察，不實分別分量及疑動分量故，即於色中色而有所得；若於色中色有所得時，即於色中色見有所得；若於色中色見有所得，即於色中眾生有所得；若於色中眾生有所得，即於色中一切有所得；若一切有所得時，即一切無所得。",
        "from": "T08n0260_001:0856b02_1",
        "context_with_next_sentence": true
    },
    {
        "source_sentence": "若或於法有所得相可成立者，即有所得相而有依止，是故於彼聲聞、緣覺乘中不能出離，何況大乘。",
        "from": "T08n0260_001:0856b08_2",
        "context_with_next_sentence": true
    },
    {
        "source_sentence": "「須菩提！",
        "from": "T08n0260_001:0856b11_0",
        "context_with_next_sentence": true
    },
    {
        "source_sentence": "若人於受、想、行、識中，不能如實平等觀察，不實分別分量及疑動分量故，即於識中識而有所得；若識中識有所得，即識中識見有所得；若識中識見有所得，即識中眾生有所得；若識中眾生有所得，即識中一切有所得；若識中一切有所得時，即一切無所得。",
        "from": "T08n0260_001:0856b11_1",
        "context_with_next_sentence": true
    },
    {
        "source_sentence": "若或於法有所得相可成立者，即有所得相而有依止，是故於彼聲聞、緣覺乘中不能出離，何況大乘。",
        "from": "T08n0260_001:0856b17_2",
        "context_with_next_sentence": true
    },
    {
        "source_sentence": "佛說開覺自性般若波羅蜜多經卷第一",
        "from": "T08n0260_001:0856b20_0",
        "context_with_next_sentence": false
    }
]