[
    {
        "source_sentence": "佛說賢者五福德經",
        "from": "T17n0777_001:0714a06_0",
        "context_with_next_sentence": true
    },
    {
        "source_sentence": "西晉河內沙門白法祖譯",
        "from": "T17n0777_001:0714a08_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹給孤獨園。",
        "from": "T17n0777_001:0714a09_0",
        "context_with_next_sentence": true
    },
    {
        "source_sentence": "佛告諸比丘：「賢者說法時，有五福德。",
        "from": "T17n0777_001:0714a09_1",
        "context_with_next_sentence": true
    },
    {
        "source_sentence": "何謂為五？",
        "from": "T17n0777_001:0714a10_2",
        "context_with_next_sentence": true
    },
    {
        "source_sentence": "其人所生則得長壽，是為一福德；其人所生即得大富，饒財多寶，是為二福德；其人所生即端正無比，是為三福德；其人所生即名譽遠聞，是為四福德；其人所生即聰明大智，是為五福德。",
        "from": "T17n0777_001:0714a11_3",
        "context_with_next_sentence": true
    },
    {
        "source_sentence": "「何因賢者說法得長壽？",
        "from": "T17n0777_001:0714a15_4",
        "context_with_next_sentence": true
    },
    {
        "source_sentence": "用前世說法時，上語亦善，中語亦善，下語亦善，其義備足，歸寂無為，好殺之人聞法，即止不殺，用是故得長壽。",
        "from": "T17n0777_001:0714a15_5",
        "context_with_next_sentence": true
    },
    {
        "source_sentence": "「何因說法之人得大富，饒財多寶？",
        "from": "T17n0777_001:0714a18_6",
        "context_with_next_sentence": true
    },
    {
        "source_sentence": "用前世說法時，上、中、下語其義備悉，歸寂無為，盜竊之人聞經，即止不盜，便能施與，用是故得大富。",
        "from": "T17n0777_001:0714a19_7",
        "context_with_next_sentence": true
    },
    {
        "source_sentence": "「何因說法之人得端正無比？",
        "from": "T17n0777_001:0714a21_8",
        "context_with_next_sentence": true
    },
    {
        "source_sentence": "用前世說法時，上、中、下語其義備悉，歸寂無為，令聞法者和氣安之，即顏色悅，自生光澤，用是故得端正。",
        "from": "T17n0777_001:0714a22_9",
        "context_with_next_sentence": true
    },
    {
        "source_sentence": "「何因說法之人，得名譽遠聞？",
        "from": "T17n0777_001:0714a24_10",
        "context_with_next_sentence": true
    },
    {
        "source_sentence": "用前世說法時，上、中、下語其義備悉，歸寂無為，令聞法者敬佛、敬法、敬比丘僧，用是故得名聞。",
        "from": "T17n0777_001:0714a25_11",
        "context_with_next_sentence": true
    },
    {
        "source_sentence": "「何因說法之人得聰明大智？",
        "from": "T17n0777_001:0714a27_12",
        "context_with_next_sentence": true
    },
    {
        "source_sentence": "用前世說法時，上、中、下語其義備悉，歸寂無為，令聞法者曉了妙慧，用是故得聰明大智。",
        "from": "T17n0777_001:0714a27_13",
        "context_with_next_sentence": true
    },
    {
        "source_sentence": "是為五法，說經者得福也。」",
        "from": "T17n0777_001:0714a29_14",
        "context_with_next_sentence": true
    },
    {
        "source_sentence": "諸比丘聞經歡喜，前為佛作禮。",
        "from": "T17n0777_001:0714b01_15",
        "context_with_next_sentence": true
    },
    {
        "source_sentence": "佛說賢者五福德經",
        "from": "T17n0777_001:0714b03_0",
        "context_with_next_sentence": false
    }
]