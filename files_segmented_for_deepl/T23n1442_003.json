[
    {
        "source_sentence": "根本說一切有部毘奈耶卷第三",
        "from": "T23n1442_003:0638b02_0",
        "context_with_next_sentence": true
    },
    {
        "source_sentence": "三藏法師義淨奉　制譯",
        "from": "T23n1442_003:0638b04_0",
        "context_with_next_sentence": true
    },
    {
        "source_sentence": "不與取學處第二之二",
        "from": "T23n1442_003:0638b05_0",
        "context_with_next_sentence": true
    },
    {
        "source_sentence": "攝頌曰：　若在於地上，　　或時在器中，　或復在場篅，　　田處諸根藥。",
        "from": "T23n1442_003:0638b06_0",
        "context_with_next_sentence": true
    },
    {
        "source_sentence": "若苾芻，知他重物安在地上，所謂頸珠、臂釧、真珠、瓔珞諸莊嚴具，苾芻盜心起方便，從床座起整衣而去，乃至未觸著來，得惡作罪；若觸、未移處，得窣吐羅底也；若舉離處，是謂為盜。",
        "from": "T23n1442_003:0638b09_0",
        "context_with_next_sentence": true
    },
    {
        "source_sentence": "隨時准價，若滿五磨灑，得波羅市迦；若不滿五磨灑，得窣吐羅底也。",
        "from": "T23n1442_003:0638b13_1",
        "context_with_next_sentence": true
    },
    {
        "source_sentence": "若其地平一段細滑，是謂一處。",
        "from": "T23n1442_003:0638b14_2",
        "context_with_next_sentence": true
    },
    {
        "source_sentence": "若地皮起或復破裂，或為大縫、或時書字種種彩畫，是謂異處。",
        "from": "T23n1442_003:0638b15_3",
        "context_with_next_sentence": true
    },
    {
        "source_sentence": "若盤器等一段細滑，是謂一處。",
        "from": "T23n1442_003:0638b16_4",
        "context_with_next_sentence": true
    },
    {
        "source_sentence": "若有破裂乃至彩畫，是謂異處。",
        "from": "T23n1442_003:0638b17_5",
        "context_with_next_sentence": true
    },
    {
        "source_sentence": "若人重物安在場中，所謂頸珠乃至瓔珞，苾芻盜心起方便，乃至未觸著來得惡作罪；若觸、未移處，得窣吐羅底也；若舉離處，是謂為盜。",
        "from": "T23n1442_003:0638b18_6",
        "context_with_next_sentence": true
    },
    {
        "source_sentence": "隨時准價，若滿五者，得波羅市迦；若不滿者，得窣吐羅底也。",
        "from": "T23n1442_003:0638b21_7",
        "context_with_next_sentence": true
    },
    {
        "source_sentence": "若場上穀麥等，平總為一色者，是謂一處。",
        "from": "T23n1442_003:0638b22_8",
        "context_with_next_sentence": true
    },
    {
        "source_sentence": "若穀麥等高下不平作種種色，是謂異處。",
        "from": "T23n1442_003:0638b23_9",
        "context_with_next_sentence": true
    },
    {
        "source_sentence": "若他重物安篅窖中，謂諸寶物瓔珞之具。",
        "from": "T23n1442_003:0638b24_10",
        "context_with_next_sentence": true
    },
    {
        "source_sentence": "若苾芻起盜心興方便，乃至未觸著來得惡作罪；若觸、未移處，得窣吐羅底也；若舉離處、滿五，得根本罪；若不滿者，得窣吐羅底也。",
        "from": "T23n1442_003:0638b25_11",
        "context_with_next_sentence": true
    },
    {
        "source_sentence": "若人重物安在篅窖內，若篅窖中穀麥等，與口平滿總為一色，是謂一處。",
        "from": "T23n1442_003:0638b28_12",
        "context_with_next_sentence": true
    },
    {
        "source_sentence": "若穀麥等不與口齊，高下不平作種種色，或復有木及席薦等為障隔者，是謂異處。",
        "from": "T23n1442_003:0638c01_0",
        "context_with_next_sentence": true
    },
    {
        "source_sentence": "若人田中有諸根藥，謂雀頭香、黃薑、白薑，及諸根藥烏頭等類，苾芻興方便起盜心，乃至未觸已來得惡作罪；若觸、未移處，得窣吐羅底也；若離本處、滿五，得根本罪；不滿，得窣吐羅底也。",
        "from": "T23n1442_003:0638c02_1",
        "context_with_next_sentence": true
    },
    {
        "source_sentence": "攝頌曰：　屋等處有三，　　鳥物復三種，　禁呪取伏藏，　　此有三不同。",
        "from": "T23n1442_003:0638c08_0",
        "context_with_next_sentence": true
    },
    {
        "source_sentence": "若是人物雜色之衣安在屋上，若苾芻起盜心興方便，安梯隥以物鉤斲而昇其上，乃至未觸已來得惡作罪；若觸著衣而未離處，得窣吐羅底也；若舉離處，是名為盜，應准其價得罪同前。",
        "from": "T23n1442_003:0638c11_0",
        "context_with_next_sentence": true
    },
    {
        "source_sentence": "若浣衣人屋上曬衣，被風吹去墮在苾芻經行之處或落門傍，若苾芻起盜心興方便，乃至未觸已來得惡作罪；若觸著時得窣吐羅底也；若舉離處得罪同前。",
        "from": "T23n1442_003:0638c15_1",
        "context_with_next_sentence": true
    },
    {
        "source_sentence": "若人重物安在樓上，謂諸寶物瓔珞之具，若苾芻起盜心興方便，安梯隥以物鉤斲而昇其上，乃至未觸已來得惡作罪；若觸、未離本處，得窣吐羅底也；若舉離處得罪同前。",
        "from": "T23n1442_003:0638c18_2",
        "context_with_next_sentence": true
    },
    {
        "source_sentence": "若人於舍宅內或園池邊種花果樹，於節會日以上妙物而嚴飾之，所謂諸寶瓔珞之具及雜繒綵。",
        "from": "T23n1442_003:0638c22_3",
        "context_with_next_sentence": true
    },
    {
        "source_sentence": "時有飛鳥謂珠是肉，銜之而去。",
        "from": "T23n1442_003:0638c24_4",
        "context_with_next_sentence": true
    },
    {
        "source_sentence": "若苾芻起盜心興方便而捉彼鳥，乃至未觸瓔珞已來得惡作罪；若觸、未離本處，作鳥物想，得惡作罪；若舉離處，是名為盜。",
        "from": "T23n1442_003:0638c25_5",
        "context_with_next_sentence": true
    },
    {
        "source_sentence": "應准其價，若滿五者，得窣吐羅底也；若不滿者，得惡作罪。",
        "from": "T23n1442_003:0638c28_6",
        "context_with_next_sentence": true
    },
    {
        "source_sentence": "若苾芻作如是念：「此是人物，寧容禽鳥得有瓔珞？」",
        "from": "T23n1442_003:0638c29_7",
        "context_with_next_sentence": true
    },
    {
        "source_sentence": "若雖觸著、未舉離處，得窣吐羅底也；舉離處時，若滿五者，得根本罪；若不滿者，得窣吐羅底也。",
        "from": "T23n1442_003:0639a01_8",
        "context_with_next_sentence": true
    },
    {
        "source_sentence": "若人以諸寶物及瓔珞具，置箱中安屋上，時有飛鳥持物將去。",
        "from": "T23n1442_003:0639a04_0",
        "context_with_next_sentence": true
    },
    {
        "source_sentence": "若苾芻起盜心興方便而捉彼鳥，乃至未觸瓔珞已來得惡作罪；若觸彼物時未離本處，作鳥物想，得惡作罪；若舉離處，是名為盜。",
        "from": "T23n1442_003:0639a05_1",
        "context_with_next_sentence": true
    },
    {
        "source_sentence": "應准其價，若滿五者，得窣吐羅底也；若不滿者，得惡作罪。",
        "from": "T23n1442_003:0639a08_2",
        "context_with_next_sentence": true
    },
    {
        "source_sentence": "若苾芻作如是念：「此是人物，寧容禽鳥得有瓔珞？」",
        "from": "T23n1442_003:0639a09_3",
        "context_with_next_sentence": true
    },
    {
        "source_sentence": "雖觸著、未舉離處，得窣吐羅底也；舉離處時，若滿五者，得根本罪；若不滿者，得窣吐羅底也。",
        "from": "T23n1442_003:0639a10_4",
        "context_with_next_sentence": true
    },
    {
        "source_sentence": "若人舍中或在池內，為戲樂故養畜諸鳥，謂鸚鵡、舍利、俱抧羅鳥、命命鳥等，便以種種諸瓔珞具而莊飾之。",
        "from": "T23n1442_003:0639a12_5",
        "context_with_next_sentence": true
    },
    {
        "source_sentence": "苾芻見已起盜心興方便遂捉彼鳥，乃至未觸莊嚴具來得惡作罪；若觸彼物時未離本處，作鳥物想，亦得惡作罪；若舉離處，是名為盜。",
        "from": "T23n1442_003:0639a15_6",
        "context_with_next_sentence": true
    },
    {
        "source_sentence": "應准其價，若滿五者，得窣吐羅底也；若不滿者，得惡作罪。",
        "from": "T23n1442_003:0639a18_7",
        "context_with_next_sentence": true
    },
    {
        "source_sentence": "若於此物作人物想非鳥物想，雖觸著、未離本處，得窣吐羅底也；若舉離處，滿五者，得根本罪；不滿五者，得麁罪。",
        "from": "T23n1442_003:0639a19_8",
        "context_with_next_sentence": true
    },
    {
        "source_sentence": "若有苾芻，於二伏藏：一是有主、一是無主。",
        "from": "T23n1442_003:0639a22_9",
        "context_with_next_sentence": true
    },
    {
        "source_sentence": "苾芻意欲取彼有主伏藏，從床而起整帶衣服，作曼荼羅於彼四方釘朅地羅木，以五色線而圍繫之，於火鑪內然諸雜木，口誦禁呪作如是言：「有主伏藏應來，無主伏藏勿來。」",
        "from": "T23n1442_003:0639a23_10",
        "context_with_next_sentence": true
    },
    {
        "source_sentence": "若於彼時有主伏藏隨言來者，乃至未見已來得窣吐羅底也。",
        "from": "T23n1442_003:0639a27_11",
        "context_with_next_sentence": true
    },
    {
        "source_sentence": "若眼見時，是名為盜。",
        "from": "T23n1442_003:0639a28_12",
        "context_with_next_sentence": true
    },
    {
        "source_sentence": "應准其價，若滿五者，得根本罪；若不滿者，得麁罪。",
        "from": "T23n1442_003:0639a29_13",
        "context_with_next_sentence": true
    },
    {
        "source_sentence": "若作是言：「無主伏藏應來，有主伏藏勿來。」",
        "from": "T23n1442_003:0639b01_14",
        "context_with_next_sentence": true
    },
    {
        "source_sentence": "若於彼時無主伏藏隨言來者，乃至未見已來得惡作罪。",
        "from": "T23n1442_003:0639b02_15",
        "context_with_next_sentence": true
    },
    {
        "source_sentence": "若眼見時，是名為盜。",
        "from": "T23n1442_003:0639b03_16",
        "context_with_next_sentence": true
    },
    {
        "source_sentence": "應准其價，若滿五者，得窣吐羅底也；若不滿者，得惡作罪。",
        "from": "T23n1442_003:0639b03_17",
        "context_with_next_sentence": true
    },
    {
        "source_sentence": "若於有主、無主伏藏，各於異時別別作法而盜取者，隨事重輕如上得罪。",
        "from": "T23n1442_003:0639b05_18",
        "context_with_next_sentence": true
    },
    {
        "source_sentence": "攝頌曰：　若物在氈席，　　或於石板等，　花果奇妙樹，　　隨處事應知。",
        "from": "T23n1442_003:0639b07_0",
        "context_with_next_sentence": true
    },
    {
        "source_sentence": "若人重物安在氈席及地敷上，所謂諸寶及瓔珞具。",
        "from": "T23n1442_003:0639b10_0",
        "context_with_next_sentence": true
    },
    {
        "source_sentence": "若苾芻起盜心興方便，乃至未觸已來得惡作罪；若觸彼物、未離本處，得窣吐羅底也；若舉離處是名為盜，隨時准價得罪同前。",
        "from": "T23n1442_003:0639b11_1",
        "context_with_next_sentence": true
    },
    {
        "source_sentence": "若彼草敷同一色者，是名一處。",
        "from": "T23n1442_003:0639b14_2",
        "context_with_next_sentence": true
    },
    {
        "source_sentence": "若種種色別異不同，是名異處。",
        "from": "T23n1442_003:0639b14_3",
        "context_with_next_sentence": true
    },
    {
        "source_sentence": "若人重物安在石上，乃至不滿，得窣吐羅底也。",
        "from": "T23n1442_003:0639b15_4",
        "context_with_next_sentence": true
    },
    {
        "source_sentence": "若石細滑總為一段者，是名一處。",
        "from": "T23n1442_003:0639b16_5",
        "context_with_next_sentence": true
    },
    {
        "source_sentence": "若剝裂縫開，或時書字，或種種彩畫，是謂異處。",
        "from": "T23n1442_003:0639b17_6",
        "context_with_next_sentence": true
    },
    {
        "source_sentence": "石上既爾，乃至板木、牆壁、薦席、蓋覆衣幞、衣櫃、衣笐、象牙、杙床、座處，若四足經架、若門門閫，安物之時事並同前。",
        "from": "T23n1442_003:0639b18_7",
        "context_with_next_sentence": true
    },
    {
        "source_sentence": "若三種樹：謂華樹、果樹、奇妙樹。",
        "from": "T23n1442_003:0639b20_8",
        "context_with_next_sentence": true
    },
    {
        "source_sentence": "苾芻斬截盜花樹等，價滿不滿得罪同前。",
        "from": "T23n1442_003:0639b21_9",
        "context_with_next_sentence": true
    },
    {
        "source_sentence": "攝頌曰：　若物在鞍韀，　　及象馬車輿，　肥瘦應隨處，　　偷船事差別。",
        "from": "T23n1442_003:0639b23_0",
        "context_with_next_sentence": true
    },
    {
        "source_sentence": "如人重物置在鞍處，所謂諸寶眾瓔珞具。",
        "from": "T23n1442_003:0639b26_0",
        "context_with_next_sentence": true
    },
    {
        "source_sentence": "苾芻起盜心興方便，乃至未昇未觸已來得惡作罪；若觸著物、未移本處，得窣吐羅底也；若移處時，價若滿五得罪同前。",
        "from": "T23n1442_003:0639b26_1",
        "context_with_next_sentence": true
    },
    {
        "source_sentence": "若於鞍上以一色物而蓋覆者，是謂一處。",
        "from": "T23n1442_003:0639b29_2",
        "context_with_next_sentence": true
    },
    {
        "source_sentence": "若雜色物而蓋覆者，是謂別處。",
        "from": "T23n1442_003:0639c01_3",
        "context_with_next_sentence": true
    },
    {
        "source_sentence": "若人重物安在象上，所謂諸寶眾瓔珞具。",
        "from": "T23n1442_003:0639c02_4",
        "context_with_next_sentence": true
    },
    {
        "source_sentence": "若苾芻起盜心興方便，乃至未昇未觸已來得惡作罪；若觸著物、未移處，得窣吐羅底也；若移處時，價若滿五得罪同前。",
        "from": "T23n1442_003:0639c03_5",
        "context_with_next_sentence": true
    },
    {
        "source_sentence": "若其此象皮肉、血脈皆充滿者，是謂一處。",
        "from": "T23n1442_003:0639c05_6",
        "context_with_next_sentence": true
    },
    {
        "source_sentence": "若其身羸瘦，若牙耳鼻及腹肋脊腰據一一處，是謂別處。",
        "from": "T23n1442_003:0639c06_7",
        "context_with_next_sentence": true
    },
    {
        "source_sentence": "移離處時皆得本罪；若不移處，得窣吐羅底也。",
        "from": "T23n1442_003:0639c08_8",
        "context_with_next_sentence": true
    },
    {
        "source_sentence": "若於象上莊飾幰帳，於此帳上安諸寶物眾瓔珞具。",
        "from": "T23n1442_003:0639c09_9",
        "context_with_next_sentence": true
    },
    {
        "source_sentence": "若苾芻起盜心興方便，乃至未昇未觸已來得惡作罪；若觸著物、未離處，得窣吐羅底也；若移處、價若滿五，得罪同前。",
        "from": "T23n1442_003:0639c10_10",
        "context_with_next_sentence": true
    },
    {
        "source_sentence": "若此帳上以一色物而蓋覆者，是謂一處。",
        "from": "T23n1442_003:0639c13_0",
        "context_with_next_sentence": true
    },
    {
        "source_sentence": "若異色物蓋是謂別處。",
        "from": "T23n1442_003:0639c13_1",
        "context_with_next_sentence": true
    },
    {
        "source_sentence": "如象既爾，馬車步車牛車乃至諸輿，亦並同前。",
        "from": "T23n1442_003:0639c14_2",
        "context_with_next_sentence": true
    },
    {
        "source_sentence": "若苾芻見船以纜繫之於橛，有心盜去，搖動之時得惡作罪；若解隨流，乃至眼見已來，得窣吐羅底也；至不見處，價若滿五得根本罪；若不滿者，得窣吐羅底也。",
        "from": "T23n1442_003:0639c15_3",
        "context_with_next_sentence": true
    },
    {
        "source_sentence": "若逆水而上，准與河闊分齊相似者得根本罪；未及其處，得窣吐羅底也。",
        "from": "T23n1442_003:0639c19_4",
        "context_with_next_sentence": true
    },
    {
        "source_sentence": "若從此岸盜向彼岸，眼見分齊與前無異。",
        "from": "T23n1442_003:0639c20_5",
        "context_with_next_sentence": true
    },
    {
        "source_sentence": "若牽船上岸盜而去者，亦准眼見分齊。",
        "from": "T23n1442_003:0639c21_6",
        "context_with_next_sentence": true
    },
    {
        "source_sentence": "若沈在泥中後時將去，泥掩之時此即成盜，得罪同前。",
        "from": "T23n1442_003:0639c22_7",
        "context_with_next_sentence": true
    },
    {
        "source_sentence": "若苾芻於盜物時，或藏泥中、若燒、若穿、若破，作如是念：「勿令此物屬汝屬我。」",
        "from": "T23n1442_003:0639c23_8",
        "context_with_next_sentence": true
    },
    {
        "source_sentence": "者，得窣吐羅底也。",
        "from": "T23n1442_003:0639c25_9",
        "context_with_next_sentence": true
    },
    {
        "source_sentence": "攝頌曰：　營田有三種、　　船有三種殊，　鵝鴈及池花，　　獵漁并盜水，　弟子教賊處，　　三種事不同。",
        "from": "T23n1442_003:0639c26_0",
        "context_with_next_sentence": true
    },
    {
        "source_sentence": "若人秋時營作田業，所謂稻、蔗、鹽田。",
        "from": "T23n1442_003:0640a01_0",
        "context_with_next_sentence": true
    },
    {
        "source_sentence": "苾芻見自田中恐水乏少，遂於共有渠內，塞他水口決己田畦，作如是念：「令我田好，彼勿成熟。」",
        "from": "T23n1442_003:0640a01_1",
        "context_with_next_sentence": true
    },
    {
        "source_sentence": "若自成他損，准價滿五，得根本罪；若不滿者，得窣吐羅底也。",
        "from": "T23n1442_003:0640a04_0",
        "context_with_next_sentence": true
    },
    {
        "source_sentence": "若見水多，於共渠內泄他水口、塞己田畦，作如是念：「令我田好，勿彼成熟。」",
        "from": "T23n1442_003:0640a05_1",
        "context_with_next_sentence": true
    },
    {
        "source_sentence": "若自成他損，若滿五者得根本罪；若不滿者，得窣吐羅底也。",
        "from": "T23n1442_003:0640a07_2",
        "context_with_next_sentence": true
    },
    {
        "source_sentence": "物有四種不同：一、體重價重；二、體輕價重；三、體重價輕；四、體輕價輕。",
        "from": "T23n1442_003:0640a09_0",
        "context_with_next_sentence": true
    },
    {
        "source_sentence": "云何體重價重？",
        "from": "T23n1442_003:0640a10_1",
        "context_with_next_sentence": true
    },
    {
        "source_sentence": "謂末尼、真珠吠、琉璃、珂貝、璧玉、珊瑚、金銀、馬碯、硨磲、赤珠、右旋是。",
        "from": "T23n1442_003:0640a10_2",
        "context_with_next_sentence": true
    },
    {
        "source_sentence": "云何體輕價重？",
        "from": "T23n1442_003:0640a12_3",
        "context_with_next_sentence": true
    },
    {
        "source_sentence": "謂繒綵及絲、欝金香、蘇泣迷羅是。",
        "from": "T23n1442_003:0640a12_4",
        "context_with_next_sentence": true
    },
    {
        "source_sentence": "云何體重價輕？",
        "from": "T23n1442_003:0640a13_5",
        "context_with_next_sentence": true
    },
    {
        "source_sentence": "謂鐵、錫是。",
        "from": "T23n1442_003:0640a13_6",
        "context_with_next_sentence": true
    },
    {
        "source_sentence": "云何體輕價輕？",
        "from": "T23n1442_003:0640a14_0",
        "context_with_next_sentence": true
    },
    {
        "source_sentence": "謂毛、麻、木綿、劫貝、絮是。",
        "from": "T23n1442_003:0640a14_1",
        "context_with_next_sentence": true
    },
    {
        "source_sentence": "若以上諸物置三種船中：謂甕船、木船、皮船。",
        "from": "T23n1442_003:0640a14_2",
        "context_with_next_sentence": true
    },
    {
        "source_sentence": "若以體重價重、體輕價輕隨置一船，若船破時物主告曰：「水上浮者任取，若沈沒者屬我。」",
        "from": "T23n1442_003:0640a15_3",
        "context_with_next_sentence": true
    },
    {
        "source_sentence": "若苾芻起盜心興方便入水沈沒，乃至未觸物來得惡作罪；若觸著者，得窣吐羅底也；若舉離處，價滿五者得根本罪；若不滿者，得窣吐羅底也。",
        "from": "T23n1442_003:0640a17_4",
        "context_with_next_sentence": true
    },
    {
        "source_sentence": "若沈泥中復擬取者，准前得罪。",
        "from": "T23n1442_003:0640a21_5",
        "context_with_next_sentence": true
    },
    {
        "source_sentence": "若作非自他心沈之於泥，不使其物屬彼屬我者，准前得罪。",
        "from": "T23n1442_003:0640a21_6",
        "context_with_next_sentence": true
    },
    {
        "source_sentence": "以下諸戒准此應知。",
        "from": "T23n1442_003:0640a23_7",
        "context_with_next_sentence": true
    },
    {
        "source_sentence": "若以體輕價重、體重價輕物隨置一船，若船破時物主告曰：「水內沈者任取，水上浮者屬我。」",
        "from": "T23n1442_003:0640a23_8",
        "context_with_next_sentence": true
    },
    {
        "source_sentence": "若苾芻起盜心興方便，浮水而取，乃至未觸物來得惡作罪；若觸著者，得窣吐羅底也；若舉離處，應准其價，得罪同前。",
        "from": "T23n1442_003:0640a25_9",
        "context_with_next_sentence": true
    },
    {
        "source_sentence": "若沈泥中復擬取者准前得罪。",
        "from": "T23n1442_003:0640a28_10",
        "context_with_next_sentence": true
    },
    {
        "source_sentence": "若人於家中或泉池所，為戲玩故安置種種雜類諸鳥、鵝鴈、鴛鴦等，以眾瓔珞而莊飾之。",
        "from": "T23n1442_003:0640a29_11",
        "context_with_next_sentence": true
    },
    {
        "source_sentence": "苾芻起盜心興方便，入水中捉彼諸鳥，乃至未觸瓔珞以來得惡作罪；若觸著時，作如是念：「我取鳥物。」",
        "from": "T23n1442_003:0640b02_12",
        "context_with_next_sentence": true
    },
    {
        "source_sentence": "亦惡作罪；若離本處，應准其價，若滿五者，得窣吐羅底也；若不滿者，得惡作罪。",
        "from": "T23n1442_003:0640b04_13",
        "context_with_next_sentence": true
    },
    {
        "source_sentence": "若作是念：「我取人物，寧容禽鳥得有瓔珞？」",
        "from": "T23n1442_003:0640b06_14",
        "context_with_next_sentence": true
    },
    {
        "source_sentence": "若觸物時得窣吐羅底也；若離本處，應准其價，滿五根本；不滿，得窣吐羅底也。",
        "from": "T23n1442_003:0640b07_15",
        "context_with_next_sentence": true
    },
    {
        "source_sentence": "若於池中有水生花，所謂青蓮花、嗢鉢羅花、白蓮花、拘牟頭分陀利迦香花、時花，眾人所愛。",
        "from": "T23n1442_003:0640b08_16",
        "context_with_next_sentence": true
    },
    {
        "source_sentence": "苾芻起盜心興方便，入池盜花，乃至未觸以來得惡作罪；若觸其花採折持去，結之為束，乃至未離處來，得窣吐羅底也；若舉離處，同前得罪。",
        "from": "T23n1442_003:0640b10_17",
        "context_with_next_sentence": true
    },
    {
        "source_sentence": "於池四邊種種陸生花樹，所謂阿地木、多迦占博、迦波吒羅、婆利師迦、摩利迦，如是等種種花樹。",
        "from": "T23n1442_003:0640b14_18",
        "context_with_next_sentence": true
    },
    {
        "source_sentence": "苾芻起方便興盜心，欲盜彼花，乃至未觸已來得惡作罪；若昇樹採折其花置衣裾內，乃至未離處及離處來，准前得罪。",
        "from": "T23n1442_003:0640b16_19",
        "context_with_next_sentence": true
    },
    {
        "source_sentence": "若有獵師及彼徒黨，於林野處安諸獵具，謂羂索等，為捕諸獸為殺害業。",
        "from": "T23n1442_003:0640b19_0",
        "context_with_next_sentence": true
    },
    {
        "source_sentence": "苾芻盜心取獵具，准價得罪。",
        "from": "T23n1442_003:0640b20_1",
        "context_with_next_sentence": true
    },
    {
        "source_sentence": "若起悲心毀獵具，作如是念：「勿由此故令眾多命而置傷害，令彼獵徒獲無量罪。」",
        "from": "T23n1442_003:0640b21_2",
        "context_with_next_sentence": true
    },
    {
        "source_sentence": "者，得惡作罪。",
        "from": "T23n1442_003:0640b23_3",
        "context_with_next_sentence": true
    },
    {
        "source_sentence": "以下諸戒同此應知。",
        "from": "T23n1442_003:0640b23_4",
        "context_with_next_sentence": true
    },
    {
        "source_sentence": "苾芻盜心見在弶鹿而解放者，價若滿五，得根本罪；若不滿者，得窣吐羅底也。",
        "from": "T23n1442_003:0640b23_5",
        "context_with_next_sentence": true
    },
    {
        "source_sentence": "若捕魚人及彼徒黨，於河陂處截其要口，安置梁筌殺諸魚類，苾芻盜心取彼筌時同前得罪；若作悲心同前得罪。",
        "from": "T23n1442_003:0640b25_6",
        "context_with_next_sentence": true
    },
    {
        "source_sentence": "若於筌中盜彼魚者，應准其價同前得罪。",
        "from": "T23n1442_003:0640b28_7",
        "context_with_next_sentence": true
    },
    {
        "source_sentence": "若多商旅持眾貨物過彼險途，其水難得，以眾器具持水而行，若甕、若瓨、若瓶、若皮囊，然於人畜水有分齊，苾芻起盜心興方便，若取人水分，未觸及觸准前得罪。",
        "from": "T23n1442_003:0640b29_8",
        "context_with_next_sentence": true
    },
    {
        "source_sentence": "若傍生分，滿五，得窣吐羅底也；不滿，得惡作罪。",
        "from": "T23n1442_003:0640c03_9",
        "context_with_next_sentence": true
    },
    {
        "source_sentence": "如贍部洲人，共結商旅持眾貨物，昇舶入海欲求珍寶，為無水故以種種器藏貯其水，所謂甕瓨、瓶囊，然其水分，人與傍生請受有別。",
        "from": "T23n1442_003:0640c06_0",
        "context_with_next_sentence": true
    },
    {
        "source_sentence": "苾芻起盜心興方便，盜人分時准前得罪；取傍生分亦准前得罪。",
        "from": "T23n1442_003:0640c09_1",
        "context_with_next_sentence": true
    },
    {
        "source_sentence": "時有弟子與其二師隨路行去，師有衣物持付弟子。",
        "from": "T23n1442_003:0640c10_2",
        "context_with_next_sentence": true
    },
    {
        "source_sentence": "于時弟子有盜心故徐行不進，乃至眼見處來得窣吐羅底也；至不見處，若滿五者，得根本罪；若不滿者，得窣吐羅底也。",
        "from": "T23n1442_003:0640c11_3",
        "context_with_next_sentence": true
    },
    {
        "source_sentence": "若弟子棄師在前急去，齊眼見不見處來，准前得罪。",
        "from": "T23n1442_003:0640c14_4",
        "context_with_next_sentence": true
    },
    {
        "source_sentence": "若弟子有盜心，欲取師衣從房中趣閣上、若從閣上往房中、或從閣上下至門櫩階下，或於寺三層棚上向下而出，斯皆乃至眼見不見處來，同前得罪。",
        "from": "T23n1442_003:0640c15_5",
        "context_with_next_sentence": true
    },
    {
        "source_sentence": "若有苾芻在阿蘭若處住，有破村賊，到苾芻所作如是問：「大德！",
        "from": "T23n1442_003:0640c20_0",
        "context_with_next_sentence": true
    },
    {
        "source_sentence": "頗知某村某家處不？」",
        "from": "T23n1442_003:0640c21_1",
        "context_with_next_sentence": true
    },
    {
        "source_sentence": "苾芻答言：「我知其處。」",
        "from": "T23n1442_003:0640c21_2",
        "context_with_next_sentence": true
    },
    {
        "source_sentence": "賊復問言：「彼家多女人少男子、無惡犬無多叢棘、易入易出於我無害取得物不？",
        "from": "T23n1442_003:0640c22_3",
        "context_with_next_sentence": true
    },
    {
        "source_sentence": "若得稱意，我當與大德共分其物。」",
        "from": "T23n1442_003:0640c24_4",
        "context_with_next_sentence": true
    },
    {
        "source_sentence": "若彼苾芻答言：「仁者，我知某甲舍，多女人少男子，無惡狗叢棘易入易出，於汝無傷能得其物。」",
        "from": "T23n1442_003:0640c25_0",
        "context_with_next_sentence": true
    },
    {
        "source_sentence": "苾芻作是教已，賊還與物，乃至未取分已來得窣吐羅底也；若取賊分，得罪輕重同前。",
        "from": "T23n1442_003:0640c27_1",
        "context_with_next_sentence": true
    },
    {
        "source_sentence": "若其苾芻共彼盜賊作是語已，於賊去後遂生追悔，就彼賊處作如是語：「仁等知不？",
        "from": "T23n1442_003:0640c29_2",
        "context_with_next_sentence": true
    },
    {
        "source_sentence": "我意造次不審思量便作是語，如愚小癡昧，不善其事妄為詶對，然彼家內少女人多男子，多惡狗叢棘難入難出，不令汝等無傷取物。」",
        "from": "T23n1442_003:0641a02_0",
        "context_with_next_sentence": true
    },
    {
        "source_sentence": "隨彼賊徒去與不去，苾芻得窣吐羅底也。",
        "from": "T23n1442_003:0641a05_1",
        "context_with_next_sentence": true
    },
    {
        "source_sentence": "若此苾芻見其賊黨欲劫村邑，往到彼家作如是語：「仁等警覺好自謹慎，今夜必有盜賊來入，勿令財物皆被賊將，或容身命亦遭傷殺。」",
        "from": "T23n1442_003:0641a06_0",
        "context_with_next_sentence": true
    },
    {
        "source_sentence": "隨彼盜賊來與不來，苾芻亦得窣吐羅底也。",
        "from": "T23n1442_003:0641a09_1",
        "context_with_next_sentence": true
    },
    {
        "source_sentence": "若苾芻如前所作，偷盜方便有三種事。",
        "from": "T23n1442_003:0641a10_2",
        "context_with_next_sentence": true
    },
    {
        "source_sentence": "何謂為三？",
        "from": "T23n1442_003:0641a10_3",
        "context_with_next_sentence": true
    },
    {
        "source_sentence": "謂田事、宅事、店事。",
        "from": "T23n1442_003:0641a11_4",
        "context_with_next_sentence": true
    },
    {
        "source_sentence": "田事有二種取：一、言訟取；二、圍繞取。",
        "from": "T23n1442_003:0641a11_5",
        "context_with_next_sentence": true
    },
    {
        "source_sentence": "何謂言訟取？",
        "from": "T23n1442_003:0641a12_6",
        "context_with_next_sentence": true
    },
    {
        "source_sentence": "若苾芻為共俗人爭地詣斷事官所，若苾芻不如、俗人勝者，得窣吐羅底也。",
        "from": "T23n1442_003:0641a12_7",
        "context_with_next_sentence": true
    },
    {
        "source_sentence": "若苾芻得勝，乃至俗人心未息來，苾芻得窣吐羅底也。",
        "from": "T23n1442_003:0641a14_8",
        "context_with_next_sentence": true
    },
    {
        "source_sentence": "若彼俗人心息者，應准其價同前得罪，是謂言訟取。",
        "from": "T23n1442_003:0641a15_9",
        "context_with_next_sentence": true
    },
    {
        "source_sentence": "何謂圍繞取？",
        "from": "T23n1442_003:0641a16_10",
        "context_with_next_sentence": true
    },
    {
        "source_sentence": "若苾芻於他田處，若以樹枝若以席障，若作塹坑、若以牆壁圍繞，乃至圍未合來得窣吐羅底也。",
        "from": "T23n1442_003:0641a17_11",
        "context_with_next_sentence": true
    },
    {
        "source_sentence": "若其圍合得罪同前，是名圍繞盜。",
        "from": "T23n1442_003:0641a19_12",
        "context_with_next_sentence": true
    },
    {
        "source_sentence": "田事既爾，宅事、店事如上應知。",
        "from": "T23n1442_003:0641a20_13",
        "context_with_next_sentence": true
    },
    {
        "source_sentence": "攝頌曰：　稅物持寄他，　　將他物前去，　不受便強著，　　為父母持行；　又為三寶故，　　與直後均分，　衣主為持將，　　令他染不染，　將稅入小門，　　總奪商人物。",
        "from": "T23n1442_003:0641a21_0",
        "context_with_next_sentence": true
    },
    {
        "source_sentence": "爾時世尊，初證無上智教未廣被，時諸苾芻難過關稅、俗人易過。",
        "from": "T23n1442_003:0641a27_0",
        "context_with_next_sentence": true
    },
    {
        "source_sentence": "時有眾多苾芻，與大商旅遊行他國，路次稅關。",
        "from": "T23n1442_003:0641a28_1",
        "context_with_next_sentence": true
    },
    {
        "source_sentence": "諸苾芻告賈人曰：「賢者！",
        "from": "T23n1442_003:0641a29_2",
        "context_with_next_sentence": true
    },
    {
        "source_sentence": "我等現有少多應稅之物，仁為我等持行過關方可與我，勿令我分入彼稅官。」",
        "from": "T23n1442_003:0641b01_3",
        "context_with_next_sentence": true
    },
    {
        "source_sentence": "賈人曰：「爾。」",
        "from": "T23n1442_003:0641b02_4",
        "context_with_next_sentence": true
    },
    {
        "source_sentence": "遂與持物過關，還彼苾芻。",
        "from": "T23n1442_003:0641b03_5",
        "context_with_next_sentence": true
    },
    {
        "source_sentence": "苾芻漸行至一住處，先住苾芻見客初至，便遙問言：「善來具壽！",
        "from": "T23n1442_003:0641b03_6",
        "context_with_next_sentence": true
    },
    {
        "source_sentence": "行李安不？",
        "from": "T23n1442_003:0641b05_7",
        "context_with_next_sentence": true
    },
    {
        "source_sentence": "山河關稅無勞擾耶？」",
        "from": "T23n1442_003:0641b05_8",
        "context_with_next_sentence": true
    },
    {
        "source_sentence": "答曰：「極善來，大德！",
        "from": "T23n1442_003:0641b05_9",
        "context_with_next_sentence": true
    },
    {
        "source_sentence": "隨我行來無他惱亂。」",
        "from": "T23n1442_003:0641b06_10",
        "context_with_next_sentence": true
    },
    {
        "source_sentence": "問曰：「豈諸具壽無應稅物？」",
        "from": "T23n1442_003:0641b06_11",
        "context_with_next_sentence": true
    },
    {
        "source_sentence": "答曰：「我有得意賈人，為持過關方授與我。」",
        "from": "T23n1442_003:0641b07_12",
        "context_with_next_sentence": true
    },
    {
        "source_sentence": "諸苾芻告曰：「合作如是至關稅處藏物過耶？」",
        "from": "T23n1442_003:0641b08_13",
        "context_with_next_sentence": true
    },
    {
        "source_sentence": "答曰：「縱令不合，我已過竟。」",
        "from": "T23n1442_003:0641b09_14",
        "context_with_next_sentence": true
    },
    {
        "source_sentence": "時行路苾芻心懷追悔：「我將不犯波羅市迦？」",
        "from": "T23n1442_003:0641b09_15",
        "context_with_next_sentence": true
    },
    {
        "source_sentence": "以此因緣白諸苾芻，諸苾芻白佛，佛言：「諸苾芻無犯，然諸苾芻不應持物私過稅處，違者得越法罪。」",
        "from": "T23n1442_003:0641b10_16",
        "context_with_next_sentence": true
    },
    {
        "source_sentence": "爾時世尊於杖林中，令摩揭陀影勝王得見諦已，便往室羅伐城，為喬薩羅勝光王說《少年經》，令得調伏。",
        "from": "T23n1442_003:0641b13_17",
        "context_with_next_sentence": true
    },
    {
        "source_sentence": "時彼二王各宣教令：「於我國中所有苾芻，同王太子放免稅直，諸苾芻尼同後宮人亦免稅事。」",
        "from": "T23n1442_003:0641b15_18",
        "context_with_next_sentence": true
    },
    {
        "source_sentence": "由此苾芻及苾芻尼，越過關河無輸稅事。",
        "from": "T23n1442_003:0641b17_19",
        "context_with_next_sentence": true
    },
    {
        "source_sentence": "是時世尊教法弘廣，時諸苾芻易過關稅、俗人難過。",
        "from": "T23n1442_003:0641b18_20",
        "context_with_next_sentence": true
    },
    {
        "source_sentence": "時有苾芻隨他商旅，出外遊行至於稅處。",
        "from": "T23n1442_003:0641b19_21",
        "context_with_next_sentence": true
    },
    {
        "source_sentence": "時諸賈人禮苾芻足作如是語：「聖者！",
        "from": "T23n1442_003:0641b20_22",
        "context_with_next_sentence": true
    },
    {
        "source_sentence": "我於長時為寒熱所逼，風熱毒蟲蚊虻等害，求諸財物懃勞辛苦，其所獲利皆為三寶興設供養。",
        "from": "T23n1442_003:0641b21_23",
        "context_with_next_sentence": true
    },
    {
        "source_sentence": "我今所有輸稅之物，仁等為我持過稅關當還與我。」",
        "from": "T23n1442_003:0641b23_24",
        "context_with_next_sentence": true
    },
    {
        "source_sentence": "時諸苾芻為持過已還與賈人。",
        "from": "T23n1442_003:0641b24_25",
        "context_with_next_sentence": true
    },
    {
        "source_sentence": "苾芻漸行至室羅伐，時諸苾芻告曰：「善來具壽！",
        "from": "T23n1442_003:0641b25_26",
        "context_with_next_sentence": true
    },
    {
        "source_sentence": "行李安不？」",
        "from": "T23n1442_003:0641b26_27",
        "context_with_next_sentence": true
    },
    {
        "source_sentence": "廣如上說。",
        "from": "T23n1442_003:0641b26_28",
        "context_with_next_sentence": true
    },
    {
        "source_sentence": "答言：「大德！",
        "from": "T23n1442_003:0641b27_29",
        "context_with_next_sentence": true
    },
    {
        "source_sentence": "我亦為他施作恩益，豈復自身得有勞苦！」",
        "from": "T23n1442_003:0641b27_30",
        "context_with_next_sentence": true
    },
    {
        "source_sentence": "諸苾芻曰：「其事如何？」",
        "from": "T23n1442_003:0641b28_31",
        "context_with_next_sentence": true
    },
    {
        "source_sentence": "時彼苾芻以事具白，諸苾芻曰：「合作如是至關稅處藏物過耶？」",
        "from": "T23n1442_003:0641b28_32",
        "context_with_next_sentence": true
    },
    {
        "source_sentence": "答曰：「縱令不合，我已過竟。」",
        "from": "T23n1442_003:0641c01_33",
        "context_with_next_sentence": true
    },
    {
        "source_sentence": "時此苾芻心懷追悔：「我將不犯波羅市迦？」",
        "from": "T23n1442_003:0641c01_34",
        "context_with_next_sentence": true
    },
    {
        "source_sentence": "以此因緣白諸苾芻，諸苾芻白佛，佛言：「此苾芻無犯，然諸苾芻不應持物私越稅處，違者得越法罪。」",
        "from": "T23n1442_003:0641c02_35",
        "context_with_next_sentence": true
    },
    {
        "source_sentence": "時有苾芻隨商旅遊行至於稅所，時諸賈人禮苾芻足作如是語：「聖者！",
        "from": "T23n1442_003:0641c05_0",
        "context_with_next_sentence": true
    },
    {
        "source_sentence": "我於長時為寒熱飢渴所逼，廣說如上。",
        "from": "T23n1442_003:0641c06_1",
        "context_with_next_sentence": true
    },
    {
        "source_sentence": "其所獲利皆為三寶興設供養，我今所有輸稅之物，仁等為我持過稅關當還與我。」",
        "from": "T23n1442_003:0641c07_2",
        "context_with_next_sentence": true
    },
    {
        "source_sentence": "苾芻曰：「佛已制戒，苾芻不應至輸稅處不與直過。",
        "from": "T23n1442_003:0641c09_3",
        "context_with_next_sentence": true
    },
    {
        "source_sentence": "我今不敢持物過稅。」",
        "from": "T23n1442_003:0641c10_4",
        "context_with_next_sentence": true
    },
    {
        "source_sentence": "是時賈人便作斯念：「苾芻不肯持過，我等宜應矯設方便。」",
        "from": "T23n1442_003:0641c10_5",
        "context_with_next_sentence": true
    },
    {
        "source_sentence": "告苾芻曰：「聖者！",
        "from": "T23n1442_003:0641c12_6",
        "context_with_next_sentence": true
    },
    {
        "source_sentence": "我輩今朝情有擾亂不能辦食，仁等入村隨緣自乞。」",
        "from": "T23n1442_003:0641c12_7",
        "context_with_next_sentence": true
    },
    {
        "source_sentence": "時諸苾芻咸詣村中。",
        "from": "T23n1442_003:0641c13_8",
        "context_with_next_sentence": true
    },
    {
        "source_sentence": "苾芻去後，諸人各取苾芻衣帒鉢囊并雜物帒安己稅物。",
        "from": "T23n1442_003:0641c14_9",
        "context_with_next_sentence": true
    },
    {
        "source_sentence": "苾芻得食還歸商旅，食事既了，持己衣鉢同過稅處。",
        "from": "T23n1442_003:0641c15_10",
        "context_with_next_sentence": true
    },
    {
        "source_sentence": "時諸賈人皆來開解苾芻衣物，苾芻告曰：「何故仁等輒觸我物？」",
        "from": "T23n1442_003:0641c16_11",
        "context_with_next_sentence": true
    },
    {
        "source_sentence": "諸人報曰：「聖者！",
        "from": "T23n1442_003:0641c18_12",
        "context_with_next_sentence": true
    },
    {
        "source_sentence": "我以稅物安仁帒中，我今欲取。」",
        "from": "T23n1442_003:0641c18_13",
        "context_with_next_sentence": true
    },
    {
        "source_sentence": "苾芻告曰：「賢首！",
        "from": "T23n1442_003:0641c19_14",
        "context_with_next_sentence": true
    },
    {
        "source_sentence": "汝等故心令我犯罪。」",
        "from": "T23n1442_003:0641c19_15",
        "context_with_next_sentence": true
    },
    {
        "source_sentence": "彼便報曰：「仁等於此不起三業，何有過耶？」",
        "from": "T23n1442_003:0641c20_16",
        "context_with_next_sentence": true
    },
    {
        "source_sentence": "時諸苾芻心生惡作：「豈非我等得波羅市迦？」",
        "from": "T23n1442_003:0641c21_0",
        "context_with_next_sentence": true
    },
    {
        "source_sentence": "時諸苾芻漸至室羅伐，舊住苾芻見而告曰：「善來具壽！",
        "from": "T23n1442_003:0641c22_0",
        "context_with_next_sentence": true
    },
    {
        "source_sentence": "行李安不？」",
        "from": "T23n1442_003:0641c23_1",
        "context_with_next_sentence": true
    },
    {
        "source_sentence": "廣說如上。",
        "from": "T23n1442_003:0641c23_2",
        "context_with_next_sentence": true
    },
    {
        "source_sentence": "答曰：「我無辛苦，然我在路入村乞食，同伴商人開我衣帒，以諸稅物私內帒中，我等不知持過稅處。",
        "from": "T23n1442_003:0641c23_3",
        "context_with_next_sentence": true
    },
    {
        "source_sentence": "後時見已便生惡作，豈非我犯波羅市迦？」",
        "from": "T23n1442_003:0641c25_4",
        "context_with_next_sentence": true
    },
    {
        "source_sentence": "時諸苾芻以此因緣具白世尊，世尊告曰：「苾芻無犯，然諸苾芻所有衣鉢，若無看者不應捨去，應留守護人。",
        "from": "T23n1442_003:0641c26_5",
        "context_with_next_sentence": true
    },
    {
        "source_sentence": "若不看者得越法罪。」",
        "from": "T23n1442_003:0641c29_6",
        "context_with_next_sentence": true
    },
    {
        "source_sentence": "時有苾芻隨商旅行入村乞食，留一人看物。",
        "from": "T23n1442_003:0641c29_7",
        "context_with_next_sentence": true
    },
    {
        "source_sentence": "時看守人須去便利，或復取水。",
        "from": "T23n1442_003:0642a01_8",
        "context_with_next_sentence": true
    },
    {
        "source_sentence": "時諸賈人各以稅物，置苾芻衣鉢帒中，同前過關來取稅物，乃至告諸苾芻。",
        "from": "T23n1442_003:0642a02_9",
        "context_with_next_sentence": true
    },
    {
        "source_sentence": "諸苾芻白佛，佛言：「諸苾芻無犯，若看守物應留二苾芻。」",
        "from": "T23n1442_003:0642a04_10",
        "context_with_next_sentence": true
    },
    {
        "source_sentence": "時有苾芻留二苾芻看守其物，時一苾芻或因便利或復取水，時諸賈人共詣看守一苾芻所，有執手者有捉足者，便以稅物置衣帒中，苾芻念曰：「同梵行者來我當告知。」",
        "from": "T23n1442_003:0642a05_11",
        "context_with_next_sentence": true
    },
    {
        "source_sentence": "諸苾芻乞食而還，時賈人等矯設方便現閙亂相，令彼苾芻不獲相告。",
        "from": "T23n1442_003:0642a09_12",
        "context_with_next_sentence": true
    },
    {
        "source_sentence": "既過稅處各來取物。",
        "from": "T23n1442_003:0642a10_13",
        "context_with_next_sentence": true
    },
    {
        "source_sentence": "苾芻告曰：「何故仁等輒觸我物？」",
        "from": "T23n1442_003:0642a11_14",
        "context_with_next_sentence": true
    },
    {
        "source_sentence": "賈人告曰：「我以稅物，安此帒中。」",
        "from": "T23n1442_003:0642a11_15",
        "context_with_next_sentence": true
    },
    {
        "source_sentence": "時諸苾芻告曰：「今令汝二人看守衣物，云何更令我等共犯罪耶？」",
        "from": "T23n1442_003:0642a12_16",
        "context_with_next_sentence": true
    },
    {
        "source_sentence": "時二苾芻，具陳其事。",
        "from": "T23n1442_003:0642a14_17",
        "context_with_next_sentence": true
    },
    {
        "source_sentence": "時諸苾芻心生惡作：「將無我犯波羅市迦？」",
        "from": "T23n1442_003:0642a14_18",
        "context_with_next_sentence": true
    },
    {
        "source_sentence": "具以其事白諸苾芻。",
        "from": "T23n1442_003:0642a15_19",
        "context_with_next_sentence": true
    },
    {
        "source_sentence": "苾芻白佛，佛言：「無犯，其看物人見他安物，應令俗人或使求寂拔出其物。",
        "from": "T23n1442_003:0642a16_20",
        "context_with_next_sentence": true
    },
    {
        "source_sentence": "若無此輩，應自抽出各付彼人。",
        "from": "T23n1442_003:0642a17_21",
        "context_with_next_sentence": true
    },
    {
        "source_sentence": "若異此者得越法罪。」",
        "from": "T23n1442_003:0642a18_22",
        "context_with_next_sentence": true
    },
    {
        "source_sentence": "佛在室羅伐城給孤獨園，時彼城中有一長者令子出家，因向他方得兩張[疊*毛]，遂作是念：「如世尊說：『雖復出家，於父母處應須濟給。』",
        "from": "T23n1442_003:0642a19_0",
        "context_with_next_sentence": true
    },
    {
        "source_sentence": "我此二[疊*毛]，一擬與父、一擬與母。」",
        "from": "T23n1442_003:0642a21_1",
        "context_with_next_sentence": true
    },
    {
        "source_sentence": "是時苾芻棄餘住處還歸故居，往室羅伐路次稅關，稅人問曰：「聖者！",
        "from": "T23n1442_003:0642a22_2",
        "context_with_next_sentence": true
    },
    {
        "source_sentence": "頗有可稅物不？」",
        "from": "T23n1442_003:0642a24_3",
        "context_with_next_sentence": true
    },
    {
        "source_sentence": "答言：「賢首！",
        "from": "T23n1442_003:0642a24_4",
        "context_with_next_sentence": true
    },
    {
        "source_sentence": "我無稅物。」",
        "from": "T23n1442_003:0642a24_5",
        "context_with_next_sentence": true
    },
    {
        "source_sentence": "告言：「且住，可將物來試為觀察。」",
        "from": "T23n1442_003:0642a25_0",
        "context_with_next_sentence": true
    },
    {
        "source_sentence": "纔披衣帒見兩張[疊*毛]，告言：「聖者！",
        "from": "T23n1442_003:0642a25_1",
        "context_with_next_sentence": true
    },
    {
        "source_sentence": "仁於善說法律而為出家，寧容為此兩[疊*毛]作故妄語？」",
        "from": "T23n1442_003:0642a26_2",
        "context_with_next_sentence": true
    },
    {
        "source_sentence": "告言：「賢首！",
        "from": "T23n1442_003:0642a27_3",
        "context_with_next_sentence": true
    },
    {
        "source_sentence": "此非我物。」",
        "from": "T23n1442_003:0642a27_4",
        "context_with_next_sentence": true
    },
    {
        "source_sentence": "問言：「誰物？」",
        "from": "T23n1442_003:0642a28_5",
        "context_with_next_sentence": true
    },
    {
        "source_sentence": "答曰：「一是父物、一是母物。」",
        "from": "T23n1442_003:0642a28_6",
        "context_with_next_sentence": true
    },
    {
        "source_sentence": "報言：「父亦我不識、母亦我不識，還我稅直方可聽行。」",
        "from": "T23n1442_003:0642a28_7",
        "context_with_next_sentence": true
    },
    {
        "source_sentence": "久住稽留取其稅直遂放令去。",
        "from": "T23n1442_003:0642b01_8",
        "context_with_next_sentence": true
    },
    {
        "source_sentence": "彼至城已心生惡作，告諸苾芻。",
        "from": "T23n1442_003:0642b01_9",
        "context_with_next_sentence": true
    },
    {
        "source_sentence": "苾芻白佛，佛言：「無犯。",
        "from": "T23n1442_003:0642b02_10",
        "context_with_next_sentence": true
    },
    {
        "source_sentence": "不應但作此語云是父母而已。",
        "from": "T23n1442_003:0642b02_11",
        "context_with_next_sentence": true
    },
    {
        "source_sentence": "應對稅官作如是語：『賢首！",
        "from": "T23n1442_003:0642b03_12",
        "context_with_next_sentence": true
    },
    {
        "source_sentence": "如世尊說：「父母於子有大勞苦，護持長養資以乳哺，贍部洲中為教導者，假使其子一肩持母、一肩持父，經於百年不生疲倦，或滿此大地末尼、真珠、琉璃、珂貝、珊瑚、瑪瑙、金銀、璧玉、牟薩羅寶、赤珠、右旋，如是諸寶咸持供養令得富樂，或居尊位，雖作此事亦未能報父母之恩。",
        "from": "T23n1442_003:0642b04_13",
        "context_with_next_sentence": true
    },
    {
        "source_sentence": "若其父母無信心者令住正信，若無戒者令住禁戒，若性慳者令行惠施，無智慧者令起智慧。",
        "from": "T23n1442_003:0642b10_14",
        "context_with_next_sentence": true
    },
    {
        "source_sentence": "子能如是於父母處，善巧勸喻令安住者方曰報恩。",
        "from": "T23n1442_003:0642b12_15",
        "context_with_next_sentence": true
    },
    {
        "source_sentence": "父母既有如是深厚之德，今欲持此物往報其恩。」』",
        "from": "T23n1442_003:0642b13_16",
        "context_with_next_sentence": true
    },
    {
        "source_sentence": "若作如是讚說父母恩惠之時，放去者善；若不放者與稅而去。",
        "from": "T23n1442_003:0642b14_17",
        "context_with_next_sentence": true
    },
    {
        "source_sentence": "若不與者，得窣吐羅罪。」",
        "from": "T23n1442_003:0642b16_18",
        "context_with_next_sentence": true
    },
    {
        "source_sentence": "根本說一切有部毘奈耶卷第三",
        "from": "T23n1442_003:0642b17_0",
        "context_with_next_sentence": false
    }
]