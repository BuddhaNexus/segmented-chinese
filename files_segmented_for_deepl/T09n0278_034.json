[
    {
        "source_sentence": "大方廣佛華嚴經卷第三十四",
        "from": "T09n0278_034:0614b12_0",
        "context_with_next_sentence": true
    },
    {
        "source_sentence": "東晉天竺三藏佛馱跋陀羅譯",
        "from": "T09n0278_034:0614b14_0",
        "context_with_next_sentence": true
    },
    {
        "source_sentence": "寶王如來性起品第三十二之二",
        "from": "T09n0278_034:0614b15_0",
        "context_with_next_sentence": true
    },
    {
        "source_sentence": "「◎佛子！",
        "from": "T09n0278_034:0614b16_0",
        "context_with_next_sentence": true
    },
    {
        "source_sentence": "菩薩摩訶薩又復應知如來性起正法：功德無量，行無量故；充滿十方，無來去故；離生住滅，無有行故；離心意識，無有身故；性如虛空，悉平等故；一切眾生無我、我所，無有盡故；一切剎無盡，無有轉故；不斷未來際，無有退故；如來智無疑、無二，平等觀察有為、無為故；成等正覺，饒益眾生，本行迴向自在滿足故。」",
        "from": "T09n0278_034:0614b16_1",
        "context_with_next_sentence": true
    },
    {
        "source_sentence": "爾時，普賢菩薩欲重明此義，以偈頌曰：◎「◎一切眾諦聽，　　如來十力法，　一切諸世間，　　最勝無有上，　悉與無等等，　　亦與虛空等，　功德無等者，　　境界不可量。",
        "from": "T09n0278_034:0614b23_2",
        "context_with_next_sentence": true
    },
    {
        "source_sentence": "　一切諸如來，　　功德無有量，　諸餘眾生類，　　無能思議者。",
        "from": "T09n0278_034:0614b29_0",
        "context_with_next_sentence": true
    },
    {
        "source_sentence": "　如來一法門，　　一切諸群生，　無量億劫中，　　思量不能盡。",
        "from": "T09n0278_034:0614c02_0",
        "context_with_next_sentence": true
    },
    {
        "source_sentence": "　十方諸佛剎，　　盡末為微塵，　有人能計算，　　悉了知其數。",
        "from": "T09n0278_034:0614c04_0",
        "context_with_next_sentence": true
    },
    {
        "source_sentence": "　彼人無量劫，　　算數諸如來，　一毛之功德，　　莫能知少分。",
        "from": "T09n0278_034:0614c06_0",
        "context_with_next_sentence": true
    },
    {
        "source_sentence": "　譬如一士夫，　　能量虛空界，　又第二士夫，　　隨算知量數。",
        "from": "T09n0278_034:0614c08_0",
        "context_with_next_sentence": true
    },
    {
        "source_sentence": "　於億無數劫，　　算量空可盡，　如來諸功德，　　不可得窮盡。",
        "from": "T09n0278_034:0614c10_0",
        "context_with_next_sentence": true
    },
    {
        "source_sentence": "　譬如有士夫，　　能於一念中，　數三世眾生，　　心心之所行，　眾生數等劫，　　數之猶可盡，　如來無量德，　　其數不可盡。",
        "from": "T09n0278_034:0614c12_0",
        "context_with_next_sentence": true
    },
    {
        "source_sentence": "　譬如諸法界，　　分際不可得，　一切非一切，　　非見不可取，　如是諸如來，　　境界不可量，　一切非一切，　　法界無窮盡。",
        "from": "T09n0278_034:0614c16_0",
        "context_with_next_sentence": true
    },
    {
        "source_sentence": "　譬如如如性，　　離虛妄寂滅，　亦無有生者，　　亦無有滅者，　如是諸如來，　　及一切境界，　亦同如如性，　　不增亦不減。",
        "from": "T09n0278_034:0614c20_0",
        "context_with_next_sentence": true
    },
    {
        "source_sentence": "　譬如未來際，　　真實際無際，　三世性自離，　　真實不可得。",
        "from": "T09n0278_034:0614c24_0",
        "context_with_next_sentence": true
    },
    {
        "source_sentence": "　等正覺如是，　　境界亦復然，　一切三世中，　　通達無障礙。",
        "from": "T09n0278_034:0614c26_0",
        "context_with_next_sentence": true
    },
    {
        "source_sentence": "　諸法無變易，　　性空無作故，　離垢無染污，　　其性如虛空。",
        "from": "T09n0278_034:0614c28_0",
        "context_with_next_sentence": true
    },
    {
        "source_sentence": "　一切諸如來，　　清淨性亦然，　一切性無性，　　非有亦非無。",
        "from": "T09n0278_034:0615a01_0",
        "context_with_next_sentence": true
    },
    {
        "source_sentence": "　正法性遠離，　　一切語言道，　一切趣非趣，　　皆悉寂滅性。",
        "from": "T09n0278_034:0615a03_0",
        "context_with_next_sentence": true
    },
    {
        "source_sentence": "　一切諸如來，　　境界亦如是，　遠離語言道，　　不可為譬諭。",
        "from": "T09n0278_034:0615a05_0",
        "context_with_next_sentence": true
    },
    {
        "source_sentence": "　諸佛覺悟法，　　性相皆寂滅，　如鳥飛空中，　　足迹不可得。",
        "from": "T09n0278_034:0615a07_0",
        "context_with_next_sentence": true
    },
    {
        "source_sentence": "　無量大願果，　　成就淨色身，　具十力功德，　　示現大神變。",
        "from": "T09n0278_034:0615a09_0",
        "context_with_next_sentence": true
    },
    {
        "source_sentence": "　如來甚深法，　　若有欲知者，　應當淨其意，　　猶若如虛空。",
        "from": "T09n0278_034:0615a11_0",
        "context_with_next_sentence": true
    },
    {
        "source_sentence": "　遠離虛妄想，　　及邪見顛倒，　修習清淨道，　　究竟得淨意。",
        "from": "T09n0278_034:0615a13_0",
        "context_with_next_sentence": true
    },
    {
        "source_sentence": "　是故諸佛子，　　一心善諦聽，　諸善逝境界，　　我當說少分。",
        "from": "T09n0278_034:0615a15_0",
        "context_with_next_sentence": true
    },
    {
        "source_sentence": "　一切諸十力，　　功德不可數，　覺悟群生故，　　我今少演說。",
        "from": "T09n0278_034:0615a17_0",
        "context_with_next_sentence": true
    },
    {
        "source_sentence": "　一切諸導師，　　起清淨身業，　口業及意業，　　境界悉清淨。",
        "from": "T09n0278_034:0615a19_0",
        "context_with_next_sentence": true
    },
    {
        "source_sentence": "　如來深境界，　　清淨妙法輪，　涅槃諸善根，　　我當分別說。",
        "from": "T09n0278_034:0615a21_0",
        "context_with_next_sentence": true
    },
    {
        "source_sentence": "　譬如大千界，　　國土初成時，　非是少因緣，　　能成於世界。",
        "from": "T09n0278_034:0615a23_0",
        "context_with_next_sentence": true
    },
    {
        "source_sentence": "　無量方便力，　　一切因緣起，　三千大千界，　　安置諸群生。",
        "from": "T09n0278_034:0615a25_0",
        "context_with_next_sentence": true
    },
    {
        "source_sentence": "　如是諸最勝，　　如來性起法，　無量功德藏，　　一切莫能知。",
        "from": "T09n0278_034:0615a27_0",
        "context_with_next_sentence": true
    },
    {
        "source_sentence": "　十方諸世界，　　皆末為微塵，　算數諸微塵，　　及知眾生心。",
        "from": "T09n0278_034:0615a29_0",
        "context_with_next_sentence": true
    },
    {
        "source_sentence": "　微塵眾生心，　　猶尚可知數，　一切諸十力，　　功德不可知。",
        "from": "T09n0278_034:0615b02_0",
        "context_with_next_sentence": true
    },
    {
        "source_sentence": "　譬如因重雲，　　能澍降大雨，　四種風輪起，　　能成三千界。",
        "from": "T09n0278_034:0615b04_0",
        "context_with_next_sentence": true
    },
    {
        "source_sentence": "　眾生諸善根，　　菩薩功德力，　三千世界起，　　安置眾生類。",
        "from": "T09n0278_034:0615b06_0",
        "context_with_next_sentence": true
    },
    {
        "source_sentence": "　如來亦如是，　　因緣法雲起，　大智慧風輪，　　離垢清淨意。",
        "from": "T09n0278_034:0615b08_0",
        "context_with_next_sentence": true
    },
    {
        "source_sentence": "　一切諸佛所，　　修習諸善根，　迴向與眾生，　　速成等正覺。",
        "from": "T09n0278_034:0615b10_0",
        "context_with_next_sentence": true
    },
    {
        "source_sentence": "　譬如虛空中，　　雲雨名洪澍，　一切餘世界，　　無堪受持者。",
        "from": "T09n0278_034:0615b12_0",
        "context_with_next_sentence": true
    },
    {
        "source_sentence": "　除三千大千，　　世界初成時，　不可動風輪，　　依止虛空界。",
        "from": "T09n0278_034:0615b14_0",
        "context_with_next_sentence": true
    },
    {
        "source_sentence": "　如來亦如是，　　初成等正覺，　十方一切界，　　法雲降大雨，　充滿勝法界，　　無有能持者。",
        "from": "T09n0278_034:0615b16_0",
        "context_with_next_sentence": true
    },
    {
        "source_sentence": "　唯諸大菩薩，　　成就無量德，　空中興雲雨，　　無作無造者，　本無所從來，　　去亦無所至。",
        "from": "T09n0278_034:0615b19_0",
        "context_with_next_sentence": true
    },
    {
        "source_sentence": "　如來亦如是，　　法雲雨甘露，　本無所從來，　　去亦無所至。",
        "from": "T09n0278_034:0615b22_0",
        "context_with_next_sentence": true
    },
    {
        "source_sentence": "　一切諸菩薩，　　修習無量行，　隨所應受化，　　為彼雨正法。",
        "from": "T09n0278_034:0615b24_0",
        "context_with_next_sentence": true
    },
    {
        "source_sentence": "　譬如大雲雨，　　無有能數者，　唯摩醯首羅，　　悉能分別知。",
        "from": "T09n0278_034:0615b26_0",
        "context_with_next_sentence": true
    },
    {
        "source_sentence": "　善逝亦如是，　　雨無量法雨，　充滿諸佛剎，　　無有能數者。",
        "from": "T09n0278_034:0615b28_0",
        "context_with_next_sentence": true
    },
    {
        "source_sentence": "　唯無上法王，　　一切世界主，　悉能分別知，　　如觀掌中寶。",
        "from": "T09n0278_034:0615c01_0",
        "context_with_next_sentence": true
    },
    {
        "source_sentence": "　應滅能寂滅，　　應起能令起，　除滅諸邪見，　　長養功德寶。",
        "from": "T09n0278_034:0615c03_0",
        "context_with_next_sentence": true
    },
    {
        "source_sentence": "　如來雨正法，　　除滅諸煩惱，　出生不可數，　　無量諸善根。",
        "from": "T09n0278_034:0615c05_0",
        "context_with_next_sentence": true
    },
    {
        "source_sentence": "　修習於正見，　　遠離諸顛倒，　一切諸最勝，　　深解功德寶。",
        "from": "T09n0278_034:0615c07_0",
        "context_with_next_sentence": true
    },
    {
        "source_sentence": "　譬如虛空中，　　普雨一味水，　眾生果報力，　　所起物不同。",
        "from": "T09n0278_034:0615c09_0",
        "context_with_next_sentence": true
    },
    {
        "source_sentence": "　如來雨正法，　　大悲一味水，　隨應受化故，　　種種差別說。",
        "from": "T09n0278_034:0615c11_0",
        "context_with_next_sentence": true
    },
    {
        "source_sentence": "　世界初成時，　　先起色界宮，　復於欲界天，　　次第起宮殿，　次復於人間，　　各各造住處，　然後次第起，　　乾闥諸龍處。",
        "from": "T09n0278_034:0615c13_0",
        "context_with_next_sentence": true
    },
    {
        "source_sentence": "　如來亦如是，　　始成等正覺，　初起菩薩行，　　次成緣覺乘，　又化心自在，　　一切諸聲聞，　然後令眾生，　　修習諸善根。",
        "from": "T09n0278_034:0615c17_0",
        "context_with_next_sentence": true
    },
    {
        "source_sentence": "　見清淨蓮華，　　諸天知佛出，　因雨能起風，　　風能起世界，　如來放光明，　　分別佛菩薩，　能起智慧輪，　　通達諸佛法。",
        "from": "T09n0278_034:0615c21_0",
        "context_with_next_sentence": true
    },
    {
        "source_sentence": "　水依風輪住，　　地依於水輪，　眾寶樹依地，　　虛空無所依。",
        "from": "T09n0278_034:0615c25_0",
        "context_with_next_sentence": true
    },
    {
        "source_sentence": "　智輪依如來，　　慈悲依智慧，　功德依方便，　　法身無所依。",
        "from": "T09n0278_034:0615c27_0",
        "context_with_next_sentence": true
    },
    {
        "source_sentence": "　譬如大地起，　　饒益諸眾生，　水陸群萌類，　　各各得安樂。",
        "from": "T09n0278_034:0615c29_0",
        "context_with_next_sentence": true
    },
    {
        "source_sentence": "　依虛空眾生，　　及欲色諸天，　二足四足等，　　一切悉饒益。",
        "from": "T09n0278_034:0616a02_0",
        "context_with_next_sentence": true
    },
    {
        "source_sentence": "　法王亦如是，　　出興于世間，　令一切眾生，　　皆悉得饒益。",
        "from": "T09n0278_034:0616a04_0",
        "context_with_next_sentence": true
    },
    {
        "source_sentence": "　若人有見聞，　　恭敬供養者，　除滅諸煩惱，　　深解如來法。",
        "from": "T09n0278_034:0616a06_0",
        "context_with_next_sentence": true
    },
    {
        "source_sentence": "　如來性起法，　　世間莫能知，　我所說少分，　　饒益眾生故。」",
        "from": "T09n0278_034:0616a08_0",
        "context_with_next_sentence": true
    },
    {
        "source_sentence": "◎◎爾時，普賢菩薩摩訶薩告諸菩薩言：「佛子！",
        "from": "T09n0278_034:0616a09_1",
        "context_with_next_sentence": true
    },
    {
        "source_sentence": "云何菩薩摩訶薩知、見如來、應供、等正覺？",
        "from": "T09n0278_034:0616a11_2",
        "context_with_next_sentence": true
    },
    {
        "source_sentence": "此菩薩摩訶薩知、見如來，具足成就無量功德。",
        "from": "T09n0278_034:0616a12_3",
        "context_with_next_sentence": true
    },
    {
        "source_sentence": "何以故？",
        "from": "T09n0278_034:0616a13_4",
        "context_with_next_sentence": true
    },
    {
        "source_sentence": "如來、應供、等正覺非一法、一行、一身、一剎，化一眾生故；此菩薩摩訶薩知、見如來，具足成就無量法、無量行、無量身、無量剎，平等教化一切眾生故。",
        "from": "T09n0278_034:0616a13_5",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0616a16_6",
        "context_with_next_sentence": true
    },
    {
        "source_sentence": "譬如虛空，一切色處、非色處，無處不至，而非至非不至。",
        "from": "T09n0278_034:0616a16_7",
        "context_with_next_sentence": true
    },
    {
        "source_sentence": "何以故？",
        "from": "T09n0278_034:0616a18_8",
        "context_with_next_sentence": true
    },
    {
        "source_sentence": "虛空無形色故。",
        "from": "T09n0278_034:0616a18_9",
        "context_with_next_sentence": true
    },
    {
        "source_sentence": "如來法身亦復如是，至一切處、一切剎、一切法、一切眾生，而無所至。",
        "from": "T09n0278_034:0616a18_10",
        "context_with_next_sentence": true
    },
    {
        "source_sentence": "何以故？",
        "from": "T09n0278_034:0616a20_11",
        "context_with_next_sentence": true
    },
    {
        "source_sentence": "諸如來身，非是身故；隨所應化示現其身。",
        "from": "T09n0278_034:0616a20_12",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0616a21_13",
        "context_with_next_sentence": true
    },
    {
        "source_sentence": "是為菩薩摩訶薩初入勝行門，知、見如來。",
        "from": "T09n0278_034:0616a21_14",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0616a22_15",
        "context_with_next_sentence": true
    },
    {
        "source_sentence": "譬如虛空彌廣，悉能容受一切眾生而無染著；如來法身亦復如是，照一切眾生世間善根、離世間善根亦無染著。",
        "from": "T09n0278_034:0616a22_16",
        "context_with_next_sentence": true
    },
    {
        "source_sentence": "何以故？",
        "from": "T09n0278_034:0616a25_17",
        "context_with_next_sentence": true
    },
    {
        "source_sentence": "如來法身，於一切染著悉已斷故。",
        "from": "T09n0278_034:0616a25_18",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0616a26_19",
        "context_with_next_sentence": true
    },
    {
        "source_sentence": "是為菩薩摩訶薩第二勝行，知、見如來。",
        "from": "T09n0278_034:0616a26_20",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0616a27_21",
        "context_with_next_sentence": true
    },
    {
        "source_sentence": "譬如日出世間，以無量事饒益眾生，所謂：滅除闇冥，長養一切山林、藥草、百穀、卉木，消除冷、溼；照空，饒益虛空眾生；照池，則能開敷蓮華，普悉照現一切色像，世間事業皆得究竟。",
        "from": "T09n0278_034:0616a27_22",
        "context_with_next_sentence": true
    },
    {
        "source_sentence": "何以故？",
        "from": "T09n0278_034:0616b03_23",
        "context_with_next_sentence": true
    },
    {
        "source_sentence": "日能普放無量光故；如來身日亦復如是，以無量事，普能饒益一切眾生，所謂：滅惡饒益，長養善法；普照饒益，除滅一切眾生闇冥；大慈饒益，救護眾生；大悲饒益，度脫一切；正法饒益，長養一切根力覺意；堅信饒益，除心垢濁；見法饒益，不壞因緣；天眼饒益，悉見眾生死此生彼；離害饒益，不壞眾生一切善根；慧光饒益，開敷一切眾生心華；發心饒益，究竟一切菩薩所行。",
        "from": "T09n0278_034:0616b03_24",
        "context_with_next_sentence": true
    },
    {
        "source_sentence": "何以故？",
        "from": "T09n0278_034:0616b12_25",
        "context_with_next_sentence": true
    },
    {
        "source_sentence": "如來身日普放一切慧光明故。",
        "from": "T09n0278_034:0616b12_26",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0616b13_27",
        "context_with_next_sentence": true
    },
    {
        "source_sentence": "是為菩薩摩訶薩第三勝行，知、見如來。",
        "from": "T09n0278_034:0616b13_28",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0616b14_29",
        "context_with_next_sentence": true
    },
    {
        "source_sentence": "譬如日出，先照一切諸大山王、次照一切大山、次照金剛寶山、然後普照一切大地。",
        "from": "T09n0278_034:0616b14_30",
        "context_with_next_sentence": true
    },
    {
        "source_sentence": "日光不作是念：『我當先照諸大山王、次第乃至普照大地。』",
        "from": "T09n0278_034:0616b16_31",
        "context_with_next_sentence": true
    },
    {
        "source_sentence": "但彼山地，有高下故，照有先後；如來、應供、等正覺亦復如是，成就無量無邊法界智慧日輪，常放無量無礙智慧光明，先照菩薩摩訶薩等諸大山王，次照緣覺，次照聲聞，次照決定善根眾生，隨應受化，然後悉照一切眾生，乃至邪定，為作未來饒益因緣。",
        "from": "T09n0278_034:0616b17_32",
        "context_with_next_sentence": true
    },
    {
        "source_sentence": "如來智慧日光不作是念：『我當先照菩薩，乃至邪定。』",
        "from": "T09n0278_034:0616b23_33",
        "context_with_next_sentence": true
    },
    {
        "source_sentence": "但放大智光，普照一切。",
        "from": "T09n0278_034:0616b24_34",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0616b25_35",
        "context_with_next_sentence": true
    },
    {
        "source_sentence": "譬如日月出現世間，乃至深山、幽谷，無不普照；如來智慧日月，亦復如是，普照一切無不明了。",
        "from": "T09n0278_034:0616b25_36",
        "context_with_next_sentence": true
    },
    {
        "source_sentence": "但眾生希望、善根不同故，如來智光，種種差別。",
        "from": "T09n0278_034:0616b27_37",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0616b28_38",
        "context_with_next_sentence": true
    },
    {
        "source_sentence": "是為菩薩摩訶薩第四勝行，知、見如來。",
        "from": "T09n0278_034:0616b29_39",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0616b29_40",
        "context_with_next_sentence": true
    },
    {
        "source_sentence": "譬如日出世間，生盲眾生未曾覩見。",
        "from": "T09n0278_034:0616c01_41",
        "context_with_next_sentence": true
    },
    {
        "source_sentence": "何以故？",
        "from": "T09n0278_034:0616c02_42",
        "context_with_next_sentence": true
    },
    {
        "source_sentence": "無肉眼故。",
        "from": "T09n0278_034:0616c02_43",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0616c02_44",
        "context_with_next_sentence": true
    },
    {
        "source_sentence": "此生盲眾生雖不見日，亦為日光之所饒益；因日光故，而得飲食、資生眾具，消除冷、溼，令體輕軟，風、寒、痰、[病丙+(企止+(套大))]、諸患悉除，安隱快樂；如來慧日出現世間，亦復如是，一切邪見、犯戒、無智、邪命生盲眾生，未曾覩佛智慧日光。",
        "from": "T09n0278_034:0616c02_45",
        "context_with_next_sentence": true
    },
    {
        "source_sentence": "何以故？",
        "from": "T09n0278_034:0616c07_46",
        "context_with_next_sentence": true
    },
    {
        "source_sentence": "無信心眼故。",
        "from": "T09n0278_034:0616c08_47",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0616c08_48",
        "context_with_next_sentence": true
    },
    {
        "source_sentence": "生盲眾生，雖不見如來智慧日光，然此眾生，亦為如來智慧日光之所饒益；除滅四大一切諸苦，身體安樂，斷一切煩惱、毒痛根本。",
        "from": "T09n0278_034:0616c08_49",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0616c11_50",
        "context_with_next_sentence": true
    },
    {
        "source_sentence": "如來有光，名曰一切功德積聚；復有光明，名普照一切；復有光明，名曰清淨自在普照；復有光明，名出大妙音；復有光明，名普照一切諸語言法；復有光明，名自在除滅一切疑惑；復有光明，名無依普照；復有光明，名智慧自在，除滅一切境界虛妄；復有光明，名分別諸乘，隨其所應，出大妙音；復有光明，名曰圓滿自在，音聲莊嚴諸剎，悉令眾生，皆得清淨。",
        "from": "T09n0278_034:0616c11_51",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0616c20_52",
        "context_with_next_sentence": true
    },
    {
        "source_sentence": "如來一一毛孔，放如是等千種光明，五百光明，普照下方；五百光明，普照上方；菩薩摩訶薩各於其剎，諸如來所，見此光已，彼諸菩薩即時具足清淨，十頭、十眼、十耳、十鼻、十舌、十身、十手、十足、十地、十智，彼諸菩薩，因菩薩行地，所得諸入，皆悉清淨，成就善根。",
        "from": "T09n0278_034:0616c20_53",
        "context_with_next_sentence": true
    },
    {
        "source_sentence": "一切種智、聲聞、緣覺，皆悉除滅；一切煩惱、少智、生盲眾生，身體柔軟、安隱、快樂、離垢、清淨，調伏諸根，具足成就四念處法；地獄、餓鬼、畜生、惡道眾生，眾苦悉除，皆得安樂，身壞命終，生人天中。",
        "from": "T09n0278_034:0616c26_54",
        "context_with_next_sentence": true
    },
    {
        "source_sentence": "彼諸眾生，不知不覺，以何因緣、何威神力來生此間？",
        "from": "T09n0278_034:0617a01_55",
        "context_with_next_sentence": true
    },
    {
        "source_sentence": "彼生盲者，唯作是念：『我是梵天，我是梵化。』",
        "from": "T09n0278_034:0617a03_56",
        "context_with_next_sentence": true
    },
    {
        "source_sentence": "爾時，如來安住普自在三昧，演出八種如來妙音，告眾生言：『汝等眾生，非是梵天，亦非梵化；蒙佛神力故，得生此間。』",
        "from": "T09n0278_034:0617a04_0",
        "context_with_next_sentence": true
    },
    {
        "source_sentence": "彼諸眾生，佛神力故，即識宿命，所經惡道，來生此間，皆大歡喜。",
        "from": "T09n0278_034:0617a06_1",
        "context_with_next_sentence": true
    },
    {
        "source_sentence": "大歡喜已，各持優曇華雲、香雲、娛樂雲、一切衣雲、蓋雲、幢雲、末香雲、妙寶雲、師子幢雲、半月樓閣雲、讚歎莊嚴具雲，詣如來所，奉獻供養。",
        "from": "T09n0278_034:0617a08_2",
        "context_with_next_sentence": true
    },
    {
        "source_sentence": "何以故？",
        "from": "T09n0278_034:0617a11_3",
        "context_with_next_sentence": true
    },
    {
        "source_sentence": "蒙佛神力，慧眼開明，如來即授彼諸眾生阿耨多羅三藐三菩提記。",
        "from": "T09n0278_034:0617a11_4",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0617a13_5",
        "context_with_next_sentence": true
    },
    {
        "source_sentence": "當知如來慧日，饒益生盲眾生，長養具足，成就善根。",
        "from": "T09n0278_034:0617a13_6",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0617a14_7",
        "context_with_next_sentence": true
    },
    {
        "source_sentence": "是為菩薩摩訶薩第五勝行，知、見如來。",
        "from": "T09n0278_034:0617a14_8",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0617a15_9",
        "context_with_next_sentence": true
    },
    {
        "source_sentence": "譬如滿月，有四奇特未曾有法。",
        "from": "T09n0278_034:0617a15_10",
        "context_with_next_sentence": true
    },
    {
        "source_sentence": "何等為四？",
        "from": "T09n0278_034:0617a16_11",
        "context_with_next_sentence": true
    },
    {
        "source_sentence": "映蔽一切星宿光明，示現增減於閻浮提，一切淨水影無不現，一切眾生有覩見者皆悉對面；如來法身亦復如是，有四奇特未曾有法。",
        "from": "T09n0278_034:0617a16_12",
        "context_with_next_sentence": true
    },
    {
        "source_sentence": "何等為四？",
        "from": "T09n0278_034:0617a20_13",
        "context_with_next_sentence": true
    },
    {
        "source_sentence": "映蔽一切聲聞、緣覺、學、無學法、功德星宿，隨其所應，示現壽命，修短不同；法身常住，未曾增減，影現一切世界；淨心眾生，菩提器中，隨所聞法，隨解脫地，應受化者，一切皆謂如來現前；其實法身，無有彼此，究竟佛事。",
        "from": "T09n0278_034:0617a20_14",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0617a25_15",
        "context_with_next_sentence": true
    },
    {
        "source_sentence": "是為菩薩摩訶薩第六勝行，知、見如來。",
        "from": "T09n0278_034:0617a25_16",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0617a26_17",
        "context_with_next_sentence": true
    },
    {
        "source_sentence": "譬如三千大千世界，大梵天王，以少方便，大千世界一切眾生，各見梵王，現在己前，亦不分身，無種種身。",
        "from": "T09n0278_034:0617a26_18",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0617a29_19",
        "context_with_next_sentence": true
    },
    {
        "source_sentence": "如來亦復如是，亦不分身，無種種身，於一切眾生，隨所應化，示現其身；未曾生念，示現彼此若干眾生。",
        "from": "T09n0278_034:0617a29_20",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0617b02_21",
        "context_with_next_sentence": true
    },
    {
        "source_sentence": "是為菩薩摩訶薩第七勝行，知、見如來。",
        "from": "T09n0278_034:0617b02_22",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0617b03_23",
        "context_with_next_sentence": true
    },
    {
        "source_sentence": "譬如大醫王，善知眾藥對治之法，一切方論皆悉明練，彼大醫王，閻浮提中一切藥草若現其前，悉能識別；彼大醫王宿善根力又能明了諸方論故，悉能療治一切眾病；彼大醫王，臨命終時，作如是念：『我命終後，一切眾生無所歸依，是故我應現巧方便。』",
        "from": "T09n0278_034:0617b04_0",
        "context_with_next_sentence": true
    },
    {
        "source_sentence": "爾時，醫王以藥塗身，呪術自持，令我命終之後，身不乾燥，又不散壞，猶能具足身四威儀，行、住、坐、臥行醫王事，療治眾病，與本無異；如來、應供、等正覺無上醫王，亦復如是，善能明了諸對治法，悉能除滅一切眾生諸煩惱病；無量億那由他劫，修習善根，究竟般若波羅蜜，到於彼岸；善學方便，藥塗呪持，如來於昔，先善安住，菩薩行地，般若波羅蜜巧妙方便，藥呪之力，住持壽命；如來以少方便，施作佛事，救護眾生，除滅煩惱。",
        "from": "T09n0278_034:0617b09_1",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0617b19_2",
        "context_with_next_sentence": true
    },
    {
        "source_sentence": "是為菩薩摩訶薩第八勝行，知、見如來。",
        "from": "T09n0278_034:0617b20_0",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0617b20_1",
        "context_with_next_sentence": true
    },
    {
        "source_sentence": "譬如大海，有摩尼寶，名普照明淨藏，此寶光明，觸眾生身，悉同一色，若有見者眼即清淨，隨彼光明所照之處，雨目佉寶，皆悉遍滿，饒益安樂無量眾生；如來法身亦復如是，為大寶王功德積聚，大智慧藏如來有光，名寶身智，若有眾生觸斯光者，皆悉得與佛身同色；若有眾生見斯光者，皆悉逮得清淨法眼；若有眾生觸斯光者，除貧賤苦，尊貴富樂，乃至無上菩提快樂。",
        "from": "T09n0278_034:0617b21_2",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0617b29_3",
        "context_with_next_sentence": true
    },
    {
        "source_sentence": "當知如來法身，無有彼此，悉能究竟一切眾生，而作佛事。",
        "from": "T09n0278_034:0617c01_0",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0617c02_1",
        "context_with_next_sentence": true
    },
    {
        "source_sentence": "是為菩薩摩訶薩第九勝行，知、見如來。",
        "from": "T09n0278_034:0617c02_2",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0617c03_3",
        "context_with_next_sentence": true
    },
    {
        "source_sentence": "譬如大海，有寶名曰一切世間莊嚴如意摩尼寶王，具足成就百萬功德。",
        "from": "T09n0278_034:0617c03_4",
        "context_with_next_sentence": true
    },
    {
        "source_sentence": "隨彼寶王所住之處，一切眾生所有苦患皆得除滅，隨其所願，悉能充滿，彼摩尼寶王，非少福眾生所能得見；如來法身摩尼寶王亦復如是，若有眾生得聞見者，皆悉除滅生死之苦，若一切眾生，一時專念欲見如來，皆悉覩見，能令歡喜，所願悉滿。",
        "from": "T09n0278_034:0617c05_5",
        "context_with_next_sentence": true
    },
    {
        "source_sentence": "如來法身，非少福眾生之所能見，除佛神力，隨其所應而示現身。",
        "from": "T09n0278_034:0617c11_6",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0617c12_7",
        "context_with_next_sentence": true
    },
    {
        "source_sentence": "是為菩薩摩訶薩第十勝行，知、見如來。",
        "from": "T09n0278_034:0617c13_0",
        "context_with_next_sentence": true
    },
    {
        "source_sentence": "菩薩摩訶薩，具足成就無量淨心，充滿十方，深入法界，住真實際，無生無滅，三世平等，悉能除滅一切虛妄。",
        "from": "T09n0278_034:0617c13_1",
        "context_with_next_sentence": true
    },
    {
        "source_sentence": "入未來際，正法充滿，一切世間，一切法界，一切佛身，無量莊嚴。」",
        "from": "T09n0278_034:0617c16_2",
        "context_with_next_sentence": true
    },
    {
        "source_sentence": "爾時，普賢菩薩摩訶薩欲重明此義，以偈頌曰：「譬如虛空性，　　無處而不至，　十方世界中，　　一切諸佛剎，　色處非色處，　　一切眾生類，　去來今現在，　　非至非不至。",
        "from": "T09n0278_034:0617c17_3",
        "context_with_next_sentence": true
    },
    {
        "source_sentence": "　一切諸最勝，　　清淨妙法身，　無處而不至，　　充滿諸法界。",
        "from": "T09n0278_034:0617c23_0",
        "context_with_next_sentence": true
    },
    {
        "source_sentence": "　最勝妙法身，　　一切莫能見，　教化眾生故，　　導師為示現。",
        "from": "T09n0278_034:0617c25_0",
        "context_with_next_sentence": true
    },
    {
        "source_sentence": "　譬如虛空性，　　無能執持者，　普令諸群生，　　無礙造眾業。",
        "from": "T09n0278_034:0617c27_0",
        "context_with_next_sentence": true
    },
    {
        "source_sentence": "　虛空無是念，　　我今何所作？",
        "from": "T09n0278_034:0617c29_0",
        "context_with_next_sentence": true
    },
    {
        "source_sentence": "　云何而造作？",
        "from": "T09n0278_034:0618a01_0",
        "context_with_next_sentence": true
    },
    {
        "source_sentence": "　　為誰而造作？",
        "from": "T09n0278_034:0618a01_1",
        "context_with_next_sentence": true
    },
    {
        "source_sentence": "　如是諸最勝，　　因此淨身業，　普令群生類，　　成就白淨法。",
        "from": "T09n0278_034:0618a02_0",
        "context_with_next_sentence": true
    },
    {
        "source_sentence": "　如來淨法身，　　饒益無量眾，　法身亦無念，　　我利諸群萌。",
        "from": "T09n0278_034:0618a04_0",
        "context_with_next_sentence": true
    },
    {
        "source_sentence": "　譬如明淨日，　　出現閻浮提，　除滅一切闇，　　普照悉無餘。",
        "from": "T09n0278_034:0618a06_0",
        "context_with_next_sentence": true
    },
    {
        "source_sentence": "　一切眾寶山，　　大地諸華池，　隨事而長養，　　饒益一切眾。",
        "from": "T09n0278_034:0618a08_0",
        "context_with_next_sentence": true
    },
    {
        "source_sentence": "　最勝日如是，　　饒益一切眾，　悉令群生類，　　長養諸善根。",
        "from": "T09n0278_034:0618a10_0",
        "context_with_next_sentence": true
    },
    {
        "source_sentence": "　成就慧光明，　　除滅一切闇，　覩見諸導師，　　具足一切樂。",
        "from": "T09n0278_034:0618a12_0",
        "context_with_next_sentence": true
    },
    {
        "source_sentence": "　譬如日出時，　　先照大山王，　又復次第照，　　一切諸大山，　次照諸小山，　　及餘高顯處，　然後乃普照，　　世界諸大地。",
        "from": "T09n0278_034:0618a14_0",
        "context_with_next_sentence": true
    },
    {
        "source_sentence": "　善逝亦如是，　　清淨慧日光，　先照諸菩薩，　　功德大山王，　爾乃次第照，　　一切諸緣覺，　又復次第照，　　聲聞學無學，　然後次第照，　　一切諸眾生，　法身無是念，　　我有所照明。",
        "from": "T09n0278_034:0618a18_0",
        "context_with_next_sentence": true
    },
    {
        "source_sentence": "　譬如明淨日，　　出現於世間，　生盲雖不見，　　而能作饒益，　除滅飢渴患，　　令身柔軟樂，　當知明淨日，　　無所不饒益，　佛日亦如是，　　出現於世間，　雖無信心眼，　　而為作饒益，　或聞如來聲，　　或觸導師光，　為彼作因緣，　　究竟成菩提，　譬如盛滿月，　　映蔽諸星宿，　示現一切眾，　　有增或有減，　一切澄淨水，　　月影無不現，　世間群生類，　　皆悉對目見，　最勝淨滿月，　　映蔽於二乘，　隨其受化者，　　示現壽修短，　影現諸人天，　　淨心菩提器，　各各皆自謂，　　我對天人尊，　譬如大梵王，　　安住梵天宮，　悉於大千界，　　普現梵王身，　具足自在力，　　變現無量身，　無處而不見，　　其身亦不分。",
        "from": "T09n0278_034:0618a24_0",
        "context_with_next_sentence": true
    },
    {
        "source_sentence": "　導師亦如是，　　具足自在力，　一切十方剎，　　普現無量身，　不可稱量身，　　一切莫能見，　普應現眾生，　　而亦不分身。",
        "from": "T09n0278_034:0618b15_0",
        "context_with_next_sentence": true
    },
    {
        "source_sentence": "　譬如大醫王，　　善知對治法，　若有得見者，　　無病而不除，　臨欲命終時，　　而生如是念，　我身終沒後，　　一切無歸依。",
        "from": "T09n0278_034:0618b19_0",
        "context_with_next_sentence": true
    },
    {
        "source_sentence": "　以藥塗其身，　　呪術而自持，　令我命終後，　　如本無變異。",
        "from": "T09n0278_034:0618b23_0",
        "context_with_next_sentence": true
    },
    {
        "source_sentence": "　如是諸最勝，　　無上大醫王，　善學方便慧，　　具足一切智。",
        "from": "T09n0278_034:0618b25_0",
        "context_with_next_sentence": true
    },
    {
        "source_sentence": "　過去無量行，　　示現淨法身，　眾生若見者，　　除滅煩惱患。",
        "from": "T09n0278_034:0618b27_0",
        "context_with_next_sentence": true
    },
    {
        "source_sentence": "　譬如大海中，　　摩尼眾寶王，　出生無量種，　　清淨妙光明。",
        "from": "T09n0278_034:0618b29_0",
        "context_with_next_sentence": true
    },
    {
        "source_sentence": "　眾生觸斯光，　　皆悉同寶色，　若有得覩見，　　彼開清淨眼。",
        "from": "T09n0278_034:0618c02_0",
        "context_with_next_sentence": true
    },
    {
        "source_sentence": "　最勝寶如是，　　普放慧光明，　若有觸斯光，　　悉與佛同色。",
        "from": "T09n0278_034:0618c04_0",
        "context_with_next_sentence": true
    },
    {
        "source_sentence": "　眾生若見者，　　具足五淨眼，　除滅諸闇冥，　　安住如來地。",
        "from": "T09n0278_034:0618c06_0",
        "context_with_next_sentence": true
    },
    {
        "source_sentence": "　譬如如意寶，　　隨滿一切願，　若有所求者，　　皆悉滿其意。",
        "from": "T09n0278_034:0618c08_0",
        "context_with_next_sentence": true
    },
    {
        "source_sentence": "　寶王不生念，　　我饒益世間，　少功德眾生，　　不見此寶王。",
        "from": "T09n0278_034:0618c10_0",
        "context_with_next_sentence": true
    },
    {
        "source_sentence": "　善逝亦如是，　　令一切願滿，　若有求願者，　　皆悉得滿足。",
        "from": "T09n0278_034:0618c12_0",
        "context_with_next_sentence": true
    },
    {
        "source_sentence": "　善逝不生念，　　我利益眾生，　其懷惡心者，　　不覩如來身。」",
        "from": "T09n0278_034:0618c14_0",
        "context_with_next_sentence": true
    },
    {
        "source_sentence": "「佛子！",
        "from": "T09n0278_034:0618c16_0",
        "context_with_next_sentence": true
    },
    {
        "source_sentence": "菩薩摩訶薩云何知、見如來、應供、等正覺，微妙音聲？",
        "from": "T09n0278_034:0618c16_1",
        "context_with_next_sentence": true
    },
    {
        "source_sentence": "此菩薩摩訶薩知、見如來音聲，無處不至，如來種種微妙音聲，令一切眾生皆大歡喜，演說無量諸佛正法；隨應化者，悉得解了，教化眾生，未曾失時；令身清涼，心定不亂，觀察平等，無生無滅。",
        "from": "T09n0278_034:0618c17_2",
        "context_with_next_sentence": true
    },
    {
        "source_sentence": "譬如呼響無主，知、見出生，長養諸善根故；知、見甚深，無邊底故；知、見正直，究竟度法界故；知、見無斷，攝法界故；知、見不可壞，究竟法界故；菩薩摩訶薩知如來音聲非量、非無量；非主、非無主，非智、非無智。",
        "from": "T09n0278_034:0618c21_3",
        "context_with_next_sentence": true
    },
    {
        "source_sentence": "何以故？",
        "from": "T09n0278_034:0618c26_4",
        "context_with_next_sentence": true
    },
    {
        "source_sentence": "譬如世界將欲壞時，法如是故，自然演出四種音聲。",
        "from": "T09n0278_034:0618c26_5",
        "context_with_next_sentence": true
    },
    {
        "source_sentence": "何等為四？",
        "from": "T09n0278_034:0618c28_0",
        "context_with_next_sentence": true
    },
    {
        "source_sentence": "一曰、汝等當知初禪安樂，離欲瞋恚，遠離欲界；眾生聞已，自然皆得成就初禪，捨欲界身，生梵天處。",
        "from": "T09n0278_034:0618c28_1",
        "context_with_next_sentence": true
    },
    {
        "source_sentence": "二曰、汝等當知二禪安樂，離於覺觀，無覺無觀，遠離梵身；眾生聞已，自然皆得成就二禪，捨梵世身，生光音天。",
        "from": "T09n0278_034:0619a01_2",
        "context_with_next_sentence": true
    },
    {
        "source_sentence": "三曰、汝等當知三禪安樂，離於喜愛；眾生聞已，自然皆得成就三禪，捨光音身，生遍淨天。",
        "from": "T09n0278_034:0619a04_3",
        "context_with_next_sentence": true
    },
    {
        "source_sentence": "四曰、汝等當知四禪安樂，遠離眾苦；眾生聞已，自然皆得成就四禪，捨遍淨身，生果實天。",
        "from": "T09n0278_034:0619a06_4",
        "context_with_next_sentence": true
    },
    {
        "source_sentence": "「佛子！",
        "from": "T09n0278_034:0619a08_5",
        "context_with_next_sentence": true
    },
    {
        "source_sentence": "是為世界將欲壞時，法如是故，自然出生四種音聲，彼聲無主，亦無作者，如來妙音，亦復如是，亦無有主，無有作者，自然出生四種妙音，隨順佛法。",
        "from": "T09n0278_034:0619a08_6",
        "context_with_next_sentence": true
    },
    {
        "source_sentence": "何等為四？",
        "from": "T09n0278_034:0619a12_7",
        "context_with_next_sentence": true
    },
    {
        "source_sentence": "一曰、汝等當知一切行苦，地獄、畜生、餓鬼中苦、閻羅王苦、惡行者苦、無功德苦、著我我所苦，欲生人天，當種善根，修諸功德，遠離八難，得無難處眾生；聞已，捨離顛倒，修習善根，遠離八難，生人天中。",
        "from": "T09n0278_034:0619a12_8",
        "context_with_next_sentence": true
    },
    {
        "source_sentence": "二曰、汝等當知一切行苦，皆悉熾然，如燒鐵丸，一切眾行，悉磨滅法，寂滅涅槃，遠離熾然，清涼安樂；眾生聞已，皆修善根，修善根已，得音聲忍，得音聲忍已，學聲聞乘。",
        "from": "T09n0278_034:0619a17_9",
        "context_with_next_sentence": true
    },
    {
        "source_sentence": "三曰、汝等當知，學聲聞乘者，為學小智，因他覺悟，更有勝道，名緣覺乘，悟不由師，汝等應學；若有眾生，樂勝道者，聞此音聲，學緣覺乘。",
        "from": "T09n0278_034:0619a21_0",
        "context_with_next_sentence": true
    },
    {
        "source_sentence": "四曰、汝等當知，過聲聞、緣覺，更有勝道，名曰大乘；修菩薩行，究竟六波羅蜜，具菩薩行，得不退轉，不捨菩薩心，永離生死，向無上菩提；若有眾生，諸根猛利，過去修習，無量善根，又復承佛威神力故，得聞此音，發菩提心。",
        "from": "T09n0278_034:0619a24_1",
        "context_with_next_sentence": true
    },
    {
        "source_sentence": "諸佛如來微妙音聲，不從身出，不從心出，而能饒益無量眾生。",
        "from": "T09n0278_034:0619a29_2",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0619b02_3",
        "context_with_next_sentence": true
    },
    {
        "source_sentence": "是為菩薩摩訶薩初勝妙行，知、見如來微妙音聲。",
        "from": "T09n0278_034:0619b02_4",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0619b03_5",
        "context_with_next_sentence": true
    },
    {
        "source_sentence": "譬如呼響，因山聲起，無有積聚，不可覩見，隨種種聲，悉能應對，實無所應；如來妙音，亦復如是，無有方處，但隨所應，而出音聲，音聲非實，不可覺知，不可言說。",
        "from": "T09n0278_034:0619b03_6",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0619b07_7",
        "context_with_next_sentence": true
    },
    {
        "source_sentence": "是為菩薩摩訶薩第二勝行，知、見如來微妙音聲。",
        "from": "T09n0278_034:0619b07_8",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0619b08_9",
        "context_with_next_sentence": true
    },
    {
        "source_sentence": "譬如天妙音聲，於虛空中自然而出，悉能覺悟放逸天子，而告之言：『汝等當知，五欲無常，虛妄顛倒，須臾變異，如逆風執火，愚夫所習，汝莫放逸，若放逸者，身壞命終，墮三惡道。』",
        "from": "T09n0278_034:0619b09_0",
        "context_with_next_sentence": true
    },
    {
        "source_sentence": "放逸諸天，聞此音聲，生恐怖心，厭離五欲，各捨宮殿，詣正法堂，修習善法，愛樂正道。",
        "from": "T09n0278_034:0619b13_1",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0619b15_2",
        "context_with_next_sentence": true
    },
    {
        "source_sentence": "天妙音聲，亦無有主、亦無作者、不起、不滅，而能利益放逸諸天；如來妙音，亦復如是，普為放逸諸眾生故，出生無量正法音聲，而覺悟之。",
        "from": "T09n0278_034:0619b15_3",
        "context_with_next_sentence": true
    },
    {
        "source_sentence": "謂無著聲，不放逸聲，無常、苦、空、非我之聲，寂滅涅槃聲，皆悉充滿。",
        "from": "T09n0278_034:0619b18_4",
        "context_with_next_sentence": true
    },
    {
        "source_sentence": "一切法界，隨其所應，悉令歡喜，各隨所樂，修學諸乘，出生無量大智音聲、不退轉聲、具足菩薩諸行音聲、如來一切智慧地聲；眾生聞此諸音聲已，無量無數阿僧祇眾生，修習善法，或學聲聞、辟支佛乘，或學無上摩訶衍乘；如來妙音，超絕眾相，言語道斷。",
        "from": "T09n0278_034:0619b20_5",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0619b26_0",
        "context_with_next_sentence": true
    },
    {
        "source_sentence": "是為菩薩摩訶薩第三勝行，知、見如來微妙音聲。",
        "from": "T09n0278_034:0619b26_1",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0619b27_2",
        "context_with_next_sentence": true
    },
    {
        "source_sentence": "譬如自在天王，有天寶女，名曰善口。",
        "from": "T09n0278_034:0619b27_3",
        "context_with_next_sentence": true
    },
    {
        "source_sentence": "於一語中，演出百千娛樂音聲，於彼一一娛樂音中，復出百千娛樂音聲。",
        "from": "T09n0278_034:0619b28_4",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0619c01_5",
        "context_with_next_sentence": true
    },
    {
        "source_sentence": "當知一善口聲，出生無量微妙音聲，如來音聲，亦復如是；於一音中，出無量聲，隨其所應，悉令開解。",
        "from": "T09n0278_034:0619c01_6",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0619c03_7",
        "context_with_next_sentence": true
    },
    {
        "source_sentence": "是為菩薩摩訶薩第四勝行，知、見如來微妙音聲。",
        "from": "T09n0278_034:0619c03_8",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0619c04_9",
        "context_with_next_sentence": true
    },
    {
        "source_sentence": "譬如大梵天王，於梵眾中，出梵音聲，一切大眾，無不聞者，彼梵音聲，不出眾外；時，梵身諸天各作是念：『大梵天王唯與我語，不對餘天。』",
        "from": "T09n0278_034:0619c05_10",
        "context_with_next_sentence": true
    },
    {
        "source_sentence": "如來、應供、等正覺亦復如是，出生無量無上妙音，應受化者，皆悉得聞，不出眾外。",
        "from": "T09n0278_034:0619c08_11",
        "context_with_next_sentence": true
    },
    {
        "source_sentence": "何以故？",
        "from": "T09n0278_034:0619c10_12",
        "context_with_next_sentence": true
    },
    {
        "source_sentence": "彼諸眾生，根未熟故，聞佛音者，各作是念：『今日如來，唯為我說，不為餘人。』",
        "from": "T09n0278_034:0619c10_13",
        "context_with_next_sentence": true
    },
    {
        "source_sentence": "如來所出音聲，亦無所出，聞佛音者，亦無所聞，能為眾生，施作佛事。",
        "from": "T09n0278_034:0619c12_14",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0619c13_15",
        "context_with_next_sentence": true
    },
    {
        "source_sentence": "是為菩薩摩訶薩第五勝行，知、見如來微妙音聲。",
        "from": "T09n0278_034:0619c13_16",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0619c15_0",
        "context_with_next_sentence": true
    },
    {
        "source_sentence": "譬如水性，皆同一味，隨器異故，味有差別。",
        "from": "T09n0278_034:0619c15_1",
        "context_with_next_sentence": true
    },
    {
        "source_sentence": "水無是念：『我作眾味。』",
        "from": "T09n0278_034:0619c16_2",
        "context_with_next_sentence": true
    },
    {
        "source_sentence": "如來妙音亦復如是，皆悉一味，謂解脫味，隨諸眾生，受化器異，應有差別。",
        "from": "T09n0278_034:0619c16_3",
        "context_with_next_sentence": true
    },
    {
        "source_sentence": "如來音聲，不作是知，不作是念：『我作種種，別異音聲。』",
        "from": "T09n0278_034:0619c18_4",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0619c19_5",
        "context_with_next_sentence": true
    },
    {
        "source_sentence": "是為菩薩摩訶薩第六勝行，知、見如來微妙音聲。",
        "from": "T09n0278_034:0619c19_6",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0619c21_0",
        "context_with_next_sentence": true
    },
    {
        "source_sentence": "譬如阿耨達龍王，興大重雲，滿閻浮提，普降大雨，百穀草木，皆悉滋長，江河池泉，一切盈滿，此大雨水，不從龍王身、心中出，而能饒益無量眾生；如來、應供、等正覺亦復如是，興大悲雲，遍滿世間，普雨無上甘露正法，令一切眾生皆大歡喜，出生善根，長養正法，具足諸乘。",
        "from": "T09n0278_034:0619c21_1",
        "context_with_next_sentence": true
    },
    {
        "source_sentence": "如來音聲，不從外來，亦不內出，而能饒益一切眾生。",
        "from": "T09n0278_034:0619c27_2",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0619c28_3",
        "context_with_next_sentence": true
    },
    {
        "source_sentence": "是為菩薩摩訶薩第七勝行，知、見如來微妙音聲。",
        "from": "T09n0278_034:0619c28_4",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0620a01_5",
        "context_with_next_sentence": true
    },
    {
        "source_sentence": "譬如摩那斯龍王，將欲降雨，先興重雲，彌覆虛空，凝停七日，而未降雨，先令眾生，究竟諸業。",
        "from": "T09n0278_034:0620a01_6",
        "context_with_next_sentence": true
    },
    {
        "source_sentence": "何以故？",
        "from": "T09n0278_034:0620a03_7",
        "context_with_next_sentence": true
    },
    {
        "source_sentence": "彼大龍王，慈悲心故，過七日已，漸降微雨，普潤大地；如來、應供、等正覺亦復如是，將雨法雨，先興法雲，普覆眾生，未便即雨甘露正法，先令眾生，成熟諸根，諸根熟已，然後漸降甘露法雨。",
        "from": "T09n0278_034:0620a03_8",
        "context_with_next_sentence": true
    },
    {
        "source_sentence": "若即說深法，眾生恐怖。",
        "from": "T09n0278_034:0620a08_9",
        "context_with_next_sentence": true
    },
    {
        "source_sentence": "是故，如來漸漸微雨，一切種智，甘露法味。",
        "from": "T09n0278_034:0620a08_10",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0620a09_11",
        "context_with_next_sentence": true
    },
    {
        "source_sentence": "是為菩薩摩訶薩第八勝行，知、見如來微妙音聲。",
        "from": "T09n0278_034:0620a09_12",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0620a11_0",
        "context_with_next_sentence": true
    },
    {
        "source_sentence": "譬如海中，有大龍王，名大莊嚴。",
        "from": "T09n0278_034:0620a11_1",
        "context_with_next_sentence": true
    },
    {
        "source_sentence": "或連雨十日、或二十日、或百日、或千日、或百千日。",
        "from": "T09n0278_034:0620a12_0",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0620a13_1",
        "context_with_next_sentence": true
    },
    {
        "source_sentence": "雨不作是念：『我雨十日、乃至百千日。』",
        "from": "T09n0278_034:0620a13_2",
        "context_with_next_sentence": true
    },
    {
        "source_sentence": "但彼龍王有不可思議自在力故，或十日雨、乃至百千日雨；如來、應供、等正覺亦復如是，欲雨微妙甘露正法，或十種音聲、或二十、或百、或千、或百千、或八萬四千行種種音聲，乃至無量億那由他聲，分別說法，令一切眾生，皆悉歡喜。",
        "from": "T09n0278_034:0620a14_3",
        "context_with_next_sentence": true
    },
    {
        "source_sentence": "如來妙音，不作是念：『我能演說種種諸法。』",
        "from": "T09n0278_034:0620a19_4",
        "context_with_next_sentence": true
    },
    {
        "source_sentence": "又法界清淨，無有差別，化眾生故，所說不同。",
        "from": "T09n0278_034:0620a20_5",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0620a21_6",
        "context_with_next_sentence": true
    },
    {
        "source_sentence": "是為菩薩摩訶薩第九勝行，知、見如來微妙音聲。",
        "from": "T09n0278_034:0620a21_7",
        "context_with_next_sentence": true
    },
    {
        "source_sentence": "「復次，佛子！",
        "from": "T09n0278_034:0620a22_8",
        "context_with_next_sentence": true
    },
    {
        "source_sentence": "譬如娑伽羅龍王，欲現龍王大自在力，為欲饒益群生類故，從四天下，乃至他化自在天處，興大重雲，遍覆六天，有種種色：或有處，如閻浮檀金色，或有處，如瑠璃色，或有處，如白銀色，或有處，如玻瓈色，或有處，如玫瑰色，或有處，如碼碯色，或有處，如勝寶藏色，或有處，如赤真珠色，或有處，如妙香色，或有處，如種種衣色，或有處，如清淨水色，或有處，如種種雜色，如是等無量色雲，覆四天下，乃至六天覆已。",
        "from": "T09n0278_034:0620a23_0",
        "context_with_next_sentence": true
    },
    {
        "source_sentence": "出諸電光，所謂：閻浮檀金色雲出瑠璃電光、瑠璃色雲出閻浮檀金電光、白銀色雲出玻瓈電光、玻瓈色雲出白銀電光、玫瑰色雲出碼碯電光、碼碯色雲出玫瑰電光、勝寶藏色雲出赤真珠電光、赤真珠色雲出勝寶藏電光、妙香色雲出種種衣色電光、種種衣色雲出妙香色電光、淨水色雲出種種雜色電光、種種雜色雲出淨水電光、廣說乃至一種色雲出種種色電光、種種色雲出一種色電光。",
        "from": "T09n0278_034:0620b03_1",
        "context_with_next_sentence": true
    },
    {
        "source_sentence": "又震種種大雷音聲，令眾生歡喜，所謂：天女歌音、天娛樂音、龍女歌音、乾闥婆女歌音、緊那羅女歌音、大地音、大海音、鹿王音、或有異類奇妙種種鳥音、或種種歌音。",
        "from": "T09n0278_034:0620b13_2",
        "context_with_next_sentence": true
    },
    {
        "source_sentence": "爾時，龍王起若干風，降微細雨，饒益安樂無量眾生，從四天下，上至六天，普雨種種無量異雨。",
        "from": "T09n0278_034:0620b17_3",
        "context_with_next_sentence": true
    },
    {
        "source_sentence": "所謂：於大海中，雨名洪澍，無有斷絕；於他化自在天，普雨歌頌娛樂音聲；於化自在天，普雨解脫明淨光寶；於兜率陀天，普雨頂髻明月神珠；於夜摩天，普雨種種眾莊嚴具；於三十三天，普雨妙香；於四天王，普雨寶衣；於龍王宮，普雨赤明真珠；於阿脩羅處，普雨兵仗，名伏怨敵；於欝單越，普雨眾華；如是廣說，遍四天下，雨種種雨。",
        "from": "T09n0278_034:0620b19_4",
        "context_with_next_sentence": true
    },
    {
        "source_sentence": "然彼龍王，其心平等，無有彼此，但以眾生根不同故，雨有差別；如來、應供、等正覺無上法王亦復如是，將欲應現無量大法，先以清淨身雲，普覆一切法界，隨其所應，示現身雲。",
        "from": "T09n0278_034:0620b27_5",
        "context_with_next_sentence": true
    },
    {
        "source_sentence": "或有眾生，應見如來生身之雲；或有眾生，應見如來神力住持身雲；或有眾生，應見如來色身之雲；或有眾生，應見如來種種身雲；或有眾生，應見如來功德身雲；或有眾生，應見如來智慧身雲；或有眾生，應見如來不壞身雲；或有眾生，應見如來無畏身雲；或有眾生，應見如來法界身雲。",
        "from": "T09n0278_034:0620c02_6",
        "context_with_next_sentence": true
    },
    {
        "source_sentence": "「佛子！",
        "from": "T09n0278_034:0620c09_7",
        "context_with_next_sentence": true
    },
    {
        "source_sentence": "如來以如是等無量身雲，普覆一切世界，隨其所應，示現光明電光。",
        "from": "T09n0278_034:0620c09_8",
        "context_with_next_sentence": true
    },
    {
        "source_sentence": "或有眾生，得見如來光明電光，名無所不至。",
        "from": "T09n0278_034:0620c11_9",
        "context_with_next_sentence": true
    },
    {
        "source_sentence": "或有眾生，得見如來光明電光，名照無量無邊。",
        "from": "T09n0278_034:0620c12_10",
        "context_with_next_sentence": true
    },
    {
        "source_sentence": "或有眾生，得見如來光明電光，名曰入佛微密之教。",
        "from": "T09n0278_034:0620c13_11",
        "context_with_next_sentence": true
    },
    {
        "source_sentence": "或有眾生，得見如來光明電光，名明淨普照。",
        "from": "T09n0278_034:0620c14_12",
        "context_with_next_sentence": true
    },
    {
        "source_sentence": "或有眾生，得見如來光明電光，名曰淨照。",
        "from": "T09n0278_034:0620c15_13",
        "context_with_next_sentence": true
    },
    {
        "source_sentence": "或有眾生，得見如來光明電光，名入無盡藏陀羅尼門。",
        "from": "T09n0278_034:0620c16_14",
        "context_with_next_sentence": true
    },
    {
        "source_sentence": "或有眾生，得見如來光明電光，名不亂正念。",
        "from": "T09n0278_034:0620c17_15",
        "context_with_next_sentence": true
    },
    {
        "source_sentence": "或有眾生，得見如來光明電光，名不退智慧。",
        "from": "T09n0278_034:0620c19_0",
        "context_with_next_sentence": true
    },
    {
        "source_sentence": "或有眾生，得見如來光明電光，名順入諸趣。",
        "from": "T09n0278_034:0620c20_1",
        "context_with_next_sentence": true
    },
    {
        "source_sentence": "或有眾生，得見如來光明電光，名普令眾生滿足諸願。",
        "from": "T09n0278_034:0620c21_2",
        "context_with_next_sentence": true
    },
    {
        "source_sentence": "「佛子！",
        "from": "T09n0278_034:0620c22_3",
        "context_with_next_sentence": true
    },
    {
        "source_sentence": "如是如來、應供、等正覺，普為眾生示現如來光明電光，現電光已，出生無量諸大三昧雷震音聲。",
        "from": "T09n0278_034:0620c22_4",
        "context_with_next_sentence": true
    },
    {
        "source_sentence": "所謂：出正覺三昧雷聲、離垢寂靜海三昧雷聲、一切法自在三昧雷聲、金剛圓滿三昧雷聲、須彌山王幢三昧雷聲、海印三昧雷聲、日光三昧雷聲、普令眾生歡喜三昧雷聲、無盡功德藏三昧雷聲、不壞解脫阿羅漢三昧雷聲。",
        "from": "T09n0278_034:0620c24_5",
        "context_with_next_sentence": true
    },
    {
        "source_sentence": "「佛子！",
        "from": "T09n0278_034:0620c29_6",
        "context_with_next_sentence": true
    },
    {
        "source_sentence": "如來、應供、等正覺，於佛身雲，出生無量種種三昧雷聲。",
        "from": "T09n0278_034:0621a01_0",
        "context_with_next_sentence": true
    },
    {
        "source_sentence": "出雷聲已，欲說甘露法時，先現如來大智風輪瑞相，從無障礙大慈悲起，先令一切眾生及諸菩薩，身心柔軟，皆大歡喜。",
        "from": "T09n0278_034:0621a02_1",
        "context_with_next_sentence": true
    },
    {
        "source_sentence": "如來如是以正法雲、大慈悲雲、不可思議雲，令一切眾生，身心柔軟，然後乃雨不可思議大法雲雨。",
        "from": "T09n0278_034:0621a05_2",
        "context_with_next_sentence": true
    },
    {
        "source_sentence": "所謂：為坐道場一切菩薩雨不可壞法界大法雲雨，為最後身菩薩雨如來密教菩薩娛樂自在大法雲雨，為一生補處菩薩雨清淨普照大法雲雨，為得記菩薩雨如來莊嚴大法雲雨，為得忍菩薩雨功德寶智華不斷菩薩行大法雲雨，為向行菩薩雨不退行入化門甚深門無有疲厭大法雲雨，為初發心菩薩雨如來定行大慈大悲救護眾生大法雲雨，為樂緣覺者雨深知緣起離斷常見無壞解脫果法雲雨，為求聲聞者雨降伏煩惱怨敵智藏法雲雨，為修習長養善根眾生及決定不決定眾生雨種種歡喜法門雲雨。",
        "from": "T09n0278_034:0621a07_3",
        "context_with_next_sentence": true
    },
    {
        "source_sentence": "「佛子！",
        "from": "T09n0278_034:0621a19_4",
        "context_with_next_sentence": true
    },
    {
        "source_sentence": "雨如是等十種無量無邊大法雲雨，充滿法界。",
        "from": "T09n0278_034:0621a19_5",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0621a20_6",
        "context_with_next_sentence": true
    },
    {
        "source_sentence": "如來、應供、等正覺，其心平等，無有彼此；但以眾生根不同故，如來法雨現有差別。",
        "from": "T09n0278_034:0621a20_7",
        "context_with_next_sentence": true
    },
    {
        "source_sentence": "佛子！",
        "from": "T09n0278_034:0621a22_8",
        "context_with_next_sentence": true
    },
    {
        "source_sentence": "是為菩薩摩訶薩第十勝行，知、見如來微妙音聲。",
        "from": "T09n0278_034:0621a22_9",
        "context_with_next_sentence": true
    },
    {
        "source_sentence": "◎大方廣佛華嚴經卷第三十四",
        "from": "T09n0278_034:0621a23_10",
        "context_with_next_sentence": false
    }
]