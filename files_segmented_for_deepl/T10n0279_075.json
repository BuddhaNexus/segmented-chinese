[
    {
        "source_sentence": "大方廣佛華嚴經卷第七十五",
        "from": "T10n0279_075:0405c02_0",
        "context_with_next_sentence": true
    },
    {
        "source_sentence": "于闐國三藏實叉難陀奉　制譯",
        "from": "T10n0279_075:0405c04_0",
        "context_with_next_sentence": true
    },
    {
        "source_sentence": "入法界品第三十九之十六",
        "from": "T10n0279_075:0405c05_0",
        "context_with_next_sentence": true
    },
    {
        "source_sentence": "爾時，善財童子向迦毘羅城，思惟修習受生解脫，增長廣大，憶念不捨。",
        "from": "T10n0279_075:0405c06_0",
        "context_with_next_sentence": true
    },
    {
        "source_sentence": "漸次遊行，至菩薩集會普現法界光明講堂，其中有神，號：無憂德，與一萬主宮殿神俱，來迎善財，作如是言：「善來丈夫！",
        "from": "T10n0279_075:0405c07_1",
        "context_with_next_sentence": true
    },
    {
        "source_sentence": "有大智慧，有大勇猛，能修菩薩不可思議自在解脫，心恒不捨廣大誓願，善能觀察諸法境界；安住法城，入於無量諸方便門，成就如來功德大海；得妙辯才，善調眾生，獲聖智身，恒順修行，知諸眾生心行差別，令其歡喜趣向佛道。",
        "from": "T10n0279_075:0405c10_2",
        "context_with_next_sentence": true
    },
    {
        "source_sentence": "「我觀仁者修諸妙行心無暫懈，威儀所行悉皆清淨，汝當不久得諸如來清淨莊嚴無上三業，以諸相好莊嚴其身，以十力智瑩飾其心，遊諸世間。",
        "from": "T10n0279_075:0405c15_3",
        "context_with_next_sentence": true
    },
    {
        "source_sentence": "我觀仁者勇猛精進而無有比，不久當得普見三世一切諸佛聽受其法，不久當得一切菩薩禪定解脫諸三昧樂，不久當入諸佛如來甚深解脫。",
        "from": "T10n0279_075:0405c18_4",
        "context_with_next_sentence": true
    },
    {
        "source_sentence": "何以故？",
        "from": "T10n0279_075:0405c22_5",
        "context_with_next_sentence": true
    },
    {
        "source_sentence": "見善知識親近供養，聽受其教，憶念修行，不懈不退，無憂無悔，無有障礙，魔及魔民不能為難，不久當成無上果故。」",
        "from": "T10n0279_075:0405c22_6",
        "context_with_next_sentence": true
    },
    {
        "source_sentence": "善財童子言：「聖者！",
        "from": "T10n0279_075:0405c25_0",
        "context_with_next_sentence": true
    },
    {
        "source_sentence": "如向所說，願我皆得。",
        "from": "T10n0279_075:0405c25_1",
        "context_with_next_sentence": true
    },
    {
        "source_sentence": "聖者！",
        "from": "T10n0279_075:0405c25_2",
        "context_with_next_sentence": true
    },
    {
        "source_sentence": "我願一切眾生，息諸熱惱，離諸惡業，生諸安樂，修諸淨行。",
        "from": "T10n0279_075:0405c26_3",
        "context_with_next_sentence": true
    },
    {
        "source_sentence": "聖者！",
        "from": "T10n0279_075:0405c27_4",
        "context_with_next_sentence": true
    },
    {
        "source_sentence": "一切眾生，起諸煩惱，造諸惡業，墮諸惡趣，若身若心恒受楚毒，菩薩見已心生憂惱。",
        "from": "T10n0279_075:0405c27_5",
        "context_with_next_sentence": true
    },
    {
        "source_sentence": "聖者！",
        "from": "T10n0279_075:0405c29_6",
        "context_with_next_sentence": true
    },
    {
        "source_sentence": "譬如有人，唯有一子，愛念情至，忽見被人割截肢體，其心痛切不能自安。",
        "from": "T10n0279_075:0405c29_7",
        "context_with_next_sentence": true
    },
    {
        "source_sentence": "菩薩摩訶薩亦復如是，見諸眾生以煩惱業墮三惡趣受種種苦，心大憂惱。",
        "from": "T10n0279_075:0406a02_8",
        "context_with_next_sentence": true
    },
    {
        "source_sentence": "若見眾生起身、語、意三種善業，生天人趣受身心樂，菩薩爾時生大歡喜。",
        "from": "T10n0279_075:0406a03_9",
        "context_with_next_sentence": true
    },
    {
        "source_sentence": "何以故？",
        "from": "T10n0279_075:0406a05_10",
        "context_with_next_sentence": true
    },
    {
        "source_sentence": "菩薩不自為故求一切智，不貪生死諸欲快樂，不隨想倒、見倒、心倒、諸結、隨眠、愛見力轉，不起眾生種種樂想，亦不味著諸禪定樂，非有障礙、疲厭、退轉住於生死。",
        "from": "T10n0279_075:0406a05_11",
        "context_with_next_sentence": true
    },
    {
        "source_sentence": "但見眾生於諸有中，具受無量種種諸苦，起大悲心，以大願力而普攝取。",
        "from": "T10n0279_075:0406a09_12",
        "context_with_next_sentence": true
    },
    {
        "source_sentence": "悲願力故，修菩薩行，為斷一切眾生煩惱，為求如來一切智智，為供養一切諸佛如來，為嚴淨一切廣大國土，為淨治一切眾生樂欲及其所有身心諸行，於生死中無有疲厭。",
        "from": "T10n0279_075:0406a11_13",
        "context_with_next_sentence": true
    },
    {
        "source_sentence": "「聖者！",
        "from": "T10n0279_075:0406a15_14",
        "context_with_next_sentence": true
    },
    {
        "source_sentence": "菩薩摩訶薩於諸眾生，為莊嚴，令生人天富貴樂故；為父母，為其安立菩提心故；為養育，令其成就菩薩道故；為衛護，令其遠離三惡道故；為船師，令其得度生死海故；為歸依，令捨諸魔煩惱怖故；為究竟，令其永得清涼樂故；為津濟，令入一切諸佛海故；為導師，令至一切法寶洲故；為妙華，開敷諸佛功德心故；為嚴具，常放福德智慧光故；為可樂，凡有所作悉端嚴故；為可尊，遠離一切諸惡業故；為普賢，具足一切端嚴身故；為大明，常放智慧淨光明故；為大雲，常雨一切甘露法故。",
        "from": "T10n0279_075:0406a15_15",
        "context_with_next_sentence": true
    },
    {
        "source_sentence": "聖者！",
        "from": "T10n0279_075:0406a26_16",
        "context_with_next_sentence": true
    },
    {
        "source_sentence": "菩薩如是修諸行時，令一切眾生皆生愛樂、具足法樂。」",
        "from": "T10n0279_075:0406a26_17",
        "context_with_next_sentence": true
    },
    {
        "source_sentence": "爾時，善財童子將昇法堂，其無憂德及諸神眾，以出過諸天上妙華鬘、塗香、末香，及以種種寶莊嚴具，散善財上，而說頌言：「汝今出世間，　　為世大明燈，　普為諸眾生，　　勤求無上覺。",
        "from": "T10n0279_075:0406a27_18",
        "context_with_next_sentence": true
    },
    {
        "source_sentence": "　無量億千劫，　　難可得見汝；　功德日今出，　　滅除諸世闇。",
        "from": "T10n0279_075:0406b04_0",
        "context_with_next_sentence": true
    },
    {
        "source_sentence": "　汝見諸眾生，　　顛倒惑所覆，　而興大悲意，　　求證無師道。",
        "from": "T10n0279_075:0406b06_0",
        "context_with_next_sentence": true
    },
    {
        "source_sentence": "　汝以清淨心，　　尋求佛菩提，　承事善知識，　　不自惜身命。",
        "from": "T10n0279_075:0406b08_0",
        "context_with_next_sentence": true
    },
    {
        "source_sentence": "　汝於諸世間，　　無依無所著，　其心普無礙，　　清淨如虛空。",
        "from": "T10n0279_075:0406b10_0",
        "context_with_next_sentence": true
    },
    {
        "source_sentence": "　汝修菩提行，　　功德悉圓滿，　放大智慧光，　　普照一切世。",
        "from": "T10n0279_075:0406b12_0",
        "context_with_next_sentence": true
    },
    {
        "source_sentence": "　汝不離世間，　　亦不著於世，　行世無障礙，　　如風遊虛空。",
        "from": "T10n0279_075:0406b14_0",
        "context_with_next_sentence": true
    },
    {
        "source_sentence": "　譬如火災起，　　一切無能滅；　汝修菩提行，　　精進火亦然。",
        "from": "T10n0279_075:0406b16_0",
        "context_with_next_sentence": true
    },
    {
        "source_sentence": "　勇猛大精進，　　堅固不可動，　金剛慧師子，　　遊行無所畏。",
        "from": "T10n0279_075:0406b18_0",
        "context_with_next_sentence": true
    },
    {
        "source_sentence": "　一切法界中，　　所有諸剎海，　汝悉能往詣，　　親近善知識。」",
        "from": "T10n0279_075:0406b20_0",
        "context_with_next_sentence": true
    },
    {
        "source_sentence": "爾時，無憂德神說此頌已，為愛樂法故，隨逐善財，恒不捨離。",
        "from": "T10n0279_075:0406b22_0",
        "context_with_next_sentence": true
    },
    {
        "source_sentence": "爾時，善財童子入普現法界光明講堂，周遍推求彼釋氏女，見在堂內，坐寶蓮華師子之座，八萬四千采女所共圍遶。",
        "from": "T10n0279_075:0406b23_1",
        "context_with_next_sentence": true
    },
    {
        "source_sentence": "是諸采女，靡不皆從王種中生，悉於過去修菩薩行同種善根，布施、愛語普攝眾生；已能明見一切智境，已共修集佛菩提行；恒住正定，常遊大悲，普攝眾生猶如一子；慈心具足，眷屬清淨；已於過去成就菩薩不可思議善巧方便，皆於阿耨多羅三藐三菩提得不退轉，具足菩薩諸波羅蜜；離諸取著，不樂生死；雖行諸有，心常清淨，恒勤觀察一切智道；離障蓋網，超諸著處，從於法身而示化形；生普賢行，長菩薩力，智日慧燈悉已圓滿。",
        "from": "T10n0279_075:0406b26_0",
        "context_with_next_sentence": true
    },
    {
        "source_sentence": "爾時，善財童子詣彼釋女瞿波之所，頂禮其足，合掌而住，作如是言：「聖者！",
        "from": "T10n0279_075:0406c06_1",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何於生死中，而不為生死過患所染？",
        "from": "T10n0279_075:0406c08_2",
        "context_with_next_sentence": true
    },
    {
        "source_sentence": "了法自性，而不住聲聞、辟支佛地？",
        "from": "T10n0279_075:0406c10_3",
        "context_with_next_sentence": true
    },
    {
        "source_sentence": "具足佛法，而修菩薩行？",
        "from": "T10n0279_075:0406c11_4",
        "context_with_next_sentence": true
    },
    {
        "source_sentence": "住菩薩地，而入佛境界？",
        "from": "T10n0279_075:0406c11_5",
        "context_with_next_sentence": true
    },
    {
        "source_sentence": "超過世間，而於世受生？",
        "from": "T10n0279_075:0406c12_6",
        "context_with_next_sentence": true
    },
    {
        "source_sentence": "成就法身，而示現無邊種種色身？",
        "from": "T10n0279_075:0406c13_0",
        "context_with_next_sentence": true
    },
    {
        "source_sentence": "證無相法，而為眾生示現諸相？",
        "from": "T10n0279_075:0406c13_1",
        "context_with_next_sentence": true
    },
    {
        "source_sentence": "知法無說，而廣為眾生演說諸法？",
        "from": "T10n0279_075:0406c14_2",
        "context_with_next_sentence": true
    },
    {
        "source_sentence": "知眾生空，而恒不捨化眾生事？",
        "from": "T10n0279_075:0406c15_3",
        "context_with_next_sentence": true
    },
    {
        "source_sentence": "雖知諸佛不生不滅，而勤供養無有退轉？",
        "from": "T10n0279_075:0406c15_4",
        "context_with_next_sentence": true
    },
    {
        "source_sentence": "雖知諸法無業無報，而修諸善行恒不止息？」",
        "from": "T10n0279_075:0406c16_5",
        "context_with_next_sentence": true
    },
    {
        "source_sentence": "時，瞿波女告善財言：「善哉善哉！",
        "from": "T10n0279_075:0406c17_6",
        "context_with_next_sentence": true
    },
    {
        "source_sentence": "善男子！",
        "from": "T10n0279_075:0406c18_7",
        "context_with_next_sentence": true
    },
    {
        "source_sentence": "汝今能問菩薩摩訶薩如是行法，修習普賢諸行願者能如是問。",
        "from": "T10n0279_075:0406c18_8",
        "context_with_next_sentence": true
    },
    {
        "source_sentence": "諦聽諦聽！",
        "from": "T10n0279_075:0406c20_9",
        "context_with_next_sentence": true
    },
    {
        "source_sentence": "善思念之！",
        "from": "T10n0279_075:0406c20_10",
        "context_with_next_sentence": true
    },
    {
        "source_sentence": "我當承佛神力，為汝宣說。",
        "from": "T10n0279_075:0406c20_11",
        "context_with_next_sentence": true
    },
    {
        "source_sentence": "「善男子！",
        "from": "T10n0279_075:0406c21_12",
        "context_with_next_sentence": true
    },
    {
        "source_sentence": "若諸菩薩成就十法，則能圓滿因陀羅網普智光明菩薩之行。",
        "from": "T10n0279_075:0406c21_13",
        "context_with_next_sentence": true
    },
    {
        "source_sentence": "何等為十？",
        "from": "T10n0279_075:0406c23_0",
        "context_with_next_sentence": true
    },
    {
        "source_sentence": "所謂：依善知識故，得廣大勝解故，得清淨欲樂故，集一切福智故，於諸佛所聽聞法故，心恒不捨三世佛故，同於一切菩薩行故，一切如來所護念故，大悲妙願皆清淨故，能以智力普斷一切諸生死故。",
        "from": "T10n0279_075:0406c23_1",
        "context_with_next_sentence": true
    },
    {
        "source_sentence": "是為十。",
        "from": "T10n0279_075:0406c27_2",
        "context_with_next_sentence": true
    },
    {
        "source_sentence": "若諸菩薩成就此法，則能圓滿因陀羅網普智光明菩薩之行。",
        "from": "T10n0279_075:0406c27_3",
        "context_with_next_sentence": true
    },
    {
        "source_sentence": "「佛子！",
        "from": "T10n0279_075:0406c29_4",
        "context_with_next_sentence": true
    },
    {
        "source_sentence": "若菩薩親近善知識，則能精進不退修習出生無盡佛法。",
        "from": "T10n0279_075:0406c29_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_075:0407a01_6",
        "context_with_next_sentence": true
    },
    {
        "source_sentence": "菩薩以十種法，承事善知識。",
        "from": "T10n0279_075:0407a01_7",
        "context_with_next_sentence": true
    },
    {
        "source_sentence": "何等為十？",
        "from": "T10n0279_075:0407a02_8",
        "context_with_next_sentence": true
    },
    {
        "source_sentence": "所謂：於自身命無所顧惜，於世樂具心不貪求，知一切法性皆平等，永不退捨一切智願，觀察一切法界實相，心恒捨離一切有海，知法如空心無所依，成就一切菩薩大願，常能示現一切剎海，淨修菩薩無礙智輪。",
        "from": "T10n0279_075:0407a02_9",
        "context_with_next_sentence": true
    },
    {
        "source_sentence": "佛子！",
        "from": "T10n0279_075:0407a07_10",
        "context_with_next_sentence": true
    },
    {
        "source_sentence": "應以此法承事一切諸善知識，無所違逆。」",
        "from": "T10n0279_075:0407a07_11",
        "context_with_next_sentence": true
    },
    {
        "source_sentence": "爾時，釋迦瞿波女，欲重明此義，承佛神力，觀察十方，而說頌言：「菩薩為利諸群生，　　正念親承善知識，　敬之如佛心無怠，　　此行於世帝網行。",
        "from": "T10n0279_075:0407a08_12",
        "context_with_next_sentence": true
    },
    {
        "source_sentence": "　勝解廣大如虛空，　　一切三世悉入中，　國土眾生佛皆爾，　　此是普智光明行。",
        "from": "T10n0279_075:0407a13_0",
        "context_with_next_sentence": true
    },
    {
        "source_sentence": "　志樂如空無有際，　　永斷煩惱離諸垢，　一切佛所修功德，　　此行於世身雲行。",
        "from": "T10n0279_075:0407a15_0",
        "context_with_next_sentence": true
    },
    {
        "source_sentence": "　菩薩修習一切智，　　不可思議功德海，　淨諸福德智慧身，　　此行於世不染行。",
        "from": "T10n0279_075:0407a17_0",
        "context_with_next_sentence": true
    },
    {
        "source_sentence": "　一切諸佛如來所，　　聽受其法無厭足，　能生實相智慧燈，　　此行於世普照行。",
        "from": "T10n0279_075:0407a19_0",
        "context_with_next_sentence": true
    },
    {
        "source_sentence": "　十方諸佛無有量，　　一念一切悉能入，　心恒不捨諸如來，　　此向菩提大願行。",
        "from": "T10n0279_075:0407a21_0",
        "context_with_next_sentence": true
    },
    {
        "source_sentence": "　能入諸佛大眾會，　　一切菩薩三昧海，　願海及以方便海，　　此行於世帝網行。",
        "from": "T10n0279_075:0407a23_0",
        "context_with_next_sentence": true
    },
    {
        "source_sentence": "　一切諸佛所加持，　　盡未來際無邊劫，　處處修行普賢道，　　此是菩薩分身行。",
        "from": "T10n0279_075:0407a25_0",
        "context_with_next_sentence": true
    },
    {
        "source_sentence": "　見諸眾生受大苦，　　起大慈悲現世間，　演法光明除闇冥，　　此是菩薩智日行。",
        "from": "T10n0279_075:0407a27_0",
        "context_with_next_sentence": true
    },
    {
        "source_sentence": "　見諸眾生在諸趣，　　為集無邊妙法輪，　令其永斷生死流，　　此是修行普賢行。",
        "from": "T10n0279_075:0407a29_0",
        "context_with_next_sentence": true
    },
    {
        "source_sentence": "　菩薩修行此方便，　　隨眾生心而現身，　普於一切諸趣中，　　化度無量諸含識。",
        "from": "T10n0279_075:0407b02_0",
        "context_with_next_sentence": true
    },
    {
        "source_sentence": "　以大慈悲方便力，　　普遍世間而現身，　隨其解欲為說法，　　皆令趣向菩提道。」",
        "from": "T10n0279_075:0407b04_0",
        "context_with_next_sentence": true
    },
    {
        "source_sentence": "時，釋迦瞿波說此頌已，告善財童子言：「善男子！",
        "from": "T10n0279_075:0407b06_0",
        "context_with_next_sentence": true
    },
    {
        "source_sentence": "我已成就觀察一切菩薩三昧海解脫門。」",
        "from": "T10n0279_075:0407b07_1",
        "context_with_next_sentence": true
    },
    {
        "source_sentence": "善財言：「大聖！",
        "from": "T10n0279_075:0407b08_0",
        "context_with_next_sentence": true
    },
    {
        "source_sentence": "此解脫門境界云何？」",
        "from": "T10n0279_075:0407b08_1",
        "context_with_next_sentence": true
    },
    {
        "source_sentence": "答言：「善男子！",
        "from": "T10n0279_075:0407b08_2",
        "context_with_next_sentence": true
    },
    {
        "source_sentence": "我入此解脫，知此娑婆世界佛剎微塵數劫，所有眾生於諸趣中，死此生彼，作善作惡，受諸果報，有求出離、不求出離，正定、邪定及以不定，有煩惱善根，無煩惱善根，具足善根，不具足善根，不善根所攝善根，善根所攝不善根；如是所集善、不善法，我皆知見。",
        "from": "T10n0279_075:0407b09_3",
        "context_with_next_sentence": true
    },
    {
        "source_sentence": "又彼劫中所有諸佛名號、次第，我悉了知。",
        "from": "T10n0279_075:0407b14_4",
        "context_with_next_sentence": true
    },
    {
        "source_sentence": "彼佛世尊從初發心，及以方便求一切智，出生一切諸大願海，供養諸佛，修菩薩行，成等正覺，轉妙法輪，現大神通，化度眾生，我悉了知。",
        "from": "T10n0279_075:0407b15_5",
        "context_with_next_sentence": true
    },
    {
        "source_sentence": "亦知彼佛眾會差別，其眾會中有諸眾生依聲聞乘而得出離，其聲聞眾過去修習一切善根，及其所得種種智慧，我悉了知。",
        "from": "T10n0279_075:0407b18_6",
        "context_with_next_sentence": true
    },
    {
        "source_sentence": "有諸眾生依獨覺乘而得出離，其諸獨覺所有善根、所得菩提、寂滅解脫、神通變化、成熟眾生、入於涅槃，我悉了知。",
        "from": "T10n0279_075:0407b21_7",
        "context_with_next_sentence": true
    },
    {
        "source_sentence": "亦知彼佛諸菩薩眾，其諸菩薩從初發心，修習善根，出生無量諸大願行，成就滿足諸波羅蜜種種莊嚴菩薩之道，以自在力，入菩薩地，住菩薩地，觀菩薩地，淨菩薩地，菩薩地相、菩薩地智、菩薩攝智、菩薩教化眾生智、菩薩建立智、菩薩廣大行境界、菩薩神通行、菩薩三昧海、菩薩方便，菩薩於念念中所入三昧海、所得一切智光明、所獲一切智電光雲、所得實相忍、所通達一切智、所住剎海、所入法海、所知眾生海、所住方便、所發誓願、所現神通，我悉了知。",
        "from": "T10n0279_075:0407b24_8",
        "context_with_next_sentence": true
    },
    {
        "source_sentence": "「善男子！",
        "from": "T10n0279_075:0407c05_9",
        "context_with_next_sentence": true
    },
    {
        "source_sentence": "此娑婆世界，盡未來際，所有劫海，展轉不斷，我皆了知。",
        "from": "T10n0279_075:0407c05_10",
        "context_with_next_sentence": true
    },
    {
        "source_sentence": "如知娑婆世界，亦知娑婆世界內微塵數世界，亦知娑婆世界內一切世界，亦知娑婆世界微塵內所有世界，亦知娑婆世界外十方無間所住世界，亦知娑婆世界世界種所攝世界，亦知毘盧遮那世尊此華藏世界海中十方無量諸世界種所攝世界，所謂：世界廣博、世界安立、世界輪、世界場、世界差別、世界轉、世界蓮華、世界須彌、世界名號。",
        "from": "T10n0279_075:0407c07_11",
        "context_with_next_sentence": true
    },
    {
        "source_sentence": "盡此世界海一切世界，由毘盧遮那世尊本願力故，我悉能知，亦能憶念。",
        "from": "T10n0279_075:0407c14_12",
        "context_with_next_sentence": true
    },
    {
        "source_sentence": "「亦念如來往昔所有諸因緣海。",
        "from": "T10n0279_075:0407c16_13",
        "context_with_next_sentence": true
    },
    {
        "source_sentence": "所謂：修集一切諸乘方便，無量劫中，住菩薩行，淨佛國土，教化眾生，承事諸佛，造立住處，聽受說法，獲諸三昧，得諸自在；修檀波羅蜜入佛功德海，持戒苦行，具足諸忍，勇猛精進，成就諸禪，圓滿淨慧；於一切處示現受生，普賢行願悉皆清淨，普入諸剎，普淨佛土，普入一切如來智海，普攝一切諸佛菩提，得於如來大智光明，證於諸佛一切智性，成等正覺，轉妙法輪；及其所有道場眾會，其眾會中一切眾生，往世已來所種善根，從初發心，成熟眾生，修行方便，念念增長，獲諸三昧神通解脫。",
        "from": "T10n0279_075:0407c17_14",
        "context_with_next_sentence": true
    },
    {
        "source_sentence": "如是一切，我悉了知。",
        "from": "T10n0279_075:0407c28_15",
        "context_with_next_sentence": true
    },
    {
        "source_sentence": "何以故？",
        "from": "T10n0279_075:0407c28_16",
        "context_with_next_sentence": true
    },
    {
        "source_sentence": "我此解脫，能知一切眾生心行、一切眾生修行善根、一切眾生雜染清淨、一切眾生種種差別、一切聲聞諸三昧門、一切緣覺寂靜三昧神通解脫、一切菩薩一切如來解脫光明，皆了知故。」",
        "from": "T10n0279_075:0407c29_0",
        "context_with_next_sentence": true
    },
    {
        "source_sentence": "爾時，善財童子白瞿波言：「聖者得此解脫，其已久如？」",
        "from": "T10n0279_075:0408a04_1",
        "context_with_next_sentence": true
    },
    {
        "source_sentence": "答言：「善男子！",
        "from": "T10n0279_075:0408a05_2",
        "context_with_next_sentence": true
    },
    {
        "source_sentence": "我於往世，過佛剎微塵數劫，有劫名：勝行，世界名：無畏。",
        "from": "T10n0279_075:0408a05_3",
        "context_with_next_sentence": true
    },
    {
        "source_sentence": "彼世界中，有四天下，名為：安隱。",
        "from": "T10n0279_075:0408a06_4",
        "context_with_next_sentence": true
    },
    {
        "source_sentence": "其四天下閻浮提中，有一王城，名：高勝樹，於八十王城中最為上首。",
        "from": "T10n0279_075:0408a07_5",
        "context_with_next_sentence": true
    },
    {
        "source_sentence": "彼時，有王名曰：財主，其王具有六萬采女、五百大臣、五百王子；其諸王子皆悉勇健，能伏怨敵。",
        "from": "T10n0279_075:0408a09_6",
        "context_with_next_sentence": true
    },
    {
        "source_sentence": "其王太子，名：威德主，端正殊特，人所樂見，足下平滿，輪相備具，足趺隆起，手足指間皆有網縵，足跟齊正，手足柔軟，伊尼耶鹿王腨，七處圓滿，陰藏隱密，其身上分如師子王，兩肩平滿，雙臂傭長，身相端直，頸文三道，頰如師子，具四十齒悉皆齊密，四牙鮮白，其舌長廣出梵音聲，眼目紺青，睫如牛王，眉間毫相，頂上肉髻，皮膚細軟如真金色，身毛上靡，髮帝青色，其身洪滿如尼拘陀樹。",
        "from": "T10n0279_075:0408a11_7",
        "context_with_next_sentence": true
    },
    {
        "source_sentence": "「爾時，太子受父王教，與十千采女詣香芽園遊觀戲樂。",
        "from": "T10n0279_075:0408a20_8",
        "context_with_next_sentence": true
    },
    {
        "source_sentence": "太子是時，乘妙寶車，其車具有種種嚴飾，置大摩尼師子之座而坐其上；五百采女各執寶繩牽馭而行，進止有度，不遲不速；百千萬人持諸寶蓋，百千萬人持諸寶幢，百千萬人持諸寶幡，百千萬人作諸妓樂，百千萬人燒諸名香，百千萬人散諸妙華，前後圍遶而為翊從。",
        "from": "T10n0279_075:0408a21_9",
        "context_with_next_sentence": true
    },
    {
        "source_sentence": "道路平正，無有高下，眾寶雜華散布其上；寶樹行列，寶網彌覆，種種樓閣延袤其間。",
        "from": "T10n0279_075:0408a27_10",
        "context_with_next_sentence": true
    },
    {
        "source_sentence": "其樓閣中，或有積聚種種珍寶，或有陳列諸莊嚴具，或有供設種種飲食，或有懸布種種衣服，或有備擬諸資生物，或復安置端正女人，及以無量僮僕侍從；隨有所須，悉皆施與。",
        "from": "T10n0279_075:0408a29_11",
        "context_with_next_sentence": true
    },
    {
        "source_sentence": "「時，有母人名為：善現，將一童女名：具足妙德，顏容端正，色相嚴潔，洪纖得所，修短合度，目髮紺青，聲如梵音，善達工巧，精通辯論，恭勤匪懈，慈愍不害，具足慚愧，柔和質直，離癡寡欲，無諸諂誑，乘妙寶車，采女圍遶，及與其母從王城出，先太子行。",
        "from": "T10n0279_075:0408b04_12",
        "context_with_next_sentence": true
    },
    {
        "source_sentence": "見其太子言辭諷詠，心生愛染，而白母言：『我心願得敬事此人，若不遂情，當自殞滅。』",
        "from": "T10n0279_075:0408b10_13",
        "context_with_next_sentence": true
    },
    {
        "source_sentence": "母告女言：『莫生此念。",
        "from": "T10n0279_075:0408b12_14",
        "context_with_next_sentence": true
    },
    {
        "source_sentence": "何以故？",
        "from": "T10n0279_075:0408b12_15",
        "context_with_next_sentence": true
    },
    {
        "source_sentence": "此甚難得。",
        "from": "T10n0279_075:0408b13_16",
        "context_with_next_sentence": true
    },
    {
        "source_sentence": "此人具足輪王諸相，後當嗣位作轉輪王，有寶女出，騰空自在。",
        "from": "T10n0279_075:0408b13_17",
        "context_with_next_sentence": true
    },
    {
        "source_sentence": "我等卑賤，非其匹偶。",
        "from": "T10n0279_075:0408b14_18",
        "context_with_next_sentence": true
    },
    {
        "source_sentence": "此處難得，勿生是念。』",
        "from": "T10n0279_075:0408b15_19",
        "context_with_next_sentence": true
    },
    {
        "source_sentence": "「彼香芽園側，有一道場，名：法雲光明。",
        "from": "T10n0279_075:0408b15_20",
        "context_with_next_sentence": true
    },
    {
        "source_sentence": "時，有如來名：勝日身，十號具足，於中出現已經七日。",
        "from": "T10n0279_075:0408b16_21",
        "context_with_next_sentence": true
    },
    {
        "source_sentence": "時，彼童女暫時假寐，夢見其佛；從夢覺已，空中有天而告之言：『勝日身如來，於法雲光明道場成等正覺已經七日，諸菩薩眾前後圍遶。",
        "from": "T10n0279_075:0408b17_22",
        "context_with_next_sentence": true
    },
    {
        "source_sentence": "天、龍、夜叉、乾闥婆、阿脩羅、迦樓羅、緊那羅、摩睺羅伽、梵天乃至色究竟天，諸地神、風神、火神、水神、河神、海神、山神、樹神、園神、藥神、主城神等，為見佛故，皆來集會。』",
        "from": "T10n0279_075:0408b21_23",
        "context_with_next_sentence": true
    },
    {
        "source_sentence": "「時，妙德童女夢覩如來故，聞佛功德故，其心安隱，無有怖畏，於太子前而說頌言：「『我身最端正，　　名聞遍十方，　　智慧無等倫，　　善達諸工巧。",
        "from": "T10n0279_075:0408b24_24",
        "context_with_next_sentence": true
    },
    {
        "source_sentence": "　　無量百千眾，　　見我皆貪染；　　我心不於彼，　　而生少愛欲。",
        "from": "T10n0279_075:0408b29_0",
        "context_with_next_sentence": true
    },
    {
        "source_sentence": "　　無瞋亦無恨，　　無嫌亦無喜，　　但發廣大心，　　利益諸眾生。",
        "from": "T10n0279_075:0408c02_0",
        "context_with_next_sentence": true
    },
    {
        "source_sentence": "　　我今見太子，　　具諸功德相，　　其心大欣慶，　　諸根咸悅樂。",
        "from": "T10n0279_075:0408c04_0",
        "context_with_next_sentence": true
    },
    {
        "source_sentence": "　　色如光明寶，　　髮美而右旋，　　額廣眉纖曲，　　我心願事汝。",
        "from": "T10n0279_075:0408c06_0",
        "context_with_next_sentence": true
    },
    {
        "source_sentence": "　　我觀太子身，　　譬若真金像，　　亦如大寶山，　　相好有光明。",
        "from": "T10n0279_075:0408c08_0",
        "context_with_next_sentence": true
    },
    {
        "source_sentence": "　　目廣紺青色，　　月面師子頰，　　喜顏美妙音，　　願垂哀納我！",
        "from": "T10n0279_075:0408c10_0",
        "context_with_next_sentence": true
    },
    {
        "source_sentence": "　　舌相廣長妙，　　猶如赤銅色；　　梵音緊那聲，　　聞者皆歡喜。",
        "from": "T10n0279_075:0408c12_0",
        "context_with_next_sentence": true
    },
    {
        "source_sentence": "　　口方不褰縮，　　齒白悉齊密，　　發言現笑時，　　見者心歡喜。",
        "from": "T10n0279_075:0408c14_0",
        "context_with_next_sentence": true
    },
    {
        "source_sentence": "　　離垢清淨身，　　具相三十二，　　必當於此界，　　而作轉輪位。』",
        "from": "T10n0279_075:0408c16_0",
        "context_with_next_sentence": true
    },
    {
        "source_sentence": "「爾時，太子告彼女言：『汝是誰女？",
        "from": "T10n0279_075:0408c18_0",
        "context_with_next_sentence": true
    },
    {
        "source_sentence": "為誰守護？",
        "from": "T10n0279_075:0408c18_1",
        "context_with_next_sentence": true
    },
    {
        "source_sentence": "若先屬人，我則不應起愛染心。』",
        "from": "T10n0279_075:0408c18_2",
        "context_with_next_sentence": true
    },
    {
        "source_sentence": "「爾時，太子以頌問言：「『汝身極清淨，　　功德相具足；　　我今問於汝，　　汝於誰所住？",
        "from": "T10n0279_075:0408c19_3",
        "context_with_next_sentence": true
    },
    {
        "source_sentence": "　　誰為汝父母？",
        "from": "T10n0279_075:0408c23_0",
        "context_with_next_sentence": true
    },
    {
        "source_sentence": "　　汝今繫屬誰？",
        "from": "T10n0279_075:0408c23_1",
        "context_with_next_sentence": true
    },
    {
        "source_sentence": "　　若已屬於人，　　彼人攝受汝。",
        "from": "T10n0279_075:0408c24_0",
        "context_with_next_sentence": true
    },
    {
        "source_sentence": "　　汝不盜他物，　　汝不有害心，　　汝不作邪婬，　　汝依何語住？",
        "from": "T10n0279_075:0408c25_0",
        "context_with_next_sentence": true
    },
    {
        "source_sentence": "　　不說他人惡，　　不壞他所親，　　不侵他境界，　　不於他恚怒。",
        "from": "T10n0279_075:0408c27_0",
        "context_with_next_sentence": true
    },
    {
        "source_sentence": "　　不生邪險見，　　不作相違業，　　不以諂曲力，　　方便誑世間。",
        "from": "T10n0279_075:0408c29_0",
        "context_with_next_sentence": true
    },
    {
        "source_sentence": "　　尊重父母不？",
        "from": "T10n0279_075:0409a02_0",
        "context_with_next_sentence": true
    },
    {
        "source_sentence": "　　敬善知識不？",
        "from": "T10n0279_075:0409a02_1",
        "context_with_next_sentence": true
    },
    {
        "source_sentence": "　　見諸貧窮人，　　能生攝心不？",
        "from": "T10n0279_075:0409a03_0",
        "context_with_next_sentence": true
    },
    {
        "source_sentence": "　　若有善知識，　　誨示於汝法，　　能生堅固心，　　究竟尊重不？",
        "from": "T10n0279_075:0409a04_0",
        "context_with_next_sentence": true
    },
    {
        "source_sentence": "　　愛樂於佛不？",
        "from": "T10n0279_075:0409a06_0",
        "context_with_next_sentence": true
    },
    {
        "source_sentence": "　　了知菩薩不？",
        "from": "T10n0279_075:0409a06_1",
        "context_with_next_sentence": true
    },
    {
        "source_sentence": "　　眾僧功德海，　　汝能恭敬不？",
        "from": "T10n0279_075:0409a07_0",
        "context_with_next_sentence": true
    },
    {
        "source_sentence": "　　汝能知法不？",
        "from": "T10n0279_075:0409a08_0",
        "context_with_next_sentence": true
    },
    {
        "source_sentence": "　　能淨眾生不？",
        "from": "T10n0279_075:0409a08_1",
        "context_with_next_sentence": true
    },
    {
        "source_sentence": "　　為住於法中，　　為住於非法？",
        "from": "T10n0279_075:0409a09_0",
        "context_with_next_sentence": true
    },
    {
        "source_sentence": "　　見諸孤獨者，　　能起慈心不？",
        "from": "T10n0279_075:0409a10_0",
        "context_with_next_sentence": true
    },
    {
        "source_sentence": "　　見惡道眾生，　　能生大悲不？",
        "from": "T10n0279_075:0409a11_0",
        "context_with_next_sentence": true
    },
    {
        "source_sentence": "　　見他得榮樂，　　能生歡喜不？",
        "from": "T10n0279_075:0409a12_0",
        "context_with_next_sentence": true
    },
    {
        "source_sentence": "　　他來逼迫汝，　　汝無瞋惱不？",
        "from": "T10n0279_075:0409a13_0",
        "context_with_next_sentence": true
    },
    {
        "source_sentence": "　　汝發菩提意，　　開悟眾生不？",
        "from": "T10n0279_075:0409a14_0",
        "context_with_next_sentence": true
    },
    {
        "source_sentence": "　　無邊劫修行，　　能無疲倦不？』",
        "from": "T10n0279_075:0409a15_0",
        "context_with_next_sentence": true
    },
    {
        "source_sentence": "「爾時，女母為其太子而說頌言：「『太子汝應聽，　　我今說此女，　　初生及成長，　　一切諸因緣。",
        "from": "T10n0279_075:0409a16_0",
        "context_with_next_sentence": true
    },
    {
        "source_sentence": "　　太子始生日，　　即從蓮華生，　　其目淨修廣，　　肢節悉具足。",
        "from": "T10n0279_075:0409a19_0",
        "context_with_next_sentence": true
    },
    {
        "source_sentence": "　　我曾於春月，　　遊觀娑羅園，　　普見諸藥草，　　種種皆榮茂。",
        "from": "T10n0279_075:0409a21_0",
        "context_with_next_sentence": true
    },
    {
        "source_sentence": "　　奇樹發妙華，　　望之如慶雲；　　好鳥相和鳴，　　林間共歡樂。",
        "from": "T10n0279_075:0409a23_0",
        "context_with_next_sentence": true
    },
    {
        "source_sentence": "　　同遊八百女，　　端正奪人心，　　被服皆嚴麗，　　歌詠悉殊美。",
        "from": "T10n0279_075:0409a25_0",
        "context_with_next_sentence": true
    },
    {
        "source_sentence": "　　彼園有浴池，　　名曰蓮華幢；　　我於池岸坐，　　采女眾圍遶。",
        "from": "T10n0279_075:0409a27_0",
        "context_with_next_sentence": true
    },
    {
        "source_sentence": "　　於彼蓮池內，　　忽生千葉華，　　寶葉瑠璃莖，　　閻浮金為臺。",
        "from": "T10n0279_075:0409a29_0",
        "context_with_next_sentence": true
    },
    {
        "source_sentence": "　　爾時夜分盡，　　日光初出現，　　其蓮正開剖，　　放大清淨光。",
        "from": "T10n0279_075:0409b02_0",
        "context_with_next_sentence": true
    },
    {
        "source_sentence": "　　其光極熾盛，　　譬如日初出，　　普照閻浮提，　　眾歎未曾有。",
        "from": "T10n0279_075:0409b04_0",
        "context_with_next_sentence": true
    },
    {
        "source_sentence": "　　時見此玉女，　　從彼蓮華生，　　其身甚清淨，　　肢分皆圓滿。",
        "from": "T10n0279_075:0409b06_0",
        "context_with_next_sentence": true
    },
    {
        "source_sentence": "　　此是人間寶，　　從於淨業生，　　宿因無失壞，　　今受此果報。",
        "from": "T10n0279_075:0409b08_0",
        "context_with_next_sentence": true
    },
    {
        "source_sentence": "　　紺髮青蓮眼，　　梵聲金色光，　　華鬘眾寶髻，　　清淨無諸垢。",
        "from": "T10n0279_075:0409b10_0",
        "context_with_next_sentence": true
    },
    {
        "source_sentence": "　　肢節悉具足，　　其身無缺減，　　譬如真金像，　　安處寶華中。",
        "from": "T10n0279_075:0409b12_0",
        "context_with_next_sentence": true
    },
    {
        "source_sentence": "　　毛孔栴檀香，　　普熏於一切；　　口出青蓮香，　　常演梵音聲。",
        "from": "T10n0279_075:0409b14_0",
        "context_with_next_sentence": true
    },
    {
        "source_sentence": "　　此女所住處，　　常有天音樂；　　不應下劣人，　　而當如是偶。",
        "from": "T10n0279_075:0409b16_0",
        "context_with_next_sentence": true
    },
    {
        "source_sentence": "　　世間無有人，　　堪與此為夫，　　唯汝相嚴身，　　願垂見納受！",
        "from": "T10n0279_075:0409b18_0",
        "context_with_next_sentence": true
    },
    {
        "source_sentence": "　　非長亦非短，　　非麁亦非細，　　種種悉端嚴，　　願垂見納受！",
        "from": "T10n0279_075:0409b20_0",
        "context_with_next_sentence": true
    },
    {
        "source_sentence": "　　文字算數法，　　工巧諸技藝，　　一切皆通達，　　願垂見納受！",
        "from": "T10n0279_075:0409b22_0",
        "context_with_next_sentence": true
    },
    {
        "source_sentence": "　　善了諸兵法，　　巧斷眾諍訟，　　能調難可調，　　願垂見納受！",
        "from": "T10n0279_075:0409b24_0",
        "context_with_next_sentence": true
    },
    {
        "source_sentence": "　　其身甚清淨，　　見者無厭足，　　功德自莊嚴，　　汝應垂納受！",
        "from": "T10n0279_075:0409b26_0",
        "context_with_next_sentence": true
    },
    {
        "source_sentence": "　　眾生所有患，　　善達彼緣起，　　應病而與藥，　　一切能消滅。",
        "from": "T10n0279_075:0409b28_0",
        "context_with_next_sentence": true
    },
    {
        "source_sentence": "　　閻浮語言法，　　差別無量種，　　乃至妓樂音，　　靡不皆通達。",
        "from": "T10n0279_075:0409c01_0",
        "context_with_next_sentence": true
    },
    {
        "source_sentence": "　　婦人之所能，　　此女一切知，　　而無女人過，　　願垂速納受！",
        "from": "T10n0279_075:0409c03_0",
        "context_with_next_sentence": true
    },
    {
        "source_sentence": "　　不嫉亦不慳，　　無貪亦無恚，　　質直性柔軟，　　離諸麁獷惡。",
        "from": "T10n0279_075:0409c05_0",
        "context_with_next_sentence": true
    },
    {
        "source_sentence": "　　恭敬於尊者，　　奉事無違逆，　　樂修諸善行，　　此能隨順汝。",
        "from": "T10n0279_075:0409c07_0",
        "context_with_next_sentence": true
    },
    {
        "source_sentence": "　　若見於老病，　　貧窮在苦難，　　無救無所依，　　常生大慈愍。",
        "from": "T10n0279_075:0409c09_0",
        "context_with_next_sentence": true
    },
    {
        "source_sentence": "　　常觀第一義，　　不求自利樂，　　但願益眾生，　　以此莊嚴心。",
        "from": "T10n0279_075:0409c11_0",
        "context_with_next_sentence": true
    },
    {
        "source_sentence": "　　行住與坐臥，　　一切無放逸；　　言說及默然，　　見者咸欣樂。",
        "from": "T10n0279_075:0409c13_0",
        "context_with_next_sentence": true
    },
    {
        "source_sentence": "　　雖於一切處，　　皆無染著心；　　見有功德人，　　樂觀無厭足。",
        "from": "T10n0279_075:0409c15_0",
        "context_with_next_sentence": true
    },
    {
        "source_sentence": "　　尊重善知識，　　樂見離惡人；　　其心不躁動，　　先思後作業。",
        "from": "T10n0279_075:0409c17_0",
        "context_with_next_sentence": true
    },
    {
        "source_sentence": "　　福智所莊嚴，　　一切無怨恨，　　女人中最上，　　宜應事太子。』",
        "from": "T10n0279_075:0409c19_0",
        "context_with_next_sentence": true
    },
    {
        "source_sentence": "「爾時，太子入香芽園已，告其妙德及善現言：『善女！",
        "from": "T10n0279_075:0409c21_0",
        "context_with_next_sentence": true
    },
    {
        "source_sentence": "我趣求阿耨多羅三藐三菩提，當於盡未來際無量劫，集一切智助道之法，修無邊菩薩行，淨一切波羅蜜，供養一切諸如來，護持一切諸佛教，嚴淨一切佛國土，當令一切如來種性不斷，當隨一切眾生種性而普成熟，當滅一切眾生生死苦置於究竟安樂處，當淨治一切眾生智慧眼，當修習一切菩薩所修行，當安住一切菩薩平等心，當成就一切菩薩所行地，當令一切眾生普歡喜；當捨一切物，盡未來際行檀波羅蜜，令一切眾生普得滿足衣服飲食、妻妾男女、頭目手足，如是一切內外所有，悉當捨施，無所吝惜。",
        "from": "T10n0279_075:0409c22_1",
        "context_with_next_sentence": true
    },
    {
        "source_sentence": "當於爾時，汝或於我而作障難：施財物時，汝心吝惜；施男女時，汝心痛惱；割肢體時，汝心憂悶；捨汝出家，汝心悔恨。』",
        "from": "T10n0279_075:0410a04_2",
        "context_with_next_sentence": true
    },
    {
        "source_sentence": "「爾時，太子即為妙德而說頌言：「『哀愍眾生故，　　我發菩提心，　　當於無量劫，　　習行一切智。",
        "from": "T10n0279_075:0410a07_3",
        "context_with_next_sentence": true
    },
    {
        "source_sentence": "　　無量大劫中，　　淨修諸願海，　　入地及治障，　　悉經無量劫。",
        "from": "T10n0279_075:0410a11_0",
        "context_with_next_sentence": true
    },
    {
        "source_sentence": "　　三世諸佛所，　　學六波羅蜜，　　具足方便行，　　成就菩提道。",
        "from": "T10n0279_075:0410a13_0",
        "context_with_next_sentence": true
    },
    {
        "source_sentence": "　　十方垢穢剎，　　我當悉嚴淨；　　一切惡道難，　　我當令永出。",
        "from": "T10n0279_075:0410a15_0",
        "context_with_next_sentence": true
    },
    {
        "source_sentence": "　　我當以方便，　　廣度諸群生，　　令滅愚癡暗，　　住於佛智道。",
        "from": "T10n0279_075:0410a17_0",
        "context_with_next_sentence": true
    },
    {
        "source_sentence": "　　當供一切佛，　　當淨一切地，　　起大慈悲心，　　悉捨內外物。",
        "from": "T10n0279_075:0410a19_0",
        "context_with_next_sentence": true
    },
    {
        "source_sentence": "　　汝見來乞者，　　或生慳吝心；　　我心常樂施，　　汝勿違於我。",
        "from": "T10n0279_075:0410a21_0",
        "context_with_next_sentence": true
    },
    {
        "source_sentence": "　　若見我施頭，　　慎勿生憂惱；　　我今先語汝，　　令汝心堅固。",
        "from": "T10n0279_075:0410a23_0",
        "context_with_next_sentence": true
    },
    {
        "source_sentence": "　　乃至截手足，　　汝勿嫌乞者；　　汝今聞我語，　　應可諦思惟。",
        "from": "T10n0279_075:0410a25_0",
        "context_with_next_sentence": true
    },
    {
        "source_sentence": "　　男女所愛物，　　一切我皆捨；　　汝能順我心，　　我當成汝意。』",
        "from": "T10n0279_075:0410a27_0",
        "context_with_next_sentence": true
    },
    {
        "source_sentence": "「爾時，童女白太子言：『敬奉來教。』",
        "from": "T10n0279_075:0410a29_0",
        "context_with_next_sentence": true
    },
    {
        "source_sentence": "即說頌言：「『無量劫海中，　　地獄火焚身；　　若能眷納我，　　甘心受此苦。",
        "from": "T10n0279_075:0410a29_1",
        "context_with_next_sentence": true
    },
    {
        "source_sentence": "　　無量受生處，　　碎身如微塵；　　若能眷納我，　　甘心受此苦。",
        "from": "T10n0279_075:0410b03_0",
        "context_with_next_sentence": true
    },
    {
        "source_sentence": "　　無量劫頂戴，　　廣大金剛山；　　若能眷納我，　　甘心受此苦。",
        "from": "T10n0279_075:0410b05_0",
        "context_with_next_sentence": true
    },
    {
        "source_sentence": "　　無量生死海，　　以我身肉施；　　汝得法王處，　　願令我亦然！",
        "from": "T10n0279_075:0410b07_0",
        "context_with_next_sentence": true
    },
    {
        "source_sentence": "　　若能眷納我，　　與我為主者，　　生生行施處，　　願常以我施！",
        "from": "T10n0279_075:0410b09_0",
        "context_with_next_sentence": true
    },
    {
        "source_sentence": "　　為愍眾生苦，　　而發菩提心；　　既已攝眾生，　　亦當攝受我。",
        "from": "T10n0279_075:0410b11_0",
        "context_with_next_sentence": true
    },
    {
        "source_sentence": "　　我不求豪富，　　不貪五欲樂，　　但為共行法，　　願以仁為主！",
        "from": "T10n0279_075:0410b13_0",
        "context_with_next_sentence": true
    },
    {
        "source_sentence": "　　紺青修廣眼，　　慈愍觀世間，　　不起染著心，　　必成菩薩道。",
        "from": "T10n0279_075:0410b15_0",
        "context_with_next_sentence": true
    },
    {
        "source_sentence": "　　太子所行處，　　地出眾寶華，　　必作轉輪王，　　願能眷納我！",
        "from": "T10n0279_075:0410b17_0",
        "context_with_next_sentence": true
    },
    {
        "source_sentence": "　　我曾夢見此，　　妙法菩提場，　　如來樹下坐，　　無量眾圍遶。",
        "from": "T10n0279_075:0410b19_0",
        "context_with_next_sentence": true
    },
    {
        "source_sentence": "　　我夢彼如來，　　身如真金山，　　以手摩我頂，　　寤已心歡喜。",
        "from": "T10n0279_075:0410b21_0",
        "context_with_next_sentence": true
    },
    {
        "source_sentence": "　　往昔眷屬天，　　名曰喜光明；　　彼天為我說，　　道場佛興世。",
        "from": "T10n0279_075:0410b23_0",
        "context_with_next_sentence": true
    },
    {
        "source_sentence": "　　我曾生是念：　　願見太子身。",
        "from": "T10n0279_075:0410b25_0",
        "context_with_next_sentence": true
    },
    {
        "source_sentence": "　　彼天報我言：　　汝今當得見。",
        "from": "T10n0279_075:0410b26_0",
        "context_with_next_sentence": true
    },
    {
        "source_sentence": "　　我昔所志願，　　於今悉成滿；　　唯願俱往詣，　　供養彼如來！』",
        "from": "T10n0279_075:0410b27_0",
        "context_with_next_sentence": true
    },
    {
        "source_sentence": "「爾時，太子聞勝日身如來名，生大歡喜，願見彼佛，以五百摩尼寶散其女上，冠以妙藏光明寶冠，被以火焰摩尼寶衣。",
        "from": "T10n0279_075:0410b29_0",
        "context_with_next_sentence": true
    },
    {
        "source_sentence": "其女爾時，心不動搖，亦無喜相；但合掌恭敬，瞻仰太子，目不暫捨。",
        "from": "T10n0279_075:0410c02_1",
        "context_with_next_sentence": true
    },
    {
        "source_sentence": "「其母善現，於太子前而說頌言：「『此女極端正，　　功德莊嚴身；　　昔願奉太子，　　今意已滿足。",
        "from": "T10n0279_075:0410c04_2",
        "context_with_next_sentence": true
    },
    {
        "source_sentence": "　　持戒有智慧，　　具足諸功德；　　普於一切世，　　最勝無倫匹。",
        "from": "T10n0279_075:0410c07_0",
        "context_with_next_sentence": true
    },
    {
        "source_sentence": "　　此女蓮華生，　　種姓無譏醜，　　太子同行業，　　遠離一切過。",
        "from": "T10n0279_075:0410c09_0",
        "context_with_next_sentence": true
    },
    {
        "source_sentence": "　　此女身柔軟，　　猶如天繒纊；　　其手所觸摩，　　眾患悉除滅。",
        "from": "T10n0279_075:0410c11_0",
        "context_with_next_sentence": true
    },
    {
        "source_sentence": "　　毛孔出妙香，　　芬馨最無比；　　眾生若聞者，　　悉住於淨戒。",
        "from": "T10n0279_075:0410c13_0",
        "context_with_next_sentence": true
    },
    {
        "source_sentence": "　　身色如真金，　　端坐華臺上；　　眾生若見者，　　離害具慈心。",
        "from": "T10n0279_075:0410c15_0",
        "context_with_next_sentence": true
    },
    {
        "source_sentence": "　　言音極柔軟，　　聽之無不喜；　　眾生若得聞，　　悉離諸惡業。",
        "from": "T10n0279_075:0410c17_0",
        "context_with_next_sentence": true
    },
    {
        "source_sentence": "　　心淨無瑕垢，　　遠離諸諂曲，　　稱心而發言，　　聞者皆歡喜。",
        "from": "T10n0279_075:0410c19_0",
        "context_with_next_sentence": true
    },
    {
        "source_sentence": "　　調柔具慚愧，　　恭敬於尊宿，　　無貪亦無誑，　　憐愍諸眾生。",
        "from": "T10n0279_075:0410c21_0",
        "context_with_next_sentence": true
    },
    {
        "source_sentence": "　　此女心不恃，　　色相及眷屬；　　但以清淨心，　　恭敬一切佛。』",
        "from": "T10n0279_075:0410c23_0",
        "context_with_next_sentence": true
    },
    {
        "source_sentence": "「爾時，太子與妙德女及十千采女并其眷屬，出香芽園，詣法雲光明道場。",
        "from": "T10n0279_075:0410c25_0",
        "context_with_next_sentence": true
    },
    {
        "source_sentence": "至已下車，步進詣如來所。",
        "from": "T10n0279_075:0410c26_1",
        "context_with_next_sentence": true
    },
    {
        "source_sentence": "見佛身相端嚴寂靜，諸根調順，內外清淨，如大龍池無諸垢濁；皆生淨信，踊躍歡喜，頂禮佛足，遶無數匝。",
        "from": "T10n0279_075:0410c27_2",
        "context_with_next_sentence": true
    },
    {
        "source_sentence": "于時，太子及妙德女，各持五百妙寶蓮華供散彼佛。",
        "from": "T10n0279_075:0410c29_3",
        "context_with_next_sentence": true
    },
    {
        "source_sentence": "太子為佛造五百精舍，一一皆以香木所成，眾寶莊嚴，五百摩尼以為間錯。",
        "from": "T10n0279_075:0411a01_4",
        "context_with_next_sentence": true
    },
    {
        "source_sentence": "時，佛為說普眼燈門修多羅；聞是經已，於一切法中得三昧海，所謂：得普照一切佛願海三昧、普照三世藏三昧、現見一切佛道場三昧、普照一切眾生三昧、普照一切世間智燈三昧、普照一切眾生根智燈三昧、救護一切眾生光明雲三昧、普照一切眾生大明燈三昧、演一切佛法輪三昧、具足普賢清淨行三昧。",
        "from": "T10n0279_075:0411a03_5",
        "context_with_next_sentence": true
    },
    {
        "source_sentence": "時，妙德女得三昧，名：難勝海藏，於阿耨多羅三藐三菩提永不退轉。",
        "from": "T10n0279_075:0411a10_6",
        "context_with_next_sentence": true
    },
    {
        "source_sentence": "「時，彼太子與妙德女并其眷屬，頂禮佛足，遶無數匝，辭退還宮；詣父王所，拜跪畢已，奉白王言：『大王當知，勝日身如來出興於世，於此國內法雲光明菩提場中成等正覺，于今未久。』",
        "from": "T10n0279_075:0411a12_7",
        "context_with_next_sentence": true
    },
    {
        "source_sentence": "爾時，大王語太子言：『是誰為汝說如是事？",
        "from": "T10n0279_075:0411a16_8",
        "context_with_next_sentence": true
    },
    {
        "source_sentence": "天耶？",
        "from": "T10n0279_075:0411a17_9",
        "context_with_next_sentence": true
    },
    {
        "source_sentence": "人耶？』",
        "from": "T10n0279_075:0411a17_10",
        "context_with_next_sentence": true
    },
    {
        "source_sentence": "太子白言：『是此具足妙德女說。』",
        "from": "T10n0279_075:0411a17_11",
        "context_with_next_sentence": true
    },
    {
        "source_sentence": "時，王聞已，歡喜無量，譬如貧人得大伏藏，作如是念：『佛無上寶難可值遇，若得見佛，永斷一切惡道怖畏。",
        "from": "T10n0279_075:0411a18_12",
        "context_with_next_sentence": true
    },
    {
        "source_sentence": "佛如醫王，能治一切諸煩惱病，能救一切生死大苦；佛如導師，能令眾生至於究竟安隱住處。』",
        "from": "T10n0279_075:0411a20_13",
        "context_with_next_sentence": true
    },
    {
        "source_sentence": "作是念已，集諸小王、群臣、眷屬，及以剎利、婆羅門等一切大眾，便捨王位，授與太子；灌頂訖已，與萬人俱，往詣佛所；到已禮足，遶無數匝，并其眷屬悉皆退坐。",
        "from": "T10n0279_075:0411a22_14",
        "context_with_next_sentence": true
    },
    {
        "source_sentence": "「爾時，如來觀察彼王及諸大眾，白毫相中放大光明，名：一切世間心燈，普照十方無量世界，住於一切世主之前，示現如來不可思議大神通力，普令一切應受化者心得清淨。",
        "from": "T10n0279_075:0411a26_15",
        "context_with_next_sentence": true
    },
    {
        "source_sentence": "爾時，如來以不思議自在神力，現身超出一切世間，以圓滿音普為大眾說陀羅尼，名：一切法義離闇燈，佛剎微塵數陀羅尼而為眷屬。",
        "from": "T10n0279_075:0411b01_16",
        "context_with_next_sentence": true
    },
    {
        "source_sentence": "彼王聞已，即時獲得大智光明；其眾會中，有閻浮提微塵數菩薩，俱時證得此陀羅尼；六十萬那由他人，盡諸有漏，心得解脫；十千眾生，遠塵離垢，得法眼淨；無量眾生，發菩提心。",
        "from": "T10n0279_075:0411b04_17",
        "context_with_next_sentence": true
    },
    {
        "source_sentence": "時，佛又以不思議力廣現神變，普於十方無量世界演三乘法化度眾生。",
        "from": "T10n0279_075:0411b08_18",
        "context_with_next_sentence": true
    },
    {
        "source_sentence": "「時，彼父王作如是念：『我若在家，不能證得如是妙法；若於佛所出家學道，即當成就。』",
        "from": "T10n0279_075:0411b10_19",
        "context_with_next_sentence": true
    },
    {
        "source_sentence": "作是念已，前白佛言：『願得從佛出家修學！』",
        "from": "T10n0279_075:0411b12_20",
        "context_with_next_sentence": true
    },
    {
        "source_sentence": "佛言：『隨意，宜自知時。』",
        "from": "T10n0279_075:0411b13_21",
        "context_with_next_sentence": true
    },
    {
        "source_sentence": "時，財主王與十千人，皆於佛所同時出家。",
        "from": "T10n0279_075:0411b13_22",
        "context_with_next_sentence": true
    },
    {
        "source_sentence": "未久之間，悉得成就一切法義離闇燈陀羅尼，亦得如上諸三昧門，又得菩薩十神通門，又得菩薩無邊辯才，又得菩薩無礙淨身，往詣十方諸如來所聽受其法，為大法師演說妙法；復以神力遍十方剎，隨眾生心而為現身，讚佛出現，說佛本行，示佛本緣，稱揚如來自在神力，護持於佛所說教法。",
        "from": "T10n0279_075:0411b14_23",
        "context_with_next_sentence": true
    },
    {
        "source_sentence": "「爾時，太子於十五日在正殿上，采女圍遶，七寶自至——一者、輪寶，名：無礙行；二者、象寶，名：金剛身；三者、馬寶，名：迅疾風；四者、珠寶，名：日光藏；五者、女寶，名：具妙德；六、藏臣寶，名為：大財；七、主兵寶，名：離垢眼。",
        "from": "T10n0279_075:0411b21_24",
        "context_with_next_sentence": true
    },
    {
        "source_sentence": "——七寶具足，為轉輪王，王閻浮提，正法治世，人民快樂。",
        "from": "T10n0279_075:0411b25_25",
        "context_with_next_sentence": true
    },
    {
        "source_sentence": "王有千子，端正勇健，能伏怨敵。",
        "from": "T10n0279_075:0411b27_26",
        "context_with_next_sentence": true
    },
    {
        "source_sentence": "其閻浮提中有八十王城，一一城中有五百僧坊，一一僧坊立佛支提，皆悉高廣，以眾妙寶而為校飾；一一王城皆請如來，以不思議眾妙供具而為供養。",
        "from": "T10n0279_075:0411b27_27",
        "context_with_next_sentence": true
    },
    {
        "source_sentence": "佛入城時，現大神力，令無量眾生種諸善根，無量眾生心得清淨，見佛歡喜，發菩提意，起大悲心，利益眾生，勤修佛法，入真實義，住於法性，了法平等，獲三世智，等觀三世，知一切佛出興次第，說種種法攝取眾生，發菩薩願，入菩薩道，知如來法，成就法海，能普現身遍一切剎，知眾生根及其性欲，令其發起一切智願。",
        "from": "T10n0279_075:0411c02_28",
        "context_with_next_sentence": true
    },
    {
        "source_sentence": "「佛子！",
        "from": "T10n0279_075:0411c09_29",
        "context_with_next_sentence": true
    },
    {
        "source_sentence": "於汝意云何，彼時太子得輪王位供養佛者，豈異人乎？",
        "from": "T10n0279_075:0411c09_30",
        "context_with_next_sentence": true
    },
    {
        "source_sentence": "今釋迦牟尼佛是也。",
        "from": "T10n0279_075:0411c10_31",
        "context_with_next_sentence": true
    },
    {
        "source_sentence": "財主王者，寶華佛是。",
        "from": "T10n0279_075:0411c11_32",
        "context_with_next_sentence": true
    },
    {
        "source_sentence": "其寶華佛，現在東方過世界海微塵數佛剎有世界海，名：現法界虛空影像雲，中有世界種，名：普現三世影摩尼王，彼世界種中有世界，名：圓滿光，中有道場，名：現一切世主身，寶華如來於此成阿耨多羅三藐三菩提，不可說佛剎微塵數諸菩薩眾前後圍遶而為說法。",
        "from": "T10n0279_075:0411c11_33",
        "context_with_next_sentence": true
    },
    {
        "source_sentence": "寶華如來往昔修行菩薩道時，淨此世界海；其世界海中去、來、今佛出興世者，皆是寶華如來為菩薩時教化令發阿耨多羅三藐三菩提心。",
        "from": "T10n0279_075:0411c17_34",
        "context_with_next_sentence": true
    },
    {
        "source_sentence": "彼時女母善現者，今我母善目是。",
        "from": "T10n0279_075:0411c21_35",
        "context_with_next_sentence": true
    },
    {
        "source_sentence": "其王眷屬，今如來所眾會是也，皆具修行普賢諸行成滿大願，雖恒在此眾會道場而能普現一切世間，住諸菩薩平等三昧，常得現見一切諸佛，一切如來以等虛空妙音聲雲演正法輪悉能聽受，於一切法悉得自在，名稱普聞諸佛國土，普詣一切道場之所，普現一切眾生之前，隨其所應教化調伏，盡未來劫修菩薩道恒無間斷，成滿普賢廣大誓願。",
        "from": "T10n0279_075:0411c21_36",
        "context_with_next_sentence": true
    },
    {
        "source_sentence": "「佛子！",
        "from": "T10n0279_075:0411c29_37",
        "context_with_next_sentence": true
    },
    {
        "source_sentence": "其妙德女與威德主轉輪聖王以四事供養勝日身如來者，我身是也。",
        "from": "T10n0279_075:0412a01_38",
        "context_with_next_sentence": true
    },
    {
        "source_sentence": "彼佛滅後，其世界中，六十億百千那由他佛出興於世，我皆與王承事供養。",
        "from": "T10n0279_075:0412a02_39",
        "context_with_next_sentence": true
    },
    {
        "source_sentence": "其第一佛，名：清淨身；次名：一切智月光明身；次名：閻浮檀金光明王；次名：諸相莊嚴身；次名：妙月光；次名：智觀幢；次名：大智光；次名：金剛那羅延精進；次名：智力無能勝；次名：普安詳智；次名：離垢勝智雲；次名：師子智光明；次名：光明髻；次名：功德光明幢；次名：智日幢；次名：寶蓮華開敷身；次名：福德嚴淨光；次名：智焰雲；次名：普照月；次名：莊嚴蓋妙音聲；次名：師子勇猛智光明；次名：法界月；次名：現虛空影像開悟眾生心；次名：恒嗅寂滅香；次名：普震寂靜音；次名：甘露山；次名：法海音；次名：堅固網；次名：佛影髻；次名：月光毫；次名：辯才口；次名：覺華智；次名：寶焰山；次名：功德星；次名：寶月幢；次名：三昧身；次名：寶光王；次名：普智行；次名：焰海燈；次名：離垢法音王；次名：無比德名稱幢；次名：修臂；次名：本願清淨月；次名：照義燈；次名：深遠音；次名：毘盧遮那勝藏王；次名：諸乘幢；次名：法海妙蓮華。",
        "from": "T10n0279_075:0412a04_40",
        "context_with_next_sentence": true
    },
    {
        "source_sentence": "佛子！",
        "from": "T10n0279_075:0412a22_41",
        "context_with_next_sentence": true
    },
    {
        "source_sentence": "彼劫中，有如是等六十億百千那由他佛出興于世，我皆親近承事供養。",
        "from": "T10n0279_075:0412a22_42",
        "context_with_next_sentence": true
    },
    {
        "source_sentence": "「其最後佛，名：廣大解，於彼佛所，得淨智眼。",
        "from": "T10n0279_075:0412a23_43",
        "context_with_next_sentence": true
    },
    {
        "source_sentence": "爾時，彼佛入城教化。",
        "from": "T10n0279_075:0412a24_44",
        "context_with_next_sentence": true
    },
    {
        "source_sentence": "我為王妃，與王禮覲，以眾妙物而為供養，於其佛所聞說出生一切如來燈法門，即時獲得觀察一切菩薩三昧海境界解脫。",
        "from": "T10n0279_075:0412a25_45",
        "context_with_next_sentence": true
    },
    {
        "source_sentence": "佛子！",
        "from": "T10n0279_075:0412a28_46",
        "context_with_next_sentence": true
    },
    {
        "source_sentence": "我得此解脫已，與菩薩於佛剎微塵數劫勤加修習，於佛剎微塵數劫中承事供養無量諸佛；或於一劫承事一佛，或二、或三、或不可說，或值佛剎微塵數佛，悉皆親近承事供養，而未能知菩薩之身形量色貌及其身業心行智慧三昧境界。",
        "from": "T10n0279_075:0412a28_47",
        "context_with_next_sentence": true
    },
    {
        "source_sentence": "「佛子！",
        "from": "T10n0279_075:0412b04_48",
        "context_with_next_sentence": true
    },
    {
        "source_sentence": "若有眾生，得見菩薩修菩提行，若疑若信；菩薩皆以世、出世間種種方便而攝取之，以為眷屬，令於阿耨多羅三藐三菩提得不退轉。",
        "from": "T10n0279_075:0412b04_49",
        "context_with_next_sentence": true
    },
    {
        "source_sentence": "佛子！",
        "from": "T10n0279_075:0412b07_50",
        "context_with_next_sentence": true
    },
    {
        "source_sentence": "我見彼佛得此解脫已，與菩薩於百佛剎微塵數劫而共修習；於其劫中，所有諸佛出興于世，我皆親近承事供養，聽所說法讀誦受持。",
        "from": "T10n0279_075:0412b08_51",
        "context_with_next_sentence": true
    },
    {
        "source_sentence": "於彼一切諸如來所，得此解脫種種法門，知種種三世，入種種剎海，見種種成正覺，入種種佛眾會，發菩薩種種大願，修菩薩種種妙行，得菩薩種種解脫，然未能知菩薩所得普賢解脫門。",
        "from": "T10n0279_075:0412b11_52",
        "context_with_next_sentence": true
    },
    {
        "source_sentence": "何以故？",
        "from": "T10n0279_075:0412b15_53",
        "context_with_next_sentence": true
    },
    {
        "source_sentence": "菩薩普賢解脫門，如太虛空，如眾生名，如三世海，如十方海，如法界海，無量無邊。",
        "from": "T10n0279_075:0412b15_54",
        "context_with_next_sentence": true
    },
    {
        "source_sentence": "佛子！",
        "from": "T10n0279_075:0412b17_55",
        "context_with_next_sentence": true
    },
    {
        "source_sentence": "菩薩普賢解脫門，與如來境界等。",
        "from": "T10n0279_075:0412b17_56",
        "context_with_next_sentence": true
    },
    {
        "source_sentence": "「佛子！",
        "from": "T10n0279_075:0412b18_57",
        "context_with_next_sentence": true
    },
    {
        "source_sentence": "我於佛剎微塵數劫，觀菩薩身無有厭足。",
        "from": "T10n0279_075:0412b18_58",
        "context_with_next_sentence": true
    },
    {
        "source_sentence": "如多欲人男女集會，遞相愛染，起於無量妄想思覺。",
        "from": "T10n0279_075:0412b19_59",
        "context_with_next_sentence": true
    },
    {
        "source_sentence": "我亦如是，觀菩薩身一一毛孔，念念見無量無邊廣大世界種種安住、種種莊嚴、種種形狀，有種種山、種種地、種種雲、種種名、種種佛興、種種道場、種種眾會，演種種修多羅，說種種灌頂、種種諸乘、種種方便、種種清淨。",
        "from": "T10n0279_075:0412b20_60",
        "context_with_next_sentence": true
    },
    {
        "source_sentence": "又於菩薩一一毛孔，念念常見無邊佛海，坐種種道場，現種種神變，轉種種法輪，說種種修多羅，恒不斷絕。",
        "from": "T10n0279_075:0412b25_61",
        "context_with_next_sentence": true
    },
    {
        "source_sentence": "又於菩薩一一毛孔，見無邊眾生海種種住處、種種形貌、種種作業、種種諸根。",
        "from": "T10n0279_075:0412b28_62",
        "context_with_next_sentence": true
    },
    {
        "source_sentence": "又於菩薩一一毛孔，見三世諸菩薩無邊行門，所謂：無邊廣大願、無邊差別地、無邊波羅蜜、無邊往昔事、無邊大慈門、無邊大悲雲、無邊大喜心、無邊攝取眾生方便。",
        "from": "T10n0279_075:0412b29_63",
        "context_with_next_sentence": true
    },
    {
        "source_sentence": "「佛子！",
        "from": "T10n0279_075:0412c04_64",
        "context_with_next_sentence": true
    },
    {
        "source_sentence": "我於佛剎微塵數劫，念念如是觀於菩薩一一毛孔，已所至處而不重至，已所見處而不重見，求其邊際竟不可得，乃至見彼悉達太子住於宮中、采女圍遶。",
        "from": "T10n0279_075:0412c04_65",
        "context_with_next_sentence": true
    },
    {
        "source_sentence": "我以解脫力，觀於菩薩一一毛孔，悉見三世法界中事。",
        "from": "T10n0279_075:0412c08_66",
        "context_with_next_sentence": true
    },
    {
        "source_sentence": "「佛子！",
        "from": "T10n0279_075:0412c09_67",
        "context_with_next_sentence": true
    },
    {
        "source_sentence": "我唯得此觀察菩薩三昧海解脫。",
        "from": "T10n0279_075:0412c09_68",
        "context_with_next_sentence": true
    },
    {
        "source_sentence": "如諸菩薩摩訶薩，究竟無量諸方便海，為一切眾生現隨類身，為一切眾生說隨樂行，於一一毛孔現無邊色相海；知諸法性無性為性，知眾生性同虛空相無有分別，知佛神力同於如如，遍一切處示現無邊解脫境界；於一念中，能自在入廣大法界，遊戲一切諸地法門。",
        "from": "T10n0279_075:0412c10_69",
        "context_with_next_sentence": true
    },
    {
        "source_sentence": "而我云何能知能說彼功德行？",
        "from": "T10n0279_075:0412c16_70",
        "context_with_next_sentence": true
    },
    {
        "source_sentence": "「善男子！",
        "from": "T10n0279_075:0412c17_71",
        "context_with_next_sentence": true
    },
    {
        "source_sentence": "此世界中，有佛母摩耶。",
        "from": "T10n0279_075:0412c17_72",
        "context_with_next_sentence": true
    },
    {
        "source_sentence": "汝詣彼問：菩薩云何修菩薩行，於諸世間無所染著，供養諸佛恒無休息，作菩薩業永不退轉，離一切障礙、入菩薩解脫不由於他，住一切菩薩道，詣一切如來所，攝一切眾生界，盡未來劫修菩薩行、發大乘願，增長一切眾生善根常無休息？」",
        "from": "T10n0279_075:0412c18_0",
        "context_with_next_sentence": true
    },
    {
        "source_sentence": "爾時，釋迦瞿波女，欲重明此解脫義，承佛神力即說頌言：「若有見菩薩，　　修行種種行，　起善不善心，　　菩薩皆攝取。",
        "from": "T10n0279_075:0412c23_1",
        "context_with_next_sentence": true
    },
    {
        "source_sentence": "　乃往久遠世，　　過百剎塵劫，　有劫名清淨，　　世界名光明。",
        "from": "T10n0279_075:0412c27_0",
        "context_with_next_sentence": true
    },
    {
        "source_sentence": "　此劫佛興世，　　六十千萬億；　最後天人主，　　號曰法幢燈。",
        "from": "T10n0279_075:0412c29_0",
        "context_with_next_sentence": true
    },
    {
        "source_sentence": "　彼佛涅槃後，　　有王名智山，　統領閻浮提，　　一切無怨敵。",
        "from": "T10n0279_075:0413a02_0",
        "context_with_next_sentence": true
    },
    {
        "source_sentence": "　王有五百子，　　端正能勇健，　其身悉清淨，　　見者皆歡喜。",
        "from": "T10n0279_075:0413a04_0",
        "context_with_next_sentence": true
    },
    {
        "source_sentence": "　彼王及王子，　　信心供養佛，　護持其法藏，　　亦樂勤修法。",
        "from": "T10n0279_075:0413a06_0",
        "context_with_next_sentence": true
    },
    {
        "source_sentence": "　太子名善光，　　離垢多方便，　諸相皆圓滿，　　見者無厭足。",
        "from": "T10n0279_075:0413a08_0",
        "context_with_next_sentence": true
    },
    {
        "source_sentence": "　五百億人俱，　　出家行學道，　勇猛堅精進，　　護持其佛法。",
        "from": "T10n0279_075:0413a10_0",
        "context_with_next_sentence": true
    },
    {
        "source_sentence": "　王都名智樹，　　千億城圍遶；　有林名靜德，　　眾寶所莊嚴。",
        "from": "T10n0279_075:0413a12_0",
        "context_with_next_sentence": true
    },
    {
        "source_sentence": "　善光住彼林，　　廣宣佛正法，　辯才智慧力，　　令眾悉清淨。",
        "from": "T10n0279_075:0413a14_0",
        "context_with_next_sentence": true
    },
    {
        "source_sentence": "　有時因乞食，　　入彼王都城，　行止極安詳，　　正知心不亂。",
        "from": "T10n0279_075:0413a16_0",
        "context_with_next_sentence": true
    },
    {
        "source_sentence": "　城中有居士，　　號曰善名稱；　我時為彼女，　　名為淨日光。",
        "from": "T10n0279_075:0413a18_0",
        "context_with_next_sentence": true
    },
    {
        "source_sentence": "　時我於城中，　　遇見善光明，　諸相極端嚴，　　其心生染著。",
        "from": "T10n0279_075:0413a20_0",
        "context_with_next_sentence": true
    },
    {
        "source_sentence": "　次乞至我門，　　我心增愛染，　即解身瓔珞，　　并珠置鉢中。",
        "from": "T10n0279_075:0413a22_0",
        "context_with_next_sentence": true
    },
    {
        "source_sentence": "　雖以愛染心，　　供養彼佛子；　二百五十劫，　　不墮三惡趣。",
        "from": "T10n0279_075:0413a24_0",
        "context_with_next_sentence": true
    },
    {
        "source_sentence": "　或生天王家，　　或作人王女，　恒見善光明，　　妙相莊嚴身。",
        "from": "T10n0279_075:0413a26_0",
        "context_with_next_sentence": true
    },
    {
        "source_sentence": "　此後所經劫，　　二百有五十，　生於善現家，　　名為具妙德。",
        "from": "T10n0279_075:0413a28_0",
        "context_with_next_sentence": true
    },
    {
        "source_sentence": "　時我見太子，　　而生尊重心，　願得備瞻侍，　　幸蒙哀納受。",
        "from": "T10n0279_075:0413b01_0",
        "context_with_next_sentence": true
    },
    {
        "source_sentence": "　我時與太子，　　覲佛勝日身，　恭敬供養畢，　　即發菩提意。",
        "from": "T10n0279_075:0413b03_0",
        "context_with_next_sentence": true
    },
    {
        "source_sentence": "　於彼一劫中，　　六十億如來，　最後佛世尊，　　名為廣大解。",
        "from": "T10n0279_075:0413b05_0",
        "context_with_next_sentence": true
    },
    {
        "source_sentence": "　於彼得淨眼，　　了知諸法相，　普見受生處，　　永除顛倒心。",
        "from": "T10n0279_075:0413b07_0",
        "context_with_next_sentence": true
    },
    {
        "source_sentence": "　我得觀菩薩，　　三昧境解脫，　一念入十方，　　不思議剎海。",
        "from": "T10n0279_075:0413b09_0",
        "context_with_next_sentence": true
    },
    {
        "source_sentence": "　我見諸世界，　　淨穢種種別，　於淨不貪樂，　　於穢不憎惡。",
        "from": "T10n0279_075:0413b11_0",
        "context_with_next_sentence": true
    },
    {
        "source_sentence": "　普見諸世界，　　如來坐道場，　皆於一念中，　　悉放無量光。",
        "from": "T10n0279_075:0413b13_0",
        "context_with_next_sentence": true
    },
    {
        "source_sentence": "　一念能普入，　　不可說眾會；　亦知彼一切，　　所得三昧門。",
        "from": "T10n0279_075:0413b15_0",
        "context_with_next_sentence": true
    },
    {
        "source_sentence": "　一念能悉知，　　彼諸廣大行，　無量地方便，　　及以諸願海。",
        "from": "T10n0279_075:0413b17_0",
        "context_with_next_sentence": true
    },
    {
        "source_sentence": "　我觀菩薩身，　　無邊劫修行，　一一毛孔量，　　求之不可得。",
        "from": "T10n0279_075:0413b19_0",
        "context_with_next_sentence": true
    },
    {
        "source_sentence": "　一一毛孔剎，　　無數不可說，　地水火風輪，　　靡不在其中。",
        "from": "T10n0279_075:0413b21_0",
        "context_with_next_sentence": true
    },
    {
        "source_sentence": "　種種諸建立，　　種種諸形狀，　種種體名號，　　無邊種莊嚴。",
        "from": "T10n0279_075:0413b23_0",
        "context_with_next_sentence": true
    },
    {
        "source_sentence": "　我見諸剎海，　　不可說世界；　及見其中佛，　　說法化眾生。",
        "from": "T10n0279_075:0413b25_0",
        "context_with_next_sentence": true
    },
    {
        "source_sentence": "　不了菩薩身，　　及彼身諸業；　亦不知心智，　　諸劫所行道。」",
        "from": "T10n0279_075:0413b27_0",
        "context_with_next_sentence": true
    },
    {
        "source_sentence": "爾時，善財童子頂禮其足，遶無數匝，辭退而去。",
        "from": "T10n0279_075:0413b29_0",
        "context_with_next_sentence": true
    },
    {
        "source_sentence": "大方廣佛華嚴經卷第七十五",
        "from": "T10n0279_075:0413c02_0",
        "context_with_next_sentence": false
    }
]