[
    {
        "source_sentence": "佛說施餓鬼甘露味大陀羅尼經",
        "from": "T21n1321_001:0484b03_0",
        "context_with_next_sentence": true
    },
    {
        "source_sentence": "大德跋馱木阿譯出",
        "from": "T21n1321_001:0484b05_0",
        "context_with_next_sentence": true
    },
    {
        "source_sentence": "如是：一時，釋迦牟尼如來在海會說法，住孤陀山金剛輪峯嚧鷄舍婆羅道場中，與阿僧祇不可說四眾圍繞，安處金剛八楞師子之座，為諸菩薩說方廣法垂欲竟時，爾時世尊愍念惡趣諸眾生類，將欲演說「嚫那畢利哆摩陀羅(二合)般遮陀羅尼」(唐云「施餓鬼甘露味大道場會陀羅尼」)勝大悲曰祕密善門故，於其心中，密放月精摩尼色光，名「曰月愛慈光」——上至有頂，下至阿鼻地獄，其中所有，悉皆明徹，如頗梨鏡，照見而像，乃至十方，靡不周遍——告諸大眾言：「善男子！",
        "from": "T21n1321_001:0484b06_0",
        "context_with_next_sentence": true
    },
    {
        "source_sentence": "汝等且觀六趣受身，種種苦惱。」",
        "from": "T21n1321_001:0484b16_0",
        "context_with_next_sentence": true
    },
    {
        "source_sentence": "於是，大眾承佛威神，見是事已，俱發聲言：「唯然！",
        "from": "T21n1321_001:0484b16_1",
        "context_with_next_sentence": true
    },
    {
        "source_sentence": "已見！」",
        "from": "T21n1321_001:0484b17_2",
        "context_with_next_sentence": true
    },
    {
        "source_sentence": "佛言：「世間八苦，蓋不足言。",
        "from": "T21n1321_001:0484b17_3",
        "context_with_next_sentence": true
    },
    {
        "source_sentence": "六趣諸殃，甚可怖畏。",
        "from": "T21n1321_001:0484b18_4",
        "context_with_next_sentence": true
    },
    {
        "source_sentence": "所以然者，其世間人不信罪福、謗無因果、顛倒無知、慳貪嫉妬。",
        "from": "T21n1321_001:0484b18_5",
        "context_with_next_sentence": true
    },
    {
        "source_sentence": "命終之後，殃墜無間，具足受眾苦，不可思議。",
        "from": "T21n1321_001:0484b20_6",
        "context_with_next_sentence": true
    },
    {
        "source_sentence": "從地獄出，生餓鬼中，具諸惡業，受報差別。",
        "from": "T21n1321_001:0484b21_7",
        "context_with_next_sentence": true
    },
    {
        "source_sentence": "以惡業故，受三十六種餓鬼之身，所謂：薜荔多鬼(唐云餓鬼)、車耶鬼(唐云影鬼)、健馱鬼(唐云食香鬼)、布瑟波鬼(唐云食花餓鬼)、偈婆耶鬼(云食胎藏鬼)、阿輸遮鬼(食不淨鬼)、婆哆鬼(云食風鬼)、烏馱訶羅鬼(食精氣鬼)、馱羅質多鬼(嗔悉心鬼)、質多鬼(惡心鬼)、皤嚕耶鬼(食祭祀鬼)、視尾哆鬼(食人壽命鬼)、芑莎鷄馱鬼(食肉食脂等鬼)、蛇底鬼(云食初產子鬼)、羯吒布單那鬼(云奇臭鬼，其身如燒骨臭)、鳩盤荼鬼(守宮鬼)、畢舍遮鬼(廁神，云守廁，伺人不淨食)。",
        "from": "T21n1321_001:0484b22_8",
        "context_with_next_sentence": true
    },
    {
        "source_sentence": "如是，乃至輕重孔穴等，以深惡業故，飢渴盛火，嫉妬熾然，常貪飲食，但念漿水，餘無所知，種種苦切，不可言說。",
        "from": "T21n1321_001:0484b29_0",
        "context_with_next_sentence": true
    },
    {
        "source_sentence": "感得此身，如大火聚，狀釐里羸瘦枯槁、脚臂細弱、足如覆盆。",
        "from": "T21n1321_001:0484c02_1",
        "context_with_next_sentence": true
    },
    {
        "source_sentence": "皮肉乾燥、血脈燋竭，猶如[月*暴]脯。",
        "from": "T21n1321_001:0484c03_2",
        "context_with_next_sentence": true
    },
    {
        "source_sentence": "腹大[(尪-尢+瓦)-王+壬]脹，其狀如鼓。",
        "from": "T21n1321_001:0484c04_3",
        "context_with_next_sentence": true
    },
    {
        "source_sentence": "咽如針鋒，不通氣息，常有猛火燒燃其中。",
        "from": "T21n1321_001:0484c04_4",
        "context_with_next_sentence": true
    },
    {
        "source_sentence": "頭顱縱橫五彌樓山，猛火赫焰，不曾暫廢。",
        "from": "T21n1321_001:0484c05_5",
        "context_with_next_sentence": true
    },
    {
        "source_sentence": "動身之時，洞燃火起，常為飢渴、大火逼切，燒惱身心。",
        "from": "T21n1321_001:0484c06_6",
        "context_with_next_sentence": true
    },
    {
        "source_sentence": "東西馳走，鳴鳴叫喚，求索飲食。",
        "from": "T21n1321_001:0484c08_0",
        "context_with_next_sentence": true
    },
    {
        "source_sentence": "設見美食，欲往趣之，以惱貪力，上妙美味變成膿血，臭惡流溢。",
        "from": "T21n1321_001:0484c08_1",
        "context_with_next_sentence": true
    },
    {
        "source_sentence": "雖見大河、清涼泉水，欲往取飲，為諸水神以鐵杖打之。",
        "from": "T21n1321_001:0484c10_2",
        "context_with_next_sentence": true
    },
    {
        "source_sentence": "設無守者，清涼冷水變為火焰。",
        "from": "T21n1321_001:0484c11_3",
        "context_with_next_sentence": true
    },
    {
        "source_sentence": "復為鵰、鷲、烏、鵄、[(面/且)*鳥]、鶚……鐵嘴諸禽，留啄其眼。",
        "from": "T21n1321_001:0484c12_4",
        "context_with_next_sentence": true
    },
    {
        "source_sentence": "毒惡猛獸，飢虎、餓狼、莽蛇、銅狗，爬攫搏撮，苦不可言。",
        "from": "T21n1321_001:0484c13_0",
        "context_with_next_sentence": true
    },
    {
        "source_sentence": "身體窊[穴/甲]，毛髮毻[毯-炎+肖]上答，於一毛端有萬八千毒惡小蟲之所唼食。",
        "from": "T21n1321_001:0484c14_1",
        "context_with_next_sentence": true
    },
    {
        "source_sentence": "諸餓鬼飢大逼故，瞋心轉盛，更相殘害，破腦出髓，互共噉食。",
        "from": "T21n1321_001:0484c15_2",
        "context_with_next_sentence": true
    },
    {
        "source_sentence": "五百劫中，尚不聞有漿水之名，何況得見？",
        "from": "T21n1321_001:0484c16_3",
        "context_with_next_sentence": true
    },
    {
        "source_sentence": "如是苦惱，不可為喻，非算數所知。",
        "from": "T21n1321_001:0484c17_4",
        "context_with_next_sentence": true
    },
    {
        "source_sentence": "以要而言，百千億劫，具足受身，黑業薄劣，爾乃得脫。",
        "from": "T21n1321_001:0484c18_5",
        "context_with_next_sentence": true
    },
    {
        "source_sentence": "離彼已，又作種種虫獸，常處囿廁，或伏下流身諸惡臭處不淨。",
        "from": "T21n1321_001:0484c19_6",
        "context_with_next_sentence": true
    },
    {
        "source_sentence": "「諸善男子！",
        "from": "T21n1321_001:0484c21_7",
        "context_with_next_sentence": true
    },
    {
        "source_sentence": "是諸餓鬼，皆由前世愚癡顛覆、惱貪溥著、心剛如鐵，但樂規求、剝削他人，不知厭足。",
        "from": "T21n1321_001:0484c21_8",
        "context_with_next_sentence": true
    },
    {
        "source_sentence": "父母、妻、子，悉不給與。",
        "from": "T21n1321_001:0484c23_9",
        "context_with_next_sentence": true
    },
    {
        "source_sentence": "師長教誨，視如糞穢。",
        "from": "T21n1321_001:0484c23_10",
        "context_with_next_sentence": true
    },
    {
        "source_sentence": "婢親友不施。",
        "from": "T21n1321_001:0484c24_11",
        "context_with_next_sentence": true
    },
    {
        "source_sentence": "如是慳人，不慮無常，護惜財物，言作百年，加復教他，貪求藏積。",
        "from": "T21n1321_001:0484c24_12",
        "context_with_next_sentence": true
    },
    {
        "source_sentence": "不知無常、老、病相逐身。",
        "from": "T21n1321_001:0484c26_0",
        "context_with_next_sentence": true
    },
    {
        "source_sentence": "遇惡病，自知不久，常默念：『我在生時，勤苦求財。",
        "from": "T21n1321_001:0484c26_1",
        "context_with_next_sentence": true
    },
    {
        "source_sentence": "我若死後，是諸惡人，食我財物，如吞猛火，居我屋宅，如處闇室。』",
        "from": "T21n1321_001:0484c27_2",
        "context_with_next_sentence": true
    },
    {
        "source_sentence": "作是念時，以惡業故，羅剎、獄卒變為惱人，收其資生，至罪人所，以火焚之，罪人歡喜。",
        "from": "T21n1321_001:0484c29_0",
        "context_with_next_sentence": true
    },
    {
        "source_sentence": "以此因緣，惡業道中，中陰相現。",
        "from": "T21n1321_001:0485a01_1",
        "context_with_next_sentence": true
    },
    {
        "source_sentence": "風大先動，失熅煖相，黃冷諸風，因便發動。",
        "from": "T21n1321_001:0485a02_2",
        "context_with_next_sentence": true
    },
    {
        "source_sentence": "惡風動故，筋脈痑[方*爰](痑音他但反)，口中乾燥，面目狐齒，遍體萎黃，腹脹麁錆，青黃脈現，飲食不消，身體羸瘦，口苦尿黃，目視脫精，唯見光焰，喉痺腫急，逆氣噫滿，心頭惡臭，上衡其咽，聲噤短氣，遍身瘡癩，膿血臭爛，受大苦楚。",
        "from": "T21n1321_001:0485a03_3",
        "context_with_next_sentence": true
    },
    {
        "source_sentence": "臨欲終時，復作此念：『得一鐵丸，爍開咽喉；得大火聚，入中而坐；又得一黑闇處，令離光焰，及除冷病。",
        "from": "T21n1321_001:0485a08_4",
        "context_with_next_sentence": true
    },
    {
        "source_sentence": "不亦快乎！』",
        "from": "T21n1321_001:0485a10_5",
        "context_with_next_sentence": true
    },
    {
        "source_sentence": "是時，獄卒化作良醫，幻提鐵丸，如大藥丸，著其口中，令急含口。",
        "from": "T21n1321_001:0485a10_6",
        "context_with_next_sentence": true
    },
    {
        "source_sentence": "又化大車，作金蓮花，上有童子，執拂鼓舞。",
        "from": "T21n1321_001:0485a12_7",
        "context_with_next_sentence": true
    },
    {
        "source_sentence": "病人見已，心生愛著：『此化熱煖，必除我冷。』",
        "from": "T21n1321_001:0485a13_8",
        "context_with_next_sentence": true
    },
    {
        "source_sentence": "即前往趣，氣絕命終，生鐵丸窟無間。",
        "from": "T21n1321_001:0485a14_0",
        "context_with_next_sentence": true
    },
    {
        "source_sentence": "「此地獄中，是餓鬼道極苦惱處。",
        "from": "T21n1321_001:0485a14_1",
        "context_with_next_sentence": true
    },
    {
        "source_sentence": "有一鐵山，縱廣正等二十五由旬。",
        "from": "T21n1321_001:0485a15_2",
        "context_with_next_sentence": true
    },
    {
        "source_sentence": "彼山東向有一小孔，如摩伽陀斗，但出黑煙。",
        "from": "T21n1321_001:0485a16_3",
        "context_with_next_sentence": true
    },
    {
        "source_sentence": "既入彼中，釰虫、刀虫唼食其身，煙動其眼，不見火焰。",
        "from": "T21n1321_001:0485a17_4",
        "context_with_next_sentence": true
    },
    {
        "source_sentence": "周障馳走，頭打鐵山，腦碎髓出，如破酪瓶，鐵丸頂入，從足而出，乃至略說，一念頃死，一念頃生。",
        "from": "T21n1321_001:0485a18_5",
        "context_with_next_sentence": true
    },
    {
        "source_sentence": "罪畢，食涕唾鬼中、食膿血鬼中，從是展轉，生廁神中，伺求不淨，取而飲食。",
        "from": "T21n1321_001:0485a20_6",
        "context_with_next_sentence": true
    },
    {
        "source_sentence": "是中罪畢，生畜生中，多受諸狗等身。",
        "from": "T21n1321_001:0485a22_7",
        "context_with_next_sentence": true
    },
    {
        "source_sentence": "從是畢已，復生貧窮，孤露、疽癩、惡瘡、哆病消癁，一切諸衰，以為嚴飾。",
        "from": "T21n1321_001:0485a23_8",
        "context_with_next_sentence": true
    },
    {
        "source_sentence": "人所惡見，寒餓而死。",
        "from": "T21n1321_001:0485a24_9",
        "context_with_next_sentence": true
    },
    {
        "source_sentence": "如是相貌，受報好醜，聞說之時，身毛皆竪，而況眼見！",
        "from": "T21n1321_001:0485a25_10",
        "context_with_next_sentence": true
    },
    {
        "source_sentence": "是故，汝等當起大悲，救其苦難。",
        "from": "T21n1321_001:0485a26_11",
        "context_with_next_sentence": true
    },
    {
        "source_sentence": "所以爾者？",
        "from": "T21n1321_001:0485a26_12",
        "context_with_next_sentence": true
    },
    {
        "source_sentence": "諸餓鬼等，皆是過去，汝等父母、兄弟、姊妹，以顛倒愚癡，不肯求出世之樂，戀著三界，具造眾罪。",
        "from": "T21n1321_001:0485a27_13",
        "context_with_next_sentence": true
    },
    {
        "source_sentence": "業力所感，生餓鬼中，苦惱交煎，無時出離，永失人身。",
        "from": "T21n1321_001:0485a29_14",
        "context_with_next_sentence": true
    },
    {
        "source_sentence": "以失人身，遠離善友。",
        "from": "T21n1321_001:0485b01_15",
        "context_with_next_sentence": true
    },
    {
        "source_sentence": "遠善友故，重翳疑網，永不得阿耨多羅三藐三菩提。",
        "from": "T21n1321_001:0485b01_16",
        "context_with_next_sentence": true
    },
    {
        "source_sentence": "是故當知，甚可愍傷，拔苦厄爾得解脫。」",
        "from": "T21n1321_001:0485b03_17",
        "context_with_next_sentence": true
    },
    {
        "source_sentence": "爾時，會中有一菩薩，名曰月愛，曾已薰一習大悲行海。",
        "from": "T21n1321_001:0485b04_0",
        "context_with_next_sentence": true
    },
    {
        "source_sentence": "見是事已，身體捍動、筋脈抽切、悲感勢惱，從坐而趣，頭面作禮，悲淚滿目，前白佛言：「嗚呼！",
        "from": "T21n1321_001:0485b05_1",
        "context_with_next_sentence": true
    },
    {
        "source_sentence": "婆伽婆！",
        "from": "T21n1321_001:0485b07_2",
        "context_with_next_sentence": true
    },
    {
        "source_sentence": "願教我等救護之法，多所安穩！」",
        "from": "T21n1321_001:0485b07_3",
        "context_with_next_sentence": true
    },
    {
        "source_sentence": "爾時，世尊告月愛菩薩：「善哉！",
        "from": "T21n1321_001:0485b09_0",
        "context_with_next_sentence": true
    },
    {
        "source_sentence": "大士！",
        "from": "T21n1321_001:0485b09_1",
        "context_with_next_sentence": true
    },
    {
        "source_sentence": "真是大悲，修大悲者。",
        "from": "T21n1321_001:0485b09_2",
        "context_with_next_sentence": true
    },
    {
        "source_sentence": "愍傷一切故，問我此事。",
        "from": "T21n1321_001:0485b10_3",
        "context_with_next_sentence": true
    },
    {
        "source_sentence": "汝當善聽。",
        "from": "T21n1321_001:0485b10_4",
        "context_with_next_sentence": true
    },
    {
        "source_sentence": "善男子！",
        "from": "T21n1321_001:0485b11_0",
        "context_with_next_sentence": true
    },
    {
        "source_sentence": "我有勝大悲曰陀羅尼門，名曰『嚫那畢唎多大道場會甘露味法』，不可思議，具大慈悲，有大威勢，能碎地獄、畜生、餓鬼廣大業山，亦能令菩薩速得如來一子之地，復得成就一百一十種大慈悲心，能令持者現身證得大悲輪頂王陀羅尼大悲不壞藏三昧門。",
        "from": "T21n1321_001:0485b11_1",
        "context_with_next_sentence": true
    },
    {
        "source_sentence": "善男子！",
        "from": "T21n1321_001:0485b16_2",
        "context_with_next_sentence": true
    },
    {
        "source_sentence": "此大神呪，能滅餓鬼餓渴劇火，施與清涼甘露美味，畢定速得阿耨多羅三藐三菩提。",
        "from": "T21n1321_001:0485b17_3",
        "context_with_next_sentence": true
    },
    {
        "source_sentence": "譬如夜月，能除欝蒸，此陀羅尼亦復如是。",
        "from": "T21n1321_001:0485b19_0",
        "context_with_next_sentence": true
    },
    {
        "source_sentence": "汝當繫念，一心諦聽，勿令忘失。",
        "from": "T21n1321_001:0485b19_1",
        "context_with_next_sentence": true
    },
    {
        "source_sentence": "我今說之。",
        "from": "T21n1321_001:0485b20_2",
        "context_with_next_sentence": true
    },
    {
        "source_sentence": "「善男子！",
        "from": "T21n1321_001:0485b20_3",
        "context_with_next_sentence": true
    },
    {
        "source_sentence": "若有比丘、比丘尼、優婆塞、優婆夷、童男、童女及諸人天，意欲受持此方便法者，應須召請盡十方界一切六趣諸餓鬼神眾。",
        "from": "T21n1321_001:0485b21_4",
        "context_with_next_sentence": true
    },
    {
        "source_sentence": "當作是念：『南無佛陀耶！",
        "from": "T21n1321_001:0485b23_5",
        "context_with_next_sentence": true
    },
    {
        "source_sentence": "南無達摩耶！",
        "from": "T21n1321_001:0485b24_6",
        "context_with_next_sentence": true
    },
    {
        "source_sentence": "南無僧伽耶！",
        "from": "T21n1321_001:0485b24_7",
        "context_with_next_sentence": true
    },
    {
        "source_sentence": "南無本尊釋迦牟尼如來！",
        "from": "T21n1321_001:0485b24_8",
        "context_with_next_sentence": true
    },
    {
        "source_sentence": "南無安住大地菩薩眾！",
        "from": "T21n1321_001:0485b25_9",
        "context_with_next_sentence": true
    },
    {
        "source_sentence": "南無一切龍天善神！",
        "from": "T21n1321_001:0485b26_0",
        "context_with_next_sentence": true
    },
    {
        "source_sentence": "願以威神加哀護助。",
        "from": "T21n1321_001:0485b26_1",
        "context_with_next_sentence": true
    },
    {
        "source_sentence": "我今召請十方剎土盡虛空界一切六趣餓鬼有情類，以三寶威神力故，悉至我所。』",
        "from": "T21n1321_001:0485b26_2",
        "context_with_next_sentence": true
    },
    {
        "source_sentence": "作是說已，面向東方，即誦召請神呪七遍。」",
        "from": "T21n1321_001:0485b28_3",
        "context_with_next_sentence": true
    },
    {
        "source_sentence": "爾時，世尊即為月愛宣說召請陀羅尼呪。",
        "from": "T21n1321_001:0485b29_4",
        "context_with_next_sentence": true
    },
    {
        "source_sentence": "即說呪曰：「那謨　菩布哩(一)　怛他伽哆耶(二)」佛告月愛：「召請彼已，爾時十方一切六趣餓鬼鬼神悉赴集，瞻仰行者，如見父母。",
        "from": "T21n1321_001:0485c01_5",
        "context_with_next_sentence": true
    },
    {
        "source_sentence": "行者爾時應當起大悲心，而語之言：『汝當善聽！",
        "from": "T21n1321_001:0485c04_6",
        "context_with_next_sentence": true
    },
    {
        "source_sentence": "我今以此陀羅尼開汝咽喉，施汝清涼、柔軟快樂，欲令汝等，自恣飲食甘露美味。』」",
        "from": "T21n1321_001:0485c05_7",
        "context_with_next_sentence": true
    },
    {
        "source_sentence": "爾時，世尊說開咽喉陀羅尼呪曰：「唵(一)　菩布哩(二)　迦怛哩(三)　怛哆伽哆(四)「誦此陀羅尼神呪滿七遍已，是諸鬼等，以此呪力，咽喉通息、猛火息滅，無復痛惱、身心泰然。",
        "from": "T21n1321_001:0485c07_8",
        "context_with_next_sentence": true
    },
    {
        "source_sentence": "爾時，行者當先施水。",
        "from": "T21n1321_001:0485c12_9",
        "context_with_next_sentence": true
    },
    {
        "source_sentence": "欲施水者，每於晨朝或日中時，取一掬淨水，面向東方，呪之七遍，向東散灑，著於空中。",
        "from": "T21n1321_001:0485c12_10",
        "context_with_next_sentence": true
    },
    {
        "source_sentence": "其水以此陀羅尼力，一渧墮地，變成十斛天甘露漿。",
        "from": "T21n1321_001:0485c14_11",
        "context_with_next_sentence": true
    },
    {
        "source_sentence": "諸鬼神等，充足飽滿、歡喜無量。」",
        "from": "T21n1321_001:0485c15_12",
        "context_with_next_sentence": true
    },
    {
        "source_sentence": "爾時，世尊為月愛故即說呪水陀羅尼呪曰：「那謨　蘇盧婆曳(一)　怛伽他哆耶(二)　怛鐵他(三)　蘇嚧蘇嚧(四)　波囉蘇嚕　莎婆呵(五)」佛告月愛菩薩言：「善男子！",
        "from": "T21n1321_001:0485c16_13",
        "context_with_next_sentence": true
    },
    {
        "source_sentence": "是名『施甘露漿陀羅尼神呪』。",
        "from": "T21n1321_001:0485c20_14",
        "context_with_next_sentence": true
    },
    {
        "source_sentence": "復次，若諸人天，欲施其食者，每日要於齋前時，以好最勝器鉢，或金銀器，或銅器、鐵器、鍮、石、鉛、錫，或琉璃、頗梨、貝、玉等器，若無上者，但得木、石、瓦器，實清淨者，或瓢瓠亦得用，盛滿乳酪。",
        "from": "T21n1321_001:0485c21_15",
        "context_with_next_sentence": true
    },
    {
        "source_sentence": "若無乳酪，淨水亦得。",
        "from": "T21n1321_001:0485c25_16",
        "context_with_next_sentence": true
    },
    {
        "source_sentence": "取所有飲食，或乳飯，若粳米、大麥飯，若餅、麴、粥等，著於器中，勿著菜茹。",
        "from": "T21n1321_001:0485c25_17",
        "context_with_next_sentence": true
    },
    {
        "source_sentence": "於一陰涼樹下，先誦召請呪，次誦開咽呪，如向所說；呪器中食七遍已，瀉著樹下。",
        "from": "T21n1321_001:0485c27_18",
        "context_with_next_sentence": true
    },
    {
        "source_sentence": "是時，十方一切餓鬼，以陀羅尼威德力故，皆得食喫，亦不變化作膿血，亦無遮禁，自恣啖食，充足飽滿，滅飢湯火、身體安樂、無諸痛惱。",
        "from": "T21n1321_001:0485c29_19",
        "context_with_next_sentence": true
    },
    {
        "source_sentence": "復有清涼柔軟微風，來觸其身，慳垢除滅，身無熱苦、泰然快樂。",
        "from": "T21n1321_001:0486a03_20",
        "context_with_next_sentence": true
    },
    {
        "source_sentence": "身諸長毛、惡虫墮落，亦無一切毒惡禽獸來相殘毀，心意勇悅。",
        "from": "T21n1321_001:0486a04_21",
        "context_with_next_sentence": true
    },
    {
        "source_sentence": "以此因緣，罪畢得出，生人天中，受天尊勝微妙快樂，殊勝自在。",
        "from": "T21n1321_001:0486a06_22",
        "context_with_next_sentence": true
    },
    {
        "source_sentence": "當知是人，唯佛與佛乃能稱讚。」",
        "from": "T21n1321_001:0486a07_23",
        "context_with_next_sentence": true
    },
    {
        "source_sentence": "爾時，世尊即便宣說施甘露食陀羅尼呪曰：「那謨　娑婆　怛他伽哆(一)　南嚩揭帝(二)　三沫羅　三沫羅(三)」爾時，釋迦牟尼佛說是勝大悲曰陀羅尼神呪已，是時，天地六種震動。",
        "from": "T21n1321_001:0486a08_24",
        "context_with_next_sentence": true
    },
    {
        "source_sentence": "於此三千大千世界，皆悉光明，雨天寶花，紛雲而下，及天寶香、瓔珞、伎樂，如雨亂墜。",
        "from": "T21n1321_001:0486a13_25",
        "context_with_next_sentence": true
    },
    {
        "source_sentence": "即時，六趣一切無間，治罪苦具，更相堂觸，其音演暢無常、苦、空、解脫之音。",
        "from": "T21n1321_001:0486a15_26",
        "context_with_next_sentence": true
    },
    {
        "source_sentence": "鑊湯、爐炭，摧折破壞。",
        "from": "T21n1321_001:0486a17_27",
        "context_with_next_sentence": true
    },
    {
        "source_sentence": "一切罪人，自識宿命，釋然快樂，如入三禪。",
        "from": "T21n1321_001:0486a17_28",
        "context_with_next_sentence": true
    },
    {
        "source_sentence": "於此會中，有得初果乃至阿羅漢果，無量人天發阿耨多羅三藐三菩提心。",
        "from": "T21n1321_001:0486a18_29",
        "context_with_next_sentence": true
    },
    {
        "source_sentence": "爾時，世尊告月愛菩薩及諸大眾：「此陀羅尼難可得聞，而況得見！",
        "from": "T21n1321_001:0486a20_30",
        "context_with_next_sentence": true
    },
    {
        "source_sentence": "過去、未來俱胝如來皆共宣說，我今釋迦牟尼亦復為汝開示宣說。",
        "from": "T21n1321_001:0486a21_31",
        "context_with_next_sentence": true
    },
    {
        "source_sentence": "善男子！",
        "from": "T21n1321_001:0486a23_32",
        "context_with_next_sentence": true
    },
    {
        "source_sentence": "若諸天人如法受持，若為諸鬼神及飢渴所逼、非分橫死者，則不得名為『勝大悲曰陀羅尼』也。",
        "from": "T21n1321_001:0486a23_33",
        "context_with_next_sentence": true
    },
    {
        "source_sentence": "何以故？",
        "from": "T21n1321_001:0486a25_34",
        "context_with_next_sentence": true
    },
    {
        "source_sentence": "此陀羅尼譬如摩尼寶王，能滿有一切意願，亦明月，能令優曇鉢花映媚開敷。",
        "from": "T21n1321_001:0486a25_35",
        "context_with_next_sentence": true
    },
    {
        "source_sentence": "善男子！",
        "from": "T21n1321_001:0486a27_36",
        "context_with_next_sentence": true
    },
    {
        "source_sentence": "若有菩薩，不著己樂，救於彼苦，薰修大悲，一切利安，如法施行，此人真是大悲菩薩。",
        "from": "T21n1321_001:0486a27_37",
        "context_with_next_sentence": true
    },
    {
        "source_sentence": "是人已為行觀音行，一切諸佛授手摩頂，諸尊菩薩所苦愛護，一切賢聖視之如子，諸天龍神隨侍衛護。",
        "from": "T21n1321_001:0486a29_38",
        "context_with_next_sentence": true
    },
    {
        "source_sentence": "月愛！",
        "from": "T21n1321_001:0486b02_39",
        "context_with_next_sentence": true
    },
    {
        "source_sentence": "當知此人功德與彌勒菩薩等。",
        "from": "T21n1321_001:0486b03_0",
        "context_with_next_sentence": true
    },
    {
        "source_sentence": "所以者何？",
        "from": "T21n1321_001:0486b03_1",
        "context_with_next_sentence": true
    },
    {
        "source_sentence": "是善男子，若能振發丈夫之人日日修行，一日施食，一天下餓鬼皆得食喫，多日施食，十方六趣一切餓鬼盡得飽滿。",
        "from": "T21n1321_001:0486b03_2",
        "context_with_next_sentence": true
    },
    {
        "source_sentence": "如是菩薩所得福聚，不可思議、難可測量，不覺不知自然而得阿耨多羅三藐三菩提。",
        "from": "T21n1321_001:0486b06_3",
        "context_with_next_sentence": true
    },
    {
        "source_sentence": "善男子！",
        "from": "T21n1321_001:0486b08_4",
        "context_with_next_sentence": true
    },
    {
        "source_sentence": "此陀羅尼若但讚、誦、寫、書，是人超越世間六十億劫微細生死，何況如法修行、無時間斷者。",
        "from": "T21n1321_001:0486b08_5",
        "context_with_next_sentence": true
    },
    {
        "source_sentence": "善男子！",
        "from": "T21n1321_001:0486b10_6",
        "context_with_next_sentence": true
    },
    {
        "source_sentence": "我今分明語汝：是持呪者，於彌勒佛前，若不得授決定阿耨多羅三藐三菩提記，於此賢劫次第成佛者，我則墮於欺誑眾生，成道已來所說經法，一無是處。",
        "from": "T21n1321_001:0486b10_7",
        "context_with_next_sentence": true
    },
    {
        "source_sentence": "是故，月愛！",
        "from": "T21n1321_001:0486b14_8",
        "context_with_next_sentence": true
    },
    {
        "source_sentence": "當知末後諸人等，聞此呪已，深心信解，彼人轉身得轉輪王位，百千萬劫常攝梵福；值佛出世，作無量供養；修於梵行，遠到一切神通之岸；所可受生，身體堅固，如那羅延，壽命長遠，彼身金色，以三十二大丈夫相，而自莊嚴；得梵音聲，一切世間威德自在。",
        "from": "T21n1321_001:0486b14_9",
        "context_with_next_sentence": true
    },
    {
        "source_sentence": "善男子！",
        "from": "T21n1321_001:0486b20_10",
        "context_with_next_sentence": true
    },
    {
        "source_sentence": "誰有智者，見如是利而不受持，當知此人失大利益。」",
        "from": "T21n1321_001:0486b20_11",
        "context_with_next_sentence": true
    },
    {
        "source_sentence": "爾時，月愛菩薩聞佛說已，歡喜無量，重白佛言：「善哉！",
        "from": "T21n1321_001:0486b21_12",
        "context_with_next_sentence": true
    },
    {
        "source_sentence": "世尊！",
        "from": "T21n1321_001:0486b22_13",
        "context_with_next_sentence": true
    },
    {
        "source_sentence": "願賜閑靜，聽我更問此陀羅尼大悲祕藏，云何方法？",
        "from": "T21n1321_001:0486b23_0",
        "context_with_next_sentence": true
    },
    {
        "source_sentence": "云何受持？",
        "from": "T21n1321_001:0486b24_1",
        "context_with_next_sentence": true
    },
    {
        "source_sentence": "唯願說之。」",
        "from": "T21n1321_001:0486b24_2",
        "context_with_next_sentence": true
    },
    {
        "source_sentence": "爾時，世尊觀察大眾，舒顏含笑，讚月愛言：「善哉！",
        "from": "T21n1321_001:0486b24_3",
        "context_with_next_sentence": true
    },
    {
        "source_sentence": "大士！",
        "from": "T21n1321_001:0486b25_4",
        "context_with_next_sentence": true
    },
    {
        "source_sentence": "能問此事。",
        "from": "T21n1321_001:0486b25_5",
        "context_with_next_sentence": true
    },
    {
        "source_sentence": "一心諦受，當為汝說。」",
        "from": "T21n1321_001:0486b26_6",
        "context_with_next_sentence": true
    },
    {
        "source_sentence": "佛告月愛：「若有人天，意樂受行我大悲法門者，彼人應當於白月八日或十五日，香湯沐浴、塗諸妙香，著白淨衣、食三白食(謂乳、酪、粳米食，或云大麥)，起悲傷心，於諸眾生，願誓安樂。",
        "from": "T21n1321_001:0486b26_7",
        "context_with_next_sentence": true
    },
    {
        "source_sentence": "於東方日出時，或夜月圓滿時，於清淨處，或月夜露地，當作三肘香水曼荼羅(云壇地也)，以香泥塗地，除去惡磠。",
        "from": "T21n1321_001:0486c01_8",
        "context_with_next_sentence": true
    },
    {
        "source_sentence": "壇開四門(若用日初出肘，當作四方壇。",
        "from": "T21n1321_001:0486c03_9",
        "context_with_next_sentence": true
    },
    {
        "source_sentence": "若以月夜盛時，當作滿月形)，須四鉢乳，安其四角。",
        "from": "T21n1321_001:0486c04_10",
        "context_with_next_sentence": true
    },
    {
        "source_sentence": "又須四瓶，盛滿香水，亦著四門，以隨時五色草、木、花，安其瓶口。",
        "from": "T21n1321_001:0486c04_11",
        "context_with_next_sentence": true
    },
    {
        "source_sentence": "須五鑪香，四角布列，一爐安中心。",
        "from": "T21n1321_001:0486c06_12",
        "context_with_next_sentence": true
    },
    {
        "source_sentence": "又以一燈，其燈用蘇，安著中座。",
        "from": "T21n1321_001:0486c07_13",
        "context_with_next_sentence": true
    },
    {
        "source_sentence": "復取四鉢，盛花、水及粳米飯。",
        "from": "T21n1321_001:0486c07_14",
        "context_with_next_sentence": true
    },
    {
        "source_sentence": "於壇中心，作一蓮花座，雜色綩綖，敷其臺上，安置佛形或觀世音像。",
        "from": "T21n1321_001:0486c08_15",
        "context_with_next_sentence": true
    },
    {
        "source_sentence": "此門安置閻羅等，東門安置天主等，略說。",
        "from": "T21n1321_001:0486c09_16",
        "context_with_next_sentence": true
    },
    {
        "source_sentence": "以種種幡蓋，交映嚴飾。",
        "from": "T21n1321_001:0486c10_17",
        "context_with_next_sentence": true
    },
    {
        "source_sentence": "燒香唯得用阿迦嚕香(唐云沈水香)。",
        "from": "T21n1321_001:0486c11_18",
        "context_with_next_sentence": true
    },
    {
        "source_sentence": "如法結已，行者向西門，面向南，於座前置一火爐，燒竪勒炭。",
        "from": "T21n1321_001:0486c12_19",
        "context_with_next_sentence": true
    },
    {
        "source_sentence": "先取蘇、酪、蜜，和著器中。",
        "from": "T21n1321_001:0486c13_20",
        "context_with_next_sentence": true
    },
    {
        "source_sentence": "行者先請十方佛及住大地菩薩、金剛、天龍鬼神已，繫心不亂，想六趣眾生種種苦惱，如向所說。",
        "from": "T21n1321_001:0486c13_21",
        "context_with_next_sentence": true
    },
    {
        "source_sentence": "既見此已，悲泣盛徹欲救護。",
        "from": "T21n1321_001:0486c16_22",
        "context_with_next_sentence": true
    },
    {
        "source_sentence": "復想己身乘寶花臺，飛到其所，調身按摩，流淚如雨，欲滅其火，陪復悲哽，痛徹骨髓(若心不相應者，當想一切餓鬼如己所愛父、妻、子)。",
        "from": "T21n1321_001:0486c16_23",
        "context_with_next_sentence": true
    },
    {
        "source_sentence": "如是作觀十四遍已，即於定中，得如來極愛一子之地。",
        "from": "T21n1321_001:0486c19_0",
        "context_with_next_sentence": true
    },
    {
        "source_sentence": "想了出觀，面對東方，召請十方一切餓鬼。",
        "from": "T21n1321_001:0486c20_1",
        "context_with_next_sentence": true
    },
    {
        "source_sentence": "誦此召請呪滿十四遍已，復想諸鬼遍滿閻浮，次為開咽，令得解脫。",
        "from": "T21n1321_001:0486c21_2",
        "context_with_next_sentence": true
    },
    {
        "source_sentence": "即呪壇中香水、乳飯、香、花等，用食呪，還著本處。",
        "from": "T21n1321_001:0486c22_3",
        "context_with_next_sentence": true
    },
    {
        "source_sentence": "行者爾時，即取一撮乳酪，誦施食呪，呪三遍，一擲火中。",
        "from": "T21n1321_001:0486c23_4",
        "context_with_next_sentence": true
    },
    {
        "source_sentence": "如是滿足千遍已，爾時，此處有無量百千那由他十方餓鬼，一切集聚，間無空缺，歡喜飲食。",
        "from": "T21n1321_001:0486c25_0",
        "context_with_next_sentence": true
    },
    {
        "source_sentence": "即現其身，與行者語，隨行者意，一切施與不違逆。",
        "from": "T21n1321_001:0486c27_1",
        "context_with_next_sentence": true
    },
    {
        "source_sentence": "行者即為示教利喜，令得解脫。",
        "from": "T21n1321_001:0486c28_2",
        "context_with_next_sentence": true
    },
    {
        "source_sentence": "當爾之時。",
        "from": "T21n1321_001:0486c28_3",
        "context_with_next_sentence": true
    },
    {
        "source_sentence": "十方剎土現在諸佛遙讚行者，復與遙授菩提之記，一切菩薩歡喜愛念，一切天龍各各將香、花、瓔珞、種種妓樂遙施行者。",
        "from": "T21n1321_001:0486c29_4",
        "context_with_next_sentence": true
    },
    {
        "source_sentence": "行者由行威神力故，不起于座，即得百千那由他陀羅尼門、百千俱胝三昧門。",
        "from": "T21n1321_001:0487a02_5",
        "context_with_next_sentence": true
    },
    {
        "source_sentence": "善男子！",
        "from": "T21n1321_001:0487a04_6",
        "context_with_next_sentence": true
    },
    {
        "source_sentence": "舉要而言，是人現身火不能燒、水不能溺、毒不能害、刀不能傷，轉坐受身，即十住成如來地。」",
        "from": "T21n1321_001:0487a04_7",
        "context_with_next_sentence": true
    },
    {
        "source_sentence": "佛告月愛言：「是名『施甘露味大壇場法』。",
        "from": "T21n1321_001:0487a06_8",
        "context_with_next_sentence": true
    },
    {
        "source_sentence": "若欲速疾一子地、三昧陀羅尼等及阿耨菩提者，要須入大曼荼羅。",
        "from": "T21n1321_001:0487a07_9",
        "context_with_next_sentence": true
    },
    {
        "source_sentence": "若為事弊，不能成辦者，但如上所說，依法受行，一切成驗也。」",
        "from": "T21n1321_001:0487a09_10",
        "context_with_next_sentence": true
    },
    {
        "source_sentence": "爾時，世尊即為月愛菩薩摩訶薩而說偈言：「是陀羅尼門，　　諸佛先已說，　我今亦演說，　　饒益人天故。",
        "from": "T21n1321_001:0487a10_11",
        "context_with_next_sentence": true
    },
    {
        "source_sentence": "　若人信樂者，　　聞持如此呪，　汝聽其功德，　　我今當略說：　若於千億劫，　　廣造不善業，　誦持此呪故，　　七日能令淨；　菩薩於億劫，　　積集諸福德，　誦持此呪故，　　七日能令勝。",
        "from": "T21n1321_001:0487a14_0",
        "context_with_next_sentence": true
    },
    {
        "source_sentence": "　當知諸佛法，　　方便不思議，　得者乃能知，　　佛言無有二。」",
        "from": "T21n1321_001:0487a20_0",
        "context_with_next_sentence": true
    },
    {
        "source_sentence": "爾時，世尊復告月愛菩薩言：「善男子！",
        "from": "T21n1321_001:0487a22_0",
        "context_with_next_sentence": true
    },
    {
        "source_sentence": "當知此人，說其功德，不可窮盡。",
        "from": "T21n1321_001:0487a22_1",
        "context_with_next_sentence": true
    },
    {
        "source_sentence": "汝應憶念，如法受持。",
        "from": "T21n1321_001:0487a23_2",
        "context_with_next_sentence": true
    },
    {
        "source_sentence": "何以故？",
        "from": "T21n1321_001:0487a24_0",
        "context_with_next_sentence": true
    },
    {
        "source_sentence": "我於處處經中，說世間、出世間由，偏說悲田最為第一。",
        "from": "T21n1321_001:0487a24_1",
        "context_with_next_sentence": true
    },
    {
        "source_sentence": "復次月愛！",
        "from": "T21n1321_001:0487a25_2",
        "context_with_next_sentence": true
    },
    {
        "source_sentence": "我於一時，為諸比丘說：『若人以深敬心，施我飲食，未授我中間，迴以施狗，我讚此人得福無量。』",
        "from": "T21n1321_001:0487a25_3",
        "context_with_next_sentence": true
    },
    {
        "source_sentence": "是故，月愛！",
        "from": "T21n1321_001:0487a27_4",
        "context_with_next_sentence": true
    },
    {
        "source_sentence": "雖施阿羅漢、辟支佛，現受其報，有限有量，但得五百劫人天果報。",
        "from": "T21n1321_001:0487a28_0",
        "context_with_next_sentence": true
    },
    {
        "source_sentence": "善施餓鬼一揣之食，是人福德即是菩提，菩提者不可限量，是故福壽不可限量。",
        "from": "T21n1321_001:0487a29_1",
        "context_with_next_sentence": true
    },
    {
        "source_sentence": "汝今諦聽，我復為汝說此陀羅尼功能所作之事：「若復有重罪、惡業、累障，難可除斷者，每日呪乳粥，以施餓鬼，滿足七日，一切罪障悉滅無餘。",
        "from": "T21n1321_001:0487b02_2",
        "context_with_next_sentence": true
    },
    {
        "source_sentence": "又復一法，若人遇大重病及諸鬼病等，當作麵粥三器，呪之七遍，於曠野中施諸餓鬼，如是二七日，所遇病痛即得除癒。",
        "from": "T21n1321_001:0487b05_3",
        "context_with_next_sentence": true
    },
    {
        "source_sentence": "又復國土中，惡業毒流行，人民疾疫、畜生夭橫者，當作火爐，取薩利殺波子(唐云白芥子)和蘇蜜等，呼諸畢利哆等，然後取一撮一呪一投火中，如是日日各一百八遍，七日已，惡鬼歡喜，收攝惡毒，疾患除滅。",
        "from": "T21n1321_001:0487b08_4",
        "context_with_next_sentence": true
    },
    {
        "source_sentence": "又復若人橫遭口舌者，當作蜜漿，呪之七遍，灑著四方，一切口舌自然殄滅。",
        "from": "T21n1321_001:0487b12_5",
        "context_with_next_sentence": true
    },
    {
        "source_sentence": "又復若有怨家讐心，欲相謀害者，當於晨朝，為諸鬼等設美飲食，稱前怨名，是諸餓鬼便令彼人預遭衰禍。",
        "from": "T21n1321_001:0487b14_6",
        "context_with_next_sentence": true
    },
    {
        "source_sentence": "又復有法，若飢儉劫時，當呪五穀、乳、酪等一百八遍，投著湫池中，即得國土民人豐樂。",
        "from": "T21n1321_001:0487b16_7",
        "context_with_next_sentence": true
    },
    {
        "source_sentence": "又復有法，若欲悉底唎摩耶者，取牛蘇、乳、酪等，面向此方，呪之千遍，施諸餓鬼，呼舍提馱藍婆等：『為我取彼。』",
        "from": "T21n1321_001:0487b18_8",
        "context_with_next_sentence": true
    },
    {
        "source_sentence": "彼即得來，若欲令去，呼令將去便將去。",
        "from": "T21n1321_001:0487b21_9",
        "context_with_next_sentence": true
    },
    {
        "source_sentence": "又復有法，若欲使取種種財寶者，如上設食，呪滿萬遍，呼名語之，即得金銀七寶來施行者。",
        "from": "T21n1321_001:0487b22_10",
        "context_with_next_sentence": true
    },
    {
        "source_sentence": "又復一法，取胡粳米、蘇、蜜等，指撮呪之，一遍一燒，滿一千八遍，必得大財物，一切所求，皆得如意。",
        "from": "T21n1321_001:0487b24_11",
        "context_with_next_sentence": true
    },
    {
        "source_sentence": "又復有法，若欲滿足檀那，行者每日施餓鬼飲食，滿其百日，即得具足。",
        "from": "T21n1321_001:0487b26_12",
        "context_with_next_sentence": true
    },
    {
        "source_sentence": "又法，若欲求壽命延長者，如上作法，滿其百日，即得長壽。",
        "from": "T21n1321_001:0487b27_13",
        "context_with_next_sentence": true
    },
    {
        "source_sentence": "又法，若欲現身色力美感、見者歡喜者，當施餓鬼，滿足百日，必得如意。",
        "from": "T21n1321_001:0487b29_14",
        "context_with_next_sentence": true
    },
    {
        "source_sentence": "如是略說，但有一切求事、種種衰患、舉意對治，一切皆得。",
        "from": "T21n1321_001:0487c01_15",
        "context_with_next_sentence": true
    },
    {
        "source_sentence": "是故，我今略說少耳。」",
        "from": "T21n1321_001:0487c03_0",
        "context_with_next_sentence": true
    },
    {
        "source_sentence": "爾時，世尊復告月愛菩薩摩訶薩言：「此陀羅尼經不可思議，說其功德，若復一劫，若減一劫，亦不能盡。",
        "from": "T21n1321_001:0487c03_1",
        "context_with_next_sentence": true
    },
    {
        "source_sentence": "若當來世，能持此經，當知是人已為便攝二十種大福德聚。",
        "from": "T21n1321_001:0487c05_2",
        "context_with_next_sentence": true
    },
    {
        "source_sentence": "何謂二十？",
        "from": "T21n1321_001:0487c07_3",
        "context_with_next_sentence": true
    },
    {
        "source_sentence": "一者，現在不為飢渴、窮厄、疾病、衰禍，惱嬈身心；二者，人有所食噉若美不，皆成上味；三者，其人所入野道，虫、毒、和合草藥終不能傷；四者，其人鬼神、羅剎、精魅、魍魎觀之如佛；五者，其人諸佛菩薩、天仙、龍神護如眼精；六者，其人所有疫病，若業若模不能近身；七者，其人壽命增進、臥安覺妄、觸事吉祥；八者，其人隘曠野，乏少水草，自然稱適；九者，其人頭貌怡悅、膚體光澤、無有惡色；十者，其人常逢善友，乃至菩薩現為侶；復次一者，其人未來常生剎利王家；二者，其人具足色力、壽樂、辭辯；三者，其人常生諸佛菩薩前；四者，其人所在之處，伏藏自現；五者，其人恒得他人恭敬侍接；六者，其人所有財寶，無能奪者；七者，其人意欲所願，悉得稱遂；八者，其人不隨飢儉劫難生；九者，常生天上，受尊勝樂；十者，常以法喜、禪悅，無飢渴。",
        "from": "T21n1321_001:0487c07_4",
        "context_with_next_sentence": true
    },
    {
        "source_sentence": "是為二十種大福德聚。",
        "from": "T21n1321_001:0487c23_5",
        "context_with_next_sentence": true
    },
    {
        "source_sentence": "善男子！",
        "from": "T21n1321_001:0487c24_6",
        "context_with_next_sentence": true
    },
    {
        "source_sentence": "此陀羅尼威德自在。",
        "from": "T21n1321_001:0487c24_7",
        "context_with_next_sentence": true
    },
    {
        "source_sentence": "若視飢渴人，面誦之，即得飽滿；若呪枯樹，尚得生枝；何呪有情，不蒙其福？",
        "from": "T21n1321_001:0487c24_8",
        "context_with_next_sentence": true
    },
    {
        "source_sentence": "最故，我今慇懃三說，囑累於汝。",
        "from": "T21n1321_001:0487c26_9",
        "context_with_next_sentence": true
    },
    {
        "source_sentence": "汝當憶持，為眾生說，勿便忘失。」",
        "from": "T21n1321_001:0487c27_10",
        "context_with_next_sentence": true
    },
    {
        "source_sentence": "爾時，月愛菩薩從佛得聞此方便法，歡喜踊躍，即以毘楞伽摩尼珠、瓔珞，及諸花、香，而散佛上。",
        "from": "T21n1321_001:0487c27_11",
        "context_with_next_sentence": true
    },
    {
        "source_sentence": "即於佛前以偈讚曰：「大悲觀世音，　　迦陵頻伽音，　以眾巧言辭，　　開示甘露法。",
        "from": "T21n1321_001:0488a01_0",
        "context_with_next_sentence": true
    },
    {
        "source_sentence": "　為欲悉摧伏，　　廣大業山故，　以此方便門，　　慇懃付屬我。",
        "from": "T21n1321_001:0488a04_0",
        "context_with_next_sentence": true
    },
    {
        "source_sentence": "　我依佛嚴教，　　堪能廣流布，　唯願法中生，　　草復以為盧。」",
        "from": "T21n1321_001:0488a06_0",
        "context_with_next_sentence": true
    },
    {
        "source_sentence": "佛說此經已，一切眾菩薩摩訶薩、金剛力士、釋梵四鎮、天龍鬼神，聞佛如來讚說此「親那畢利多甘露味法陀羅尼」，皆悉歡喜，奉教修行。",
        "from": "T21n1321_001:0488a08_0",
        "context_with_next_sentence": true
    },
    {
        "source_sentence": "施餓鬼甘露味陀羅尼神呪經",
        "from": "T21n1321_001:0488a12_0",
        "context_with_next_sentence": true
    },
    {
        "source_sentence": "南無　步補利(一)　怛他羯哆耶(二)　唵(三)　薩婆辟唎多羯羅耶(四)　阿伽叉(五)　莎訶其契法：起立以兩脚作十字立。",
        "from": "T21n1321_001:0488a13_0",
        "context_with_next_sentence": true
    },
    {
        "source_sentence": "先以左手仰垂於膝間，作施無畏相。",
        "from": "T21n1321_001:0488a15_1",
        "context_with_next_sentence": true
    },
    {
        "source_sentence": "次，右手大母指屬入掌中，四指把舉於右耳璫著，以莫頭相來去。",
        "from": "T21n1321_001:0488a16_2",
        "context_with_next_sentence": true
    },
    {
        "source_sentence": "即誦念妙言三遍。",
        "from": "T21n1321_001:0488a18_0",
        "context_with_next_sentence": true
    },
    {
        "source_sentence": "時，觀一切餓鬼等三十六部鬼神，悉集誦呪人邊，合掌瞻仰觀者行者。",
        "from": "T21n1321_001:0488a18_1",
        "context_with_next_sentence": true
    },
    {
        "source_sentence": "此[女*赤]羅尼妙言，若有善男子、女人、童男、童女受持讀誦者，現身行十種福聚。",
        "from": "T21n1321_001:0488a20_0",
        "context_with_next_sentence": true
    },
    {
        "source_sentence": "何等為十？",
        "from": "T21n1321_001:0488a21_1",
        "context_with_next_sentence": true
    },
    {
        "source_sentence": "一毒藥不能中，二毒蛇不敢螫，三刀仗不能害，四王官不敢嗔，五眾人皆愛敬，六天龍常隨護，七衣食悉豐足，八者顏貌端正，九永離毛竪畏，十不受三塗身。",
        "from": "T21n1321_001:0488a21_2",
        "context_with_next_sentence": true
    },
    {
        "source_sentence": "唵　步補唎(一)　伽怛唎(二)　怛他羯哆耶其契相法：准上召喚契法。",
        "from": "T21n1321_001:0488a26_0",
        "context_with_next_sentence": true
    },
    {
        "source_sentence": "並足立，以十指合掌，頭各相著，其間令相去一寸，開腕當心上著。",
        "from": "T21n1321_001:0488a27_1",
        "context_with_next_sentence": true
    },
    {
        "source_sentence": "此名「大悲心輪[女*赤]羅尼法」。",
        "from": "T21n1321_001:0488a29_2",
        "context_with_next_sentence": true
    },
    {
        "source_sentence": "結此契時，誦念妙言七遍。",
        "from": "T21n1321_001:0488a29_3",
        "context_with_next_sentence": true
    },
    {
        "source_sentence": "時，觀想契上有一水精摩尼寶珠，放水精光，照觸諸鬼，一切猛火皆悉不燃；此水精光明，入諸鬼口，諸鬼烟喉皆得通息，離諸苦惱。",
        "from": "T21n1321_001:0488b01_4",
        "context_with_next_sentence": true
    },
    {
        "source_sentence": "南無　素嚕波曳　怛他羯哆耶(三)　怛姪他(二)　蘇嚕蘇嚕波羅蘇嚕(四)　莎婆訶其契相法：半跏坐，如轉輪王坐法。",
        "from": "T21n1321_001:0488b05_0",
        "context_with_next_sentence": true
    },
    {
        "source_sentence": "先以右手如托頸狀，去頸一寸許，以肘安右膝上。",
        "from": "T21n1321_001:0488b07_1",
        "context_with_next_sentence": true
    },
    {
        "source_sentence": "次以右仰側舒五指垂右膝上，作施乳狀。",
        "from": "T21n1321_001:0488b08_2",
        "context_with_next_sentence": true
    },
    {
        "source_sentence": "作此契時，誦念妙言七遍，想觀左手十指端出白色乳潼，色踰白銀，流出不絕。",
        "from": "T21n1321_001:0488b09_3",
        "context_with_next_sentence": true
    },
    {
        "source_sentence": "是諸鬼等，皆張口承乳，皆得飽滿。",
        "from": "T21n1321_001:0488b11_4",
        "context_with_next_sentence": true
    },
    {
        "source_sentence": "作契者，彼善男子現身當得十六種功德。",
        "from": "T21n1321_001:0488b12_5",
        "context_with_next_sentence": true
    },
    {
        "source_sentence": "何者為十六？",
        "from": "T21n1321_001:0488b13_6",
        "context_with_next_sentence": true
    },
    {
        "source_sentence": "一者壽命長遠，二顏色姝美，三氣力充盛，四心常歡樂，五辯才無滯，六者恒無飢想，七口中香潔，八人皆敬仰，九天神侍衛，十毘舍遮鬼現形供給，十一身無疾患，十二威德如王，十三惡人惡鬼見皆生喜，十四得千輪王福，十五夢見諸菩薩羅漢，十六所生之處世界震動。",
        "from": "T21n1321_001:0488b13_7",
        "context_with_next_sentence": false
    }
]