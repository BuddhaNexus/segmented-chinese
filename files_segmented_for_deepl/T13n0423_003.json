[
    {
        "source_sentence": "僧伽吒經卷第三",
        "from": "T13n0423_003:0969a18_0",
        "context_with_next_sentence": true
    },
    {
        "source_sentence": "元魏優禪尼國王子月婆首那譯",
        "from": "T13n0423_003:0969a20_0",
        "context_with_next_sentence": true
    },
    {
        "source_sentence": "爾時，藥上菩提薩埵摩訶薩埵白佛言：「世尊！",
        "from": "T13n0423_003:0969a21_0",
        "context_with_next_sentence": true
    },
    {
        "source_sentence": "何因緣故如來出世？」",
        "from": "T13n0423_003:0969a22_0",
        "context_with_next_sentence": true
    },
    {
        "source_sentence": "佛告藥上菩提薩埵言：「善男子！",
        "from": "T13n0423_003:0969a22_1",
        "context_with_next_sentence": true
    },
    {
        "source_sentence": "為令眾生多聞具足，是故如來出現於世。",
        "from": "T13n0423_003:0969a23_2",
        "context_with_next_sentence": true
    },
    {
        "source_sentence": "如來出世開甘露法，若如來出世則知一切法。",
        "from": "T13n0423_003:0969a24_3",
        "context_with_next_sentence": true
    },
    {
        "source_sentence": "以方便故，知世間法、出世間法，知世間智、出世間智。」",
        "from": "T13n0423_003:0969a25_4",
        "context_with_next_sentence": true
    },
    {
        "source_sentence": "藥上菩提薩埵白佛言：「世尊！",
        "from": "T13n0423_003:0969a26_5",
        "context_with_next_sentence": true
    },
    {
        "source_sentence": "世尊知何等法？」",
        "from": "T13n0423_003:0969a27_6",
        "context_with_next_sentence": true
    },
    {
        "source_sentence": "佛告藥上菩提薩埵言：「藥上！",
        "from": "T13n0423_003:0969a27_7",
        "context_with_next_sentence": true
    },
    {
        "source_sentence": "如來知正法智。",
        "from": "T13n0423_003:0969a28_8",
        "context_with_next_sentence": true
    },
    {
        "source_sentence": "藥上！",
        "from": "T13n0423_003:0969a28_9",
        "context_with_next_sentence": true
    },
    {
        "source_sentence": "以是智故總攝一切法。",
        "from": "T13n0423_003:0969a28_10",
        "context_with_next_sentence": true
    },
    {
        "source_sentence": "藥上！",
        "from": "T13n0423_003:0969a29_11",
        "context_with_next_sentence": true
    },
    {
        "source_sentence": "若眾生聞如來出世信法者，此是第一利益。",
        "from": "T13n0423_003:0969a29_12",
        "context_with_next_sentence": true
    },
    {
        "source_sentence": "藥上！",
        "from": "T13n0423_003:0969b01_13",
        "context_with_next_sentence": true
    },
    {
        "source_sentence": "譬如有人出行治生，為得利故將千人眾擔負金寶。",
        "from": "T13n0423_003:0969b01_14",
        "context_with_next_sentence": true
    },
    {
        "source_sentence": "彼人父母告其人言：『子善諦聽！",
        "from": "T13n0423_003:0969b02_15",
        "context_with_next_sentence": true
    },
    {
        "source_sentence": "此金寶者是他之物，汝好守護莫使亡失。』",
        "from": "T13n0423_003:0969b03_16",
        "context_with_next_sentence": true
    },
    {
        "source_sentence": "其人持寶未經多時自縱放逸，所持金寶悉皆散失。",
        "from": "T13n0423_003:0969b04_17",
        "context_with_next_sentence": true
    },
    {
        "source_sentence": "是時彼人憂箭射心，羞愧慚恥不能歸家。",
        "from": "T13n0423_003:0969b05_18",
        "context_with_next_sentence": true
    },
    {
        "source_sentence": "時彼父母聞已憂愁悲泣而說此言：『我等生此惡子，但有子名生我家內，財物悉皆散失，令我等貧苦，為他奴僕絕望而死。』",
        "from": "T13n0423_003:0969b06_19",
        "context_with_next_sentence": true
    },
    {
        "source_sentence": "子聞父母既喪亡已亦絕望死。",
        "from": "T13n0423_003:0969b09_20",
        "context_with_next_sentence": true
    },
    {
        "source_sentence": "如是，如是！",
        "from": "T13n0423_003:0969b10_21",
        "context_with_next_sentence": true
    },
    {
        "source_sentence": "藥上！",
        "from": "T13n0423_003:0969b10_22",
        "context_with_next_sentence": true
    },
    {
        "source_sentence": "佛說此法，於我法中無淨信者，彼無所望，臨命終時，為憂惱箭射心而死。",
        "from": "T13n0423_003:0969b10_23",
        "context_with_next_sentence": true
    },
    {
        "source_sentence": "如彼父母，為彼金寶絕望憂惱。",
        "from": "T13n0423_003:0969b12_24",
        "context_with_next_sentence": true
    },
    {
        "source_sentence": "「如是，藥上！",
        "from": "T13n0423_003:0969b12_25",
        "context_with_next_sentence": true
    },
    {
        "source_sentence": "於我法中無淨心者，臨命終時受諸苦痛。",
        "from": "T13n0423_003:0969b13_26",
        "context_with_next_sentence": true
    },
    {
        "source_sentence": "先福受盡彼不種善，臨死時至憂惱箭射，墮於地獄、畜生、餓鬼受諸苦痛，作如是言：『誰救濟我，令我得離地獄、畜生、餓鬼之苦？』",
        "from": "T13n0423_003:0969b14_27",
        "context_with_next_sentence": true
    },
    {
        "source_sentence": "又如父母告其子言：『未來病苦，病有死苦，汝等得解脫時見行識生，身受苦痛遍體燋惱。",
        "from": "T13n0423_003:0969b17_28",
        "context_with_next_sentence": true
    },
    {
        "source_sentence": "自觀已死眼不見色，耳不聞聲，四支皆痛必歸於死，遍體頑癡猶如木石無所覺知。』",
        "from": "T13n0423_003:0969b19_29",
        "context_with_next_sentence": true
    },
    {
        "source_sentence": "子答父母語言：『莫作是語，令我怖畏。",
        "from": "T13n0423_003:0969b21_0",
        "context_with_next_sentence": true
    },
    {
        "source_sentence": "觀身無熱，亦無餘病，唯見死怖。",
        "from": "T13n0423_003:0969b21_1",
        "context_with_next_sentence": true
    },
    {
        "source_sentence": "我當歸誰？",
        "from": "T13n0423_003:0969b22_2",
        "context_with_next_sentence": true
    },
    {
        "source_sentence": "誰救濟我？",
        "from": "T13n0423_003:0969b22_3",
        "context_with_next_sentence": true
    },
    {
        "source_sentence": "父母若天，誰能救拔？』",
        "from": "T13n0423_003:0969b23_4",
        "context_with_next_sentence": true
    },
    {
        "source_sentence": "父母答言：『祭祀天神必得安隱。』",
        "from": "T13n0423_003:0969b23_5",
        "context_with_next_sentence": true
    },
    {
        "source_sentence": "子答父母：『當速祭祀以求安樂，速至天祠問守廟人。』",
        "from": "T13n0423_003:0969b24_6",
        "context_with_next_sentence": true
    },
    {
        "source_sentence": "時彼父母到天祠中，燒香求願。",
        "from": "T13n0423_003:0969b25_7",
        "context_with_next_sentence": true
    },
    {
        "source_sentence": "守廟者言：『天神瞋怒，須殺羊、殺人以用祭祀，汝子可脫。』",
        "from": "T13n0423_003:0969b26_8",
        "context_with_next_sentence": true
    },
    {
        "source_sentence": "爾時，父母自思惟言：『我等云何？",
        "from": "T13n0423_003:0969b27_9",
        "context_with_next_sentence": true
    },
    {
        "source_sentence": "我既貧窮，若天神瞋我子必死，若天神喜必得大恩。』",
        "from": "T13n0423_003:0969b28_10",
        "context_with_next_sentence": true
    },
    {
        "source_sentence": "時速歸家盡賣家財得羊一口。",
        "from": "T13n0423_003:0969b29_11",
        "context_with_next_sentence": true
    },
    {
        "source_sentence": "復語餘人：『且貸我金，十日相還。",
        "from": "T13n0423_003:0969c01_12",
        "context_with_next_sentence": true
    },
    {
        "source_sentence": "若無相還，我身當為君作奴僕。』",
        "from": "T13n0423_003:0969c01_13",
        "context_with_next_sentence": true
    },
    {
        "source_sentence": "其人得金詣市買人，所買之人不知當殺以祭天祠。",
        "from": "T13n0423_003:0969c02_14",
        "context_with_next_sentence": true
    },
    {
        "source_sentence": "病人父母愚癡無智竟不至家，直詣天祠語守廟者：『汝速為我設祭天祠。』",
        "from": "T13n0423_003:0969c03_15",
        "context_with_next_sentence": true
    },
    {
        "source_sentence": "爾時，父母自殺羊、殺人然火祭天。",
        "from": "T13n0423_003:0969c05_16",
        "context_with_next_sentence": true
    },
    {
        "source_sentence": "然後天下告彼父母：『汝等莫怖，我護汝子令得安隱。』",
        "from": "T13n0423_003:0969c06_17",
        "context_with_next_sentence": true
    },
    {
        "source_sentence": "爾時，父母踊躍歡喜作如是言：『天神與我大恩，令我子差。』",
        "from": "T13n0423_003:0969c07_18",
        "context_with_next_sentence": true
    },
    {
        "source_sentence": "時彼父母歡喜還家，見兒已死。",
        "from": "T13n0423_003:0969c08_19",
        "context_with_next_sentence": true
    },
    {
        "source_sentence": "爾時，父母見子死已生大愁惱，憂箭射心絕望而死。」",
        "from": "T13n0423_003:0969c09_20",
        "context_with_next_sentence": true
    },
    {
        "source_sentence": "佛告藥上：「善男子！",
        "from": "T13n0423_003:0969c10_21",
        "context_with_next_sentence": true
    },
    {
        "source_sentence": "近惡知識亦復如是。」",
        "from": "T13n0423_003:0969c11_22",
        "context_with_next_sentence": true
    },
    {
        "source_sentence": "爾時，藥上菩提薩埵白佛言：「世尊！",
        "from": "T13n0423_003:0969c11_23",
        "context_with_next_sentence": true
    },
    {
        "source_sentence": "如是眾生墮於何處？」",
        "from": "T13n0423_003:0969c12_24",
        "context_with_next_sentence": true
    },
    {
        "source_sentence": "佛告藥上菩提薩埵：「善男子！",
        "from": "T13n0423_003:0969c12_25",
        "context_with_next_sentence": true
    },
    {
        "source_sentence": "莫問是事。」",
        "from": "T13n0423_003:0969c13_26",
        "context_with_next_sentence": true
    },
    {
        "source_sentence": "藥上菩提薩埵白佛言：「世尊！",
        "from": "T13n0423_003:0969c13_27",
        "context_with_next_sentence": true
    },
    {
        "source_sentence": "願佛慈悲說如是人墮在何處？」",
        "from": "T13n0423_003:0969c14_28",
        "context_with_next_sentence": true
    },
    {
        "source_sentence": "佛告藥上菩提薩埵言：「善男子！",
        "from": "T13n0423_003:0969c15_29",
        "context_with_next_sentence": true
    },
    {
        "source_sentence": "汝今諦聽！",
        "from": "T13n0423_003:0969c15_30",
        "context_with_next_sentence": true
    },
    {
        "source_sentence": "其人母者墮於大叫地獄之中；其父墮於眾合地獄；其子墮於火燒然地獄；守天廟者墮於阿鼻大地獄中。」",
        "from": "T13n0423_003:0969c16_31",
        "context_with_next_sentence": true
    },
    {
        "source_sentence": "爾時藥上菩提薩埵摩訶薩埵白佛言：「世尊！",
        "from": "T13n0423_003:0969c18_32",
        "context_with_next_sentence": true
    },
    {
        "source_sentence": "彼枉死人生於何處？」",
        "from": "T13n0423_003:0969c19_33",
        "context_with_next_sentence": true
    },
    {
        "source_sentence": "佛告藥上菩提薩埵言：「彼枉死人生於三十三天之上。」",
        "from": "T13n0423_003:0969c20_34",
        "context_with_next_sentence": true
    },
    {
        "source_sentence": "藥上菩提薩埵白佛言：「世尊！",
        "from": "T13n0423_003:0969c21_35",
        "context_with_next_sentence": true
    },
    {
        "source_sentence": "彼枉死人何因緣故，生於三十三天之上？」",
        "from": "T13n0423_003:0969c22_0",
        "context_with_next_sentence": true
    },
    {
        "source_sentence": "佛告藥上菩提薩埵言：「善男子！",
        "from": "T13n0423_003:0969c22_1",
        "context_with_next_sentence": true
    },
    {
        "source_sentence": "汝今諦聽！",
        "from": "T13n0423_003:0969c23_2",
        "context_with_next_sentence": true
    },
    {
        "source_sentence": "彼人臨死時，起一念淨心歸依佛陀。",
        "from": "T13n0423_003:0969c23_3",
        "context_with_next_sentence": true
    },
    {
        "source_sentence": "以此善根，當六十劫受於三十三天之樂，八十劫中自識宿命。",
        "from": "T13n0423_003:0969c24_4",
        "context_with_next_sentence": true
    },
    {
        "source_sentence": "所生之處離諸憂惱，生生之處離諸憂惱，一切苦滅。",
        "from": "T13n0423_003:0969c26_5",
        "context_with_next_sentence": true
    },
    {
        "source_sentence": "藥上！",
        "from": "T13n0423_003:0969c27_6",
        "context_with_next_sentence": true
    },
    {
        "source_sentence": "近惡知識，不得入於涅槃。」",
        "from": "T13n0423_003:0969c27_7",
        "context_with_next_sentence": true
    },
    {
        "source_sentence": "藥上菩提薩埵白佛言：「世尊！",
        "from": "T13n0423_003:0969c28_8",
        "context_with_next_sentence": true
    },
    {
        "source_sentence": "云何眾生不能入於涅槃？」",
        "from": "T13n0423_003:0969c28_9",
        "context_with_next_sentence": true
    },
    {
        "source_sentence": "佛告藥上菩提薩埵言：「欲求涅槃者當勤精進。」",
        "from": "T13n0423_003:0969c29_10",
        "context_with_next_sentence": true
    },
    {
        "source_sentence": "藥上菩提薩埵白佛言：「世尊！",
        "from": "T13n0423_003:0970a01_11",
        "context_with_next_sentence": true
    },
    {
        "source_sentence": "云何名精進？」",
        "from": "T13n0423_003:0970a02_12",
        "context_with_next_sentence": true
    },
    {
        "source_sentence": "佛告藥上菩提薩埵：「善男子！",
        "from": "T13n0423_003:0970a02_13",
        "context_with_next_sentence": true
    },
    {
        "source_sentence": "精進者名須驢多波帝，逆流之果名精進處，娑吉利陀伽彌果名精進處，阿那伽彌果名精進處，阿羅訶果名精進處，波羅提迦佛陀果名精進處，緣覺之智名精進處，菩提薩埵名字、菩提薩埵地果，名精進處。",
        "from": "T13n0423_003:0970a03_0",
        "context_with_next_sentence": true
    },
    {
        "source_sentence": "藥上！",
        "from": "T13n0423_003:0970a07_1",
        "context_with_next_sentence": true
    },
    {
        "source_sentence": "如是等處名精進處。」",
        "from": "T13n0423_003:0970a07_2",
        "context_with_next_sentence": true
    },
    {
        "source_sentence": "藥上菩提薩埵白佛言：「世尊！",
        "from": "T13n0423_003:0970a08_3",
        "context_with_next_sentence": true
    },
    {
        "source_sentence": "世尊云何逆流？",
        "from": "T13n0423_003:0970a09_0",
        "context_with_next_sentence": true
    },
    {
        "source_sentence": "云何逆流果？」",
        "from": "T13n0423_003:0970a09_1",
        "context_with_next_sentence": true
    },
    {
        "source_sentence": "佛告藥上菩提薩埵：「善男子！",
        "from": "T13n0423_003:0970a09_2",
        "context_with_next_sentence": true
    },
    {
        "source_sentence": "譬如有人種於樹木，彼種樹已即日生芽，彼樹一日上下各生長一由旬。",
        "from": "T13n0423_003:0970a10_3",
        "context_with_next_sentence": true
    },
    {
        "source_sentence": "復有一人，亦復種樹不得其所，風動不生移置異處。",
        "from": "T13n0423_003:0970a12_0",
        "context_with_next_sentence": true
    },
    {
        "source_sentence": "二人共諍互相誹謗，彼人如是共相諍論。",
        "from": "T13n0423_003:0970a13_1",
        "context_with_next_sentence": true
    },
    {
        "source_sentence": "國王聞之即勅臣言：『某處二人互相誹謗，速往喚來。』",
        "from": "T13n0423_003:0970a14_2",
        "context_with_next_sentence": true
    },
    {
        "source_sentence": "「傍臣受教遣使往捉。",
        "from": "T13n0423_003:0970a15_3",
        "context_with_next_sentence": true
    },
    {
        "source_sentence": "時彼使人微服而去，至彼人所作如是言：『王喚汝等。』",
        "from": "T13n0423_003:0970a15_4",
        "context_with_next_sentence": true
    },
    {
        "source_sentence": "時彼二人驚怖憂愁：『王今何故命我二人？』",
        "from": "T13n0423_003:0970a17_0",
        "context_with_next_sentence": true
    },
    {
        "source_sentence": "是時二人既至王所默然而立。",
        "from": "T13n0423_003:0970a17_1",
        "context_with_next_sentence": true
    },
    {
        "source_sentence": "時王問言：『汝等何故共相誹謗而起鬪諍？』",
        "from": "T13n0423_003:0970a18_2",
        "context_with_next_sentence": true
    },
    {
        "source_sentence": "「時彼二人白大王言：『大王！",
        "from": "T13n0423_003:0970a19_3",
        "context_with_next_sentence": true
    },
    {
        "source_sentence": "聽我所說。",
        "from": "T13n0423_003:0970a20_4",
        "context_with_next_sentence": true
    },
    {
        "source_sentence": "我借得少許空閑之處，種植樹林，即日生芽及葉，華果熟者中半。",
        "from": "T13n0423_003:0970a20_5",
        "context_with_next_sentence": true
    },
    {
        "source_sentence": "此人種植不生芽葉及以華果，須臾數移彼種不生，來見謗毀而起鬪諍。",
        "from": "T13n0423_003:0970a22_6",
        "context_with_next_sentence": true
    },
    {
        "source_sentence": "大王！",
        "from": "T13n0423_003:0970a23_7",
        "context_with_next_sentence": true
    },
    {
        "source_sentence": "如是之事，大王應知我無罪過。』",
        "from": "T13n0423_003:0970a23_8",
        "context_with_next_sentence": true
    },
    {
        "source_sentence": "「爾時大王，集諸大臣滿三十億，告諸臣言：『汝等各說。』",
        "from": "T13n0423_003:0970a24_9",
        "context_with_next_sentence": true
    },
    {
        "source_sentence": "諸臣白言：『我等不知說何等語？』",
        "from": "T13n0423_003:0970a25_10",
        "context_with_next_sentence": true
    },
    {
        "source_sentence": "「王問諸臣：『汝等頗見即日種樹即生芽葉及以華果熟者中半。』",
        "from": "T13n0423_003:0970a26_11",
        "context_with_next_sentence": true
    },
    {
        "source_sentence": "「爾時諸臣從座而起。",
        "from": "T13n0423_003:0970a27_12",
        "context_with_next_sentence": true
    },
    {
        "source_sentence": "白大王言：『大王！",
        "from": "T13n0423_003:0970a28_13",
        "context_with_next_sentence": true
    },
    {
        "source_sentence": "我等不能決定信受如此之言。",
        "from": "T13n0423_003:0970a28_14",
        "context_with_next_sentence": true
    },
    {
        "source_sentence": "何以故？",
        "from": "T13n0423_003:0970a29_15",
        "context_with_next_sentence": true
    },
    {
        "source_sentence": "大王！",
        "from": "T13n0423_003:0970a29_16",
        "context_with_next_sentence": true
    },
    {
        "source_sentence": "此事希有。』",
        "from": "T13n0423_003:0970a29_17",
        "context_with_next_sentence": true
    },
    {
        "source_sentence": "爾時大王問彼人言：『如汝所說，是事實不？』",
        "from": "T13n0423_003:0970b01_18",
        "context_with_next_sentence": true
    },
    {
        "source_sentence": "爾時彼人白大王言：『此實不謬。』",
        "from": "T13n0423_003:0970b02_19",
        "context_with_next_sentence": true
    },
    {
        "source_sentence": "王復答言：『如汝所說如此之事，即日種樹即生芽葉及以華果，此事難信。』",
        "from": "T13n0423_003:0970b02_20",
        "context_with_next_sentence": true
    },
    {
        "source_sentence": "爾時彼人白大王言：『願王自植知其虛實。』",
        "from": "T13n0423_003:0970b04_21",
        "context_with_next_sentence": true
    },
    {
        "source_sentence": "「時王集三十億臣禁守彼人，然後大王自種其樹，不生芽葉，不生華果。",
        "from": "T13n0423_003:0970b05_22",
        "context_with_next_sentence": true
    },
    {
        "source_sentence": "爾時大王，心大恚怒勅諸臣言：『汝等速取利斧，彼所種樹仰令斫伐。』",
        "from": "T13n0423_003:0970b07_23",
        "context_with_next_sentence": true
    },
    {
        "source_sentence": "爾時諸臣受王教令斫斷彼樹，一樹斷已生十二樹，斫十二樹斷生二十四樹，莖、葉、華、果皆是七寶。",
        "from": "T13n0423_003:0970b08_24",
        "context_with_next_sentence": true
    },
    {
        "source_sentence": "爾時二十四樹，變生二十四億雞鳥，皆是金嘴七寶羽翼。",
        "from": "T13n0423_003:0970b10_25",
        "context_with_next_sentence": true
    },
    {
        "source_sentence": "爾時，大王復生瞋怒，自執利斧往伐彼樹。",
        "from": "T13n0423_003:0970b12_26",
        "context_with_next_sentence": true
    },
    {
        "source_sentence": "王斫樹時，從樹出生甘泉美水。",
        "from": "T13n0423_003:0970b13_27",
        "context_with_next_sentence": true
    },
    {
        "source_sentence": "時王慚愧勅諸臣言：『放彼二人。』",
        "from": "T13n0423_003:0970b13_28",
        "context_with_next_sentence": true
    },
    {
        "source_sentence": "諸臣白言：『大王！",
        "from": "T13n0423_003:0970b14_29",
        "context_with_next_sentence": true
    },
    {
        "source_sentence": "受教。』",
        "from": "T13n0423_003:0970b14_30",
        "context_with_next_sentence": true
    },
    {
        "source_sentence": "諸臣去已，放彼二人將至王所。",
        "from": "T13n0423_003:0970b15_31",
        "context_with_next_sentence": true
    },
    {
        "source_sentence": "王問其人：『汝種此樹。",
        "from": "T13n0423_003:0970b15_32",
        "context_with_next_sentence": true
    },
    {
        "source_sentence": "斫汝一樹生十二樹，斫十二樹生二十四樹。",
        "from": "T13n0423_003:0970b16_33",
        "context_with_next_sentence": true
    },
    {
        "source_sentence": "我所種樹不生芽葉，不生華果。",
        "from": "T13n0423_003:0970b17_34",
        "context_with_next_sentence": true
    },
    {
        "source_sentence": "此事云何？』",
        "from": "T13n0423_003:0970b18_35",
        "context_with_next_sentence": true
    },
    {
        "source_sentence": "其人答王：『如我此福德，大王則無如是福德。』",
        "from": "T13n0423_003:0970b18_36",
        "context_with_next_sentence": true
    },
    {
        "source_sentence": "爾時三十億大臣胡跪，白其人言：『汝可治國而居王位。』",
        "from": "T13n0423_003:0970b19_37",
        "context_with_next_sentence": true
    },
    {
        "source_sentence": "爾時其人，為諸臣眾，而說偈言：「『我不求王位，　　不求世財寶；　　心懷無上願，　　願成二足尊。",
        "from": "T13n0423_003:0970b20_38",
        "context_with_next_sentence": true
    },
    {
        "source_sentence": "　　得寂滅涅槃，　　至彼成如來；　　為汝等說法，　　令到涅槃城。",
        "from": "T13n0423_003:0970b24_0",
        "context_with_next_sentence": true
    },
    {
        "source_sentence": "　　往昔作不善，　　令我入王獄；　　獄縛受諸苦，　　罪報悉已盡。』",
        "from": "T13n0423_003:0970b26_0",
        "context_with_next_sentence": true
    },
    {
        "source_sentence": "「爾時，有三萬三千高座，一一高座高二十五由旬，一高座上有二十五億雞而在其上，以金為嘴，七寶羽翼，出人音聲告彼王言：『大王不善，不善斫伐諸樹，以此罪業必入惡道。",
        "from": "T13n0423_003:0970b28_0",
        "context_with_next_sentence": true
    },
    {
        "source_sentence": "王不知耶？",
        "from": "T13n0423_003:0970c03_0",
        "context_with_next_sentence": true
    },
    {
        "source_sentence": "種此樹者是何等人？』",
        "from": "T13n0423_003:0970c03_1",
        "context_with_next_sentence": true
    },
    {
        "source_sentence": "大王答言：『我未審之，願為我說，何等大人種此樹耶？』",
        "from": "T13n0423_003:0970c03_2",
        "context_with_next_sentence": true
    },
    {
        "source_sentence": "雞鳥告王：『如此人者照明世間名無上士，當度一切眾生生、老、病、死。』",
        "from": "T13n0423_003:0970c04_3",
        "context_with_next_sentence": true
    },
    {
        "source_sentence": "王復問言：『彼是何人種樹不生？",
        "from": "T13n0423_003:0970c06_4",
        "context_with_next_sentence": true
    },
    {
        "source_sentence": "彼作何等不善之業不生？",
        "from": "T13n0423_003:0970c07_5",
        "context_with_next_sentence": true
    },
    {
        "source_sentence": "當為我說。』",
        "from": "T13n0423_003:0970c07_6",
        "context_with_next_sentence": true
    },
    {
        "source_sentence": "鳥答王言：『彼是提婆達多，種樹不生，無少善根樹云何生？』",
        "from": "T13n0423_003:0970c07_7",
        "context_with_next_sentence": true
    },
    {
        "source_sentence": "爾時，三十億大臣聞此法門，皆得十地成就神通。",
        "from": "T13n0423_003:0970c09_8",
        "context_with_next_sentence": true
    },
    {
        "source_sentence": "時彼國王亦得十地，得通達一切善法三昧。」",
        "from": "T13n0423_003:0970c10_9",
        "context_with_next_sentence": true
    },
    {
        "source_sentence": "爾時，藥上菩提薩埵摩訶薩埵白佛言：「世尊！",
        "from": "T13n0423_003:0970c11_10",
        "context_with_next_sentence": true
    },
    {
        "source_sentence": "何因緣故，此三十億臣皆得十地成就神通？」",
        "from": "T13n0423_003:0970c12_11",
        "context_with_next_sentence": true
    },
    {
        "source_sentence": "爾時世尊告藥上菩提薩埵：「善男子！",
        "from": "T13n0423_003:0970c13_12",
        "context_with_next_sentence": true
    },
    {
        "source_sentence": "汝今諦聽！」",
        "from": "T13n0423_003:0970c14_13",
        "context_with_next_sentence": true
    },
    {
        "source_sentence": "即時微笑，從其面門放八萬四千光明，無量種種青、黃、赤、白、紅、紫光明。",
        "from": "T13n0423_003:0970c14_14",
        "context_with_next_sentence": true
    },
    {
        "source_sentence": "其光遍照無量世界，照世界已還至佛所，繞佛三匝從佛頂入。",
        "from": "T13n0423_003:0970c16_0",
        "context_with_next_sentence": true
    },
    {
        "source_sentence": "爾時藥上菩提薩埵摩訶薩埵白佛言：「世尊！",
        "from": "T13n0423_003:0970c17_1",
        "context_with_next_sentence": true
    },
    {
        "source_sentence": "何因緣故，如來現此希有之相？",
        "from": "T13n0423_003:0970c18_2",
        "context_with_next_sentence": true
    },
    {
        "source_sentence": "若無因緣，如來終不現希有事。」",
        "from": "T13n0423_003:0970c19_3",
        "context_with_next_sentence": true
    },
    {
        "source_sentence": "佛告藥上菩提薩埵言：「善男子！",
        "from": "T13n0423_003:0970c20_0",
        "context_with_next_sentence": true
    },
    {
        "source_sentence": "汝見眾人從十方來集會此不？」",
        "from": "T13n0423_003:0970c20_1",
        "context_with_next_sentence": true
    },
    {
        "source_sentence": "藥上菩提薩埵白言：「不見也。",
        "from": "T13n0423_003:0970c21_2",
        "context_with_next_sentence": true
    },
    {
        "source_sentence": "世尊！」",
        "from": "T13n0423_003:0970c22_3",
        "context_with_next_sentence": true
    },
    {
        "source_sentence": "佛告藥上菩提薩埵言：「善男子！",
        "from": "T13n0423_003:0970c22_4",
        "context_with_next_sentence": true
    },
    {
        "source_sentence": "汝觀十方一切世界。」",
        "from": "T13n0423_003:0970c23_0",
        "context_with_next_sentence": true
    },
    {
        "source_sentence": "爾時，藥上菩提薩埵摩訶薩埵即觀十方，見東方面有一大樹，覆七千由旬，見二萬五千億眾生在彼集會，默然而坐，不飲、不食。",
        "from": "T13n0423_003:0970c23_1",
        "context_with_next_sentence": true
    },
    {
        "source_sentence": "復見南方有一大樹，覆七千由旬，下有二萬五千億眾生俱共集會，不語、不食、不行，默然而住。",
        "from": "T13n0423_003:0970c26_2",
        "context_with_next_sentence": true
    },
    {
        "source_sentence": "復見西方有一大樹，覆七千由旬，下有二萬五千億眾生俱共集會，不語、不食、不行，默然而住。",
        "from": "T13n0423_003:0970c28_3",
        "context_with_next_sentence": true
    },
    {
        "source_sentence": "復見北方有一大樹，覆七千由旬，下有二萬五千億眾生俱共集會，不語、不食、不行，默然而住。",
        "from": "T13n0423_003:0971a01_4",
        "context_with_next_sentence": true
    },
    {
        "source_sentence": "復見上方有一大樹，覆七千由旬，下有二萬五千億眾生俱共集會，不語、不食、不行，默然而住。",
        "from": "T13n0423_003:0971a03_5",
        "context_with_next_sentence": true
    },
    {
        "source_sentence": "復見下方有一大樹，覆七千由旬，下有二萬五千億眾生俱共集會，不語、不食、不行，默然而住。",
        "from": "T13n0423_003:0971a05_6",
        "context_with_next_sentence": true
    },
    {
        "source_sentence": "爾時，藥上菩提薩埵白佛言：「世尊！",
        "from": "T13n0423_003:0971a07_7",
        "context_with_next_sentence": true
    },
    {
        "source_sentence": "我欲少問如來、應、正遍知，若佛聽許乃敢發問。」",
        "from": "T13n0423_003:0971a08_8",
        "context_with_next_sentence": true
    },
    {
        "source_sentence": "爾時，世尊告藥上菩提薩埵言：「善男子！",
        "from": "T13n0423_003:0971a09_9",
        "context_with_next_sentence": true
    },
    {
        "source_sentence": "隨汝所問，如來悉能為汝解說。」",
        "from": "T13n0423_003:0971a10_10",
        "context_with_next_sentence": true
    },
    {
        "source_sentence": "爾時藥上菩提薩埵白佛言：「世尊！",
        "from": "T13n0423_003:0971a11_11",
        "context_with_next_sentence": true
    },
    {
        "source_sentence": "何因緣故，從於十方有無量眾生而來集會？",
        "from": "T13n0423_003:0971a12_12",
        "context_with_next_sentence": true
    },
    {
        "source_sentence": "以誰神力而來至此？」",
        "from": "T13n0423_003:0971a13_13",
        "context_with_next_sentence": true
    },
    {
        "source_sentence": "佛告藥上菩提薩埵言：「自以神力而來至此。」",
        "from": "T13n0423_003:0971a13_14",
        "context_with_next_sentence": true
    },
    {
        "source_sentence": "爾時，藥上菩提薩埵白佛言：「世尊！",
        "from": "T13n0423_003:0971a14_15",
        "context_with_next_sentence": true
    },
    {
        "source_sentence": "我欲觀諸世界，以誰神力而往至彼？」",
        "from": "T13n0423_003:0971a15_16",
        "context_with_next_sentence": true
    },
    {
        "source_sentence": "佛告藥上菩提薩埵：「以汝神力自往至彼。」",
        "from": "T13n0423_003:0971a16_17",
        "context_with_next_sentence": true
    },
    {
        "source_sentence": "爾時，藥上菩提薩埵遶佛三匝忽然不現。",
        "from": "T13n0423_003:0971a18_0",
        "context_with_next_sentence": true
    },
    {
        "source_sentence": "過九十六億世界有一世界名日月明，彼國有佛號日月土如來、應供、正遍知，與八萬億菩提薩埵恭敬圍遶而為說法。",
        "from": "T13n0423_003:0971a18_1",
        "context_with_next_sentence": true
    },
    {
        "source_sentence": "藥上菩提薩埵摩訶薩埵既到彼國，至日月土如來前，頂禮佛足白佛言：「世尊！",
        "from": "T13n0423_003:0971a21_2",
        "context_with_next_sentence": true
    },
    {
        "source_sentence": "何因緣故，於娑婆世界在釋迦牟尼前觀於十方，見無量眾生集會，在此不見？」",
        "from": "T13n0423_003:0971a23_3",
        "context_with_next_sentence": true
    },
    {
        "source_sentence": "爾時，藥上菩提薩埵摩訶薩埵至日月土如來前，白佛言：「世尊！",
        "from": "T13n0423_003:0971a25_4",
        "context_with_next_sentence": true
    },
    {
        "source_sentence": "我過九十六億諸佛國土，來至於此不見一人。",
        "from": "T13n0423_003:0971a26_5",
        "context_with_next_sentence": true
    },
    {
        "source_sentence": "世尊！",
        "from": "T13n0423_003:0971a27_6",
        "context_with_next_sentence": true
    },
    {
        "source_sentence": "誰見誰聞？",
        "from": "T13n0423_003:0971a28_7",
        "context_with_next_sentence": true
    },
    {
        "source_sentence": "無知無覺樹上而生眾生。」",
        "from": "T13n0423_003:0971a28_8",
        "context_with_next_sentence": true
    },
    {
        "source_sentence": "佛告藥上菩提薩埵言：「不也。",
        "from": "T13n0423_003:0971a28_9",
        "context_with_next_sentence": true
    },
    {
        "source_sentence": "善男子！",
        "from": "T13n0423_003:0971a29_10",
        "context_with_next_sentence": true
    },
    {
        "source_sentence": "汝頗見頗聞，無知無覺之樹能生人不？」",
        "from": "T13n0423_003:0971a29_11",
        "context_with_next_sentence": true
    },
    {
        "source_sentence": "藥上白佛言：「世尊！",
        "from": "T13n0423_003:0971b01_12",
        "context_with_next_sentence": true
    },
    {
        "source_sentence": "不見、不知。」",
        "from": "T13n0423_003:0971b02_13",
        "context_with_next_sentence": true
    },
    {
        "source_sentence": "佛告藥上菩提薩埵：「汝欲見不？",
        "from": "T13n0423_003:0971b02_14",
        "context_with_next_sentence": true
    },
    {
        "source_sentence": "我今示汝。」",
        "from": "T13n0423_003:0971b03_15",
        "context_with_next_sentence": true
    },
    {
        "source_sentence": "藥上白佛言：「世尊！",
        "from": "T13n0423_003:0971b03_16",
        "context_with_next_sentence": true
    },
    {
        "source_sentence": "願欲見之。」",
        "from": "T13n0423_003:0971b03_17",
        "context_with_next_sentence": true
    },
    {
        "source_sentence": "爾時，日月土如來屈申臂頃，百千億眾皆悉來集，一一眾生手執香華供養如來。",
        "from": "T13n0423_003:0971b04_18",
        "context_with_next_sentence": true
    },
    {
        "source_sentence": "「藥上！",
        "from": "T13n0423_003:0971b05_19",
        "context_with_next_sentence": true
    },
    {
        "source_sentence": "汝今見不？」",
        "from": "T13n0423_003:0971b06_0",
        "context_with_next_sentence": true
    },
    {
        "source_sentence": "藥上菩提薩埵白佛言：「已見，世尊！",
        "from": "T13n0423_003:0971b06_1",
        "context_with_next_sentence": true
    },
    {
        "source_sentence": "已見，善逝！」",
        "from": "T13n0423_003:0971b07_2",
        "context_with_next_sentence": true
    },
    {
        "source_sentence": "佛告藥上：「善男子！",
        "from": "T13n0423_003:0971b07_3",
        "context_with_next_sentence": true
    },
    {
        "source_sentence": "此諸眾生無覺、無知悉皆如幻。」",
        "from": "T13n0423_003:0971b07_4",
        "context_with_next_sentence": true
    },
    {
        "source_sentence": "時彼三萬億眾生各申兩手，以諸香華供養如來。",
        "from": "T13n0423_003:0971b08_5",
        "context_with_next_sentence": true
    },
    {
        "source_sentence": "藥上菩提薩埵白佛言：「世尊！",
        "from": "T13n0423_003:0971b09_6",
        "context_with_next_sentence": true
    },
    {
        "source_sentence": "此事希有。",
        "from": "T13n0423_003:0971b10_7",
        "context_with_next_sentence": true
    },
    {
        "source_sentence": "須臾之間此諸眾生，各生百手供養如來尚不得脫，況兩手者。」",
        "from": "T13n0423_003:0971b10_8",
        "context_with_next_sentence": true
    },
    {
        "source_sentence": "佛告藥上菩提薩埵言：「如是，如是！",
        "from": "T13n0423_003:0971b12_0",
        "context_with_next_sentence": true
    },
    {
        "source_sentence": "善男子！",
        "from": "T13n0423_003:0971b12_1",
        "context_with_next_sentence": true
    },
    {
        "source_sentence": "此諸眾生無覺無知而生而滅。",
        "from": "T13n0423_003:0971b13_0",
        "context_with_next_sentence": true
    },
    {
        "source_sentence": "善男子！",
        "from": "T13n0423_003:0971b13_1",
        "context_with_next_sentence": true
    },
    {
        "source_sentence": "我身亦如是，如幻如化而示生滅。」",
        "from": "T13n0423_003:0971b13_2",
        "context_with_next_sentence": true
    },
    {
        "source_sentence": "藥上白佛言：「世尊！",
        "from": "T13n0423_003:0971b14_3",
        "context_with_next_sentence": true
    },
    {
        "source_sentence": "何等是少眾生？",
        "from": "T13n0423_003:0971b15_4",
        "context_with_next_sentence": true
    },
    {
        "source_sentence": "何者是老眾生？」",
        "from": "T13n0423_003:0971b15_5",
        "context_with_next_sentence": true
    },
    {
        "source_sentence": "佛告藥上：「善男子！",
        "from": "T13n0423_003:0971b15_6",
        "context_with_next_sentence": true
    },
    {
        "source_sentence": "亦有老者，亦有少者。」",
        "from": "T13n0423_003:0971b16_7",
        "context_with_next_sentence": true
    },
    {
        "source_sentence": "藥上白佛言：「世尊！",
        "from": "T13n0423_003:0971b16_8",
        "context_with_next_sentence": true
    },
    {
        "source_sentence": "願佛解說，何者是也？」",
        "from": "T13n0423_003:0971b17_9",
        "context_with_next_sentence": true
    },
    {
        "source_sentence": "佛告藥上：「無福衰者是老眾生，從彼樹生者是少眾生。」",
        "from": "T13n0423_003:0971b17_10",
        "context_with_next_sentence": true
    },
    {
        "source_sentence": "藥上白佛言：「世尊！",
        "from": "T13n0423_003:0971b19_0",
        "context_with_next_sentence": true
    },
    {
        "source_sentence": "我欲見彼少眾生等。」",
        "from": "T13n0423_003:0971b19_1",
        "context_with_next_sentence": true
    },
    {
        "source_sentence": "爾時，日月土如來即伸右臂，從於四方有百千億眾生，俱來集會至如來所。",
        "from": "T13n0423_003:0971b19_2",
        "context_with_next_sentence": true
    },
    {
        "source_sentence": "頂禮佛足遶佛三匝，在佛前立默然而住。",
        "from": "T13n0423_003:0971b21_3",
        "context_with_next_sentence": true
    },
    {
        "source_sentence": "藥上白佛言：「世尊！",
        "from": "T13n0423_003:0971b22_4",
        "context_with_next_sentence": true
    },
    {
        "source_sentence": "此眾生何故佛前默然而住？」",
        "from": "T13n0423_003:0971b23_5",
        "context_with_next_sentence": true
    },
    {
        "source_sentence": "佛告藥上：「善男子！",
        "from": "T13n0423_003:0971b23_6",
        "context_with_next_sentence": true
    },
    {
        "source_sentence": "汝不知耶？",
        "from": "T13n0423_003:0971b24_7",
        "context_with_next_sentence": true
    },
    {
        "source_sentence": "地大之性無言無說，法聚無知無覺。",
        "from": "T13n0423_003:0971b24_8",
        "context_with_next_sentence": true
    },
    {
        "source_sentence": "何以故？",
        "from": "T13n0423_003:0971b25_9",
        "context_with_next_sentence": true
    },
    {
        "source_sentence": "藥上！",
        "from": "T13n0423_003:0971b25_10",
        "context_with_next_sentence": true
    },
    {
        "source_sentence": "此諸少眾生，不見生不見滅，不見老、病、死、憂悲苦惱，具受一切苦痛之惱，云何而語？",
        "from": "T13n0423_003:0971b25_11",
        "context_with_next_sentence": true
    },
    {
        "source_sentence": "是故藥上！",
        "from": "T13n0423_003:0971b27_12",
        "context_with_next_sentence": true
    },
    {
        "source_sentence": "如是眾生應當教之。」",
        "from": "T13n0423_003:0971b27_13",
        "context_with_next_sentence": true
    },
    {
        "source_sentence": "爾時，藥上菩提薩埵摩訶薩埵白佛言：「世尊！",
        "from": "T13n0423_003:0971b28_14",
        "context_with_next_sentence": true
    },
    {
        "source_sentence": "少眾生者從何所來？",
        "from": "T13n0423_003:0971b29_15",
        "context_with_next_sentence": true
    },
    {
        "source_sentence": "何處終？",
        "from": "T13n0423_003:0971b29_16",
        "context_with_next_sentence": true
    },
    {
        "source_sentence": "當生何處？",
        "from": "T13n0423_003:0971c01_0",
        "context_with_next_sentence": true
    },
    {
        "source_sentence": "不知法者。」",
        "from": "T13n0423_003:0971c01_1",
        "context_with_next_sentence": true
    },
    {
        "source_sentence": "佛告藥上：「善男子！",
        "from": "T13n0423_003:0971c01_2",
        "context_with_next_sentence": true
    },
    {
        "source_sentence": "汝今諦聽！",
        "from": "T13n0423_003:0971c01_3",
        "context_with_next_sentence": true
    },
    {
        "source_sentence": "此諸眾生非是人作，非金師作，非鐵師作，非木師作，非陶師作，非王者作。",
        "from": "T13n0423_003:0971c02_4",
        "context_with_next_sentence": true
    },
    {
        "source_sentence": "男女和合惡業而生，受諸苦痛，作不善行受如是苦，名少眾生。",
        "from": "T13n0423_003:0971c03_5",
        "context_with_next_sentence": true
    },
    {
        "source_sentence": "藥上！",
        "from": "T13n0423_003:0971c05_6",
        "context_with_next_sentence": true
    },
    {
        "source_sentence": "彼不與佛言，不禮如來，彼受無量無邊之苦。",
        "from": "T13n0423_003:0971c05_7",
        "context_with_next_sentence": true
    },
    {
        "source_sentence": "藥上！",
        "from": "T13n0423_003:0971c06_8",
        "context_with_next_sentence": true
    },
    {
        "source_sentence": "有少眾生不共佛語者，受如是無量無邊苦惱。",
        "from": "T13n0423_003:0971c06_9",
        "context_with_next_sentence": true
    },
    {
        "source_sentence": "藥上！",
        "from": "T13n0423_003:0971c07_10",
        "context_with_next_sentence": true
    },
    {
        "source_sentence": "以不善知苦因緣故不共佛語，不共佛語故不知善、不知惡、不知生，雖得人身不知生、不知滅。",
        "from": "T13n0423_003:0971c07_11",
        "context_with_next_sentence": true
    },
    {
        "source_sentence": "藥上！",
        "from": "T13n0423_003:0971c09_12",
        "context_with_next_sentence": true
    },
    {
        "source_sentence": "是名年少眾生。」",
        "from": "T13n0423_003:0971c10_13",
        "context_with_next_sentence": true
    },
    {
        "source_sentence": "藥上菩提薩埵白佛言：「世尊！",
        "from": "T13n0423_003:0971c10_14",
        "context_with_next_sentence": true
    },
    {
        "source_sentence": "年少眾生云何生？",
        "from": "T13n0423_003:0971c11_15",
        "context_with_next_sentence": true
    },
    {
        "source_sentence": "云何滅？」",
        "from": "T13n0423_003:0971c11_16",
        "context_with_next_sentence": true
    },
    {
        "source_sentence": "佛告藥上菩提薩埵言：「善男子！",
        "from": "T13n0423_003:0971c11_17",
        "context_with_next_sentence": true
    },
    {
        "source_sentence": "譬如有人以木挑火，木則漸燒。",
        "from": "T13n0423_003:0971c12_18",
        "context_with_next_sentence": true
    },
    {
        "source_sentence": "如是，藥上！",
        "from": "T13n0423_003:0971c13_19",
        "context_with_next_sentence": true
    },
    {
        "source_sentence": "眾生之類初生時苦、中苦、死苦。」",
        "from": "T13n0423_003:0971c13_20",
        "context_with_next_sentence": true
    },
    {
        "source_sentence": "藥上白佛言：「世尊！",
        "from": "T13n0423_003:0971c14_21",
        "context_with_next_sentence": true
    },
    {
        "source_sentence": "生時誰生？",
        "from": "T13n0423_003:0971c14_22",
        "context_with_next_sentence": true
    },
    {
        "source_sentence": "滅時誰滅？」",
        "from": "T13n0423_003:0971c14_23",
        "context_with_next_sentence": true
    },
    {
        "source_sentence": "佛告藥上：「善男子！",
        "from": "T13n0423_003:0971c15_0",
        "context_with_next_sentence": true
    },
    {
        "source_sentence": "如佛之生，如佛之滅。",
        "from": "T13n0423_003:0971c15_1",
        "context_with_next_sentence": true
    },
    {
        "source_sentence": "譬如有人閉在闇室眼無所見。",
        "from": "T13n0423_003:0971c15_2",
        "context_with_next_sentence": true
    },
    {
        "source_sentence": "復有異人曾受苦惱，作是思惟：『此人受苦甚為可愍，若不得脫是人必死。』",
        "from": "T13n0423_003:0971c16_3",
        "context_with_next_sentence": true
    },
    {
        "source_sentence": "以火與之令得少明。",
        "from": "T13n0423_003:0971c18_4",
        "context_with_next_sentence": true
    },
    {
        "source_sentence": "時闇室人見火歡喜心得安樂。",
        "from": "T13n0423_003:0971c18_5",
        "context_with_next_sentence": true
    },
    {
        "source_sentence": "爾時彼火以少因緣熾然火焰燒彼闇室，爾時彼人被燒而死。",
        "from": "T13n0423_003:0971c19_6",
        "context_with_next_sentence": true
    },
    {
        "source_sentence": "時王聞之作如是念：『我國眾生若有所犯更不繫縛。』",
        "from": "T13n0423_003:0971c20_7",
        "context_with_next_sentence": true
    },
    {
        "source_sentence": "爾時國王告下人民：『汝等諸人莫生怖畏，於我國內施汝無畏。",
        "from": "T13n0423_003:0971c22_8",
        "context_with_next_sentence": true
    },
    {
        "source_sentence": "若有所犯，不加害汝，亦不殺汝，皆當安隱莫生怖畏。』",
        "from": "T13n0423_003:0971c23_9",
        "context_with_next_sentence": true
    },
    {
        "source_sentence": "藥上！",
        "from": "T13n0423_003:0971c24_10",
        "context_with_next_sentence": true
    },
    {
        "source_sentence": "如來亦復如是，燒諸煩惱、滅諸病苦，猶如彼人為令闇室眾生安隱，自燒而死。",
        "from": "T13n0423_003:0971c24_11",
        "context_with_next_sentence": true
    },
    {
        "source_sentence": "如來如是，為諸眾生令得安隱，不惜身命拔諸繫縛令得解脫。",
        "from": "T13n0423_003:0971c26_12",
        "context_with_next_sentence": true
    },
    {
        "source_sentence": "如是，藥上！",
        "from": "T13n0423_003:0971c28_13",
        "context_with_next_sentence": true
    },
    {
        "source_sentence": "如來永離三毒之惱，為諸世間作大燈明，於地獄、畜生、餓鬼、阿修羅，老少眾生拔令解脫。」",
        "from": "T13n0423_003:0971c28_14",
        "context_with_next_sentence": true
    },
    {
        "source_sentence": "爾時諸天，於虛空中，而說偈言：「最勝好福田，　　一切田中勝，　世間無上尊。",
        "from": "T13n0423_003:0972a02_0",
        "context_with_next_sentence": true
    },
    {
        "source_sentence": "　　增長諸佛子，　佛田最勝田，　　能除諸怖畏。",
        "from": "T13n0423_003:0972a04_1",
        "context_with_next_sentence": true
    },
    {
        "source_sentence": "　大師善方便，　　守護諸眾生，　住於涅槃界，　　而示在世間，　令世間寂滅。",
        "from": "T13n0423_003:0972a06_0",
        "context_with_next_sentence": true
    },
    {
        "source_sentence": "　　佛為無上師，　救護少眾生，　　亦救老眾生，　三界諸眾生，　　方便而度之。",
        "from": "T13n0423_003:0972a08_1",
        "context_with_next_sentence": true
    },
    {
        "source_sentence": "　閉諸地獄門，　　及畜生、餓鬼；　此世得安樂，　　他世亦安樂。」",
        "from": "T13n0423_003:0972a11_0",
        "context_with_next_sentence": true
    },
    {
        "source_sentence": "爾時如來，即時微笑而說偈言：「善哉！",
        "from": "T13n0423_003:0972a13_0",
        "context_with_next_sentence": true
    },
    {
        "source_sentence": "見善人，　　善哉！",
        "from": "T13n0423_003:0972a14_1",
        "context_with_next_sentence": true
    },
    {
        "source_sentence": "見佛陀，　善哉！",
        "from": "T13n0423_003:0972a14_2",
        "context_with_next_sentence": true
    },
    {
        "source_sentence": "聞法者，　　善哉！",
        "from": "T13n0423_003:0972a15_3",
        "context_with_next_sentence": true
    },
    {
        "source_sentence": "能敬僧，　善哉！",
        "from": "T13n0423_003:0972a15_4",
        "context_with_next_sentence": true
    },
    {
        "source_sentence": "此法門，　　滅除一切惡。」",
        "from": "T13n0423_003:0972a16_5",
        "context_with_next_sentence": true
    },
    {
        "source_sentence": "爾時，藥上菩提薩埵摩訶薩埵白佛言：「世尊！",
        "from": "T13n0423_003:0972a17_0",
        "context_with_next_sentence": true
    },
    {
        "source_sentence": "何因緣故如來微笑？",
        "from": "T13n0423_003:0972a18_0",
        "context_with_next_sentence": true
    },
    {
        "source_sentence": "若無因緣，如來終不現希有相。」",
        "from": "T13n0423_003:0972a18_1",
        "context_with_next_sentence": true
    },
    {
        "source_sentence": "佛告藥上：「善男子！",
        "from": "T13n0423_003:0972a19_2",
        "context_with_next_sentence": true
    },
    {
        "source_sentence": "汝見此等少眾生不？」",
        "from": "T13n0423_003:0972a19_3",
        "context_with_next_sentence": true
    },
    {
        "source_sentence": "藥上白佛言：「世尊！",
        "from": "T13n0423_003:0972a20_4",
        "context_with_next_sentence": true
    },
    {
        "source_sentence": "唯然已見。」",
        "from": "T13n0423_003:0972a20_5",
        "context_with_next_sentence": true
    },
    {
        "source_sentence": "佛告藥上：「善男子！",
        "from": "T13n0423_003:0972a20_6",
        "context_with_next_sentence": true
    },
    {
        "source_sentence": "此諸眾生今日皆得住於十地。」",
        "from": "T13n0423_003:0972a21_7",
        "context_with_next_sentence": true
    },
    {
        "source_sentence": "爾時，藥上菩提薩埵摩訶薩埵，踊身虛空高八萬由旬，共八萬億天子，於如來上散眾妙花，地上年少諸眾生等皆禮佛足。",
        "from": "T13n0423_003:0972a22_0",
        "context_with_next_sentence": true
    },
    {
        "source_sentence": "爾時，藥上於虛空中而作是言：「三千大千世界眾生皆聞此聲，地獄眾生聞此聲者悉得解脫，三十三天聞此音聲皆來集會。」",
        "from": "T13n0423_003:0972a24_1",
        "context_with_next_sentence": true
    },
    {
        "source_sentence": "時三千大千世界六種震動，時大海中八萬四千龍王動而來集，三萬億閻浮提夜叉俱來集會，二萬五千億羅剎餓鬼俱來集會，時如來所大眾悉集。",
        "from": "T13n0423_003:0972a27_2",
        "context_with_next_sentence": true
    },
    {
        "source_sentence": "爾時，如來為諸年少眾生說法。",
        "from": "T13n0423_003:0972b02_0",
        "context_with_next_sentence": true
    },
    {
        "source_sentence": "從十方世界有百千億諸菩薩眾，各以自神力俱來集會。",
        "from": "T13n0423_003:0972b02_1",
        "context_with_next_sentence": true
    },
    {
        "source_sentence": "爾時，藥上菩提薩埵白佛言：「世尊！",
        "from": "T13n0423_003:0972b04_0",
        "context_with_next_sentence": true
    },
    {
        "source_sentence": "從十方國有無量菩薩俱來集會，無量天、龍、夜叉、揵闥婆、阿修羅、迦樓羅、餓鬼、地獄，皆來集會欲聞正法，唯願世尊當為說之。」",
        "from": "T13n0423_003:0972b04_1",
        "context_with_next_sentence": true
    },
    {
        "source_sentence": "佛告藥上菩提薩埵摩訶薩埵言：「善男子！",
        "from": "T13n0423_003:0972b07_2",
        "context_with_next_sentence": true
    },
    {
        "source_sentence": "汝下至此。」",
        "from": "T13n0423_003:0972b08_3",
        "context_with_next_sentence": true
    },
    {
        "source_sentence": "爾時藥上菩提薩埵，以自神力從上而下，向佛合掌頂禮佛足，白佛言：「世尊！",
        "from": "T13n0423_003:0972b08_4",
        "context_with_next_sentence": true
    },
    {
        "source_sentence": "法聚。",
        "from": "T13n0423_003:0972b10_5",
        "context_with_next_sentence": true
    },
    {
        "source_sentence": "法聚者何因緣故，名為法聚？」",
        "from": "T13n0423_003:0972b10_6",
        "context_with_next_sentence": true
    },
    {
        "source_sentence": "佛告藥上：「善男子！",
        "from": "T13n0423_003:0972b11_7",
        "context_with_next_sentence": true
    },
    {
        "source_sentence": "法聚者名曰淨行，淨行者能離一切不善之法。",
        "from": "T13n0423_003:0972b11_8",
        "context_with_next_sentence": true
    },
    {
        "source_sentence": "善男子！",
        "from": "T13n0423_003:0972b12_9",
        "context_with_next_sentence": true
    },
    {
        "source_sentence": "汝見如此少眾生不？」",
        "from": "T13n0423_003:0972b13_10",
        "context_with_next_sentence": true
    },
    {
        "source_sentence": "藥上白佛：「唯然已見。」",
        "from": "T13n0423_003:0972b13_11",
        "context_with_next_sentence": true
    },
    {
        "source_sentence": "佛告藥上：「此諸眾生離邪婬故，必得諸陀羅尼，必得具足一切諸法。」",
        "from": "T13n0423_003:0972b14_12",
        "context_with_next_sentence": true
    },
    {
        "source_sentence": "僧伽吒經卷第三",
        "from": "T13n0423_003:0972b16_0",
        "context_with_next_sentence": false
    }
]