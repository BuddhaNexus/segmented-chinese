[
    {
        "source_sentence": "增壹阿含經卷第三十七",
        "from": "T02n0125_037:0751c03_0",
        "context_with_next_sentence": true
    },
    {
        "source_sentence": "東晉罽賓三藏瞿曇僧伽提婆譯",
        "from": "T02n0125_037:0751c05_0",
        "context_with_next_sentence": true
    },
    {
        "source_sentence": "八難品第四十二之二",
        "from": "T02n0125_037:0751c06_0",
        "context_with_next_sentence": true
    },
    {
        "source_sentence": "「當云何與車那比丘從事？」",
        "from": "T02n0125_037:0751c07_0",
        "context_with_next_sentence": true
    },
    {
        "source_sentence": "世尊告曰：「當以梵法罰之。」",
        "from": "T02n0125_037:0751c07_1",
        "context_with_next_sentence": true
    },
    {
        "source_sentence": "阿難白佛：「云何梵法罰之？」",
        "from": "T02n0125_037:0751c08_2",
        "context_with_next_sentence": true
    },
    {
        "source_sentence": "世尊告曰：「不應與車那比丘有所說，亦莫言善，復莫言惡，然此比丘亦復不向汝當有所說。」",
        "from": "T02n0125_037:0751c08_3",
        "context_with_next_sentence": true
    },
    {
        "source_sentence": "阿難白佛言：「設不究事者，此則犯罪不重乎？」",
        "from": "T02n0125_037:0751c11_4",
        "context_with_next_sentence": true
    },
    {
        "source_sentence": "世尊告曰：「但不與語，即是梵法之罰；然由不改者，當將詣眾中諸人共彈使出，莫與說戒，亦莫與法會從事。」",
        "from": "T02n0125_037:0751c12_5",
        "context_with_next_sentence": true
    },
    {
        "source_sentence": "爾時，世尊便說此偈：「欲與彼怨家，　　而報其怨者，　恒念莫與語，　　此惡無過者。」",
        "from": "T02n0125_037:0751c14_6",
        "context_with_next_sentence": true
    },
    {
        "source_sentence": "是時，拘尸那竭人民聞如來當取滅度，剋在夜半。",
        "from": "T02n0125_037:0751c18_0",
        "context_with_next_sentence": true
    },
    {
        "source_sentence": "是時，國土人民往至雙樹間。",
        "from": "T02n0125_037:0751c19_1",
        "context_with_next_sentence": true
    },
    {
        "source_sentence": "到已，頭面禮足，在一面坐。",
        "from": "T02n0125_037:0751c19_2",
        "context_with_next_sentence": true
    },
    {
        "source_sentence": "爾時，人民白世尊言：「今聞如來當取滅度，我等當云何興敬？」",
        "from": "T02n0125_037:0751c20_3",
        "context_with_next_sentence": true
    },
    {
        "source_sentence": "是時，世尊顧視阿難。",
        "from": "T02n0125_037:0751c21_4",
        "context_with_next_sentence": true
    },
    {
        "source_sentence": "是時，阿難即作是念：「如來今日身體疲倦，欲使我旨授彼義。」",
        "from": "T02n0125_037:0751c22_5",
        "context_with_next_sentence": true
    },
    {
        "source_sentence": "是時，阿難右膝著地，長跪叉手，白世尊言：「今有二種之姓，一名婆阿陀，二名須拔陀，今來自歸如來聖眾：『唯願世尊聽為優婆塞，自今已後不復殺生！』",
        "from": "T02n0125_037:0751c23_6",
        "context_with_next_sentence": true
    },
    {
        "source_sentence": "復有名帝奢，二名優波帝奢，復有名佛舍，二名雞頭，如是之比皆來歸如來：『唯願世尊聽為優婆塞，自今之後不復殺生，奉持五戒！』」",
        "from": "T02n0125_037:0751c27_7",
        "context_with_next_sentence": true
    },
    {
        "source_sentence": "是時，世尊廣為說法，發遣使歸。",
        "from": "T02n0125_037:0752a01_8",
        "context_with_next_sentence": true
    },
    {
        "source_sentence": "是時，五百摩羅眾即從座起，繞佛三匝，便退而去。",
        "from": "T02n0125_037:0752a02_9",
        "context_with_next_sentence": true
    },
    {
        "source_sentence": "爾時，世尊告阿難曰：「吾最後受證弟子，所謂拘尸那竭五百摩羅是也。」",
        "from": "T02n0125_037:0752a03_10",
        "context_with_next_sentence": true
    },
    {
        "source_sentence": "爾時，須拔梵志從彼國來至拘尸那竭國，遙見五百人來，即問之曰：「汝等為從何來？」",
        "from": "T02n0125_037:0752a05_11",
        "context_with_next_sentence": true
    },
    {
        "source_sentence": "五百人報曰：「須拔當知，如來今日當取滅度，在雙樹間。」",
        "from": "T02n0125_037:0752a07_12",
        "context_with_next_sentence": true
    },
    {
        "source_sentence": "是時，須拔便作是念：「如來出現於世甚為難遇，如來出世時時乃有，如優曇鉢華億劫乃出。",
        "from": "T02n0125_037:0752a08_13",
        "context_with_next_sentence": true
    },
    {
        "source_sentence": "我今少多有疑不解諸法，唯彼瞿曇沙門能解我狐疑。",
        "from": "T02n0125_037:0752a10_14",
        "context_with_next_sentence": true
    },
    {
        "source_sentence": "我今可往至彼瞿曇所，而問此義。」",
        "from": "T02n0125_037:0752a12_0",
        "context_with_next_sentence": true
    },
    {
        "source_sentence": "是時，須拔梵志至雙樹間，到阿難所，白阿難曰：「吾聞世尊今日當取滅度，為審爾不？」",
        "from": "T02n0125_037:0752a12_1",
        "context_with_next_sentence": true
    },
    {
        "source_sentence": "阿難報曰：「審有其事。」",
        "from": "T02n0125_037:0752a14_2",
        "context_with_next_sentence": true
    },
    {
        "source_sentence": "須拔白言：「然我今日猶有狐疑，唯願聽許白世尊此言：『餘人不解六師所說，為得見沙門瞿曇所說乎？』」",
        "from": "T02n0125_037:0752a15_3",
        "context_with_next_sentence": true
    },
    {
        "source_sentence": "阿難白言：「止！",
        "from": "T02n0125_037:0752a17_4",
        "context_with_next_sentence": true
    },
    {
        "source_sentence": "止！",
        "from": "T02n0125_037:0752a18_5",
        "context_with_next_sentence": true
    },
    {
        "source_sentence": "須拔！",
        "from": "T02n0125_037:0752a18_6",
        "context_with_next_sentence": true
    },
    {
        "source_sentence": "勿嬈如來。」",
        "from": "T02n0125_037:0752a18_7",
        "context_with_next_sentence": true
    },
    {
        "source_sentence": "如是再三，復白阿難曰：「如來出世甚不可遇，如優曇鉢華時時乃有，如來亦復如是，時時乃出，然我今觀如來足能解我狐疑，我今所問義者蓋不足言。",
        "from": "T02n0125_037:0752a18_8",
        "context_with_next_sentence": true
    },
    {
        "source_sentence": "又今，阿難！",
        "from": "T02n0125_037:0752a22_9",
        "context_with_next_sentence": true
    },
    {
        "source_sentence": "不與我往白世尊。",
        "from": "T02n0125_037:0752a22_10",
        "context_with_next_sentence": true
    },
    {
        "source_sentence": "又聞如來却觀無窮，前覩無極，然今日獨不見接納。」",
        "from": "T02n0125_037:0752a22_11",
        "context_with_next_sentence": true
    },
    {
        "source_sentence": "是時，世尊以天耳遇聞須拔向阿難作如是論。",
        "from": "T02n0125_037:0752a24_12",
        "context_with_next_sentence": true
    },
    {
        "source_sentence": "爾時，世尊告阿難曰：「止！",
        "from": "T02n0125_037:0752a25_13",
        "context_with_next_sentence": true
    },
    {
        "source_sentence": "止！",
        "from": "T02n0125_037:0752a25_14",
        "context_with_next_sentence": true
    },
    {
        "source_sentence": "阿難！",
        "from": "T02n0125_037:0752a25_15",
        "context_with_next_sentence": true
    },
    {
        "source_sentence": "勿遮須拔梵志。",
        "from": "T02n0125_037:0752a26_16",
        "context_with_next_sentence": true
    },
    {
        "source_sentence": "所以然者，此來問義多所饒益，若我說法者即得度脫。」",
        "from": "T02n0125_037:0752a26_17",
        "context_with_next_sentence": true
    },
    {
        "source_sentence": "是時，阿難語須拔言：「善哉！",
        "from": "T02n0125_037:0752a27_18",
        "context_with_next_sentence": true
    },
    {
        "source_sentence": "善哉！",
        "from": "T02n0125_037:0752a28_19",
        "context_with_next_sentence": true
    },
    {
        "source_sentence": "如來今聽在內問法。」",
        "from": "T02n0125_037:0752a28_20",
        "context_with_next_sentence": true
    },
    {
        "source_sentence": "是時，須拔聞此語已，歡喜踊躍，不能自勝。",
        "from": "T02n0125_037:0752a29_0",
        "context_with_next_sentence": true
    },
    {
        "source_sentence": "又復須拔往至世尊所，頭面禮足，在一面坐。",
        "from": "T02n0125_037:0752b01_0",
        "context_with_next_sentence": true
    },
    {
        "source_sentence": "爾時，須拔白世尊言：「我今欲有所問，唯願聽許！」",
        "from": "T02n0125_037:0752b02_0",
        "context_with_next_sentence": true
    },
    {
        "source_sentence": "是時，世尊告須拔曰：「今正是時，宜可時問。」",
        "from": "T02n0125_037:0752b03_1",
        "context_with_next_sentence": true
    },
    {
        "source_sentence": "是時，須拔白佛言：「諸異沙門，瞿曇！",
        "from": "T02n0125_037:0752b04_2",
        "context_with_next_sentence": true
    },
    {
        "source_sentence": "知諸算術，多所過度。",
        "from": "T02n0125_037:0752b04_3",
        "context_with_next_sentence": true
    },
    {
        "source_sentence": "所謂不蘭迦葉、阿夷耑、瞿耶樓、胝休迦旃、先毘盧持、尼揵子等，如此之比，知三世事乎？",
        "from": "T02n0125_037:0752b05_4",
        "context_with_next_sentence": true
    },
    {
        "source_sentence": "為不解耶？",
        "from": "T02n0125_037:0752b07_5",
        "context_with_next_sentence": true
    },
    {
        "source_sentence": "其六師之中復有勝如來乎？」",
        "from": "T02n0125_037:0752b07_6",
        "context_with_next_sentence": true
    },
    {
        "source_sentence": "爾時，世尊告曰：「止！",
        "from": "T02n0125_037:0752b08_7",
        "context_with_next_sentence": true
    },
    {
        "source_sentence": "止！",
        "from": "T02n0125_037:0752b09_0",
        "context_with_next_sentence": true
    },
    {
        "source_sentence": "須拔，勿問此義，何煩問此勝如來乎？",
        "from": "T02n0125_037:0752b09_1",
        "context_with_next_sentence": true
    },
    {
        "source_sentence": "然我今日在此座上，當與汝說法，善思念之。」",
        "from": "T02n0125_037:0752b09_2",
        "context_with_next_sentence": true
    },
    {
        "source_sentence": "須拔白佛言：「今當為問深義，唯願世尊以時說之。」",
        "from": "T02n0125_037:0752b11_3",
        "context_with_next_sentence": true
    },
    {
        "source_sentence": "爾時，世尊告曰：「我初學道時年二十九，欲度人民故，三十五年在外道中學，自是已來更不見沙門、婆羅門，其大眾中無八賢聖道者，則無沙門四果。",
        "from": "T02n0125_037:0752b12_4",
        "context_with_next_sentence": true
    },
    {
        "source_sentence": "是謂，須拔，世間空虛，更無真人得道者也。",
        "from": "T02n0125_037:0752b15_5",
        "context_with_next_sentence": true
    },
    {
        "source_sentence": "以其賢聖法中有賢聖法者，則有沙門四果之報。",
        "from": "T02n0125_037:0752b16_6",
        "context_with_next_sentence": true
    },
    {
        "source_sentence": "所以然者，因有沙門四果之報，皆由賢聖八品道也。",
        "from": "T02n0125_037:0752b18_0",
        "context_with_next_sentence": true
    },
    {
        "source_sentence": "若須拔！",
        "from": "T02n0125_037:0752b19_1",
        "context_with_next_sentence": true
    },
    {
        "source_sentence": "若我不得無上正真之道，皆由不得賢聖八品道；以其得賢聖八品道，故成佛道。",
        "from": "T02n0125_037:0752b19_2",
        "context_with_next_sentence": true
    },
    {
        "source_sentence": "是故，須拔，當求方便，成賢聖道。」",
        "from": "T02n0125_037:0752b21_3",
        "context_with_next_sentence": true
    },
    {
        "source_sentence": "然須拔復白佛言：「我亦樂聞賢聖八品道，唯願演說！」",
        "from": "T02n0125_037:0752b22_4",
        "context_with_next_sentence": true
    },
    {
        "source_sentence": "世尊告曰：「所謂八道者，等見、等治、等語、等命、等業、等方便、等念、等三昧。",
        "from": "T02n0125_037:0752b23_5",
        "context_with_next_sentence": true
    },
    {
        "source_sentence": "是謂，須拔，賢聖八品道。」",
        "from": "T02n0125_037:0752b25_6",
        "context_with_next_sentence": true
    },
    {
        "source_sentence": "是時，須拔即於座上得法眼淨。",
        "from": "T02n0125_037:0752b25_7",
        "context_with_next_sentence": true
    },
    {
        "source_sentence": "爾時，須拔語阿難言：「爾我今快得善利，唯願世尊聽為沙門。」",
        "from": "T02n0125_037:0752b26_8",
        "context_with_next_sentence": true
    },
    {
        "source_sentence": "阿難報言：「汝今自往至世尊所，求作沙門。」",
        "from": "T02n0125_037:0752b27_9",
        "context_with_next_sentence": true
    },
    {
        "source_sentence": "是時，須拔往至世尊所，頭面禮足，白世尊言：「唯願世尊聽作沙門。」",
        "from": "T02n0125_037:0752b28_10",
        "context_with_next_sentence": true
    },
    {
        "source_sentence": "爾時，須拔即成沙門身，著三法衣。",
        "from": "T02n0125_037:0752c01_11",
        "context_with_next_sentence": true
    },
    {
        "source_sentence": "時須拔仰觀世尊顏，即於座上有漏心得解脫。",
        "from": "T02n0125_037:0752c02_12",
        "context_with_next_sentence": true
    },
    {
        "source_sentence": "爾時，世尊告阿難曰：「我最後弟子之中，所謂須拔是也。」",
        "from": "T02n0125_037:0752c03_13",
        "context_with_next_sentence": true
    },
    {
        "source_sentence": "爾時，須拔白佛言：「我今聞世尊夜半當取般涅槃，唯願世尊先聽我取涅槃，我不堪見如來先取滅度。」",
        "from": "T02n0125_037:0752c04_14",
        "context_with_next_sentence": true
    },
    {
        "source_sentence": "爾時，世尊默然可之。",
        "from": "T02n0125_037:0752c07_0",
        "context_with_next_sentence": true
    },
    {
        "source_sentence": "所以然者，過去恒沙諸佛世尊，最後取證弟子先取般涅槃，如來後取滅度。",
        "from": "T02n0125_037:0752c07_1",
        "context_with_next_sentence": true
    },
    {
        "source_sentence": "此是諸佛世尊常法，非適今日也！",
        "from": "T02n0125_037:0752c09_2",
        "context_with_next_sentence": true
    },
    {
        "source_sentence": "是時，須拔見世尊已可之，即在如來前，正身正意，繫念在前，於無餘涅槃界而取滅度。",
        "from": "T02n0125_037:0752c10_3",
        "context_with_next_sentence": true
    },
    {
        "source_sentence": "是時，此地六變振動。",
        "from": "T02n0125_037:0752c12_4",
        "context_with_next_sentence": true
    },
    {
        "source_sentence": "爾時，世尊便說此偈：「一切行無常，　　生者必有死，　不生則不死，　　此滅為最樂。」",
        "from": "T02n0125_037:0752c12_5",
        "context_with_next_sentence": true
    },
    {
        "source_sentence": "是時，世尊告阿難曰：「自今已後勅諸比丘！",
        "from": "T02n0125_037:0752c16_0",
        "context_with_next_sentence": true
    },
    {
        "source_sentence": "不得卿僕相向，大稱尊，小稱賢，相視當如兄弟，自今已後不得稱父母所作字。」",
        "from": "T02n0125_037:0752c17_0",
        "context_with_next_sentence": true
    },
    {
        "source_sentence": "是時，阿難白世尊言：「如今諸比丘當云何自稱名號？」",
        "from": "T02n0125_037:0752c19_0",
        "context_with_next_sentence": true
    },
    {
        "source_sentence": "世尊告曰：「若小比丘向大比丘稱長老，大比丘向小比丘稱姓字，又諸比丘欲立字者，當依三尊。",
        "from": "T02n0125_037:0752c20_1",
        "context_with_next_sentence": true
    },
    {
        "source_sentence": "此是我之教誡。」",
        "from": "T02n0125_037:0752c22_2",
        "context_with_next_sentence": true
    },
    {
        "source_sentence": "是時，阿難聞世尊所說，歡喜奉行。",
        "from": "T02n0125_037:0752c23_0",
        "context_with_next_sentence": true
    },
    {
        "source_sentence": "（四）聞如是：一時，佛在舍衛國鹿野苑中，與大比丘眾五百人俱。",
        "from": "T02n0125_037:0752c24_0",
        "context_with_next_sentence": true
    },
    {
        "source_sentence": "是時，波呵羅阿須倫及牟提輪天子，非時至世尊所，頭面禮足，在一面坐。",
        "from": "T02n0125_037:0752c25_1",
        "context_with_next_sentence": true
    },
    {
        "source_sentence": "是時，如來問阿須倫曰：「汝等甚樂大海中乎？」",
        "from": "T02n0125_037:0752c27_2",
        "context_with_next_sentence": true
    },
    {
        "source_sentence": "阿須倫白佛言：「實樂，非為不樂。」",
        "from": "T02n0125_037:0752c28_3",
        "context_with_next_sentence": true
    },
    {
        "source_sentence": "世尊告曰：「大海之中有何奇特之法，汝等見已，於中娛樂？」",
        "from": "T02n0125_037:0752c29_4",
        "context_with_next_sentence": true
    },
    {
        "source_sentence": "阿須倫白佛言：「大海之中有八未曾有之法，諸阿須倫娛樂其中。",
        "from": "T02n0125_037:0753a01_5",
        "context_with_next_sentence": true
    },
    {
        "source_sentence": "云何為八？",
        "from": "T02n0125_037:0753a03_0",
        "context_with_next_sentence": true
    },
    {
        "source_sentence": "於是，大海之中極深且廣，是謂初未曾有之法。",
        "from": "T02n0125_037:0753a03_1",
        "context_with_next_sentence": true
    },
    {
        "source_sentence": "「復次，大海有此神德，四大江河，一一河者將從五百以投大海，便失本名字，是謂第二之法也。",
        "from": "T02n0125_037:0753a04_2",
        "context_with_next_sentence": true
    },
    {
        "source_sentence": "「復次，大海皆同一味，是謂第三之法也。",
        "from": "T02n0125_037:0753a06_3",
        "context_with_next_sentence": true
    },
    {
        "source_sentence": "「復次，大海以時朝賀，不失時節，是謂第四未曾有之法。",
        "from": "T02n0125_037:0753a07_4",
        "context_with_next_sentence": true
    },
    {
        "source_sentence": "「復次，大海鬼神所居，有形之類無不在大海中者，是謂第五未曾有之法。",
        "from": "T02n0125_037:0753a08_5",
        "context_with_next_sentence": true
    },
    {
        "source_sentence": "「復次，大海之中皆容極大之形，百由旬形，乃至七千由旬形，亦不逼迮，是謂第六未曾有之法。",
        "from": "T02n0125_037:0753a10_6",
        "context_with_next_sentence": true
    },
    {
        "source_sentence": "「復次，大海之中出若干種珍寶，硨璩、瑪瑙、真珠、琥珀、水精、琉璃，是謂第七未曾有之法。",
        "from": "T02n0125_037:0753a12_7",
        "context_with_next_sentence": true
    },
    {
        "source_sentence": "「復次，大海之中下有金沙，又有須彌山，四寶所成，是謂第八未曾有之法。",
        "from": "T02n0125_037:0753a14_8",
        "context_with_next_sentence": true
    },
    {
        "source_sentence": "此名八未曾有之法，使諸阿須倫娛樂其中。」",
        "from": "T02n0125_037:0753a16_9",
        "context_with_next_sentence": true
    },
    {
        "source_sentence": "是時，阿須倫白世尊：「如來法中有何奇特，使諸比丘見已，娛樂其中？」",
        "from": "T02n0125_037:0753a17_10",
        "context_with_next_sentence": true
    },
    {
        "source_sentence": "佛告阿須倫曰：「有八未曾有之法，使諸比丘娛樂其中。",
        "from": "T02n0125_037:0753a19_11",
        "context_with_next_sentence": true
    },
    {
        "source_sentence": "云何為八？",
        "from": "T02n0125_037:0753a20_12",
        "context_with_next_sentence": true
    },
    {
        "source_sentence": "又我法中戒律具足，無放逸行，是謂初未曾有之法。",
        "from": "T02n0125_037:0753a20_13",
        "context_with_next_sentence": true
    },
    {
        "source_sentence": "諸比丘見已，娛樂其中，如彼大海極深且廣。",
        "from": "T02n0125_037:0753a22_14",
        "context_with_next_sentence": true
    },
    {
        "source_sentence": "「復次，我法中有四種姓，於我法中作沙門，不錄前名，更作餘字，猶如彼海，四大江河皆投于海而同一味，更無餘名，是謂第二未曾有之法。",
        "from": "T02n0125_037:0753a23_15",
        "context_with_next_sentence": true
    },
    {
        "source_sentence": "「復次，我法中施設禁戒，相隨亦不越敘，是謂第三未曾有之法。",
        "from": "T02n0125_037:0753a26_16",
        "context_with_next_sentence": true
    },
    {
        "source_sentence": "「復次，我法中皆同一味，所謂賢聖八品道味，是謂第四未曾有之法也，如彼大海悉同一味。",
        "from": "T02n0125_037:0753a28_17",
        "context_with_next_sentence": true
    },
    {
        "source_sentence": "「復次，我法中種種法充滿其中，所謂四意斷、四神足、五根、五力、七覺意、八真直行，諸比丘見已，娛樂其中，如彼大海諸神居其中，是謂第五未曾有之法。",
        "from": "T02n0125_037:0753b01_18",
        "context_with_next_sentence": true
    },
    {
        "source_sentence": "「復次，我法中有種種珍寶。",
        "from": "T02n0125_037:0753b04_19",
        "context_with_next_sentence": true
    },
    {
        "source_sentence": "所謂念覺意寶、法覺意寶、精進覺意寶、喜覺意寶、猗覺意寶、定覺意寶、護覺意寶，是謂第六未曾有之法。",
        "from": "T02n0125_037:0753b05_20",
        "context_with_next_sentence": true
    },
    {
        "source_sentence": "諸比丘見已，娛樂其中，如彼大海出種種珍寶。",
        "from": "T02n0125_037:0753b07_21",
        "context_with_next_sentence": true
    },
    {
        "source_sentence": "「復次，我法中諸有眾生類，剃除鬚髮，著三法衣，出家學道，於無餘涅槃界而取滅度。",
        "from": "T02n0125_037:0753b08_22",
        "context_with_next_sentence": true
    },
    {
        "source_sentence": "然我法中無有增減，如彼大海，諸河投之無有增減，是謂第七未曾有之法，諸比丘見已，娛樂其中。",
        "from": "T02n0125_037:0753b10_23",
        "context_with_next_sentence": true
    },
    {
        "source_sentence": "「復次，我法中有金剛三昧，有滅盡三昧，一切光明三昧，得不起三昧，種種三昧不可稱計，諸比丘見已娛樂，如彼大海下有金沙，是謂第八未曾有之法。",
        "from": "T02n0125_037:0753b13_24",
        "context_with_next_sentence": true
    },
    {
        "source_sentence": "諸比丘見已，娛樂其中。",
        "from": "T02n0125_037:0753b16_25",
        "context_with_next_sentence": true
    },
    {
        "source_sentence": "於我法中有此八未曾有之法，諸比丘甚自娛樂。」",
        "from": "T02n0125_037:0753b17_26",
        "context_with_next_sentence": true
    },
    {
        "source_sentence": "是時，阿須倫白世尊曰：「如來法中使有一未曾有法者，勝彼海中八未曾有之法，百倍、千倍不可為比，所謂賢聖八道是也。",
        "from": "T02n0125_037:0753b18_27",
        "context_with_next_sentence": true
    },
    {
        "source_sentence": "善哉，世尊！",
        "from": "T02n0125_037:0753b21_28",
        "context_with_next_sentence": true
    },
    {
        "source_sentence": "快說斯言。」",
        "from": "T02n0125_037:0753b21_29",
        "context_with_next_sentence": true
    },
    {
        "source_sentence": "爾時，世尊暫與說法，所謂施論、戒論、生天之論，欲不淨想，漏為大患，出要為妙。",
        "from": "T02n0125_037:0753b22_30",
        "context_with_next_sentence": true
    },
    {
        "source_sentence": "爾時，以見彼心開意解，諸佛世尊常所說法：苦、習、盡、道，盡與說之。",
        "from": "T02n0125_037:0753b24_31",
        "context_with_next_sentence": true
    },
    {
        "source_sentence": "爾時，阿須倫便作是念：「應有五諦，今世尊但說四諦，與諸天說五諦。」",
        "from": "T02n0125_037:0753b25_32",
        "context_with_next_sentence": true
    },
    {
        "source_sentence": "是時，天子即於座上得法眼淨，阿須倫白世尊言：「善哉！",
        "from": "T02n0125_037:0753b27_33",
        "context_with_next_sentence": true
    },
    {
        "source_sentence": "世尊！",
        "from": "T02n0125_037:0753b28_34",
        "context_with_next_sentence": true
    },
    {
        "source_sentence": "快說斯言，今欲還所在。」",
        "from": "T02n0125_037:0753b28_35",
        "context_with_next_sentence": true
    },
    {
        "source_sentence": "世尊告曰：「宜知是時。」",
        "from": "T02n0125_037:0753b29_36",
        "context_with_next_sentence": true
    },
    {
        "source_sentence": "即從座起，頭面禮足，復道而去。",
        "from": "T02n0125_037:0753b29_37",
        "context_with_next_sentence": true
    },
    {
        "source_sentence": "時，天子語阿須倫曰：「汝今所念極為不善，云：『如來與諸天說五諦，與我說四諦。』",
        "from": "T02n0125_037:0753c01_38",
        "context_with_next_sentence": true
    },
    {
        "source_sentence": "所以然者，諸佛世尊終無二言，諸佛終不捨眾生，說法亦無懈倦，說法亦復無盡，亦復不選擇人與說法，平等心而說法，有四諦，苦、習、盡、道。",
        "from": "T02n0125_037:0753c03_39",
        "context_with_next_sentence": true
    },
    {
        "source_sentence": "汝今莫作是念，而呰如來言有五諦。」",
        "from": "T02n0125_037:0753c06_40",
        "context_with_next_sentence": true
    },
    {
        "source_sentence": "是時，阿須倫報曰：「我今所造不善，自當懺悔！",
        "from": "T02n0125_037:0753c07_41",
        "context_with_next_sentence": true
    },
    {
        "source_sentence": "要當至如來所便問此義。」",
        "from": "T02n0125_037:0753c08_42",
        "context_with_next_sentence": true
    },
    {
        "source_sentence": "爾時，阿須倫及天子聞佛所說，歡喜奉行。",
        "from": "T02n0125_037:0753c09_43",
        "context_with_next_sentence": true
    },
    {
        "source_sentence": "（五）聞如是：一時，佛在舍衛國祇樹給孤獨園。",
        "from": "T02n0125_037:0753c11_0",
        "context_with_next_sentence": true
    },
    {
        "source_sentence": "爾時，世尊告諸比丘：「天地大動有八因緣。",
        "from": "T02n0125_037:0753c12_1",
        "context_with_next_sentence": true
    },
    {
        "source_sentence": "云何為八？",
        "from": "T02n0125_037:0753c13_2",
        "context_with_next_sentence": true
    },
    {
        "source_sentence": "比丘當知，此閻浮里地，南北二萬一千由旬，東西七千由旬，厚六萬八千由旬，水厚八萬四千由旬，火厚八萬四千由旬，火下有風厚六萬八千由旬，風下際有金剛輪，過去諸佛世尊舍利盡在彼間。",
        "from": "T02n0125_037:0753c13_3",
        "context_with_next_sentence": true
    },
    {
        "source_sentence": "比丘當知，或有是時，大風正動，火亦動；火已動，水便動；水已動，地便動，是謂第一因緣使地大動。",
        "from": "T02n0125_037:0753c17_4",
        "context_with_next_sentence": true
    },
    {
        "source_sentence": "「復次，菩薩從兜術天降神來下，在母胎中，是時地亦大動，是謂第二因緣使地大動。",
        "from": "T02n0125_037:0753c20_5",
        "context_with_next_sentence": true
    },
    {
        "source_sentence": "「復次，菩薩降神出母胎時，天地大動，是謂第三因緣使地大動。",
        "from": "T02n0125_037:0753c22_6",
        "context_with_next_sentence": true
    },
    {
        "source_sentence": "「復次，菩薩出家學道，成無上正真等正覺，是時天地大動，是謂第四因緣使地大動。",
        "from": "T02n0125_037:0753c23_7",
        "context_with_next_sentence": true
    },
    {
        "source_sentence": "「復次，若如來入無餘涅槃界而取滅度，是時天地大動，是謂第五因緣使地大動。",
        "from": "T02n0125_037:0753c25_8",
        "context_with_next_sentence": true
    },
    {
        "source_sentence": "「復次，有大神足比丘心得自在，隨意欲行無數變化，或分身為百千之數，復還為一，飛行虛空，石壁皆過，踊沒自由，觀地無地想，了悉空無，是時地為大動，是謂第六因緣地為大動。",
        "from": "T02n0125_037:0753c27_9",
        "context_with_next_sentence": true
    },
    {
        "source_sentence": "「復次，諸天大神足，神德無量，從彼命終還生彼間，由宿福行，具足諸德，捨本天形，得作帝釋、若梵天王。",
        "from": "T02n0125_037:0754a02_10",
        "context_with_next_sentence": true
    },
    {
        "source_sentence": "時地為大動，是謂第七因緣地為大動。",
        "from": "T02n0125_037:0754a05_11",
        "context_with_next_sentence": true
    },
    {
        "source_sentence": "「復次，若眾生命終福盡，是時諸國王不樂本邦，各各相攻伐，或飢儉死者，或刀刃死者，是時天地大動，是謂第八因緣使地大動。",
        "from": "T02n0125_037:0754a06_12",
        "context_with_next_sentence": true
    },
    {
        "source_sentence": "如是，比丘！",
        "from": "T02n0125_037:0754a09_13",
        "context_with_next_sentence": true
    },
    {
        "source_sentence": "有八因緣使天地大動。」",
        "from": "T02n0125_037:0754a09_14",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_037:0754a10_15",
        "context_with_next_sentence": true
    },
    {
        "source_sentence": "（六）聞如是：一時，尊者阿那律遊在四佛所居之處。",
        "from": "T02n0125_037:0754a12_0",
        "context_with_next_sentence": true
    },
    {
        "source_sentence": "是時，阿那律在閑靜之處，便作是念：「諸釋迦文佛弟子之中，戒德、智慧成就者皆依戒律，於此正法中而得長養；諸聲聞之中不具足戒律者，斯等之類皆離正法，不與戒律相應。",
        "from": "T02n0125_037:0754a13_1",
        "context_with_next_sentence": true
    },
    {
        "source_sentence": "如今此二法，戒與聞何者為勝？",
        "from": "T02n0125_037:0754a17_2",
        "context_with_next_sentence": true
    },
    {
        "source_sentence": "我今可以此因緣之本，往問如來是事如何？」",
        "from": "T02n0125_037:0754a18_3",
        "context_with_next_sentence": true
    },
    {
        "source_sentence": "阿那律復作是念：「此法，知足者之所行，非無厭者之所行；少欲者之所行，非為多欲者之所行；此法，應閑居者之所行，非在憒閙之所行；此法，持戒人之所行，非犯戒者之所行；三昧者之所行，非亂者之所行；智慧者之所行，非愚者之所行；多聞者之所行，非少聞者之所行。」",
        "from": "T02n0125_037:0754a19_4",
        "context_with_next_sentence": true
    },
    {
        "source_sentence": "是時，阿那律思惟此八大人念：「今我可往至世尊所，而問此義。」",
        "from": "T02n0125_037:0754a25_5",
        "context_with_next_sentence": true
    },
    {
        "source_sentence": "爾時，世尊在舍衛城祇樹給孤獨園。",
        "from": "T02n0125_037:0754a26_6",
        "context_with_next_sentence": true
    },
    {
        "source_sentence": "是時，王波斯匿請如來及比丘僧，夏坐九十日。",
        "from": "T02n0125_037:0754a27_7",
        "context_with_next_sentence": true
    },
    {
        "source_sentence": "是時，阿那律漸漸人間，將五百比丘遊化，轉至舍衛國，到如來所，頭面禮足，在一面坐。",
        "from": "T02n0125_037:0754a28_8",
        "context_with_next_sentence": true
    },
    {
        "source_sentence": "時，阿那律白世尊言：「我在閑靜之處，思惟此義：『戒與聞，此二法何者最勝乎？』」",
        "from": "T02n0125_037:0754b01_9",
        "context_with_next_sentence": true
    },
    {
        "source_sentence": "是時，世尊與阿那律便說此偈：「戒勝聞勝耶？",
        "from": "T02n0125_037:0754b03_10",
        "context_with_next_sentence": true
    },
    {
        "source_sentence": "　　汝今起狐疑。",
        "from": "T02n0125_037:0754b05_11",
        "context_with_next_sentence": true
    },
    {
        "source_sentence": "　戒勝於聞者，　　於中何狐疑？",
        "from": "T02n0125_037:0754b06_0",
        "context_with_next_sentence": true
    },
    {
        "source_sentence": "「所以然者，阿那律當知，若比丘戒成就者，便得定意；已得定意，便獲智慧；已得智慧，便得多聞；已得多聞，便得解脫；已得解脫，於無餘涅槃而取滅度。",
        "from": "T02n0125_037:0754b07_0",
        "context_with_next_sentence": true
    },
    {
        "source_sentence": "以此明之，戒為最勝。」",
        "from": "T02n0125_037:0754b10_1",
        "context_with_next_sentence": true
    },
    {
        "source_sentence": "是時，阿那律向世尊說此八大人念。",
        "from": "T02n0125_037:0754b11_2",
        "context_with_next_sentence": true
    },
    {
        "source_sentence": "佛告阿那律曰：「善哉！",
        "from": "T02n0125_037:0754b11_3",
        "context_with_next_sentence": true
    },
    {
        "source_sentence": "善哉！",
        "from": "T02n0125_037:0754b12_4",
        "context_with_next_sentence": true
    },
    {
        "source_sentence": "阿那律！",
        "from": "T02n0125_037:0754b12_5",
        "context_with_next_sentence": true
    },
    {
        "source_sentence": "汝今所念者，正是大人之所思惟也。",
        "from": "T02n0125_037:0754b12_6",
        "context_with_next_sentence": true
    },
    {
        "source_sentence": "少欲知足、在閑居之處、戒成就、三昧成就、智慧成就、解脫成就、多聞成就。",
        "from": "T02n0125_037:0754b13_7",
        "context_with_next_sentence": true
    },
    {
        "source_sentence": "汝今，阿那律！",
        "from": "T02n0125_037:0754b15_8",
        "context_with_next_sentence": true
    },
    {
        "source_sentence": "當建是意，思惟八大人念。",
        "from": "T02n0125_037:0754b15_9",
        "context_with_next_sentence": true
    },
    {
        "source_sentence": "云何為八？",
        "from": "T02n0125_037:0754b16_10",
        "context_with_next_sentence": true
    },
    {
        "source_sentence": "此法精進者之所行，非懈怠者之所行。",
        "from": "T02n0125_037:0754b16_11",
        "context_with_next_sentence": true
    },
    {
        "source_sentence": "所以然者，彌勒菩薩應三十劫當成無上正真等正覺，我以精進之力超越成佛。",
        "from": "T02n0125_037:0754b17_12",
        "context_with_next_sentence": true
    },
    {
        "source_sentence": "「阿那律知之，諸佛世尊皆同一類，同其戒律、解脫、智慧而無有異，亦復同空，無相、願，有三十二相、八十種好，而莊嚴其身，視無厭足，無能見頂者，皆悉不異。",
        "from": "T02n0125_037:0754b19_13",
        "context_with_next_sentence": true
    },
    {
        "source_sentence": "唯有精進不同，於過去當來諸佛世尊，精進者，吾最為勝。",
        "from": "T02n0125_037:0754b22_14",
        "context_with_next_sentence": true
    },
    {
        "source_sentence": "是故，阿那律！",
        "from": "T02n0125_037:0754b24_15",
        "context_with_next_sentence": true
    },
    {
        "source_sentence": "此第八大人之念，此為最為上，為尊為貴，為無有喻。",
        "from": "T02n0125_037:0754b24_16",
        "context_with_next_sentence": true
    },
    {
        "source_sentence": "猶如由乳有酪，由酪有酥，由酥有醍醐，然復醍醐於中最上，為無有比。",
        "from": "T02n0125_037:0754b25_17",
        "context_with_next_sentence": true
    },
    {
        "source_sentence": "此亦如是，精進之念，於八大人念中最上，實無有比！",
        "from": "T02n0125_037:0754b27_18",
        "context_with_next_sentence": true
    },
    {
        "source_sentence": "「是故，阿那律！",
        "from": "T02n0125_037:0754b28_19",
        "context_with_next_sentence": true
    },
    {
        "source_sentence": "當奉八大人念，亦當與四部眾分別其義。",
        "from": "T02n0125_037:0754b29_20",
        "context_with_next_sentence": true
    },
    {
        "source_sentence": "設當八大人念流布在世者，令我弟子皆當成須陀洹道、斯陀含道、阿那含道、阿羅漢道。",
        "from": "T02n0125_037:0754c01_21",
        "context_with_next_sentence": true
    },
    {
        "source_sentence": "所以然者，我法，少欲者之所行，非多欲者所行也；我法，知足者之所行，非無厭者之所行也；我法，閑居者之所行，非眾中者之所行也；我法，持戒者之所行，非犯戒者之所行也。",
        "from": "T02n0125_037:0754c03_22",
        "context_with_next_sentence": true
    },
    {
        "source_sentence": "我法，定者之所行，非亂者所行也；我法，智者之所行，非愚者之所行也；我法，多聞者之所行，非少聞者所行也；我法，精進者之所行，非懈怠者所行也。",
        "from": "T02n0125_037:0754c07_23",
        "context_with_next_sentence": true
    },
    {
        "source_sentence": "是故，阿那律！",
        "from": "T02n0125_037:0754c11_24",
        "context_with_next_sentence": true
    },
    {
        "source_sentence": "四部之眾當求方便，行此八大人念。",
        "from": "T02n0125_037:0754c11_25",
        "context_with_next_sentence": true
    },
    {
        "source_sentence": "如是，阿那律！",
        "from": "T02n0125_037:0754c12_26",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_037:0754c12_27",
        "context_with_next_sentence": true
    },
    {
        "source_sentence": "爾時，阿那律聞佛所說，歡喜奉行。",
        "from": "T02n0125_037:0754c12_28",
        "context_with_next_sentence": true
    },
    {
        "source_sentence": "（七）聞如是：一時，佛在舍衛國祇樹給孤獨園。",
        "from": "T02n0125_037:0754c14_0",
        "context_with_next_sentence": true
    },
    {
        "source_sentence": "爾時，世尊告諸比丘：「有八部之眾，汝等當知。",
        "from": "T02n0125_037:0754c15_1",
        "context_with_next_sentence": true
    },
    {
        "source_sentence": "云何為八？",
        "from": "T02n0125_037:0754c16_2",
        "context_with_next_sentence": true
    },
    {
        "source_sentence": "所謂剎利眾、婆羅門眾、長者眾、沙門眾、四天王眾、三十三天眾、魔眾、梵天眾。",
        "from": "T02n0125_037:0754c16_3",
        "context_with_next_sentence": true
    },
    {
        "source_sentence": "比丘當知，我曩昔已來至剎利眾中，共相問訊，言談講論，亦復無人與我等者，獨步無侶，亦無儔匹；少欲知足，念不錯亂，戒成就、三昧成就、智慧成就、解脫成就、多聞成就，精進成就。",
        "from": "T02n0125_037:0754c18_4",
        "context_with_next_sentence": true
    },
    {
        "source_sentence": "「復自憶念，至婆羅門眾中、長者眾中、沙門眾中、四天王眾中、三十三天眾中、魔王眾中、梵天王眾中，共相問訊，言談講論，獨步無侶，亦無儔匹，於中最尊，亦無等倫；少欲知足，意不錯亂，戒成就、三昧成就，智慧成就、解脫成就、多聞成就、精進成就。",
        "from": "T02n0125_037:0754c22_5",
        "context_with_next_sentence": true
    },
    {
        "source_sentence": "我當爾時，在八部眾中獨步無侶，與爾許眾生作大覆蓋。",
        "from": "T02n0125_037:0754c28_6",
        "context_with_next_sentence": true
    },
    {
        "source_sentence": "是時，八部之眾無能見頂，亦不敢瞻顏，何況當共論議乎。",
        "from": "T02n0125_037:0754c29_7",
        "context_with_next_sentence": true
    },
    {
        "source_sentence": "所以然者，我亦不見天上、人中、魔、若魔天、沙門、婆羅門眾中，有能成就此八法者，除如來存不論之。",
        "from": "T02n0125_037:0755a01_8",
        "context_with_next_sentence": true
    },
    {
        "source_sentence": "是故，比丘！",
        "from": "T02n0125_037:0755a04_9",
        "context_with_next_sentence": true
    },
    {
        "source_sentence": "當求方便，行此八法。",
        "from": "T02n0125_037:0755a04_10",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_037:0755a05_0",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_037:0755a05_1",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_037:0755a05_2",
        "context_with_next_sentence": true
    },
    {
        "source_sentence": "（八）聞如是：一時，佛在舍衛國祇樹給孤獨園。",
        "from": "T02n0125_037:0755a07_0",
        "context_with_next_sentence": true
    },
    {
        "source_sentence": "爾時，阿那邠邸長者往至世尊所，頭面禮足，在一面坐。",
        "from": "T02n0125_037:0755a08_1",
        "context_with_next_sentence": true
    },
    {
        "source_sentence": "是時，世尊告長者曰：「長者家中廣施不乎？」",
        "from": "T02n0125_037:0755a09_2",
        "context_with_next_sentence": true
    },
    {
        "source_sentence": "長者白佛：「貧家惠施，晝夜不斷，四城門中，及大市中，家中行路，及佛、比丘僧，是為八處惠施。",
        "from": "T02n0125_037:0755a10_3",
        "context_with_next_sentence": true
    },
    {
        "source_sentence": "如是，世尊！",
        "from": "T02n0125_037:0755a12_4",
        "context_with_next_sentence": true
    },
    {
        "source_sentence": "其有所須，須衣惠衣，須食與食，國中珍寶終不違逆，衣被、飲食、床臥具、病瘦醫藥，悉給施之。",
        "from": "T02n0125_037:0755a12_5",
        "context_with_next_sentence": true
    },
    {
        "source_sentence": "亦有諸天來至我所，在虛空中而告我曰：『分別尊卑，此者持戒，此者犯戒，與此獲福，與彼無報。』",
        "from": "T02n0125_037:0755a14_6",
        "context_with_next_sentence": true
    },
    {
        "source_sentence": "然我心正無有彼此，不起增減之心，普等慈心於一切眾生。",
        "from": "T02n0125_037:0755a17_7",
        "context_with_next_sentence": true
    },
    {
        "source_sentence": "有其眾生依命根存形，有食則存，非食命不濟。",
        "from": "T02n0125_037:0755a18_8",
        "context_with_next_sentence": true
    },
    {
        "source_sentence": "施惠一切眾生，其報無量，受其果報，無有增減。」",
        "from": "T02n0125_037:0755a19_9",
        "context_with_next_sentence": true
    },
    {
        "source_sentence": "佛告長者：「善哉，善哉！",
        "from": "T02n0125_037:0755a20_10",
        "context_with_next_sentence": true
    },
    {
        "source_sentence": "長者！",
        "from": "T02n0125_037:0755a21_11",
        "context_with_next_sentence": true
    },
    {
        "source_sentence": "平等施者福第一尊。",
        "from": "T02n0125_037:0755a21_12",
        "context_with_next_sentence": true
    },
    {
        "source_sentence": "然眾生之心復有勝，如施持戒人勝犯戒者。」",
        "from": "T02n0125_037:0755a22_13",
        "context_with_next_sentence": true
    },
    {
        "source_sentence": "是時，虛空神、天，稱慶無量，即時而說此偈：「佛說擇施尊，　　愚眾有增減，　求其良福田，　　何過如來眾。",
        "from": "T02n0125_037:0755a23_14",
        "context_with_next_sentence": true
    },
    {
        "source_sentence": "「然今世尊所說極為快哉，施持戒人，勝犯戒者。」",
        "from": "T02n0125_037:0755a27_0",
        "context_with_next_sentence": true
    },
    {
        "source_sentence": "爾時，世尊告阿那邠邸長者：「今當與汝說賢聖之眾，善思念之，抱在心懷。",
        "from": "T02n0125_037:0755a28_1",
        "context_with_next_sentence": true
    },
    {
        "source_sentence": "或施少獲福多，或施多獲福多。」",
        "from": "T02n0125_037:0755a29_2",
        "context_with_next_sentence": true
    },
    {
        "source_sentence": "阿那邠邸長者白佛言：「唯願世尊敷演其義！",
        "from": "T02n0125_037:0755b01_3",
        "context_with_next_sentence": true
    },
    {
        "source_sentence": "云何施少獲福多？",
        "from": "T02n0125_037:0755b02_4",
        "context_with_next_sentence": true
    },
    {
        "source_sentence": "云何施多獲福多？」",
        "from": "T02n0125_037:0755b03_5",
        "context_with_next_sentence": true
    },
    {
        "source_sentence": "佛告長者：「向阿羅漢、得阿羅漢、向阿那含、得阿那含、向斯陀含、得斯陀含、向須陀洹、得須陀洹。",
        "from": "T02n0125_037:0755b03_6",
        "context_with_next_sentence": true
    },
    {
        "source_sentence": "是謂，長者！",
        "from": "T02n0125_037:0755b05_7",
        "context_with_next_sentence": true
    },
    {
        "source_sentence": "賢聖之眾，施少獲福多，施多獲福多。」",
        "from": "T02n0125_037:0755b05_8",
        "context_with_next_sentence": true
    },
    {
        "source_sentence": "爾時，世尊便說此偈：「四向成就人，　　四者成果實，　此名賢聖眾，　　惠施獲福廣。",
        "from": "T02n0125_037:0755b06_9",
        "context_with_next_sentence": true
    },
    {
        "source_sentence": "「過去久遠諸佛世尊，亦復有此賢聖之眾，如我今日無異；正使當來諸佛世尊出現於世者，亦得如此賢聖之眾。",
        "from": "T02n0125_037:0755b10_0",
        "context_with_next_sentence": true
    },
    {
        "source_sentence": "是故，長者！",
        "from": "T02n0125_037:0755b12_1",
        "context_with_next_sentence": true
    },
    {
        "source_sentence": "歡喜悅心，供養聖眾。」",
        "from": "T02n0125_037:0755b12_2",
        "context_with_next_sentence": true
    },
    {
        "source_sentence": "是時，世尊與彼長者說微妙法，立不退轉之地。",
        "from": "T02n0125_037:0755b13_3",
        "context_with_next_sentence": true
    },
    {
        "source_sentence": "長者聞法已，喜慶無量，即從坐起，頭面禮足，繞佛三匝，便退而去。",
        "from": "T02n0125_037:0755b14_4",
        "context_with_next_sentence": true
    },
    {
        "source_sentence": "是時，阿那邠邸長者聞佛所說，歡喜奉行。",
        "from": "T02n0125_037:0755b16_5",
        "context_with_next_sentence": true
    },
    {
        "source_sentence": "（九）聞如是：一時，佛在舍衛國祇樹給孤獨園。",
        "from": "T02n0125_037:0755b18_0",
        "context_with_next_sentence": true
    },
    {
        "source_sentence": "爾時，世尊告諸比丘：「若善男子、善女人，以財物惠施，獲八功德。",
        "from": "T02n0125_037:0755b19_1",
        "context_with_next_sentence": true
    },
    {
        "source_sentence": "云何為八？",
        "from": "T02n0125_037:0755b20_2",
        "context_with_next_sentence": true
    },
    {
        "source_sentence": "一者隨時惠施，非為非時；二者鮮潔惠施，非為穢濁；三者手自斟酌，不使他人；四者誓願惠施，無憍恣心；五者解脫惠施，不望其報；六者惠施求滅，不求生天；七者施求良田，不施荒地；八者然持此功德，惠施眾生，不自為己。",
        "from": "T02n0125_037:0755b20_3",
        "context_with_next_sentence": true
    },
    {
        "source_sentence": "如是，比丘！",
        "from": "T02n0125_037:0755b26_4",
        "context_with_next_sentence": true
    },
    {
        "source_sentence": "善男子、善女人，以財物惠施，獲八功德。」",
        "from": "T02n0125_037:0755b26_5",
        "context_with_next_sentence": true
    },
    {
        "source_sentence": "爾時，世尊便說斯偈：「智者隨時施，　　無有慳貪心，　所作功德已，　　盡用惠施人。",
        "from": "T02n0125_037:0755b27_6",
        "context_with_next_sentence": true
    },
    {
        "source_sentence": "　此施為最勝，　　諸佛所加歎，　現身受其果，　　逝則受天福。",
        "from": "T02n0125_037:0755c02_0",
        "context_with_next_sentence": true
    },
    {
        "source_sentence": "「是故，比丘！",
        "from": "T02n0125_037:0755c04_0",
        "context_with_next_sentence": true
    },
    {
        "source_sentence": "欲求其果報者，當行此八事。",
        "from": "T02n0125_037:0755c04_1",
        "context_with_next_sentence": true
    },
    {
        "source_sentence": "其報無量，不可勝計，獲甘露之寶，漸至滅度。",
        "from": "T02n0125_037:0755c04_2",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_037:0755c06_3",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_037:0755c06_4",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_037:0755c06_5",
        "context_with_next_sentence": true
    },
    {
        "source_sentence": "（一〇）聞如是：一時，佛在舍衛國祇樹給孤獨園。",
        "from": "T02n0125_037:0755c08_0",
        "context_with_next_sentence": true
    },
    {
        "source_sentence": "爾時，世尊告諸比丘：「我今當說趣泥犁之路，向涅槃之道，善思念之，無令漏失。」",
        "from": "T02n0125_037:0755c09_1",
        "context_with_next_sentence": true
    },
    {
        "source_sentence": "諸比丘白佛言：「如是。",
        "from": "T02n0125_037:0755c11_0",
        "context_with_next_sentence": true
    },
    {
        "source_sentence": "世尊！」",
        "from": "T02n0125_037:0755c11_1",
        "context_with_next_sentence": true
    },
    {
        "source_sentence": "諸比丘從佛受教。",
        "from": "T02n0125_037:0755c11_2",
        "context_with_next_sentence": true
    },
    {
        "source_sentence": "佛告比丘：「彼云何趣泥犁之路，向涅槃之道？",
        "from": "T02n0125_037:0755c12_3",
        "context_with_next_sentence": true
    },
    {
        "source_sentence": "邪見趣泥犁路，正見向涅槃之道；邪治趣泥犁之路，正治向涅槃之道；邪語趣泥犁之路，正語向涅槃之道；邪業趣泥犁之路，正業向涅槃之道；邪命趣泥犁之路，正命向涅槃之道；邪方便趣泥犁之路；正方便向涅槃之道；邪念趣泥犁之路，正念向涅槃之道；邪定趣泥犁之路，正定向涅槃之道。",
        "from": "T02n0125_037:0755c13_4",
        "context_with_next_sentence": true
    },
    {
        "source_sentence": "是謂，比丘！",
        "from": "T02n0125_037:0755c20_5",
        "context_with_next_sentence": true
    },
    {
        "source_sentence": "趣泥犁之路，向涅槃之道。",
        "from": "T02n0125_037:0755c21_6",
        "context_with_next_sentence": true
    },
    {
        "source_sentence": "諸佛世尊常所應說法，今已果矣！",
        "from": "T02n0125_037:0755c21_7",
        "context_with_next_sentence": true
    },
    {
        "source_sentence": "汝等樂在閑居處，樹下露坐，念行善法，無起懈慢。",
        "from": "T02n0125_037:0755c22_8",
        "context_with_next_sentence": true
    },
    {
        "source_sentence": "今不勤行，後悔無及。」",
        "from": "T02n0125_037:0755c23_9",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_037:0755c24_10",
        "context_with_next_sentence": true
    },
    {
        "source_sentence": "　非時、泥犁、道　　須倫天、地動　大人八念、眾　　善男子施、道增壹阿含經卷第三十七",
        "from": "T02n0125_037:0755c26_0",
        "context_with_next_sentence": false
    }
]