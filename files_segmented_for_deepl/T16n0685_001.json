[
    {
        "source_sentence": "佛說盂蘭盆經",
        "from": "T16n0685_001:0779a25_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T16n0685_001:0779a27_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹給孤獨園。",
        "from": "T16n0685_001:0779a28_0",
        "context_with_next_sentence": true
    },
    {
        "source_sentence": "大目乾連始得六通，欲度父母，報乳哺之恩。",
        "from": "T16n0685_001:0779a28_1",
        "context_with_next_sentence": true
    },
    {
        "source_sentence": "即以道眼觀視世間，見其亡母生餓鬼中，不見飲食，皮骨連立。",
        "from": "T16n0685_001:0779a29_2",
        "context_with_next_sentence": true
    },
    {
        "source_sentence": "目連悲哀，即鉢盛飯，往餉其母。",
        "from": "T16n0685_001:0779b02_3",
        "context_with_next_sentence": true
    },
    {
        "source_sentence": "母得鉢飯，便以左手障飯，右手摶飯。",
        "from": "T16n0685_001:0779b03_4",
        "context_with_next_sentence": true
    },
    {
        "source_sentence": "食未入口，化成火炭，遂不得食。",
        "from": "T16n0685_001:0779b04_0",
        "context_with_next_sentence": true
    },
    {
        "source_sentence": "目連大叫，悲號啼泣，馳還白佛，具陳如此。",
        "from": "T16n0685_001:0779b04_1",
        "context_with_next_sentence": true
    },
    {
        "source_sentence": "佛言：「汝母罪根深結，非汝一人力所奈何！",
        "from": "T16n0685_001:0779b06_0",
        "context_with_next_sentence": true
    },
    {
        "source_sentence": "汝雖孝順，聲動天地，天神、地神、邪魔、外道、道士、四天王神亦不能奈何！",
        "from": "T16n0685_001:0779b06_1",
        "context_with_next_sentence": true
    },
    {
        "source_sentence": "當須十方眾僧威神之力乃得解脫。",
        "from": "T16n0685_001:0779b08_2",
        "context_with_next_sentence": true
    },
    {
        "source_sentence": "吾今當為汝說救濟之法，令一切難皆離憂苦，罪障消除。」",
        "from": "T16n0685_001:0779b10_0",
        "context_with_next_sentence": true
    },
    {
        "source_sentence": "佛告目連：「十方眾僧於七月十五日僧自恣時，當為七世父母及現在父母厄難中者，具飯、百味五果、汲灌盆器、香油錠爥、床敷臥具、盡世甘美以著盆中，供養十方大德眾僧。",
        "from": "T16n0685_001:0779b12_0",
        "context_with_next_sentence": true
    },
    {
        "source_sentence": "當此之日，一切聖眾或在山間禪定、或得四道果、或樹下經行；或六通自在、教化聲聞、緣覺；或十地菩薩大人、權現比丘，在大眾中；皆同一心，受鉢和羅飯。",
        "from": "T16n0685_001:0779b15_1",
        "context_with_next_sentence": true
    },
    {
        "source_sentence": "具清淨戒聖眾之道，其德汪洋，其有供養此等自恣僧者，現在父母、七世父母、六種親屬得出三途之苦，應時解脫，衣食自然。",
        "from": "T16n0685_001:0779b19_2",
        "context_with_next_sentence": true
    },
    {
        "source_sentence": "若復有人父母現在者，福樂百年；若已亡七世父母，生天，自在化生，入天華光，受無量快樂。」",
        "from": "T16n0685_001:0779b22_3",
        "context_with_next_sentence": true
    },
    {
        "source_sentence": "時佛勅十方眾僧，皆先為施主家呪願七世父母行禪定意，然後受食。",
        "from": "T16n0685_001:0779b24_4",
        "context_with_next_sentence": true
    },
    {
        "source_sentence": "初受盆時，先安在佛塔前，眾僧呪願竟，便自受食。",
        "from": "T16n0685_001:0779b26_5",
        "context_with_next_sentence": true
    },
    {
        "source_sentence": "爾時目連比丘及此大會大菩薩眾皆大歡喜，而目連悲啼泣聲釋然除滅。",
        "from": "T16n0685_001:0779b28_0",
        "context_with_next_sentence": true
    },
    {
        "source_sentence": "是時目連其母即於是日，得脫一劫餓鬼之苦。",
        "from": "T16n0685_001:0779b29_1",
        "context_with_next_sentence": true
    },
    {
        "source_sentence": "爾時目連復白佛言：「弟子所生父母，得蒙三寶功德之力，眾僧威神之力故。",
        "from": "T16n0685_001:0779c02_0",
        "context_with_next_sentence": true
    },
    {
        "source_sentence": "若未來世一切佛弟子行孝順者，亦應奉此盂蘭盆，救度現在父母，乃至七世父母，為可爾不？」",
        "from": "T16n0685_001:0779c03_1",
        "context_with_next_sentence": true
    },
    {
        "source_sentence": "佛言：「大善快問！",
        "from": "T16n0685_001:0779c06_0",
        "context_with_next_sentence": true
    },
    {
        "source_sentence": "我正欲說，汝今復問。",
        "from": "T16n0685_001:0779c06_1",
        "context_with_next_sentence": true
    },
    {
        "source_sentence": "善男子！",
        "from": "T16n0685_001:0779c06_2",
        "context_with_next_sentence": true
    },
    {
        "source_sentence": "若有比丘比丘尼、國王太子、王子大臣宰相、三公百官、萬民庶人行孝慈者，皆應為所生現在父母、過去七世父母，於七月十五日——佛歡喜日、僧自恣日——以百味飲食安盂蘭盆中，施十方自恣僧。",
        "from": "T16n0685_001:0779c07_3",
        "context_with_next_sentence": true
    },
    {
        "source_sentence": "乞願便使現在父母壽命百年、無病，無一切苦惱之患，乃至七世父母離餓鬼苦，得生天人中，福樂無極。」",
        "from": "T16n0685_001:0779c11_4",
        "context_with_next_sentence": true
    },
    {
        "source_sentence": "佛告諸善男子、善女人：「是佛弟子修孝順者，應念念中常憶父母，供養乃至七世父母。",
        "from": "T16n0685_001:0779c15_0",
        "context_with_next_sentence": true
    },
    {
        "source_sentence": "年年七月十五日，常以孝順慈憶所生父母，乃至七世父母，為作盂蘭盆，施佛及僧，以報父母長養、慈愛之恩。",
        "from": "T16n0685_001:0779c16_1",
        "context_with_next_sentence": true
    },
    {
        "source_sentence": "若一切佛弟子應當奉持是法。」",
        "from": "T16n0685_001:0779c19_2",
        "context_with_next_sentence": true
    },
    {
        "source_sentence": "爾時目連比丘、四輩弟子，聞佛所說，歡喜奉行。",
        "from": "T16n0685_001:0779c21_0",
        "context_with_next_sentence": true
    },
    {
        "source_sentence": "佛說盂蘭盆經",
        "from": "T16n0685_001:0779c23_0",
        "context_with_next_sentence": false
    }
]