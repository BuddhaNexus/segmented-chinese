[
    {
        "source_sentence": "大集大虛空藏菩薩所問經卷第",
        "from": "T13n0404_005:0631a02_0",
        "context_with_next_sentence": true
    },
    {
        "source_sentence": "五",
        "from": "T13n0404_005:0631a03_0",
        "context_with_next_sentence": true
    },
    {
        "source_sentence": "開府儀同三司特進試鴻臚卿肅國",
        "from": "T13n0404_005:0631a05_0",
        "context_with_next_sentence": true
    },
    {
        "source_sentence": "公食邑三千戶賜紫贈司空謚大鑑",
        "from": "T13n0404_005:0631a06_0",
        "context_with_next_sentence": true
    },
    {
        "source_sentence": "正號大廣智大興善寺三藏沙門",
        "from": "T13n0404_005:0631a07_0",
        "context_with_next_sentence": true
    },
    {
        "source_sentence": "不空奉　詔譯",
        "from": "T13n0404_005:0631a08_0",
        "context_with_next_sentence": true
    },
    {
        "source_sentence": "爾時，眾中有菩薩名常希奇，從座而起白世尊言：「未知此聲從何而出？」",
        "from": "T13n0404_005:0631a09_0",
        "context_with_next_sentence": true
    },
    {
        "source_sentence": "佛言：「善男子！",
        "from": "T13n0404_005:0631a10_1",
        "context_with_next_sentence": true
    },
    {
        "source_sentence": "汝當問彼大虛空藏菩薩，當為汝說。」",
        "from": "T13n0404_005:0631a10_2",
        "context_with_next_sentence": true
    },
    {
        "source_sentence": "爾時，常希奇菩薩，即白大虛空藏菩薩言：「大士！",
        "from": "T13n0404_005:0631a11_3",
        "context_with_next_sentence": true
    },
    {
        "source_sentence": "我今不知如此法聲從何而出？",
        "from": "T13n0404_005:0631a12_4",
        "context_with_next_sentence": true
    },
    {
        "source_sentence": "唯願仁者為我說之。」",
        "from": "T13n0404_005:0631a13_5",
        "context_with_next_sentence": true
    },
    {
        "source_sentence": "虛空藏菩薩言：「善男子！",
        "from": "T13n0404_005:0631a13_6",
        "context_with_next_sentence": true
    },
    {
        "source_sentence": "於意云何？",
        "from": "T13n0404_005:0631a14_7",
        "context_with_next_sentence": true
    },
    {
        "source_sentence": "彼谷中響從何而有？」",
        "from": "T13n0404_005:0631a14_8",
        "context_with_next_sentence": true
    },
    {
        "source_sentence": "常希奇菩薩言：「因於他聲之所顯出。」",
        "from": "T13n0404_005:0631a15_9",
        "context_with_next_sentence": true
    },
    {
        "source_sentence": "虛空藏菩薩言：「善男子！",
        "from": "T13n0404_005:0631a16_0",
        "context_with_next_sentence": true
    },
    {
        "source_sentence": "彼之谷響為是身耶？",
        "from": "T13n0404_005:0631a16_1",
        "context_with_next_sentence": true
    },
    {
        "source_sentence": "為是心耶？",
        "from": "T13n0404_005:0631a17_0",
        "context_with_next_sentence": true
    },
    {
        "source_sentence": "為是色耶？",
        "from": "T13n0404_005:0631a17_1",
        "context_with_next_sentence": true
    },
    {
        "source_sentence": "為是聲耶？",
        "from": "T13n0404_005:0631a17_2",
        "context_with_next_sentence": true
    },
    {
        "source_sentence": "可實有不？」",
        "from": "T13n0404_005:0631a17_3",
        "context_with_next_sentence": true
    },
    {
        "source_sentence": "「不也。",
        "from": "T13n0404_005:0631a17_4",
        "context_with_next_sentence": true
    },
    {
        "source_sentence": "大士！",
        "from": "T13n0404_005:0631a18_5",
        "context_with_next_sentence": true
    },
    {
        "source_sentence": "響無自體因聲顯發，豈有實耶？」",
        "from": "T13n0404_005:0631a18_6",
        "context_with_next_sentence": true
    },
    {
        "source_sentence": "「善男子！",
        "from": "T13n0404_005:0631a18_7",
        "context_with_next_sentence": true
    },
    {
        "source_sentence": "響既不實因聲而有；如是虛空所出法聲亦復如是，從不思議智之所顯，由心攝持自空而出故有流轉，非即流轉能顯其聲。",
        "from": "T13n0404_005:0631a19_8",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0631a21_9",
        "context_with_next_sentence": true
    },
    {
        "source_sentence": "汝觀因緣和合所作甚深之理，依因感果亦無因果性不流轉，而此二法無自性故、無作者故；若知因緣不能感果，則了諸法本無和合。",
        "from": "T13n0404_005:0631a22_10",
        "context_with_next_sentence": true
    },
    {
        "source_sentence": "所以者何？",
        "from": "T13n0404_005:0631a25_11",
        "context_with_next_sentence": true
    },
    {
        "source_sentence": "如世尊說：『若知雜染是則清淨，不斷雜染亦自清淨。』",
        "from": "T13n0404_005:0631a25_12",
        "context_with_next_sentence": true
    },
    {
        "source_sentence": "何以故？",
        "from": "T13n0404_005:0631a26_13",
        "context_with_next_sentence": true
    },
    {
        "source_sentence": "煩惱自性本清淨故。",
        "from": "T13n0404_005:0631a26_14",
        "context_with_next_sentence": true
    },
    {
        "source_sentence": "如此二法名施設句，所謂雜染及以清淨，依勝義際所建立故。",
        "from": "T13n0404_005:0631a27_15",
        "context_with_next_sentence": true
    },
    {
        "source_sentence": "勝義際中雜染、清淨皆不可得。",
        "from": "T13n0404_005:0631a28_16",
        "context_with_next_sentence": true
    },
    {
        "source_sentence": "勝義際者名為無際，即彼無際名為實際，是實際即空際，是空際即我際，是我際即一切法際。",
        "from": "T13n0404_005:0631a29_17",
        "context_with_next_sentence": true
    },
    {
        "source_sentence": "若知一切法際、空際、寂靜際、極寂靜際、所有際門，則於一切諸法無所取著，獲無礙智。」",
        "from": "T13n0404_005:0631b02_18",
        "context_with_next_sentence": true
    },
    {
        "source_sentence": "爾時，舍利子問常希奇菩薩言：「善男子！",
        "from": "T13n0404_005:0631b04_19",
        "context_with_next_sentence": true
    },
    {
        "source_sentence": "汝以何故名常希奇？」",
        "from": "T13n0404_005:0631b05_20",
        "context_with_next_sentence": true
    },
    {
        "source_sentence": "答曰：「大德舍利子！",
        "from": "T13n0404_005:0631b05_21",
        "context_with_next_sentence": true
    },
    {
        "source_sentence": "我於一切法，常勤精進生希奇心，樂欲滿足而不能解；又於一切菩薩之行生希奇心，當願入於一切有情心行之智而不能解，願於一切煩惱魔業令不得便而不能解，是故於法常生希奇；由此因緣名常希奇。」",
        "from": "T13n0404_005:0631b06_22",
        "context_with_next_sentence": true
    },
    {
        "source_sentence": "爾時，長老舍利子白佛言：「甚奇，世尊！",
        "from": "T13n0404_005:0631b10_23",
        "context_with_next_sentence": true
    },
    {
        "source_sentence": "而此正士辯才如是明了，一切諸佛之法無所染著，所說之法亦不取著。」",
        "from": "T13n0404_005:0631b11_24",
        "context_with_next_sentence": true
    },
    {
        "source_sentence": "爾時，會中有菩薩名寶吉祥，白大虛空藏菩薩言：「善男子！",
        "from": "T13n0404_005:0631b13_25",
        "context_with_next_sentence": true
    },
    {
        "source_sentence": "唯願為我說三摩地，我當如說而修行之。」",
        "from": "T13n0404_005:0631b14_26",
        "context_with_next_sentence": true
    },
    {
        "source_sentence": "時大虛空藏菩薩告寶吉祥菩薩言：「善男子！",
        "from": "T13n0404_005:0631b15_27",
        "context_with_next_sentence": true
    },
    {
        "source_sentence": "有三摩地名為菩薩清淨意樂，能除道障詣菩提故；有三摩地名一切有情無礙光明，謂與有情作照明故；有三摩地名護自他，超越一切他惱害故；有三摩地名為無垢，能令獲得心清淨故；有三摩地名為遍照，謂能增長諸善法故；有三摩地名為端嚴，謂能獲得澄淨性故；有三摩地名為高廣，謂能獲得無見頂故；有三摩地名為遠離，謂能調伏諸煩惱故；有三摩地名為迴旋，能右迴旋入真道故；有三摩地名為退轉，能轉外道邪因見故；有三摩地名為作樂，遊諸法苑受快樂故；有三摩地名到究竟，殖清淨行到後地故；有三摩地名為威德，獲心自在無羸劣故；有三摩地名入平等，於諸有情心平等故；有三摩地名知作業，能隨所作知業果故；有三摩地名師子幢，能離怖畏身毛竪故；有三摩地名心勇健，能消一切煩惱魔故；有三摩地名芬陀利，於諸世間獲無染故；有三摩地名跛度摩，謂能獲得心莊嚴故；有三摩地名光莊嚴，能照一切諸佛剎故；有三摩地名善作業，謂能永害憎愛心故；有三摩地名幢莊嚴，謂能照耀諸佛法故；有三摩地名為有炬，能照一切諸習氣故；有三摩地名為日燈，能離一切諸黑暗故；有三摩地名為日旋，能觀一切有情心故；有三摩地名功德藏，諸功德法隨順轉故；有三摩地名那羅延，能伏一切他論難故；有三摩地名為堅固，能獲金剛不壞身故；有三摩地名為具堅，能超一切世間慧故；有三摩地名曼荼羅，能獲不退諸神通故；有三摩地名金剛場，謂能往詣菩提場故；有三摩地名金剛喻，善能穿鑿諸漏法故；有三摩地名為具行，能知有情諸心行故；有三摩地名為治地，能令遠離愛欲過故；有三摩地名為摧壞，能令摧壞四魔怨故；有三摩地名日觀身，能觀一切色身相故；有三摩地名為不眴，能令專注一境性故；有三摩地名入虛空，能淨一切精進心故；有三摩地名為無諍，能超一切所緣境故；有三摩地名無垢輪，能轉清淨妙法輪故；有三摩地名為電光，能觀察心剎那壞故；有三摩地名善作勝緣，能速圓滿諸善法故；有三摩地名為能淨，能斷一切不善法故；有三摩地名身莊嚴，能滿大人相隨好故；有三摩地名語莊嚴，梵音說法令眾喜故；有三摩地名心莊嚴，令諸善法不失壞故；有三摩地名為無畏，能得堅固不退轉故；有三摩地名為等施，於諸有情無簡別故；有三摩地名戒積集，令一切願悉滿足故；有三摩地名忍甲冑，能於身命無顧惜故；有三摩地名精進堅固，能獲速疾諸神通故；有三摩地名無量藏，能令梵王所攝伏故；有三摩地名無所有，令無色界有堪能故；有三摩地名為高幢，不為有情所陵伏故；有三摩地名為高燈，善能觀察於十方故；有三摩地名為慧炬，能摧一切障蓋纏故；有三摩地名為海印，能現種種所作業故；有三摩地名無量旋，能斷一切諸惡見故；有三摩地名為空性，能離一切諸相見故；有三摩地名為無相，能斷遍計諸分別故；有三摩地名為無願，善能清淨諸願相故；有三摩地名為不動，能害一切動意思故；有三摩地名具足音，能善獲得無礙辯故；有三摩地名為遍持，能持一切所聞法故；有三摩地名為淨念，能善受持諸佛法故；有三摩地名為無盡，悉令有情生歡喜故；有三摩地名為寶嚴，能令一切得寶手故；有三摩地名為隨去，能隨有情獲心智故；有三摩地名知所趣，於有情趣令覺悟故；有三摩地名為意入，能令心意皆清淨故；有三摩地名為法雲，隨其勝解雨法雨故；有三摩地名為念佛，能證甘露清淨法故；有三摩地名為念法，能證離欲諸善法故；有三摩地名為念僧，令於佛法不退轉故；有三摩地名為念捨，令於資具悉能捨故；有三摩地名為念戒，建立諸佛法根本故；有三摩地名為念天，令於淨法無過失故；有三摩地名入法界，知一切法互相入故；有三摩地名虛空性，令一切法悉無礙故；有三摩地名無生性，能令獲得無生忍故；有三摩地名類不類，於文句差別以善巧智悉能持故；有三摩地名妙說無垢印，菩薩由得此三摩地，一剎那頃能以慧證大菩提故。",
        "from": "T13n0404_005:0631b16_28",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0632b08_29",
        "context_with_next_sentence": true
    },
    {
        "source_sentence": "如是八十三摩地門，一一皆有五百三摩地門以為眷屬，合集算計，成於四萬三摩地門。",
        "from": "T13n0404_005:0632b09_30",
        "context_with_next_sentence": true
    },
    {
        "source_sentence": "清淨、雜染，足為八萬三摩地門。",
        "from": "T13n0404_005:0632b11_31",
        "context_with_next_sentence": true
    },
    {
        "source_sentence": "彼前、後、中際及無盡智，各有五百三摩地門，并清淨、雜染，合成八萬四千三摩地門，乃至如是爾所三摩地，為爾所法鄔馱南，復成如來八萬四千差別法蘊，由彼有情八萬四千心行別故。",
        "from": "T13n0404_005:0632b11_32",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0632b16_0",
        "context_with_next_sentence": true
    },
    {
        "source_sentence": "根本鄔馱南，令諸有情入佛智行，生警悟故。",
        "from": "T13n0404_005:0632b16_1",
        "context_with_next_sentence": true
    },
    {
        "source_sentence": "復次，一切佛智，入一切有情心行，所說法藏，無量無邊不可思議，非百千劫之所能說。",
        "from": "T13n0404_005:0632b17_2",
        "context_with_next_sentence": true
    },
    {
        "source_sentence": "我今於此三摩地門略說少分。」",
        "from": "T13n0404_005:0632b19_3",
        "context_with_next_sentence": true
    },
    {
        "source_sentence": "說此法時會中有一萬六千菩薩，於三摩地門證無生法忍，八萬四千人天發阿耨多羅三藐三菩提心。",
        "from": "T13n0404_005:0632b19_4",
        "context_with_next_sentence": true
    },
    {
        "source_sentence": "爾時，世尊讚大虛空藏菩薩言：「善哉，善哉！",
        "from": "T13n0404_005:0632b22_5",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0632b23_6",
        "context_with_next_sentence": true
    },
    {
        "source_sentence": "快說如是三摩地功德法門，顯揚如來微妙勝智，而此法門汝身自證，不由他悟。」",
        "from": "T13n0404_005:0632b23_7",
        "context_with_next_sentence": true
    },
    {
        "source_sentence": "爾時，寶吉祥菩薩白佛言：「世尊！",
        "from": "T13n0404_005:0632b25_8",
        "context_with_next_sentence": true
    },
    {
        "source_sentence": "以何因緣，虛空藏菩薩於如來所，能從虛空雨於眾寶？」",
        "from": "T13n0404_005:0632b25_9",
        "context_with_next_sentence": true
    },
    {
        "source_sentence": "佛告寶吉祥菩薩言：「善男子！",
        "from": "T13n0404_005:0632b27_10",
        "context_with_next_sentence": true
    },
    {
        "source_sentence": "我念過去無量不可數劫，爾時有佛出興於世，號無垢炎無量光王如來、應供、正遍知、明行足、善逝、世間解、無上士、調御丈夫、天人師、佛、世尊，世界名彌佉羅，劫名功德光。",
        "from": "T13n0404_005:0632b27_11",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0632c02_12",
        "context_with_next_sentence": true
    },
    {
        "source_sentence": "其彌佉羅世界，國土安樂人民熾盛，七寶為地其平如掌，清淨柔軟猶若迦止栗多綿，行隨觸時受勝快樂，閻浮檀金以覆其上，種種諸寶而為嚴飾，界以八道寶樹行列；如他化天，隨所受用皆適其意。",
        "from": "T13n0404_005:0632c02_13",
        "context_with_next_sentence": true
    },
    {
        "source_sentence": "諸人、天眾悉共居止宮殿樓閣，心念飲食隨意皆至。",
        "from": "T13n0404_005:0632c07_14",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0632c08_15",
        "context_with_next_sentence": true
    },
    {
        "source_sentence": "彼無垢炎無量光王如來，有六十那由他菩薩摩訶薩眾。",
        "from": "T13n0404_005:0632c08_16",
        "context_with_next_sentence": true
    },
    {
        "source_sentence": "當於彼時，有轉輪聖王名曰福報莊嚴，七寶具足，其王國城如贍部洲所居宮殿，東、西、南、北四方皆各四瑜繕那，間錯七寶以為莊嚴；復有五百園苑嚴飾交映。",
        "from": "T13n0404_005:0632c09_17",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0632c13_18",
        "context_with_next_sentence": true
    },
    {
        "source_sentence": "是福報莊嚴王，有八萬四千婇女端正殊妙；有四萬子皆悉端嚴，力勇無敵。",
        "from": "T13n0404_005:0632c13_19",
        "context_with_next_sentence": true
    },
    {
        "source_sentence": "有二寶女：一名、吉祥威，二名、吉祥光。",
        "from": "T13n0404_005:0632c15_20",
        "context_with_next_sentence": true
    },
    {
        "source_sentence": "王與婇女及諸王子，前後圍遶，往詣於彼愛莊嚴園，遊觀歌舞而自娛樂。",
        "from": "T13n0404_005:0632c16_21",
        "context_with_next_sentence": true
    },
    {
        "source_sentence": "是二寶女各於懷中化生一子——端正無比色相光明，宿植善根成就願力，志求無上正等菩提——一名、師子；二名、師子勇步。",
        "from": "T13n0404_005:0632c17_22",
        "context_with_next_sentence": true
    },
    {
        "source_sentence": "適化生已，即共同聲向於父王說伽陀曰：「『昔造善、惡皆不亡，　　供養如來亦不失；　　不捨菩提意樂故，　　堅固多聞亦不忘。",
        "from": "T13n0404_005:0632c20_23",
        "context_with_next_sentence": true
    },
    {
        "source_sentence": "　　不失檀那及淨戒，　　忍辱柔和行成就；　　知恩報恩作善業，　　精勤不捨菩提願。",
        "from": "T13n0404_005:0632c24_0",
        "context_with_next_sentence": true
    },
    {
        "source_sentence": "　　一心禪定得解脫，　　定與慧俱心不惑；　　能修智業常不動，　　是故速得證菩提。",
        "from": "T13n0404_005:0632c26_0",
        "context_with_next_sentence": true
    },
    {
        "source_sentence": "　　滅諸煩惱而不染，　　由此不生胞胎藏；　　化生處在蓮花上，　　如蓮在水而無染。",
        "from": "T13n0404_005:0632c28_0",
        "context_with_next_sentence": true
    },
    {
        "source_sentence": "　　東方有佛名醫王，　　我等自彼來求法；　　親近供養無垢佛，　　成就三世無礙智。",
        "from": "T13n0404_005:0633a01_0",
        "context_with_next_sentence": true
    },
    {
        "source_sentence": "　　父王可共往佛所，　　奉事禮敬以修治；　　如來出世遇甚難，　　猶若優曇鉢華現。』",
        "from": "T13n0404_005:0633a03_0",
        "context_with_next_sentence": true
    },
    {
        "source_sentence": "　　王聞是語極歡喜，　　悉與妻子并侍從，　　一千俱胝諸眷屬，　　往詣於彼見如來。",
        "from": "T13n0404_005:0633a05_0",
        "context_with_next_sentence": true
    },
    {
        "source_sentence": "　　慇懃致敬彼世尊，　　妙華塗香以供養，　　頭面禮足而右遶，　　合掌端身住佛前。",
        "from": "T13n0404_005:0633a07_0",
        "context_with_next_sentence": true
    },
    {
        "source_sentence": "　　師子并及彼勇步，　　亦復頂禮於佛足，　　禮佛足已伽他讚：　　『為求正法利有情，　　願為拔濟勝歸依，　　於世盲瞑作燈燭，　　妙達有情心意樂，　　隨彼勝解能開悟。",
        "from": "T13n0404_005:0633a09_0",
        "context_with_next_sentence": true
    },
    {
        "source_sentence": "　　今我父王恃尊位，　　為諸五欲之所纏，　　不往親近於如來，　　亦失供養及聞法。",
        "from": "T13n0404_005:0633a13_0",
        "context_with_next_sentence": true
    },
    {
        "source_sentence": "　　善哉世尊生悲愍，　　願說最勝菩提道，　　咸令一切聞法已，　　皆得不退於佛乘。』",
        "from": "T13n0404_005:0633a15_0",
        "context_with_next_sentence": true
    },
    {
        "source_sentence": "　　時佛踊在虛空中，　　高於八十多羅樹：　『王今聽我最勝法，　　聞已如說而修行。",
        "from": "T13n0404_005:0633a17_0",
        "context_with_next_sentence": true
    },
    {
        "source_sentence": "　　五欲無常命難保，　　身如朝露水上泡；　　欲樂如夢如嬉戲，　　誰有智者生貪著？",
        "from": "T13n0404_005:0633a19_0",
        "context_with_next_sentence": true
    },
    {
        "source_sentence": "　　習欲之人無厭足，　　轉令熾盛增渴愛；　　愚夫隨境無休已，　　唯聖慧者能知足。",
        "from": "T13n0404_005:0633a21_0",
        "context_with_next_sentence": true
    },
    {
        "source_sentence": "　　五蘊如幻而不堅，　　誑惑世間應善察；　　諸界如彼毒蛇類，　　六處喻若空村邑。",
        "from": "T13n0404_005:0633a23_0",
        "context_with_next_sentence": true
    },
    {
        "source_sentence": "　　無王、無國、無妻子，　　助伴但有於無常；　　唯施戒、定及精進，　　今世他世為伴侶。",
        "from": "T13n0404_005:0633a25_0",
        "context_with_next_sentence": true
    },
    {
        "source_sentence": "　　觀我神通威德力，　　相好端嚴具辯才；　　汝樂來世如是業，　　應發無上菩提意。』",
        "from": "T13n0404_005:0633a27_0",
        "context_with_next_sentence": true
    },
    {
        "source_sentence": "　　福報大王聞法已，　　并與七十俱胝眾，　　妻子侍從諸眷屬，　　皆發無上菩提心。",
        "from": "T13n0404_005:0633a29_0",
        "context_with_next_sentence": true
    },
    {
        "source_sentence": "　　咸言已發最勝心，　　悉願廣度眾生類；　　誓行殊勝菩提行，　　願得成佛世間尊。",
        "from": "T13n0404_005:0633b02_0",
        "context_with_next_sentence": true
    },
    {
        "source_sentence": "「善男子！",
        "from": "T13n0404_005:0633b04_0",
        "context_with_next_sentence": true
    },
    {
        "source_sentence": "時福報莊嚴王，從佛所聞是伽陀已，與其眷屬合掌恭敬，稽首作禮而白佛言：『世尊！",
        "from": "T13n0404_005:0633b04_1",
        "context_with_next_sentence": true
    },
    {
        "source_sentence": "唯願垂慈受我供養。』",
        "from": "T13n0404_005:0633b06_2",
        "context_with_next_sentence": true
    },
    {
        "source_sentence": "爾時世尊心生憐愍，即受其請。",
        "from": "T13n0404_005:0633b06_3",
        "context_with_next_sentence": true
    },
    {
        "source_sentence": "時福報莊嚴王即以種種衣服、飲食、臥具、醫藥，皆是殊勝上妙珍異離過之財，於八萬四千歲以為供養。",
        "from": "T13n0404_005:0633b07_4",
        "context_with_next_sentence": true
    },
    {
        "source_sentence": "時師子及師子勇步，并餘二萬王子，發淨信心捨世榮位，於彼佛法出家為道。",
        "from": "T13n0404_005:0633b09_5",
        "context_with_next_sentence": true
    },
    {
        "source_sentence": "時王二子勤行精進，於菩提分法修習不久獲五神通。",
        "from": "T13n0404_005:0633b11_6",
        "context_with_next_sentence": true
    },
    {
        "source_sentence": "以如意通力及智願力，能於一切諸佛世界施作佛事，廣為有情說於妙法，令無量無數阿僧祇有情，安住阿耨多羅三藐三菩提心。",
        "from": "T13n0404_005:0633b12_7",
        "context_with_next_sentence": true
    },
    {
        "source_sentence": "「善男子！",
        "from": "T13n0404_005:0633b15_8",
        "context_with_next_sentence": true
    },
    {
        "source_sentence": "其福報莊嚴王，過八萬四千歲已，為聞法故，往詣無垢炎無量光王如來所；見二童子出家修道，竊自思惟：『是童子出家有何所獲？",
        "from": "T13n0404_005:0633b15_9",
        "context_with_next_sentence": true
    },
    {
        "source_sentence": "不如於我八萬四千歲中，以種種樂具供養功德？』",
        "from": "T13n0404_005:0633b18_10",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0633b19_11",
        "context_with_next_sentence": true
    },
    {
        "source_sentence": "時無垢炎無量光如來知王心念，即告師子、勇步童子言：『善男子！",
        "from": "T13n0404_005:0633b19_12",
        "context_with_next_sentence": true
    },
    {
        "source_sentence": "汝應示現慧神通、福神通、力神通，暎蔽大眾所有威光并魔宮殿一切光明，顯菩提相，令此大眾生希有心，得於正見降伏異論，然大法炬息諸煩惱，遊戲菩薩自在神通。』",
        "from": "T13n0404_005:0633b21_13",
        "context_with_next_sentence": true
    },
    {
        "source_sentence": "爾時師子、勇步菩薩，即時舉手捫大虛空，三千世界六種震動。",
        "from": "T13n0404_005:0633b25_14",
        "context_with_next_sentence": true
    },
    {
        "source_sentence": "復更舉手捫摸虛空，即於空中而有百千俱胝天樂，不鼓自鳴其音和雅。",
        "from": "T13n0404_005:0633b26_15",
        "context_with_next_sentence": true
    },
    {
        "source_sentence": "復更舉手捫摸如前，即雨無量昔未聞見極妙天花，柔軟猶如迦止栗那綿，手觸之時受勝快樂；并種種寶、末香、塗香、繒蓋、幢幡、衣服、飲食，一切受用莊嚴資具，積滿三千大千世界，一切眾會得未曾有。",
        "from": "T13n0404_005:0633b28_16",
        "context_with_next_sentence": true
    },
    {
        "source_sentence": "爾時無垢炎無量光王如來，告福報莊嚴王言：『如是雨寶廣大惠施，可得知其數量以不？』",
        "from": "T13n0404_005:0633c03_17",
        "context_with_next_sentence": true
    },
    {
        "source_sentence": "王白佛言：『世尊！",
        "from": "T13n0404_005:0633c05_18",
        "context_with_next_sentence": true
    },
    {
        "source_sentence": "所雨寶施猶如虛空不可知量。』",
        "from": "T13n0404_005:0633c06_19",
        "context_with_next_sentence": true
    },
    {
        "source_sentence": "佛言：『大王！",
        "from": "T13n0404_005:0633c07_0",
        "context_with_next_sentence": true
    },
    {
        "source_sentence": "此師子、勇步菩薩，若以神通智慧之力，於剎那頃雨如是寶，遍於恒河沙數世界。",
        "from": "T13n0404_005:0633c07_1",
        "context_with_next_sentence": true
    },
    {
        "source_sentence": "一切有情隨意所取，皆得滿足悉令歡喜。』",
        "from": "T13n0404_005:0633c09_2",
        "context_with_next_sentence": true
    },
    {
        "source_sentence": "「善男子！",
        "from": "T13n0404_005:0633c10_0",
        "context_with_next_sentence": true
    },
    {
        "source_sentence": "當爾之時，有地居天唱如是言：『此菩薩於當來世，必得成就虛空庫藏，能隨有情心之所求，皆從空中雨如是寶。』",
        "from": "T13n0404_005:0633c10_1",
        "context_with_next_sentence": true
    },
    {
        "source_sentence": "如是四大王眾天、三十三天、夜摩天、覩史多天、樂變化天、他化自在天、大梵王天，展轉相告悉皆如是。",
        "from": "T13n0404_005:0633c12_2",
        "context_with_next_sentence": true
    },
    {
        "source_sentence": "「爾時，無垢炎無量光王如來即便印可：『如是當成虛空庫藏。』",
        "from": "T13n0404_005:0633c15_0",
        "context_with_next_sentence": true
    },
    {
        "source_sentence": "作是言已，恒沙諸佛悉共發聲同時印可，亦復如是。",
        "from": "T13n0404_005:0633c16_1",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0633c17_2",
        "context_with_next_sentence": true
    },
    {
        "source_sentence": "彼福報莊嚴王，見師子、勇步菩薩神變如是，合掌向佛白言：『世尊！",
        "from": "T13n0404_005:0633c17_3",
        "context_with_next_sentence": true
    },
    {
        "source_sentence": "菩薩神通福德之力，乃能如是不可思議。』",
        "from": "T13n0404_005:0633c19_4",
        "context_with_next_sentence": true
    },
    {
        "source_sentence": "即立王子勝慧繼嗣為王，自捨國位剃除鬒髮，於彼佛法出家為道。",
        "from": "T13n0404_005:0633c20_5",
        "context_with_next_sentence": true
    },
    {
        "source_sentence": "既出家已作是思惟：『所捨施者為欲利益身、口、意故，夫出家者令身、口、意悉清淨故；所捨施者為濟闕乏，夫出家者無所闕乏；所捨施者得報危脆，夫出家者獲果堅實；所捨施者有我所攝，夫出家者無所攝受；所捨施者有於身見，夫出家者離一切見；所捨施者猶如嬰孩，歡喜遊戲而無所知，夫出家者寂靜智慧悉皆遍知。』",
        "from": "T13n0404_005:0633c21_6",
        "context_with_next_sentence": true
    },
    {
        "source_sentence": "作是思惟已閑居寂靜，不生放逸勤加修道，其後未久獲五神通。",
        "from": "T13n0404_005:0633c29_0",
        "context_with_next_sentence": true
    },
    {
        "source_sentence": "「善男子！",
        "from": "T13n0404_005:0634a01_1",
        "context_with_next_sentence": true
    },
    {
        "source_sentence": "爾時福報莊嚴王者，莫作異觀，即拘留孫如來是也；爾時師子菩薩者，即我身是；師子勇步菩薩者，即大虛空藏菩薩是。",
        "from": "T13n0404_005:0634a01_2",
        "context_with_next_sentence": true
    },
    {
        "source_sentence": "是虛空藏菩薩，於無量百千俱胝那庾多劫，從虛空庫藏常能雨寶，無有休息。",
        "from": "T13n0404_005:0634a04_3",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0634a06_4",
        "context_with_next_sentence": true
    },
    {
        "source_sentence": "爾時勝慧王子者，今慈氏菩薩是。",
        "from": "T13n0404_005:0634a06_5",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0634a07_6",
        "context_with_next_sentence": true
    },
    {
        "source_sentence": "悅意清淨，宿植善根所聞法教，當知皆是有情依處。」",
        "from": "T13n0404_005:0634a07_7",
        "context_with_next_sentence": true
    },
    {
        "source_sentence": "說此大虛空藏菩薩昔因緣時，有十二萬人，皆發阿耨多羅三藐三菩提心。",
        "from": "T13n0404_005:0634a08_8",
        "context_with_next_sentence": true
    },
    {
        "source_sentence": "爾時，大虛空藏菩薩白佛言：「世尊！",
        "from": "T13n0404_005:0634a11_0",
        "context_with_next_sentence": true
    },
    {
        "source_sentence": "云何菩薩出世間道？」",
        "from": "T13n0404_005:0634a11_1",
        "context_with_next_sentence": true
    },
    {
        "source_sentence": "佛告大虛空藏菩薩言：「善男子！",
        "from": "T13n0404_005:0634a12_2",
        "context_with_next_sentence": true
    },
    {
        "source_sentence": "出世間道者，所謂：六波羅蜜，三十七菩提分法，奢摩他、毘婆舍那，四攝法，四無量心，四禪、四無色定，五神通。",
        "from": "T13n0404_005:0634a12_3",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0634a15_4",
        "context_with_next_sentence": true
    },
    {
        "source_sentence": "此名菩薩出世間道。",
        "from": "T13n0404_005:0634a15_5",
        "context_with_next_sentence": true
    },
    {
        "source_sentence": "世間者，所謂：五蘊。",
        "from": "T13n0404_005:0634a16_0",
        "context_with_next_sentence": true
    },
    {
        "source_sentence": "菩薩為求菩提，以慧方便知色無常，行於布施；知色苦，知色無我，知色寂靜，知色空，知色無相，知色無願，知色無行，知色不生，知色不起，知色緣生，知色遠離，知色無執，知色無阿賴耶，知色不發起，知色如幻，知色如夢，知色如陽焰、水月、谷響、光影，知色如影像，如草木、瓦礫，而行布施。",
        "from": "T13n0404_005:0634a16_1",
        "context_with_next_sentence": true
    },
    {
        "source_sentence": "菩薩如是行施之時，知色真如；由知色真如故即知施真如；知施真如故即知迴向真如；知迴向真如故即得菩提真如；得菩提真如故即知有情真如；知有情真如故即知我真如；知我真如故即知一切法真如；知一切法真如故非真如、不妄真如、不異真如，隨知如是而行布施。",
        "from": "T13n0404_005:0634a22_2",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0634a29_0",
        "context_with_next_sentence": true
    },
    {
        "source_sentence": "是為菩薩出世間道。",
        "from": "T13n0404_005:0634a29_1",
        "context_with_next_sentence": true
    },
    {
        "source_sentence": "如是知受、想、行、識無常已而行布施；如是知識無我，知識寂靜，知識空，知識無相，知識無願，知識無行，知識無生，知識無起，知識緣生，知識遠離，知識無執，知識無阿賴耶，知識不發起，知識如幻、如夢、陽焰、水月、谷響、光影、影像，知識無形相已而行布施。",
        "from": "T13n0404_005:0634a29_2",
        "context_with_next_sentence": true
    },
    {
        "source_sentence": "如是行施之時，知識真如故即得施真如；由得施真如故即得迴向真如；得迴向真如故即得菩提真如；得菩提真如故即得有情真如；得有情真如故則得我真如；得我真如故則得一切法真如；得一切法真如故，非真如、不妄真如、不異真如而行於施。",
        "from": "T13n0404_005:0634b06_3",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0634b12_4",
        "context_with_next_sentence": true
    },
    {
        "source_sentence": "是為菩薩出世間道。",
        "from": "T13n0404_005:0634b12_5",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0404_005:0634b12_6",
        "context_with_next_sentence": true
    },
    {
        "source_sentence": "菩薩知色無常已而護於戒，乃至知色如草木、瓦礫已而護於戒。",
        "from": "T13n0404_005:0634b13_0",
        "context_with_next_sentence": true
    },
    {
        "source_sentence": "菩薩如是護戒之時，知色真如；由知色真如故則知戒真如；戒真如故則得迴向真如；迴向真如故則得菩提真如；菩提真如故則得有情真如；有情真如故則知我真如；我真如故則得一切法真如；一切法真如故，非真如、不妄真如、不異真如，則隨護於戒。",
        "from": "T13n0404_005:0634b14_1",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0634b20_2",
        "context_with_next_sentence": true
    },
    {
        "source_sentence": "是名菩薩出世間道。",
        "from": "T13n0404_005:0634b20_3",
        "context_with_next_sentence": true
    },
    {
        "source_sentence": "如是知受、想、行、識無常已，而護於戒。",
        "from": "T13n0404_005:0634b21_0",
        "context_with_next_sentence": true
    },
    {
        "source_sentence": "如是乃至知識無形相已，而護於戒。",
        "from": "T13n0404_005:0634b21_1",
        "context_with_next_sentence": true
    },
    {
        "source_sentence": "如是護戒之時，由知識真如故則得戒真如；戒真如故即得迴向真如；迴向真如故則得菩提真如；菩提真如故則得有情真如；有情真如故則知我真如；我真如故則得一切法真如；一切法真如故，非真如、不妄真如、不異真如，則隨護戒。",
        "from": "T13n0404_005:0634b22_2",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0634b28_3",
        "context_with_next_sentence": true
    },
    {
        "source_sentence": "是為菩薩出世間道。",
        "from": "T13n0404_005:0634b28_4",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0404_005:0634b28_5",
        "context_with_next_sentence": true
    },
    {
        "source_sentence": "菩薩知色無常已而行忍辱、精進、禪定、般若，乃至知色如草木、瓦礫已而行般若。",
        "from": "T13n0404_005:0634b29_0",
        "context_with_next_sentence": true
    },
    {
        "source_sentence": "菩薩如是行般若之時，知色真如；由知色真如故則得般若真如；般若真如故則得迴向真如；迴向真如故則得菩提真如；菩提真如故則得有情真如；有情真如故則知我真如；我真如故則知一切法真如；一切法真如故，非真如、不妄真如、不異真如行於般若。",
        "from": "T13n0404_005:0634c01_1",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0634c07_2",
        "context_with_next_sentence": true
    },
    {
        "source_sentence": "是為菩薩出世間道。",
        "from": "T13n0404_005:0634c07_3",
        "context_with_next_sentence": true
    },
    {
        "source_sentence": "如是知受、想、行、識無常已而行般若，如是乃至知識無形相已而行般若。",
        "from": "T13n0404_005:0634c08_4",
        "context_with_next_sentence": true
    },
    {
        "source_sentence": "如是行般若時，由知識真如故則得慧真如；慧真如故則得迴向真如；迴向真如故則得菩提真如；菩提真如故則得有情真如；有情真如故則知我真如；我真如故知一切法真如；一切法真如故，非真如、不妄真如、不異真如，而行般若。",
        "from": "T13n0404_005:0634c10_5",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0634c15_6",
        "context_with_next_sentence": true
    },
    {
        "source_sentence": "是為菩薩出世間道。",
        "from": "T13n0404_005:0634c15_7",
        "context_with_next_sentence": true
    },
    {
        "source_sentence": "復次，善男子！",
        "from": "T13n0404_005:0634c16_0",
        "context_with_next_sentence": true
    },
    {
        "source_sentence": "菩薩知色無常已，於身觀身修身念處，乃至知色如草木、瓦礫已修身念處。",
        "from": "T13n0404_005:0634c16_1",
        "context_with_next_sentence": true
    },
    {
        "source_sentence": "菩薩如是修身念處之時，知色真如；知色真如故，知身真如；乃至知一切法真如；一切法真如故，非真如、不妄真如、不異真如修身念處，不共身俱行尋伺。",
        "from": "T13n0404_005:0634c18_0",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0634c21_1",
        "context_with_next_sentence": true
    },
    {
        "source_sentence": "是為菩薩出世間道。",
        "from": "T13n0404_005:0634c21_2",
        "context_with_next_sentence": true
    },
    {
        "source_sentence": "如是受、想、行、識，知無常已修身念處；如是乃至知識無形相已修身念處。",
        "from": "T13n0404_005:0634c22_3",
        "context_with_next_sentence": true
    },
    {
        "source_sentence": "如是修身念處之時，由知識真如故則得身念處真如；身念處真如故則得迴向真如；迴向真如故則得菩提真如；菩提真如故則得有情真如；有情真如故則知我真如；我真如故則知一切法真如；一切法真如故，非真如、不妄真如、不異真如修身念處；乃至修受、心、法念處，亦復如是，不與法俱行尋伺。",
        "from": "T13n0404_005:0634c23_4",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0635a01_5",
        "context_with_next_sentence": true
    },
    {
        "source_sentence": "是為菩薩出世間道。",
        "from": "T13n0404_005:0635a01_6",
        "context_with_next_sentence": true
    },
    {
        "source_sentence": "「如是知色無常已，修四正勤、四如意足、五根、五力、七菩提分、八聖道分、奢摩他、四攝、四無量、四禪、四無色、五神通，亦如是；知色苦、色無我、色寂靜、色空、色無相、色無願、色無行、不生、不起、緣生、遠離，乃至知色如草木、瓦礫已，引神通智。",
        "from": "T13n0404_005:0635a02_7",
        "context_with_next_sentence": true
    },
    {
        "source_sentence": "如是知受、想、行、識無常已，引神通智，乃至知識無表相已引神通智。",
        "from": "T13n0404_005:0635a07_8",
        "context_with_next_sentence": true
    },
    {
        "source_sentence": "如是蘊真如、神通真如故，乃至一切法真如。",
        "from": "T13n0404_005:0635a08_9",
        "context_with_next_sentence": true
    },
    {
        "source_sentence": "一切法真如故，非真如、不妄真如、不異真如，引神通智，亦復如是。",
        "from": "T13n0404_005:0635a09_10",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0635a11_11",
        "context_with_next_sentence": true
    },
    {
        "source_sentence": "是為菩薩出世間道。",
        "from": "T13n0404_005:0635a11_12",
        "context_with_next_sentence": true
    },
    {
        "source_sentence": "何以故？",
        "from": "T13n0404_005:0635a11_13",
        "context_with_next_sentence": true
    },
    {
        "source_sentence": "此道超越世間道故，知色真如不壞其色，不斷、不常，從於緣生無生自性。",
        "from": "T13n0404_005:0635a12_14",
        "context_with_next_sentence": true
    },
    {
        "source_sentence": "如是知受、想、行、識真如，不壞其識，不斷、不常，從於緣生無生自性。",
        "from": "T13n0404_005:0635a13_15",
        "context_with_next_sentence": true
    },
    {
        "source_sentence": "超蘊世間并欲、色、無色而無染著，以不染故，為於五趣受生有情，說此名為出世間道。",
        "from": "T13n0404_005:0635a15_16",
        "context_with_next_sentence": true
    },
    {
        "source_sentence": "由佛假說有於世間，是故不壞。",
        "from": "T13n0404_005:0635a17_17",
        "context_with_next_sentence": true
    },
    {
        "source_sentence": "何以故？",
        "from": "T13n0404_005:0635a17_18",
        "context_with_next_sentence": true
    },
    {
        "source_sentence": "無常相不壞世間苦相、無我相、寂靜相、空相、無相相、無願相、無行相，乃至真如相不壞世間故。",
        "from": "T13n0404_005:0635a18_19",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0635a20_20",
        "context_with_next_sentence": true
    },
    {
        "source_sentence": "是為菩薩出世間道，此道清淨。",
        "from": "T13n0404_005:0635a20_21",
        "context_with_next_sentence": true
    },
    {
        "source_sentence": "「菩薩若住此清淨道，即能於彼惡道有情作大光明；由得光明名為安住出世間道。",
        "from": "T13n0404_005:0635a21_0",
        "context_with_next_sentence": true
    },
    {
        "source_sentence": "此道最勝，能令往趣菩提場故；此道淨勝，能離一切不善心故；此道殊勝，能到於佛智慧頂故；此道無上，能度生死諸瀑流故；此道無比，能超一切偏異道故；此道無等，無有一法能相類故；此道無等等，不離往昔因佛道故；此道安隱，善能摧伏諸魔怨故；此道無礙，如意通智所遊戲故；此道無暗，有慧光明故；此道平正，無諸諂曲故；此道端直，離諸邪曲故；此道平等，等有情心故；此道廣大，容諸有情故；此道寬博，互不相逼故；此道能生，無有疲倦故；此道福資糧，檀波羅蜜故；此道無熱惱，戒波羅蜜故；此道無怖畏，忍波羅蜜故；此道不退轉，進波羅蜜故；此道離諸境，禪波羅蜜故；此道遍虛空，慧波羅蜜故；此道隨順智，能令變化故；此道常滿足，集諸善法故；此道隨法輪，所聞不忘故。",
        "from": "T13n0404_005:0635a22_1",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0635b09_2",
        "context_with_next_sentence": true
    },
    {
        "source_sentence": "是為菩薩出世間道，如是殊勝清淨無比。",
        "from": "T13n0404_005:0635b10_3",
        "context_with_next_sentence": true
    },
    {
        "source_sentence": "「若菩薩欲住此清淨道，當被大甲冑成就大乘，由此往詣菩提場故。",
        "from": "T13n0404_005:0635b11_4",
        "context_with_next_sentence": true
    },
    {
        "source_sentence": "何等名為被大甲冑？",
        "from": "T13n0404_005:0635b12_5",
        "context_with_next_sentence": true
    },
    {
        "source_sentence": "此諸菩薩，若被未度者令度甲冑，修治大船故；被未解脫者令解脫甲冑，解脫煩惱諸見縛故；被未安者令安甲冑，令捨一切攝受怖故；被未涅槃者令得涅槃甲冑，令顛倒者獲正道故；被解脫一切有情甲冑，令著我、有情、命者、壽者無所得故；被受持正法甲冑，不貪身命故；被淨佛剎土甲冑，修習善根無厭足故；被莊嚴相好甲冑，積集種種福資糧故；被摧諸魔外道所說甲冑，獲神通力故；被令一切有情歡喜甲冑，獲四無礙智故；被求諸佛正法甲冑，得陀羅尼智故；被觀一切有情心甲冑，得神通智故；被知一切有情根前後智甲冑，由方便智慧故；被滿足十力甲冑，積集智慧力故；被無所畏甲冑，於一切處心無退沒故；被滿足十八不共法甲冑，修一切善法斷一切不善法故；被聞一切法不驚、不怖、不畏甲冑，知一切法如幻夢、光影、谷響、水月故；被大悲甲冑，知諸有情本來涅槃悉成就故；被善巧方便甲冑，聞空、無相、無願、無行一切法不生，而能示現處生死故；被先加持不動甲冑，聞說超過尼夜摩相，一切諸法不生、一切行不滅，不取果證故；是為菩薩大乘甲冑。",
        "from": "T13n0404_005:0635b13_6",
        "context_with_next_sentence": true
    },
    {
        "source_sentence": "菩薩被此二十大甲冑已，乘於大乘到於彼岸。",
        "from": "T13n0404_005:0635c06_7",
        "context_with_next_sentence": true
    },
    {
        "source_sentence": "「復次，乘者，以四攝法為輪，善能攝取諸有情故；以淨十善為輻，善能通達諸正行故；以淨意樂善根為軸，善作甚深行根本故；以廣大緣生智為轂，堪任荷負有情善故；以大慈悲為輞，攝受法寶眷屬而莊嚴故；以堅固力為繫縛，最勝功德無退失故；以先誓願及善巧智為運動，大悲方便能雙運故；以奢摩他為轅，引發正慧善能遍知四聖諦故；以無遮施輻，為資糧故；以如意足遊諸佛剎故；以正念繩，持菩提心不退失故。",
        "from": "T13n0404_005:0635c07_8",
        "context_with_next_sentence": true
    },
    {
        "source_sentence": "「復次，乘者，廣博容受一切有情，摧伏二乘制諸外道、破壞魔眾顯現明智，能到究竟，一切菩薩所應學故；梵、釋、諸天皆讚仰故；如師子座安處一切說法者故；亦能顯現微妙色相，觀無厭故；金剛鉤鏁堅固意樂，常無壞故；以菩提心而為先導，令身行願功德滿故；以淨天眼常觀察故；以淨光明照十方故；常雨清淨覺支花故；常奏無礙法音樂故；善說正理相應法故；善化同類諸有情故；一切菩薩為眷屬故；無量功德所莊嚴故；流出無上薩婆若故。",
        "from": "T13n0404_005:0635c16_9",
        "context_with_next_sentence": true
    },
    {
        "source_sentence": "善男子！",
        "from": "T13n0404_005:0635c27_0",
        "context_with_next_sentence": true
    },
    {
        "source_sentence": "如是菩薩擐彼二十清淨甲冑，乘此大乘住出世道，以作佛事安立有情。」",
        "from": "T13n0404_005:0635c27_1",
        "context_with_next_sentence": true
    },
    {
        "source_sentence": "說此大乘甲冑莊嚴時，七萬二千人天，發於無上正等菩提之心；三萬二千菩薩，於出世間道皆得清淨，獲無生忍。",
        "from": "T13n0404_005:0635c28_2",
        "context_with_next_sentence": true
    },
    {
        "source_sentence": "大集大虛空藏菩薩所問經卷第五",
        "from": "T13n0404_005:0636a03_0",
        "context_with_next_sentence": true
    },
    {
        "source_sentence": "丙午歲高麗國大藏都監奉　勅雕造",
        "from": "T13n0404_005:0636a04_0",
        "context_with_next_sentence": false
    }
]