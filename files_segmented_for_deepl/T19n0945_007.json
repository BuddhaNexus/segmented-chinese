[
    {
        "source_sentence": "大佛頂如來密因修證了義諸",
        "from": "T19n0945_007:0133a02_0",
        "context_with_next_sentence": true
    },
    {
        "source_sentence": "菩薩萬行首楞嚴經卷第七(一名中印度那蘭陀大道場經，於灌頂部錄出別行)唐天竺沙門般剌蜜諦譯「阿難！",
        "from": "T19n0945_007:0133a03_0",
        "context_with_next_sentence": true
    },
    {
        "source_sentence": "汝問攝心，我今先說入三摩地修學妙門。",
        "from": "T19n0945_007:0133a07_1",
        "context_with_next_sentence": true
    },
    {
        "source_sentence": "求菩薩道，要先持此四種律儀皎如氷霜，自不能生一切枝葉，心三口四生必無因。",
        "from": "T19n0945_007:0133a08_2",
        "context_with_next_sentence": true
    },
    {
        "source_sentence": "阿難！",
        "from": "T19n0945_007:0133a09_3",
        "context_with_next_sentence": true
    },
    {
        "source_sentence": "如是四事若不失遺，心尚不緣色香味觸，一切魔事云何發生？",
        "from": "T19n0945_007:0133a10_4",
        "context_with_next_sentence": true
    },
    {
        "source_sentence": "若有宿習不能滅除，汝教是人，一心誦我佛頂光明摩訶薩怛多般怛囉無上神呪，斯是如來無見頂相，無為心佛從頂發輝，坐寶蓮華所說心呪，且汝宿世與摩登伽歷劫因緣，恩愛習氣非是一生及與一劫；我一宣揚，愛心永脫成阿羅漢。",
        "from": "T19n0945_007:0133a11_5",
        "context_with_next_sentence": true
    },
    {
        "source_sentence": "彼尚婬女無心修行，神力冥資速證無學；云何汝等在會聲聞，求最上乘決定成佛？",
        "from": "T19n0945_007:0133a16_6",
        "context_with_next_sentence": true
    },
    {
        "source_sentence": "譬如以塵揚于順風，有何艱險。",
        "from": "T19n0945_007:0133a18_7",
        "context_with_next_sentence": true
    },
    {
        "source_sentence": "「若有末世欲坐道場，先持比丘清淨禁戒，要當選擇戒清淨者第一沙門以為其師，若其不遇真清淨僧，汝戒律儀必不成就，戒成已後著新淨衣然香閑居，誦此心佛所說神呪一百八遍，然後結界建立道場，求於十方現住國土無上如來，放大悲光來灌其頂。",
        "from": "T19n0945_007:0133a19_8",
        "context_with_next_sentence": true
    },
    {
        "source_sentence": "阿難！",
        "from": "T19n0945_007:0133a25_9",
        "context_with_next_sentence": true
    },
    {
        "source_sentence": "如是末世清淨比丘、若比丘尼、白衣檀越，心滅貪婬持佛淨戒，於道場中發菩薩願，出入澡浴六時行道，如是不寐經三七日，我自現身至其人前，摩頂安慰令其開悟。」",
        "from": "T19n0945_007:0133a25_10",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T19n0945_007:0133b01_0",
        "context_with_next_sentence": true
    },
    {
        "source_sentence": "我蒙如來無上悲誨心已開悟，自知修證無學道成；末法修行建立道場，云何結界合佛世尊清淨軌則？」",
        "from": "T19n0945_007:0133b01_1",
        "context_with_next_sentence": true
    },
    {
        "source_sentence": "佛告阿難：「若末世人願立道場，先取雪山大力白牛，食其山中肥膩香草，此牛唯飲雪山清水其糞微細，可取其糞和合栴檀以泥其地；若非雪山其牛臭穢不堪塗地，別於平原穿去地皮五尺已下，取其黃土和上栴檀、沈水、蘇合、薰陸、欝金、白膠、青木、零陵、甘松及雞舌香，以此十種細羅為粉，合土成泥以塗場地。",
        "from": "T19n0945_007:0133b04_0",
        "context_with_next_sentence": true
    },
    {
        "source_sentence": "方圓丈六為八角壇，壇心置一金銀銅木所造蓮華，華中安鉢，鉢中先盛八月露水，水中隨安所有華葉，取八圓鏡各安其方圍繞花鉢，鏡外建立十六蓮華，十六香鑪間花鋪設，莊嚴香鑪純燒沈水無令見火，取白牛乳置十六器，乳為煎餅，并諸沙糖、油餅、乳糜、酥合、蜜、薑、純酥、純蜜及諸菓子、飲食、葡萄、石蜜，種種上妙等食，於蓮華外各各十六圍繞華外，以奉諸佛及大菩薩，每以食時；若在中夜，取蜜半升用酥三合，壇前別安一小火鑪，以兜樓婆香煎取香水，沐浴其炭然令猛熾，投是酥蜜於炎爐內，燒令煙盡饗佛菩薩。",
        "from": "T19n0945_007:0133b11_1",
        "context_with_next_sentence": true
    },
    {
        "source_sentence": "令其四外遍懸幡華，於壇室中四壁敷設十方如來及諸菩薩所有形像；應於當陽張盧舍那、釋迦、彌勒、阿閦、彌陀；諸大變化觀音形像兼金剛藏，安其左右；帝釋梵王、烏芻瑟摩，并藍地迦諸軍茶利、與毘俱知、四天王等頻那夜迦，張於門側左右安置。",
        "from": "T19n0945_007:0133b23_0",
        "context_with_next_sentence": true
    },
    {
        "source_sentence": "又取八鏡覆懸虛空，與壇場中所安之鏡方面相對，使其形影重重相涉。",
        "from": "T19n0945_007:0133b28_1",
        "context_with_next_sentence": true
    },
    {
        "source_sentence": "「於初七日中，至誠頂禮十方如來、諸大菩薩及阿羅漢，恒於六時誦呪繞壇至心行道，一時常行一百八遍；第二七中，一向專心發菩薩願心無間斷，我毘奈耶先有願教；第三七中，於十二時一向持佛般怛羅呪；至第四七日，十方如來一時出現鏡交光處，承佛摩頂即於道場修三摩地，能令如是末世修學，身心明淨猶如瑠璃。",
        "from": "T19n0945_007:0133c01_2",
        "context_with_next_sentence": true
    },
    {
        "source_sentence": "阿難！",
        "from": "T19n0945_007:0133c08_3",
        "context_with_next_sentence": true
    },
    {
        "source_sentence": "若此比丘，本受戒師及同會中十比丘等，其中有一不清淨者，如是道場多不成就。",
        "from": "T19n0945_007:0133c09_0",
        "context_with_next_sentence": true
    },
    {
        "source_sentence": "從三七後，端坐安居經一百日，有利根者，不起于座得須陀洹，縱其身心聖果未成，決定自知成佛不謬。",
        "from": "T19n0945_007:0133c10_1",
        "context_with_next_sentence": true
    },
    {
        "source_sentence": "汝問道場，建立如是。」",
        "from": "T19n0945_007:0133c13_2",
        "context_with_next_sentence": true
    },
    {
        "source_sentence": "阿難頂禮佛足而白佛言：「自我出家恃佛憍愛，求多聞故，未證無為。",
        "from": "T19n0945_007:0133c13_3",
        "context_with_next_sentence": true
    },
    {
        "source_sentence": "遭彼梵天邪術所禁，心雖明了，力不自由，賴遇文殊令我解脫。",
        "from": "T19n0945_007:0133c15_4",
        "context_with_next_sentence": true
    },
    {
        "source_sentence": "雖蒙如來佛頂神呪，冥獲其力，尚未親聞。",
        "from": "T19n0945_007:0133c16_5",
        "context_with_next_sentence": true
    },
    {
        "source_sentence": "唯願大慈重為宣說，悲救此會諸修行輩，末及當來在輪迴者，承佛密音身意解脫。」",
        "from": "T19n0945_007:0133c17_6",
        "context_with_next_sentence": true
    },
    {
        "source_sentence": "于時，會中一切大眾普皆作禮，佇聞如來祕密章句。",
        "from": "T19n0945_007:0133c19_7",
        "context_with_next_sentence": true
    },
    {
        "source_sentence": "爾時，世尊從肉髻中涌百寶光，光中涌出千葉寶蓮，有化如來坐寶華中，頂放十道百寶光明，一一光明皆遍示現十恒河沙金剛密跡，擎山持杵遍虛空界，大眾仰觀畏愛兼抱，求佛恃怙，一心聽佛無見頂相放光如來宣說神呪。",
        "from": "T19n0945_007:0133c21_0",
        "context_with_next_sentence": true
    },
    {
        "source_sentence": "大佛頂如來放光悉怛多鉢怛囉菩薩萬行品，灌頂部錄出，一名中印度那蘭陀曼茶羅灌頂金剛大道場神呪◎南牟薩怛他蘇伽哆耶(歸命一切諸佛)(一)　阿囉訶帝三藐三菩陀耶(歸命一切如來應正等覺)(二)　娜牟薩婆勃陀(敬禮一切諸佛)(三)　勃地薩哆吠弊(歸命菩薩)(毘[口*耶]反)(四)　娜牟颯哆喃三藐三菩陀俱胝喃(敬禮正遍知)(五)　薩失囉(引)皤(去)迦僧伽喃(敬禮辟支佛及四果人)(六)　娜牟嚧雞阿囉喝哆喃(歸命羅漢等眾)(七)　娜牟蘇嚕哆半那喃(八)　娜牟塞羯唎(二合)陀(引)伽(輕去)彌喃(敬禮斯陀含阿那含眾)(九)　娜牟盧鷄三藐伽哆喃(敬禮過去未來)(十)　娜牟三藐鉢囉(二合)底半那(去)喃(十一)　娜牟提婆唎史喃(敬禮三十三天及一切諸仙天等)(十二)　娜牟微悉陀耶微(入聲呼)地也(二合)陀囉喃(敬禮呪仙)(十三)　娜牟悉陀微地也(二合)陀囉[口*栗]史喃(敬禮持呪成就仙人)(十四)　舍波(去)拏揭囉訶娑訶摩囉陀(二合)喃(攝惡作善)(十五)　娜牟皤囉(二合)訶摩(二合)埿(歸命梵天)(十六)　娜牟因(去)陀囉(二合)耶(歸命帝釋)(十七)　娜牟婆伽嚩帝(歸命世尊)(十八)　嚕陀囉(二合)(引)耶(大自在天)(十九)　烏摩鉢底(天后)娑醯夜耶(及眷屬等)(二十)　娜牟婆伽筏(蒱末反)帝(世尊)(二十一)　那囉延拏耶(地祇眾)(二十二)　半遮摩訶沒陀囉(大印)(二十三)　娜牟塞訖哩(二合)多耶(頂禮世尊)(二十四)　娜牟婆伽(上呼)筏帝摩訶迦囉耶(大黑天神)(二十五)　底哩(二合)補囉那伽(上)囉(城)(二十六)　毘陀囉皤拏迦囉耶(破壞)(二十七)　阿底目多迦尸摩舍那縛悉埿(尸陀林中)(二十八)　摩怛唎(二合)伽拏(鬼神眾)(二十九)　娜牟塞訖唎多耶(三十)　娜牟婆伽筏帝(舊)怛他揭多俱囉耶(如來族)(三十一)　娜牟鉢頭摩(二合)俱囉耶(歸命蓮華族菩薩等)(三十二)　娜牟筏折囉俱囉(半音用，同下)耶(歸命金剛族)(三十三)　娜牟摩尼俱囉耶(歸命寶族)(三十四)　娜牟伽(上)闍俱囉耶(歸命眾族)(三十五)　娜牟婆伽筏帝(三十六)　地唎(二合)茶輸囉哂那(三十七)　鉢囉(二合)訶囉拏囉(引)闍耶(大猛將各持器仗入)(三十八)　怛他揭多耶(如來)(三十九)　娜牟婆伽筏帝(四十)　阿彌陀(引)婆(引)耶(無量壽佛)(四十一)　怛他揭多耶(四十二)　阿囉訶帝三藐三菩陀耶(應等正覺)(四十三)　娜牟婆伽筏帝(四十四)　阿芻鞞也(阿閦如來)(四十五)　怛他揭多耶(四十六)　阿羅訶帝三藐三菩陀耶(四十七)　娜牟婆伽筏帝(四十八)　毘沙闍俱嚕(二合)吠疏璃唎耶(藥師如來)(四十九)　鉢囉(二合)婆囉(引)闍耶(光王)(五十)　怛他揭多耶(五十一)　阿囉訶帝三藐三菩陀耶(五十二)　娜牟婆伽筏帝(五十三)　三布瑟畢多娑囉囉(引)闍夜(娑羅花王)(五十四)　怛他揭多耶(五十五)　阿囉訶帝三藐三菩陀(引)耶(五十六)　娜牟婆伽筏帝(五十七)　舍枳也(二合)母娜曳(釋迦牟尼佛)(五十八)　怛他揭多耶(五十九)　阿囉訶帝三藐三菩陀(引)耶(六十)　娜牟婆伽筏帝(六十一)　囉怛那俱蘇摩(寶花)(六十二)　鷄都囉(引)闍耶(寶幢王如來)(六十三)　怛他揭多耶(六十四)　阿羅訶帝三藐三菩陀(引)耶帝瓢(六十五)　娜牟塞訖哩(二合)多皤翳摩含婆伽筏多(六十六)　薩怛他揭都烏瑟尼衫(如來佛頂)(六十七)　悉怛多(引)鉢怛[口*藍](二合)(華蓋)(六十八)　娜牟阿波(引)囉支單(半音)(敬禮是辰勝)(六十九)　鉢羅登(登甑反)擬(擬異反)囉(七十)　薩嚩部多揭囉(二合)訶迦囉尼(一切神眾作罰)(七十一)　波囉微(入)地也(二合)掣(車曳反)陀(輕呼)儞(能斷他呪)(七十二)　阿哥(引)囉(輕呼)微哩(入)(二合)駐(橫死)(七十三)　波唎怛囉耶(引)那揭唎(救取)(七十四)　薩嚩畔陀那[悍干+月]乞叉那迦唎(一切縛禁解脫)(七十五)　薩嚩突瑟吒(二合)(除一切惡)(七十六)(上)　突莎般那儞縛囉尼(惡夢)(七十七)　者都囉(引)室底喃(八萬四千眾神)(七十八)　揭囉訶娑訶娑囉(引)喃(七十九)　微陀防娑(引)那羯哩(打破)(八十)　阿瑟吒氷設底喃(去聲呼)(八十一)(呼皆同)　諾剎怛囉喃(八十二)　鉢囉(二合)娑(引)陀那羯哩(正行)阿瑟吒(二合)喃(八十三)　摩訶揭囉訶喃(辰)(八十四)　微陀防(二合)薩那羯哩(打破)(八十五)　薩嚩舍都嚕(二合)儞嚩囉尼(除一切惡)(八十六)　巨(去)囉喃(八十七)　突室乏(二合)鉢那難遮那舍尼(除却嚴惡)(八十八)　毘沙設薩怛囉(器仗)(八十九)　阿祁尼(火)(九十)　烏陀迦囉尼(水)(九十一)　阿波(引)囉視多具囉(苻能勝嚴)(九十二)　摩訶跋囉戰拏(大力嗔怒)(九十三)　摩訶提哆(火天)(九十四)　摩訶帝闍(大滅)(九十五)　摩訶稅尾(二合)多(太白)(九十六)　什伐(二合)囉(光焰)(九十七)　摩訶跋囉(大力)(九十八)　半茶囉嚩(引)悉儞(白拂)(九十九)　阿唎耶多囉(聖者)(一百)　毘哩(二合)俱知制嚩毘闍耶(最勝菩薩)(百一)　筏折囉(二合)摩禮底毘輸嚕多(摧碎金剛)(百二)　鉢踏罔迦(降伏)(百三)　跋折囉兒(熾曳反)訶縛者(金剛力士)(百四)　摩囉制縛(隨一逐)(百五)　般囉室多(金剛神杵)(百六)　跋折(時熱反)(上)囉(二合)檀持(金剛神杵)(百七)　毘舍羅摩遮(天神力士)(百八)　扇多舍毘提嚩布室哆蘇摩嚕波(參辰日月天子及二十八宿)(百九)　摩訶(引)稅尾(二合)多(引)(太白星)(百十)　阿哩耶多羅(百十一)　摩訶(引)跋囉阿波囉(百十二)　跋折囉(二合)商羯囉制婆(金剛連鎖)(百十三)　怛他(天可反)跋折囉俱摩唎迦(金剛童女)(百十四)　俱[口*藍](盧紺反)咃唎(金剛童子)(百十五)　跋折囉訶薩哆者(二合)(金剛手)(百十六)　微地也(大明呪藏)(百十七)　乾遮那摩(引)唎迦(四天王太子)(百十八)　俱蘇婆喝囉怛囉怛那(百十九)　毘嚕遮耶那俱唎耶(百二十)　韜淡(吐炎)夜囉烏瑟尼(二合)沙(佛頂)(百二十一)　毘折藍婆摩邏遮(羅剎神女)(百二十二)　跋折囉(二合)迦那迦(金剛使者)(百二十三)　鉢囉(二合)婆咾(去)遮那(蓬華神眾)(百二十四)　跋折囉(二合)敦尼遮(金剛擎山)(百二十五)　稅尾多遮迦摩(引)囉(引)乞叉(二合)(百二十六)　舍施鉢囉(二合)婆翳帝夷帝(如是等)(百二十七)　母(引)陀囉(二合)尼揭拏(眾印可)(百二十八)　娑吠囉乞懺(二合)(一切護我)(百二十九)　俱囉飯(二合)都印[少/兔]那麼麼(某乙稱名)那寫(誦呪者但至此語皆自稱名)(百三十)　嗚吽(二合)牟哩(二合)瑟揭(二合)(渠羯反)(皆同)拏(仙眾)(百三十一)　鉢囉(二合)舍(引)薩多(善相)(百三十二)　薩怛他揭都(一切如來)(百三十三)　烏瑟尼沙(百三十四)　呼吽(二合)咄嚕吽(三合)(警誤)(百三十五)　瞻婆那(押領)(百三十六)　呼吽(二合)咄嚕吽(三合)(百三十七)　薩耽婆那(鎮守)(百三十八)　呼吽(二合)咄嚕吽(三合)(百三十九)　婆囉微地也三婆乞叉那囉(百四十)　呼吽(二合)咄嚕吽(三合)(百四十一)　薩婆部瑟吒喃(百四十二)　塞曇婆那羯囉(喫却他呪)(百四十三)　呼吽(二合)咄嚕吽(三合)(百四十四)　薩嚩藥叉(勇猛)(百四十五)　喝囉(引)剎娑揭囉訶喃(百四十六)　毘陀防娑那羯囉(打破)(百四十七)　呼吽(二合)咄嚕吽(三合)(百四十八)　者都羅尸底喃(百四十九)　揭囉訶娑囉喃(八萬四千神王眾)(百五十)　毘陀防娑那羯囉(百五十一)　呼吽(二合)咄嚕吽(三合)(百五十二)　阿瑟吒微(二合)摩舍帝喃(上)(百五十三)　那佉(上)沙怛囉喃(上)(百五十四)　婆囉摩馱那伽囉(百五十五)　呼吽(二合)咄嚕吽(三合)(百五十六)　囉剎囉剎(護一切諸佛菩薩金剛天仙皆護)(百五十七)　薄伽梵(佛)(百五十八)　薩怛他揭都烏瑟尼沙(佛頂)(百五十九)　鉢囉登擬哩(百六十)　摩訶薩訶薩囉部兒(千臂大神)(百六十一)　娑訶薩囉室曬(千頭神)(百六十二)　俱胝舍多娑訶薩囉寧怛[口*(隸-木+士)](百千眼神)(百六十三)　阿弊地也什嚩哩多那吒迦(百六十四)　摩訶跋折嚕陀(引)囉(大輪金剛)(百六十五)　帝哩菩嚩那(三世)(百六十六)　曼茶囉(檀場)(百六十七)　嗚吽莎悉底(百六十八)　薄婆都(與我平等)(百六十九)　印[少/兔]麼麼(某乙)(百七十)　囉闍婆夜(王難)(百七十一)　主囉婆夜(賊難)(百七十二)　阿祇尼婆夜(火難)(百七十三)　烏陀迦婆夜(水難)(百七十四)　吠沙婆夜(毒難)(百七十五)　舍薩多囉婆夜(刀仗難)(百七十六)　波囉斫羯囉婆夜(兵難)(百七十七)　突[口*栗]叉婆夜(穀貴飢饉難)(百七十八)　阿舍儞婆夜(雹難)(百七十九)　阿迦囉沒[口*栗](利吉反)駐婆夜(掩死難)(百八十)　阿陀囉尼部彌劍波(總持地動)(百八十一)　伽波哆婆夜(險難)(百八十二)　烏囉囉迦波多婆夜(道路難)(百八十三)　囉闍彈茶婆夜(王刑罰難)(百八十四)　那(上)伽婆夜(龍怖難)(百八十五)　微地揄婆夜(閃電難)(百八十六)　蘇跋[口*栗]尼婆夜(金翄鳥難)(百八十七)　藥叉揭囉訶(百八十八)　羅剎娑揭囉訶(百八十九)　畢唎哆揭囉(二合)訶(餓鬼難)(百九十)　毘舍(上)遮揭囉訶(廁神)(百九十一)　部多揭囉(二合)訶(神鬼眾)(百九十二)　鳩槃茶揭囉訶(守宮婦女鬼)(一百九十三)　布單那揭囉(二合)訶(魄鬼)(百九十四)　羯吒布單那揭囉(二合)訶(奇魄鬼)(一百九十五)　塞揵陀揭囉訶(鳩摩羅童天子)(百九十六)　阿婆娑摩囉揭囉(二合)訶(羊頭鬼)(百九十七)　烏檀摩陀揭囉(二合)訶(熱鬼)(百九十八)　車耶揭囉(二合)訶(影鬼)(百九十九)　梨婆底揭囉訶(陰謀鬼)(二百)　闍底訶哩泥(食初產鬼)(二百一)　羯囉婆訶哩埿(食懷孕鬼)(二百二)　嚧地囉訶哩泥(食血鬼)(二百三)　芒娑訶哩泥(食肉鬼)(二百四)　計陀訶哩泥(食脂鬼)(二百五)　摩闍訶哩(輕呼)(去聲)泥(食髓鬼)(二百六)　闍多訶哩泥(食氣鬼)(二百七)　視吠哆訶哩泥(食壽命鬼)(二百八)　婆多訶哩泥(食風鬼)(二百九)　皤多訶哩喃阿輸遮訶哩泥(食不淨鬼)(二百一十)　質多訶哩泥(食心鬼)(二百十一)帝衫薩毘衫(如是等眾)(二百十二)　薩嚩揭囉訶喃(一切執祖鬼)(二百十三)　毘地也(明呪藏)(二百十四)　嗔陀夜彌(斬伐罪者)(二百十五)　枳囉夜彌(二百十六)　波哩跋囉斫迦羅(外道)(二百十七)　訖哩(離枳反)(上)擔微地也(明呪藏)(二百十八)　嗔陀夜彌(二百十九)　枳囉夜彌(捕罰)(二百二十)　茶枳尼(狐魅鬼)(二百二十一)　訖哩擔微地也(明呪)(二百二十二)　嗔陀夜彌枳囉夜彌(二百二十三)　摩訶鉢輸鉢底夜(二百二十四)　嚕陀囉(大自在天)(二百二十五)　訖哩耽微地也(明呪)(二百二十六)　嗔陀夜彌枳羅夜彌(二百二十七)　那囉耶拏耶(天神)(二百二十八)　訖哩耽微地也(明呪)(二百二十九)　嗔陀夜彌枳囉夜彌(二百三十)　怛怛嚩伽(上)嚕茶(金翅鳥王)(二百三十一)　訖哩耽微地也(二百三十二)　嗔陀夜彌枳羅夜彌(二百三十三)　摩訶迦羅(大黑天神)(二百三十四)　摩怛囉伽拏訖哩(離枳反)(上)耽微地也(二百三十五)　嗔陀夜彌枳羅夜彌(二百三十六)　迦波哩迦(髑髏外道)(二百三十七)　訖哩耽微地也(二百三十八)　嗔陀夜彌枳囉夜彌(二百三十九)　闍夜羯囉(二百四十)　曼度羯囉(二百四十一)　薩婆囉他娑達儞(持一切物)(二百四十二)　訖哩耽微地也(二百四十三)　嗔陀夜彌枳囉夜彌(二百四十四)　者都[口*栗](利吉反)薄祁儞(姊妹神女)(二百四十五)　訖哩耽微地也(二百四十六)　嗔陀夜彌(二百四十七)　枳囉夜彌(二百四十八)　憑(去)儀哩知(鬪戰勝神并器仗)(二百四十九)　難泥(外道)雞首婆囉(孔雀王器仗)(二百五十)　伽那鉢底(毘那夜迦王)(二百五十一)　娑醯夜(野叉王兄弟三人各領二十八萬眾)(二百五十二)　訖哩耽微地也(二百五十三)　嗔陀夜彌(二百五十四)　枳囉夜彌(二百五十五)　那延那室囉(引)婆拏(裸形外道)(二百五十六)　訖哩(離吉反)(皆同)耽微地也(二百五十七)　嗔陀夜彌(二百五十八)　枳囉夜彌(二百五十九)　阿囉訶多(羅漢)(二百六十)　訖哩耽微地也(二百六十一)　嗔陀夜彌(二百六十二)　枳囉夜彌(二百六十三)　微怛(多音)囉(引)迦(起尸鬼)(二百六十四)　訖哩耽微地也(二百六十五)　嗔陀夜彌(二百六十六)　枳囉夜彌(二百六十七)　跋折(時熱反)囉波儞(執金剛神)(二百六十八)　跋折囉婆(重呼)尼(二百六十九)　具醯夜迦(密跡力士)(二百七十)　地鉢底(總管)(二百七十一)　訖哩耽微地也(二百七十二)　嗔陀夜彌枳羅夜彌(二百七十三)　囉叉囉叉罔(一切諸佛菩薩天仙龍神方護)(二百七十四)　薄伽梵(佛)(二百七十五)　印[少/兔]那麼麼那寫(某乙寫)(二百七十六)　婆伽梵薩怛他揭都烏瑟尼沙(二百七十七)　悉怛多鉢怛囉(華蓋)(二百七十八)　南無嗉(上)都(上)羝(頂禮)(二百七十九)　阿悉多那(引)囉(引)囉迦(白光分明)(二百八十)　鉢囉婆毘薩普吒(二百八十一)　毘迦悉怛多(二百八十二)　鉢底哩(二百八十三)　什嚩囉什嚩囉(光焰)(二百八十四)　陀囉陀囉(二百八十五)　頻陀囉頻陀囉(二百八十六)　嗔陀嗔陀(二百八十七)　含吽含吽(二百八十八)　泮泮泮(二百八十九)　泮吒泮吒(二百九十)　莎皤訶(二百九十一)　醯醯泮(二百九十二)　阿牟伽耶泮(不空大使)(二百九十三)　阿鉢囉底訶多泮(無障礙)(二百九十四)　皤囉鉢囉(二合)陀泮(與願)(二百九十五)　阿素囉毘陀囉皤迦泮(修羅破壞)(二百九十六)　薩皤提吠弊泮(一切天神)(二百九十七)　薩皤那那伽弊泮(一切龍眾)(二百九十八)　薩皤藥叉弊泮(一切勇鬼神)(二百九十九)　薩皤乾闥婆弊泮(一切音樂神)(三百)　薩皤阿素囉弊泮(三百一)　薩皤揭嚕茶弊泮(三百二)　薩皤緊那羅弊泮(三百三)　薩皤摩護囉伽弊泮(三百四)　薩皤囉剎莎弊泮(三百五)　薩皤摩努曬弊泮(三百六)　薩皤阿摩努曬弊泮(三百七)　薩皤布單那弊泮(三百八)　薩皤迦吒布丹那弊泮(三百九)　薩皤突蘭枳帝弊泮(一切難過)(三百十)　薩皤突瑟吒畢哩乞史帝弊泮(一切難)(三百十一)　薩皤什皤梨弊泮(一切瘧壯熱)(三百十二)　薩皤阿波薩麼嚟弊泮(一切外道出)(三百十三)　薩婆奢羅皤拏弊泮(三百十四)　薩嚩底[口*栗]耻雞弊泮(三百十五)　薩菩怛波提弊泮(一切鬼惡)(三百十六)　薩皤微地也囉誓遮黎弊泮(一切持呪博士等)(三百十七)　闍耶羯囉摩度羯囉(三百十八)　薩婆囉他娑陀雞弊泮(一切物呪博士)(三百十九)　微地也遮唎曳弊泮(三百二十)　者咄囉南薄祁儞弊泮(四姊妹神女)(三百二十一)　跋折囉俱摩唎迦弊泮(金剛童子)(三百二十二)　跋折囉俱藍陀利弊泮(三百二十三)　微地也囉(引)闍弊泮(呪王等)(三百二十四)　摩訶鉢囉登耆囇弊泮(三百二十五)　跋折囉商羯囉(引)夜泮(金剛連鎖)(三百二十六)　鉢囉登祁囉囉(引)闍(引)耶泮(三百二十七)　摩訶揭囉耶泮(大黑天神)(三百二十八)　摩訶摩怛哩(二合)伽拏耶泮(鬼眾)(三百二十九)　娜牟塞揭哩(二合)多耶泮(三百三十)　毘瑟拏尾曳泮(毘紐天子)(三百三十一)　皤囉[合*牛]摩尼曳泮(梵王)(三百三十二)　阿祁尼曳泮(火天)(三百三十三)　摩訶迦哩曳泮(大黑天女)(三百三十四)　迦囉檀特曳泮(大鬼帥黑奧神)(三百三十五)　瞖泥哩曳泮(帝釋)(三百三十六)　遮文遲曳泮(怒神)(三百三十七)　嘮怛哩曳泮(瞋怒神)(三百三十八)　迦囉(引)怛哩曳泮(三百三十九)　迦波嚟曳泮(三百四十)　阿地目抧多迦尸麼舍那皤悉儞曳泮(三百四十一)　曳髻者那薩怛薩怛皤(若有眾生)(三百四十二)　突瑟吒質多(惡心鬼)(三百四十三)　澇持囉質多(三百四十四)　烏闍訶囉(食精氣鬼)(三百四十五)　揭婆訶囉(食胎藏鬼)(三百四十六)　嘮地囉訶囉(食血鬼)(三百四十七)　芒娑訶囉(食肉鬼)(三百四十八)　摩社訶囉(食產鬼)(三百四十九)　社多訶囉(三百五十)　視微多訶囉(食壽命鬼)(三百五十一)　皤略耶訶囉(食祭鬼)(三百五十二)　健陀訶囉(食香鬼)(三百五十三)　布瑟波訶囉(食花鬼)(三百五十四)　破囉訶囉(食五果子鬼)(三百五十五)　薩寫訶囉(食五穀種子鬼)(三百五十六)　波波質多突瑟吒(知諫反)質多(惡心鬼)(三百五十七)　嘮陀羅質多(嗔心鬼)(三百五十八)　陀囉質多藥叉揭囉訶(三百五十九)　囉剎娑揭囉訶(三百六十)　閉囇多揭囉訶毘舍遮揭囉訶(三百六十一)　部多揭囉訶(神眾)(三百六十二)　鳩槃茶揭囉訶(三百六十三)　塞健陀揭囉訶(三百六十四)　烏怛摩陀揭囉訶(三百六十五)　車夜揭囉訶(影鬼)(三百六十六)　阿波娑摩囉揭囉訶(羊嗔鬼鬼如野狐)(三百六十七)　侘(坼阿反)(上)(長平呼)迦茶祁尼揭囉訶(魅鬼魅女鬼)(三百六十八)　[口*梨]婆底揭囉訶(如狗惱小鬼)(三百六十九)　闍弭迦揭囉訶(如烏鬼)(三百七十)　舍俱尼揭囉訶(如馬)(三百七十一)　漫怛囉難提迦揭囉訶(如猫兒)(三百七十二)　阿藍皤揭囉訶(如蛇)(三百七十三)　訶奴建度波尼揭囉訶(如雞)(三百七十四)　什(入音)皤囉(壯熱瘧鬼)翳迦醯迦(一日一發)德吠底迦(二日一發)(三百七十五)　帝哩帝藥迦(三日一發)折咄[口*栗]他迦(四日一發)(三百七十六)　眤底夜什皤囉(常壯熱鬼)(三百七十七)　毘沙摩什皤囉(壯熱)(三百七十八)　皤底迦(風病鬼)背底迦(黃病鬼)(三百七十九)　室禮瑟彌迦(痰飲)(三百八十)　娑儞波底迦(痢病)(三百八十一)　薩皤什皤囉(一切壯熱)(三百八十二)　室嚕喝囉底(頭痛)(三百八十三)　阿羅陀皤帝(半頭痛)(三百八十四)　阿乞史嚧劍(飢不食鬼)(三百八十五)　目佉嚧鉗(口痛)(三百八十六)　羯唎突嚧鉗(愁鬼)(三百八十七)　羯囉訶輸藍(咽喉痛)(三百八十八)　羯拏輸藍(耳痛)(三百八十九)　檀多輸藍(齒痛)(三百九十)　頡哩馱耶輸藍(心痛)(三百九十一)　末摩輸藍(盧鉗反)(三百九十二)　跋囉[口*室]婆輸藍(肋痛)(三百九十三)　背哩瑟吒輸藍(背痛)(三百九十四)　烏馱囉輸藍(盧鉗反)(腹痛)(三百九十五)　羶知輸藍(腰痛)(三百九十六)　跛悉帝輸藍(裸骨痛)(三百九十七)　鄔(上)嚧輸藍(腿髀痛)(三百九十八)　常伽輸藍(腕痛)(三百九十九)　喝薩多輸藍(手痛)(四百)　波陀輸藍(脚痛)(四百一)　頞伽鉢囉登輸藍(四支節痛)(四百二)　部多吠怛茶(起尸鬼)(四百三)　茶枳(呼哽反)(上)尼(魅鬼)(四百四)　什皤囉陀突盧建紐(四百五)　吉知(蜘蛛)婆路多(丁瘡)(四百六)　吠薩囉波嚕訶(侵淫瘡)凌(里孕反)伽(赤瘡)(四百七)　輸沙多(引)囉娑那迦囉毘沙喻迦(上坎)(四百八)　阿祁尼(火)烏陀迦(水)摩囉吠囉建多囉(四百九)　阿迦囉蜜[口*栗](二合)駐(橫死)(四百十)　怛囇部迦地哩囉吒毘失脂迦(蝎)(四百十一)　薩囉波(蛇)(四百十二)　那俱囉(虎狼)(四百十三)　僧(思孕反)伽(師子)(四百十四)　吠也揭囉(大虫)(四百十五)　怛乞叉(猪熊)(四百十六)　怛囉乞叉末囉(馬熊)視皤帝衫(此等)(四百十七)　薩毘衫薩毘衫(一切此說者)(四百十八)　悉怛多鉢怛囉(花蓋)(四百十九)　摩訶跋折嚕(大金剛藏)(四百二十)　瑟尼衫摩訶鉢囉登祁藍(四百二十一)　夜婆埵陀舍喻社那(乃至十二由旬成界地)(四百二十二)　便怛囇拏毘(入聲)地夜畔馱迦嚧彌(云我大明呪十二由旬結界禁縛莫入)(四百二十三)　帝殊畔陀迦(居那反)嚧彌(佛頂光聚縛結不得入界)(四百二十四)　波囉微地也(途迦反)畔陀迦嚧彌(能縛一切惡神鬼)(四百二十五)　怛地他(即說呪曰)(四百二十六)　唵(四百二十七)　阿那[口*(隸-木+士)]毘舍提(四百二十八)　鞞囉(四百二十九)　跋折囉(四百三十)　阿唎畔陀(四百三十一)　毘陀儞(四百三十二)　跋折囉波尼泮(四百三十三)　呼吽(四百三十四)　咄嚕吽(三合)(四百三十五)　莎皤訶(四百三十六)　唵吽(四百三十七)　毘嚕提(四百三十八)　莎皤訶(四百三十九)　　右此呪句總有四百三十九句。",
        "from": "T19n0945_007:0133c27_0",
        "context_with_next_sentence": true
    },
    {
        "source_sentence": "「阿難！",
        "from": "T19n0945_007:0136c16_0",
        "context_with_next_sentence": true
    },
    {
        "source_sentence": "是佛頂光聚悉怛多般怛羅祕密伽陀微妙章句，出生十方一切諸佛。",
        "from": "T19n0945_007:0136c16_1",
        "context_with_next_sentence": true
    },
    {
        "source_sentence": "十方如來因此呪心，得成無上正遍知覺；十方如來執此呪心，降伏諸魔制諸外道；十方如來乘此呪心，坐寶蓮華應微塵國；十方如來含此呪心，於微塵國轉大法輪；十方如來持此呪心，能於十方摩頂授記，自果未成亦於十方蒙佛授記；十方如來依此呪心，能於十方拔濟群苦，所謂地獄、餓鬼、畜生、盲聾瘖瘂、怨憎會苦、愛別離苦、求不得苦、五陰熾盛，大小諸橫同時解脫，賊難、兵難、王難、獄難、風水火難、飢渴貧窮，應念銷散；十方如來隨此呪心，能於十方事善知識，四威儀中供養如意，恒沙如來會中推為大法王子；十方如來行此呪心，能於十方攝受親因，令諸小乘聞祕密藏不生驚怖；十方如來誦此呪心，成無上覺、坐菩提樹、入大涅槃；十方如來傳此呪心，於滅度後付佛法事究竟住持，嚴淨戒律悉得清淨。",
        "from": "T19n0945_007:0136c17_2",
        "context_with_next_sentence": true
    },
    {
        "source_sentence": "「若我說是佛頂光聚般怛羅呪，從旦至暮音聲相連，字句中間亦不重疊，經恒沙劫終不能盡。",
        "from": "T19n0945_007:0137a06_0",
        "context_with_next_sentence": true
    },
    {
        "source_sentence": "亦說此呪名如來頂，汝等有學未盡輪迴，發心至誠趣向阿耨多羅三藐三菩提，不持此呪而坐道場，令其身心遠諸魔事，無有是處。",
        "from": "T19n0945_007:0137a08_1",
        "context_with_next_sentence": true
    },
    {
        "source_sentence": "「阿難！",
        "from": "T19n0945_007:0137a12_0",
        "context_with_next_sentence": true
    },
    {
        "source_sentence": "若諸世界隨所國土，所有眾生隨國所生樺皮、貝葉、紙素、白疊，書寫此呪貯於香囊，是人心惛未能誦憶，或帶身上或書宅中，當知是人盡其生年，一切諸毒所不能害。",
        "from": "T19n0945_007:0137a12_1",
        "context_with_next_sentence": true
    },
    {
        "source_sentence": "「阿難！",
        "from": "T19n0945_007:0137a16_0",
        "context_with_next_sentence": true
    },
    {
        "source_sentence": "我今為汝更說此呪，救護世間得大無畏，成就眾生出世間智。",
        "from": "T19n0945_007:0137a16_1",
        "context_with_next_sentence": true
    },
    {
        "source_sentence": "若我滅後，末世眾生有能自誦，若教他誦，當知如是誦持眾生，火不能燒水不能溺，大毒小毒所不能害，如是乃至龍天鬼神、精祇魔魅所有惡呪，皆不能著，心得正受。",
        "from": "T19n0945_007:0137a17_2",
        "context_with_next_sentence": true
    },
    {
        "source_sentence": "一切呪咀、魘蠱、毒藥、金毒、銀毒、草木蟲蛇萬物毒氣，入此人口成甘露味，一切惡星并諸鬼神磣毒心人，於如是人不能起惡。",
        "from": "T19n0945_007:0137a21_3",
        "context_with_next_sentence": true
    },
    {
        "source_sentence": "毘那夜迦諸惡鬼王并其眷屬，皆領深恩常加守護。",
        "from": "T19n0945_007:0137a24_4",
        "context_with_next_sentence": true
    },
    {
        "source_sentence": "「阿難！",
        "from": "T19n0945_007:0137a25_5",
        "context_with_next_sentence": true
    },
    {
        "source_sentence": "當知是呪常有八萬四千那由他恒河沙俱胝金剛藏王菩薩種族，一一皆有諸金剛眾而為眷屬，設有眾生於散亂心非三摩地心憶口持，是金剛王常隨從彼諸善男子，何況決定菩提心者。",
        "from": "T19n0945_007:0137a25_6",
        "context_with_next_sentence": true
    },
    {
        "source_sentence": "此諸金剛菩薩藏王，精心陰速發彼神識，是人應時心能記憶八萬四千恒河沙劫，周遍了知得無疑惑，從第一劫乃至後身，生生不生藥叉、羅剎及富單那、迦吒富單那、鳩槃茶、毘舍遮等并諸餓鬼，有形無形、有想無想，如是惡處；是善男子若讀、若誦、若書、若寫、若帶、若藏，諸色供養，劫劫不生貧窮下賤不可樂處；此諸眾生縱其自身不作福業，十方如來所有功德悉與此人，由是得於恒河沙阿僧祇不可說不可說劫，常與諸佛同生一處，無量功德如惡叉聚，同處熏修永無分散。",
        "from": "T19n0945_007:0137a29_7",
        "context_with_next_sentence": true
    },
    {
        "source_sentence": "是故能令破戒之人戒根清淨；未得戒者令其得戒；未精進者令得精進；無智慧者令得智慧；不清淨者速得清淨；不持齋戒自成齋戒。",
        "from": "T19n0945_007:0137b11_8",
        "context_with_next_sentence": true
    },
    {
        "source_sentence": "「阿難！",
        "from": "T19n0945_007:0137b14_9",
        "context_with_next_sentence": true
    },
    {
        "source_sentence": "是善男子持此呪時，設犯禁戒於未受時，持呪之後眾破戒罪，無問輕重一時銷滅；縱經飲酒食噉五辛種種不淨，一切諸佛、菩薩、金剛、天仙、鬼神不將為過，設著不淨破弊衣服，一行一住悉同清淨；縱不作壇不入道場，亦不行道，誦持此呪還同入壇行道功德；若造五逆無間重罪，及諸比丘、比丘尼四棄八棄，誦此呪已，如是重業猶如猛風吹散沙聚，悉皆滅除更無毫髮。",
        "from": "T19n0945_007:0137b14_10",
        "context_with_next_sentence": true
    },
    {
        "source_sentence": "「阿難！",
        "from": "T19n0945_007:0137b24_0",
        "context_with_next_sentence": true
    },
    {
        "source_sentence": "若有眾生從無量無數劫來，所有一切輕重罪障，從前世來未及懺悔，若能讀誦、書寫此呪身上帶持，若安住處莊宅園館，如是積業猶湯銷雪，不久皆得悟無生忍。",
        "from": "T19n0945_007:0137b24_1",
        "context_with_next_sentence": true
    },
    {
        "source_sentence": "「復次，阿難！",
        "from": "T19n0945_007:0137b28_0",
        "context_with_next_sentence": true
    },
    {
        "source_sentence": "若有女人未生男女欲求生者，若能至心憶念斯呪，或能身上帶此悉怛多鉢怛羅者，便生福德智慧男女；求長命者速得長命；欲求果報速圓滿者，速得圓滿；身命色力亦復如是。",
        "from": "T19n0945_007:0137b28_1",
        "context_with_next_sentence": true
    },
    {
        "source_sentence": "命終之後隨願往生十方國土，必定不生邊地下賤，何況雜形。",
        "from": "T19n0945_007:0137c03_2",
        "context_with_next_sentence": true
    },
    {
        "source_sentence": "「阿難！",
        "from": "T19n0945_007:0137c04_3",
        "context_with_next_sentence": true
    },
    {
        "source_sentence": "若諸國土州縣聚落饑荒疫癘，或復刀兵賊難鬪諍，兼餘一切厄難之地，寫此神呪安城四門，并諸支提或脫闍上，令其國土所有眾生奉迎斯呪，禮拜恭敬一心供養，令其人民各各身佩，或各各安所居宅地，一切災厄悉皆銷滅。",
        "from": "T19n0945_007:0137c04_4",
        "context_with_next_sentence": true
    },
    {
        "source_sentence": "「阿難！",
        "from": "T19n0945_007:0137c11_0",
        "context_with_next_sentence": true
    },
    {
        "source_sentence": "在在處處國土眾生隨有此呪，天龍歡喜風雨順時，五穀豐殷兆庶安樂，亦復能鎮一切惡星，隨方變怪災障不起，人無橫夭，杻械枷鎖不著其身，晝夜安眠常無惡夢。",
        "from": "T19n0945_007:0137c11_1",
        "context_with_next_sentence": true
    },
    {
        "source_sentence": "「阿難！",
        "from": "T19n0945_007:0137c14_2",
        "context_with_next_sentence": true
    },
    {
        "source_sentence": "是娑婆界有八萬四千災變惡星，二十八大惡星而為上首，復有八大惡星以為其主，作種種形出現世時，能生眾生種種災異有此呪地悉皆銷滅，十二由旬成結界地，諸惡災祥永不能入。",
        "from": "T19n0945_007:0137c15_0",
        "context_with_next_sentence": true
    },
    {
        "source_sentence": "「是故如來宣示此呪，於未來世保護初學，諸修行者入三摩提，身心泰然得大安隱，更無一切諸魔鬼神，及無始來冤橫宿殃，舊業陳債來相惱害。",
        "from": "T19n0945_007:0137c19_1",
        "context_with_next_sentence": true
    },
    {
        "source_sentence": "汝及眾中諸有學人，及未來世諸修行者，依我壇場如法持戒，所受戒主逢清淨僧，持此呪心不生疑悔，是善男子於此父母所生之身不得心通，十方如來便為妄語。」",
        "from": "T19n0945_007:0137c22_2",
        "context_with_next_sentence": true
    },
    {
        "source_sentence": "說是語已，會中無量百千金剛一時佛前合掌頂禮而白佛言：「如佛所說，我當誠心保護如是修菩提者。」",
        "from": "T19n0945_007:0137c26_3",
        "context_with_next_sentence": true
    },
    {
        "source_sentence": "爾時，梵王并天帝釋四天大王，亦於佛前同時頂禮而白佛言：「審有如是修學善人，我當盡心至誠保護，令其一生所作如願。」",
        "from": "T19n0945_007:0137c29_0",
        "context_with_next_sentence": true
    },
    {
        "source_sentence": "復有無量藥叉大將、諸羅剎王、富單那王、鳩槃茶王、毘舍遮王、頻那夜迦諸大鬼王及諸鬼帥，亦於佛前合掌頂禮：「我亦誓願護持是人，令菩提心速得圓滿。」",
        "from": "T19n0945_007:0138a02_1",
        "context_with_next_sentence": true
    },
    {
        "source_sentence": "復有無量日月天子、風師、雨師、雲師、雷師，并電伯等，年歲巡官諸星眷屬，亦於會中頂禮佛足而白佛言：「我亦保護是修行人，安立道場得無所畏。」",
        "from": "T19n0945_007:0138a06_2",
        "context_with_next_sentence": true
    },
    {
        "source_sentence": "復有無量山神、海神，一切土地水陸空行萬物精祇，并風神王無色界天，於如來前同時稽首而白佛言：「我亦保護是修行人，得成菩提永無魔事。」",
        "from": "T19n0945_007:0138a09_3",
        "context_with_next_sentence": true
    },
    {
        "source_sentence": "爾時，八萬四千那由他恒河沙俱胝金剛藏王菩薩，在大會中即從座起，頂禮佛足而白佛言：「世尊！",
        "from": "T19n0945_007:0138a12_4",
        "context_with_next_sentence": true
    },
    {
        "source_sentence": "如我等輩所修功業，久成菩提不取涅槃，常隨此呪，救護末世修三摩提正修行者。",
        "from": "T19n0945_007:0138a15_5",
        "context_with_next_sentence": true
    },
    {
        "source_sentence": "世尊！",
        "from": "T19n0945_007:0138a17_0",
        "context_with_next_sentence": true
    },
    {
        "source_sentence": "如是修心求正定人，若在道場及餘經行，乃至散心遊戲聚落，我等徒眾常當隨從侍衛此人，縱令魔王大自在天求其方便，終不可得，諸小鬼神去此善人十由旬外；除彼發心樂修禪者。",
        "from": "T19n0945_007:0138a17_1",
        "context_with_next_sentence": true
    },
    {
        "source_sentence": "世尊！",
        "from": "T19n0945_007:0138a21_2",
        "context_with_next_sentence": true
    },
    {
        "source_sentence": "如是惡魔若魔眷屬，欲來侵擾是善人者，我以寶杵殞碎其首猶如微塵，恒令此人所作如願。」",
        "from": "T19n0945_007:0138a21_3",
        "context_with_next_sentence": true
    },
    {
        "source_sentence": "阿難即從座起，頂禮佛足而白佛言：「我輩愚鈍好為多聞，於諸漏心未求出離，蒙佛慈誨得正熏修，身心快然獲大饒益。",
        "from": "T19n0945_007:0138a24_0",
        "context_with_next_sentence": true
    },
    {
        "source_sentence": "世尊！",
        "from": "T19n0945_007:0138a26_1",
        "context_with_next_sentence": true
    },
    {
        "source_sentence": "如是修證佛三摩提未到涅槃，云何名為乾慧之地？",
        "from": "T19n0945_007:0138a26_2",
        "context_with_next_sentence": true
    },
    {
        "source_sentence": "四十四心？",
        "from": "T19n0945_007:0138a28_0",
        "context_with_next_sentence": true
    },
    {
        "source_sentence": "至何漸次得修行目？",
        "from": "T19n0945_007:0138a28_1",
        "context_with_next_sentence": true
    },
    {
        "source_sentence": "詣何方所名入地中？",
        "from": "T19n0945_007:0138a28_2",
        "context_with_next_sentence": true
    },
    {
        "source_sentence": "云何名為等覺菩薩？」",
        "from": "T19n0945_007:0138a29_3",
        "context_with_next_sentence": true
    },
    {
        "source_sentence": "作是語已，五體投地，大眾一心佇佛慈音瞪矒瞻仰。",
        "from": "T19n0945_007:0138a29_4",
        "context_with_next_sentence": true
    },
    {
        "source_sentence": "爾時，世尊讚阿難言：「善哉，善哉！",
        "from": "T19n0945_007:0138b02_0",
        "context_with_next_sentence": true
    },
    {
        "source_sentence": "汝等乃能普為大眾及諸末世一切眾生修三摩提求大乘者，從於凡夫終大涅槃，懸示無上正修行路。",
        "from": "T19n0945_007:0138b02_1",
        "context_with_next_sentence": true
    },
    {
        "source_sentence": "汝今諦聽，當為汝說。」",
        "from": "T19n0945_007:0138b05_2",
        "context_with_next_sentence": true
    },
    {
        "source_sentence": "阿難大眾合掌刳心，默然受教。",
        "from": "T19n0945_007:0138b05_3",
        "context_with_next_sentence": true
    },
    {
        "source_sentence": "佛言：「阿難！",
        "from": "T19n0945_007:0138b07_0",
        "context_with_next_sentence": true
    },
    {
        "source_sentence": "當知妙性圓明離諸名相，本來無有世界眾生，因妄有生因生有滅，生滅名妄滅妄名真，是稱如來無上菩提及大涅槃二轉依號。",
        "from": "T19n0945_007:0138b07_1",
        "context_with_next_sentence": true
    },
    {
        "source_sentence": "阿難！",
        "from": "T19n0945_007:0138b10_2",
        "context_with_next_sentence": true
    },
    {
        "source_sentence": "汝今欲修真三摩地，直詣如來大涅槃者，先當識此眾生世界二顛倒因，顛倒不生斯則如來真三摩地。",
        "from": "T19n0945_007:0138b10_3",
        "context_with_next_sentence": true
    },
    {
        "source_sentence": "「阿難！",
        "from": "T19n0945_007:0138b12_4",
        "context_with_next_sentence": true
    },
    {
        "source_sentence": "云何名為眾生顛倒？",
        "from": "T19n0945_007:0138b12_5",
        "context_with_next_sentence": true
    },
    {
        "source_sentence": "阿難！",
        "from": "T19n0945_007:0138b13_6",
        "context_with_next_sentence": true
    },
    {
        "source_sentence": "由性明心，性明圓故；因明發性，性妄見生。",
        "from": "T19n0945_007:0138b13_7",
        "context_with_next_sentence": true
    },
    {
        "source_sentence": "從畢竟無成究竟有，此有所有非因所因，住所住相了無根本，本此無住，建立世界及諸眾生，迷本圓明是生虛妄，妄性無體非有所依。",
        "from": "T19n0945_007:0138b14_8",
        "context_with_next_sentence": true
    },
    {
        "source_sentence": "將欲復真，欲真已非真真如性，非真求復宛成非相，非生非住非心非法，展轉發生生力發明，熏以成業同業相感，因有感業相滅相生，由是故有眾生顛倒。",
        "from": "T19n0945_007:0138b17_9",
        "context_with_next_sentence": true
    },
    {
        "source_sentence": "「阿難！",
        "from": "T19n0945_007:0138b21_0",
        "context_with_next_sentence": true
    },
    {
        "source_sentence": "云何名為世界顛倒？",
        "from": "T19n0945_007:0138b21_1",
        "context_with_next_sentence": true
    },
    {
        "source_sentence": "是有所有分段妄生，因此界立；非因所因無住所住遷流不住，因此世成。",
        "from": "T19n0945_007:0138b21_2",
        "context_with_next_sentence": true
    },
    {
        "source_sentence": "三世四方和合相涉，變化眾生成十二類，是故世界因動有聲、因聲有色、因色有香、因香有觸、因觸有味、因味知法，六亂妄想成業性故，十二區分由此輪轉，是故世間聲香味觸，窮十二變為一旋復；乘此輪轉顛倒相故，是有世界卵生、胎生、濕生、化生，有色無色，有想無想，若非有色若非無色，若非有想若非無想。",
        "from": "T19n0945_007:0138b23_3",
        "context_with_next_sentence": true
    },
    {
        "source_sentence": "「阿難！",
        "from": "T19n0945_007:0138c02_0",
        "context_with_next_sentence": true
    },
    {
        "source_sentence": "由因世界虛妄輪迴動顛倒故，和合氣成八萬四千飛沈亂想。",
        "from": "T19n0945_007:0138c02_1",
        "context_with_next_sentence": true
    },
    {
        "source_sentence": "如是，故有卵羯邏藍流轉國土，魚鳥龜蛇其類充塞。",
        "from": "T19n0945_007:0138c03_2",
        "context_with_next_sentence": true
    },
    {
        "source_sentence": "「由因世界雜染輪迴欲顛倒故，和合滋成八萬四千橫竪亂想。",
        "from": "T19n0945_007:0138c05_0",
        "context_with_next_sentence": true
    },
    {
        "source_sentence": "如是，故有胎遏蒱曇流轉國土，人畜龍仙其類充塞。",
        "from": "T19n0945_007:0138c06_1",
        "context_with_next_sentence": true
    },
    {
        "source_sentence": "「由因世界執著輪迴趣顛倒故，和合軟成八萬四千飜覆亂想。",
        "from": "T19n0945_007:0138c08_0",
        "context_with_next_sentence": true
    },
    {
        "source_sentence": "如是，故有濕相蔽尸流轉國土，含蠢蠕動其類充塞。",
        "from": "T19n0945_007:0138c09_1",
        "context_with_next_sentence": true
    },
    {
        "source_sentence": "「由因世界變易輪迴假顛倒故，和合觸成八萬四千新故亂想。",
        "from": "T19n0945_007:0138c11_0",
        "context_with_next_sentence": true
    },
    {
        "source_sentence": "如是，故有化相羯南流轉國土，轉蛻飛行其類充塞。",
        "from": "T19n0945_007:0138c12_1",
        "context_with_next_sentence": true
    },
    {
        "source_sentence": "「由因世界留礙輪迴障顛倒故，和合著成八萬四千精耀亂想。",
        "from": "T19n0945_007:0138c14_0",
        "context_with_next_sentence": true
    },
    {
        "source_sentence": "如是，故有色相羯南流轉國土，休咎精明其類充塞。",
        "from": "T19n0945_007:0138c15_1",
        "context_with_next_sentence": true
    },
    {
        "source_sentence": "「由因世界銷散輪迴惑顛倒故，和合暗成八萬四千陰隱亂想。",
        "from": "T19n0945_007:0138c17_0",
        "context_with_next_sentence": true
    },
    {
        "source_sentence": "如是，故有無色羯南流轉國土，空散銷沈其類充塞。",
        "from": "T19n0945_007:0138c18_1",
        "context_with_next_sentence": true
    },
    {
        "source_sentence": "「由因世界罔象輪迴影顛倒故，和合憶成八萬四千潛結亂想。",
        "from": "T19n0945_007:0138c20_0",
        "context_with_next_sentence": true
    },
    {
        "source_sentence": "如是，故有想相羯南流轉國土，神鬼精靈其類充塞。",
        "from": "T19n0945_007:0138c21_1",
        "context_with_next_sentence": true
    },
    {
        "source_sentence": "「由因世界愚鈍輪迴癡顛倒故，和合頑成八萬四千枯槁亂想。",
        "from": "T19n0945_007:0138c23_0",
        "context_with_next_sentence": true
    },
    {
        "source_sentence": "如是，故有無想羯南流轉國土，精神化為土木金石其類充塞。",
        "from": "T19n0945_007:0138c24_1",
        "context_with_next_sentence": true
    },
    {
        "source_sentence": "「由因世界相待輪迴偽顛倒故，和合染成八萬四千因依亂想。",
        "from": "T19n0945_007:0138c26_0",
        "context_with_next_sentence": true
    },
    {
        "source_sentence": "如是，故有非有色相成色羯南流轉國土，諸水母等以蝦為目其類充塞。",
        "from": "T19n0945_007:0138c27_1",
        "context_with_next_sentence": true
    },
    {
        "source_sentence": "「由因世界相引輪迴性顛倒故，和合呪成八萬四千呼召亂想。",
        "from": "T19n0945_007:0139a01_0",
        "context_with_next_sentence": true
    },
    {
        "source_sentence": "由是，故有非無色相無色羯南流轉國土，呪咀厭生其類充塞。",
        "from": "T19n0945_007:0139a02_1",
        "context_with_next_sentence": true
    },
    {
        "source_sentence": "「由因世界合妄輪迴罔顛倒故，和合異成八萬四千迴互亂想。",
        "from": "T19n0945_007:0139a04_0",
        "context_with_next_sentence": true
    },
    {
        "source_sentence": "如是，故有非有想相成想羯南流轉國土，彼蒱盧等異質相成其類充塞。",
        "from": "T19n0945_007:0139a05_1",
        "context_with_next_sentence": true
    },
    {
        "source_sentence": "「由因世界怨害輪迴殺顛倒故，和合怪成八萬四千食父母想。",
        "from": "T19n0945_007:0139a08_0",
        "context_with_next_sentence": true
    },
    {
        "source_sentence": "如是，故有非無想相無想羯南流轉國土，如土梟等附塊為兒，及破鏡鳥以毒樹果抱為其子，子成，父母皆遭其食，其類充塞。",
        "from": "T19n0945_007:0139a09_1",
        "context_with_next_sentence": true
    },
    {
        "source_sentence": "是名眾生十二種類。」",
        "from": "T19n0945_007:0139a12_2",
        "context_with_next_sentence": true
    },
    {
        "source_sentence": "大佛頂萬行首楞嚴經卷第七",
        "from": "T19n0945_007:0139a13_0",
        "context_with_next_sentence": false
    }
]