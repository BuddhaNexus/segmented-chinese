[
    {
        "source_sentence": "妙法蓮華經卷第四",
        "from": "T09n0262_004:0027b12_0",
        "context_with_next_sentence": true
    },
    {
        "source_sentence": "後秦龜茲國三藏法師",
        "from": "T09n0262_004:0027b14_0",
        "context_with_next_sentence": true
    },
    {
        "source_sentence": "鳩摩羅什奉　詔譯",
        "from": "T09n0262_004:0027b15_0",
        "context_with_next_sentence": true
    },
    {
        "source_sentence": "五百弟子受記品第八",
        "from": "T09n0262_004:0027b16_0",
        "context_with_next_sentence": true
    },
    {
        "source_sentence": "爾時富樓那彌多羅尼子，從佛聞是智慧方便隨宜說法，又聞授諸大弟子阿耨多羅三藐三菩提記，復聞宿世因緣之事，復聞諸佛有大自在神通之力，得未曾有，心淨踊躍。",
        "from": "T09n0262_004:0027b17_0",
        "context_with_next_sentence": true
    },
    {
        "source_sentence": "即從座起，到於佛前，頭面禮足，却住一面，瞻仰尊顏目不暫捨，而作是念：「世尊甚奇特，所為希有！",
        "from": "T09n0262_004:0027b21_0",
        "context_with_next_sentence": true
    },
    {
        "source_sentence": "隨順世間若干種性，以方便知見而為說法，拔出眾生處處貪著。",
        "from": "T09n0262_004:0027b23_1",
        "context_with_next_sentence": true
    },
    {
        "source_sentence": "我等於佛功德，言不能宣，唯佛世尊能知我等深心本願。」",
        "from": "T09n0262_004:0027b24_2",
        "context_with_next_sentence": true
    },
    {
        "source_sentence": "爾時佛告諸比丘：「汝等見是富樓那彌多羅尼子不？",
        "from": "T09n0262_004:0027b26_3",
        "context_with_next_sentence": true
    },
    {
        "source_sentence": "我常稱其於說法人中最為第一，亦常歎其種種功德，精勤護持助宣我法，能於四眾示教利喜，具足解釋佛之正法，而大饒益同梵行者。",
        "from": "T09n0262_004:0027b27_4",
        "context_with_next_sentence": true
    },
    {
        "source_sentence": "自捨如來，無能盡其言論之辯。",
        "from": "T09n0262_004:0027c01_5",
        "context_with_next_sentence": true
    },
    {
        "source_sentence": "汝等勿謂富樓那但能護持助宣我法，亦於過去九十億諸佛所，護持助宣佛之正法，於彼說法人中亦最第一。",
        "from": "T09n0262_004:0027c02_6",
        "context_with_next_sentence": true
    },
    {
        "source_sentence": "又於諸佛所說空法，明了通達，得四無礙智，常能審諦清淨說法，無有疑惑，具足菩薩神通之力。",
        "from": "T09n0262_004:0027c05_7",
        "context_with_next_sentence": true
    },
    {
        "source_sentence": "隨其壽命，常修梵行，彼佛世人咸皆謂之實是聲聞；而富樓那以斯方便，饒益無量百千眾生，又化無量阿僧祇人，令立阿耨多羅三藐三菩提。",
        "from": "T09n0262_004:0027c07_8",
        "context_with_next_sentence": true
    },
    {
        "source_sentence": "為淨佛土故，常作佛事，教化眾生。",
        "from": "T09n0262_004:0027c11_0",
        "context_with_next_sentence": true
    },
    {
        "source_sentence": "「諸比丘！",
        "from": "T09n0262_004:0027c11_1",
        "context_with_next_sentence": true
    },
    {
        "source_sentence": "富樓那亦於七佛說法人中而得第一，今於我所說法人中亦為第一，於賢劫中當來諸佛，說法人中亦復第一，而皆護持助宣佛法。",
        "from": "T09n0262_004:0027c12_2",
        "context_with_next_sentence": true
    },
    {
        "source_sentence": "亦於未來，護持助宣無量無邊諸佛之法，教化饒益無量眾生，令立阿耨多羅三藐三菩提。",
        "from": "T09n0262_004:0027c15_3",
        "context_with_next_sentence": true
    },
    {
        "source_sentence": "為淨佛土故，常勤精進教化眾生，漸漸具足菩薩之道。",
        "from": "T09n0262_004:0027c17_4",
        "context_with_next_sentence": true
    },
    {
        "source_sentence": "過無量阿僧祇劫，當於此土，得阿耨多羅三藐三菩提，號曰法明如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T09n0262_004:0027c18_5",
        "context_with_next_sentence": true
    },
    {
        "source_sentence": "其佛以恒河沙等三千大千世界為一佛土，七寶為地，地平如掌，無有山陵谿澗溝壑，七寶臺觀充滿其中，諸天宮殿近處虛空，人天交接，兩得相見。",
        "from": "T09n0262_004:0027c21_6",
        "context_with_next_sentence": true
    },
    {
        "source_sentence": "無諸惡道，亦無女人，一切眾生，皆以化生，無有婬欲。",
        "from": "T09n0262_004:0027c25_7",
        "context_with_next_sentence": true
    },
    {
        "source_sentence": "得大神通，身出光明，飛行自在，志念堅固，精進智慧，普皆金色，三十二相而自莊嚴。",
        "from": "T09n0262_004:0027c26_8",
        "context_with_next_sentence": true
    },
    {
        "source_sentence": "其國眾生，常以二食：一者、法喜食，二者、禪悅食。",
        "from": "T09n0262_004:0027c28_9",
        "context_with_next_sentence": true
    },
    {
        "source_sentence": "有無量阿僧祇千萬億那由他諸菩薩眾，得大神通、四無礙智，善能教化眾生之類。",
        "from": "T09n0262_004:0027c29_10",
        "context_with_next_sentence": true
    },
    {
        "source_sentence": "其聲聞眾，算數校計所不能知，皆得具足六通、三明及八解脫。",
        "from": "T09n0262_004:0028a02_11",
        "context_with_next_sentence": true
    },
    {
        "source_sentence": "其佛國土有如是等無量功德莊嚴成就。",
        "from": "T09n0262_004:0028a04_12",
        "context_with_next_sentence": true
    },
    {
        "source_sentence": "劫名寶明，國名善淨。",
        "from": "T09n0262_004:0028a05_13",
        "context_with_next_sentence": true
    },
    {
        "source_sentence": "其佛壽命無量阿僧祇劫，法住甚久。",
        "from": "T09n0262_004:0028a05_14",
        "context_with_next_sentence": true
    },
    {
        "source_sentence": "佛滅度後，起七寶塔遍滿其國。」",
        "from": "T09n0262_004:0028a06_15",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「諸比丘諦聽！",
        "from": "T09n0262_004:0028a07_16",
        "context_with_next_sentence": true
    },
    {
        "source_sentence": "　　佛子所行道，　善學方便故，　　不可得思議。",
        "from": "T09n0262_004:0028a09_17",
        "context_with_next_sentence": true
    },
    {
        "source_sentence": "　知眾樂小法，　　而畏於大智，　是故諸菩薩，　　作聲聞緣覺，　以無數方便，　　化諸眾生類。",
        "from": "T09n0262_004:0028a11_0",
        "context_with_next_sentence": true
    },
    {
        "source_sentence": "　自說是聲聞，　　去佛道甚遠，　度脫無量眾，　　皆悉得成就，　雖小欲懈怠，　　漸當令作佛。",
        "from": "T09n0262_004:0028a14_0",
        "context_with_next_sentence": true
    },
    {
        "source_sentence": "　內祕菩薩行，　　外現是聲聞，　少欲厭生死，　　實自淨佛土。",
        "from": "T09n0262_004:0028a17_0",
        "context_with_next_sentence": true
    },
    {
        "source_sentence": "　示眾有三毒，　　又現邪見相，　我弟子如是，　　方便度眾生。",
        "from": "T09n0262_004:0028a19_0",
        "context_with_next_sentence": true
    },
    {
        "source_sentence": "　若我具足說，　　種種現化事，　眾生聞是者，　　心則懷疑惑。",
        "from": "T09n0262_004:0028a21_0",
        "context_with_next_sentence": true
    },
    {
        "source_sentence": "　今此富樓那，　　於昔千億佛，　勤修所行道，　　宣護諸佛法。",
        "from": "T09n0262_004:0028a23_0",
        "context_with_next_sentence": true
    },
    {
        "source_sentence": "　為求無上慧，　　而於諸佛所，　現居弟子上，　　多聞有智慧。",
        "from": "T09n0262_004:0028a25_0",
        "context_with_next_sentence": true
    },
    {
        "source_sentence": "　所說無所畏，　　能令眾歡喜，　未曾有疲惓，　　而以助佛事。",
        "from": "T09n0262_004:0028a27_0",
        "context_with_next_sentence": true
    },
    {
        "source_sentence": "　已度大神通，　　具四無礙智，　知諸根利鈍，　　常說清淨法。",
        "from": "T09n0262_004:0028a29_0",
        "context_with_next_sentence": true
    },
    {
        "source_sentence": "　演暢如是義，　　教諸千億眾，　令住大乘法，　　而自淨佛土。",
        "from": "T09n0262_004:0028b02_0",
        "context_with_next_sentence": true
    },
    {
        "source_sentence": "　未來亦供養，　　無量無數佛，　護助宣正法，　　亦自淨佛土。",
        "from": "T09n0262_004:0028b04_0",
        "context_with_next_sentence": true
    },
    {
        "source_sentence": "　常以諸方便，　　說法無所畏，　度不可計眾，　　成就一切智。",
        "from": "T09n0262_004:0028b06_0",
        "context_with_next_sentence": true
    },
    {
        "source_sentence": "　供養諸如來，　　護持法寶藏，　其後得成佛，　　號名曰法明。",
        "from": "T09n0262_004:0028b08_0",
        "context_with_next_sentence": true
    },
    {
        "source_sentence": "　其國名善淨，　　七寶所合成，　劫名為寶明。",
        "from": "T09n0262_004:0028b10_0",
        "context_with_next_sentence": true
    },
    {
        "source_sentence": "　　菩薩眾甚多，　其數無量億，　　皆度大神通，　威德力具足，　　充滿其國土。",
        "from": "T09n0262_004:0028b11_1",
        "context_with_next_sentence": true
    },
    {
        "source_sentence": "　聲聞亦無數，　　三明八解脫，　得四無礙智，　　以是等為僧。",
        "from": "T09n0262_004:0028b14_0",
        "context_with_next_sentence": true
    },
    {
        "source_sentence": "　其國諸眾生，　　婬欲皆已斷，　純一變化生，　　具相莊嚴身。",
        "from": "T09n0262_004:0028b16_0",
        "context_with_next_sentence": true
    },
    {
        "source_sentence": "　法喜禪悅食，　　更無餘食想。",
        "from": "T09n0262_004:0028b18_0",
        "context_with_next_sentence": true
    },
    {
        "source_sentence": "　無有諸女人，　　亦無諸惡道。",
        "from": "T09n0262_004:0028b19_0",
        "context_with_next_sentence": true
    },
    {
        "source_sentence": "　富樓那比丘，　　功德悉成滿，　當得斯淨土，　　賢聖眾甚多。",
        "from": "T09n0262_004:0028b20_0",
        "context_with_next_sentence": true
    },
    {
        "source_sentence": "　如是無量事，　　我今但略說。」",
        "from": "T09n0262_004:0028b22_0",
        "context_with_next_sentence": true
    },
    {
        "source_sentence": "爾時千二百阿羅漢，心自在者，作是念：「我等歡喜，得未曾有。",
        "from": "T09n0262_004:0028b23_0",
        "context_with_next_sentence": true
    },
    {
        "source_sentence": "若世尊各見授記，如餘大弟子者，不亦快乎！」",
        "from": "T09n0262_004:0028b24_1",
        "context_with_next_sentence": true
    },
    {
        "source_sentence": "佛知此等心之所念，告摩訶迦葉：「是千二百阿羅漢，我今當現前次第與授阿耨多羅三藐三菩提記。",
        "from": "T09n0262_004:0028b25_2",
        "context_with_next_sentence": true
    },
    {
        "source_sentence": "於此眾中，我大弟子憍陳如比丘，當供養六萬二千億佛，然後得成為佛，號曰普明如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T09n0262_004:0028b27_3",
        "context_with_next_sentence": true
    },
    {
        "source_sentence": "其五百阿羅漢：優樓頻螺迦葉、伽耶迦葉、那提迦葉、迦留陀夷、優陀夷、阿[少/兔]樓馱、離婆多、劫賓那、薄拘羅、周陀、莎伽陀等，皆當得阿耨多羅三藐三菩提，盡同一號，名曰普明。」",
        "from": "T09n0262_004:0028c02_4",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「憍陳如比丘，　　當見無量佛，　過阿僧祇劫，　　乃成等正覺。",
        "from": "T09n0262_004:0028c06_5",
        "context_with_next_sentence": true
    },
    {
        "source_sentence": "　常放大光明，　　具足諸神通，　名聞遍十方，　　一切之所敬，　常說無上道，　　故號為普明。",
        "from": "T09n0262_004:0028c10_0",
        "context_with_next_sentence": true
    },
    {
        "source_sentence": "　其國土清淨，　　菩薩皆勇猛，　咸昇妙樓閣，　　遊諸十方國，　以無上供具，　　奉獻於諸佛。",
        "from": "T09n0262_004:0028c13_0",
        "context_with_next_sentence": true
    },
    {
        "source_sentence": "　作是供養已，　　心懷大歡喜，　須臾還本國，　　有如是神力。",
        "from": "T09n0262_004:0028c16_0",
        "context_with_next_sentence": true
    },
    {
        "source_sentence": "　佛壽六萬劫，　　正法住倍壽，　像法復倍是，　　法滅天人憂。",
        "from": "T09n0262_004:0028c18_0",
        "context_with_next_sentence": true
    },
    {
        "source_sentence": "　其五百比丘，　　次第當作佛，　同號曰普明，　　轉次而授記。",
        "from": "T09n0262_004:0028c20_0",
        "context_with_next_sentence": true
    },
    {
        "source_sentence": "　我滅度之後，　　某甲當作佛，　其所化世間，　　亦如我今日。",
        "from": "T09n0262_004:0028c22_0",
        "context_with_next_sentence": true
    },
    {
        "source_sentence": "　國土之嚴淨，　　及諸神通力，　菩薩聲聞眾，　　正法及像法，　壽命劫多少，　　皆如上所說。",
        "from": "T09n0262_004:0028c24_0",
        "context_with_next_sentence": true
    },
    {
        "source_sentence": "　迦葉汝已知，　　五百自在者，　餘諸聲聞眾，　　亦當復如是。",
        "from": "T09n0262_004:0028c27_0",
        "context_with_next_sentence": true
    },
    {
        "source_sentence": "　其不在此會，　　汝當為宣說。」",
        "from": "T09n0262_004:0028c29_0",
        "context_with_next_sentence": true
    },
    {
        "source_sentence": "爾時五百阿羅漢於佛前得受記已，歡喜踊躍，即從座起，到於佛前，頭面禮足，悔過自責：「世尊！",
        "from": "T09n0262_004:0029a01_0",
        "context_with_next_sentence": true
    },
    {
        "source_sentence": "我等常作是念，自謂已得究竟滅度，今乃知之，如無智者。",
        "from": "T09n0262_004:0029a03_1",
        "context_with_next_sentence": true
    },
    {
        "source_sentence": "所以者何？",
        "from": "T09n0262_004:0029a04_2",
        "context_with_next_sentence": true
    },
    {
        "source_sentence": "我等應得如來智慧，而便自以小智為足。",
        "from": "T09n0262_004:0029a04_3",
        "context_with_next_sentence": true
    },
    {
        "source_sentence": "「世尊！",
        "from": "T09n0262_004:0029a05_4",
        "context_with_next_sentence": true
    },
    {
        "source_sentence": "譬如有人至親友家，醉酒而臥。",
        "from": "T09n0262_004:0029a06_5",
        "context_with_next_sentence": true
    },
    {
        "source_sentence": "是時親友官事當行，以無價寶珠繫其衣裏，與之而去。",
        "from": "T09n0262_004:0029a06_6",
        "context_with_next_sentence": true
    },
    {
        "source_sentence": "其人醉臥，都不覺知。",
        "from": "T09n0262_004:0029a08_7",
        "context_with_next_sentence": true
    },
    {
        "source_sentence": "起已遊行，到於他國。",
        "from": "T09n0262_004:0029a08_8",
        "context_with_next_sentence": true
    },
    {
        "source_sentence": "為衣食故，勤力求索，甚大艱難；若少有所得，便以為足。",
        "from": "T09n0262_004:0029a09_9",
        "context_with_next_sentence": true
    },
    {
        "source_sentence": "於後親友會遇見之，而作是言：『咄哉，丈夫！",
        "from": "T09n0262_004:0029a10_10",
        "context_with_next_sentence": true
    },
    {
        "source_sentence": "何為衣食乃至如是。",
        "from": "T09n0262_004:0029a11_11",
        "context_with_next_sentence": true
    },
    {
        "source_sentence": "我昔欲令汝得安樂、五欲自恣，於某年日月，以無價寶珠繫汝衣裏。",
        "from": "T09n0262_004:0029a12_0",
        "context_with_next_sentence": true
    },
    {
        "source_sentence": "今故現在，而汝不知。",
        "from": "T09n0262_004:0029a13_1",
        "context_with_next_sentence": true
    },
    {
        "source_sentence": "勤苦憂惱，以求自活，甚為癡也。",
        "from": "T09n0262_004:0029a14_2",
        "context_with_next_sentence": true
    },
    {
        "source_sentence": "汝今可以此寶貿易所須，常可如意，無所乏短。』",
        "from": "T09n0262_004:0029a14_3",
        "context_with_next_sentence": true
    },
    {
        "source_sentence": "「佛亦如是，為菩薩時，教化我等，令發一切智心。",
        "from": "T09n0262_004:0029a16_4",
        "context_with_next_sentence": true
    },
    {
        "source_sentence": "而尋廢忘，不知不覺。",
        "from": "T09n0262_004:0029a17_5",
        "context_with_next_sentence": true
    },
    {
        "source_sentence": "既得阿羅漢道，自謂滅度，資生艱難，得少為足。",
        "from": "T09n0262_004:0029a17_6",
        "context_with_next_sentence": true
    },
    {
        "source_sentence": "一切智願，猶在不失。",
        "from": "T09n0262_004:0029a18_7",
        "context_with_next_sentence": true
    },
    {
        "source_sentence": "今者世尊覺悟我等，作如是言：『諸比丘！",
        "from": "T09n0262_004:0029a19_8",
        "context_with_next_sentence": true
    },
    {
        "source_sentence": "汝等所得，非究竟滅。",
        "from": "T09n0262_004:0029a20_9",
        "context_with_next_sentence": true
    },
    {
        "source_sentence": "我久令汝等種佛善根，以方便故，示涅槃相，而汝謂為實得滅度。』",
        "from": "T09n0262_004:0029a20_10",
        "context_with_next_sentence": true
    },
    {
        "source_sentence": "「世尊！",
        "from": "T09n0262_004:0029a22_11",
        "context_with_next_sentence": true
    },
    {
        "source_sentence": "我今乃知實是菩薩，得受阿耨多羅三藐三菩提記。",
        "from": "T09n0262_004:0029a22_12",
        "context_with_next_sentence": true
    },
    {
        "source_sentence": "以是因緣，甚大歡喜，得未曾有。」",
        "from": "T09n0262_004:0029a23_13",
        "context_with_next_sentence": true
    },
    {
        "source_sentence": "爾時阿若憍陳如等，欲重宣此義，而說偈言：「我等聞無上，　　安隱授記聲，　歡喜未曾有，　　禮無量智佛。",
        "from": "T09n0262_004:0029a24_14",
        "context_with_next_sentence": true
    },
    {
        "source_sentence": "　今於世尊前，　　自悔諸過咎，　於無量佛寶，　　得少涅槃分，　如無智愚人，　　便自以為足。",
        "from": "T09n0262_004:0029a28_0",
        "context_with_next_sentence": true
    },
    {
        "source_sentence": "　譬如貧窮人，　　往至親友家，　其家甚大富，　　具設諸餚饍，　以無價寶珠，　　繫著內衣裏，　默與而捨去，　　時臥不覺知。",
        "from": "T09n0262_004:0029b02_0",
        "context_with_next_sentence": true
    },
    {
        "source_sentence": "　是人既已起，　　遊行詣他國，　求衣食自濟，　　資生甚艱難，　得少便為足，　　更不願好者。",
        "from": "T09n0262_004:0029b06_0",
        "context_with_next_sentence": true
    },
    {
        "source_sentence": "　不覺內衣裏，　　有無價寶珠。",
        "from": "T09n0262_004:0029b09_0",
        "context_with_next_sentence": true
    },
    {
        "source_sentence": "　與珠之親友，　　後見此貧人，　苦切責之已，　　示以所繫珠。",
        "from": "T09n0262_004:0029b10_0",
        "context_with_next_sentence": true
    },
    {
        "source_sentence": "　貧人見此珠，　　其心大歡喜，　富有諸財物，　　五欲而自恣。",
        "from": "T09n0262_004:0029b12_0",
        "context_with_next_sentence": true
    },
    {
        "source_sentence": "　我等亦如是，　　世尊於長夜，　常愍見教化，　　令種無上願。",
        "from": "T09n0262_004:0029b14_0",
        "context_with_next_sentence": true
    },
    {
        "source_sentence": "　我等無智故，　　不覺亦不知，　得少涅槃分，　　自足不求餘。",
        "from": "T09n0262_004:0029b16_0",
        "context_with_next_sentence": true
    },
    {
        "source_sentence": "　今佛覺悟我，　　言非實滅度，　得佛無上慧，　　爾乃為真滅。",
        "from": "T09n0262_004:0029b18_0",
        "context_with_next_sentence": true
    },
    {
        "source_sentence": "　我今從佛聞，　　授記莊嚴事，　及轉次受決，　　身心遍歡喜。」",
        "from": "T09n0262_004:0029b20_0",
        "context_with_next_sentence": true
    },
    {
        "source_sentence": "妙法蓮華經授學無學人記品第九",
        "from": "T09n0262_004:0029b22_0",
        "context_with_next_sentence": true
    },
    {
        "source_sentence": "爾時阿難、羅睺羅而作是念：「我等每自思惟：『設得受記，不亦快乎。』」",
        "from": "T09n0262_004:0029b23_0",
        "context_with_next_sentence": true
    },
    {
        "source_sentence": "即從座起，到於佛前，頭面禮足，俱白佛言：「世尊！",
        "from": "T09n0262_004:0029b24_1",
        "context_with_next_sentence": true
    },
    {
        "source_sentence": "我等於此亦應有分，唯有如來，我等所歸。",
        "from": "T09n0262_004:0029b25_2",
        "context_with_next_sentence": true
    },
    {
        "source_sentence": "又我等為一切世間天、人、阿修羅所見知識——阿難常為侍者，護持法藏；羅睺羅是佛之子——若佛見授阿耨多羅三藐三菩提記者，我願既滿，眾望亦足。」",
        "from": "T09n0262_004:0029b26_3",
        "context_with_next_sentence": true
    },
    {
        "source_sentence": "爾時，學、無學聲聞弟子二千人，皆從座起，偏袒右肩，到於佛前，一心合掌，瞻仰世尊，如阿難、羅睺羅所願，住立一面。",
        "from": "T09n0262_004:0029c01_4",
        "context_with_next_sentence": true
    },
    {
        "source_sentence": "爾時佛告阿難：「汝於來世當得作佛，號山海慧自在通王如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T09n0262_004:0029c03_5",
        "context_with_next_sentence": true
    },
    {
        "source_sentence": "當供養六十二億諸佛，護持法藏，然後得阿耨多羅三藐三菩提。",
        "from": "T09n0262_004:0029c06_6",
        "context_with_next_sentence": true
    },
    {
        "source_sentence": "教化二十千萬億恒河沙諸菩薩等，令成阿耨多羅三藐三菩提。",
        "from": "T09n0262_004:0029c08_7",
        "context_with_next_sentence": true
    },
    {
        "source_sentence": "國名常立勝幡，其土清淨，琉璃為地。",
        "from": "T09n0262_004:0029c10_0",
        "context_with_next_sentence": true
    },
    {
        "source_sentence": "劫名妙音遍滿。",
        "from": "T09n0262_004:0029c10_1",
        "context_with_next_sentence": true
    },
    {
        "source_sentence": "其佛壽命，無量千萬億阿僧祇劫，若人於千萬億無量阿僧祇劫中算數校計，不能得知。",
        "from": "T09n0262_004:0029c11_2",
        "context_with_next_sentence": true
    },
    {
        "source_sentence": "正法住世倍於壽命，像法住世復倍正法。",
        "from": "T09n0262_004:0029c13_3",
        "context_with_next_sentence": true
    },
    {
        "source_sentence": "阿難！",
        "from": "T09n0262_004:0029c14_4",
        "context_with_next_sentence": true
    },
    {
        "source_sentence": "是山海慧自在通王佛，為十方無量千萬億恒河沙等諸佛如來所共讚歎，稱其功德。」",
        "from": "T09n0262_004:0029c14_5",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「我今僧中說，　　阿難持法者，　當供養諸佛，　　然後成正覺，　號曰：山海慧　　自在通王佛。",
        "from": "T09n0262_004:0029c16_6",
        "context_with_next_sentence": true
    },
    {
        "source_sentence": "　其國土清淨，　　名常立勝幡，　教化諸菩薩，　　其數如恒沙。",
        "from": "T09n0262_004:0029c21_0",
        "context_with_next_sentence": true
    },
    {
        "source_sentence": "　佛有大威德，　　名聞滿十方。",
        "from": "T09n0262_004:0029c23_0",
        "context_with_next_sentence": true
    },
    {
        "source_sentence": "　壽命無有量，　　以愍眾生故，　正法倍壽命，　　像法復倍是。",
        "from": "T09n0262_004:0029c24_0",
        "context_with_next_sentence": true
    },
    {
        "source_sentence": "　如恒河沙等、　　無數諸眾生，　於此佛法中，　　種佛道因緣。」",
        "from": "T09n0262_004:0029c26_0",
        "context_with_next_sentence": true
    },
    {
        "source_sentence": "爾時會中新發意菩薩八千人，咸作是念：「我等尚不聞諸大菩薩得如是記，有何因緣而諸聲聞得如是決？」",
        "from": "T09n0262_004:0029c28_0",
        "context_with_next_sentence": true
    },
    {
        "source_sentence": "爾時世尊知諸菩薩心之所念，而告之曰：「諸善男子！",
        "from": "T09n0262_004:0030a01_1",
        "context_with_next_sentence": true
    },
    {
        "source_sentence": "我與阿難等，於空王佛所，同時發阿耨多羅三藐三菩提心。",
        "from": "T09n0262_004:0030a02_2",
        "context_with_next_sentence": true
    },
    {
        "source_sentence": "阿難常樂多聞，我常勤精進，是故我已得成阿耨多羅三藐三菩提，而阿難護持我法，亦護將來諸佛法藏，教化成就諸菩薩眾，其本願如是，故獲斯記。」",
        "from": "T09n0262_004:0030a04_3",
        "context_with_next_sentence": true
    },
    {
        "source_sentence": "阿難面於佛前，自聞授記及國土莊嚴，所願具足，心大歡喜，得未曾有。",
        "from": "T09n0262_004:0030a07_4",
        "context_with_next_sentence": true
    },
    {
        "source_sentence": "即時憶念過去無量千萬億諸佛法藏，通達無礙，如今所聞，亦識本願。",
        "from": "T09n0262_004:0030a09_5",
        "context_with_next_sentence": true
    },
    {
        "source_sentence": "爾時阿難而說偈言：「世尊甚希有，　　令我念過去，　無量諸佛法，　　如今日所聞。",
        "from": "T09n0262_004:0030a11_6",
        "context_with_next_sentence": true
    },
    {
        "source_sentence": "　我今無復疑，　　安住於佛道，　方便為侍者，　　護持諸佛法。」",
        "from": "T09n0262_004:0030a14_0",
        "context_with_next_sentence": true
    },
    {
        "source_sentence": "爾時佛告羅睺羅：「汝於來世當得作佛，號蹈七寶華如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T09n0262_004:0030a16_0",
        "context_with_next_sentence": true
    },
    {
        "source_sentence": "當供養十世界微塵等數諸佛如來，常為諸佛而作長子，猶如今也。",
        "from": "T09n0262_004:0030a18_1",
        "context_with_next_sentence": true
    },
    {
        "source_sentence": "是蹈七寶華佛，國土莊嚴，壽命劫數，所化弟子，正法、像法，亦如山海慧自在通王如來無異，亦為此佛而作長子。",
        "from": "T09n0262_004:0030a20_2",
        "context_with_next_sentence": true
    },
    {
        "source_sentence": "過是已後，當得阿耨多羅三藐三菩提。」",
        "from": "T09n0262_004:0030a23_3",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「我為太子時，　　羅睺為長子，　我今成佛道，　　受法為法子。",
        "from": "T09n0262_004:0030a24_4",
        "context_with_next_sentence": true
    },
    {
        "source_sentence": "　於未來世中，　　見無量億佛，　皆為其長子，　　一心求佛道。",
        "from": "T09n0262_004:0030a27_0",
        "context_with_next_sentence": true
    },
    {
        "source_sentence": "　羅睺羅密行，　　唯我能知之，　現為我長子，　　以示諸眾生。",
        "from": "T09n0262_004:0030a29_0",
        "context_with_next_sentence": true
    },
    {
        "source_sentence": "　無量億千萬，　　功德不可數，　安住於佛法，　　以求無上道。」",
        "from": "T09n0262_004:0030b02_0",
        "context_with_next_sentence": true
    },
    {
        "source_sentence": "爾時世尊見學、無學二千人，其意柔軟，寂然清淨，一心觀佛。",
        "from": "T09n0262_004:0030b04_0",
        "context_with_next_sentence": true
    },
    {
        "source_sentence": "佛告阿難：「汝見是學、無學二千人不？」",
        "from": "T09n0262_004:0030b05_1",
        "context_with_next_sentence": true
    },
    {
        "source_sentence": "「唯然，已見。」",
        "from": "T09n0262_004:0030b06_2",
        "context_with_next_sentence": true
    },
    {
        "source_sentence": "「阿難！",
        "from": "T09n0262_004:0030b06_3",
        "context_with_next_sentence": true
    },
    {
        "source_sentence": "是諸人等，當供養五十世界微塵數諸佛如來，恭敬尊重，護持法藏。",
        "from": "T09n0262_004:0030b06_4",
        "context_with_next_sentence": true
    },
    {
        "source_sentence": "末後同時於十方國各得成佛，皆同一號，名曰寶相如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T09n0262_004:0030b08_5",
        "context_with_next_sentence": true
    },
    {
        "source_sentence": "壽命一劫。",
        "from": "T09n0262_004:0030b11_6",
        "context_with_next_sentence": true
    },
    {
        "source_sentence": "國土莊嚴，聲聞、菩薩，正法、像法、皆悉同等。」",
        "from": "T09n0262_004:0030b11_7",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「是二千聲聞，　　今於我前住，　悉皆與授記，　　未來當成佛。",
        "from": "T09n0262_004:0030b12_8",
        "context_with_next_sentence": true
    },
    {
        "source_sentence": "　所供養諸佛，　　如上說塵數，　護持其法藏，　　後當成正覺。",
        "from": "T09n0262_004:0030b16_0",
        "context_with_next_sentence": true
    },
    {
        "source_sentence": "　各於十方國，　　悉同一名號，　俱時坐道場，　　以證無上慧，　皆名為寶相。",
        "from": "T09n0262_004:0030b18_0",
        "context_with_next_sentence": true
    },
    {
        "source_sentence": "　　國土及弟子，　正法與像法，　　悉等無有異。",
        "from": "T09n0262_004:0030b20_1",
        "context_with_next_sentence": true
    },
    {
        "source_sentence": "　咸以諸神通，　　度十方眾生，　名聞普周遍，　　漸入於涅槃。」",
        "from": "T09n0262_004:0030b22_0",
        "context_with_next_sentence": true
    },
    {
        "source_sentence": "爾時學、無學二千人，聞佛授記，歡喜踊躍、而說偈言：「世尊慧燈明，　　我聞授記音，　心歡喜充滿，　　如甘露見灌。」",
        "from": "T09n0262_004:0030b24_0",
        "context_with_next_sentence": true
    },
    {
        "source_sentence": "妙法蓮華經法師品第十",
        "from": "T09n0262_004:0030b28_0",
        "context_with_next_sentence": true
    },
    {
        "source_sentence": "爾時世尊因藥王菩薩，告八萬大士：「藥王！",
        "from": "T09n0262_004:0030b29_0",
        "context_with_next_sentence": true
    },
    {
        "source_sentence": "汝見是大眾中，無量諸天、龍王、夜叉、乾闥婆、阿修羅、迦樓羅、緊那羅、摩睺羅伽、人與非人，及比丘、比丘尼、優婆塞、優婆夷，求聲聞者、求辟支佛者、求佛道者，如是等類，咸於佛前，聞妙法華經一偈一句，乃至一念隨喜者，我皆與授記，當得阿耨多羅三藐三菩提。」",
        "from": "T09n0262_004:0030c01_0",
        "context_with_next_sentence": true
    },
    {
        "source_sentence": "佛告藥王：「又如來滅度之後，若有人聞妙法華經，乃至一偈一句，一念隨喜者，我亦與授阿耨多羅三藐三菩提記。",
        "from": "T09n0262_004:0030c07_1",
        "context_with_next_sentence": true
    },
    {
        "source_sentence": "若復有人，受持、讀誦、解說、書寫妙法華經，乃至一偈，於此經卷敬視如佛，種種供養——華、香、瓔珞、末香、塗香、燒香，繒蓋、幢幡、衣服、伎樂，乃至合掌恭敬。",
        "from": "T09n0262_004:0030c09_2",
        "context_with_next_sentence": true
    },
    {
        "source_sentence": "藥王！",
        "from": "T09n0262_004:0030c13_3",
        "context_with_next_sentence": true
    },
    {
        "source_sentence": "當知是諸人等，已曾供養十萬億佛，於諸佛所成就大願，愍眾生故，生此人間。",
        "from": "T09n0262_004:0030c13_4",
        "context_with_next_sentence": true
    },
    {
        "source_sentence": "「藥王！",
        "from": "T09n0262_004:0030c15_5",
        "context_with_next_sentence": true
    },
    {
        "source_sentence": "若有人問：『何等眾生，於未來世當得作佛？』",
        "from": "T09n0262_004:0030c15_6",
        "context_with_next_sentence": true
    },
    {
        "source_sentence": "應示：『是諸人等，於未來世必得作佛。』",
        "from": "T09n0262_004:0030c16_7",
        "context_with_next_sentence": true
    },
    {
        "source_sentence": "何以故？",
        "from": "T09n0262_004:0030c17_8",
        "context_with_next_sentence": true
    },
    {
        "source_sentence": "若善男子、善女人，於法華經，乃至一句，受持、讀誦、解說、書寫，種種供養經卷——華、香、瓔珞、末香、塗香、燒香、繒蓋、幢幡、衣服、伎樂，合掌恭敬；是人，一切世間所應瞻奉，應以如來供養而供養之。",
        "from": "T09n0262_004:0030c17_9",
        "context_with_next_sentence": true
    },
    {
        "source_sentence": "當知此人是大菩薩，成就阿耨多羅三藐三菩提，哀愍眾生，願生此間，廣演分別妙法華經。",
        "from": "T09n0262_004:0030c21_10",
        "context_with_next_sentence": true
    },
    {
        "source_sentence": "何況盡能受持、種種供養者？",
        "from": "T09n0262_004:0030c23_11",
        "context_with_next_sentence": true
    },
    {
        "source_sentence": "「藥王！",
        "from": "T09n0262_004:0030c24_12",
        "context_with_next_sentence": true
    },
    {
        "source_sentence": "當知是人，自捨清淨業報，於我滅度後，愍眾生故，生於惡世，廣演此經。",
        "from": "T09n0262_004:0030c24_13",
        "context_with_next_sentence": true
    },
    {
        "source_sentence": "若是善男子、善女人，我滅度後，能竊為一人說法華經，乃至一句；當知是人則如來使，如來所遣，行如來事。",
        "from": "T09n0262_004:0030c26_14",
        "context_with_next_sentence": true
    },
    {
        "source_sentence": "何況於大眾中廣為人說？",
        "from": "T09n0262_004:0030c28_15",
        "context_with_next_sentence": true
    },
    {
        "source_sentence": "「藥王！",
        "from": "T09n0262_004:0030c29_16",
        "context_with_next_sentence": true
    },
    {
        "source_sentence": "若有惡人，以不善心，於一劫中現於佛前，常毀罵佛，其罪尚輕；若人以一惡言，毀呰在家、出家讀誦法華經者，其罪甚重。",
        "from": "T09n0262_004:0030c29_17",
        "context_with_next_sentence": true
    },
    {
        "source_sentence": "「藥王！",
        "from": "T09n0262_004:0031a03_18",
        "context_with_next_sentence": true
    },
    {
        "source_sentence": "其有讀誦法華經者，當知是人以佛莊嚴而自莊嚴，則為如來肩所荷擔。",
        "from": "T09n0262_004:0031a03_19",
        "context_with_next_sentence": true
    },
    {
        "source_sentence": "其所至方，應隨向禮，一心合掌，恭敬供養，尊重讚歎，華、香、瓔珞，末香、塗香、燒香，繒蓋、幢幡，衣服、餚饌，作諸伎樂，人中上供，而供養之，應持天寶而以散之，天上寶聚應以奉獻。",
        "from": "T09n0262_004:0031a05_20",
        "context_with_next_sentence": true
    },
    {
        "source_sentence": "所以者何？",
        "from": "T09n0262_004:0031a09_21",
        "context_with_next_sentence": true
    },
    {
        "source_sentence": "是人歡喜說法，須臾聞之，即得究竟阿耨多羅三藐三菩提故。」",
        "from": "T09n0262_004:0031a09_22",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「若欲住佛道，　　成就自然智，　常當勤供養，　　受持法華者。",
        "from": "T09n0262_004:0031a11_23",
        "context_with_next_sentence": true
    },
    {
        "source_sentence": "　其有欲疾得，　　一切種智慧，　當受持是經，　　并供養持者。",
        "from": "T09n0262_004:0031a15_0",
        "context_with_next_sentence": true
    },
    {
        "source_sentence": "　若有能受持，　　妙法華經者，　當知佛所使，　　愍念諸眾生。",
        "from": "T09n0262_004:0031a17_0",
        "context_with_next_sentence": true
    },
    {
        "source_sentence": "　諸有能受持，　　妙法華經者，　捨於清淨土，　　愍眾故生此。",
        "from": "T09n0262_004:0031a19_0",
        "context_with_next_sentence": true
    },
    {
        "source_sentence": "　當知如是人，　　自在所欲生，　能於此惡世，　　廣說無上法。",
        "from": "T09n0262_004:0031a21_0",
        "context_with_next_sentence": true
    },
    {
        "source_sentence": "　應以天華香，　　及天寶衣服，　天上妙寶聚，　　供養說法者。",
        "from": "T09n0262_004:0031a23_0",
        "context_with_next_sentence": true
    },
    {
        "source_sentence": "　吾滅後惡世，　　能持是經者，　當合掌禮敬，　　如供養世尊。",
        "from": "T09n0262_004:0031a25_0",
        "context_with_next_sentence": true
    },
    {
        "source_sentence": "　上饌眾甘美，　　及種種衣服，　供養是佛子，　　冀得須臾聞。",
        "from": "T09n0262_004:0031a27_0",
        "context_with_next_sentence": true
    },
    {
        "source_sentence": "　若能於後世，　　受持是經者，　我遣在人中，　　行於如來事。",
        "from": "T09n0262_004:0031a29_0",
        "context_with_next_sentence": true
    },
    {
        "source_sentence": "　若於一劫中，　　常懷不善心，　作色而罵佛，　　獲無量重罪。",
        "from": "T09n0262_004:0031b02_0",
        "context_with_next_sentence": true
    },
    {
        "source_sentence": "　其有讀誦持，　　是法華經者，　須臾加惡言，　　其罪復過彼。",
        "from": "T09n0262_004:0031b04_0",
        "context_with_next_sentence": true
    },
    {
        "source_sentence": "　有人求佛道，　　而於一劫中，　合掌在我前，　　以無數偈讚。",
        "from": "T09n0262_004:0031b06_0",
        "context_with_next_sentence": true
    },
    {
        "source_sentence": "　由是讚佛故，　　得無量功德，　歎美持經者，　　其福復過彼。",
        "from": "T09n0262_004:0031b08_0",
        "context_with_next_sentence": true
    },
    {
        "source_sentence": "　於八十億劫，　　以最妙色聲，　及與香味觸，　　供養持經者。",
        "from": "T09n0262_004:0031b10_0",
        "context_with_next_sentence": true
    },
    {
        "source_sentence": "　如是供養已，　　若得須臾聞，　則應自欣慶，　　我今獲大利。",
        "from": "T09n0262_004:0031b12_0",
        "context_with_next_sentence": true
    },
    {
        "source_sentence": "　藥王今告汝，　　我所說諸經，　而於此經中，　　法華最第一。」",
        "from": "T09n0262_004:0031b14_0",
        "context_with_next_sentence": true
    },
    {
        "source_sentence": "爾時佛復告藥王菩薩摩訶薩：「我所說經典無量千萬億，已說、今說、當說，而於其中，此法華經最為難信難解。",
        "from": "T09n0262_004:0031b16_0",
        "context_with_next_sentence": true
    },
    {
        "source_sentence": "「藥王！",
        "from": "T09n0262_004:0031b18_1",
        "context_with_next_sentence": true
    },
    {
        "source_sentence": "此經是諸佛祕要之藏，不可分布妄授與人；諸佛世尊之所守護，從昔已來，未曾顯說。",
        "from": "T09n0262_004:0031b18_2",
        "context_with_next_sentence": true
    },
    {
        "source_sentence": "而此經者，如來現在，猶多怨嫉，況滅度後？",
        "from": "T09n0262_004:0031b20_3",
        "context_with_next_sentence": true
    },
    {
        "source_sentence": "「藥王！",
        "from": "T09n0262_004:0031b21_4",
        "context_with_next_sentence": true
    },
    {
        "source_sentence": "當知如來滅後，其能書、持、讀、誦、供養、為他人說者，如來則為以衣覆之，又為他方現在諸佛之所護念。",
        "from": "T09n0262_004:0031b21_5",
        "context_with_next_sentence": true
    },
    {
        "source_sentence": "是人有大信力，及志願力、諸善根力。",
        "from": "T09n0262_004:0031b24_6",
        "context_with_next_sentence": true
    },
    {
        "source_sentence": "當知是人與如來共宿，則為如來手摩其頭。",
        "from": "T09n0262_004:0031b25_7",
        "context_with_next_sentence": true
    },
    {
        "source_sentence": "「藥王！",
        "from": "T09n0262_004:0031b26_8",
        "context_with_next_sentence": true
    },
    {
        "source_sentence": "在在處處，若說、若讀、若誦、若書，若經卷所住處，皆應起七寶塔，極令高廣嚴飾，不須復安舍利。",
        "from": "T09n0262_004:0031b26_9",
        "context_with_next_sentence": true
    },
    {
        "source_sentence": "所以者何？",
        "from": "T09n0262_004:0031b28_10",
        "context_with_next_sentence": true
    },
    {
        "source_sentence": "此中已有如來全身。",
        "from": "T09n0262_004:0031b28_11",
        "context_with_next_sentence": true
    },
    {
        "source_sentence": "此塔，應以一切華、香、瓔珞，繒蓋、幢幡，伎樂、歌頌，供養恭敬，尊重讚歎。",
        "from": "T09n0262_004:0031b29_12",
        "context_with_next_sentence": true
    },
    {
        "source_sentence": "若有人得見此塔，禮拜、供養，當知是等皆近阿耨多羅三藐三菩提。",
        "from": "T09n0262_004:0031c01_13",
        "context_with_next_sentence": true
    },
    {
        "source_sentence": "「藥王！",
        "from": "T09n0262_004:0031c03_14",
        "context_with_next_sentence": true
    },
    {
        "source_sentence": "多有人在家、出家行菩薩道，若不能得見聞、讀誦、書持、供養是法華經者，當知是人未善行菩薩道；若有得聞是經典者，乃能善行菩薩之道。",
        "from": "T09n0262_004:0031c03_15",
        "context_with_next_sentence": true
    },
    {
        "source_sentence": "其有眾生求佛道者，若見、若聞是法華經，聞已信解受持者，當知是人得近阿耨多羅三藐三菩提。",
        "from": "T09n0262_004:0031c06_16",
        "context_with_next_sentence": true
    },
    {
        "source_sentence": "「藥王！",
        "from": "T09n0262_004:0031c09_17",
        "context_with_next_sentence": true
    },
    {
        "source_sentence": "譬如有人渴乏須水，於彼高原穿鑿求之，猶見乾土，知水尚遠；施功不已，轉見濕土，遂漸至泥，其心決定、知水必近。",
        "from": "T09n0262_004:0031c09_18",
        "context_with_next_sentence": true
    },
    {
        "source_sentence": "菩薩亦復如是，若未聞、未解、未能修習是法華經者，當知是人去阿耨多羅三藐三菩提尚遠；若得聞解、思惟、修習，必知得近阿耨多羅三藐三菩提。",
        "from": "T09n0262_004:0031c12_19",
        "context_with_next_sentence": true
    },
    {
        "source_sentence": "所以者何？",
        "from": "T09n0262_004:0031c15_20",
        "context_with_next_sentence": true
    },
    {
        "source_sentence": "一切菩薩阿耨多羅三藐三菩提，皆屬此經——此經開方便門，示真實相。",
        "from": "T09n0262_004:0031c15_21",
        "context_with_next_sentence": true
    },
    {
        "source_sentence": "是法華經藏，深固幽遠，無人能到，今佛教化成就菩薩而為開示。",
        "from": "T09n0262_004:0031c17_22",
        "context_with_next_sentence": true
    },
    {
        "source_sentence": "「藥王！",
        "from": "T09n0262_004:0031c19_23",
        "context_with_next_sentence": true
    },
    {
        "source_sentence": "若有菩薩聞是法華經，驚疑、怖畏，當知是為新發意菩薩；若聲聞人聞是經，驚疑、怖畏，當知是為增上慢者。",
        "from": "T09n0262_004:0031c19_24",
        "context_with_next_sentence": true
    },
    {
        "source_sentence": "「藥王！",
        "from": "T09n0262_004:0031c21_25",
        "context_with_next_sentence": true
    },
    {
        "source_sentence": "若有善男子、善女人，如來滅後，欲為四眾說是法華經者，云何應說？",
        "from": "T09n0262_004:0031c21_26",
        "context_with_next_sentence": true
    },
    {
        "source_sentence": "是善男子、善女人，入如來室，著如來衣，坐如來座，爾乃應為四眾廣說斯經。",
        "from": "T09n0262_004:0031c23_27",
        "context_with_next_sentence": true
    },
    {
        "source_sentence": "如來室者，一切眾生中大慈悲心是；如來衣者，柔和忍辱心是；如來座者，一切法空是。",
        "from": "T09n0262_004:0031c25_28",
        "context_with_next_sentence": true
    },
    {
        "source_sentence": "安住是中，然後以不懈怠心，為諸菩薩及四眾廣說是法華經。",
        "from": "T09n0262_004:0031c27_29",
        "context_with_next_sentence": true
    },
    {
        "source_sentence": "「藥王！",
        "from": "T09n0262_004:0031c28_30",
        "context_with_next_sentence": true
    },
    {
        "source_sentence": "我於餘國，遣化人為其集聽法眾，亦遣化比丘、比丘尼、優婆塞、優婆夷聽其說法，是諸化人，聞法信受，隨順不逆。",
        "from": "T09n0262_004:0031c29_0",
        "context_with_next_sentence": true
    },
    {
        "source_sentence": "若說法者在空閑處，我時廣遣天、龍、鬼神、乾闥婆、阿修羅等，聽其說法。",
        "from": "T09n0262_004:0032a02_1",
        "context_with_next_sentence": true
    },
    {
        "source_sentence": "我雖在異國，時時令說法者得見我身。",
        "from": "T09n0262_004:0032a04_2",
        "context_with_next_sentence": true
    },
    {
        "source_sentence": "若於此經忘失句逗，我還為說，令得具足。」",
        "from": "T09n0262_004:0032a05_3",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「欲捨諸懈怠，　　應當聽此經，　是經難得聞，　　信受者亦難。",
        "from": "T09n0262_004:0032a06_4",
        "context_with_next_sentence": true
    },
    {
        "source_sentence": "　如人渴須水，　　穿鑿於高原，　猶見乾燥土，　　知去水尚遠；　漸見濕土泥，　　決定知近水。",
        "from": "T09n0262_004:0032a10_0",
        "context_with_next_sentence": true
    },
    {
        "source_sentence": "　藥王汝當知！",
        "from": "T09n0262_004:0032a13_0",
        "context_with_next_sentence": true
    },
    {
        "source_sentence": "　　如是諸人等，　不聞法華經，　　去佛智甚遠，　若聞是深經，　　決了聲聞法。",
        "from": "T09n0262_004:0032a13_1",
        "context_with_next_sentence": true
    },
    {
        "source_sentence": "　是諸經之王，　　聞已諦思惟，　當知此人等，　　近於佛智慧。",
        "from": "T09n0262_004:0032a16_0",
        "context_with_next_sentence": true
    },
    {
        "source_sentence": "　若人說此經，　　應入如來室，　著於如來衣，　　而坐如來座，　處眾無所畏，　　廣為分別說。",
        "from": "T09n0262_004:0032a18_0",
        "context_with_next_sentence": true
    },
    {
        "source_sentence": "　大慈悲為室，　　柔和忍辱衣，　諸法空為座，　　處此為說法。",
        "from": "T09n0262_004:0032a21_0",
        "context_with_next_sentence": true
    },
    {
        "source_sentence": "　若說此經時，　　有人惡口罵，　加刀杖瓦石，　　念佛故應忍。",
        "from": "T09n0262_004:0032a23_0",
        "context_with_next_sentence": true
    },
    {
        "source_sentence": "　我千萬億土，　　現淨堅固身，　於無量億劫，　　為眾生說法。",
        "from": "T09n0262_004:0032a25_0",
        "context_with_next_sentence": true
    },
    {
        "source_sentence": "　若我滅度後，　　能說此經者，　我遣化四眾，　　比丘比丘尼，　及清信士女，　　供養於法師，　引導諸眾生，　　集之令聽法。",
        "from": "T09n0262_004:0032a27_0",
        "context_with_next_sentence": true
    },
    {
        "source_sentence": "　若人欲加惡，　　刀杖及瓦石，　則遣變化人，　　為之作衛護。",
        "from": "T09n0262_004:0032b02_0",
        "context_with_next_sentence": true
    },
    {
        "source_sentence": "　若說法之人，　　獨在空閑處，　寂寞無人聲，　　讀誦此經典，　我爾時為現，　　清淨光明身。",
        "from": "T09n0262_004:0032b04_0",
        "context_with_next_sentence": true
    },
    {
        "source_sentence": "　若忘失章句，　　為說令通利。",
        "from": "T09n0262_004:0032b07_0",
        "context_with_next_sentence": true
    },
    {
        "source_sentence": "　若人具是德，　　或為四眾說，　空處讀誦經，　　皆得見我身。",
        "from": "T09n0262_004:0032b08_0",
        "context_with_next_sentence": true
    },
    {
        "source_sentence": "　若人在空閑，　　我遣天龍王，　夜叉鬼神等，　　為作聽法眾。",
        "from": "T09n0262_004:0032b10_0",
        "context_with_next_sentence": true
    },
    {
        "source_sentence": "　是人樂說法，　　分別無罣礙，　諸佛護念故，　　能令大眾喜。",
        "from": "T09n0262_004:0032b12_0",
        "context_with_next_sentence": true
    },
    {
        "source_sentence": "　若親近法師，　　速得菩薩道，　隨順是師學，　　得見恒沙佛。」",
        "from": "T09n0262_004:0032b14_0",
        "context_with_next_sentence": true
    },
    {
        "source_sentence": "妙法蓮華經見寶塔品第十一",
        "from": "T09n0262_004:0032b16_0",
        "context_with_next_sentence": true
    },
    {
        "source_sentence": "爾時佛前有七寶塔，高五百由旬，縱廣二百五十由旬，從地踊出，住在空中，種種寶物而莊校之。",
        "from": "T09n0262_004:0032b17_0",
        "context_with_next_sentence": true
    },
    {
        "source_sentence": "五千欄楯，龕室千萬，無數幢幡以為嚴飾，垂寶瓔珞寶鈴萬億而懸其上。",
        "from": "T09n0262_004:0032b19_1",
        "context_with_next_sentence": true
    },
    {
        "source_sentence": "四面皆出多摩羅跋栴檀之香，充遍世界。",
        "from": "T09n0262_004:0032b21_0",
        "context_with_next_sentence": true
    },
    {
        "source_sentence": "其諸幡蓋，以金、銀、琉璃、車璩、馬腦、真珠、玫瑰、七寶合成，高至四天王宮。",
        "from": "T09n0262_004:0032b22_0",
        "context_with_next_sentence": true
    },
    {
        "source_sentence": "三十三天雨天曼陀羅華，供養寶塔。",
        "from": "T09n0262_004:0032b23_1",
        "context_with_next_sentence": true
    },
    {
        "source_sentence": "餘諸天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，千萬億眾，以一切華、香、瓔珞、幡蓋、伎樂，供養寶塔，恭敬、尊重、讚歎。",
        "from": "T09n0262_004:0032b24_2",
        "context_with_next_sentence": true
    },
    {
        "source_sentence": "爾時寶塔中出大音聲歎言：「善哉，善哉！",
        "from": "T09n0262_004:0032b27_3",
        "context_with_next_sentence": true
    },
    {
        "source_sentence": "釋迦牟尼世尊！",
        "from": "T09n0262_004:0032b28_4",
        "context_with_next_sentence": true
    },
    {
        "source_sentence": "能以平等大慧，教菩薩法，佛所護念，妙法華經，為大眾說。",
        "from": "T09n0262_004:0032b28_5",
        "context_with_next_sentence": true
    },
    {
        "source_sentence": "如是，如是！",
        "from": "T09n0262_004:0032c01_6",
        "context_with_next_sentence": true
    },
    {
        "source_sentence": "釋迦牟尼世尊！",
        "from": "T09n0262_004:0032c01_7",
        "context_with_next_sentence": true
    },
    {
        "source_sentence": "如所說者，皆是真實。」",
        "from": "T09n0262_004:0032c01_8",
        "context_with_next_sentence": true
    },
    {
        "source_sentence": "爾時四眾，見大寶塔住在空中，又聞塔中所出音聲，皆得法喜，怪未曾有，從座而起，恭敬合掌，却住一面。",
        "from": "T09n0262_004:0032c02_9",
        "context_with_next_sentence": true
    },
    {
        "source_sentence": "爾時有菩薩摩訶薩，名大樂說，知一切世間天、人、阿修羅、等心之所疑，而白佛言：「世尊！",
        "from": "T09n0262_004:0032c04_10",
        "context_with_next_sentence": true
    },
    {
        "source_sentence": "以何因緣，有此寶塔從地踊出，又於其中發是音聲？」",
        "from": "T09n0262_004:0032c06_11",
        "context_with_next_sentence": true
    },
    {
        "source_sentence": "爾時佛告大樂說菩薩：「此寶塔中有如來全身，乃往過去東方無量千萬億阿僧祇世界，國名寶淨，彼中有佛，號曰多寶。",
        "from": "T09n0262_004:0032c07_12",
        "context_with_next_sentence": true
    },
    {
        "source_sentence": "其佛行菩薩道時，作大誓願：『若我成佛、滅度之後，於十方國土有說法華經處，我之塔廟，為聽是經故，踊現其前，為作證明，讚言善哉。』",
        "from": "T09n0262_004:0032c10_13",
        "context_with_next_sentence": true
    },
    {
        "source_sentence": "「彼佛成道已，臨滅度時，於天人大眾中告諸比丘：『我滅度後，欲供養我全身者，應起一大塔。』",
        "from": "T09n0262_004:0032c14_0",
        "context_with_next_sentence": true
    },
    {
        "source_sentence": "其佛以神通願力，十方世界，在在處處，若有說法華經者，彼之寶塔皆踊出其前，全身在於塔中，讚言：『善哉，善哉！』",
        "from": "T09n0262_004:0032c16_1",
        "context_with_next_sentence": true
    },
    {
        "source_sentence": "「大樂說！",
        "from": "T09n0262_004:0032c18_2",
        "context_with_next_sentence": true
    },
    {
        "source_sentence": "今多寶如來塔，聞說法華經故，從地踊出，讚言：『善哉，善哉！』」",
        "from": "T09n0262_004:0032c19_3",
        "context_with_next_sentence": true
    },
    {
        "source_sentence": "是時大樂說菩薩，以如來神力故，白佛言：「世尊！",
        "from": "T09n0262_004:0032c20_4",
        "context_with_next_sentence": true
    },
    {
        "source_sentence": "我等願欲見此佛身。」",
        "from": "T09n0262_004:0032c21_5",
        "context_with_next_sentence": true
    },
    {
        "source_sentence": "佛告大樂說菩薩摩訶薩：「是多寶佛，有深重願：『若我寶塔，為聽法華經故，出於諸佛前時，其有欲以我身示四眾者，彼佛分身諸佛——在於十方世界說法，盡還集一處，然後我身乃出現耳。』",
        "from": "T09n0262_004:0032c22_6",
        "context_with_next_sentence": true
    },
    {
        "source_sentence": "「大樂說！",
        "from": "T09n0262_004:0032c26_7",
        "context_with_next_sentence": true
    },
    {
        "source_sentence": "我分身諸佛——在於十方世界說法者，今應當集。」",
        "from": "T09n0262_004:0032c26_8",
        "context_with_next_sentence": true
    },
    {
        "source_sentence": "大樂說白佛言：「世尊！",
        "from": "T09n0262_004:0032c27_9",
        "context_with_next_sentence": true
    },
    {
        "source_sentence": "我等亦願欲見世尊分身諸佛，禮拜供養。」",
        "from": "T09n0262_004:0032c28_10",
        "context_with_next_sentence": true
    },
    {
        "source_sentence": "爾時佛放白毫一光，即見東方五百萬億那由他恒河沙等國土諸佛，彼諸國土，皆以頗梨為地，寶樹、寶衣以為莊嚴，無數千萬億菩薩充滿其中，遍張寶幔，寶網羅上。",
        "from": "T09n0262_004:0032c29_11",
        "context_with_next_sentence": true
    },
    {
        "source_sentence": "彼國諸佛，以大妙音而說諸法，及見無量千萬億菩薩，遍滿諸國，為眾說法。",
        "from": "T09n0262_004:0033a04_12",
        "context_with_next_sentence": true
    },
    {
        "source_sentence": "南西北方、四維上下，白毫相光所照之處，亦復如是。",
        "from": "T09n0262_004:0033a06_13",
        "context_with_next_sentence": true
    },
    {
        "source_sentence": "爾時十方諸佛，各告眾菩薩言：「善男子！",
        "from": "T09n0262_004:0033a07_14",
        "context_with_next_sentence": true
    },
    {
        "source_sentence": "我今應往娑婆世界，釋迦牟尼佛所，并供養多寶如來寶塔。」",
        "from": "T09n0262_004:0033a08_15",
        "context_with_next_sentence": true
    },
    {
        "source_sentence": "時娑婆世界即變清淨，琉璃為地，寶樹莊嚴，黃金為繩以界八道，無諸聚落、村營、城邑、大海、江河、山川、林藪。",
        "from": "T09n0262_004:0033a09_16",
        "context_with_next_sentence": true
    },
    {
        "source_sentence": "燒大寶香，曼陀羅華遍布其地，以寶網幔，羅覆其上，懸諸寶鈴。",
        "from": "T09n0262_004:0033a12_17",
        "context_with_next_sentence": true
    },
    {
        "source_sentence": "唯留此會眾，移諸天人置於他土。",
        "from": "T09n0262_004:0033a13_18",
        "context_with_next_sentence": true
    },
    {
        "source_sentence": "是時，諸佛各將一大菩薩以為侍者，至娑婆世界，各到寶樹下。",
        "from": "T09n0262_004:0033a14_19",
        "context_with_next_sentence": true
    },
    {
        "source_sentence": "一一寶樹高五百由旬，枝、葉、華、菓次第莊嚴，諸寶樹下皆有師子之座，高五由旬，亦以大寶而校飾之。",
        "from": "T09n0262_004:0033a15_20",
        "context_with_next_sentence": true
    },
    {
        "source_sentence": "爾時諸佛，各於此座結加趺坐。",
        "from": "T09n0262_004:0033a18_21",
        "context_with_next_sentence": true
    },
    {
        "source_sentence": "如是展轉遍滿三千大千世界，而於釋迦牟尼佛一方所分之身猶故未盡。",
        "from": "T09n0262_004:0033a19_22",
        "context_with_next_sentence": true
    },
    {
        "source_sentence": "時釋迦牟尼佛，欲容受所分身諸佛故，八方各更變二百萬億那由他國，皆令清淨，無有地獄、餓鬼、畜生及阿修羅，又移諸天、人置於他土。",
        "from": "T09n0262_004:0033a20_23",
        "context_with_next_sentence": true
    },
    {
        "source_sentence": "所化之國，亦以琉璃為地，寶樹莊嚴，樹高五百由旬，枝、葉、華、菓次第嚴飾，樹下皆有寶師子座，高五由旬，種種諸寶以為莊校。",
        "from": "T09n0262_004:0033a24_24",
        "context_with_next_sentence": true
    },
    {
        "source_sentence": "亦無大海、江河，及目真隣陀山、摩訶目真隣陀山、鐵圍山、大鐵圍山、須彌山等諸山王，通為一佛國土。",
        "from": "T09n0262_004:0033a27_25",
        "context_with_next_sentence": true
    },
    {
        "source_sentence": "寶地平正，寶交露幔遍覆其上；懸諸幡蓋，燒大寶香，諸天寶華遍布其地。",
        "from": "T09n0262_004:0033a29_26",
        "context_with_next_sentence": true
    },
    {
        "source_sentence": "釋迦牟尼佛為諸佛當來坐故，復於八方各更變二百萬億那由他國，皆令清淨，無有地獄、餓鬼、畜生及阿修羅，又移諸天、人置於他土。",
        "from": "T09n0262_004:0033b02_27",
        "context_with_next_sentence": true
    },
    {
        "source_sentence": "所化之國，亦以琉璃為地，寶樹莊嚴，樹高五百由旬，枝、葉、華、菓次第莊嚴，樹下皆有寶師子座，高五由旬，亦以大寶而校飾之。",
        "from": "T09n0262_004:0033b05_28",
        "context_with_next_sentence": true
    },
    {
        "source_sentence": "亦無大海、江河，及目真隣陀山、摩訶目真隣陀山、鐵圍山、大鐵圍山、須彌山等諸山王，通為一佛國土。",
        "from": "T09n0262_004:0033b08_29",
        "context_with_next_sentence": true
    },
    {
        "source_sentence": "寶地平正，寶交露幔、遍覆其上；懸諸幡蓋，燒大寶香，諸天寶華遍布其地。",
        "from": "T09n0262_004:0033b10_30",
        "context_with_next_sentence": true
    },
    {
        "source_sentence": "爾時東方釋迦牟尼佛所分之身，百千萬億那由他恒河沙等國土中諸佛，各各說法，來集於此；如是次第十方諸佛皆悉來集，坐於八方。",
        "from": "T09n0262_004:0033b12_31",
        "context_with_next_sentence": true
    },
    {
        "source_sentence": "爾時一一方，四百萬億那由他國土諸佛如來遍滿其中。",
        "from": "T09n0262_004:0033b15_32",
        "context_with_next_sentence": true
    },
    {
        "source_sentence": "是時，諸佛各在寶樹下，坐師子座，皆遣侍者問訊釋迦牟尼佛，各齎寶華滿掬而告之言：「善男子！",
        "from": "T09n0262_004:0033b16_33",
        "context_with_next_sentence": true
    },
    {
        "source_sentence": "汝往詣耆闍崛山釋迦牟尼佛所，如我辭曰：『少病、少惱，氣力安樂，及菩薩、聲聞眾悉安隱不？』",
        "from": "T09n0262_004:0033b19_34",
        "context_with_next_sentence": true
    },
    {
        "source_sentence": "以此寶華散佛供養，而作是言：『彼某甲佛，與欲開此寶塔。』」",
        "from": "T09n0262_004:0033b21_35",
        "context_with_next_sentence": true
    },
    {
        "source_sentence": "諸佛遣使，亦復如是。",
        "from": "T09n0262_004:0033b22_36",
        "context_with_next_sentence": true
    },
    {
        "source_sentence": "爾時釋迦牟尼佛，見所分身佛悉已來集，各各坐於師子之座，皆聞諸佛與欲同開寶塔。",
        "from": "T09n0262_004:0033b23_37",
        "context_with_next_sentence": true
    },
    {
        "source_sentence": "即從座起，住虛空中。",
        "from": "T09n0262_004:0033b25_38",
        "context_with_next_sentence": true
    },
    {
        "source_sentence": "一切四眾，起立合掌，一心觀佛。",
        "from": "T09n0262_004:0033b25_39",
        "context_with_next_sentence": true
    },
    {
        "source_sentence": "於是釋迦牟尼佛，以右指開七寶塔戶，出大音聲，如却關鑰開大城門。",
        "from": "T09n0262_004:0033b26_40",
        "context_with_next_sentence": true
    },
    {
        "source_sentence": "即時一切眾會，皆見多寶如來於寶塔中坐師子座，全身不散，如入禪定。",
        "from": "T09n0262_004:0033b28_41",
        "context_with_next_sentence": true
    },
    {
        "source_sentence": "又聞其言：「善哉，善哉！",
        "from": "T09n0262_004:0033b29_42",
        "context_with_next_sentence": true
    },
    {
        "source_sentence": "釋迦牟尼佛！",
        "from": "T09n0262_004:0033c01_43",
        "context_with_next_sentence": true
    },
    {
        "source_sentence": "快說是法華經，我為聽是經故而來至此。」",
        "from": "T09n0262_004:0033c01_44",
        "context_with_next_sentence": true
    },
    {
        "source_sentence": "爾時四眾等、見過去無量千萬億劫滅度佛說如是言，歎未曾有，以天寶華聚，散多寶佛及釋迦牟尼佛上。",
        "from": "T09n0262_004:0033c02_45",
        "context_with_next_sentence": true
    },
    {
        "source_sentence": "爾時多寶佛，於寶塔中分半座與釋迦牟尼佛，而作是言：「釋迦牟尼佛！",
        "from": "T09n0262_004:0033c05_46",
        "context_with_next_sentence": true
    },
    {
        "source_sentence": "可就此座。」",
        "from": "T09n0262_004:0033c07_47",
        "context_with_next_sentence": true
    },
    {
        "source_sentence": "即時釋迦牟尼佛入其塔中，坐其半座，結加趺坐。",
        "from": "T09n0262_004:0033c07_48",
        "context_with_next_sentence": true
    },
    {
        "source_sentence": "爾時，大眾見二如來在七寶塔中師子座上、結加趺坐，各作是念：「佛座高遠，唯願如來以神通力，令我等輩俱處虛空。」",
        "from": "T09n0262_004:0033c08_49",
        "context_with_next_sentence": true
    },
    {
        "source_sentence": "即時釋迦牟尼佛、以神通力，接諸大眾皆在虛空，以大音聲普告四眾：「誰能於此娑婆國土廣說妙法華經，今正是時。",
        "from": "T09n0262_004:0033c11_50",
        "context_with_next_sentence": true
    },
    {
        "source_sentence": "如來不久當入涅槃，佛欲以此妙法華經付囑有在。」",
        "from": "T09n0262_004:0033c14_51",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「聖主世尊，　　雖久滅度，　　在寶塔中，　尚為法來。",
        "from": "T09n0262_004:0033c15_52",
        "context_with_next_sentence": true
    },
    {
        "source_sentence": "　　諸人云何　　不勤為法？",
        "from": "T09n0262_004:0033c18_53",
        "context_with_next_sentence": true
    },
    {
        "source_sentence": "　此佛滅度，　　無央數劫，　　處處聽法，　以難遇故。",
        "from": "T09n0262_004:0033c19_0",
        "context_with_next_sentence": true
    },
    {
        "source_sentence": "　　彼佛本願，　　我滅度後，　在在所往，　　常為聽法。",
        "from": "T09n0262_004:0033c20_1",
        "context_with_next_sentence": true
    },
    {
        "source_sentence": "　　又我分身，　無量諸佛，　　如恒沙等，　　來欲聽法。",
        "from": "T09n0262_004:0033c21_2",
        "context_with_next_sentence": true
    },
    {
        "source_sentence": "　及見滅度，　　多寶如來，　　各捨妙土，　及弟子眾、　　天人龍神、　　諸供養事，　令法久住，　　故來至此。",
        "from": "T09n0262_004:0033c23_0",
        "context_with_next_sentence": true
    },
    {
        "source_sentence": "　　為坐諸佛，　以神通力，　　移無量眾，　　令國清淨。",
        "from": "T09n0262_004:0033c25_1",
        "context_with_next_sentence": true
    },
    {
        "source_sentence": "　諸佛各各，　　詣寶樹下，　　如清淨池，　蓮華莊嚴。",
        "from": "T09n0262_004:0033c27_0",
        "context_with_next_sentence": true
    },
    {
        "source_sentence": "　　其寶樹下，　　諸師子座，　佛坐其上，　　光明嚴飾，　　如夜闇中，　燃大炬火。",
        "from": "T09n0262_004:0033c28_1",
        "context_with_next_sentence": true
    },
    {
        "source_sentence": "　　身出妙香，　　遍十方國，　眾生蒙薰，　　喜不自勝。",
        "from": "T09n0262_004:0034a01_2",
        "context_with_next_sentence": true
    },
    {
        "source_sentence": "　　譬如大風，　吹小樹枝。",
        "from": "T09n0262_004:0034a02_3",
        "context_with_next_sentence": true
    },
    {
        "source_sentence": "　　以是方便，　　令法久住。",
        "from": "T09n0262_004:0034a03_4",
        "context_with_next_sentence": true
    },
    {
        "source_sentence": "　告諸大眾：　　『我滅度後，　　誰能護持、　讀說斯經？",
        "from": "T09n0262_004:0034a04_0",
        "context_with_next_sentence": true
    },
    {
        "source_sentence": "　　今於佛前，　　自說誓言。",
        "from": "T09n0262_004:0034a05_1",
        "context_with_next_sentence": true
    },
    {
        "source_sentence": "　其多寶佛，　　雖久滅度，　　以大誓願，　而師子吼。",
        "from": "T09n0262_004:0034a06_0",
        "context_with_next_sentence": true
    },
    {
        "source_sentence": "　　多寶如來，　　及與我身，　所集化佛，　　當知此意。",
        "from": "T09n0262_004:0034a07_1",
        "context_with_next_sentence": true
    },
    {
        "source_sentence": "　　諸佛子等，　誰能護法，　　當發大願，　　令得久住。",
        "from": "T09n0262_004:0034a08_2",
        "context_with_next_sentence": true
    },
    {
        "source_sentence": "　其有能護，　　此經法者，　　則為供養，　我及多寶。",
        "from": "T09n0262_004:0034a10_0",
        "context_with_next_sentence": true
    },
    {
        "source_sentence": "　　此多寶佛，　　處於寶塔，　常遊十方。",
        "from": "T09n0262_004:0034a11_1",
        "context_with_next_sentence": true
    },
    {
        "source_sentence": "　　為是經故，　　亦復供養，　諸來化佛，　　莊嚴光飾、　　諸世界者。",
        "from": "T09n0262_004:0034a12_2",
        "context_with_next_sentence": true
    },
    {
        "source_sentence": "　若說此經，　　則為見我、　　多寶如來，　及諸化佛。",
        "from": "T09n0262_004:0034a14_0",
        "context_with_next_sentence": true
    },
    {
        "source_sentence": "　　諸善男子！",
        "from": "T09n0262_004:0034a15_1",
        "context_with_next_sentence": true
    },
    {
        "source_sentence": "　　各諦思惟，　此為難事，　　宜發大願。",
        "from": "T09n0262_004:0034a15_2",
        "context_with_next_sentence": true
    },
    {
        "source_sentence": "　　諸餘經典，　數如恒沙，　　雖說此等，　　未足為難。",
        "from": "T09n0262_004:0034a16_3",
        "context_with_next_sentence": true
    },
    {
        "source_sentence": "　若接須彌，　　擲置他方，　　無數佛土，　亦未為難。",
        "from": "T09n0262_004:0034a18_0",
        "context_with_next_sentence": true
    },
    {
        "source_sentence": "　　若以足指，　　動大千界，　遠擲他國，　　亦未為難。",
        "from": "T09n0262_004:0034a19_1",
        "context_with_next_sentence": true
    },
    {
        "source_sentence": "　　若立有頂，　為眾演說，　　無量餘經，　　亦未為難。",
        "from": "T09n0262_004:0034a20_2",
        "context_with_next_sentence": true
    },
    {
        "source_sentence": "　若佛滅後，　　於惡世中，　　能說此經，　是則為難。",
        "from": "T09n0262_004:0034a22_0",
        "context_with_next_sentence": true
    },
    {
        "source_sentence": "　　假使有人，　　手把虛空，　而以遊行，　　亦未為難。",
        "from": "T09n0262_004:0034a23_1",
        "context_with_next_sentence": true
    },
    {
        "source_sentence": "　　於我滅後，　若自書持，　　若使人書，　　是則為難。",
        "from": "T09n0262_004:0034a24_2",
        "context_with_next_sentence": true
    },
    {
        "source_sentence": "　若以大地，　　置足甲上，　　昇於梵天，　亦未為難。",
        "from": "T09n0262_004:0034a26_0",
        "context_with_next_sentence": true
    },
    {
        "source_sentence": "　　佛滅度後，　　於惡世中，　暫讀此經，　　是則為難。",
        "from": "T09n0262_004:0034a27_1",
        "context_with_next_sentence": true
    },
    {
        "source_sentence": "　　假使劫燒，　擔負乾草，　　入中不燒，　　亦未為難。",
        "from": "T09n0262_004:0034a28_2",
        "context_with_next_sentence": true
    },
    {
        "source_sentence": "　我滅度後，　　若持此經、　　為一人說，　是則為難。",
        "from": "T09n0262_004:0034b01_0",
        "context_with_next_sentence": true
    },
    {
        "source_sentence": "　　若持八萬，　　四千法藏，　十二部經，　　為人演說，　　令諸聽者，　得六神通，　　雖能如是，　　亦未為難。",
        "from": "T09n0262_004:0034b02_1",
        "context_with_next_sentence": true
    },
    {
        "source_sentence": "　於我滅後，　　聽受此經，　　問其義趣，　是則為難。",
        "from": "T09n0262_004:0034b05_0",
        "context_with_next_sentence": true
    },
    {
        "source_sentence": "　　若人說法，　　令千萬億，　無量無數，　　恒沙眾生，　　得阿羅漢，　具六神通，　　雖有是益，　　亦未為難。",
        "from": "T09n0262_004:0034b06_1",
        "context_with_next_sentence": true
    },
    {
        "source_sentence": "　於我滅後，　　若能奉持，　　如斯經典，　是則為難。",
        "from": "T09n0262_004:0034b09_0",
        "context_with_next_sentence": true
    },
    {
        "source_sentence": "　　我為佛道，　　於無量土，　從始至今，　　廣說諸經，　　而於其中，　此經第一。",
        "from": "T09n0262_004:0034b10_1",
        "context_with_next_sentence": true
    },
    {
        "source_sentence": "　　若有能持，　　則持佛身。",
        "from": "T09n0262_004:0034b12_2",
        "context_with_next_sentence": true
    },
    {
        "source_sentence": "　諸善男子！",
        "from": "T09n0262_004:0034b13_0",
        "context_with_next_sentence": true
    },
    {
        "source_sentence": "　　於我滅後，　　誰能受持、　讀誦此經，　　今於佛前、　　自說誓言。",
        "from": "T09n0262_004:0034b13_1",
        "context_with_next_sentence": true
    },
    {
        "source_sentence": "　此經難持，　　若暫持者，　　我則歡喜，　諸佛亦然。",
        "from": "T09n0262_004:0034b15_0",
        "context_with_next_sentence": true
    },
    {
        "source_sentence": "　　如是之人，　　諸佛所歎。",
        "from": "T09n0262_004:0034b16_1",
        "context_with_next_sentence": true
    },
    {
        "source_sentence": "　是則勇猛，　　是則精進，　　是名持戒，　行頭陀者，　　則為疾得，　　無上佛道。",
        "from": "T09n0262_004:0034b17_0",
        "context_with_next_sentence": true
    },
    {
        "source_sentence": "　能於來世，　　讀持此經，　　是真佛子，　住淳善地。",
        "from": "T09n0262_004:0034b19_0",
        "context_with_next_sentence": true
    },
    {
        "source_sentence": "　　佛滅度後，　　能解其義，　是諸天人，　　世間之眼。",
        "from": "T09n0262_004:0034b20_1",
        "context_with_next_sentence": true
    },
    {
        "source_sentence": "　　於恐畏世，　能須臾說，　　一切天人，　　皆應供養。』」",
        "from": "T09n0262_004:0034b21_2",
        "context_with_next_sentence": true
    },
    {
        "source_sentence": "◎妙法蓮華經提婆達多品第十二◎爾時佛告諸菩薩及天人四眾：「吾於過去無量劫中，求法華經，無有懈惓。",
        "from": "T09n0262_004:0034b22_3",
        "context_with_next_sentence": true
    },
    {
        "source_sentence": "於多劫中常作國王，發願求於無上菩提，心不退轉。",
        "from": "T09n0262_004:0034b25_4",
        "context_with_next_sentence": true
    },
    {
        "source_sentence": "為欲滿足六波羅蜜，勤行布施，心無悋惜，象、馬、七珍、國、城、妻、子，奴婢、僕從，頭、目、髓、腦，身、肉、手、足，不惜軀命。",
        "from": "T09n0262_004:0034b27_0",
        "context_with_next_sentence": true
    },
    {
        "source_sentence": "時世人民壽命無量，為於法故，捐捨國位，委政太子，擊鼓宣令四方求法：『誰能為我說大乘者，吾當終身供給走使。』",
        "from": "T09n0262_004:0034b29_1",
        "context_with_next_sentence": true
    },
    {
        "source_sentence": "時有仙人來白王言：『我有大乘，名妙法華經。",
        "from": "T09n0262_004:0034c03_2",
        "context_with_next_sentence": true
    },
    {
        "source_sentence": "若不違我，當為宣說。』",
        "from": "T09n0262_004:0034c04_3",
        "context_with_next_sentence": true
    },
    {
        "source_sentence": "王聞仙言，歡喜踊躍，即隨仙人，供給所須——採菓、汲水、拾薪、設食，乃至以身而為床座——身心無惓，于時奉事。",
        "from": "T09n0262_004:0034c04_4",
        "context_with_next_sentence": true
    },
    {
        "source_sentence": "經於千歲，為於法故，精勤給侍，令無所乏。」",
        "from": "T09n0262_004:0034c07_5",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「我念過去劫，　　為求大法故，　雖作世國王，　　不貪五欲樂。",
        "from": "T09n0262_004:0034c08_6",
        "context_with_next_sentence": true
    },
    {
        "source_sentence": "　搥鍾告四方，　　誰有大法者，　若為我解說，　　身當為奴僕。",
        "from": "T09n0262_004:0034c12_0",
        "context_with_next_sentence": true
    },
    {
        "source_sentence": "　時有阿私仙，　　來白於大王：『我有微妙法，　　世間所希有。",
        "from": "T09n0262_004:0034c14_0",
        "context_with_next_sentence": true
    },
    {
        "source_sentence": "　若能修行者，　　吾當為汝說。』",
        "from": "T09n0262_004:0034c16_0",
        "context_with_next_sentence": true
    },
    {
        "source_sentence": "　時王聞仙言，　　心生大喜悅，　即便隨仙人，　　供給於所須，　採薪及菓蓏，　　隨時恭敬與，　情存妙法故，　　身心無懈惓。",
        "from": "T09n0262_004:0034c17_0",
        "context_with_next_sentence": true
    },
    {
        "source_sentence": "　普為諸眾生，　　勤求於大法，　亦不為己身，　　及以五欲樂。",
        "from": "T09n0262_004:0034c21_0",
        "context_with_next_sentence": true
    },
    {
        "source_sentence": "　故為大國王，　　勤求獲此法，　遂致得成佛，　　今故為汝說。」",
        "from": "T09n0262_004:0034c23_0",
        "context_with_next_sentence": true
    },
    {
        "source_sentence": "佛告諸比丘：「爾時王者，則我身是；時仙人者，今提婆達多是。",
        "from": "T09n0262_004:0034c25_0",
        "context_with_next_sentence": true
    },
    {
        "source_sentence": "由提婆達多善知識故，令我具足六波羅蜜，慈悲喜捨，三十二相，八十種好，紫磨金色，十力、四無所畏、四攝法、十八不共神通道力，成等正覺，廣度眾生，皆因提婆達多善知識故。」",
        "from": "T09n0262_004:0034c26_1",
        "context_with_next_sentence": true
    },
    {
        "source_sentence": "告諸四眾：「提婆達多却後過無量劫，當得成佛，號曰天王如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T09n0262_004:0035a01_2",
        "context_with_next_sentence": true
    },
    {
        "source_sentence": "世界名天道。",
        "from": "T09n0262_004:0035a04_3",
        "context_with_next_sentence": true
    },
    {
        "source_sentence": "時天王佛住世二十中劫，廣為眾生說於妙法，恒河沙眾生得阿羅漢果，無量眾生發緣覺心，恒河沙眾生發無上道心，得無生忍，至不退轉。",
        "from": "T09n0262_004:0035a04_4",
        "context_with_next_sentence": true
    },
    {
        "source_sentence": "時天王佛般涅槃後，正法住世二十中劫。",
        "from": "T09n0262_004:0035a08_5",
        "context_with_next_sentence": true
    },
    {
        "source_sentence": "全身舍利起七寶塔，高六十由旬，縱廣四十由旬，諸天人民，悉以雜華、末香、燒香、塗香，衣服、瓔珞、幢幡、寶蓋，伎樂、歌頌，禮拜供養七寶妙塔。",
        "from": "T09n0262_004:0035a09_6",
        "context_with_next_sentence": true
    },
    {
        "source_sentence": "無量眾生得阿羅漢果，無量眾生悟辟支佛，不可思議眾生發菩提心，至不退轉。」",
        "from": "T09n0262_004:0035a12_7",
        "context_with_next_sentence": true
    },
    {
        "source_sentence": "佛告諸比丘：「未來世中，若有善男子、善女人，聞妙法華經提婆達多品，淨心信敬不生疑惑者，不墮地獄、餓鬼、畜生，生十方佛前，所生之處，常聞此經。",
        "from": "T09n0262_004:0035a14_8",
        "context_with_next_sentence": true
    },
    {
        "source_sentence": "若生人天中，受勝妙樂，若在佛前，蓮華化生。」",
        "from": "T09n0262_004:0035a17_9",
        "context_with_next_sentence": true
    },
    {
        "source_sentence": "於時下方多寶世尊所從菩薩，名曰智積，白多寶佛：「當還本土。」",
        "from": "T09n0262_004:0035a18_10",
        "context_with_next_sentence": true
    },
    {
        "source_sentence": "釋迦牟尼佛告智積曰：「善男子！",
        "from": "T09n0262_004:0035a20_11",
        "context_with_next_sentence": true
    },
    {
        "source_sentence": "且待須臾。",
        "from": "T09n0262_004:0035a20_12",
        "context_with_next_sentence": true
    },
    {
        "source_sentence": "此有菩薩，名文殊師利，可與相見，論說妙法，可還本土。」",
        "from": "T09n0262_004:0035a21_13",
        "context_with_next_sentence": true
    },
    {
        "source_sentence": "爾時文殊師利，坐千葉蓮華，大如車輪——俱來菩薩亦坐寶蓮華——從於大海娑竭羅龍宮自然踊出，住虛空中，詣靈鷲山，從蓮華下，至於佛所，頭面敬禮二世尊足。",
        "from": "T09n0262_004:0035a22_14",
        "context_with_next_sentence": true
    },
    {
        "source_sentence": "修敬已畢，往智積所，共相慰問，却坐一面。",
        "from": "T09n0262_004:0035a26_15",
        "context_with_next_sentence": true
    },
    {
        "source_sentence": "智積菩薩問文殊師利：「仁往龍宮，所化眾生，其數幾何？」",
        "from": "T09n0262_004:0035a27_16",
        "context_with_next_sentence": true
    },
    {
        "source_sentence": "文殊師利言：「其數無量，不可稱計，非口所宣，非心所測，且待須臾，自當有證。」",
        "from": "T09n0262_004:0035a28_17",
        "context_with_next_sentence": true
    },
    {
        "source_sentence": "所言未竟，無數菩薩坐寶蓮華，從海踊出，詣靈鷲山，住在虛空。",
        "from": "T09n0262_004:0035b01_18",
        "context_with_next_sentence": true
    },
    {
        "source_sentence": "此諸菩薩，皆是文殊師利之所化度，具菩薩行，皆共論說六波羅蜜。",
        "from": "T09n0262_004:0035b03_19",
        "context_with_next_sentence": true
    },
    {
        "source_sentence": "本聲聞人，在虛空中說聲聞行，今皆修行大乘空義。",
        "from": "T09n0262_004:0035b04_20",
        "context_with_next_sentence": true
    },
    {
        "source_sentence": "文殊師利謂智積曰：「於海教化，其事如是。」",
        "from": "T09n0262_004:0035b05_21",
        "context_with_next_sentence": true
    },
    {
        "source_sentence": "爾時智積菩薩，以偈讚曰：「大智德勇健，　　化度無量眾，　今此諸大會，　　及我皆已見。",
        "from": "T09n0262_004:0035b06_22",
        "context_with_next_sentence": true
    },
    {
        "source_sentence": "　演暢實相義，　　開闡一乘法，　廣導諸眾生，　　令速成菩提。」",
        "from": "T09n0262_004:0035b10_0",
        "context_with_next_sentence": true
    },
    {
        "source_sentence": "文殊師利言：「我於海中，唯常宣說妙法華經。」",
        "from": "T09n0262_004:0035b12_0",
        "context_with_next_sentence": true
    },
    {
        "source_sentence": "智積問文殊師利言：「此經甚深微妙，諸經中寶，世所希有。",
        "from": "T09n0262_004:0035b13_1",
        "context_with_next_sentence": true
    },
    {
        "source_sentence": "頗有眾生，勤加精進，修行此經，速得佛不？」",
        "from": "T09n0262_004:0035b14_2",
        "context_with_next_sentence": true
    },
    {
        "source_sentence": "文殊師利言：「有娑竭羅龍王女，年始八歲，智慧利根，善知眾生諸根行業，得陀羅尼，諸佛所說甚深祕藏，悉能受持。",
        "from": "T09n0262_004:0035b15_3",
        "context_with_next_sentence": true
    },
    {
        "source_sentence": "深入禪定，了達諸法，於剎那頃發菩提心，得不退轉，辯才無礙。",
        "from": "T09n0262_004:0035b18_4",
        "context_with_next_sentence": true
    },
    {
        "source_sentence": "慈念眾生、猶如赤子，功德具足，心念口演，微妙廣大，慈悲仁讓，志意和雅，能至菩提。」",
        "from": "T09n0262_004:0035b19_5",
        "context_with_next_sentence": true
    },
    {
        "source_sentence": "智積菩薩言：「我見釋迦如來，於無量劫難行苦行，積功累德，求菩提道，未曾止息。",
        "from": "T09n0262_004:0035b21_6",
        "context_with_next_sentence": true
    },
    {
        "source_sentence": "觀三千大千世界，乃至無有如芥子許非是菩薩捨身命處，為眾生故，然後乃得成菩提道。",
        "from": "T09n0262_004:0035b23_7",
        "context_with_next_sentence": true
    },
    {
        "source_sentence": "不信此女於須臾頃、便成正覺。」",
        "from": "T09n0262_004:0035b25_8",
        "context_with_next_sentence": true
    },
    {
        "source_sentence": "言論未訖，時龍王女忽現於前，頭面禮敬，却住一面，以偈讚曰：「深達罪福相，　　遍照於十方，　微妙淨法身，　　具相三十二，　以八十種好，　　用莊嚴法身。",
        "from": "T09n0262_004:0035b26_9",
        "context_with_next_sentence": true
    },
    {
        "source_sentence": "　天人所戴仰，　　龍神咸恭敬，　一切眾生類，　　無不宗奉者。",
        "from": "T09n0262_004:0035c02_0",
        "context_with_next_sentence": true
    },
    {
        "source_sentence": "　又聞成菩提，　　唯佛當證知，　我闡大乘教，　　度脫苦眾生。」",
        "from": "T09n0262_004:0035c04_0",
        "context_with_next_sentence": true
    },
    {
        "source_sentence": "時舍利弗語龍女言：「汝謂不久得無上道，是事難信。",
        "from": "T09n0262_004:0035c06_0",
        "context_with_next_sentence": true
    },
    {
        "source_sentence": "所以者何？",
        "from": "T09n0262_004:0035c07_1",
        "context_with_next_sentence": true
    },
    {
        "source_sentence": "女身垢穢，非是法器，云何能得無上菩提。",
        "from": "T09n0262_004:0035c07_2",
        "context_with_next_sentence": true
    },
    {
        "source_sentence": "佛道懸曠，經無量劫勤苦積行，具修諸度，然後乃成。",
        "from": "T09n0262_004:0035c08_3",
        "context_with_next_sentence": true
    },
    {
        "source_sentence": "又女人身猶有五障：一者、不得作梵天王，二者、帝釋，三者、魔王，四者、轉輪聖王，五者、佛身。",
        "from": "T09n0262_004:0035c09_4",
        "context_with_next_sentence": true
    },
    {
        "source_sentence": "云何女身速得成佛？」",
        "from": "T09n0262_004:0035c11_5",
        "context_with_next_sentence": true
    },
    {
        "source_sentence": "爾時龍女有一寶珠，價直三千大千世界，持以上佛。",
        "from": "T09n0262_004:0035c12_6",
        "context_with_next_sentence": true
    },
    {
        "source_sentence": "佛即受之。",
        "from": "T09n0262_004:0035c13_7",
        "context_with_next_sentence": true
    },
    {
        "source_sentence": "龍女謂智積菩薩、尊者舍利弗言：「我獻寶珠，世尊納受，是事疾不？」",
        "from": "T09n0262_004:0035c13_8",
        "context_with_next_sentence": true
    },
    {
        "source_sentence": "答言：「甚疾。」",
        "from": "T09n0262_004:0035c15_9",
        "context_with_next_sentence": true
    },
    {
        "source_sentence": "女言：「以汝神力，觀我成佛，復速於此。」",
        "from": "T09n0262_004:0035c15_10",
        "context_with_next_sentence": true
    },
    {
        "source_sentence": "當時眾會，皆見龍女忽然之間變成男子，具菩薩行，即往南方無垢世界，坐寶蓮華，成等正覺，三十二相、八十種好，普為十方一切眾生演說妙法。",
        "from": "T09n0262_004:0035c16_11",
        "context_with_next_sentence": true
    },
    {
        "source_sentence": "爾時娑婆世界，菩薩、聲聞、天龍八部、人與非人，皆遙見彼龍女成佛，普為時會人天說法，心大歡喜，悉遙敬禮。",
        "from": "T09n0262_004:0035c19_12",
        "context_with_next_sentence": true
    },
    {
        "source_sentence": "無量眾生，聞法解悟，得不退轉；無量眾生，得受道記。",
        "from": "T09n0262_004:0035c22_13",
        "context_with_next_sentence": true
    },
    {
        "source_sentence": "無垢世界，六反震動；娑婆世界，三千眾生住不退地，三千眾生發菩提心而得受記。",
        "from": "T09n0262_004:0035c23_14",
        "context_with_next_sentence": true
    },
    {
        "source_sentence": "智積菩薩及舍利弗，一切眾會，默然信受。",
        "from": "T09n0262_004:0035c25_15",
        "context_with_next_sentence": true
    },
    {
        "source_sentence": "妙法蓮華經勸持品第十三",
        "from": "T09n0262_004:0035c27_0",
        "context_with_next_sentence": true
    },
    {
        "source_sentence": "爾時藥王菩薩摩訶薩及大樂說菩薩摩訶薩，與二萬菩薩眷屬俱，皆於佛前作是誓言：「唯願世尊不以為慮。",
        "from": "T09n0262_004:0035c28_0",
        "context_with_next_sentence": true
    },
    {
        "source_sentence": "我等於佛滅後，當奉持、讀誦、說此經典。",
        "from": "T09n0262_004:0036a01_1",
        "context_with_next_sentence": true
    },
    {
        "source_sentence": "後惡世眾生，善根轉少，多增上慢，貪利供養，增不善根，遠離解脫。",
        "from": "T09n0262_004:0036a02_2",
        "context_with_next_sentence": true
    },
    {
        "source_sentence": "雖難可教化，我等當起大忍力，讀誦此經，持說、書寫、種種供養，不惜身命。」",
        "from": "T09n0262_004:0036a04_3",
        "context_with_next_sentence": true
    },
    {
        "source_sentence": "爾時眾中五百阿羅漢得受記者、白佛言：「世尊！",
        "from": "T09n0262_004:0036a05_4",
        "context_with_next_sentence": true
    },
    {
        "source_sentence": "我等亦自誓願，於異國土、廣說此經。」",
        "from": "T09n0262_004:0036a06_5",
        "context_with_next_sentence": true
    },
    {
        "source_sentence": "復有學、無學八千人、得受記者，從座而起，合掌向佛作是誓言：「世尊！",
        "from": "T09n0262_004:0036a07_6",
        "context_with_next_sentence": true
    },
    {
        "source_sentence": "我等亦當於他國土廣說此經。",
        "from": "T09n0262_004:0036a09_7",
        "context_with_next_sentence": true
    },
    {
        "source_sentence": "所以者何？",
        "from": "T09n0262_004:0036a10_8",
        "context_with_next_sentence": true
    },
    {
        "source_sentence": "是娑婆國中，人多弊惡，懷增上慢，功德淺薄、瞋濁諂曲，心不實故。」",
        "from": "T09n0262_004:0036a10_9",
        "context_with_next_sentence": true
    },
    {
        "source_sentence": "爾時佛姨母摩訶波闍波提比丘尼，與學、無學比丘尼六千人俱，從座而起，一心合掌，瞻仰尊顏，目不暫捨。",
        "from": "T09n0262_004:0036a12_10",
        "context_with_next_sentence": true
    },
    {
        "source_sentence": "於時世尊告憍曇彌：「何故憂色而視如來，汝心將無謂我不說汝名，授阿耨多羅三藐三菩提記耶？",
        "from": "T09n0262_004:0036a14_11",
        "context_with_next_sentence": true
    },
    {
        "source_sentence": "憍曇彌！",
        "from": "T09n0262_004:0036a16_12",
        "context_with_next_sentence": true
    },
    {
        "source_sentence": "我先總說一切聲聞皆已授記，今汝欲知記者，將來之世，當於六萬八千億諸佛法中為大法師，及六千學、無學比丘尼俱為法師。",
        "from": "T09n0262_004:0036a17_13",
        "context_with_next_sentence": true
    },
    {
        "source_sentence": "汝如是漸漸具菩薩道，當得作佛，號一切眾生喜見如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T09n0262_004:0036a20_14",
        "context_with_next_sentence": true
    },
    {
        "source_sentence": "憍曇彌！",
        "from": "T09n0262_004:0036a23_0",
        "context_with_next_sentence": true
    },
    {
        "source_sentence": "是一切眾生喜見佛及六千菩薩，轉次授記得阿耨多羅三藐三菩提。」",
        "from": "T09n0262_004:0036a23_1",
        "context_with_next_sentence": true
    },
    {
        "source_sentence": "爾時羅睺羅母耶輸陀羅比丘尼作是念：「世尊於授記中，獨不說我名。」",
        "from": "T09n0262_004:0036a24_2",
        "context_with_next_sentence": true
    },
    {
        "source_sentence": "佛告耶輸陀羅：「汝於來世百千萬億諸佛法中修菩薩行，為大法師，漸具佛道。",
        "from": "T09n0262_004:0036a26_3",
        "context_with_next_sentence": true
    },
    {
        "source_sentence": "於善國中當得作佛，號具足千萬光相如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T09n0262_004:0036a28_4",
        "context_with_next_sentence": true
    },
    {
        "source_sentence": "佛壽無量阿僧祇劫。」",
        "from": "T09n0262_004:0036b01_5",
        "context_with_next_sentence": true
    },
    {
        "source_sentence": "爾時摩訶波闍波提比丘尼及耶輸陀羅比丘尼，并其眷屬，皆大歡喜，得未曾有，即於佛前而說偈言：「世尊導師，　　安隱天人，　　我等聞記，　心安具足。」",
        "from": "T09n0262_004:0036b02_6",
        "context_with_next_sentence": true
    },
    {
        "source_sentence": "諸比丘尼說是偈已，白佛言：「世尊！",
        "from": "T09n0262_004:0036b07_0",
        "context_with_next_sentence": true
    },
    {
        "source_sentence": "我等亦能於他方國土廣宣此經。」",
        "from": "T09n0262_004:0036b07_1",
        "context_with_next_sentence": true
    },
    {
        "source_sentence": "爾時世尊視八十萬億那由他諸菩薩摩訶薩。",
        "from": "T09n0262_004:0036b08_2",
        "context_with_next_sentence": true
    },
    {
        "source_sentence": "是諸菩薩——皆是阿惟越致，轉不退法輪，得諸陀羅尼——即從座起，至於佛前，一心合掌，而作是念：「若世尊告勅我等持說此經者，當如佛教，廣宣斯法。」",
        "from": "T09n0262_004:0036b09_3",
        "context_with_next_sentence": true
    },
    {
        "source_sentence": "復作是念：「佛今默然，不見告勅，我當云何？」",
        "from": "T09n0262_004:0036b13_4",
        "context_with_next_sentence": true
    },
    {
        "source_sentence": "時諸菩薩敬順佛意，并欲自滿本願，便於佛前，作師子吼而發誓言：「世尊！",
        "from": "T09n0262_004:0036b14_5",
        "context_with_next_sentence": true
    },
    {
        "source_sentence": "我等於如來滅後，周旋往返十方世界，能令眾生書寫此經，受持、讀誦，解說其義，如法修行，正憶念，皆是佛之威力。",
        "from": "T09n0262_004:0036b15_6",
        "context_with_next_sentence": true
    },
    {
        "source_sentence": "唯願世尊，在於他方遙見守護。」",
        "from": "T09n0262_004:0036b18_7",
        "context_with_next_sentence": true
    },
    {
        "source_sentence": "即時諸菩薩俱同發聲、而說偈言：「唯願不為慮，　　於佛滅度後，　恐怖惡世中，　　我等當廣說。",
        "from": "T09n0262_004:0036b19_8",
        "context_with_next_sentence": true
    },
    {
        "source_sentence": "　有諸無智人，　　惡口罵詈等，　及加刀杖者，　　我等皆當忍。",
        "from": "T09n0262_004:0036b23_0",
        "context_with_next_sentence": true
    },
    {
        "source_sentence": "　惡世中比丘，　　邪智心諂曲，　未得謂為得，　　我慢心充滿。",
        "from": "T09n0262_004:0036b25_0",
        "context_with_next_sentence": true
    },
    {
        "source_sentence": "　或有阿練若，　　納衣在空閑，　自謂行真道，　　輕賤人間者。",
        "from": "T09n0262_004:0036b27_0",
        "context_with_next_sentence": true
    },
    {
        "source_sentence": "　貪著利養故，　　與白衣說法，　為世所恭敬，　　如六通羅漢。",
        "from": "T09n0262_004:0036b29_0",
        "context_with_next_sentence": true
    },
    {
        "source_sentence": "　是人懷惡心，　　常念世俗事，　假名阿練若，　　好出我等過，　而作如是言：　　『此諸比丘等，　為貪利養故，　　說外道論議；　自作此經典，　　誑惑世間人，　為求名聞故，　　分別於是經。』",
        "from": "T09n0262_004:0036c01_0",
        "context_with_next_sentence": true
    },
    {
        "source_sentence": "　常在大眾中，　　欲毀我等故，　向國王大臣，　　婆羅門居士，　及餘比丘眾，　　誹謗說我惡，　謂是邪見人，　　說外道論議。",
        "from": "T09n0262_004:0036c07_0",
        "context_with_next_sentence": true
    },
    {
        "source_sentence": "　我等敬佛故，　　悉忍是諸惡。",
        "from": "T09n0262_004:0036c11_0",
        "context_with_next_sentence": true
    },
    {
        "source_sentence": "　為斯所輕言，　　汝等皆是佛，　如此輕慢言，　　皆當忍受之。",
        "from": "T09n0262_004:0036c12_0",
        "context_with_next_sentence": true
    },
    {
        "source_sentence": "　濁劫惡世中，　　多有諸恐怖，　惡鬼入其身，　　罵詈毀辱我。",
        "from": "T09n0262_004:0036c14_0",
        "context_with_next_sentence": true
    },
    {
        "source_sentence": "　我等敬信佛，　　當著忍辱鎧，　為說是經故，　　忍此諸難事。",
        "from": "T09n0262_004:0036c16_0",
        "context_with_next_sentence": true
    },
    {
        "source_sentence": "　我不愛身命，　　但惜無上道，　我等於來世，　　護持佛所囑，　世尊自當知。",
        "from": "T09n0262_004:0036c18_0",
        "context_with_next_sentence": true
    },
    {
        "source_sentence": "　　濁世惡比丘，　不知佛方便，　　隨宜所說法，　惡口而顰蹙，　　數數見擯出，　遠離於塔寺。",
        "from": "T09n0262_004:0036c20_1",
        "context_with_next_sentence": true
    },
    {
        "source_sentence": "　　如是等眾惡，　念佛告勅故，　　皆當忍是事。",
        "from": "T09n0262_004:0036c23_2",
        "context_with_next_sentence": true
    },
    {
        "source_sentence": "　諸聚落城邑，　　其有求法者，　我皆到其所，　　說佛所囑法。",
        "from": "T09n0262_004:0036c25_0",
        "context_with_next_sentence": true
    },
    {
        "source_sentence": "　我是世尊使，　　處眾無所畏，　我當善說法，　　願佛安隱住。",
        "from": "T09n0262_004:0036c27_0",
        "context_with_next_sentence": true
    },
    {
        "source_sentence": "　我於世尊前，　　諸來十方佛，　發如是誓言，　　佛自知我心。」",
        "from": "T09n0262_004:0036c29_0",
        "context_with_next_sentence": true
    },
    {
        "source_sentence": "妙法蓮華經卷第四",
        "from": "T09n0262_004:0037a02_0",
        "context_with_next_sentence": false
    }
]