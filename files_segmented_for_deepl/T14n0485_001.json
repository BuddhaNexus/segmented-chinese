[
    {
        "source_sentence": "無所有菩薩經卷第一",
        "from": "T14n0485_001:0673a22_0",
        "context_with_next_sentence": true
    },
    {
        "source_sentence": "隋天竺三藏闍那崛多等譯",
        "from": "T14n0485_001:0673a24_0",
        "context_with_next_sentence": true
    },
    {
        "source_sentence": "如是我聞：一時，婆伽婆住王舍城毘富羅山中，與大比丘眾滿足百千人俱。",
        "from": "T14n0485_001:0673a25_0",
        "context_with_next_sentence": true
    },
    {
        "source_sentence": "復有百千諸菩薩眾，及比丘尼、諸優婆塞及優婆夷、天、龍、夜叉、乾闥婆、緊那羅、摩睺羅、伽迦樓羅等。",
        "from": "T14n0485_001:0673a26_1",
        "context_with_next_sentence": true
    },
    {
        "source_sentence": "復有欲界諸天子、色界淨居諸天子等，圍遶在前而為說法。",
        "from": "T14n0485_001:0673a28_2",
        "context_with_next_sentence": true
    },
    {
        "source_sentence": "爾時，眾中有一菩薩，名無所有，在彼會坐。",
        "from": "T14n0485_001:0673b02_0",
        "context_with_next_sentence": true
    },
    {
        "source_sentence": "然彼眾中有諸菩薩，心懷疑惑，悔作惡者、住顛倒者、有業障者、有法障者，及諸眾生為障所障不能問佛。",
        "from": "T14n0485_001:0673b02_1",
        "context_with_next_sentence": true
    },
    {
        "source_sentence": "然彼欲為彼等眾生淨業障故，欲問世尊：「觀此諸眾，多有菩薩欲悔先惡，而心焦惱不能聽法。",
        "from": "T14n0485_001:0673b05_2",
        "context_with_next_sentence": true
    },
    {
        "source_sentence": "復見菩薩，心不悔惱能一心聽，觀彼心行多有苦惱，多有憂患多有穢雜，多生老死憂悲苦惱，多怨憎會多愛別離，當欲成就阿耨多羅三藐三菩提，而為如是等無量纏縛。",
        "from": "T14n0485_001:0673b07_3",
        "context_with_next_sentence": true
    },
    {
        "source_sentence": "云何當於阿僧祇劫行菩薩行？",
        "from": "T14n0485_001:0673b11_4",
        "context_with_next_sentence": true
    },
    {
        "source_sentence": "既自有縛，云何當能解眾生縛？」",
        "from": "T14n0485_001:0673b12_0",
        "context_with_next_sentence": true
    },
    {
        "source_sentence": "爾時，無所有菩薩如是念已，即自思惟：「若世尊教聽我請問，為於此眾一切眾生，作惡疑悔令遠離故。」",
        "from": "T14n0485_001:0673b12_1",
        "context_with_next_sentence": true
    },
    {
        "source_sentence": "爾時，世尊知無所有菩薩摩訶薩并及彼等諸菩薩眾心所念已，告無所有菩薩摩訶薩言：「汝無所有！",
        "from": "T14n0485_001:0673b16_0",
        "context_with_next_sentence": true
    },
    {
        "source_sentence": "我亦不為諸菩薩說有染有著有縛有繫有犯犯處。",
        "from": "T14n0485_001:0673b18_1",
        "context_with_next_sentence": true
    },
    {
        "source_sentence": "所以者何？",
        "from": "T14n0485_001:0673b19_2",
        "context_with_next_sentence": true
    },
    {
        "source_sentence": "一切著處，一切染處，一切縛處，一切障處，一切犯處，欲令超越遠離諸相，行不和合，諸法不雜，不可得故，證阿耨多羅三藐三菩提。",
        "from": "T14n0485_001:0673b19_3",
        "context_with_next_sentence": true
    },
    {
        "source_sentence": "如是一切諸法不縛，諸法不染，諸法不著，不繫不障，不犯不得，是故當成一切種智。",
        "from": "T14n0485_001:0673b22_4",
        "context_with_next_sentence": true
    },
    {
        "source_sentence": "善男子！",
        "from": "T14n0485_001:0673b24_5",
        "context_with_next_sentence": true
    },
    {
        "source_sentence": "有一切智發心之處不得眾生，於彼處中無法可縛可染可著可繫可障可犯可得可知處所，汝無所有！",
        "from": "T14n0485_001:0673b24_6",
        "context_with_next_sentence": true
    },
    {
        "source_sentence": "汝應當為諸菩薩問。",
        "from": "T14n0485_001:0673b27_7",
        "context_with_next_sentence": true
    },
    {
        "source_sentence": "如諸菩薩摩訶薩等不倦不污無著無縛無障虛空，離虛空想無有障礙，於阿耨多羅三藐三菩提速成就故，於一切處當為開顯。」",
        "from": "T14n0485_001:0673b27_8",
        "context_with_next_sentence": true
    },
    {
        "source_sentence": "爾時，無所有菩薩既為如來教請加持，及己智力於多佛所種善根故，能於般若波羅蜜中無有疑惑，隱身不現而無所著。",
        "from": "T14n0485_001:0673c02_0",
        "context_with_next_sentence": true
    },
    {
        "source_sentence": "欲為攝化諸菩薩故，而復欲顯諸福德故，復為著心諸眾生等，為取著覆行在於相，遠善知識為惡知識之所攝取諸菩薩輩，知一切法皆不可得，欲令無著、欲令覺故，即以無量種種名花，或水陸生或金銀花，普散佛上。",
        "from": "T14n0485_001:0673c04_1",
        "context_with_next_sentence": true
    },
    {
        "source_sentence": "以精誠意歡喜勝妙無有缺減，令諸眾生生歡喜故，讚歎世尊。",
        "from": "T14n0485_001:0673c09_2",
        "context_with_next_sentence": true
    },
    {
        "source_sentence": "以偈問曰：「菩薩遊何處？",
        "from": "T14n0485_001:0673c11_3",
        "context_with_next_sentence": true
    },
    {
        "source_sentence": "　　何者是父母？",
        "from": "T14n0485_001:0673c12_4",
        "context_with_next_sentence": true
    },
    {
        "source_sentence": "　住止於何處？",
        "from": "T14n0485_001:0673c13_0",
        "context_with_next_sentence": true
    },
    {
        "source_sentence": "　　何等為眷屬？」",
        "from": "T14n0485_001:0673c13_1",
        "context_with_next_sentence": true
    },
    {
        "source_sentence": "爾時，世尊即以偈頌報彼無所有菩薩言：「勇猛空遊處，　　般若母佛父，　佛塔為住處，　　諸菩薩眷屬，　遊六波羅蜜，　　菩提心父母，　三昧為住處，　　諸福為眷屬。」",
        "from": "T14n0485_001:0673c14_0",
        "context_with_next_sentence": true
    },
    {
        "source_sentence": "爾時，無所有菩薩從佛世尊聞此偈已，歡喜隨順。",
        "from": "T14n0485_001:0673c19_0",
        "context_with_next_sentence": true
    },
    {
        "source_sentence": "復以偈頌問世尊曰：「善能說此言，　　一切智無礙，　隨喜於此言，　　復問人中上。",
        "from": "T14n0485_001:0673c20_1",
        "context_with_next_sentence": true
    },
    {
        "source_sentence": "　以何為因緣？",
        "from": "T14n0485_001:0673c23_0",
        "context_with_next_sentence": true
    },
    {
        "source_sentence": "　　用何方便智？",
        "from": "T14n0485_001:0673c23_1",
        "context_with_next_sentence": true
    },
    {
        "source_sentence": "　觸證於何法？",
        "from": "T14n0485_001:0673c24_0",
        "context_with_next_sentence": true
    },
    {
        "source_sentence": "　　當覺知云何？」",
        "from": "T14n0485_001:0673c24_1",
        "context_with_next_sentence": true
    },
    {
        "source_sentence": "爾時，世尊以偈報彼無所有菩薩言：「勇猛菩提緣，　　方便攝眾生，　證諸法空已，　　智者覺菩提。」",
        "from": "T14n0485_001:0673c25_0",
        "context_with_next_sentence": true
    },
    {
        "source_sentence": "爾時，無所有菩薩聞此偈已，歡喜隨順，以偈稱讚。",
        "from": "T14n0485_001:0673c28_0",
        "context_with_next_sentence": true
    },
    {
        "source_sentence": "而復問曰：「善能說此言，　　一切智無礙，　隨喜於此言，　　復問人中上。",
        "from": "T14n0485_001:0673c29_1",
        "context_with_next_sentence": true
    },
    {
        "source_sentence": "　何故不墮惡？",
        "from": "T14n0485_001:0674a03_0",
        "context_with_next_sentence": true
    },
    {
        "source_sentence": "　　大熾可畏處，　捨一切惡處，　　速至於善處。」",
        "from": "T14n0485_001:0674a03_1",
        "context_with_next_sentence": true
    },
    {
        "source_sentence": "爾時，世尊以偈報言：「不造一切罪，　　是故捨惡處；　恒常為法行，　　是故至善處。」",
        "from": "T14n0485_001:0674a05_0",
        "context_with_next_sentence": true
    },
    {
        "source_sentence": "爾時，無所有菩薩聞此偈已，隨喜稱讚。",
        "from": "T14n0485_001:0674a08_0",
        "context_with_next_sentence": true
    },
    {
        "source_sentence": "而復問曰：「善說此語言，　　一切智無礙，　隨喜於此言，　　復問人中上。",
        "from": "T14n0485_001:0674a08_1",
        "context_with_next_sentence": true
    },
    {
        "source_sentence": "　云何彼多罪，　　無智處造作，　一切能速滅，　　盡滅無遺餘？」",
        "from": "T14n0485_001:0674a12_0",
        "context_with_next_sentence": true
    },
    {
        "source_sentence": "爾時，世尊復以偈頌報彼無所有菩薩言：「眾生求解脫，　　此等願菩提，　菩提不得故，　　諸罪皆滅盡。」",
        "from": "T14n0485_001:0674a14_0",
        "context_with_next_sentence": true
    },
    {
        "source_sentence": "爾時，無所有菩薩聞此偈已，隨順歡喜。",
        "from": "T14n0485_001:0674a17_0",
        "context_with_next_sentence": true
    },
    {
        "source_sentence": "復以偈頌而復問曰：「善能說此言，　　一切智無礙，　隨喜於此言，　　復問人中上。",
        "from": "T14n0485_001:0674a17_1",
        "context_with_next_sentence": true
    },
    {
        "source_sentence": "　云何諸愛著，　　流轉煩惱苦，　成就菩提時，　　皆盡無有餘？」",
        "from": "T14n0485_001:0674a21_0",
        "context_with_next_sentence": true
    },
    {
        "source_sentence": "爾時，世尊以偈報言：「常樂我淨處，　　顛倒取虛空，　如實真覺已，　　渴愛皆當盡。",
        "from": "T14n0485_001:0674a23_0",
        "context_with_next_sentence": true
    },
    {
        "source_sentence": "　無我慢渴愛，　　取等如虛空，　不住於內外，　　彼等無得處。」",
        "from": "T14n0485_001:0674a26_0",
        "context_with_next_sentence": true
    },
    {
        "source_sentence": "爾時，無所有菩薩隨喜此偈，而復稱讚。",
        "from": "T14n0485_001:0674a28_0",
        "context_with_next_sentence": true
    },
    {
        "source_sentence": "以偈問曰：「善能說此言，　　一切智無礙，　隨喜於此言，　　復問人中上。",
        "from": "T14n0485_001:0674a28_1",
        "context_with_next_sentence": true
    },
    {
        "source_sentence": "　當作何業已，　　彼種子云何？",
        "from": "T14n0485_001:0674b03_0",
        "context_with_next_sentence": true
    },
    {
        "source_sentence": "　彼等多有財，　　恒常無有盡，　復能施一切，　　捨施無慳悋，　身肉財頭等，　　彼皆悉能捨。」",
        "from": "T14n0485_001:0674b04_0",
        "context_with_next_sentence": true
    },
    {
        "source_sentence": "爾時，世尊聞此問已，為無所有而為解釋，復說偈言：「恒常於三寶，　　供養不疲倦，　若復斷世間，　　彼智者供養，　所發菩提心，　　為樂眾生故。",
        "from": "T14n0485_001:0674b07_0",
        "context_with_next_sentence": true
    },
    {
        "source_sentence": "　彼荷擔菩提，　　為他說受用，　一切一切智，　　為與眾生說，　是故彼有財，　　一切時無盡。",
        "from": "T14n0485_001:0674b12_0",
        "context_with_next_sentence": true
    },
    {
        "source_sentence": "　作如是業已，　　種如是子已，　一切所生處，　　福饒多有財。",
        "from": "T14n0485_001:0674b15_0",
        "context_with_next_sentence": true
    },
    {
        "source_sentence": "　若麁若細食，　　飲已淨如法，　若得新衣服，　　先他後自著，　是故生生中，　　一切具足勝，　不加用功力，　　而得無盡財。",
        "from": "T14n0485_001:0674b17_0",
        "context_with_next_sentence": true
    },
    {
        "source_sentence": "　是故一切施，　　捨施無慳悋，　身肉及與頭，　　彼等無不施。」",
        "from": "T14n0485_001:0674b21_0",
        "context_with_next_sentence": true
    },
    {
        "source_sentence": "爾時，無所有菩薩聞此偈已，隨喜稱歎。",
        "from": "T14n0485_001:0674b23_0",
        "context_with_next_sentence": true
    },
    {
        "source_sentence": "復以偈問：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0674b23_1",
        "context_with_next_sentence": true
    },
    {
        "source_sentence": "　云何離熱惱，　　身口及與意？",
        "from": "T14n0485_001:0674b27_0",
        "context_with_next_sentence": true
    },
    {
        "source_sentence": "　云何有上色，　　無垢最清淨？」",
        "from": "T14n0485_001:0674b28_0",
        "context_with_next_sentence": true
    },
    {
        "source_sentence": "爾時，世尊復為敷演而說偈言：「受齋戒無闕，　　常說空無缺，　知一切皆空，　　忍諸打罵辱，　身口及與意，　　是故無熱惱，　當得最上色，　　一切眾生愛。」",
        "from": "T14n0485_001:0674b29_0",
        "context_with_next_sentence": true
    },
    {
        "source_sentence": "「略說一切善語中，　　一切諸問解釋中，　彼等云何堅精進？",
        "from": "T14n0485_001:0674c05_0",
        "context_with_next_sentence": true
    },
    {
        "source_sentence": "　　於一切處不違背，　彼云何得有諸乘？",
        "from": "T14n0485_001:0674c06_1",
        "context_with_next_sentence": true
    },
    {
        "source_sentence": "　　若在世間及出世。」",
        "from": "T14n0485_001:0674c07_2",
        "context_with_next_sentence": true
    },
    {
        "source_sentence": "爾時，世尊以偈報言：「作事不怯弱，　　分別心行中，　故精進及智，　　所生中常有。」",
        "from": "T14n0485_001:0674c08_0",
        "context_with_next_sentence": true
    },
    {
        "source_sentence": "爾時，無所有菩薩，復以偈頌，問世尊曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0674c11_0",
        "context_with_next_sentence": true
    },
    {
        "source_sentence": "　彼云何有智，　　世間中決定？",
        "from": "T14n0485_001:0674c14_0",
        "context_with_next_sentence": true
    },
    {
        "source_sentence": "　彼云何有力，　　眾生無能伏？」",
        "from": "T14n0485_001:0674c15_0",
        "context_with_next_sentence": true
    },
    {
        "source_sentence": "爾時，世尊以偈報言：「常問諸佛法，　　不誹謗諸法，　求諸巧方便，　　故彼有上智。",
        "from": "T14n0485_001:0674c16_0",
        "context_with_next_sentence": true
    },
    {
        "source_sentence": "　五種味常施，　　施眾生無畏，　是故彼有力，　　眾生無能伏。」",
        "from": "T14n0485_001:0674c19_0",
        "context_with_next_sentence": true
    },
    {
        "source_sentence": "爾時，無所有菩薩以偈問曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0674c21_0",
        "context_with_next_sentence": true
    },
    {
        "source_sentence": "　彼云何勝色，　　於世間最上？",
        "from": "T14n0485_001:0674c24_0",
        "context_with_next_sentence": true
    },
    {
        "source_sentence": "　云何得長壽，　　多百億數歲？」",
        "from": "T14n0485_001:0674c25_0",
        "context_with_next_sentence": true
    },
    {
        "source_sentence": "爾時，世尊以偈報言：「若聞虛實過，　　不傳向他說，　常讚歎三寶，　　名聞至十方，　不惱諸眾生，　　不隨喜殺者，　是故得長壽，　　多百億數歲。」",
        "from": "T14n0485_001:0674c26_0",
        "context_with_next_sentence": true
    },
    {
        "source_sentence": "爾時，無所有菩薩復以偈問於世尊曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0675a02_0",
        "context_with_next_sentence": true
    },
    {
        "source_sentence": "　云何得梵音，　　迦陵頻伽聲？",
        "from": "T14n0485_001:0675a05_0",
        "context_with_next_sentence": true
    },
    {
        "source_sentence": "　若有得聞者，　　聞已得歡喜。」",
        "from": "T14n0485_001:0675a06_0",
        "context_with_next_sentence": true
    },
    {
        "source_sentence": "爾時，世尊以偈報言：「說法時讚歎，　　無復毀訾言，　不破壞和合，　　是故得上音。",
        "from": "T14n0485_001:0675a07_0",
        "context_with_next_sentence": true
    },
    {
        "source_sentence": "　護四種口過，　　常說利益言，　自過能發露，　　是故得上音。",
        "from": "T14n0485_001:0675a10_0",
        "context_with_next_sentence": true
    },
    {
        "source_sentence": "　螺鼓等音聲，　　和合眾伎樂，　供養諸佛已，　　是故得上音。」",
        "from": "T14n0485_001:0675a12_0",
        "context_with_next_sentence": true
    },
    {
        "source_sentence": "爾時，無所有菩薩以偈問曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0675a14_0",
        "context_with_next_sentence": true
    },
    {
        "source_sentence": "　云何彼身腹，　　而得於平正，　所有諸眷屬，　　而得相隨順？」",
        "from": "T14n0485_001:0675a17_0",
        "context_with_next_sentence": true
    },
    {
        "source_sentence": "爾時，世尊以偈報言：「毒藥及非藥，　　不與不教他，　應病施湯藥，　　是故腹平正；　善友及怨讎，　　平等於光明，　於彼等心已，　　是故腹平正；　所有眾生界，　　無有數量者，　愛念如自身，　　是故腹平正；　父母於一子，　　常起憐愍意，　於眾生如是，　　故得腹平正。",
        "from": "T14n0485_001:0675a19_0",
        "context_with_next_sentence": true
    },
    {
        "source_sentence": "　菩薩及父母，　　供養不疲倦，　是故彼眷屬，　　常順如自身。",
        "from": "T14n0485_001:0675a28_0",
        "context_with_next_sentence": true
    },
    {
        "source_sentence": "　世尊諸長宿，　　及有尊上者，　若承事彼等，　　調柔心謙下，　是故彼眷屬，　　隨順如自身。",
        "from": "T14n0485_001:0675b01_0",
        "context_with_next_sentence": true
    },
    {
        "source_sentence": "　彼無有分別，　　一切平等心，　以四攝攝他，　　能攝多眾生，　是故彼眷屬，　　當得如自身。",
        "from": "T14n0485_001:0675b04_0",
        "context_with_next_sentence": true
    },
    {
        "source_sentence": "　教行諸善利，　　於不思眾生，　是故彼眷屬，　　隨順如自身。",
        "from": "T14n0485_001:0675b07_0",
        "context_with_next_sentence": true
    },
    {
        "source_sentence": "　和合菩提心，　　於不思眾生，　是故彼眷屬，　　隨順如自身。",
        "from": "T14n0485_001:0675b09_0",
        "context_with_next_sentence": true
    },
    {
        "source_sentence": "　彼等無不捨，　　於諸眾生所，　故彼眷屬等，　　隨順如自身。",
        "from": "T14n0485_001:0675b11_0",
        "context_with_next_sentence": true
    },
    {
        "source_sentence": "　於諸眾生等，　　當共同一事，　是故諸眾生，　　常共為眷屬。",
        "from": "T14n0485_001:0675b13_0",
        "context_with_next_sentence": true
    },
    {
        "source_sentence": "　己所有愛物，　　能以施於他，　不念失分別，　　是故多眷屬。」",
        "from": "T14n0485_001:0675b15_0",
        "context_with_next_sentence": true
    },
    {
        "source_sentence": "爾時，無所有復以偈頌問世尊曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0675b17_0",
        "context_with_next_sentence": true
    },
    {
        "source_sentence": "　云何彼念淨，　　當有趣無邊？",
        "from": "T14n0485_001:0675b20_0",
        "context_with_next_sentence": true
    },
    {
        "source_sentence": "　云何彼樂法，　　亦不離正法？」",
        "from": "T14n0485_001:0675b21_0",
        "context_with_next_sentence": true
    },
    {
        "source_sentence": "爾時，世尊以偈報曰：「樂法者為說，　　失法者令念，　不惱於眾生，　　故彼正念行。」",
        "from": "T14n0485_001:0675b22_0",
        "context_with_next_sentence": true
    },
    {
        "source_sentence": "爾時，無所有菩薩復以偈，問於世尊曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0675b25_0",
        "context_with_next_sentence": true
    },
    {
        "source_sentence": "　云何聞法已，　　常無有疑惑？",
        "from": "T14n0485_001:0675b28_0",
        "context_with_next_sentence": true
    },
    {
        "source_sentence": "　若得五通已，　　云何當不失？」",
        "from": "T14n0485_001:0675b29_0",
        "context_with_next_sentence": true
    },
    {
        "source_sentence": "爾時，世尊以偈報言：「令眾生無惑，　　最上佛法中，　彼等聞無疑，　　當得不失通。」",
        "from": "T14n0485_001:0675c01_0",
        "context_with_next_sentence": true
    },
    {
        "source_sentence": "爾時，無所有菩薩復以偈頌，問世尊曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0675c04_0",
        "context_with_next_sentence": true
    },
    {
        "source_sentence": "　云何諸菩薩，　　常在諸佛前，　貪瞋一切種，　　亦不能降伏？",
        "from": "T14n0485_001:0675c07_0",
        "context_with_next_sentence": true
    },
    {
        "source_sentence": "　云何生煩惱？",
        "from": "T14n0485_001:0675c09_0",
        "context_with_next_sentence": true
    },
    {
        "source_sentence": "　　依何而對治，　復能有慚愧，　　生已能寂靜？」",
        "from": "T14n0485_001:0675c09_1",
        "context_with_next_sentence": true
    },
    {
        "source_sentence": "爾時，世尊以偈報言：「恒常念諸佛，　　亦無有所念，　不得於眾生，　　彼等言菩提，　是故名菩薩，　　恒常在佛前。",
        "from": "T14n0485_001:0675c11_0",
        "context_with_next_sentence": true
    },
    {
        "source_sentence": "　亦不壞煩惱，　　亦不離諸佛，　猶如智慧人，　　仰觀上虛空，　於中無身心，　　彼無有別處，　何時彼智人，　　觀看上虛空？",
        "from": "T14n0485_001:0675c15_0",
        "context_with_next_sentence": true
    },
    {
        "source_sentence": "　彼時無餘念，　　若身若心中。",
        "from": "T14n0485_001:0675c19_0",
        "context_with_next_sentence": true
    },
    {
        "source_sentence": "　如是護菩提，　　彼於諸佛所，　不動身心等，　　亦不遠諸佛，　無物妄分別，　　發起欲等患，　無物不分別，　　是故不可破。",
        "from": "T14n0485_001:0675c20_0",
        "context_with_next_sentence": true
    },
    {
        "source_sentence": "　有念現前生，　　無念故無障，　捨已無實故，　　覺已此等捨。」",
        "from": "T14n0485_001:0675c24_0",
        "context_with_next_sentence": true
    },
    {
        "source_sentence": "爾時，無所有菩薩復以偈頌，問世尊曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0675c26_0",
        "context_with_next_sentence": true
    },
    {
        "source_sentence": "　何緣當化生，　　菩薩常有樂，　諸佛說法時，　　生諸蓮花中？」",
        "from": "T14n0485_001:0675c29_0",
        "context_with_next_sentence": true
    },
    {
        "source_sentence": "爾時，世尊以偈報言：「所有諸功德，　　生死中有樂，　眾生於中生，　　教諸佛法中，　所有波羅蜜，　　於中一切教，　世間及出世，　　令覺一切法。",
        "from": "T14n0485_001:0676a02_0",
        "context_with_next_sentence": true
    },
    {
        "source_sentence": "　一切諸法相，　　無相無持者，　諸法如是住，　　於中教眾生。",
        "from": "T14n0485_001:0676a07_0",
        "context_with_next_sentence": true
    },
    {
        "source_sentence": "　於空及無相，　　無生中亦然，　世間無行處，　　於中教眾生。",
        "from": "T14n0485_001:0676a09_0",
        "context_with_next_sentence": true
    },
    {
        "source_sentence": "　是故彼化生，　　菩薩常有樂，　諸佛說法時，　　生諸蓮花中。",
        "from": "T14n0485_001:0676a11_0",
        "context_with_next_sentence": true
    },
    {
        "source_sentence": "　如是修功德，　　菩薩不毀者，　彼等不為難，　　諸樂不思議。",
        "from": "T14n0485_001:0676a13_0",
        "context_with_next_sentence": true
    },
    {
        "source_sentence": "　修是功德已，　　無能毀菩薩，　諸法中巧智，　　彼無所不知。",
        "from": "T14n0485_001:0676a15_0",
        "context_with_next_sentence": true
    },
    {
        "source_sentence": "　於諸法自在，　　決定見無疑，　為於眾生說，　　攝取眾生故。」",
        "from": "T14n0485_001:0676a17_0",
        "context_with_next_sentence": true
    },
    {
        "source_sentence": "爾時，無所有菩薩聞此偈已，隨喜此言，稱歎世尊，以偈問曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0676a19_0",
        "context_with_next_sentence": true
    },
    {
        "source_sentence": "　何緣婦人見，　　變身為丈夫，　端正人憙見，　　眾生皆愛樂？」",
        "from": "T14n0485_001:0676a23_0",
        "context_with_next_sentence": true
    },
    {
        "source_sentence": "爾時，世尊以偈報言：「所有婦人念，　　婦人攀緣處，　婦人歌詠聲，　　於彼不共住。",
        "from": "T14n0485_001:0676a25_0",
        "context_with_next_sentence": true
    },
    {
        "source_sentence": "　皆不憙見聞，　　不觸如毒器，　遠離如毒蛇，　　常恐怖婦人。",
        "from": "T14n0485_001:0676a28_0",
        "context_with_next_sentence": true
    },
    {
        "source_sentence": "　不觸於諸女，　　不勸受女身；　教轉女身故，　　彼見成男身。",
        "from": "T14n0485_001:0676b01_0",
        "context_with_next_sentence": true
    },
    {
        "source_sentence": "　如是行行已，　　正住於此行，　是故婦人見，　　即變身為男。」",
        "from": "T14n0485_001:0676b03_0",
        "context_with_next_sentence": true
    },
    {
        "source_sentence": "爾時，無所有菩薩聞說此已，隨喜此言復以偈問：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0676b05_0",
        "context_with_next_sentence": true
    },
    {
        "source_sentence": "　何緣眾生見，　　能發菩提心，　而得不退轉，　　乃至菩提座？」",
        "from": "T14n0485_001:0676b09_0",
        "context_with_next_sentence": true
    },
    {
        "source_sentence": "爾時，世尊以偈報言：「不說於小處，　　唯說勝菩提，　是故眾生見，　　即發菩提心。",
        "from": "T14n0485_001:0676b11_0",
        "context_with_next_sentence": true
    },
    {
        "source_sentence": "　若少分所有，　　想行中眾苦，　如實無有處，　　為諸眾生說。」",
        "from": "T14n0485_001:0676b14_0",
        "context_with_next_sentence": true
    },
    {
        "source_sentence": "爾時無所有，復以偈頌，問世尊曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0676b16_0",
        "context_with_next_sentence": true
    },
    {
        "source_sentence": "　何緣見病者，　　於此發慈心？」",
        "from": "T14n0485_001:0676b19_0",
        "context_with_next_sentence": true
    },
    {
        "source_sentence": "爾時，世尊復以偈報：「觀身是虛妄，　　於中無所著，　此是世間藥，　　是故脫眾患；　由此病者見，　　須臾得除差，　於彼起慈心，　　是故除諸患。」",
        "from": "T14n0485_001:0676b20_0",
        "context_with_next_sentence": true
    },
    {
        "source_sentence": "爾時，無所有菩薩復問世尊，而說偈言：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0676b25_0",
        "context_with_next_sentence": true
    },
    {
        "source_sentence": "　何緣眾生見，　　所有諸飢渴，　皆悉能除愈，　　飽滿身充悅？」",
        "from": "T14n0485_001:0676b28_0",
        "context_with_next_sentence": true
    },
    {
        "source_sentence": "爾時，世尊以偈報曰：「常施多飲食，　　復為說上法，　是故眾生見，　　飢虛自然滅。」",
        "from": "T14n0485_001:0676c01_0",
        "context_with_next_sentence": true
    },
    {
        "source_sentence": "爾時，無所有菩薩復問世尊，以偈頌曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0676c04_0",
        "context_with_next_sentence": true
    },
    {
        "source_sentence": "　何緣能離著，　　斷滅及常等，　彼於中邊中，　　亦復無依住？」",
        "from": "T14n0485_001:0676c07_0",
        "context_with_next_sentence": true
    },
    {
        "source_sentence": "爾時，世尊以偈報言：「不攀緣分別，　　超越世語言，　知諸法平等，　　彼得無染著。」",
        "from": "T14n0485_001:0676c09_0",
        "context_with_next_sentence": true
    },
    {
        "source_sentence": "爾時，無所有菩薩復以偈頌，問世尊曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0676c12_0",
        "context_with_next_sentence": true
    },
    {
        "source_sentence": "　何緣見惡行，　　能縛此世間，　捨一切諸趣，　　能淨業思報？」",
        "from": "T14n0485_001:0676c15_0",
        "context_with_next_sentence": true
    },
    {
        "source_sentence": "爾時，世尊以偈報曰：「當近善知識，　　若發菩提心，　是故離惡行，　　當淨於佛智。」",
        "from": "T14n0485_001:0676c17_0",
        "context_with_next_sentence": true
    },
    {
        "source_sentence": "爾時，無所有菩薩復以偈讚，問世尊曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0676c20_0",
        "context_with_next_sentence": true
    },
    {
        "source_sentence": "　何緣想行智，　　一切皆無有，　真實空法中，　　彼當得無疑？",
        "from": "T14n0485_001:0676c23_0",
        "context_with_next_sentence": true
    },
    {
        "source_sentence": "　何緣得辯才，　　能分別諸句，　知於眾生行，　　如是為說法？",
        "from": "T14n0485_001:0676c25_0",
        "context_with_next_sentence": true
    },
    {
        "source_sentence": "　云何四輪中，　　常得於彼住，　彼不墮八難，　　當得此閑處？",
        "from": "T14n0485_001:0676c27_0",
        "context_with_next_sentence": true
    },
    {
        "source_sentence": "　當取何頭陀，　　當行何苦行，　彼無有惡悔，　　又復無煩惱？」",
        "from": "T14n0485_001:0676c29_0",
        "context_with_next_sentence": true
    },
    {
        "source_sentence": "爾時，世尊以偈報曰：「眾生著想行，　　說如陽焰義，　覺空無我已，　　當解諸辯才。",
        "from": "T14n0485_001:0677a02_0",
        "context_with_next_sentence": true
    },
    {
        "source_sentence": "　覺實最勝義，　　彼當離八難，　當滿四種輪，　　菩薩善巧智。",
        "from": "T14n0485_001:0677a05_0",
        "context_with_next_sentence": true
    },
    {
        "source_sentence": "　抖擻諸有得，　　不得上苦行，　知自我空已，　　無復有疑悔。",
        "from": "T14n0485_001:0677a07_0",
        "context_with_next_sentence": true
    },
    {
        "source_sentence": "　諸法如虛空，　　知已不著世，　覺顛倒義已，　　當成佛菩提。」",
        "from": "T14n0485_001:0677a09_0",
        "context_with_next_sentence": true
    },
    {
        "source_sentence": "爾時，無所有菩薩隨喜此言，復問世尊，以偈頌曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0677a11_0",
        "context_with_next_sentence": true
    },
    {
        "source_sentence": "　聞已到閑處，　　當無所可住，　云何發菩提，　　而名為最上？」",
        "from": "T14n0485_001:0677a15_0",
        "context_with_next_sentence": true
    },
    {
        "source_sentence": "爾時，世尊復為解釋而說偈言：「如是聞已發，　　發已而不住，　彼上勝眾生，　　當行勝菩提。",
        "from": "T14n0485_001:0677a17_0",
        "context_with_next_sentence": true
    },
    {
        "source_sentence": "　若行如是行，　　彼無處可住，　當速覺菩提，　　如人上射箭。",
        "from": "T14n0485_001:0677a20_0",
        "context_with_next_sentence": true
    },
    {
        "source_sentence": "　此是三行說，　　若當覺如實，　如本性寂靜，　　彼不行菩提。",
        "from": "T14n0485_001:0677a22_0",
        "context_with_next_sentence": true
    },
    {
        "source_sentence": "　若有為聲中，　　所說於世間，　一切聲無故，　　當知不為實。",
        "from": "T14n0485_001:0677a24_0",
        "context_with_next_sentence": true
    },
    {
        "source_sentence": "　無實中無發，　　行亦不可得，　若能如是知，　　彼行菩提行。",
        "from": "T14n0485_001:0677a26_0",
        "context_with_next_sentence": true
    },
    {
        "source_sentence": "　無行以行取，　　亦不淺開敷，　無所覺知已，　　彼行不可得。」",
        "from": "T14n0485_001:0677a28_0",
        "context_with_next_sentence": true
    },
    {
        "source_sentence": "爾時，無所有菩薩以偈問曰：「善說此語言，　　諸智具足體，　隨喜於此言，　　復問人中上。",
        "from": "T14n0485_001:0677b01_0",
        "context_with_next_sentence": true
    },
    {
        "source_sentence": "　何緣捨諸身，　　當無一切苦，　平等到諸界，　　當捨壽命行？",
        "from": "T14n0485_001:0677b04_0",
        "context_with_next_sentence": true
    },
    {
        "source_sentence": "　若復右脇臥，　　若結加趺坐，　或復起立住，　　或復當合掌，　說甚深法時，　　般若波羅蜜。",
        "from": "T14n0485_001:0677b06_0",
        "context_with_next_sentence": true
    },
    {
        "source_sentence": "　一切諸佛法，　　不住寂諸法，　或見成佛時，　　或讚歎諸法，　所有說諸法，　　定意於彼聽。",
        "from": "T14n0485_001:0677b09_0",
        "context_with_next_sentence": true
    },
    {
        "source_sentence": "　當捨故身體，　　後生新身體，　從家至於家，　　生發菩提心，　不迷調伏念，　　一念正住定。」",
        "from": "T14n0485_001:0677b12_0",
        "context_with_next_sentence": true
    },
    {
        "source_sentence": "「云何當捨命，　　當復現神通？",
        "from": "T14n0485_001:0677b15_0",
        "context_with_next_sentence": true
    },
    {
        "source_sentence": "　為我解此問，　　無邊智聚者。」",
        "from": "T14n0485_001:0677b16_0",
        "context_with_next_sentence": true
    },
    {
        "source_sentence": "「於中略當知，　　如調伏所說，　所有諸功德，　　無量不思議，　一切勝具足，　　彼等當成就。",
        "from": "T14n0485_001:0677b17_0",
        "context_with_next_sentence": true
    },
    {
        "source_sentence": "　教師為我說，　　如有實如相，　若聞是功德，　　一切當供養。",
        "from": "T14n0485_001:0677b20_0",
        "context_with_next_sentence": true
    },
    {
        "source_sentence": "　當護十善已，　　無疑於空法，　具四種梵行，　　一切皆成就。",
        "from": "T14n0485_001:0677b22_0",
        "context_with_next_sentence": true
    },
    {
        "source_sentence": "　不得於六根，　　及一切三界，　一切得自在，　　所聞不生疑。",
        "from": "T14n0485_001:0677b24_0",
        "context_with_next_sentence": true
    },
    {
        "source_sentence": "　所有有為法，　　當知皆如影，　應當如是知，　　其影無有為。",
        "from": "T14n0485_001:0677b26_0",
        "context_with_next_sentence": true
    },
    {
        "source_sentence": "　無有為無影，　　無說無分別，　無思無言說，　　無慳無有施；　無為無影中，　　無說無分別，　無思無言中，　　無持戒破戒；　無為無影中，　　無說無分別，　無思無言中，　　無諍無忍者；　無為無影中，　　無說無分別，　無思無言中，　　無懈無精進；　無為無影中，　　無說無分別，　無思無言中，　　無亂無禪定；　無為無影中，　　無說無分別，　無思無言中，　　無愚無智慧。",
        "from": "T14n0485_001:0677b28_0",
        "context_with_next_sentence": true
    },
    {
        "source_sentence": "　於時無影已，　　更無有所見，　彼無所見已，　　故言為無影。",
        "from": "T14n0485_001:0677c11_0",
        "context_with_next_sentence": true
    },
    {
        "source_sentence": "　亦非無有眼，　　其眼淨無垢，　彼中無有物，　　無物盲不見。",
        "from": "T14n0485_001:0677c13_0",
        "context_with_next_sentence": true
    },
    {
        "source_sentence": "　清淨當無物，　　無名無清淨，　如是淨眼者，　　清淨無所見。",
        "from": "T14n0485_001:0677c15_0",
        "context_with_next_sentence": true
    },
    {
        "source_sentence": "　所有影無有，　　無有亦無有，　其空於空中，　　於諸煩惱等。",
        "from": "T14n0485_001:0677c17_0",
        "context_with_next_sentence": true
    },
    {
        "source_sentence": "　現無當亦無，　　若男若女二，　今無當亦無，　　此等如虛空，　無思無分別。",
        "from": "T14n0485_001:0677c19_0",
        "context_with_next_sentence": true
    },
    {
        "source_sentence": "　　若知如此者，　彼無有所著，　　離諸身有住，　當求諸佛法。",
        "from": "T14n0485_001:0677c21_1",
        "context_with_next_sentence": true
    },
    {
        "source_sentence": "　　如虛空無邊，　彼無所可住，　　無住無攀緣，　隨意去而去。",
        "from": "T14n0485_001:0677c23_2",
        "context_with_next_sentence": true
    },
    {
        "source_sentence": "　　如是摩訶薩，　當覺此方便，　　不著於三界，　當行菩提行，　　心及與身口，　常行為眾生。",
        "from": "T14n0485_001:0677c25_3",
        "context_with_next_sentence": true
    },
    {
        "source_sentence": "　　不知體空虛，　猶如壓油輪，　　彼等見行時，　不得於邊際，　　令住不動法，　無所有住處。",
        "from": "T14n0485_001:0677c28_4",
        "context_with_next_sentence": true
    },
    {
        "source_sentence": "　　數數見眾生，　受諸苦惱時，　　於彼起悲心，　當行菩提行，　　為諸眾生說，　如實真如相，　　汝等離有為，　應覺於真實。",
        "from": "T14n0485_001:0678a02_5",
        "context_with_next_sentence": true
    },
    {
        "source_sentence": "　　顛倒無智故，　無牢起牢思，　　無牢身體中，　愚癡等味著。",
        "from": "T14n0485_001:0678a06_6",
        "context_with_next_sentence": true
    },
    {
        "source_sentence": "　　此身常日別，　以飲食買贖，　　彼不為自他，　虛妄受疲倦。",
        "from": "T14n0485_001:0678a08_7",
        "context_with_next_sentence": true
    },
    {
        "source_sentence": "　　常與受樂時，　亦無念恩德，　　無恩念羸弱，　宜應速捨去。",
        "from": "T14n0485_001:0678a10_8",
        "context_with_next_sentence": true
    },
    {
        "source_sentence": "　　生死中受苦，　處所無有邊，　　今亦不可得，　當亦不可得。",
        "from": "T14n0485_001:0678a12_9",
        "context_with_next_sentence": true
    },
    {
        "source_sentence": "　　生死中多飲，　處所無有邊，　　今亦不可得，　當亦不可得。",
        "from": "T14n0485_001:0678a14_10",
        "context_with_next_sentence": true
    },
    {
        "source_sentence": "　　生死受戲樂，　處所無有邊，　　今亦不可得，　當亦不可得。",
        "from": "T14n0485_001:0678a16_11",
        "context_with_next_sentence": true
    },
    {
        "source_sentence": "　　生死多受喜，　處所無有邊，　　今亦不可得，　當亦不可得。",
        "from": "T14n0485_001:0678a18_12",
        "context_with_next_sentence": true
    },
    {
        "source_sentence": "　　承事此身已，　處所無有邊，　　今亦不可得，　當亦不可得。",
        "from": "T14n0485_001:0678a20_13",
        "context_with_next_sentence": true
    },
    {
        "source_sentence": "　　生死流轉中，　處所無有邊，　　今亦不可得，　當亦不可得。",
        "from": "T14n0485_001:0678a22_14",
        "context_with_next_sentence": true
    },
    {
        "source_sentence": "　　生死中多睡，　處所無有邊，　　今亦不可得，　當亦不可得。",
        "from": "T14n0485_001:0678a24_15",
        "context_with_next_sentence": true
    },
    {
        "source_sentence": "　　令此身受樂，　處所無有邊，　　今亦不可得，　當亦不可得。",
        "from": "T14n0485_001:0678a26_16",
        "context_with_next_sentence": true
    },
    {
        "source_sentence": "　　令此身受苦，　處所無有邊，　　今亦不可得，　當亦不可得。",
        "from": "T14n0485_001:0678a28_17",
        "context_with_next_sentence": true
    },
    {
        "source_sentence": "　　養育於此身，　處所無有邊，　　今亦不可得，　當亦不可得。",
        "from": "T14n0485_001:0678b01_18",
        "context_with_next_sentence": true
    },
    {
        "source_sentence": "　　此身起我所，　處所無有邊，　　今亦不可得，　當亦不可得。",
        "from": "T14n0485_001:0678b03_19",
        "context_with_next_sentence": true
    },
    {
        "source_sentence": "　　愛欲等流轉，　處所無有邊，　　今亦不可得，　當亦不可得。",
        "from": "T14n0485_001:0678b05_20",
        "context_with_next_sentence": true
    },
    {
        "source_sentence": "　　如無實無物，　顛倒常欺誑，　　癡惑諸有為，　如是誑癡世。",
        "from": "T14n0485_001:0678b07_21",
        "context_with_next_sentence": true
    },
    {
        "source_sentence": "　　猶如癡小兒，　為他所欺誑，　　如是愚無智，　以虛事所誑。",
        "from": "T14n0485_001:0678b09_22",
        "context_with_next_sentence": true
    },
    {
        "source_sentence": "　　無實誑愚蒙，　不知無實故，　　當受虛妄苦，　癡意起毒想。",
        "from": "T14n0485_001:0678b11_23",
        "context_with_next_sentence": true
    },
    {
        "source_sentence": "　　自然於自身，　自然自合苦，　　猶如惡行故，　後自受形首。",
        "from": "T14n0485_001:0678b13_24",
        "context_with_next_sentence": true
    },
    {
        "source_sentence": "　　心思已出言，　身作非善事，　　其思無所有，　言說亦無事，　　其聲無過去，　過去亦復無，　　過去我何說？",
        "from": "T14n0485_001:0678b15_25",
        "context_with_next_sentence": true
    },
    {
        "source_sentence": "　亦無有實相。",
        "from": "T14n0485_001:0678b19_0",
        "context_with_next_sentence": true
    },
    {
        "source_sentence": "　　若有如是知，　身心如是觸，　　彼即戒行具，　不生諸惡道。",
        "from": "T14n0485_001:0678b19_1",
        "context_with_next_sentence": true
    },
    {
        "source_sentence": "　　此等四種偈，　舊作十億數，　　往昔別生中，　求勝菩提故，　　我聞此等偈，　未曾墮惡道，　　當逢事諸佛，　無量人中雄。",
        "from": "T14n0485_001:0678b21_2",
        "context_with_next_sentence": true
    },
    {
        "source_sentence": "　　我過去次第，　值遇然燈佛，　　彼時觸如是，　於後我得記。",
        "from": "T14n0485_001:0678b25_3",
        "context_with_next_sentence": true
    },
    {
        "source_sentence": "　　我為眾生說，　於後住佛智，　　我無所可取，　愚癡不受教。",
        "from": "T14n0485_001:0678b27_4",
        "context_with_next_sentence": true
    },
    {
        "source_sentence": "　　嗚呼眾生鈍！",
        "from": "T14n0485_001:0678b29_5",
        "context_with_next_sentence": true
    },
    {
        "source_sentence": "　盲冥癡無智，　　能盡苦因緣，　授之不肯欲，　　無智不肯取，　樂小法眾生，　　不取於大法。",
        "from": "T14n0485_001:0678c01_0",
        "context_with_next_sentence": true
    },
    {
        "source_sentence": "　若得世間樂，　　及解脫世間，　常生世間眼，　　授彼而不取。",
        "from": "T14n0485_001:0678c04_0",
        "context_with_next_sentence": true
    },
    {
        "source_sentence": "　得聞於此偈，　　若如是住已，　於世無分別。",
        "from": "T14n0485_001:0678c06_0",
        "context_with_next_sentence": true
    },
    {
        "source_sentence": "　　我於世間中，　寂靜無所著，　　當脫一切苦，　而得不動樂。」",
        "from": "T14n0485_001:0678c07_1",
        "context_with_next_sentence": true
    },
    {
        "source_sentence": "爾時，眾中有不調伏怨仇害人者，在彼眾中從坐而起，偏袒右邊整衣服已，作如是念：「當以何事供養世尊？",
        "from": "T14n0485_001:0678c10_0",
        "context_with_next_sentence": true
    },
    {
        "source_sentence": "其世尊者，具足法身，不可少物而用供養。",
        "from": "T14n0485_001:0678c12_1",
        "context_with_next_sentence": true
    },
    {
        "source_sentence": "如是大德具足法身，然我今者，於世間中先有暗障，今見世尊，及無所有菩薩所問，世尊解釋得聞法要，我已得於一切法中無有障礙，已滅黑暗照曜世間。",
        "from": "T14n0485_001:0678c13_2",
        "context_with_next_sentence": true
    },
    {
        "source_sentence": "我今自見已生天眼已得五通，我今已得脫諸苦惱，我見自身所著衣服皆有血污，我於今者若以此衣覆世尊上，唯恐不任如來所受。",
        "from": "T14n0485_001:0678c16_3",
        "context_with_next_sentence": true
    },
    {
        "source_sentence": "願佛威神令我更得勝物奉施，供養世尊當用奉事，如是最勝大德法身。",
        "from": "T14n0485_001:0678c20_4",
        "context_with_next_sentence": true
    },
    {
        "source_sentence": "如此眾生具足難有。」",
        "from": "T14n0485_001:0678c21_5",
        "context_with_next_sentence": true
    },
    {
        "source_sentence": "是惡心難調怨仇害人者，起如是願，欲信入佛如來大德神通。",
        "from": "T14n0485_001:0678c22_6",
        "context_with_next_sentence": true
    },
    {
        "source_sentence": "念時，彼左手中自然而有一篋天花，柔軟潤澤過於諸天，眾香自燒；於右手中，上衣下衣自然而生，歡喜踊躍遍滿其身，更於諸佛大德神通更求信入。",
        "from": "T14n0485_001:0678c23_7",
        "context_with_next_sentence": true
    },
    {
        "source_sentence": "彼時即見十方無量世界諸佛皆放光明。",
        "from": "T14n0485_001:0678c27_8",
        "context_with_next_sentence": true
    },
    {
        "source_sentence": "爾時，彼復作如是念：「嗚呼！",
        "from": "T14n0485_001:0678c28_0",
        "context_with_next_sentence": true
    },
    {
        "source_sentence": "諸佛不可思議，大德神通不可稱量無有等等。",
        "from": "T14n0485_001:0678c28_1",
        "context_with_next_sentence": true
    },
    {
        "source_sentence": "願諸眾生信佛大德，自身觸已皆得行願。」",
        "from": "T14n0485_001:0678c29_2",
        "context_with_next_sentence": true
    },
    {
        "source_sentence": "即以上衣及以下衣而覆佛上，以彼天花如是再三散於佛上。",
        "from": "T14n0485_001:0679a01_3",
        "context_with_next_sentence": true
    },
    {
        "source_sentence": "於虛空中，莖上葉下而成花蓋。",
        "from": "T14n0485_001:0679a03_0",
        "context_with_next_sentence": true
    },
    {
        "source_sentence": "然彼復生第二花篋，亦生第二上衣下衣。",
        "from": "T14n0485_001:0679a03_1",
        "context_with_next_sentence": true
    },
    {
        "source_sentence": "彼復歡喜踊躍無量遍滿其身，即作是念：「若佛聽我以此花散此無量佛，及以此等上衣下衣覆諸佛上。",
        "from": "T14n0485_001:0679a04_2",
        "context_with_next_sentence": true
    },
    {
        "source_sentence": "願我生信諸佛世尊，願勿令我當有悔意而不成施。」",
        "from": "T14n0485_001:0679a07_0",
        "context_with_next_sentence": true
    },
    {
        "source_sentence": "則聞空中如是聲言：「汝善男子！",
        "from": "T14n0485_001:0679a08_1",
        "context_with_next_sentence": true
    },
    {
        "source_sentence": "汝應普散此諸如來。",
        "from": "T14n0485_001:0679a08_2",
        "context_with_next_sentence": true
    },
    {
        "source_sentence": "善男子！",
        "from": "T14n0485_001:0679a09_3",
        "context_with_next_sentence": true
    },
    {
        "source_sentence": "一切諸佛同一法身。",
        "from": "T14n0485_001:0679a09_4",
        "context_with_next_sentence": true
    },
    {
        "source_sentence": "諸佛世尊於諸法中、於諸物中無嫉妬意。",
        "from": "T14n0485_001:0679a10_0",
        "context_with_next_sentence": true
    },
    {
        "source_sentence": "善男子！",
        "from": "T14n0485_001:0679a10_1",
        "context_with_next_sentence": true
    },
    {
        "source_sentence": "諸佛世尊受用果報，於諸物中無染著故。」",
        "from": "T14n0485_001:0679a11_2",
        "context_with_next_sentence": true
    },
    {
        "source_sentence": "彼作是念：「今者世尊已聽許我。」",
        "from": "T14n0485_001:0679a12_3",
        "context_with_next_sentence": true
    },
    {
        "source_sentence": "即以諸花及上下衣，遙散無量諸佛世尊。",
        "from": "T14n0485_001:0679a12_4",
        "context_with_next_sentence": true
    },
    {
        "source_sentence": "見彼花衣於諸佛上，在虛空中作蓋而住，及見彼衣在諸佛前，即生愛樂歡喜踊躍，四支投地禮世尊足，舐世尊足而為頂禮。",
        "from": "T14n0485_001:0679a13_5",
        "context_with_next_sentence": true
    },
    {
        "source_sentence": "彼復見身頂禮諸佛，及釋迦牟尼佛。",
        "from": "T14n0485_001:0679a16_6",
        "context_with_next_sentence": true
    },
    {
        "source_sentence": "時彼諸世尊，及釋迦牟尼佛，皆以右手摩其頭言：「起！",
        "from": "T14n0485_001:0679a17_7",
        "context_with_next_sentence": true
    },
    {
        "source_sentence": "善男子！",
        "from": "T14n0485_001:0679a18_8",
        "context_with_next_sentence": true
    },
    {
        "source_sentence": "汝今已生無量福聚。」",
        "from": "T14n0485_001:0679a18_9",
        "context_with_next_sentence": true
    },
    {
        "source_sentence": "彼則起已，唯見釋迦牟尼如來，彼則問言：「世尊！",
        "from": "T14n0485_001:0679a19_10",
        "context_with_next_sentence": true
    },
    {
        "source_sentence": "彼等無量諸佛世尊！",
        "from": "T14n0485_001:0679a20_11",
        "context_with_next_sentence": true
    },
    {
        "source_sentence": "今何所在？",
        "from": "T14n0485_001:0679a20_12",
        "context_with_next_sentence": true
    },
    {
        "source_sentence": "我不復見。」",
        "from": "T14n0485_001:0679a21_0",
        "context_with_next_sentence": true
    },
    {
        "source_sentence": "佛言：「善男子！",
        "from": "T14n0485_001:0679a21_1",
        "context_with_next_sentence": true
    },
    {
        "source_sentence": "此是諸佛大德法身具足，無所得故，汝今應信。」",
        "from": "T14n0485_001:0679a21_2",
        "context_with_next_sentence": true
    },
    {
        "source_sentence": "彼作是念：「嗚呼諸佛不可思議！",
        "from": "T14n0485_001:0679a22_3",
        "context_with_next_sentence": true
    },
    {
        "source_sentence": "有如是色見大法體。」",
        "from": "T14n0485_001:0679a23_4",
        "context_with_next_sentence": true
    },
    {
        "source_sentence": "頂禮佛足右遶三匝，在一面住合掌向佛，白言世尊：「我是惡心難調怨仇殺人害者。",
        "from": "T14n0485_001:0679a23_5",
        "context_with_next_sentence": true
    },
    {
        "source_sentence": "唯然，世尊！",
        "from": "T14n0485_001:0679a25_6",
        "context_with_next_sentence": true
    },
    {
        "source_sentence": "如我先作令此眾知。",
        "from": "T14n0485_001:0679a25_7",
        "context_with_next_sentence": true
    },
    {
        "source_sentence": "世尊！",
        "from": "T14n0485_001:0679a26_8",
        "context_with_next_sentence": true
    },
    {
        "source_sentence": "我為此眾生等故如是說。",
        "from": "T14n0485_001:0679a26_9",
        "context_with_next_sentence": true
    },
    {
        "source_sentence": "此等聞已，當起厭離如是等惡，如先所有毒害嚴熾。",
        "from": "T14n0485_001:0679a27_10",
        "context_with_next_sentence": true
    },
    {
        "source_sentence": "若諸眾生，有見我時恐怖馳走。",
        "from": "T14n0485_001:0679a28_11",
        "context_with_next_sentence": true
    },
    {
        "source_sentence": "世尊！",
        "from": "T14n0485_001:0679a29_0",
        "context_with_next_sentence": true
    },
    {
        "source_sentence": "我於今朝，取合死者十丈夫殺，嚙壞彼項即飲彼血。",
        "from": "T14n0485_001:0679a29_1",
        "context_with_next_sentence": true
    },
    {
        "source_sentence": "世尊！",
        "from": "T14n0485_001:0679b01_2",
        "context_with_next_sentence": true
    },
    {
        "source_sentence": "我時以人血醉，惡心更增更求害人。",
        "from": "T14n0485_001:0679b01_3",
        "context_with_next_sentence": true
    },
    {
        "source_sentence": "然我求時在王舍城，漸漸遊行至東北分。",
        "from": "T14n0485_001:0679b02_4",
        "context_with_next_sentence": true
    },
    {
        "source_sentence": "于時我見王舍城中，有多人眾遊行在路，我則背面在遠而住，恐彼見我生怖迴還。",
        "from": "T14n0485_001:0679b03_5",
        "context_with_next_sentence": true
    },
    {
        "source_sentence": "「世尊！",
        "from": "T14n0485_001:0679b05_6",
        "context_with_next_sentence": true
    },
    {
        "source_sentence": "時彼人眾出王舍城，皆共往詣毘富羅山，到已上山。",
        "from": "T14n0485_001:0679b05_7",
        "context_with_next_sentence": true
    },
    {
        "source_sentence": "我時復見多有俱致那由他百千諸天遍滿，不得邊際。",
        "from": "T14n0485_001:0679b06_8",
        "context_with_next_sentence": true
    },
    {
        "source_sentence": "世尊！",
        "from": "T14n0485_001:0679b07_9",
        "context_with_next_sentence": true
    },
    {
        "source_sentence": "我於彼時不見有一能於世尊功德光明，眾相諸色形貌長短，若寬廣等能有勝者。",
        "from": "T14n0485_001:0679b07_10",
        "context_with_next_sentence": true
    },
    {
        "source_sentence": "世尊！",
        "from": "T14n0485_001:0679b09_11",
        "context_with_next_sentence": true
    },
    {
        "source_sentence": "我自見身最為卑賤，我於爾時即於自身生穢惡想，生輕弱想、不如物想。",
        "from": "T14n0485_001:0679b09_12",
        "context_with_next_sentence": true
    },
    {
        "source_sentence": "我於爾時毀辱自身，我今無利我今惡活，我於如是多人眾中，最為下賤最為穢惡，最為不如最為嚴熾。",
        "from": "T14n0485_001:0679b11_13",
        "context_with_next_sentence": true
    },
    {
        "source_sentence": "「世尊！",
        "from": "T14n0485_001:0679b13_14",
        "context_with_next_sentence": true
    },
    {
        "source_sentence": "我於爾時厭惡自身如是羞愧，若此大地容受我者即便入中。",
        "from": "T14n0485_001:0679b13_15",
        "context_with_next_sentence": true
    },
    {
        "source_sentence": "唯然，世尊！",
        "from": "T14n0485_001:0679b15_16",
        "context_with_next_sentence": true
    },
    {
        "source_sentence": "我於爾時則聞空中如是聲言：『汝善男子！",
        "from": "T14n0485_001:0679b15_17",
        "context_with_next_sentence": true
    },
    {
        "source_sentence": "但信諸佛大德法身。",
        "from": "T14n0485_001:0679b16_18",
        "context_with_next_sentence": true
    },
    {
        "source_sentence": "汝當得離此下類身。』",
        "from": "T14n0485_001:0679b16_19",
        "context_with_next_sentence": true
    },
    {
        "source_sentence": "我於爾時如是思惟，正念根中念於諸佛大德法身。",
        "from": "T14n0485_001:0679b17_20",
        "context_with_next_sentence": true
    },
    {
        "source_sentence": "如是念時復聞虛空如是聲言：『善男子！",
        "from": "T14n0485_001:0679b18_21",
        "context_with_next_sentence": true
    },
    {
        "source_sentence": "汝當莫瞬諦觀世尊，汝觀察時即當得入諸佛體中，當信當得。』",
        "from": "T14n0485_001:0679b19_22",
        "context_with_next_sentence": true
    },
    {
        "source_sentence": "「世尊！",
        "from": "T14n0485_001:0679b20_23",
        "context_with_next_sentence": true
    },
    {
        "source_sentence": "我於彼時合掌不瞬瞻仰世尊，即見世尊諸毛孔中出大蓮花，眾寶所成有無量色，金色無邊色諸蓮花等，大如車輪從身中出。",
        "from": "T14n0485_001:0679b21_24",
        "context_with_next_sentence": true
    },
    {
        "source_sentence": "彼花臺中皆有諸佛，如釋迦如來諸相具足，皆於中坐遍滿虛空，無有眾生能障礙者，於日光明亦無能障。",
        "from": "T14n0485_001:0679b23_25",
        "context_with_next_sentence": true
    },
    {
        "source_sentence": "「世尊！",
        "from": "T14n0485_001:0679b26_26",
        "context_with_next_sentence": true
    },
    {
        "source_sentence": "我於彼時即生最勝歡喜踊躍，此是諸佛神通之力。",
        "from": "T14n0485_001:0679b26_27",
        "context_with_next_sentence": true
    },
    {
        "source_sentence": "我於彼時生清淨已見佛世尊，如是觀時即見所有諸世界中無佛出處，即住彼間而為說法攝諸菩薩，無著無作，無有熱惱，空無所有，無言無說，無有所住。",
        "from": "T14n0485_001:0679b27_28",
        "context_with_next_sentence": true
    },
    {
        "source_sentence": "于彼時中多有俱致那由他等百千眾生發菩提心，離顛倒法信無言空，於多億劫住菩提中，我如是知。",
        "from": "T14n0485_001:0679c02_29",
        "context_with_next_sentence": true
    },
    {
        "source_sentence": "亦不知晝亦不知夜，不知半月一月年節，我如是知。",
        "from": "T14n0485_001:0679c04_30",
        "context_with_next_sentence": true
    },
    {
        "source_sentence": "「於彼時中，我聞般若波羅蜜法，無染著處，無言無說。",
        "from": "T14n0485_001:0679c05_31",
        "context_with_next_sentence": true
    },
    {
        "source_sentence": "我於彼時聞如是法，所有法相無有染著，無有言說，聞是法已不見自身，無知無得，亦無處所。",
        "from": "T14n0485_001:0679c06_32",
        "context_with_next_sentence": true
    },
    {
        "source_sentence": "當於彼時有如來像出現我前，於彼時間即自見身及見諸佛，還復來入於世尊身，不見世尊身，不見世尊身有增減，不見世尊住處有暗。」",
        "from": "T14n0485_001:0679c09_0",
        "context_with_next_sentence": true
    },
    {
        "source_sentence": "佛告彼言：「汝善男子！",
        "from": "T14n0485_001:0679c12_1",
        "context_with_next_sentence": true
    },
    {
        "source_sentence": "此是彼等諸佛如來大神通力。」",
        "from": "T14n0485_001:0679c12_2",
        "context_with_next_sentence": true
    },
    {
        "source_sentence": "彼難調者而白佛言：「唯然，世尊！",
        "from": "T14n0485_001:0679c13_3",
        "context_with_next_sentence": true
    },
    {
        "source_sentence": "我今於佛大神通力更無有疑。",
        "from": "T14n0485_001:0679c14_4",
        "context_with_next_sentence": true
    },
    {
        "source_sentence": "我無疑故，見於無量諸菩薩等身皆金色，有三十二大人之相，持諸音樂種種香花甚可悅樂，禮拜世尊奉獻供養，以彼香花散佛上已，聞無所有所問法已，歡喜踊躍遍滿其身，即自稱歎欣慶而去。",
        "from": "T14n0485_001:0679c14_5",
        "context_with_next_sentence": true
    },
    {
        "source_sentence": "世尊！",
        "from": "T14n0485_001:0679c19_6",
        "context_with_next_sentence": true
    },
    {
        "source_sentence": "我於彼時作如是念：『此是諸佛神通之力，無有眾生得邊際者。",
        "from": "T14n0485_001:0679c19_7",
        "context_with_next_sentence": true
    },
    {
        "source_sentence": "我於彼時還入思惟諸佛神通，思求此時見此聽眾，比丘、比丘尼、優婆塞、優婆夷、天、龍、夜叉、乾闥婆、阿修羅、緊那羅、摩睺羅、伽等一切大眾，而說偈言：「『無比知寂已，　　處所無染著，　　當脫一切苦，　　而得不動樂。』",
        "from": "T14n0485_001:0679c20_8",
        "context_with_next_sentence": true
    },
    {
        "source_sentence": "無所有菩薩經卷第一",
        "from": "T14n0485_001:0679c27_0",
        "context_with_next_sentence": false
    }
]