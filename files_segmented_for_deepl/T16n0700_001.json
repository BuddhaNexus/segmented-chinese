[
    {
        "source_sentence": "右繞佛塔功德經",
        "from": "T16n0700_001:0801b22_0",
        "context_with_next_sentence": true
    },
    {
        "source_sentence": "大周于闐國三藏沙門",
        "from": "T16n0700_001:0801b24_0",
        "context_with_next_sentence": true
    },
    {
        "source_sentence": "實叉難陀等奉　制譯",
        "from": "T16n0700_001:0801b25_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園，與大比丘僧及餘無量眾俱，前後圍遶。",
        "from": "T16n0700_001:0801b26_0",
        "context_with_next_sentence": true
    },
    {
        "source_sentence": "爾時長老舍利弗即從坐起，偏袒右肩，右膝著地，合掌向佛，以偈請曰：「大威德世尊，　　願為我等說，　右遶於佛塔，　　所得之果報。」",
        "from": "T16n0700_001:0801b27_1",
        "context_with_next_sentence": true
    },
    {
        "source_sentence": "爾時世尊以偈答曰：「右繞於佛塔，　　所得諸功德，　我今說少分，　　汝等咸善聽。",
        "from": "T16n0700_001:0801c03_0",
        "context_with_next_sentence": true
    },
    {
        "source_sentence": "　一切諸天龍，　　夜叉鬼神等，　皆親近供養，　　斯由右繞塔。",
        "from": "T16n0700_001:0801c06_0",
        "context_with_next_sentence": true
    },
    {
        "source_sentence": "　在在所生處，　　遠離於八難，　常生無難處，　　斯由右繞塔。",
        "from": "T16n0700_001:0801c08_0",
        "context_with_next_sentence": true
    },
    {
        "source_sentence": "　於一切生處，　　念慧常無失，　具足妙色相，　　斯由右繞塔。",
        "from": "T16n0700_001:0801c10_0",
        "context_with_next_sentence": true
    },
    {
        "source_sentence": "　往來天人中，　　福命悉長遠，　常獲大名稱，　　斯由右繞塔。",
        "from": "T16n0700_001:0801c12_0",
        "context_with_next_sentence": true
    },
    {
        "source_sentence": "　在於閻浮提，　　常生最尊勝，　清淨種姓中，　　斯由右繞塔。",
        "from": "T16n0700_001:0801c14_0",
        "context_with_next_sentence": true
    },
    {
        "source_sentence": "　儀貌常端正，　　富貴多財寶，　恒食大封邑，　　斯由右繞塔。",
        "from": "T16n0700_001:0801c16_0",
        "context_with_next_sentence": true
    },
    {
        "source_sentence": "　財寶常盈積，　　而無慳悋心，　勇猛廣惠施，　　斯由右繞塔。",
        "from": "T16n0700_001:0801c18_0",
        "context_with_next_sentence": true
    },
    {
        "source_sentence": "　色相淨微妙，　　見者皆欣仰，　所住常安樂，　　斯由右繞塔。",
        "from": "T16n0700_001:0801c20_0",
        "context_with_next_sentence": true
    },
    {
        "source_sentence": "　或為忉利王，　　妻子悉具足，　威勢力自在，　　斯由右繞塔。",
        "from": "T16n0700_001:0801c22_0",
        "context_with_next_sentence": true
    },
    {
        "source_sentence": "　或作婆羅門，　　持戒善通達，　呪術圍陀典，　　斯由右繞塔。",
        "from": "T16n0700_001:0801c24_0",
        "context_with_next_sentence": true
    },
    {
        "source_sentence": "　或作大長者，　　豪貴多財產，　倉廩常豐足，　　斯由右繞塔。",
        "from": "T16n0700_001:0801c26_0",
        "context_with_next_sentence": true
    },
    {
        "source_sentence": "　或作正法王，　　自在王閻浮，　率土咸歸化，　　斯由右繞塔。",
        "from": "T16n0700_001:0801c28_0",
        "context_with_next_sentence": true
    },
    {
        "source_sentence": "　或為具七寶，　　大勢轉輪王，　十善御群生，　　斯由右繞塔。",
        "from": "T16n0700_001:0802a01_0",
        "context_with_next_sentence": true
    },
    {
        "source_sentence": "　從此生天上，　　常有大威德，　淨信於佛法，　　斯由右繞塔。",
        "from": "T16n0700_001:0802a03_0",
        "context_with_next_sentence": true
    },
    {
        "source_sentence": "　淨信速成已，　　於法無迷惑，　見諸行皆空，　　斯由右繞塔。",
        "from": "T16n0700_001:0802a05_0",
        "context_with_next_sentence": true
    },
    {
        "source_sentence": "　從天上捨命，　　下生於人中，　入胎不迷亂，　　斯由右繞塔。",
        "from": "T16n0700_001:0802a07_0",
        "context_with_next_sentence": true
    },
    {
        "source_sentence": "　在於母胎中，　　垢穢所不染，　如淨摩尼珠，　　斯由右繞塔。",
        "from": "T16n0700_001:0802a09_0",
        "context_with_next_sentence": true
    },
    {
        "source_sentence": "　在胎及生時，　　令母常安樂，　飲乳亦復然，　　斯由右繞塔。",
        "from": "T16n0700_001:0802a11_0",
        "context_with_next_sentence": true
    },
    {
        "source_sentence": "　父母及親戚，　　一切共鞠養，　乳母常不離，　　斯由右繞塔。",
        "from": "T16n0700_001:0802a13_0",
        "context_with_next_sentence": true
    },
    {
        "source_sentence": "　眷屬皆愛念，　　超過於父母，　資財自增長，　　斯由右繞塔。",
        "from": "T16n0700_001:0802a15_0",
        "context_with_next_sentence": true
    },
    {
        "source_sentence": "　夜叉諸惡鬼，　　不能暫驚怖，　所須自然得，　　斯由右繞塔。",
        "from": "T16n0700_001:0802a17_0",
        "context_with_next_sentence": true
    },
    {
        "source_sentence": "　經於百千劫，　　其身轉清淨，　妙色相成滿，　　斯由右繞塔。",
        "from": "T16n0700_001:0802a19_0",
        "context_with_next_sentence": true
    },
    {
        "source_sentence": "　淨眼修且廣，　　猶如青蓮花，　兼得淨天眼，　　斯由右繞塔。",
        "from": "T16n0700_001:0802a21_0",
        "context_with_next_sentence": true
    },
    {
        "source_sentence": "　妙色常圓滿，　　諸相自莊嚴，　成就大勢力，　　斯由右繞塔。",
        "from": "T16n0700_001:0802a23_0",
        "context_with_next_sentence": true
    },
    {
        "source_sentence": "　或生帝釋宮，　　大威勢自在，　忉利天中尊，　　斯由右繞塔。",
        "from": "T16n0700_001:0802a25_0",
        "context_with_next_sentence": true
    },
    {
        "source_sentence": "　或生須夜摩，　　兜率陀天宮，　化樂及他化，　　斯由右繞塔。",
        "from": "T16n0700_001:0802a27_0",
        "context_with_next_sentence": true
    },
    {
        "source_sentence": "　或復生梵天，　　梵世最自在，　諸天常供養，　　斯由右繞塔。",
        "from": "T16n0700_001:0802a29_0",
        "context_with_next_sentence": true
    },
    {
        "source_sentence": "　億那由他劫，　　常為諸智人，　恭敬而供養，　　斯由右繞塔。",
        "from": "T16n0700_001:0802b02_0",
        "context_with_next_sentence": true
    },
    {
        "source_sentence": "　其身及衣服，　　億劫常無垢，　具足白淨法，　　斯由右繞塔。",
        "from": "T16n0700_001:0802b04_0",
        "context_with_next_sentence": true
    },
    {
        "source_sentence": "　具大精進力，　　勤修種種行，　未嘗有疲懈，　　斯由右繞塔。",
        "from": "T16n0700_001:0802b06_0",
        "context_with_next_sentence": true
    },
    {
        "source_sentence": "　勇猛常精進，　　堅固不可壞，　所作速成就，　　斯由右繞塔。",
        "from": "T16n0700_001:0802b08_0",
        "context_with_next_sentence": true
    },
    {
        "source_sentence": "　深遠微妙音，　　聞者皆歡喜，　安樂常無病，　　斯由右繞塔。",
        "from": "T16n0700_001:0802b10_0",
        "context_with_next_sentence": true
    },
    {
        "source_sentence": "　如我所演說，　　厭捨三有苦，　成就出世智，　　斯由右繞塔。",
        "from": "T16n0700_001:0802b12_0",
        "context_with_next_sentence": true
    },
    {
        "source_sentence": "　常在四念處，　　及以四正勤，　四如意神足，　　斯由右繞塔。",
        "from": "T16n0700_001:0802b14_0",
        "context_with_next_sentence": true
    },
    {
        "source_sentence": "　了達四真諦，　　根力七覺分，　正道及聖果，　　斯由右繞塔。",
        "from": "T16n0700_001:0802b16_0",
        "context_with_next_sentence": true
    },
    {
        "source_sentence": "　滅一切煩惱，　　具足大威德，　無漏六神通，　　斯由右繞塔。",
        "from": "T16n0700_001:0802b18_0",
        "context_with_next_sentence": true
    },
    {
        "source_sentence": "　永離貪恚癡，　　及一切障礙，　證獨覺菩提，　　斯由右繞塔。",
        "from": "T16n0700_001:0802b20_0",
        "context_with_next_sentence": true
    },
    {
        "source_sentence": "　得妙紫金色，　　相好莊嚴身，　現作天人師，　　斯由右繞塔。",
        "from": "T16n0700_001:0802b22_0",
        "context_with_next_sentence": true
    },
    {
        "source_sentence": "　皆由以身業，　　及語業讚歎，　右繞於佛塔，　　獲此大利益。",
        "from": "T16n0700_001:0802b24_0",
        "context_with_next_sentence": true
    },
    {
        "source_sentence": "　右繞諸佛塔，　　所得諸功德，　我今隨所聞，　　略說詎能盡。」",
        "from": "T16n0700_001:0802b26_0",
        "context_with_next_sentence": true
    },
    {
        "source_sentence": "爾時世尊說此偈已，舍利弗等一切眾會，皆大歡喜，信受奉行。",
        "from": "T16n0700_001:0802b28_0",
        "context_with_next_sentence": true
    },
    {
        "source_sentence": "右繞佛塔功德經",
        "from": "T16n0700_001:0802c01_0",
        "context_with_next_sentence": false
    }
]