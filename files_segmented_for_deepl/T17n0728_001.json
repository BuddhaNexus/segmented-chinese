[
    {
        "source_sentence": "諸法集要經卷第一",
        "from": "T17n0728_001:0458a15_0",
        "context_with_next_sentence": true
    },
    {
        "source_sentence": "觀無畏尊者集(總二千六百八十四頌)西天譯經三藏朝散大夫試鴻臚卿宣梵大師賜紫沙門臣日稱等奉　詔譯伏除煩惱品第一　稽首三有最勝尊，　　吉祥無垢盡諸漏，　愚夫為惑所沈溺，　　能以等慈而拔濟。",
        "from": "T17n0728_001:0458a17_0",
        "context_with_next_sentence": true
    },
    {
        "source_sentence": "　依正法念處，　　廣大契經海，　集成此伽陀，　　為作世間眼。",
        "from": "T17n0728_001:0458a24_0",
        "context_with_next_sentence": true
    },
    {
        "source_sentence": "　當發生淨信，　　精進不放逸，　棄背於六塵，　　修習微妙智，　樂布施持戒，　　忍辱諸禪定，　以四無量心，　　利樂諸含識。",
        "from": "T17n0728_001:0458a26_0",
        "context_with_next_sentence": true
    },
    {
        "source_sentence": "　若散亂放逸，　　起暴惡邪見，　常發虛妄言，　　當墮於地獄。",
        "from": "T17n0728_001:0458b01_0",
        "context_with_next_sentence": true
    },
    {
        "source_sentence": "　若慳悋憎嫉，　　遠離於善法，　樂損惱眾生，　　定墮餓鬼趣。",
        "from": "T17n0728_001:0458b03_0",
        "context_with_next_sentence": true
    },
    {
        "source_sentence": "　若破壞正法，　　愚癡著染欲，　耽飲食睡眠，　　當獲畜生報。",
        "from": "T17n0728_001:0458b05_0",
        "context_with_next_sentence": true
    },
    {
        "source_sentence": "　身語意三種，　　造作諸不善，　為業之所纏，　　數數而增長。",
        "from": "T17n0728_001:0458b07_0",
        "context_with_next_sentence": true
    },
    {
        "source_sentence": "　如是彼愚夫，　　展轉無休息，　智者善修習，　　當得寂靜樂。",
        "from": "T17n0728_001:0458b09_0",
        "context_with_next_sentence": true
    },
    {
        "source_sentence": "　了知是業果，　　棄捨於放逸，　以智慧揀擇，　　此善無過上。",
        "from": "T17n0728_001:0458b11_0",
        "context_with_next_sentence": true
    },
    {
        "source_sentence": "　常樂修惠施，　　堅固持淨戒。",
        "from": "T17n0728_001:0458b13_0",
        "context_with_next_sentence": true
    },
    {
        "source_sentence": "　憐愍諸有情，　　令所願成就，　與慈悲相應，　　不生於希望，　為攝受於他，　　決定得成就。",
        "from": "T17n0728_001:0458b14_0",
        "context_with_next_sentence": true
    },
    {
        "source_sentence": "　解脫彼貪瞋，　　知足離過患，　愛念於眾生，　　決定得成就。",
        "from": "T17n0728_001:0458b17_0",
        "context_with_next_sentence": true
    },
    {
        "source_sentence": "　以平等質直，　　無有冤親想，　永脫諸惡趣，　　決定得成就。",
        "from": "T17n0728_001:0458b19_0",
        "context_with_next_sentence": true
    },
    {
        "source_sentence": "　具足諸威儀，　　善平等說法，　離慳嫉過失，　　決定得成就。",
        "from": "T17n0728_001:0458b21_0",
        "context_with_next_sentence": true
    },
    {
        "source_sentence": "　樂承事師尊，　　持戒修諸定，　明了罪福相，　　決定得成就。",
        "from": "T17n0728_001:0458b23_0",
        "context_with_next_sentence": true
    },
    {
        "source_sentence": "　起勇猛精進，　　坐禪若讀誦，　愛語無諂曲，　　決定得成就。",
        "from": "T17n0728_001:0458b25_0",
        "context_with_next_sentence": true
    },
    {
        "source_sentence": "　於時及彼方，　　或作或止息，　皆方便了知，　　決定得成就。",
        "from": "T17n0728_001:0458b27_0",
        "context_with_next_sentence": true
    },
    {
        "source_sentence": "　無瞋伏瞋恚，　　忍辱除暴惡，　正法捨非法，　　光明滅黑暗，　真實遣虛妄，　　寂靜摧兩舌，　憐愍息毀呰，　　無縛解纏縛，　慈心止殺害，　　樂施銷慳垢。",
        "from": "T17n0728_001:0458b29_0",
        "context_with_next_sentence": true
    },
    {
        "source_sentence": "　以淨善對治，　　不如理作意，　以智照無明，　　無常破常執。",
        "from": "T17n0728_001:0458c05_0",
        "context_with_next_sentence": true
    },
    {
        "source_sentence": "　猶日昃月虧，　　遷流本如是，　當自善思惟，　　觀察離邪欲。",
        "from": "T17n0728_001:0458c07_0",
        "context_with_next_sentence": true
    },
    {
        "source_sentence": "　八聖道為因，　　能越諸惡趣，　住四無所畏，　　能降諸恐怖，　正念祛妄念，　　勝智摧邪智，　樂住阿蘭若，　　淡泊絕貪欲。",
        "from": "T17n0728_001:0458c09_0",
        "context_with_next_sentence": true
    },
    {
        "source_sentence": "　譬如眾山中，　　須彌為最勝，　如大海深廣，　　能生諸珍寶；　如皎日光明，　　映蔽諸宿曜。",
        "from": "T17n0728_001:0458c13_0",
        "context_with_next_sentence": true
    },
    {
        "source_sentence": "　無生止有生，　　如火然槁木，　亦如妙飲食，　　能除於飢渴。",
        "from": "T17n0728_001:0458c16_0",
        "context_with_next_sentence": true
    },
    {
        "source_sentence": "　如師子進止，　　能伏諸群獸，　知足絕貪求，　　無畏亦如是。",
        "from": "T17n0728_001:0458c18_0",
        "context_with_next_sentence": true
    },
    {
        "source_sentence": "　仁慈世共稱，　　捨此咸輕鄙，　懈怠與顓愚，　　精進能除斷。",
        "from": "T17n0728_001:0458c20_0",
        "context_with_next_sentence": true
    },
    {
        "source_sentence": "　如有暴惡人，　　非理相加謗，　智者以誠言，　　安忍能除遣。",
        "from": "T17n0728_001:0458c22_0",
        "context_with_next_sentence": true
    },
    {
        "source_sentence": "　諸天降脩羅，　　由信樂正法，　佛出於世間，　　能制諸外道。",
        "from": "T17n0728_001:0458c24_0",
        "context_with_next_sentence": true
    },
    {
        "source_sentence": "說法品第二",
        "from": "T17n0728_001:0458c26_0",
        "context_with_next_sentence": true
    },
    {
        "source_sentence": "　若人善說法，　　能使彼開解，　為眾之導師，　　令至安隱處，　示菩提正路，　　畢竟令趣入，　生死險道中，　　永斷癡纏縛。",
        "from": "T17n0728_001:0458c27_0",
        "context_with_next_sentence": true
    },
    {
        "source_sentence": "　是法無過上，　　非世俗所說，　若有聞是者，　　能渡諸有海。",
        "from": "T17n0728_001:0459a02_0",
        "context_with_next_sentence": true
    },
    {
        "source_sentence": "　若有智慧人，　　於此勤修習，　有四種福田，　　能生諸善果。",
        "from": "T17n0728_001:0459a04_0",
        "context_with_next_sentence": true
    },
    {
        "source_sentence": "　若奉持佛教，　　得諸根具足，　不生愛樂心，　　於後徒悔惱。",
        "from": "T17n0728_001:0459a06_0",
        "context_with_next_sentence": true
    },
    {
        "source_sentence": "　若人於五欲，　　常追求耽染，　戀著於妻孥，　　當墮於惡趣。",
        "from": "T17n0728_001:0459a08_0",
        "context_with_next_sentence": true
    },
    {
        "source_sentence": "　起不正思惟，　　積集諸過失，　皆由於自心，　　為妄想縈縶。",
        "from": "T17n0728_001:0459a10_0",
        "context_with_next_sentence": true
    },
    {
        "source_sentence": "　是心難降伏，　　多攀緣欲境，　若能善制之，　　獲清涼安隱。",
        "from": "T17n0728_001:0459a12_0",
        "context_with_next_sentence": true
    },
    {
        "source_sentence": "　是心如惡馬，　　以正法調伏，　聞已當憶持，　　數數而觀察。",
        "from": "T17n0728_001:0459a14_0",
        "context_with_next_sentence": true
    },
    {
        "source_sentence": "　若人聞正法，　　聞已悉明了，　發生於善根，　　遠離諸過咎。",
        "from": "T17n0728_001:0459a16_0",
        "context_with_next_sentence": true
    },
    {
        "source_sentence": "　由聞正法故，　　心淨無垢染，　生踊躍歡喜，　　增長於明慧。",
        "from": "T17n0728_001:0459a18_0",
        "context_with_next_sentence": true
    },
    {
        "source_sentence": "　由聞正法故，　　不造作眾罪，　知業果不虛，　　當得菩提道。",
        "from": "T17n0728_001:0459a20_0",
        "context_with_next_sentence": true
    },
    {
        "source_sentence": "　由聞正法故，　　知佛諸功德，　法為解脫因，　　是為真智者。",
        "from": "T17n0728_001:0459a22_0",
        "context_with_next_sentence": true
    },
    {
        "source_sentence": "　由聞正法故，　　知法相常住，　是故當一心，　　於事勤修作。",
        "from": "T17n0728_001:0459a24_0",
        "context_with_next_sentence": true
    },
    {
        "source_sentence": "　由聞正法故，　　解脫輪迴海，　斷種種貪愛，　　當證於實際。",
        "from": "T17n0728_001:0459a26_0",
        "context_with_next_sentence": true
    },
    {
        "source_sentence": "　由聞正法故，　　悟彼生滅相，　具四種因緣，　　當明了信解。",
        "from": "T17n0728_001:0459a28_0",
        "context_with_next_sentence": true
    },
    {
        "source_sentence": "　由聞正法故，　　了知蘊處界，　與生滅相應，　　令正智明顯。",
        "from": "T17n0728_001:0459b01_0",
        "context_with_next_sentence": true
    },
    {
        "source_sentence": "　是三種過患，　　為輪迴之本，　樂多聞正法，　　當斷令永盡。",
        "from": "T17n0728_001:0459b03_0",
        "context_with_next_sentence": true
    },
    {
        "source_sentence": "　若樂於多聞，　　處世無過上，　於動不動法，　　悉究諸源底。",
        "from": "T17n0728_001:0459b05_0",
        "context_with_next_sentence": true
    },
    {
        "source_sentence": "　是人命終時，　　無復諸憂怖，　善達彼正法，　　不生於少苦。",
        "from": "T17n0728_001:0459b07_0",
        "context_with_next_sentence": true
    },
    {
        "source_sentence": "　能以正智火，　　焚燒煩惱薪，　由樂於多聞，　　後苦不復受。",
        "from": "T17n0728_001:0459b09_0",
        "context_with_next_sentence": true
    },
    {
        "source_sentence": "　若親近多聞，　　則生安隱樂，　離放逸燒然，　　此為善根本。",
        "from": "T17n0728_001:0459b11_0",
        "context_with_next_sentence": true
    },
    {
        "source_sentence": "　當承事耆德，　　欣樂彼宣說，　出離老死因，　　得證真常處。",
        "from": "T17n0728_001:0459b13_0",
        "context_with_next_sentence": true
    },
    {
        "source_sentence": "　了達一切法，　　解脫諸障染，　引發菩提心，　　多聞為最上。",
        "from": "T17n0728_001:0459b15_0",
        "context_with_next_sentence": true
    },
    {
        "source_sentence": "　若習近多聞，　　樂欲修正慧，　當以身語心，　　尊重常恭敬。",
        "from": "T17n0728_001:0459b17_0",
        "context_with_next_sentence": true
    },
    {
        "source_sentence": "　若樂多聞者，　　善住於法性，　堅固勤修作，　　能越三有海。",
        "from": "T17n0728_001:0459b19_0",
        "context_with_next_sentence": true
    },
    {
        "source_sentence": "　若人有多聞，　　則具諸財寶，　無聞雖富饒，　　愚懵同貧窶。",
        "from": "T17n0728_001:0459b21_0",
        "context_with_next_sentence": true
    },
    {
        "source_sentence": "　若人無法財，　　遠離於師範，　虛受彼形軀，　　常懷於憂赧。",
        "from": "T17n0728_001:0459b23_0",
        "context_with_next_sentence": true
    },
    {
        "source_sentence": "　若近惡知識，　　生放逸懈怠，　猶如磽田中，　　虛擲於種子。",
        "from": "T17n0728_001:0459b25_0",
        "context_with_next_sentence": true
    },
    {
        "source_sentence": "　多聞具法眼，　　雖瞽亦明覺，　無目無多聞，　　是為暗鈍者。",
        "from": "T17n0728_001:0459b27_0",
        "context_with_next_sentence": true
    },
    {
        "source_sentence": "　若遠離正法，　　依止於非法，　猶如捨良醫，　　而求愈篤疾。",
        "from": "T17n0728_001:0459b29_0",
        "context_with_next_sentence": true
    },
    {
        "source_sentence": "　諸法無限量，　　積學方悟入，　滴雨成駛流，　　皆由於漸次。",
        "from": "T17n0728_001:0459c02_0",
        "context_with_next_sentence": true
    },
    {
        "source_sentence": "　無始輪迴海，　　發起菩提心，　至金剛道場，　　成佛果亦爾。",
        "from": "T17n0728_001:0459c04_0",
        "context_with_next_sentence": true
    },
    {
        "source_sentence": "　淨心持正法，　　不著於諸禪，　非欲境所牽，　　決定常安隱。",
        "from": "T17n0728_001:0459c06_0",
        "context_with_next_sentence": true
    },
    {
        "source_sentence": "　有智親智人，　　當捨離無智，　以智德修身，　　斯人甚希有！",
        "from": "T17n0728_001:0459c08_0",
        "context_with_next_sentence": true
    },
    {
        "source_sentence": "　以信心求法，　　常生於勝處，　設墮險難中，　　諸天常捄護。",
        "from": "T17n0728_001:0459c10_0",
        "context_with_next_sentence": true
    },
    {
        "source_sentence": "　於暗作明燈，　　於病為良藥，　貧乏與珍財，　　盲者使能視。",
        "from": "T17n0728_001:0459c12_0",
        "context_with_next_sentence": true
    },
    {
        "source_sentence": "　於世間瀑流，　　為作彼舡筏，　若醉傲放逸，　　決定為自損。",
        "from": "T17n0728_001:0459c14_0",
        "context_with_next_sentence": true
    },
    {
        "source_sentence": "　是先佛所說，　　當具足信受，　令正智現前，　　修習忘疲倦。",
        "from": "T17n0728_001:0459c16_0",
        "context_with_next_sentence": true
    },
    {
        "source_sentence": "厭離自身品第三",
        "from": "T17n0728_001:0459c18_0",
        "context_with_next_sentence": true
    },
    {
        "source_sentence": "　謂利養名聞、　　飲食臥具等，　無少分希求，　　於我何所作？",
        "from": "T17n0728_001:0459c19_0",
        "context_with_next_sentence": true
    },
    {
        "source_sentence": "　是身可厭患，　　損害如冤賊，　造作諸過愆，　　常樂非梵行。",
        "from": "T17n0728_001:0459c21_0",
        "context_with_next_sentence": true
    },
    {
        "source_sentence": "　又復此身者，　　為眾病依止，　不淨常盈流，　　實罪惡之器；　與心為近住，　　無思惟覺知，　剎那命終時，　　惡色深可畏。",
        "from": "T17n0728_001:0459c23_0",
        "context_with_next_sentence": true
    },
    {
        "source_sentence": "　壽煖識三緣，　　俱時而棄捨，　如枯木無知，　　形消流穢汁。",
        "from": "T17n0728_001:0459c27_0",
        "context_with_next_sentence": true
    },
    {
        "source_sentence": "　愚夫當盛年，　　迷亂多憍恣，　須臾不暫停，　　變異成衰老。",
        "from": "T17n0728_001:0459c29_0",
        "context_with_next_sentence": true
    },
    {
        "source_sentence": "　恃財富奢逸，　　廣造諸惡業，　是人命欲終，　　受極苦熱惱。",
        "from": "T17n0728_001:0460a02_0",
        "context_with_next_sentence": true
    },
    {
        "source_sentence": "　不樂於正法，　　何異彼非人？",
        "from": "T17n0728_001:0460a04_0",
        "context_with_next_sentence": true
    },
    {
        "source_sentence": "　違背涅盤城，　　棲止於邪道。",
        "from": "T17n0728_001:0460a05_0",
        "context_with_next_sentence": true
    },
    {
        "source_sentence": "　廣大修福報，　　由是生人間，　當乘智慧舟，　　永越於有海。",
        "from": "T17n0728_001:0460a06_0",
        "context_with_next_sentence": true
    },
    {
        "source_sentence": "　是身如掣電，　　類乾闥婆城，　云何於他人，　　數生於喜怒？",
        "from": "T17n0728_001:0460a08_0",
        "context_with_next_sentence": true
    },
    {
        "source_sentence": "　此身非堅牢，　　暫時而動轉，　常諂曲為心，　　寧免老死怖；　為疾病城邑，　　是憂惱舍宅，　亦如於田疇，　　生善不善種。",
        "from": "T17n0728_001:0460a10_0",
        "context_with_next_sentence": true
    },
    {
        "source_sentence": "　若人以施戒，　　慈智莊嚴身，　唯此善因緣，　　為第一堅固。",
        "from": "T17n0728_001:0460a14_0",
        "context_with_next_sentence": true
    },
    {
        "source_sentence": "　又說此身者，　　為諸界所依，　若能善覺了，　　速得於解脫。",
        "from": "T17n0728_001:0460a16_0",
        "context_with_next_sentence": true
    },
    {
        "source_sentence": "　此明自身界，　　虛假強分別，　若樂他蘊界，　　愚癡無出要。",
        "from": "T17n0728_001:0460a18_0",
        "context_with_next_sentence": true
    },
    {
        "source_sentence": "　若外具諸財。",
        "from": "T17n0728_001:0460a20_0",
        "context_with_next_sentence": true
    },
    {
        "source_sentence": "　　內界無寂靜，　於身善了知，　　則能脫諸苦。",
        "from": "T17n0728_001:0460a20_1",
        "context_with_next_sentence": true
    },
    {
        "source_sentence": "　由守護己財，　　復增於苦惱，　諸恐怖隨生，　　謂官賊水火。",
        "from": "T17n0728_001:0460a22_0",
        "context_with_next_sentence": true
    },
    {
        "source_sentence": "　若遠非法財，　　則無諸障礙，　棄捨常獲安，　　攝取當自咎。",
        "from": "T17n0728_001:0460a24_0",
        "context_with_next_sentence": true
    },
    {
        "source_sentence": "　應如實了知，　　自他蘊界相，　習定持經典，　　焚燒煩惱聚。",
        "from": "T17n0728_001:0460a26_0",
        "context_with_next_sentence": true
    },
    {
        "source_sentence": "　是故有智人，　　於身善觀察，　既明彼界性，　　是名解脫者。",
        "from": "T17n0728_001:0460a28_0",
        "context_with_next_sentence": true
    },
    {
        "source_sentence": "遠離不善品第四",
        "from": "T17n0728_001:0460b01_0",
        "context_with_next_sentence": true
    },
    {
        "source_sentence": "　若人於五欲，　　常生其渴愛，　由彼心動亂，　　諸惡此隨轉。",
        "from": "T17n0728_001:0460b02_0",
        "context_with_next_sentence": true
    },
    {
        "source_sentence": "　若見於女色，　　樂著無暫捨，　不悟彼無常，　　諸惡此隨轉。",
        "from": "T17n0728_001:0460b04_0",
        "context_with_next_sentence": true
    },
    {
        "source_sentence": "　由彼貪癡故，　　增長於生死，　凡夫不了知，　　諸惡此隨轉。",
        "from": "T17n0728_001:0460b06_0",
        "context_with_next_sentence": true
    },
    {
        "source_sentence": "　常樂行放逸，　　壽命非長久，　無正智思惟，　　諸惡此隨轉。",
        "from": "T17n0728_001:0460b08_0",
        "context_with_next_sentence": true
    },
    {
        "source_sentence": "　貪欲無厭足，　　侈服恣嚴身，　生掉舉無慚，　　諸惡此隨轉。",
        "from": "T17n0728_001:0460b10_0",
        "context_with_next_sentence": true
    },
    {
        "source_sentence": "　常為六塵坌，　　五欲之所牽，　迷三世無知，　　諸惡此隨轉。",
        "from": "T17n0728_001:0460b12_0",
        "context_with_next_sentence": true
    },
    {
        "source_sentence": "　樂著己眷屬，　　自不知殞沒，　顧戀起恚心，　　諸惡此隨轉。",
        "from": "T17n0728_001:0460b14_0",
        "context_with_next_sentence": true
    },
    {
        "source_sentence": "　昔耽於欲境，　　則為後過患，　由意不寂靜，　　諸惡此隨轉。",
        "from": "T17n0728_001:0460b16_0",
        "context_with_next_sentence": true
    },
    {
        "source_sentence": "　受用彼富樂，　　恩愛忽乖離，　不究先苦因，　　諸惡此隨轉。",
        "from": "T17n0728_001:0460b18_0",
        "context_with_next_sentence": true
    },
    {
        "source_sentence": "　為染欲所迷，　　譬若魚投網，　纏縛不能脫，　　諸惡此隨轉。",
        "from": "T17n0728_001:0460b20_0",
        "context_with_next_sentence": true
    },
    {
        "source_sentence": "　愚夫常愛著，　　不知欲過失，　癡暗之所迷，　　諸惡此隨轉。",
        "from": "T17n0728_001:0460b22_0",
        "context_with_next_sentence": true
    },
    {
        "source_sentence": "　多畜於寵嬖，　　命終而獨往，　為業羂所拘，　　諸惡此隨轉。",
        "from": "T17n0728_001:0460b24_0",
        "context_with_next_sentence": true
    },
    {
        "source_sentence": "　迷失於正道，　　三界殊不知，　不攝護諸根，　　諸惡此隨轉。",
        "from": "T17n0728_001:0460b26_0",
        "context_with_next_sentence": true
    },
    {
        "source_sentence": "　於有戒、無戒，　　樂行於損惱，　破壞於正法，　　諸惡此隨轉。",
        "from": "T17n0728_001:0460b28_0",
        "context_with_next_sentence": true
    },
    {
        "source_sentence": "　於罪福損益，　　聞已如聾瘂，　譬愚童作戲，　　諸惡此隨轉。",
        "from": "T17n0728_001:0460c01_0",
        "context_with_next_sentence": true
    },
    {
        "source_sentence": "　捨寂靜園林，　　流泉諸勝處，　樂著於嬉逸，　　諸惡此隨轉。",
        "from": "T17n0728_001:0460c03_0",
        "context_with_next_sentence": true
    },
    {
        "source_sentence": "　離巖谷宮殿，　　清淨蓮花池，　由貪彼欲樂，　　諸惡此隨轉。",
        "from": "T17n0728_001:0460c05_0",
        "context_with_next_sentence": true
    },
    {
        "source_sentence": "　雖嗜妙飲食，　　無光澤威德，　作非法業緣，　　諸惡此隨轉。",
        "from": "T17n0728_001:0460c07_0",
        "context_with_next_sentence": true
    },
    {
        "source_sentence": "　如是愚癡人，　　常不生知覺，　為業風所飄，　　輪轉於三界。",
        "from": "T17n0728_001:0460c09_0",
        "context_with_next_sentence": true
    },
    {
        "source_sentence": "　或有生勝處，　　放逸而墮落，　由懈怠癡迷，　　不能斷諸過。",
        "from": "T17n0728_001:0460c11_0",
        "context_with_next_sentence": true
    },
    {
        "source_sentence": "　若棄捨五欲，　　得最上安隱，　如諸佛聖人，　　無貪無憂惱。",
        "from": "T17n0728_001:0460c13_0",
        "context_with_next_sentence": true
    },
    {
        "source_sentence": "　初中後修習，　　解脫諸垢染，　當得牟尼尊，　　第一寂靜樂。",
        "from": "T17n0728_001:0460c15_0",
        "context_with_next_sentence": true
    },
    {
        "source_sentence": "　若樂五欲者，　　則墮於惡趣，　彼無別功能，　　唯招其苦報。",
        "from": "T17n0728_001:0460c17_0",
        "context_with_next_sentence": true
    },
    {
        "source_sentence": "　是故有智人，　　於欲何所著？",
        "from": "T17n0728_001:0460c19_0",
        "context_with_next_sentence": true
    },
    {
        "source_sentence": "　為彼輪迴因，　　定受諸楚毒。",
        "from": "T17n0728_001:0460c20_0",
        "context_with_next_sentence": true
    },
    {
        "source_sentence": "　或住天寶峰，　　園林淨池沼，　由戲妄染著，　　從彼而墮落。",
        "from": "T17n0728_001:0460c21_0",
        "context_with_next_sentence": true
    },
    {
        "source_sentence": "　天上妙金山，　　琉璃為峰頂，　由造不善業，　　從彼而墮落。",
        "from": "T17n0728_001:0460c23_0",
        "context_with_next_sentence": true
    },
    {
        "source_sentence": "　天上諸寶樹，　　清泉相間繞，　以貪欲因緣，　　從彼而墮落。",
        "from": "T17n0728_001:0460c25_0",
        "context_with_next_sentence": true
    },
    {
        "source_sentence": "　天上諸寶坊，　　香海可愛樂，　毀戒離諸善，　　從彼而墮落。",
        "from": "T17n0728_001:0460c27_0",
        "context_with_next_sentence": true
    },
    {
        "source_sentence": "　天上妙音樂，　　聞已能適意，　由樂著廢時，　　從彼而墮落。",
        "from": "T17n0728_001:0460c29_0",
        "context_with_next_sentence": true
    },
    {
        "source_sentence": "　若意生貪著，　　欲境常現前，　無正智思惟，　　何因獲安樂？",
        "from": "T17n0728_001:0461a02_0",
        "context_with_next_sentence": true
    },
    {
        "source_sentence": "　如童稚無知，　　豈能修少福，　從彼墮落已，　　自受其業報。",
        "from": "T17n0728_001:0461a04_0",
        "context_with_next_sentence": true
    },
    {
        "source_sentence": "　若人作不善，　　而求於樂果，　彼因不相似，　　愚夫心妄轉。",
        "from": "T17n0728_001:0461a06_0",
        "context_with_next_sentence": true
    },
    {
        "source_sentence": "　於施戒正慧，　　不起於修習，　愚癡著欲人，　　為死所吞噉。",
        "from": "T17n0728_001:0461a08_0",
        "context_with_next_sentence": true
    },
    {
        "source_sentence": "　無智迷業果，　　常作諸過惡，　愚癡著欲人，　　為死所吞噉。",
        "from": "T17n0728_001:0461a10_0",
        "context_with_next_sentence": true
    },
    {
        "source_sentence": "　為貪火燒然，　　不知輪迴苦，　愚癡著欲人，　　為死所吞噉。",
        "from": "T17n0728_001:0461a12_0",
        "context_with_next_sentence": true
    },
    {
        "source_sentence": "　由情愛所鍾，　　生別離苦惱，　愚人當爾時，　　為死所吞噉。",
        "from": "T17n0728_001:0461a14_0",
        "context_with_next_sentence": true
    },
    {
        "source_sentence": "　不厭怖輪迴，　　心馳於色境，　愚癡著欲人，　　為死所吞噉。",
        "from": "T17n0728_001:0461a16_0",
        "context_with_next_sentence": true
    },
    {
        "source_sentence": "　生病難憂怖，　　而不能厭患，　愚癡著欲人，　　為死所吞噉。",
        "from": "T17n0728_001:0461a18_0",
        "context_with_next_sentence": true
    },
    {
        "source_sentence": "　為彼惡知識，　　趣輪迴險道，　愚癡著欲人，　　為死所吞噉。",
        "from": "T17n0728_001:0461a20_0",
        "context_with_next_sentence": true
    },
    {
        "source_sentence": "　心起邪思惟，　　違背於正理，　愚癡著欲人，　　為死所吞噉。",
        "from": "T17n0728_001:0461a22_0",
        "context_with_next_sentence": true
    },
    {
        "source_sentence": "　自行於非法，　　作生死怖畏，　愚癡著欲人，　　為死所吞噉。",
        "from": "T17n0728_001:0461a24_0",
        "context_with_next_sentence": true
    },
    {
        "source_sentence": "　常發染污言，　　心寧知罪福，　愚癡著欲人，　　為死所吞噉。",
        "from": "T17n0728_001:0461a26_0",
        "context_with_next_sentence": true
    },
    {
        "source_sentence": "　由慣習貪愛，　　不樂真實法，　愚癡著欲人，　　為死所吞噉。",
        "from": "T17n0728_001:0461a28_0",
        "context_with_next_sentence": true
    },
    {
        "source_sentence": "　於己求快樂，　　於法生損壞，　愚癡著欲人，　　為死所吞噉。",
        "from": "T17n0728_001:0461b01_0",
        "context_with_next_sentence": true
    },
    {
        "source_sentence": "　當專注一心，　　常修持淨業，　棄捨諸不善，　　是名為智者。",
        "from": "T17n0728_001:0461b03_0",
        "context_with_next_sentence": true
    },
    {
        "source_sentence": "　若諸天著樂，　　不樂修施戒，　常生放逸心，　　決定當墮落。",
        "from": "T17n0728_001:0461b05_0",
        "context_with_next_sentence": true
    },
    {
        "source_sentence": "　復有天寶山，　　諸珍所嚴瑩，　琉璃以為峰，　　與須彌相稱。",
        "from": "T17n0728_001:0461b07_0",
        "context_with_next_sentence": true
    },
    {
        "source_sentence": "　彼天或初生，　　現住及將沒，　若生放逸心，　　於彼而流轉。",
        "from": "T17n0728_001:0461b09_0",
        "context_with_next_sentence": true
    },
    {
        "source_sentence": "　其地悉嚴淨，　　林木起涼風，　若生放逸心，　　於彼而流轉。",
        "from": "T17n0728_001:0461b11_0",
        "context_with_next_sentence": true
    },
    {
        "source_sentence": "　有妙蓮花池，　　金葉琉璃幹，　若生放逸心，　　於彼而流轉。",
        "from": "T17n0728_001:0461b13_0",
        "context_with_next_sentence": true
    },
    {
        "source_sentence": "　有清勝河流，　　珍禽悉翔集，　若生放逸心，　　於彼而流轉。",
        "from": "T17n0728_001:0461b15_0",
        "context_with_next_sentence": true
    },
    {
        "source_sentence": "　有上妙輦輿，　　層樓極高勝，　若生放逸心，　　於彼而流轉。",
        "from": "T17n0728_001:0461b17_0",
        "context_with_next_sentence": true
    },
    {
        "source_sentence": "　如是流轉相，　　皆由迷欲境，　云何說名人，　　心不生厭捨？",
        "from": "T17n0728_001:0461b19_0",
        "context_with_next_sentence": true
    },
    {
        "source_sentence": "　樂習放逸行，　　則增長輪迴，　於此不遠離，　　當受大苦惱。",
        "from": "T17n0728_001:0461b21_0",
        "context_with_next_sentence": true
    },
    {
        "source_sentence": "　屠者縛群畜，　　皆不令馳散，　眷屬累於身，　　何由能免脫？",
        "from": "T17n0728_001:0461b23_0",
        "context_with_next_sentence": true
    },
    {
        "source_sentence": "　又彼諸天眾，　　常著諸欲樂，　不知生滅因，　　彼天如愚者。",
        "from": "T17n0728_001:0461b25_0",
        "context_with_next_sentence": true
    },
    {
        "source_sentence": "　如是彼眾生，　　為放逸牽縛，　極增上愚癡，　　至死無醒悟。",
        "from": "T17n0728_001:0461b27_0",
        "context_with_next_sentence": true
    },
    {
        "source_sentence": "　心常造諸惡，　　為死所降伏，　欲火鎮燒然，　　徒增於後悔。",
        "from": "T17n0728_001:0461b29_0",
        "context_with_next_sentence": true
    },
    {
        "source_sentence": "　由樂行非法，　　決定入輪迴，　於彼命終時，　　極怖無捄度。",
        "from": "T17n0728_001:0461c02_0",
        "context_with_next_sentence": true
    },
    {
        "source_sentence": "　不思擇善法，　　常樂於歡聚，　倐爾忽乖違，　　則受別離苦。",
        "from": "T17n0728_001:0461c04_0",
        "context_with_next_sentence": true
    },
    {
        "source_sentence": "　晝夜促壽命，　　在須臾頃刻，　死怖若現前，　　應知無能免。",
        "from": "T17n0728_001:0461c06_0",
        "context_with_next_sentence": true
    },
    {
        "source_sentence": "　智者覩生滅，　　則興於嗟歎，　捨放逸愚癡，　　得離垢清淨。",
        "from": "T17n0728_001:0461c08_0",
        "context_with_next_sentence": true
    },
    {
        "source_sentence": "　觀自他滅相，　　何容造諸惡，　若心離過失，　　當獲寂靜樂。",
        "from": "T17n0728_001:0461c10_0",
        "context_with_next_sentence": true
    },
    {
        "source_sentence": "　不放逸最勝，　　是如來所說。",
        "from": "T17n0728_001:0461c12_0",
        "context_with_next_sentence": true
    },
    {
        "source_sentence": "　人若悟無常，　　則捨諸不善。",
        "from": "T17n0728_001:0461c13_0",
        "context_with_next_sentence": true
    },
    {
        "source_sentence": "無常品第五",
        "from": "T17n0728_001:0461c14_0",
        "context_with_next_sentence": true
    },
    {
        "source_sentence": "　盡快樂邊際，　　一切無有常，　若自生愛樂，　　應知當棄捨。",
        "from": "T17n0728_001:0461c15_0",
        "context_with_next_sentence": true
    },
    {
        "source_sentence": "　是死怖可畏，　　迅速難防護，　或於戲笑中，　　忽爾而長逝。",
        "from": "T17n0728_001:0461c17_0",
        "context_with_next_sentence": true
    },
    {
        "source_sentence": "　此滅法平等，　　處處悉周遍，　於此不了知，　　真是愚癡者。",
        "from": "T17n0728_001:0461c19_0",
        "context_with_next_sentence": true
    },
    {
        "source_sentence": "　若年少衰老，　　或貧乏富足，　及在家出家，　　為死所勾攝。",
        "from": "T17n0728_001:0461c21_0",
        "context_with_next_sentence": true
    },
    {
        "source_sentence": "　若快樂苦惱，　　或有德無德，　淨行非淨行，　　為死所勾攝。",
        "from": "T17n0728_001:0461c23_0",
        "context_with_next_sentence": true
    },
    {
        "source_sentence": "　若持戒毀戒，　　或智者愚夫，　乃至尊及卑，　　為死所勾攝。",
        "from": "T17n0728_001:0461c25_0",
        "context_with_next_sentence": true
    },
    {
        "source_sentence": "　若天若地獄，　　或餓鬼畜生，　醒覺及惛迷，　　為死所勾攝。",
        "from": "T17n0728_001:0461c27_0",
        "context_with_next_sentence": true
    },
    {
        "source_sentence": "　若生於欲界，　　或住色界者，　無色亦復然，　　為死所勾攝。",
        "from": "T17n0728_001:0461c29_0",
        "context_with_next_sentence": true
    },
    {
        "source_sentence": "　是身老病侵，　　如杖索捶縛，　彼死有強力，　　於眾無慈護。",
        "from": "T17n0728_001:0462a02_0",
        "context_with_next_sentence": true
    },
    {
        "source_sentence": "　有種種恐怖，　　死畏極險惡，　諸天癡所盲，　　對此有啼笑。",
        "from": "T17n0728_001:0462a04_0",
        "context_with_next_sentence": true
    },
    {
        "source_sentence": "　從天中墮沒，　　有乖離苦惱，　或墮地獄中，　　彼苦無窮極。",
        "from": "T17n0728_001:0462a06_0",
        "context_with_next_sentence": true
    },
    {
        "source_sentence": "　受天上快樂，　　唯滅生憂苦，　如毒雜美味，　　是故當棄捨。",
        "from": "T17n0728_001:0462a08_0",
        "context_with_next_sentence": true
    },
    {
        "source_sentence": "　彼天福將盡，　　親屬皆捨去，　當其墮落時，　　是苦無相似。",
        "from": "T17n0728_001:0462a10_0",
        "context_with_next_sentence": true
    },
    {
        "source_sentence": "　以福減劣故，　　如油盡燈滅，　於此命臨終，　　但增其逼惱。",
        "from": "T17n0728_001:0462a12_0",
        "context_with_next_sentence": true
    },
    {
        "source_sentence": "　為愛欲所纏，　　憂慼心狂亂，　語緩身顫動，　　是彼墮落怖。",
        "from": "T17n0728_001:0462a14_0",
        "context_with_next_sentence": true
    },
    {
        "source_sentence": "　常著彼快樂，　　為欲所欺誑，　或暫時捨離，　　彼則生苦惱。",
        "from": "T17n0728_001:0462a16_0",
        "context_with_next_sentence": true
    },
    {
        "source_sentence": "　諸天墮落苦，　　比地獄猶輕，　於十六分中，　　而不及其一。",
        "from": "T17n0728_001:0462a18_0",
        "context_with_next_sentence": true
    },
    {
        "source_sentence": "　天中滅沒怖，　　人間死憂惱，　見已不厭患，　　況復輪迴火。",
        "from": "T17n0728_001:0462a20_0",
        "context_with_next_sentence": true
    },
    {
        "source_sentence": "　由著樂退失，　　即知世無常，　若覺悟彼因，　　心當造諸善。",
        "from": "T17n0728_001:0462a22_0",
        "context_with_next_sentence": true
    },
    {
        "source_sentence": "　高者必當墜，　　世數終歸盡，　合會有分離，　　死為命邊際。",
        "from": "T17n0728_001:0462a24_0",
        "context_with_next_sentence": true
    },
    {
        "source_sentence": "　諸法有無常，　　生滅即隨轉，　有生無滅者，　　三界何曾見！",
        "from": "T17n0728_001:0462a26_0",
        "context_with_next_sentence": true
    },
    {
        "source_sentence": "　或一生餘族，　　或一胎中喪，　或隨轉往來，　　或作欲事業，　如見日光明，　　出已定當沒，　一切有生者，　　滅即依前住。",
        "from": "T17n0728_001:0462a28_0",
        "context_with_next_sentence": true
    },
    {
        "source_sentence": "　愚夫不了知，　　彼樂生即滅，　無出離方便，　　後當唯守死。",
        "from": "T17n0728_001:0462b03_0",
        "context_with_next_sentence": true
    },
    {
        "source_sentence": "　當求彼常樂，　　未殞勤修善，　隨順正法行，　　此說為智者。",
        "from": "T17n0728_001:0462b05_0",
        "context_with_next_sentence": true
    },
    {
        "source_sentence": "　無常亦何定？",
        "from": "T17n0728_001:0462b07_0",
        "context_with_next_sentence": true
    },
    {
        "source_sentence": "　　他世轉艱辛，　佛說輪迴因，　　唯此為真實。",
        "from": "T17n0728_001:0462b07_1",
        "context_with_next_sentence": true
    },
    {
        "source_sentence": "　謂彼彼生起，　　即數數墮滅，　諸天著樂故，　　則多生憍傲。",
        "from": "T17n0728_001:0462b09_0",
        "context_with_next_sentence": true
    },
    {
        "source_sentence": "　又復彼天中，　　滅時受苦惱，　唯除地獄中，　　餘苦無與等。",
        "from": "T17n0728_001:0462b11_0",
        "context_with_next_sentence": true
    },
    {
        "source_sentence": "　由堅著五欲，　　自不知退沒，　如是愚癡人，　　何由免老死？",
        "from": "T17n0728_001:0462b13_0",
        "context_with_next_sentence": true
    },
    {
        "source_sentence": "　受輪轉生滅，　　其數無有量，　不生出離心，　　彼為自欺誑。",
        "from": "T17n0728_001:0462b15_0",
        "context_with_next_sentence": true
    },
    {
        "source_sentence": "　居高者必危，　　聚寶當有乏，　恩愛有乖離，　　生者皆歸死。",
        "from": "T17n0728_001:0462b17_0",
        "context_with_next_sentence": true
    },
    {
        "source_sentence": "　生已即長大，　　壯色不暫停，　倐爾即無常，　　俱生性如此。",
        "from": "T17n0728_001:0462b19_0",
        "context_with_next_sentence": true
    },
    {
        "source_sentence": "　於福不攝取，　　為境界所縛，　由貪愛愚癡，　　臨終無救護。",
        "from": "T17n0728_001:0462b21_0",
        "context_with_next_sentence": true
    },
    {
        "source_sentence": "　復有妙寶峰，　　莊嚴皆具足，　有種種蓮華，　　林木極可愛；　有種種河池，　　水鳥咸依止；　有眾妙名華，　　眾寶而嚴飾；　有最勝宮殿，　　皆珍寶所成，　劫樹發金光，　　葉布琉璃色，　尼俱律陀樹，　　銀光相間錯，　蓮蘤悉開敷，　　眾蜂如音樂，　有上妙瓔珞，　　奇巧勝無比，　人世昔所修，　　感果皆如意。",
        "from": "T17n0728_001:0462b23_0",
        "context_with_next_sentence": true
    },
    {
        "source_sentence": "　彼諸天著樂，　　不悟彼無常，　如乾闥婆城，　　如幻泡聚沫。",
        "from": "T17n0728_001:0462c04_0",
        "context_with_next_sentence": true
    },
    {
        "source_sentence": "　愛欲如熾火，　　依彼即破壞，　由此而命終，　　漂沈於有海。",
        "from": "T17n0728_001:0462c06_0",
        "context_with_next_sentence": true
    },
    {
        "source_sentence": "　於五欲快樂，　　受用無厭捨，　滅時為彼燒，　　諸天皆遠離。",
        "from": "T17n0728_001:0462c08_0",
        "context_with_next_sentence": true
    },
    {
        "source_sentence": "　多欲無慚恥，　　為第一鄙惡，　諸天縱癡冥，　　死魔得其便。",
        "from": "T17n0728_001:0462c10_0",
        "context_with_next_sentence": true
    },
    {
        "source_sentence": "　若天人脩羅，　　夜叉龍神等，　為死羂所拘，　　無一能捄者。",
        "from": "T17n0728_001:0462c12_0",
        "context_with_next_sentence": true
    },
    {
        "source_sentence": "　乃至遍三界，　　皆為死所攝，　由堅著貪癡，　　何由得解脫？",
        "from": "T17n0728_001:0462c14_0",
        "context_with_next_sentence": true
    },
    {
        "source_sentence": "　諸天由著樂，　　受百千死畏，　境界如乾薪，　　彼死如熾火。",
        "from": "T17n0728_001:0462c16_0",
        "context_with_next_sentence": true
    },
    {
        "source_sentence": "　若覩他滅謝，　　己何不知覺？",
        "from": "T17n0728_001:0462c18_0",
        "context_with_next_sentence": true
    },
    {
        "source_sentence": "　病苦欲終時，　　自受其業報。",
        "from": "T17n0728_001:0462c19_0",
        "context_with_next_sentence": true
    },
    {
        "source_sentence": "　放逸染於心，　　耽著欲境界，　不悟彼無常，　　俱生性如是。",
        "from": "T17n0728_001:0462c20_0",
        "context_with_next_sentence": true
    },
    {
        "source_sentence": "　若樂行放逸，　　常追求欲樂，　彼與毒相似，　　為死兵所逐。",
        "from": "T17n0728_001:0462c22_0",
        "context_with_next_sentence": true
    },
    {
        "source_sentence": "　非呪術妙藥，　　及大力脩羅，　為死繩所牽，　　彼彼不能救。",
        "from": "T17n0728_001:0462c24_0",
        "context_with_next_sentence": true
    },
    {
        "source_sentence": "　為貪塵翳目，　　都無所覺知，　彼著欲眾生，　　唯死為歸趣。",
        "from": "T17n0728_001:0462c26_0",
        "context_with_next_sentence": true
    },
    {
        "source_sentence": "　若樂於貪欲，　　多求於快樂，　不生厭離心，　　於死而不遠。",
        "from": "T17n0728_001:0462c28_0",
        "context_with_next_sentence": true
    },
    {
        "source_sentence": "　彼焰摩使者，　　強力無能却，　剎那現其前，　　即受大恐怖。",
        "from": "T17n0728_001:0463a01_0",
        "context_with_next_sentence": true
    },
    {
        "source_sentence": "　捨彼天寶山，　　林泉殊勝境，　從彼而墮落，　　隨業受自果。",
        "from": "T17n0728_001:0463a03_0",
        "context_with_next_sentence": true
    },
    {
        "source_sentence": "　樂著於遊戲，　　受欲無厭足，　彼渴愛癡迷，　　墮落無能捄。",
        "from": "T17n0728_001:0463a05_0",
        "context_with_next_sentence": true
    },
    {
        "source_sentence": "　如遙見彼煙，　　則知火非遠，　衰相若現前，　　彼定當退沒。",
        "from": "T17n0728_001:0463a07_0",
        "context_with_next_sentence": true
    },
    {
        "source_sentence": "　有生必當滅，　　無病暫輕安，　年少老所侵，　　榮盛倏衰變；　恩愛有別離，　　和合不久住，　諸法本無常，　　正覺之所說。",
        "from": "T17n0728_001:0463a09_0",
        "context_with_next_sentence": true
    },
    {
        "source_sentence": "　自他生滅法，　　二種常隨轉，　滅己復還生，　　決定如是住。",
        "from": "T17n0728_001:0463a13_0",
        "context_with_next_sentence": true
    },
    {
        "source_sentence": "　愚人剎那間，　　少福即消殄，　是故彼正士，　　速修調御法。",
        "from": "T17n0728_001:0463a15_0",
        "context_with_next_sentence": true
    },
    {
        "source_sentence": "　壯色非久停，　　壽命亦隨滅，　常祛放逸心，　　具足修諸善。",
        "from": "T17n0728_001:0463a17_0",
        "context_with_next_sentence": true
    },
    {
        "source_sentence": "　諸天具智者，　　悟剎那生滅，　勤修於福業，　　當證於真常。",
        "from": "T17n0728_001:0463a19_0",
        "context_with_next_sentence": true
    },
    {
        "source_sentence": "　復有妙樓閣，　　密葉羅清陰，　修藤發異花，　　芬馥而圍繞。",
        "from": "T17n0728_001:0463a21_0",
        "context_with_next_sentence": true
    },
    {
        "source_sentence": "　有勝妙樓閣，　　眾寶所裝校，　金河泛清泉，　　諸珍廁階陛。",
        "from": "T17n0728_001:0463a23_0",
        "context_with_next_sentence": true
    },
    {
        "source_sentence": "　皆由善業招，　　畢竟不久住，　譬若彌盧山，　　劫盡亦散壞。",
        "from": "T17n0728_001:0463a25_0",
        "context_with_next_sentence": true
    },
    {
        "source_sentence": "　又彼諸天人，　　生憍慢放逸，　不念於無常，　　剎那而墮落。",
        "from": "T17n0728_001:0463a27_0",
        "context_with_next_sentence": true
    },
    {
        "source_sentence": "　彼天中有情，　　五欲得自在，　受多快樂已，　　定溺於惡趣。",
        "from": "T17n0728_001:0463a29_0",
        "context_with_next_sentence": true
    },
    {
        "source_sentence": "　若身根意識，　　逼迫無時處，　彼苦極艱辛，　　不知其數量。",
        "from": "T17n0728_001:0463b02_0",
        "context_with_next_sentence": true
    },
    {
        "source_sentence": "　恃己多眷屬，　　而生於常想，　當其退沒時，　　則受乖離苦。",
        "from": "T17n0728_001:0463b04_0",
        "context_with_next_sentence": true
    },
    {
        "source_sentence": "　於侍衛僮僕，　　俱時而棄捨，　由增上愚迷，　　至死無知覺。",
        "from": "T17n0728_001:0463b06_0",
        "context_with_next_sentence": true
    },
    {
        "source_sentence": "　彼天將滅時，　　根識唯憂苦，　覩斯墮落已，　　彼我當無異。",
        "from": "T17n0728_001:0463b08_0",
        "context_with_next_sentence": true
    },
    {
        "source_sentence": "　是三界虛假，　　諸法皆有為，　旋轉如車輪，　　不堅如聚沫。",
        "from": "T17n0728_001:0463b10_0",
        "context_with_next_sentence": true
    },
    {
        "source_sentence": "　是身如聚沫，　　著臥具衣服；　是心如車輪，　　樂和合動轉。",
        "from": "T17n0728_001:0463b12_0",
        "context_with_next_sentence": true
    },
    {
        "source_sentence": "　非天人夜叉，　　脩羅迦樓羅，　唯自作善業，　　於死能捄度。",
        "from": "T17n0728_001:0463b14_0",
        "context_with_next_sentence": true
    },
    {
        "source_sentence": "　乃至未來世，　　死怖深可畏，　若不修勝因，　　後悔無所益。",
        "from": "T17n0728_001:0463b16_0",
        "context_with_next_sentence": true
    },
    {
        "source_sentence": "　是鄙劣境界，　　能生多欲樂，　由無智愚癡，　　不知命邊際。",
        "from": "T17n0728_001:0463b18_0",
        "context_with_next_sentence": true
    },
    {
        "source_sentence": "　何者是親屬？",
        "from": "T17n0728_001:0463b20_0",
        "context_with_next_sentence": true
    },
    {
        "source_sentence": "　　何者為快樂？",
        "from": "T17n0728_001:0463b20_1",
        "context_with_next_sentence": true
    },
    {
        "source_sentence": "　滅相現其前，　　彼天無依怙。",
        "from": "T17n0728_001:0463b21_0",
        "context_with_next_sentence": true
    },
    {
        "source_sentence": "　捨離諸勝處，　　林木花莊嚴，　為死繩所牽，　　隨業而長逝。",
        "from": "T17n0728_001:0463b22_0",
        "context_with_next_sentence": true
    },
    {
        "source_sentence": "　如水踊於空，　　勢墮即飄散，　聚首有睽離，　　輪迴各流轉。",
        "from": "T17n0728_001:0463b24_0",
        "context_with_next_sentence": true
    },
    {
        "source_sentence": "　又如陽春時，　　眾花悉開發，　時景速遷流，　　人豈能長久？",
        "from": "T17n0728_001:0463b26_0",
        "context_with_next_sentence": true
    },
    {
        "source_sentence": "諸法集要經卷第一",
        "from": "T17n0728_001:0463b28_0",
        "context_with_next_sentence": false
    }
]