[
    {
        "source_sentence": "根本說一切有部略毘奈耶雜事",
        "from": "T24n1457_001:0520c03_0",
        "context_with_next_sentence": true
    },
    {
        "source_sentence": "攝頌一卷",
        "from": "T24n1457_001:0520c04_0",
        "context_with_next_sentence": true
    },
    {
        "source_sentence": "三藏法師義淨奉　制譯",
        "from": "T24n1457_001:0520c06_0",
        "context_with_next_sentence": true
    },
    {
        "source_sentence": "此雜事中總有八門，以大門一頌攝盡宏綱，一一門中各有別門，總攝八頌就別門中各有十頌，合九十頌，并內攝頌向有千行。",
        "from": "T24n1457_001:0520c07_0",
        "context_with_next_sentence": true
    },
    {
        "source_sentence": "若能讀誦憶持者，即可總閑其義。",
        "from": "T24n1457_001:0520c09_1",
        "context_with_next_sentence": true
    },
    {
        "source_sentence": "大門總攝頌曰(總有八頌攝)：　甎石及牛毛，　　三衣并上座；　舍利猛獸筋，　　笈多尼除塔。",
        "from": "T24n1457_001:0520c11_0",
        "context_with_next_sentence": true
    },
    {
        "source_sentence": "第一別門總攝頌曰：　甎揩剪爪鉢，　　鏡生支蹈衣；　水羅生豆殊，　　洗足裙應結。",
        "from": "T24n1457_001:0520c14_0",
        "context_with_next_sentence": true
    },
    {
        "source_sentence": "別門子攝頌十行：　甎揩石白土，　　牛黃香益眼；　打柱等諸緣，　　瓔珞即應知。",
        "from": "T24n1457_001:0520c17_0",
        "context_with_next_sentence": true
    },
    {
        "source_sentence": "　剪爪髮揩光，　　春時飡小果；　渴聽五種藥，　　廣說大生緣。",
        "from": "T24n1457_001:0520c20_0",
        "context_with_next_sentence": true
    },
    {
        "source_sentence": "　綴鉢畜資具，　　刀子及針筒；　并以揁有三，　　是大仙開許。",
        "from": "T24n1457_001:0520c22_0",
        "context_with_next_sentence": true
    },
    {
        "source_sentence": "　照鏡并鑒水，　　不應用梳刷；　頂上留長髮，　　浴室栗[女*占]毘。",
        "from": "T24n1457_001:0520c24_0",
        "context_with_next_sentence": true
    },
    {
        "source_sentence": "　生支當護面，　　不為歌舞樂；　許作歌詠聲，　　用鉢有四種。",
        "from": "T24n1457_001:0520c26_0",
        "context_with_next_sentence": true
    },
    {
        "source_sentence": "　蹈衣并諸袋，　　褥及於坐具；　有緣離三衣，　　六種心念法。",
        "from": "T24n1457_001:0520c28_0",
        "context_with_next_sentence": true
    },
    {
        "source_sentence": "　水羅有五種，　　器共一衣食；　露形噉飲食，　　洗浴事應知。",
        "from": "T24n1457_001:0521a01_0",
        "context_with_next_sentence": true
    },
    {
        "source_sentence": "　豆生不淨地，　　吐食指授索；　銅器不應為，　　盛鹽等隨畜。",
        "from": "T24n1457_001:0521a03_0",
        "context_with_next_sentence": true
    },
    {
        "source_sentence": "　應為洗足處，　　及以濯足盆；　熱時須扇風，　　蚊蟲開五拂。",
        "from": "T24n1457_001:0521a05_0",
        "context_with_next_sentence": true
    },
    {
        "source_sentence": "　結下裙不高，　　不持於重擔；　若病許杖絡，　　服蒜等隨聽。",
        "from": "T24n1457_001:0521a07_0",
        "context_with_next_sentence": true
    },
    {
        "source_sentence": "第二別門總攝頌曰(十行)：　牛毛并傘蓋，　　披緂勝鬘緣，　出家藥湯瓶，　　門扇鎚斤斧。",
        "from": "T24n1457_001:0521a09_0",
        "context_with_next_sentence": true
    },
    {
        "source_sentence": "別門子攝頌十行：　牛毛及隱處，　　同床不獨披；　若得白色衣，　　染覆方應用。",
        "from": "T24n1457_001:0521a12_0",
        "context_with_next_sentence": true
    },
    {
        "source_sentence": "　傘蓋無後世，　　歌聲不放火；　遊行覓依止，　　毛緂不翻披。",
        "from": "T24n1457_001:0521a15_0",
        "context_with_next_sentence": true
    },
    {
        "source_sentence": "　披緂聽不聽，　　惡聲不置鉢；　衣開三種紐，　　應知條亦三。",
        "from": "T24n1457_001:0521a17_0",
        "context_with_next_sentence": true
    },
    {
        "source_sentence": "　勝鬘惡生事，　　次制諸瓔珞；　金條及彩物，　　斯皆不應畜。",
        "from": "T24n1457_001:0521a19_0",
        "context_with_next_sentence": true
    },
    {
        "source_sentence": "　出家有五利，　　不捉錢授學；　大眾說伽他，　　烟筩漱聽許。",
        "from": "T24n1457_001:0521a21_0",
        "context_with_next_sentence": true
    },
    {
        "source_sentence": "　藥湯應洗浴，　　灌鼻開銅盞；　乘輿老病聽，　　須知便利事。",
        "from": "T24n1457_001:0521a23_0",
        "context_with_next_sentence": true
    },
    {
        "source_sentence": "　水瓶知淨觸，　　願世尊長壽；　因斯尼涅槃，　　噉嚼俱開五。",
        "from": "T24n1457_001:0521a25_0",
        "context_with_next_sentence": true
    },
    {
        "source_sentence": "　安門扇釰孔，　　皮替處中窓；　內闊網扇樞，　　開店須羊甲。",
        "from": "T24n1457_001:0521a27_0",
        "context_with_next_sentence": true
    },
    {
        "source_sentence": "　鐵鎚及鎗子，　　鐵[瑤王+金]并木杴；　釜床竈五百，　　斧鑿眾皆許。",
        "from": "T24n1457_001:0521a29_0",
        "context_with_next_sentence": true
    },
    {
        "source_sentence": "　許斤斧三梯，　　竹木繩隨事；　下灌造寺法，　　說難他因緣。",
        "from": "T24n1457_001:0521b02_0",
        "context_with_next_sentence": true
    },
    {
        "source_sentence": "第三別門總攝頌曰：　三衣及衣架，　　河邊造寺鹽，　拭面拭身巾，　　寺座刀應畜。",
        "from": "T24n1457_001:0521b04_0",
        "context_with_next_sentence": true
    },
    {
        "source_sentence": "別門子攝頌十行：　三衣條葉量，　　床脚拂遊塵；　行處著氍毺，　　扞石須時畜。",
        "from": "T24n1457_001:0521b07_0",
        "context_with_next_sentence": true
    },
    {
        "source_sentence": "　衣架及燈籠，　　勿使蟲傷損；　熱開三面舍，　　可記難陀身。",
        "from": "T24n1457_001:0521b10_0",
        "context_with_next_sentence": true
    },
    {
        "source_sentence": "　河邊制齒木，　　羅怙遣出門；　合訶不合訶，　　二行應與服。",
        "from": "T24n1457_001:0521b12_0",
        "context_with_next_sentence": true
    },
    {
        "source_sentence": "　造寺安簷網，　　廣陳掃地緣；　求法說二童，　　熱時聽造舍。",
        "from": "T24n1457_001:0521b14_0",
        "context_with_next_sentence": true
    },
    {
        "source_sentence": "　石鹽安角內，　　藥器用氍毺；　安替誦經時，　　以物承其足。",
        "from": "T24n1457_001:0521b16_0",
        "context_with_next_sentence": true
    },
    {
        "source_sentence": "　拭面巾疎薄，　　唾盆并襯體；　鐵槽砌基地，　　日光珠浣衣。",
        "from": "T24n1457_001:0521b18_0",
        "context_with_next_sentence": true
    },
    {
        "source_sentence": "　拭身履蛇咽，　　石器生疑惑；　染衣有多種，　　隨意盡伽藍。",
        "from": "T24n1457_001:0521b20_0",
        "context_with_next_sentence": true
    },
    {
        "source_sentence": "　造寺所須物，　　穿床禮敬儀；　別畜剃髮衣，　　花鬘掛眠處。",
        "from": "T24n1457_001:0521b22_0",
        "context_with_next_sentence": true
    },
    {
        "source_sentence": "　好座并床施，　　香泥及鉢籠；　油器法語行，　　衣袋持三索。",
        "from": "T24n1457_001:0521b24_0",
        "context_with_next_sentence": true
    },
    {
        "source_sentence": "　須剃刀應畜，　　及剪甲等物；　支床并偃枕，　　香土用隨情。",
        "from": "T24n1457_001:0521b26_0",
        "context_with_next_sentence": true
    },
    {
        "source_sentence": "第四別門總攝頌曰：　上座及牆柵，　　緣破并養病，　旃荼猪蔗寺，　　鉢依栽樹法。",
        "from": "T24n1457_001:0521b28_0",
        "context_with_next_sentence": true
    },
    {
        "source_sentence": "別門子攝頌十行：　上座翻次說，　　或可共至終；　濾作非時漿，　　處不為限齊。",
        "from": "T24n1457_001:0521c02_0",
        "context_with_next_sentence": true
    },
    {
        "source_sentence": "　牆柵尼剃具，　　不著打光衣；　得少亦平分，　　洗淨儀應識。",
        "from": "T24n1457_001:0521c05_0",
        "context_with_next_sentence": true
    },
    {
        "source_sentence": "　緣破須縫[打丁+替]，　　明月聞便頌；　依止知差別，　　三人共坐聽。",
        "from": "T24n1457_001:0521c07_0",
        "context_with_next_sentence": true
    },
    {
        "source_sentence": "　養病除性罪，　　將圓不昇樹；　王臣不受戒，　　斬手不應為。",
        "from": "T24n1457_001:0521c09_0",
        "context_with_next_sentence": true
    },
    {
        "source_sentence": "　旃荼蘇陀夷，　　大衣暫時用；　師謨婆蘇達，　　取鉢已物想。",
        "from": "T24n1457_001:0521c11_0",
        "context_with_next_sentence": true
    },
    {
        "source_sentence": "　阿市多護月，　　賊想取白衣；　此與大律同，　　故更不煩出。",
        "from": "T24n1457_001:0521c13_0",
        "context_with_next_sentence": true
    },
    {
        "source_sentence": "　猪蔗多羅果，　　毛緂黑喜還；　安置刀子針，　　不用琉璃器。",
        "from": "T24n1457_001:0521c15_0",
        "context_with_next_sentence": true
    },
    {
        "source_sentence": "　寺中應遍畫，　　然火并洗浴；　鉢水不蹈葉，　　連鞋食不應。",
        "from": "T24n1457_001:0521c17_0",
        "context_with_next_sentence": true
    },
    {
        "source_sentence": "　無鉢度大賊，　　安居無依止；　五年同利養，　　負重不應為。",
        "from": "T24n1457_001:0521c19_0",
        "context_with_next_sentence": true
    },
    {
        "source_sentence": "　四依求六物，　　賊盜苾芻衣；　委寄五種殊，　　須知染衣法。",
        "from": "T24n1457_001:0521c21_0",
        "context_with_next_sentence": true
    },
    {
        "source_sentence": "　須知栽樹法，　　賊緂作神通；　若得上帔衣，　　不應割去繢。",
        "from": "T24n1457_001:0521c23_0",
        "context_with_next_sentence": true
    },
    {
        "source_sentence": "第五別門總攝頌曰：　焚屍詰三轉，　　捨墮我身亡；　界苾芻不應，　　不合五皮用。",
        "from": "T24n1457_001:0521c25_0",
        "context_with_next_sentence": true
    },
    {
        "source_sentence": "別門子攝頌十行：　焚屍誦三啟，　　目連因打亡；　不應廣大作，　　多護諸珍寶。",
        "from": "T24n1457_001:0521c28_0",
        "context_with_next_sentence": true
    },
    {
        "source_sentence": "　詰問令憶念，　　問彼容許不；　教授事不為，　　長淨及隨意。",
        "from": "T24n1457_001:0522a02_0",
        "context_with_next_sentence": true
    },
    {
        "source_sentence": "　佛三轉法輪，　　初度五人已；　不喚名族等，　　拘尸宣略教。",
        "from": "T24n1457_001:0522a04_0",
        "context_with_next_sentence": true
    },
    {
        "source_sentence": "　捨墮物不分，　　蚊幬隨意畜；　三股狀作釜，　　應張羯恥那。",
        "from": "T24n1457_001:0522a06_0",
        "context_with_next_sentence": true
    },
    {
        "source_sentence": "　亡後囑授別，　　委寄者身死；　他方通委寄，　　若死對餘人。",
        "from": "T24n1457_001:0522a08_0",
        "context_with_next_sentence": true
    },
    {
        "source_sentence": "　界外不與欲，　　將行不展轉；　說戒隨意事，　　違者並招愆。",
        "from": "T24n1457_001:0522a10_0",
        "context_with_next_sentence": true
    },
    {
        "source_sentence": "　苾芻應知數，　　隨意任行籌；　不與俗同坐，　　老少應隨夏。",
        "from": "T24n1457_001:0522a12_0",
        "context_with_next_sentence": true
    },
    {
        "source_sentence": "　不應居貯座，　　不誘他求寂；　不為誓賭物，　　亦不食虎殘。",
        "from": "T24n1457_001:0522a14_0",
        "context_with_next_sentence": true
    },
    {
        "source_sentence": "　不合自藏身，　　不為言白等；　若得上價寶，　　賣之應共分。",
        "from": "T24n1457_001:0522a16_0",
        "context_with_next_sentence": true
    },
    {
        "source_sentence": "　五皮不應用，　　餘類亦同然；　若患痔病時，　　熊皮履應著。",
        "from": "T24n1457_001:0522a18_0",
        "context_with_next_sentence": true
    },
    {
        "source_sentence": "第六門總攝頌曰：　猛獸筋不應，　　燈光及勇健；　馱索度尼法，　　因許喬答彌。",
        "from": "T24n1457_001:0522a20_0",
        "context_with_next_sentence": true
    },
    {
        "source_sentence": "　尼不前長者，　　可與餘臥具；　不合輒灒水，　　是總頌應知。",
        "from": "T24n1457_001:0522a23_0",
        "context_with_next_sentence": true
    },
    {
        "source_sentence": "別門子攝頌十行：　猛獸筋皮綖，　　擁前復擁後；　兩角及尖頭，　　諸靴皆不合。",
        "from": "T24n1457_001:0522a25_0",
        "context_with_next_sentence": true
    },
    {
        "source_sentence": "　四大王初誕，　　光明普皆照；　父母因斯事，　　各為立其名。",
        "from": "T24n1457_001:0522a28_0",
        "context_with_next_sentence": true
    },
    {
        "source_sentence": "　腹中天守護，　　生已蹈蓮花；　舉手獨稱尊，　　灌洗花衣落。",
        "from": "T24n1457_001:0522b01_0",
        "context_with_next_sentence": true
    },
    {
        "source_sentence": "　阿私多覩相，　　那剌陀勸師；　五百瑞現前，　　父王立三字。",
        "from": "T24n1457_001:0522b03_0",
        "context_with_next_sentence": true
    },
    {
        "source_sentence": "　付母養太子，　　令觀大人相；　阿私多遠至，　　親覩牟尼形。",
        "from": "T24n1457_001:0522b05_0",
        "context_with_next_sentence": true
    },
    {
        "source_sentence": "　燈光得為王，　　有五珠勝物；　因敘奇異事，　　廣說健陀羅。",
        "from": "T24n1457_001:0522b07_0",
        "context_with_next_sentence": true
    },
    {
        "source_sentence": "　鵂鶹鶴飲乳，　　芒草尾身齊；　斑駁與毛同，　　沙盆水不溢。",
        "from": "T24n1457_001:0522b09_0",
        "context_with_next_sentence": true
    },
    {
        "source_sentence": "　鹽麨水差別，　　衣瓦變成塵；　是謂健陀羅，　　世間思十事。",
        "from": "T24n1457_001:0522b11_0",
        "context_with_next_sentence": true
    },
    {
        "source_sentence": "　猛光親問母，　　知從蠍所生；　與彼五百金，　　驅之令出國。",
        "from": "T24n1457_001:0522b13_0",
        "context_with_next_sentence": true
    },
    {
        "source_sentence": "　猛光侍縛迦，　　金光醫羅鉢；　那剌陀得果，　　妙髮鉢持油。",
        "from": "T24n1457_001:0522b15_0",
        "context_with_next_sentence": true
    },
    {
        "source_sentence": "　樓上逢增長，　　婬女夜觀星；　因作馬鳴聲，　　商人抱枯骨。",
        "from": "T24n1457_001:0522b17_0",
        "context_with_next_sentence": true
    },
    {
        "source_sentence": "　牛護獵師死，　　放宮天授歸；　猛光向得叉，　　殺人聲以夢。",
        "from": "T24n1457_001:0522b19_0",
        "context_with_next_sentence": true
    },
    {
        "source_sentence": "　猛光一切施，　　影勝捨餅初；　臥具謂給孤，　　善賢造僧寺。",
        "from": "T24n1457_001:0522b21_0",
        "context_with_next_sentence": true
    },
    {
        "source_sentence": "　文鳩死赤體，　　三種難不應；　觀無厭不眠，　　總收其七頌。",
        "from": "T24n1457_001:0522b23_0",
        "context_with_next_sentence": true
    },
    {
        "source_sentence": "　林內文鳩死，　　樹下獼猴亡；　此世他世中，　　四盲闇應識。",
        "from": "T24n1457_001:0522b25_0",
        "context_with_next_sentence": true
    },
    {
        "source_sentence": "　赤體空無用，　　杵臼唯應一；　患害起疑心，　　輕賤事須漸。",
        "from": "T24n1457_001:0522b27_0",
        "context_with_next_sentence": true
    },
    {
        "source_sentence": "　三種愚癡人，　　離間有三別；　下品應車裂，　　姦詐事應知。",
        "from": "T24n1457_001:0522b29_0",
        "context_with_next_sentence": true
    },
    {
        "source_sentence": "　難得為他事，　　孤獨事多虛；　相違合重打，　　失去行無益。",
        "from": "T24n1457_001:0522c02_0",
        "context_with_next_sentence": true
    },
    {
        "source_sentence": "　不應事不觀，　　不善合驅却；　驚怖不歡捨，　　渴憶難思憂。",
        "from": "T24n1457_001:0522c04_0",
        "context_with_next_sentence": true
    },
    {
        "source_sentence": "　無厭可愛事，　　不共戲奪財；　不共爭惡心，　　無依伴不信。",
        "from": "T24n1457_001:0522c06_0",
        "context_with_next_sentence": true
    },
    {
        "source_sentence": "　不睡及不欲，　　九惱無悲心；　十惡十相違，　　十力天人現。",
        "from": "T24n1457_001:0522c08_0",
        "context_with_next_sentence": true
    },
    {
        "source_sentence": "　勇健與寶器，　　妙光蘭若中；　因能活開醫，　　不度損眾者。",
        "from": "T24n1457_001:0522c10_0",
        "context_with_next_sentence": true
    },
    {
        "source_sentence": "　馱索等三同，　　忘由緒并問；　大神通大藥，　　刀子下天宮。",
        "from": "T24n1457_001:0522c12_0",
        "context_with_next_sentence": true
    },
    {
        "source_sentence": "　度尼八敬法，　　尼欲依次坐；　二部事各殊，　　還俗尼不度。",
        "from": "T24n1457_001:0522c14_0",
        "context_with_next_sentence": true
    },
    {
        "source_sentence": "　近圓從苾芻，　　半月請教授；　依苾芻坐夏，　　見過不應言。",
        "from": "T24n1457_001:0522c16_0",
        "context_with_next_sentence": true
    },
    {
        "source_sentence": "　不嗔訶禮少，　　意喜而眾中；　隨意對苾芻，　　斯名八尊法。",
        "from": "T24n1457_001:0522c18_0",
        "context_with_next_sentence": true
    },
    {
        "source_sentence": "　因度喬答彌，　　出家有五利；　可於五眾內，　　訶責事應知。",
        "from": "T24n1457_001:0522c20_0",
        "context_with_next_sentence": true
    },
    {
        "source_sentence": "　尼不在前行，　　見僧應起敬；　白僧半加坐，　　歸俗詰無緣。",
        "from": "T24n1457_001:0522c22_0",
        "context_with_next_sentence": true
    },
    {
        "source_sentence": "　長者與殘食，　　殘觸不相避；　不問隱屑事，　　近圓坐應知。",
        "from": "T24n1457_001:0522c24_0",
        "context_with_next_sentence": true
    },
    {
        "source_sentence": "　苾芻餘臥具，　　應與苾芻尼；　尼不踏橋板，　　不著裝身物。",
        "from": "T24n1457_001:0522c26_0",
        "context_with_next_sentence": true
    },
    {
        "source_sentence": "　不灒水污衣，　　不持死胎子；　不吞於不淨，　　觸已子非他。",
        "from": "T24n1457_001:0522c28_0",
        "context_with_next_sentence": true
    },
    {
        "source_sentence": "第七別門總攝頌曰：　笈多尼不住，　　僧脚崎二形，　道小羯磨沽，　　轉根寺外石。",
        "from": "T24n1457_001:0523a01_0",
        "context_with_next_sentence": true
    },
    {
        "source_sentence": "別門子攝頌十行：　笈多共兒宿，　　王舍藥叉神；　施兒衣繫項，　　稱名與祭食。",
        "from": "T24n1457_001:0523a04_0",
        "context_with_next_sentence": true
    },
    {
        "source_sentence": "　尼不住蘭若，　　不居城外寺；　不許門前望，　　亦不現窓中。",
        "from": "T24n1457_001:0523a07_0",
        "context_with_next_sentence": true
    },
    {
        "source_sentence": "　許著僧脚崎，　　有男不池浴；　交衢不應越，　　宜在一邊行。",
        "from": "T24n1457_001:0523a09_0",
        "context_with_next_sentence": true
    },
    {
        "source_sentence": "　若是二形女，　　或是合道類；　或常血流出，　　及時無血人。",
        "from": "T24n1457_001:0523a11_0",
        "context_with_next_sentence": true
    },
    {
        "source_sentence": "　道小著內衣，　　近苾芻不唾；　僧尼不對說，　　當於自眾邊。",
        "from": "T24n1457_001:0523a13_0",
        "context_with_next_sentence": true
    },
    {
        "source_sentence": "　苾芻作羯磨，　　尼可用心聽；　敷座令人坐，　　尼座應分別。",
        "from": "T24n1457_001:0523a15_0",
        "context_with_next_sentence": true
    },
    {
        "source_sentence": "　酤酒婬女舍，　　途中不觸女；　隨時開內衣，　　歌舞不應作。",
        "from": "T24n1457_001:0523a17_0",
        "context_with_next_sentence": true
    },
    {
        "source_sentence": "　僧尼根若轉，　　至三皆擯出；　廣說法與緣，　　蓮花色為使。",
        "from": "T24n1457_001:0523a19_0",
        "context_with_next_sentence": true
    },
    {
        "source_sentence": "　寺外不為懺，　　獨不令剃髮；　不賃尼寺屋，　　甎等不揩身。",
        "from": "T24n1457_001:0523a21_0",
        "context_with_next_sentence": true
    },
    {
        "source_sentence": "　不以骨及石，　　若木或拳揩；　唯用手摩身，　　餘物皆不合。",
        "from": "T24n1457_001:0523a23_0",
        "context_with_next_sentence": true
    },
    {
        "source_sentence": "第八門總攝頌曰：　除塔懺門前，　　被差不應畜，　不共女由婦，　　瀉藥三衣蛇。",
        "from": "T24n1457_001:0523a25_0",
        "context_with_next_sentence": true
    },
    {
        "source_sentence": "別門子攝頌十行：　除塔損波離，　　僧制不應越；　尼無難聽入，　　教誡等相隨。",
        "from": "T24n1457_001:0523a28_0",
        "context_with_next_sentence": true
    },
    {
        "source_sentence": "　尼懺不應輕，　　隨意不長淨；　更互當收謝，　　尼眾坐應知。",
        "from": "T24n1457_001:0523b02_0",
        "context_with_next_sentence": true
    },
    {
        "source_sentence": "　門前不長淨，　　當須差二尼；　若至長淨時，　　差人待尼白。",
        "from": "T24n1457_001:0523b04_0",
        "context_with_next_sentence": true
    },
    {
        "source_sentence": "　被差不避去，　　當問教師名；　著帽為鉢囊，　　結鬘尼不合。",
        "from": "T24n1457_001:0523b06_0",
        "context_with_next_sentence": true
    },
    {
        "source_sentence": "　不應畜銅器，　　變酒合平復；　賃房與俗旅，　　誑惑作醫巫。",
        "from": "T24n1457_001:0523b08_0",
        "context_with_next_sentence": true
    },
    {
        "source_sentence": "　不共女人浴，　　亦不逆流洗；　鉢底應安替，　　不畜琉璃盃。",
        "from": "T24n1457_001:0523b10_0",
        "context_with_next_sentence": true
    },
    {
        "source_sentence": "　由婦制錫杖，　　起舞時招罪；　濕餅受請食，　　說法伴白知。",
        "from": "T24n1457_001:0523b12_0",
        "context_with_next_sentence": true
    },
    {
        "source_sentence": "　瀉藥齒有毒，　　刮舌錍應洗；　由其罪業盡，　　證得阿羅漢。",
        "from": "T24n1457_001:0523b14_0",
        "context_with_next_sentence": true
    },
    {
        "source_sentence": "　三衣隨事著，　　蘭若法應知；　浴守門妙花，　　不應住非處。",
        "from": "T24n1457_001:0523b16_0",
        "context_with_next_sentence": true
    },
    {
        "source_sentence": "　由蛇觀臥具，　　一衣不為禮；　初至寺中時，　　老年應禮四。",
        "from": "T24n1457_001:0523b18_0",
        "context_with_next_sentence": true
    },
    {
        "source_sentence": "　世尊為高勝，　　廣說弟子行；　行雨問大師，　　為說七六法。",
        "from": "T24n1457_001:0523b20_0",
        "context_with_next_sentence": true
    },
    {
        "source_sentence": "　眾集敬大師，　　聞法生正信；　自述年衰老，　　說行雨因緣。",
        "from": "T24n1457_001:0523b22_0",
        "context_with_next_sentence": true
    },
    {
        "source_sentence": "　行雨竹林內，　　修理波吒邑；　渡河詣小樹，　　漸向涅槃等。",
        "from": "T24n1457_001:0523b24_0",
        "context_with_next_sentence": true
    },
    {
        "source_sentence": "第三十七卷記四黑白，次明涅槃事。",
        "from": "T24n1457_001:0523b26_0",
        "context_with_next_sentence": true
    },
    {
        "source_sentence": "第三十八說善賢外道得果事，次說諸國爭舍利事。",
        "from": "T24n1457_001:0523b27_0",
        "context_with_next_sentence": true
    },
    {
        "source_sentence": "第三十九說婆羅門與諸國分舍利，及牛主結集事等。",
        "from": "T24n1457_001:0523b29_0",
        "context_with_next_sentence": true
    },
    {
        "source_sentence": "第四十說五百及七百結集事。",
        "from": "T24n1457_001:0523c02_0",
        "context_with_next_sentence": true
    },
    {
        "source_sentence": "根本說一切有部略毘奈耶雜事攝頌一卷",
        "from": "T24n1457_001:0523c03_0",
        "context_with_next_sentence": false
    }
]