[
    {
        "source_sentence": "金色童子因緣經卷第八",
        "from": "T14n0550_008:0880b03_0",
        "context_with_next_sentence": true
    },
    {
        "source_sentence": "譯經三藏朝散大夫試鴻",
        "from": "T14n0550_008:0880b04_0",
        "context_with_next_sentence": true
    },
    {
        "source_sentence": "臚卿光梵大師賜紫沙門",
        "from": "T14n0550_008:0880b05_0",
        "context_with_next_sentence": true
    },
    {
        "source_sentence": "臣惟淨等奉　詔譯",
        "from": "T14n0550_008:0880b06_0",
        "context_with_next_sentence": true
    },
    {
        "source_sentence": "爾時，金色童子於生死過失心極厭離，即時告白其父母已，前詣尊者阿難所，頂禮雙足，作是白言：「我今願於尊者法中清淨出家，受具足戒成苾芻相，於尊者所誓修梵行。」",
        "from": "T14n0550_008:0880b07_0",
        "context_with_next_sentence": true
    },
    {
        "source_sentence": "是時，尊者阿難即為教授出家之法。",
        "from": "T14n0550_008:0880b11_0",
        "context_with_next_sentence": true
    },
    {
        "source_sentence": "乃至成苾芻已，於須臾間斷諸煩惱，證阿羅漢果。",
        "from": "T14n0550_008:0880b11_1",
        "context_with_next_sentence": true
    },
    {
        "source_sentence": "證是果已；以宿命智諦觀先世相續業因，乃見自身極具殊勝大福威力，即作是念：「我今雖獲如是福力，然其福命有所盡限，今我所得如斯之報，應由往昔造諸福因。",
        "from": "T14n0550_008:0880b12_2",
        "context_with_next_sentence": true
    },
    {
        "source_sentence": "我今宜應為諸眾生，開發福門令生尊重，亦復顯明自福威力。」",
        "from": "T14n0550_008:0880b16_3",
        "context_with_next_sentence": true
    },
    {
        "source_sentence": "作是念已，即時脫自身所著衣持用淨施，以神力故，一衣脫已一衣旋復自然出現，如是數數旋脫旋現，脫已還生其數廣多，於尊者阿難之前積而成聚。",
        "from": "T14n0550_008:0880b18_4",
        "context_with_next_sentence": true
    },
    {
        "source_sentence": "其所積衣殊妙無價，光明晃曜如初生日，又如閻浮檀金焰赫光聚，返覆觀瞻其光益麗。",
        "from": "T14n0550_008:0880b21_5",
        "context_with_next_sentence": true
    },
    {
        "source_sentence": "爾時，在會一切大眾見是事已，心生驚異，咸作是言：「奇哉！",
        "from": "T14n0550_008:0880b23_6",
        "context_with_next_sentence": true
    },
    {
        "source_sentence": "希有！",
        "from": "T14n0550_008:0880b24_7",
        "context_with_next_sentence": true
    },
    {
        "source_sentence": "奇哉！",
        "from": "T14n0550_008:0880b25_8",
        "context_with_next_sentence": true
    },
    {
        "source_sentence": "希有！",
        "from": "T14n0550_008:0880b25_9",
        "context_with_next_sentence": true
    },
    {
        "source_sentence": "奇哉！",
        "from": "T14n0550_008:0880b25_10",
        "context_with_next_sentence": true
    },
    {
        "source_sentence": "福者有勝威力。",
        "from": "T14n0550_008:0880b25_11",
        "context_with_next_sentence": true
    },
    {
        "source_sentence": "奇哉！",
        "from": "T14n0550_008:0880b25_12",
        "context_with_next_sentence": true
    },
    {
        "source_sentence": "能作如是廣大威神福事。",
        "from": "T14n0550_008:0880b25_13",
        "context_with_next_sentence": true
    },
    {
        "source_sentence": "若此尊者所脫之衣相續不斷，即彼無價廣大妙衣，而應不能得其邊際。」",
        "from": "T14n0550_008:0880b26_14",
        "context_with_next_sentence": true
    },
    {
        "source_sentence": "時金色尊者即以此衣先奉父母，然後以衣淨施尊者阿難等諸苾芻眾，乃至棄屍林中所共集會一切大眾，人各二衣施以被體，以其金色苾芻威神力故，如是普施，即彼衣聚而亦不盡。",
        "from": "T14n0550_008:0880b29_0",
        "context_with_next_sentence": true
    },
    {
        "source_sentence": "是時，金色尊者以自神力踊身虛空，往詣王舍大城，普遍一切街衢巷中，脫自所著金色妙衣，數量廣大積而成聚；然後普遍王舍大城，高聲唱言：「諸人當知，我今脫自所著之衣普施一切，汝等隨應欲受用者恣其所取。」",
        "from": "T14n0550_008:0880c05_0",
        "context_with_next_sentence": true
    },
    {
        "source_sentence": "諸人聞已，於剎那間乃有無數百千人眾廣大集會，咸共瞻覩，遍王舍城街衢巷中，金色妙衣積廣大聚，如初生日光明照觸，又如閻浮檀金寶光晃曜；彼金色尊者高處空中威光焰赫，猶如金山吉祥熾盛。",
        "from": "T14n0550_008:0880c09_1",
        "context_with_next_sentence": true
    },
    {
        "source_sentence": "一切大眾覩是相已，咸生驚異，面目熙怡如海波相，俱作是念：「奇哉！",
        "from": "T14n0550_008:0880c14_2",
        "context_with_next_sentence": true
    },
    {
        "source_sentence": "奇哉！",
        "from": "T14n0550_008:0880c16_3",
        "context_with_next_sentence": true
    },
    {
        "source_sentence": "是事希有！",
        "from": "T14n0550_008:0880c16_4",
        "context_with_next_sentence": true
    },
    {
        "source_sentence": "此修何因果招如是，威神德力而悉殊特？",
        "from": "T14n0550_008:0880c16_5",
        "context_with_next_sentence": true
    },
    {
        "source_sentence": "我等若能知所修因如實作者，當所獲果威神亦然。」",
        "from": "T14n0550_008:0880c17_6",
        "context_with_next_sentence": true
    },
    {
        "source_sentence": "是諸人眾隨樂欲心，既生疑念乃相議言：「今此尊者威神德力殊特若斯，此為久修戒禁行邪？",
        "from": "T14n0550_008:0880c18_7",
        "context_with_next_sentence": true
    },
    {
        "source_sentence": "為具天眼智邪？",
        "from": "T14n0550_008:0880c20_8",
        "context_with_next_sentence": true
    },
    {
        "source_sentence": "我等今時宜應請問。」",
        "from": "T14n0550_008:0880c21_0",
        "context_with_next_sentence": true
    },
    {
        "source_sentence": "時諸人眾互言議已，舉熙怡目合掌，向空諦誠瞻仰，歸命頂禮金色尊者，異口同音說伽陀曰：「尊者所具大勝福，　　而應獲得天眼智，　能施如是大威神，　　尊者今應為我說。",
        "from": "T14n0550_008:0880c21_1",
        "context_with_next_sentence": true
    },
    {
        "source_sentence": "　若於此世或他世，　　欲求富樂及功德，　修何勝行得圓成？",
        "from": "T14n0550_008:0880c26_0",
        "context_with_next_sentence": true
    },
    {
        "source_sentence": "　　尊者今應為我說。",
        "from": "T14n0550_008:0880c27_1",
        "context_with_next_sentence": true
    },
    {
        "source_sentence": "　時彼尊者大正士，　　發起增勝悲愍心，　開明廣大歡喜言，　　妙音普遍諸方處。",
        "from": "T14n0550_008:0880c28_0",
        "context_with_next_sentence": true
    },
    {
        "source_sentence": "　我今宣說如是義，　　顯明開示汝諸人，　如其次第廣敷揚，　　汝等諦聽我所說。",
        "from": "T14n0550_008:0881a01_0",
        "context_with_next_sentence": true
    },
    {
        "source_sentence": "　我於此世及他世，　　所獲成就眾福門，　富樂功德等希奇，　　由修福故獲如是。",
        "from": "T14n0550_008:0881a03_0",
        "context_with_next_sentence": true
    },
    {
        "source_sentence": "　汝等厭離於諸苦，　　樂欲成就快樂者，　應當速修諸福因，　　即得福樂咸臻集。",
        "from": "T14n0550_008:0881a05_0",
        "context_with_next_sentence": true
    },
    {
        "source_sentence": "　諸有求成於樂果，　　此世或復他世中，　一切獲得定無疑，　　由修福故彼有果。",
        "from": "T14n0550_008:0881a07_0",
        "context_with_next_sentence": true
    },
    {
        "source_sentence": "　長者居士及商主，　　婆羅門等眾類人，　受諸富樂廣隨心，　　由修福故彼有果。",
        "from": "T14n0550_008:0881a09_0",
        "context_with_next_sentence": true
    },
    {
        "source_sentence": "　若於人中樂欲得，　　妻妾子息等眷屬，　善和圓滿適悅心，　　由修福故彼有果。",
        "from": "T14n0550_008:0881a11_0",
        "context_with_next_sentence": true
    },
    {
        "source_sentence": "　色相謙恭眾殊勝，　　開悅意目普觀瞻，　人中獲得妙威光，　　由修福故彼有果。",
        "from": "T14n0550_008:0881a13_0",
        "context_with_next_sentence": true
    },
    {
        "source_sentence": "　若於人中欲成就，　　眷屬圓具不破壞，　財寶受用悉無窮，　　由修福故彼有果。",
        "from": "T14n0550_008:0881a15_0",
        "context_with_next_sentence": true
    },
    {
        "source_sentence": "　欲具勝福及宿命，　　出言聞者皆信順，　人中常得眾所欽，　　由修福故彼有果。",
        "from": "T14n0550_008:0881a17_0",
        "context_with_next_sentence": true
    },
    {
        "source_sentence": "　若欲成就廣大福，　　在在生中常所隨，　人中受用稱悅心，　　由修福故彼有果。",
        "from": "T14n0550_008:0881a19_0",
        "context_with_next_sentence": true
    },
    {
        "source_sentence": "　人中若欲得成就，　　無數財寶悉豐盈，　久固無減復周圓，　　由修福故彼有果。",
        "from": "T14n0550_008:0881a21_0",
        "context_with_next_sentence": true
    },
    {
        "source_sentence": "　若欲北俱盧洲生，　　彼所生無我我所，　人中壽量數決定，　　由修福故彼有果。",
        "from": "T14n0550_008:0881a23_0",
        "context_with_next_sentence": true
    },
    {
        "source_sentence": "　所有田苗穀米等，　　不種自然能廣成，　人中受用得豐饒，　　由修福故彼有果。",
        "from": "T14n0550_008:0881a25_0",
        "context_with_next_sentence": true
    },
    {
        "source_sentence": "　劫波樹衣極殊妙，　　彼衣自然非造作，　隨意所用覆身支，　　由修福故彼有果。",
        "from": "T14n0550_008:0881a27_0",
        "context_with_next_sentence": true
    },
    {
        "source_sentence": "　又欲北俱盧洲生，　　人中受報無間斷，　歿已得生於天中，　　由修福故彼有果。",
        "from": "T14n0550_008:0881a29_0",
        "context_with_next_sentence": true
    },
    {
        "source_sentence": "　龍王勝報如天子，　　所食飯等蘇陀味，　地中受用天福因，　　由修福故彼有果。",
        "from": "T14n0550_008:0881b02_0",
        "context_with_next_sentence": true
    },
    {
        "source_sentence": "　王者威光勝吉祥，　　所得具足天無異，　人主尊崇勝福增，　　由修福故彼有果。",
        "from": "T14n0550_008:0881b04_0",
        "context_with_next_sentence": true
    },
    {
        "source_sentence": "　轉輪聖王及小王，　　隨應所獲地中主，　同彼天主大威光，　　由修福故彼有果。",
        "from": "T14n0550_008:0881b06_0",
        "context_with_next_sentence": true
    },
    {
        "source_sentence": "　若欲人中盡無餘，　　一切七寶等成就，　轉輪聖王用無窮，　　由修福故彼有果。",
        "from": "T14n0550_008:0881b08_0",
        "context_with_next_sentence": true
    },
    {
        "source_sentence": "　毘摩質多羅王等，　　一切阿修羅王眾，　受用常同帝釋天，　　由修福故彼有果。",
        "from": "T14n0550_008:0881b10_0",
        "context_with_next_sentence": true
    },
    {
        "source_sentence": "　最勝毘沙門天等，　　守護世間四天王，　種種受用歡喜增，　　由修福故彼有果。",
        "from": "T14n0550_008:0881b12_0",
        "context_with_next_sentence": true
    },
    {
        "source_sentence": "　天中歡喜妙園苑，　　是即天中勝受用，　常同天女戲園中，　　由修福故彼有果。",
        "from": "T14n0550_008:0881b14_0",
        "context_with_next_sentence": true
    },
    {
        "source_sentence": "　所有種種天王等，　　帝釋天主勝具足，　受用殊妙喜隨增，　　由修福故彼有果。",
        "from": "T14n0550_008:0881b16_0",
        "context_with_next_sentence": true
    },
    {
        "source_sentence": "　天中一切隨所欲，　　富樂受用悉無窮，　變化宮殿妙安居，　　由修福故彼有果。",
        "from": "T14n0550_008:0881b18_0",
        "context_with_next_sentence": true
    },
    {
        "source_sentence": "　天中十種勝功德，　　壽命色相勢力等，　一天增勝於一天，　　由修福故彼有果。",
        "from": "T14n0550_008:0881b20_0",
        "context_with_next_sentence": true
    },
    {
        "source_sentence": "　欲界種種勝上事，　　天中富樂等具圓，　自在受用欲界中，　　由修福故彼有果。",
        "from": "T14n0550_008:0881b22_0",
        "context_with_next_sentence": true
    },
    {
        "source_sentence": "　隨所悕望妙欲樂，　　天中受用悉如意，　所得不假勤力營，　　由修福故彼有果。",
        "from": "T14n0550_008:0881b24_0",
        "context_with_next_sentence": true
    },
    {
        "source_sentence": "　所有梵眾等諸天，　　修定行者居定地，　獲得離生喜樂門，　　由修福故彼有果。",
        "from": "T14n0550_008:0881b26_0",
        "context_with_next_sentence": true
    },
    {
        "source_sentence": "　修定者獲定生樂，　　愛盡妙樂復增勝，　得樂寂靜捨念成，　　由修福故彼有果。",
        "from": "T14n0550_008:0881b28_0",
        "context_with_next_sentence": true
    },
    {
        "source_sentence": "　所有諸佛聲聞眾，　　各具第一勝功德，　威神廣大悉圓成，　　由修福故彼有果。",
        "from": "T14n0550_008:0881c01_0",
        "context_with_next_sentence": true
    },
    {
        "source_sentence": "　於百劫中勤修習，　　得證緣覺菩提果，　圓成勝妙福威神，　　由修福故彼有果。",
        "from": "T14n0550_008:0881c03_0",
        "context_with_next_sentence": true
    },
    {
        "source_sentence": "　最勝無量無比喻，　　一切功德普莊嚴，　圓成正等正覺尊，　　由修福故彼有果。",
        "from": "T14n0550_008:0881c05_0",
        "context_with_next_sentence": true
    },
    {
        "source_sentence": "　美容盛年眾殊妙，　　高勝種族德莊嚴，　妓女眷屬福所招，　　隨意適悅而無礙，　修勝福故得生天，　　具天女等眾福果。",
        "from": "T14n0550_008:0881c07_0",
        "context_with_next_sentence": true
    },
    {
        "source_sentence": "　獲諸悅意福所生，　　一切所欲皆成就，　由修福故得不斷，　　清淨勝慧所莊嚴。",
        "from": "T14n0550_008:0881c10_0",
        "context_with_next_sentence": true
    },
    {
        "source_sentence": "　因福能生淨信心，　　捷辯記念悉具足，　因福能宣可愛語，　　因福故獲大名稱，　一切皆由福所生，　　殊勝善妙眾功德。",
        "from": "T14n0550_008:0881c12_0",
        "context_with_next_sentence": true
    },
    {
        "source_sentence": "　不有世間妙樂事，　　不因福故而能成，　是故常求妙樂人，　　應當修集諸福聚。",
        "from": "T14n0550_008:0881c15_0",
        "context_with_next_sentence": true
    },
    {
        "source_sentence": "　我昔因修少福故，　　得值毘婆尸如來，　隨其樂欲得圓成，　　畢竟廣大勝成就。",
        "from": "T14n0550_008:0881c17_0",
        "context_with_next_sentence": true
    },
    {
        "source_sentence": "　我昔曾生六欲天，　　為彼天中自在主，　經歷多千俱胝生，　　彼彼天中受勝樂，　曾無苦惱無缺減，　　人中勝上亦復然。",
        "from": "T14n0550_008:0881c19_0",
        "context_with_next_sentence": true
    },
    {
        "source_sentence": "　轉輪王等最極尊，　　受諸富樂皆具足，　故知福有大威力，　　於彼在在所生中，　處處隨應我悉成，　　受諸福樂大自在。",
        "from": "T14n0550_008:0881c22_0",
        "context_with_next_sentence": true
    },
    {
        "source_sentence": "　色相多聞皆圓具，　　口出優鉢羅花香，　妙音聞者適悅生，　　所發語言人愛樂，　我由往昔願力故，　　今所得福亦復然。",
        "from": "T14n0550_008:0881c25_0",
        "context_with_next_sentence": true
    },
    {
        "source_sentence": "　色相功德等具圓，　　見者咸生歡悅意，　此生家族極廣大，　　珍財富樂數難量，　閻浮檀金妙色衣，　　覆體莊嚴而可愛，　身諸分位廣周遍，　　馥郁猶如旃檀香；　其香勝妙眾普熏，　　隨風聞者生愛樂，　凡我所有諸求願，　　衣服珍寶等樂具，　彼彼隨起思念時，　　我即一切皆成就。",
        "from": "T14n0550_008:0881c28_0",
        "context_with_next_sentence": true
    },
    {
        "source_sentence": "　大釋師子淨教中，　　我今已具出家法，　阿羅漢果妙證成，　　居清涼地而寂靜。",
        "from": "T14n0550_008:0882a06_0",
        "context_with_next_sentence": true
    },
    {
        "source_sentence": "　我今只度於此生，　　而復不受於後有，　亦不還復來此間，　　已證無漏涅槃樂。",
        "from": "T14n0550_008:0882a08_0",
        "context_with_next_sentence": true
    },
    {
        "source_sentence": "　由宿業因所發起，　　現受果報極廣大，　我今所感事雖然，　　果報邊際亦不見。」",
        "from": "T14n0550_008:0882a10_0",
        "context_with_next_sentence": true
    },
    {
        "source_sentence": "時，金色尊者說是伽陀已，有無數百千俱胝廣多人眾，得聞如是昔未曾有無限量不思議諸福事已，咸皆驚異發生最上希奇之心。",
        "from": "T14n0550_008:0882a12_0",
        "context_with_next_sentence": true
    },
    {
        "source_sentence": "即於世尊大師清淨教法至誠尊重，如其所欲隨自力能而行布施，發大誓願作諸福事。",
        "from": "T14n0550_008:0882a15_0",
        "context_with_next_sentence": true
    },
    {
        "source_sentence": "爾時金色尊者，普為一切城中大眾無數種類，開發福門令生信重，如應宣說諸福事已，即運神力自空而還棄屍林中，向尊者阿難等諸苾芻眾，次第禮足，退坐一面。",
        "from": "T14n0550_008:0882a17_0",
        "context_with_next_sentence": true
    },
    {
        "source_sentence": "爾時國主阿闍世王，聞勇戾大臣先於園中，以憎嫉事於彼迦尸孫那利童女作無義利，金色童子本無過咎搆成罪惡，將令殺害而使棄置，聞已悖然極生恚怒，觀視近臣而告勅曰：「汝今當知，此極惡人造斯惡行，汝應執往殞棄其命。」",
        "from": "T14n0550_008:0882a21_0",
        "context_with_next_sentence": true
    },
    {
        "source_sentence": "時勇戾大臣隨從於王，亦在會中，忽聞如是王告勅已，懼死懷怖舉身顫掉，心目迷亂如火所焚，即起趨前忙然奔走。",
        "from": "T14n0550_008:0882a26_1",
        "context_with_next_sentence": true
    },
    {
        "source_sentence": "是時，王之臣佐及無數百千人眾俱生恚怒，競共馳走奔逐執取。",
        "from": "T14n0550_008:0882a29_0",
        "context_with_next_sentence": true
    },
    {
        "source_sentence": "是時多人既執持已，增劇嫌恚眾共打擊，痛苦逼身不能制止。",
        "from": "T14n0550_008:0882b01_1",
        "context_with_next_sentence": true
    },
    {
        "source_sentence": "爾時，勇戾大臣以其危逼涕泣，前告尊者阿難言：「惟願尊者，起救護心救我此苦，我今無主無救無歸，眾所厭棄命將殞謝。」",
        "from": "T14n0550_008:0882b03_0",
        "context_with_next_sentence": true
    },
    {
        "source_sentence": "是時，尊者阿難即告眾言：「汝等且止！",
        "from": "T14n0550_008:0882b06_0",
        "context_with_next_sentence": true
    },
    {
        "source_sentence": "勿應致殺，我當告語國主大王。」",
        "from": "T14n0550_008:0882b06_1",
        "context_with_next_sentence": true
    },
    {
        "source_sentence": "時諸人眾聞尊者阿難如是語已，即時放捨不復執持。",
        "from": "T14n0550_008:0882b07_2",
        "context_with_next_sentence": true
    },
    {
        "source_sentence": "是時，尊者阿難即當顧視阿闍世王，王審其意白尊者言：「若此勇戾大臣能於尊者法中清淨出家，乃至盡壽而為近事，我即如其尊者教勅今當放捨。」",
        "from": "T14n0550_008:0882b09_0",
        "context_with_next_sentence": true
    },
    {
        "source_sentence": "尊者答言：「其事如是。」",
        "from": "T14n0550_008:0882b12_1",
        "context_with_next_sentence": true
    },
    {
        "source_sentence": "時諸人眾聞是語已，其所打擊苦惱等事而悉制止。",
        "from": "T14n0550_008:0882b12_2",
        "context_with_next_sentence": true
    },
    {
        "source_sentence": "復次，尊者阿難告金色尊者言：「汝以真實加持之力，令此勇戾大臣身諸痛苦悉得銷散輕安如故。」",
        "from": "T14n0550_008:0882b15_0",
        "context_with_next_sentence": true
    },
    {
        "source_sentence": "即時，金色尊者廣起利樂一切眾生深固之心，乃發真實加持之力，作如是言：「若法真實所言真實，今此勇戾大臣雖於我所作不饒益，我實於彼不起微細損害之意，此法真實，言真實者，速令此人身諸痛苦悉得輕安。」",
        "from": "T14n0550_008:0882b17_1",
        "context_with_next_sentence": true
    },
    {
        "source_sentence": "作是言時，彼勇戾大臣諸苦銷散輕安如故，即能昇舉，乃於如來清淨教中深生信樂，前詣尊者阿難所，頂禮雙足作是白言：「我今願於尊者法中清淨出家，受具足戒成苾芻相，於尊者所，誓修梵行。」",
        "from": "T14n0550_008:0882b22_2",
        "context_with_next_sentence": true
    },
    {
        "source_sentence": "是時，尊者阿難即為教授出家之法，乃至成苾芻已。",
        "from": "T14n0550_008:0882b28_0",
        "context_with_next_sentence": true
    },
    {
        "source_sentence": "於須臾間斷諸煩惱，證阿羅漢果。",
        "from": "T14n0550_008:0882b29_1",
        "context_with_next_sentence": true
    },
    {
        "source_sentence": "證是果已，即時踊身處虛空中，出現種種神變事等，普使一切在會大眾身意泰然。",
        "from": "T14n0550_008:0882b29_2",
        "context_with_next_sentence": true
    },
    {
        "source_sentence": "是時，勇戾苾芻從空而下，詣尊者阿難等苾芻眾前，次第禮足，退坐一面。",
        "from": "T14n0550_008:0882c02_3",
        "context_with_next_sentence": true
    },
    {
        "source_sentence": "爾時，一切大眾見尊者阿難廣作如是大威神力希有事已，是諸大眾於尊者所極生最上清淨信重，咸皆歡喜，諦誠瞻仰。",
        "from": "T14n0550_008:0882c05_0",
        "context_with_next_sentence": true
    },
    {
        "source_sentence": "尊者阿難，普為大眾隨其種類如應說法。",
        "from": "T14n0550_008:0882c08_0",
        "context_with_next_sentence": true
    },
    {
        "source_sentence": "是時會中無數百千人眾，聞所說已，其獲果利成證有差，會中或有證須陀洹果者，乃至或有證阿羅漢果者，有發聲聞菩提心者，乃至或有歸向佛者，信樂法者，尊重僧者，各各蒙益如應而住，彼日照商主并其妻室於此會中見諦開悟。",
        "from": "T14n0550_008:0882c08_1",
        "context_with_next_sentence": true
    },
    {
        "source_sentence": "復有無數百千天人，發生清淨信重之心，雨天寶衣奏天妙樂，又復雨諸天中妙花，謂優鉢羅花、鉢訥摩花、俱母陀花、奔拏利迦花、曼陀羅花等，數量廣大積至于膝。",
        "from": "T14n0550_008:0882c15_0",
        "context_with_next_sentence": true
    },
    {
        "source_sentence": "又復普散種種天花，周遍充滿棄屍林中，起尊重心以伸供養。",
        "from": "T14n0550_008:0882c18_1",
        "context_with_next_sentence": true
    },
    {
        "source_sentence": "金色童子因緣經卷第八",
        "from": "T14n0550_008:0882c21_0",
        "context_with_next_sentence": false
    }
]