[
    {
        "source_sentence": "大唐西域記卷第三(八國)",
        "from": "T51n2087_003:0882b02_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T51n2087_003:0882b04_0",
        "context_with_next_sentence": true
    },
    {
        "source_sentence": "大總持寺沙門辯機撰",
        "from": "T51n2087_003:0882b05_0",
        "context_with_next_sentence": true
    },
    {
        "source_sentence": "烏仗那國鉢露羅國",
        "from": "T51n2087_003:0882b06_0",
        "context_with_next_sentence": true
    },
    {
        "source_sentence": "呾叉始羅國僧訶捕羅國",
        "from": "T51n2087_003:0882b07_0",
        "context_with_next_sentence": true
    },
    {
        "source_sentence": "烏剌尸國迦濕彌羅國",
        "from": "T51n2087_003:0882b08_0",
        "context_with_next_sentence": true
    },
    {
        "source_sentence": "半笯(奴故反)嗟國遏羅闍補羅國",
        "from": "T51n2087_003:0882b09_0",
        "context_with_next_sentence": true
    },
    {
        "source_sentence": "烏仗那國，周五千餘里，山谷相屬，川澤連原。",
        "from": "T51n2087_003:0882b10_0",
        "context_with_next_sentence": true
    },
    {
        "source_sentence": "穀稼雖播，地利不滋。",
        "from": "T51n2087_003:0882b11_1",
        "context_with_next_sentence": true
    },
    {
        "source_sentence": "多蒲萄，少甘蔗，土產金、鐵，宜欝金香，林樹蓊欝，花果茂盛。",
        "from": "T51n2087_003:0882b11_2",
        "context_with_next_sentence": true
    },
    {
        "source_sentence": "寒暑和暢，風雨順序。",
        "from": "T51n2087_003:0882b12_3",
        "context_with_next_sentence": true
    },
    {
        "source_sentence": "人性怯懦，俗情譎詭。",
        "from": "T51n2087_003:0882b13_4",
        "context_with_next_sentence": true
    },
    {
        "source_sentence": "好學而不功，禁呪為藝業。",
        "from": "T51n2087_003:0882b13_5",
        "context_with_next_sentence": true
    },
    {
        "source_sentence": "多衣白[疊*毛]，少有餘服。",
        "from": "T51n2087_003:0882b14_6",
        "context_with_next_sentence": true
    },
    {
        "source_sentence": "語言雖異，大同印度。",
        "from": "T51n2087_003:0882b15_7",
        "context_with_next_sentence": true
    },
    {
        "source_sentence": "文字禮儀，頗相參預。",
        "from": "T51n2087_003:0882b15_8",
        "context_with_next_sentence": true
    },
    {
        "source_sentence": "崇重佛法，敬信大乘。",
        "from": "T51n2087_003:0882b16_9",
        "context_with_next_sentence": true
    },
    {
        "source_sentence": "夾蘇婆伐窣堵河，舊有一千四百伽藍，多已荒蕪。",
        "from": "T51n2087_003:0882b16_10",
        "context_with_next_sentence": true
    },
    {
        "source_sentence": "昔僧徒一萬八千，今漸減少。",
        "from": "T51n2087_003:0882b17_11",
        "context_with_next_sentence": true
    },
    {
        "source_sentence": "並學大乘，寂定為業，善誦其文，未究深義，戒行清潔，特閑禁呪。",
        "from": "T51n2087_003:0882b18_12",
        "context_with_next_sentence": true
    },
    {
        "source_sentence": "律儀傳訓，有五部焉：一法密部，二化地部，三飲光部，四說一切有部，五大眾部。",
        "from": "T51n2087_003:0882b20_13",
        "context_with_next_sentence": true
    },
    {
        "source_sentence": "天祠十有餘所，異道雜居。",
        "from": "T51n2087_003:0882b21_14",
        "context_with_next_sentence": true
    },
    {
        "source_sentence": "堅城四五，其王多治瞢揭釐城。",
        "from": "T51n2087_003:0882b22_15",
        "context_with_next_sentence": true
    },
    {
        "source_sentence": "城周十六七里，居人殷盛。",
        "from": "T51n2087_003:0882b23_16",
        "context_with_next_sentence": true
    },
    {
        "source_sentence": "瞢揭釐城東四五里有窣堵波，極多靈瑞，是佛在昔作忍辱仙，於此為羯利王(唐言鬪諍。",
        "from": "T51n2087_003:0882b24_0",
        "context_with_next_sentence": true
    },
    {
        "source_sentence": "舊云哥利，訛也)割截支體。",
        "from": "T51n2087_003:0882b26_0",
        "context_with_next_sentence": true
    },
    {
        "source_sentence": "瞢揭釐城東北行二百五六十里，入大山，至阿波邏羅龍泉，即蘇婆伐窣堵河之源也。",
        "from": "T51n2087_003:0882b27_0",
        "context_with_next_sentence": true
    },
    {
        "source_sentence": "派流西南，春夏含凍，昏夕飛雪，雪霏五彩，光流四照。",
        "from": "T51n2087_003:0882b29_1",
        "context_with_next_sentence": true
    },
    {
        "source_sentence": "此龍者，迦葉波佛時生在人趣，名曰殑祇，深閑呪術，禁禦惡龍，不令暴雨，國人賴之，以稸餘糧。",
        "from": "T51n2087_003:0882c01_2",
        "context_with_next_sentence": true
    },
    {
        "source_sentence": "居人眾庶感恩懷德，家稅斗穀以饋遺焉。",
        "from": "T51n2087_003:0882c03_3",
        "context_with_next_sentence": true
    },
    {
        "source_sentence": "既積歲時，或有逋課。",
        "from": "T51n2087_003:0882c04_4",
        "context_with_next_sentence": true
    },
    {
        "source_sentence": "殑祇含怒，願為毒龍，暴行風雨，損傷苗稼。",
        "from": "T51n2087_003:0882c05_5",
        "context_with_next_sentence": true
    },
    {
        "source_sentence": "命終之後，為此池龍。",
        "from": "T51n2087_003:0882c06_6",
        "context_with_next_sentence": true
    },
    {
        "source_sentence": "泉流白水，損傷地利。",
        "from": "T51n2087_003:0882c06_7",
        "context_with_next_sentence": true
    },
    {
        "source_sentence": "釋迦如來大悲御世，愍此國人獨遭斯難，降神至此，欲化暴龍。",
        "from": "T51n2087_003:0882c07_8",
        "context_with_next_sentence": true
    },
    {
        "source_sentence": "執金剛神杵擊山崖，龍王震懼，乃出歸依，聞佛說法，心淨信悟，如來遂制勿損農稼。",
        "from": "T51n2087_003:0882c08_9",
        "context_with_next_sentence": true
    },
    {
        "source_sentence": "龍曰：「凡有所食，賴收人田，今蒙聖教，恐難濟給，願十二歲一收糧儲。」",
        "from": "T51n2087_003:0882c10_10",
        "context_with_next_sentence": true
    },
    {
        "source_sentence": "如來含覆，愍而許焉。",
        "from": "T51n2087_003:0882c12_11",
        "context_with_next_sentence": true
    },
    {
        "source_sentence": "故今十二年一遭白水之災。",
        "from": "T51n2087_003:0882c13_0",
        "context_with_next_sentence": true
    },
    {
        "source_sentence": "阿波邏羅龍泉西南三十餘里，水北岸大磐石上，有如來足所履迹，隨人福力，量有短長，是如來伏此龍已，留迹而去。",
        "from": "T51n2087_003:0882c14_0",
        "context_with_next_sentence": true
    },
    {
        "source_sentence": "後人於上積石為室，遐邇相趨，花香供養。",
        "from": "T51n2087_003:0882c16_1",
        "context_with_next_sentence": true
    },
    {
        "source_sentence": "順流而下三十餘里，至如來濯衣石，袈裟之文煥焉如鏤。",
        "from": "T51n2087_003:0882c17_2",
        "context_with_next_sentence": true
    },
    {
        "source_sentence": "瞢揭釐城南四百餘里，至醯羅山，谷水西派，逆流東上，雜華異果，被澗緣崖，峯巖危險，谿谷盤紆，或聞諠語之聲，或聞音樂之響。",
        "from": "T51n2087_003:0882c20_0",
        "context_with_next_sentence": true
    },
    {
        "source_sentence": "方石如塔，宛若工成，連延相屬，接布崖谷。",
        "from": "T51n2087_003:0882c22_1",
        "context_with_next_sentence": true
    },
    {
        "source_sentence": "是如來在昔為聞半頌(舊曰伽，梵文略也。",
        "from": "T51n2087_003:0882c23_2",
        "context_with_next_sentence": true
    },
    {
        "source_sentence": "或曰偈他，梵音訛也。",
        "from": "T51n2087_003:0882c24_3",
        "context_with_next_sentence": true
    },
    {
        "source_sentence": "今從正音，宜云伽他。",
        "from": "T51n2087_003:0882c24_4",
        "context_with_next_sentence": true
    },
    {
        "source_sentence": "伽他者，唐言頌，頌三十二言也)之法，於此捨身命焉。",
        "from": "T51n2087_003:0883a01_5",
        "context_with_next_sentence": true
    },
    {
        "source_sentence": "瞢揭釐城南二百餘里，大山側，至摩訶伐那(唐言大林)伽藍。",
        "from": "T51n2087_003:0883a01_6",
        "context_with_next_sentence": true
    },
    {
        "source_sentence": "是如來昔修菩薩行，號薩縛達之王(唐言一切施)，避敵棄國，潛行至此，遇貧婆羅門，方來乞匃。",
        "from": "T51n2087_003:0883a03_7",
        "context_with_next_sentence": true
    },
    {
        "source_sentence": "既失國位，無以為施，遂令羈縛，擒往敵王，冀以賞財，迴為惠施。",
        "from": "T51n2087_003:0883a05_8",
        "context_with_next_sentence": true
    },
    {
        "source_sentence": "摩訶伐那伽藍西北，下山三四十里，至摩愉(摩言豆)伽藍。",
        "from": "T51n2087_003:0883a07_0",
        "context_with_next_sentence": true
    },
    {
        "source_sentence": "有窣堵波，高百餘尺。",
        "from": "T51n2087_003:0883a08_1",
        "context_with_next_sentence": true
    },
    {
        "source_sentence": "其側大方石上，有如來足蹈之迹，是佛昔蹈此石，放拘胝光明，照摩訶伐那伽藍，為諸人、天說本生事。",
        "from": "T51n2087_003:0883a08_2",
        "context_with_next_sentence": true
    },
    {
        "source_sentence": "其窣堵波基下有石，色帶黃白，常有津膩。",
        "from": "T51n2087_003:0883a11_3",
        "context_with_next_sentence": true
    },
    {
        "source_sentence": "是如來在昔修菩薩行，為聞正法，於此析骨書寫經典。",
        "from": "T51n2087_003:0883a12_4",
        "context_with_next_sentence": true
    },
    {
        "source_sentence": "摩愉伽藍西六七十里，至窣堵波，無憂王之所建也。",
        "from": "T51n2087_003:0883a14_0",
        "context_with_next_sentence": true
    },
    {
        "source_sentence": "是如來昔修菩薩行，號毘迦王(唐言與。",
        "from": "T51n2087_003:0883a15_1",
        "context_with_next_sentence": true
    },
    {
        "source_sentence": "舊曰尸毘王，訛)，為求佛果，於此割身，從鷹代鴿。",
        "from": "T51n2087_003:0883a16_2",
        "context_with_next_sentence": true
    },
    {
        "source_sentence": "代鴿西北二百餘里，入珊尼羅闍川，至薩裒殺地(唐言蛇藥)僧伽藍。",
        "from": "T51n2087_003:0883a18_0",
        "context_with_next_sentence": true
    },
    {
        "source_sentence": "有窣堵波，高八十餘尺。",
        "from": "T51n2087_003:0883a19_1",
        "context_with_next_sentence": true
    },
    {
        "source_sentence": "是如來昔為帝釋，時遭饑歲，疾疫流行，醫療無功道，死相屬。",
        "from": "T51n2087_003:0883a19_2",
        "context_with_next_sentence": true
    },
    {
        "source_sentence": "帝釋悲愍，思所救濟，乃變其形為大蟒身，僵屍川谷，空中遍告；聞者感慶，相率奔赴，隨割隨生，療飢療疾。",
        "from": "T51n2087_003:0883a21_3",
        "context_with_next_sentence": true
    },
    {
        "source_sentence": "其側不遠，有蘇摩大窣堵波。",
        "from": "T51n2087_003:0883a23_4",
        "context_with_next_sentence": true
    },
    {
        "source_sentence": "是如來昔為帝釋，時世疾疫，愍諸含識，自變其身為蘇摩蛇，凡有噉食，莫不康豫。",
        "from": "T51n2087_003:0883a24_5",
        "context_with_next_sentence": true
    },
    {
        "source_sentence": "珊尼羅闍川北石崖邊，有窣堵波。",
        "from": "T51n2087_003:0883a27_0",
        "context_with_next_sentence": true
    },
    {
        "source_sentence": "病者至求，多蒙除差。",
        "from": "T51n2087_003:0883a27_1",
        "context_with_next_sentence": true
    },
    {
        "source_sentence": "如來在昔為孔雀王，與其群而至此，熱渴所逼，求水不獲，孔雀王以[此/束]啄崖，涌泉流注。",
        "from": "T51n2087_003:0883a28_2",
        "context_with_next_sentence": true
    },
    {
        "source_sentence": "今遂為池，飲沐愈疾。",
        "from": "T51n2087_003:0883b01_3",
        "context_with_next_sentence": true
    },
    {
        "source_sentence": "石上猶有孔雀蹤迹。",
        "from": "T51n2087_003:0883b01_4",
        "context_with_next_sentence": true
    },
    {
        "source_sentence": "瞢揭釐城西南行六七十里，大河東有窣堵波，高六十餘尺，上軍王之所建也。",
        "from": "T51n2087_003:0883b03_0",
        "context_with_next_sentence": true
    },
    {
        "source_sentence": "昔如來之將寂滅，告諸大眾：「我涅槃後，烏仗那國上軍王宜與舍利之分。」",
        "from": "T51n2087_003:0883b04_1",
        "context_with_next_sentence": true
    },
    {
        "source_sentence": "及諸王將欲均量，上軍王後來，遂有輕鄙之議。",
        "from": "T51n2087_003:0883b06_2",
        "context_with_next_sentence": true
    },
    {
        "source_sentence": "是時天人大眾重宣如來顧命之言，乃預同分，持歸本國，式遵崇建。",
        "from": "T51n2087_003:0883b07_3",
        "context_with_next_sentence": true
    },
    {
        "source_sentence": "窣堵波側大河濱，有大石，狀如象。",
        "from": "T51n2087_003:0883b09_4",
        "context_with_next_sentence": true
    },
    {
        "source_sentence": "昔上軍王以大白象負舍利歸，至於此地，象忽蹎仆，因而自斃，遂變為石，即於其側起窣堵波。",
        "from": "T51n2087_003:0883b10_0",
        "context_with_next_sentence": true
    },
    {
        "source_sentence": "瞢揭釐城西五十餘里，渡大河，至盧醯呾迦(唐言赤)窣堵波，高五十餘尺，無憂王之所建也。",
        "from": "T51n2087_003:0883b12_1",
        "context_with_next_sentence": true
    },
    {
        "source_sentence": "昔如來修菩薩行，為大國王，號曰慈力，於此刺身血以飼五藥叉(舊曰夜叉，訛也)。",
        "from": "T51n2087_003:0883b14_2",
        "context_with_next_sentence": true
    },
    {
        "source_sentence": "瞢揭釐城東北三十餘里，至遏部多(唐言奇特)石窣堵波，高四十餘尺。",
        "from": "T51n2087_003:0883b17_0",
        "context_with_next_sentence": true
    },
    {
        "source_sentence": "在昔如來為諸人、天說法開導，如來去後，從地踊出，黎庶崇敬，香華不替。",
        "from": "T51n2087_003:0883b18_1",
        "context_with_next_sentence": true
    },
    {
        "source_sentence": "石窣堵波西渡大河三四十里，至一精舍，中有阿縛盧枳低濕伐羅菩薩像(唐言觀自在。",
        "from": "T51n2087_003:0883b21_0",
        "context_with_next_sentence": true
    },
    {
        "source_sentence": "合字連聲，梵語如上；分文散音，即阿縛盧枳多譯曰觀，伊濕伐羅譯曰自在。",
        "from": "T51n2087_003:0883b22_1",
        "context_with_next_sentence": true
    },
    {
        "source_sentence": "舊譯為光世音，或云觀世音，或觀世自在，皆訛謬也)。",
        "from": "T51n2087_003:0883b23_2",
        "context_with_next_sentence": true
    },
    {
        "source_sentence": "威靈潛被，神迹昭明，法俗相趨，供養無替。",
        "from": "T51n2087_003:0883b24_3",
        "context_with_next_sentence": true
    },
    {
        "source_sentence": "觀自在菩薩像西北百五十里，至藍勃盧山。",
        "from": "T51n2087_003:0883b25_4",
        "context_with_next_sentence": true
    },
    {
        "source_sentence": "山嶺有龍池，周三十餘里，淥波浩汗，清流皎鏡。",
        "from": "T51n2087_003:0883b26_5",
        "context_with_next_sentence": true
    },
    {
        "source_sentence": "昔毘盧釋迦王前伐諸釋，四人拒軍者，宗親擯逐，各事分飛。",
        "from": "T51n2087_003:0883b27_6",
        "context_with_next_sentence": true
    },
    {
        "source_sentence": "其一釋種，既出國都，跋涉疲弊，中路而止。",
        "from": "T51n2087_003:0883b28_7",
        "context_with_next_sentence": true
    },
    {
        "source_sentence": "時有一雁，飛趣其前，既以馴狎，因即乘焉。",
        "from": "T51n2087_003:0883b29_8",
        "context_with_next_sentence": true
    },
    {
        "source_sentence": "其雁飛翔，下此池側。",
        "from": "T51n2087_003:0883c01_9",
        "context_with_next_sentence": true
    },
    {
        "source_sentence": "釋種虛遊，遠適異國，迷不知路，假寐樹陰。",
        "from": "T51n2087_003:0883c02_10",
        "context_with_next_sentence": true
    },
    {
        "source_sentence": "池龍少女，遊覽水濱，忽見釋種，恐不得當也，變為人形，即而摩拊。",
        "from": "T51n2087_003:0883c03_11",
        "context_with_next_sentence": true
    },
    {
        "source_sentence": "釋種驚寤，因即謝曰：「羈旅羸人，何見親拊？」",
        "from": "T51n2087_003:0883c04_12",
        "context_with_next_sentence": true
    },
    {
        "source_sentence": "遂欵殷勤，凌逼野合。",
        "from": "T51n2087_003:0883c05_13",
        "context_with_next_sentence": true
    },
    {
        "source_sentence": "女曰：「父母有訓，祗奉無違。",
        "from": "T51n2087_003:0883c06_14",
        "context_with_next_sentence": true
    },
    {
        "source_sentence": "雖蒙惠顧，未承高命。」",
        "from": "T51n2087_003:0883c06_15",
        "context_with_next_sentence": true
    },
    {
        "source_sentence": "釋種曰：「山谷杳冥，爾家安在？」",
        "from": "T51n2087_003:0883c07_16",
        "context_with_next_sentence": true
    },
    {
        "source_sentence": "曰：「我此池之龍女也。",
        "from": "T51n2087_003:0883c08_17",
        "context_with_next_sentence": true
    },
    {
        "source_sentence": "敬聞聖族流離逃難，幸因遊覽，敢慰勞弊。",
        "from": "T51n2087_003:0883c08_18",
        "context_with_next_sentence": true
    },
    {
        "source_sentence": "命有讌私，未聞來旨。",
        "from": "T51n2087_003:0883c09_19",
        "context_with_next_sentence": true
    },
    {
        "source_sentence": "況乎積禍，受此龍身，人畜殊途，非所聞也。」",
        "from": "T51n2087_003:0883c10_20",
        "context_with_next_sentence": true
    },
    {
        "source_sentence": "釋種曰：「一言見允，宿心斯畢。」",
        "from": "T51n2087_003:0883c11_21",
        "context_with_next_sentence": true
    },
    {
        "source_sentence": "龍女曰：「敬聞命矣，唯所去就。」",
        "from": "T51n2087_003:0883c11_22",
        "context_with_next_sentence": true
    },
    {
        "source_sentence": "釋種乃誓心曰：「凡我所有福德之力，令此龍女舉體成人。」",
        "from": "T51n2087_003:0883c12_23",
        "context_with_next_sentence": true
    },
    {
        "source_sentence": "福力所感，龍遂改形，既得人身，深自慶悅。",
        "from": "T51n2087_003:0883c14_0",
        "context_with_next_sentence": true
    },
    {
        "source_sentence": "乃謝釋種曰：「我積殃運，流轉惡趣。",
        "from": "T51n2087_003:0883c15_0",
        "context_with_next_sentence": true
    },
    {
        "source_sentence": "幸蒙垂顧，福力所加，曠劫弊身，一旦改變。",
        "from": "T51n2087_003:0883c15_1",
        "context_with_next_sentence": true
    },
    {
        "source_sentence": "欲報此德，糜軀未謝。",
        "from": "T51n2087_003:0883c16_2",
        "context_with_next_sentence": true
    },
    {
        "source_sentence": "心願陪遊，事拘物議。",
        "from": "T51n2087_003:0883c17_3",
        "context_with_next_sentence": true
    },
    {
        "source_sentence": "願白父母，然後備禮。」",
        "from": "T51n2087_003:0883c17_4",
        "context_with_next_sentence": true
    },
    {
        "source_sentence": "龍女還池，白父母曰：「今者遊覽，忽逢釋種，福力所感，變我為人，情存好合，敢陳事實。」",
        "from": "T51n2087_003:0883c18_5",
        "context_with_next_sentence": true
    },
    {
        "source_sentence": "龍王心欣人趣，情重聖族，遂從女請。",
        "from": "T51n2087_003:0883c20_6",
        "context_with_next_sentence": true
    },
    {
        "source_sentence": "乃出池而謝釋種曰：「不遺非類，降尊就卑，願臨我室，敢供灑掃。」",
        "from": "T51n2087_003:0883c21_7",
        "context_with_next_sentence": true
    },
    {
        "source_sentence": "釋種受龍王之請，遂即其居。",
        "from": "T51n2087_003:0883c22_8",
        "context_with_next_sentence": true
    },
    {
        "source_sentence": "於是龍宮之中，親迎備禮，燕爾樂會，肆極歡娛。",
        "from": "T51n2087_003:0883c23_9",
        "context_with_next_sentence": true
    },
    {
        "source_sentence": "釋種覩龍之形，心常畏惡，乃欲辭出。",
        "from": "T51n2087_003:0883c24_10",
        "context_with_next_sentence": true
    },
    {
        "source_sentence": "龍王止曰：「幸無遠舍，隣此宅居，當令據疆土，稱大號，總有臣庶，祚延長世。」",
        "from": "T51n2087_003:0883c25_11",
        "context_with_next_sentence": true
    },
    {
        "source_sentence": "釋種謝曰：「此言非冀。」",
        "from": "T51n2087_003:0883c27_12",
        "context_with_next_sentence": true
    },
    {
        "source_sentence": "龍王以寶劍置篋中，妙好白[疊*毛]，而覆其上。",
        "from": "T51n2087_003:0883c27_13",
        "context_with_next_sentence": true
    },
    {
        "source_sentence": "謂釋種曰：「幸持此[疊*毛]以獻國王，王必親受遠人之貢，可於此時害其王也。",
        "from": "T51n2087_003:0883c28_14",
        "context_with_next_sentence": true
    },
    {
        "source_sentence": "因據其國，不亦善乎？」",
        "from": "T51n2087_003:0884a01_15",
        "context_with_next_sentence": true
    },
    {
        "source_sentence": "釋種受龍指誨，便往行獻；烏仗那王躬舉其[疊*毛]，釋種執其袂而刺之。",
        "from": "T51n2087_003:0884a02_16",
        "context_with_next_sentence": true
    },
    {
        "source_sentence": "侍臣、衛兵諠亂階陛，釋種麾劍告曰：「我所杖劍，神龍見授，以誅後伏，以斬不臣。」",
        "from": "T51n2087_003:0884a04_0",
        "context_with_next_sentence": true
    },
    {
        "source_sentence": "咸懼神武，推尊大位。",
        "from": "T51n2087_003:0884a05_1",
        "context_with_next_sentence": true
    },
    {
        "source_sentence": "於是沿弊立政，表賢恤患。",
        "from": "T51n2087_003:0884a06_2",
        "context_with_next_sentence": true
    },
    {
        "source_sentence": "已而動大眾，備法駕，即龍宮而報命，迎龍女以還都。",
        "from": "T51n2087_003:0884a07_3",
        "context_with_next_sentence": true
    },
    {
        "source_sentence": "龍女宿業未盡，餘報猶在、每至讌私，首出九龍之頭。",
        "from": "T51n2087_003:0884a08_4",
        "context_with_next_sentence": true
    },
    {
        "source_sentence": "釋種畏惡，莫知圖計，伺其寐也，利刃斷之。",
        "from": "T51n2087_003:0884a09_5",
        "context_with_next_sentence": true
    },
    {
        "source_sentence": "龍女驚寐曰：「斯非後嗣之利，非徒我命有少損傷，而汝子孫當苦頭痛。」",
        "from": "T51n2087_003:0884a10_6",
        "context_with_next_sentence": true
    },
    {
        "source_sentence": "故此國族常有斯患，雖不連綿，時一發動。",
        "from": "T51n2087_003:0884a12_7",
        "context_with_next_sentence": true
    },
    {
        "source_sentence": "釋種既沒，其子嗣位，是嗢呾羅犀那王(唐言上軍)。",
        "from": "T51n2087_003:0884a13_8",
        "context_with_next_sentence": true
    },
    {
        "source_sentence": "上軍王嗣位之後，其母喪明。",
        "from": "T51n2087_003:0884a15_0",
        "context_with_next_sentence": true
    },
    {
        "source_sentence": "如來伏阿波邏羅龍還也，從空下其宮中。",
        "from": "T51n2087_003:0884a15_1",
        "context_with_next_sentence": true
    },
    {
        "source_sentence": "上軍王適從遊獵，如來因為其母略說法要。",
        "from": "T51n2087_003:0884a16_2",
        "context_with_next_sentence": true
    },
    {
        "source_sentence": "遇聖聞法，遂得復明。",
        "from": "T51n2087_003:0884a17_3",
        "context_with_next_sentence": true
    },
    {
        "source_sentence": "如來問曰：「汝子，我之族也，今何所在？」",
        "from": "T51n2087_003:0884a18_4",
        "context_with_next_sentence": true
    },
    {
        "source_sentence": "母曰：「旦出畋遊，今將返駕。」",
        "from": "T51n2087_003:0884a19_5",
        "context_with_next_sentence": true
    },
    {
        "source_sentence": "如來與諸大眾尋欲發引。",
        "from": "T51n2087_003:0884a19_6",
        "context_with_next_sentence": true
    },
    {
        "source_sentence": "王母曰：「我惟福遇，生育聖族，如來悲愍，又親降臨，我子方還，願少留待。」",
        "from": "T51n2087_003:0884a20_7",
        "context_with_next_sentence": true
    },
    {
        "source_sentence": "世尊曰：「斯人者，我之族也。",
        "from": "T51n2087_003:0884a22_8",
        "context_with_next_sentence": true
    },
    {
        "source_sentence": "可聞教而信悟，非親誨以發心。",
        "from": "T51n2087_003:0884a22_9",
        "context_with_next_sentence": true
    },
    {
        "source_sentence": "我其行矣。",
        "from": "T51n2087_003:0884a23_10",
        "context_with_next_sentence": true
    },
    {
        "source_sentence": "還，語之曰：『如來從此往拘尸城娑羅樹間入涅槃，宜取舍利，自為供養。』」",
        "from": "T51n2087_003:0884a23_11",
        "context_with_next_sentence": true
    },
    {
        "source_sentence": "如來與諸大眾凌虛而去。",
        "from": "T51n2087_003:0884a25_12",
        "context_with_next_sentence": true
    },
    {
        "source_sentence": "上軍王方遊獵，遠見宮中光明赫奕，疑有火災，罷獵而返。",
        "from": "T51n2087_003:0884a26_0",
        "context_with_next_sentence": true
    },
    {
        "source_sentence": "乃見其母復明，慶而問曰：「我去幾何，有斯祥感，能令慈母復明如昔？」",
        "from": "T51n2087_003:0884a27_1",
        "context_with_next_sentence": true
    },
    {
        "source_sentence": "母曰：「汝出之後，如來至此，聞佛說法，遂得復明。",
        "from": "T51n2087_003:0884a28_2",
        "context_with_next_sentence": true
    },
    {
        "source_sentence": "如來從此至拘尸城娑羅樹間，當取涅槃，召汝速來分取舍利。」",
        "from": "T51n2087_003:0884b01_3",
        "context_with_next_sentence": true
    },
    {
        "source_sentence": "時王聞已，悲號頓躄，久而醒悟，命駕馳赴。",
        "from": "T51n2087_003:0884b02_4",
        "context_with_next_sentence": true
    },
    {
        "source_sentence": "至雙樹間，佛已涅槃。",
        "from": "T51n2087_003:0884b03_5",
        "context_with_next_sentence": true
    },
    {
        "source_sentence": "時諸國王輕其邊鄙，寶重舍利，不欲分與。",
        "from": "T51n2087_003:0884b04_6",
        "context_with_next_sentence": true
    },
    {
        "source_sentence": "是時天、人大眾重宣佛意，諸王聞已，遂先均授。",
        "from": "T51n2087_003:0884b05_7",
        "context_with_next_sentence": true
    },
    {
        "source_sentence": "瞢揭釐城東北踰山越谷，逆上信度河，途路危險，山谷杳冥，或履縆索，或牽鐵鎖，棧道虛臨，飛梁危構，椽杙躡蹬，行千餘里，至達麗羅川，即烏仗那國舊都也。",
        "from": "T51n2087_003:0884b06_8",
        "context_with_next_sentence": true
    },
    {
        "source_sentence": "多出黃金及欝金香。",
        "from": "T51n2087_003:0884b09_9",
        "context_with_next_sentence": true
    },
    {
        "source_sentence": "達麗川中大伽藍側，有刻木慈氏菩薩像，金色晃昱，靈鑒潛通，高百餘尺，末田底迦(舊曰末田地，訛略也)阿羅漢之所造也。",
        "from": "T51n2087_003:0884b10_10",
        "context_with_next_sentence": true
    },
    {
        "source_sentence": "羅漢以神通力，携引匠人升覩史多天(舊曰兜率他也，又曰兜術他，訛也)親觀妙相，三返之後，功乃畢焉。",
        "from": "T51n2087_003:0884b13_0",
        "context_with_next_sentence": true
    },
    {
        "source_sentence": "自有此像，法流東派。",
        "from": "T51n2087_003:0884b15_1",
        "context_with_next_sentence": true
    },
    {
        "source_sentence": "從此東行，踰嶺越谷，逆上信度河，飛梁棧道，履危涉險，經五百餘里，至鉢露羅國(北印度境)。",
        "from": "T51n2087_003:0884b15_2",
        "context_with_next_sentence": true
    },
    {
        "source_sentence": "鉢露羅國，周四千餘里，在大雪山間，東西長，南北狹。",
        "from": "T51n2087_003:0884b18_0",
        "context_with_next_sentence": true
    },
    {
        "source_sentence": "多麥、豆，出金、銀，資金之利，國用富饒。",
        "from": "T51n2087_003:0884b19_1",
        "context_with_next_sentence": true
    },
    {
        "source_sentence": "時唯寒烈，人性獷暴，薄於仁義，無聞禮節。",
        "from": "T51n2087_003:0884b20_2",
        "context_with_next_sentence": true
    },
    {
        "source_sentence": "形貌麁弊，衣服毛褐。",
        "from": "T51n2087_003:0884b21_3",
        "context_with_next_sentence": true
    },
    {
        "source_sentence": "文字大同印度。",
        "from": "T51n2087_003:0884b21_4",
        "context_with_next_sentence": true
    },
    {
        "source_sentence": "言語異於諸國，伽藍數百所，僧徒數千人，學無專習，戒行多濫。",
        "from": "T51n2087_003:0884b21_5",
        "context_with_next_sentence": true
    },
    {
        "source_sentence": "從此復還烏鐸迦漢荼城，南渡信度河，河廣三四里，南流，澄清皎鏡，汩淴漂流。",
        "from": "T51n2087_003:0884b23_6",
        "context_with_next_sentence": true
    },
    {
        "source_sentence": "毒龍、惡獸窟穴其中，若持貴寶、奇花果種及佛舍利渡者，船多飄沒。",
        "from": "T51n2087_003:0884b25_7",
        "context_with_next_sentence": true
    },
    {
        "source_sentence": "渡河至呾叉始羅國(北印度境)。",
        "from": "T51n2087_003:0884b26_8",
        "context_with_next_sentence": true
    },
    {
        "source_sentence": "呾叉始羅國，周二千餘里。",
        "from": "T51n2087_003:0884b28_0",
        "context_with_next_sentence": true
    },
    {
        "source_sentence": "國大都城周十餘里。",
        "from": "T51n2087_003:0884b28_1",
        "context_with_next_sentence": true
    },
    {
        "source_sentence": "酋豪力競，王族絕嗣，往者役屬迦畢試國，近又附庸迦濕彌羅國。",
        "from": "T51n2087_003:0884b29_2",
        "context_with_next_sentence": true
    },
    {
        "source_sentence": "地稱沃壤，稼穡殷盛，泉流多，花草茂。",
        "from": "T51n2087_003:0884c01_3",
        "context_with_next_sentence": true
    },
    {
        "source_sentence": "氣序和暢，風俗輕勇，崇敬三寶。",
        "from": "T51n2087_003:0884c02_4",
        "context_with_next_sentence": true
    },
    {
        "source_sentence": "伽藍雖多，荒蕪已甚，僧徒寡少，並學大乘。",
        "from": "T51n2087_003:0884c03_5",
        "context_with_next_sentence": true
    },
    {
        "source_sentence": "大城西北七十餘里有醫羅鉢呾羅龍王池，周百餘步。",
        "from": "T51n2087_003:0884c04_6",
        "context_with_next_sentence": true
    },
    {
        "source_sentence": "其水澄清，雜色蓮華同榮異彩。",
        "from": "T51n2087_003:0884c05_7",
        "context_with_next_sentence": true
    },
    {
        "source_sentence": "此龍者，即昔迦葉波佛時壞醫羅鉢羅樹苾芻者也。",
        "from": "T51n2087_003:0884c06_8",
        "context_with_next_sentence": true
    },
    {
        "source_sentence": "故今彼土請雨祈晴，必與沙門共至池所，彈指慰問隨願必果。",
        "from": "T51n2087_003:0884c07_9",
        "context_with_next_sentence": true
    },
    {
        "source_sentence": "龍池東南行三十餘里，入兩山間，有窣堵波，無憂王之所建也，高百餘尺。",
        "from": "T51n2087_003:0884c08_10",
        "context_with_next_sentence": true
    },
    {
        "source_sentence": "是釋迦如來懸記，當來慈氏世尊出興之時，自然有四大寶藏，即斯勝地，當其一所。",
        "from": "T51n2087_003:0884c10_11",
        "context_with_next_sentence": true
    },
    {
        "source_sentence": "聞諸先志曰：或時地震，諸山皆動，周藏百步，無所傾搖。",
        "from": "T51n2087_003:0884c12_12",
        "context_with_next_sentence": true
    },
    {
        "source_sentence": "諸有愚夫，妄加發掘，地為震動，人皆蹎仆。",
        "from": "T51n2087_003:0884c13_13",
        "context_with_next_sentence": true
    },
    {
        "source_sentence": "傍有伽藍，圮損已甚，久絕僧徒。",
        "from": "T51n2087_003:0884c14_14",
        "context_with_next_sentence": true
    },
    {
        "source_sentence": "城北十二三里有窣堵波，無憂王之建也。",
        "from": "T51n2087_003:0884c15_15",
        "context_with_next_sentence": true
    },
    {
        "source_sentence": "或至齋日，時放光明，神花天樂，頗有見聞。",
        "from": "T51n2087_003:0884c16_16",
        "context_with_next_sentence": true
    },
    {
        "source_sentence": "聞諸先志曰：近有婦人，身嬰惡癩，竊至窣堵波，責躬禮懺，見其庭宇有諸糞穢，掬除灑掃，塗香散華，採青蓮。",
        "from": "T51n2087_003:0884c17_17",
        "context_with_next_sentence": true
    },
    {
        "source_sentence": "重布其地。",
        "from": "T51n2087_003:0884c20_18",
        "context_with_next_sentence": true
    },
    {
        "source_sentence": "惡疾除愈，形貌增妍，身出名香，青蓮同馥。",
        "from": "T51n2087_003:0884c20_19",
        "context_with_next_sentence": true
    },
    {
        "source_sentence": "斯勝地也，是如來在昔修菩薩行，為大國王，號戰達羅鉢剌婆(唐言月光)，志求菩提，斷頭惠施。",
        "from": "T51n2087_003:0884c21_20",
        "context_with_next_sentence": true
    },
    {
        "source_sentence": "若此之捨，凡歷千生。",
        "from": "T51n2087_003:0884c23_21",
        "context_with_next_sentence": true
    },
    {
        "source_sentence": "捨頭窣堵波側有僧伽藍，庭宇荒涼，僧徒減少。",
        "from": "T51n2087_003:0884c24_0",
        "context_with_next_sentence": true
    },
    {
        "source_sentence": "昔經部拘摩羅邏多(唐言童受)論師於此製述諸論。",
        "from": "T51n2087_003:0885a01_1",
        "context_with_next_sentence": true
    },
    {
        "source_sentence": "城外東南，南山之陰有窣堵波，高百餘尺，是無憂王太子拘浪拏為繼母所誣抉目之處，無憂王所建也。",
        "from": "T51n2087_003:0885a02_2",
        "context_with_next_sentence": true
    },
    {
        "source_sentence": "盲人祈請，多有復明。",
        "from": "T51n2087_003:0885a04_3",
        "context_with_next_sentence": true
    },
    {
        "source_sentence": "此太子正后生也，儀貌妍雅，慈仁夙著。",
        "from": "T51n2087_003:0885a05_4",
        "context_with_next_sentence": true
    },
    {
        "source_sentence": "正后終沒，繼室憍婬，縱其惛愚，私逼太子。",
        "from": "T51n2087_003:0885a06_0",
        "context_with_next_sentence": true
    },
    {
        "source_sentence": "太子瀝泣引責，退身謝罪。",
        "from": "T51n2087_003:0885a07_0",
        "context_with_next_sentence": true
    },
    {
        "source_sentence": "繼母見違，彌增忿怒，候王閑隙，從容言曰：「夫呾叉始羅，國之要領，非親子弟，其可寄乎？",
        "from": "T51n2087_003:0885a07_1",
        "context_with_next_sentence": true
    },
    {
        "source_sentence": "今者，太子仁孝著聞，親賢之故，物議斯在。」",
        "from": "T51n2087_003:0885a09_2",
        "context_with_next_sentence": true
    },
    {
        "source_sentence": "王或聞說，雅悅姦謀，即命太子，而誡之曰：「吾承餘緒，垂統繼業，唯恐失墜，忝負先王。",
        "from": "T51n2087_003:0885a10_3",
        "context_with_next_sentence": true
    },
    {
        "source_sentence": "呾叉始羅國之襟帶，吾今命爾作鎮彼國。",
        "from": "T51n2087_003:0885a12_4",
        "context_with_next_sentence": true
    },
    {
        "source_sentence": "國事殷重，人情詭雜，無妄去就，有虧基緒。",
        "from": "T51n2087_003:0885a13_5",
        "context_with_next_sentence": true
    },
    {
        "source_sentence": "凡有召命，驗吾齒印。",
        "from": "T51n2087_003:0885a14_6",
        "context_with_next_sentence": true
    },
    {
        "source_sentence": "印在吾口，其有謬乎？」",
        "from": "T51n2087_003:0885a15_7",
        "context_with_next_sentence": true
    },
    {
        "source_sentence": "於是太子銜命來鎮。",
        "from": "T51n2087_003:0885a15_8",
        "context_with_next_sentence": true
    },
    {
        "source_sentence": "歲月雖淹，繼室彌怒，詐發制書，紫泥封記，候王眠睡，竊齒為印，馳使而往，賜以責書。",
        "from": "T51n2087_003:0885a16_9",
        "context_with_next_sentence": true
    },
    {
        "source_sentence": "輔臣跪讀，相顧失圖。",
        "from": "T51n2087_003:0885a18_10",
        "context_with_next_sentence": true
    },
    {
        "source_sentence": "太子問曰：「何所悲乎？」",
        "from": "T51n2087_003:0885a18_11",
        "context_with_next_sentence": true
    },
    {
        "source_sentence": "曰：「大王有命，書責太子，抉去兩目，逐棄山谷，任其夫妻，隨時生死。",
        "from": "T51n2087_003:0885a19_12",
        "context_with_next_sentence": true
    },
    {
        "source_sentence": "雖有此命，尚未可依。",
        "from": "T51n2087_003:0885a20_13",
        "context_with_next_sentence": true
    },
    {
        "source_sentence": "今宜重請，面縛待罪。」",
        "from": "T51n2087_003:0885a21_14",
        "context_with_next_sentence": true
    },
    {
        "source_sentence": "太子曰：「父而賜死，其可辭乎？",
        "from": "T51n2087_003:0885a21_15",
        "context_with_next_sentence": true
    },
    {
        "source_sentence": "齒印為封，誠無謬矣。」",
        "from": "T51n2087_003:0885a22_16",
        "context_with_next_sentence": true
    },
    {
        "source_sentence": "命旃荼羅抉去其眼。",
        "from": "T51n2087_003:0885a23_0",
        "context_with_next_sentence": true
    },
    {
        "source_sentence": "眼既失明，乞貸自濟，流離展轉，至父都城。",
        "from": "T51n2087_003:0885a23_1",
        "context_with_next_sentence": true
    },
    {
        "source_sentence": "其妻告曰：「此是王城。",
        "from": "T51n2087_003:0885a24_2",
        "context_with_next_sentence": true
    },
    {
        "source_sentence": "嗟乎，飢寒良苦！",
        "from": "T51n2087_003:0885a25_3",
        "context_with_next_sentence": true
    },
    {
        "source_sentence": "昔為王子，今作乞人！",
        "from": "T51n2087_003:0885a25_4",
        "context_with_next_sentence": true
    },
    {
        "source_sentence": "願得聞知，重申先責。」",
        "from": "T51n2087_003:0885a25_5",
        "context_with_next_sentence": true
    },
    {
        "source_sentence": "於是謀計，入王內廐，於夜後分，泣對清風，長嘯悲吟，箜篌鼓和。",
        "from": "T51n2087_003:0885a26_6",
        "context_with_next_sentence": true
    },
    {
        "source_sentence": "王在高樓，聞其雅唱，辭甚怨悲，怪而問曰：「箜篌歌聲，似是吾子，今以何故而來此乎？」",
        "from": "T51n2087_003:0885a28_0",
        "context_with_next_sentence": true
    },
    {
        "source_sentence": "即問內廐：「誰為歌嘯？」",
        "from": "T51n2087_003:0885b01_0",
        "context_with_next_sentence": true
    },
    {
        "source_sentence": "遂將盲人，而來對旨。",
        "from": "T51n2087_003:0885b01_1",
        "context_with_next_sentence": true
    },
    {
        "source_sentence": "王見太子，銜悲問曰：「誰害汝身，遭此禍釁？",
        "from": "T51n2087_003:0885b02_2",
        "context_with_next_sentence": true
    },
    {
        "source_sentence": "愛子喪明，猶自不覺，凡百黎元，如何究察？",
        "from": "T51n2087_003:0885b03_3",
        "context_with_next_sentence": true
    },
    {
        "source_sentence": "天乎，天乎，何德之衰！」",
        "from": "T51n2087_003:0885b04_4",
        "context_with_next_sentence": true
    },
    {
        "source_sentence": "太子悲泣，謝而對曰：「誠以不孝，負責於天，某年日月，忽奉慈旨，無由致辭，不敢逃責。」",
        "from": "T51n2087_003:0885b04_5",
        "context_with_next_sentence": true
    },
    {
        "source_sentence": "其王心知繼室為不軌也，無所究察，便加刑辟。",
        "from": "T51n2087_003:0885b06_6",
        "context_with_next_sentence": true
    },
    {
        "source_sentence": "時菩提樹伽藍有瞿沙(唐言妙音)大阿羅漢者，四辯無礙，三明具足。",
        "from": "T51n2087_003:0885b07_7",
        "context_with_next_sentence": true
    },
    {
        "source_sentence": "王將盲子，陳告其事，唯願慈悲，令得復明。",
        "from": "T51n2087_003:0885b09_8",
        "context_with_next_sentence": true
    },
    {
        "source_sentence": "時彼羅漢受王請已，即於是日宣令國人：「吾於後日，欲說妙理，人持一器，來此聽法，以盛泣淚也。」",
        "from": "T51n2087_003:0885b10_9",
        "context_with_next_sentence": true
    },
    {
        "source_sentence": "於是遠近相趨，士女雲集。",
        "from": "T51n2087_003:0885b12_10",
        "context_with_next_sentence": true
    },
    {
        "source_sentence": "是時阿羅漢說十二因緣，凡厥聞法，莫不悲耿，以所持器，盛其瀝泣。",
        "from": "T51n2087_003:0885b13_11",
        "context_with_next_sentence": true
    },
    {
        "source_sentence": "說法既已，總收眾淚，置之金盤，而自誓曰：「凡吾所說，諸佛至理。",
        "from": "T51n2087_003:0885b15_12",
        "context_with_next_sentence": true
    },
    {
        "source_sentence": "理若不真，說有紕繆，斯則已矣；如其不爾，願以眾淚，洗彼盲眼，眼得復明，明視如昔。」",
        "from": "T51n2087_003:0885b16_13",
        "context_with_next_sentence": true
    },
    {
        "source_sentence": "發是語訖，持淚洗眼，眼遂復明。",
        "from": "T51n2087_003:0885b18_14",
        "context_with_next_sentence": true
    },
    {
        "source_sentence": "王乃責彼輔臣，詰諸僚佐，或黜或放，或遷或死。",
        "from": "T51n2087_003:0885b19_15",
        "context_with_next_sentence": true
    },
    {
        "source_sentence": "諸豪世俗移居雪山東北沙磧之中。",
        "from": "T51n2087_003:0885b20_16",
        "context_with_next_sentence": true
    },
    {
        "source_sentence": "從此東南越諸山谷，行七百餘里，至僧訶補羅國(北印度境)。",
        "from": "T51n2087_003:0885b21_17",
        "context_with_next_sentence": true
    },
    {
        "source_sentence": "僧訶補羅國，周三千五六百里，西臨信度河。",
        "from": "T51n2087_003:0885b23_0",
        "context_with_next_sentence": true
    },
    {
        "source_sentence": "國大都城周十四五里，依山據嶺，堅峻險固。",
        "from": "T51n2087_003:0885b24_1",
        "context_with_next_sentence": true
    },
    {
        "source_sentence": "農務少功，地利多獲。",
        "from": "T51n2087_003:0885b25_2",
        "context_with_next_sentence": true
    },
    {
        "source_sentence": "氣序寒，人性猛，俗尚驍勇，又多譎詐。",
        "from": "T51n2087_003:0885b25_3",
        "context_with_next_sentence": true
    },
    {
        "source_sentence": "國無君長主位，役屬迦濕彌羅國。",
        "from": "T51n2087_003:0885b26_4",
        "context_with_next_sentence": true
    },
    {
        "source_sentence": "城南不遠有窣堵波，無憂王之所建也。",
        "from": "T51n2087_003:0885b27_5",
        "context_with_next_sentence": true
    },
    {
        "source_sentence": "莊飾有虧，靈異相繼。",
        "from": "T51n2087_003:0885b28_6",
        "context_with_next_sentence": true
    },
    {
        "source_sentence": "傍有伽藍，空無僧侶。",
        "from": "T51n2087_003:0885b28_7",
        "context_with_next_sentence": true
    },
    {
        "source_sentence": "城東南四五十里至石窣堵波，無憂王建也，高二百餘尺。",
        "from": "T51n2087_003:0885b29_8",
        "context_with_next_sentence": true
    },
    {
        "source_sentence": "池沼十數，映帶左右，雕石為岸，殊形異類。",
        "from": "T51n2087_003:0885c01_9",
        "context_with_next_sentence": true
    },
    {
        "source_sentence": "激水清流，汩淴漂注，龍魚水族，窟穴潛泳，四色蓮華，彌漫清潭。",
        "from": "T51n2087_003:0885c02_10",
        "context_with_next_sentence": true
    },
    {
        "source_sentence": "百果具繁，同榮異色，林沼交映，誠可遊玩。",
        "from": "T51n2087_003:0885c04_0",
        "context_with_next_sentence": true
    },
    {
        "source_sentence": "傍有伽藍，久絕僧侶。",
        "from": "T51n2087_003:0885c04_1",
        "context_with_next_sentence": true
    },
    {
        "source_sentence": "窣堵波側不遠，有白衣外道本師悟所求理初說法處，今有封記，傍建天祠。",
        "from": "T51n2087_003:0885c05_2",
        "context_with_next_sentence": true
    },
    {
        "source_sentence": "其徒苦行，晝夜精勤，不遑寧息。",
        "from": "T51n2087_003:0885c07_3",
        "context_with_next_sentence": true
    },
    {
        "source_sentence": "本師所說之法，多竊佛經之義，隨類設法，擬則軌儀。",
        "from": "T51n2087_003:0885c08_4",
        "context_with_next_sentence": true
    },
    {
        "source_sentence": "大者謂苾芻，小者稱沙彌。",
        "from": "T51n2087_003:0885c09_5",
        "context_with_next_sentence": true
    },
    {
        "source_sentence": "威儀律行，頗同僧法。",
        "from": "T51n2087_003:0885c10_0",
        "context_with_next_sentence": true
    },
    {
        "source_sentence": "唯留少髮，加之露形，或有所服，白色為異，據斯流別，稍用區分。",
        "from": "T51n2087_003:0885c10_1",
        "context_with_next_sentence": true
    },
    {
        "source_sentence": "其天師像，竊類如來，衣服為差，相好無異。",
        "from": "T51n2087_003:0885c12_0",
        "context_with_next_sentence": true
    },
    {
        "source_sentence": "從此復還呾叉始羅國北界，渡信度河，南東行二百餘里，度大石門，昔摩訶薩埵王子，於此投身飤餓烏擇(音徒)。",
        "from": "T51n2087_003:0885c13_0",
        "context_with_next_sentence": true
    },
    {
        "source_sentence": "其南百四五十步有石窣堵波，摩訶薩埵愍餓獸之無力也，行至此地，乾竹自刺，以血啗之，於是乎獸乃噉焉。",
        "from": "T51n2087_003:0885c15_1",
        "context_with_next_sentence": true
    },
    {
        "source_sentence": "其中地土，洎諸草木，微帶絳色，猶血染也。",
        "from": "T51n2087_003:0885c18_2",
        "context_with_next_sentence": true
    },
    {
        "source_sentence": "人履其地，若負芒刺，無云疑信，莫不悲愴。",
        "from": "T51n2087_003:0885c19_3",
        "context_with_next_sentence": true
    },
    {
        "source_sentence": "捨身北有石窣堵波，高二百餘尺，無憂王之所建也。",
        "from": "T51n2087_003:0885c20_4",
        "context_with_next_sentence": true
    },
    {
        "source_sentence": "雕刻奇製，時燭神光。",
        "from": "T51n2087_003:0885c21_5",
        "context_with_next_sentence": true
    },
    {
        "source_sentence": "小窣堵波及諸石龕動以百數，周此塋域，其有疾病，旋繞多愈。",
        "from": "T51n2087_003:0885c22_6",
        "context_with_next_sentence": true
    },
    {
        "source_sentence": "石窣堵波東有伽藍，僧徒百餘人，並學大乘教。",
        "from": "T51n2087_003:0885c24_0",
        "context_with_next_sentence": true
    },
    {
        "source_sentence": "從此東行五十餘里，至孤山，中有伽藍，僧徒二百餘人，並學大乘法教。",
        "from": "T51n2087_003:0885c25_1",
        "context_with_next_sentence": true
    },
    {
        "source_sentence": "華菓繁茂，泉池澄鏡。",
        "from": "T51n2087_003:0885c26_2",
        "context_with_next_sentence": true
    },
    {
        "source_sentence": "傍有窣堵波，高二百餘尺，是如來在昔於此化惡藥叉，令不食肉。",
        "from": "T51n2087_003:0885c27_3",
        "context_with_next_sentence": true
    },
    {
        "source_sentence": "從此東南行五百餘里，至烏剌尸國(北印度境)。",
        "from": "T51n2087_003:0885c28_4",
        "context_with_next_sentence": true
    },
    {
        "source_sentence": "烏剌尸國，周二千餘里，山阜連接，田疇隘狹。",
        "from": "T51n2087_003:0886a01_0",
        "context_with_next_sentence": true
    },
    {
        "source_sentence": "國大都城周七八里，無大君長，役屬迦隰彌羅國。",
        "from": "T51n2087_003:0886a02_0",
        "context_with_next_sentence": true
    },
    {
        "source_sentence": "宜稼穡，少華果。",
        "from": "T51n2087_003:0886a03_1",
        "context_with_next_sentence": true
    },
    {
        "source_sentence": "氣序溫和，微有霜雪。",
        "from": "T51n2087_003:0886a03_2",
        "context_with_next_sentence": true
    },
    {
        "source_sentence": "俗無禮義，人性剛猛，多行詭詐，不信佛法。",
        "from": "T51n2087_003:0886a04_3",
        "context_with_next_sentence": true
    },
    {
        "source_sentence": "大城西南四五里有窣堵波，高二百餘尺，無憂王所建也。",
        "from": "T51n2087_003:0886a05_4",
        "context_with_next_sentence": true
    },
    {
        "source_sentence": "傍有伽藍，僧徒寡少，並皆學大乘法教。",
        "from": "T51n2087_003:0886a06_5",
        "context_with_next_sentence": true
    },
    {
        "source_sentence": "從此東南，登山履險，度鐵橋，行千餘里，至迦濕彌羅國(舊曰罽賓，訛也。",
        "from": "T51n2087_003:0886a07_6",
        "context_with_next_sentence": true
    },
    {
        "source_sentence": "北印度境)。",
        "from": "T51n2087_003:0886a08_7",
        "context_with_next_sentence": true
    },
    {
        "source_sentence": "迦濕彌羅國，周七千餘里。",
        "from": "T51n2087_003:0886a09_0",
        "context_with_next_sentence": true
    },
    {
        "source_sentence": "四境負山，山極陗峻，雖有門徑，而復隘狹，自古隣敵無能攻伐。",
        "from": "T51n2087_003:0886a09_1",
        "context_with_next_sentence": true
    },
    {
        "source_sentence": "國大都城西臨大河，南北十二三里，東西四五里。",
        "from": "T51n2087_003:0886a11_2",
        "context_with_next_sentence": true
    },
    {
        "source_sentence": "宜稼穡，多花果，出龍種馬及欝金香、火珠、藥草。",
        "from": "T51n2087_003:0886a12_3",
        "context_with_next_sentence": true
    },
    {
        "source_sentence": "氣序寒勁，多雪少風。",
        "from": "T51n2087_003:0886a13_4",
        "context_with_next_sentence": true
    },
    {
        "source_sentence": "服毛褐，衣白[疊*毛]。",
        "from": "T51n2087_003:0886a13_5",
        "context_with_next_sentence": true
    },
    {
        "source_sentence": "土俗輕僄，人多怯懦。",
        "from": "T51n2087_003:0886a14_6",
        "context_with_next_sentence": true
    },
    {
        "source_sentence": "國為龍護，遂雄隣境。",
        "from": "T51n2087_003:0886a14_7",
        "context_with_next_sentence": true
    },
    {
        "source_sentence": "容貌妍美，情性詭詐。",
        "from": "T51n2087_003:0886a15_8",
        "context_with_next_sentence": true
    },
    {
        "source_sentence": "好學多聞，邪正兼信。",
        "from": "T51n2087_003:0886a15_9",
        "context_with_next_sentence": true
    },
    {
        "source_sentence": "伽藍百餘所，僧徒五千餘人。",
        "from": "T51n2087_003:0886a16_10",
        "context_with_next_sentence": true
    },
    {
        "source_sentence": "有四窣堵波，並無憂王建也，各有如來舍利升餘。",
        "from": "T51n2087_003:0886a16_11",
        "context_with_next_sentence": true
    },
    {
        "source_sentence": "《國志》曰：國地本龍池也。",
        "from": "T51n2087_003:0886a19_0",
        "context_with_next_sentence": true
    },
    {
        "source_sentence": "昔佛世尊自烏仗那國降惡神已，欲還中國，乘空當此國上，告阿難曰：「我涅槃之後，有末田底迦阿羅漢，當於此地建國安人，弘揚佛法。」",
        "from": "T51n2087_003:0886a19_1",
        "context_with_next_sentence": true
    },
    {
        "source_sentence": "如來寂滅之後第五十年，阿難弟子末田底迦羅漢者，得六神通，具八解脫，聞佛懸記，心自慶悅，便來至此，於大山嶺，宴坐林中，現大神變。",
        "from": "T51n2087_003:0886a22_2",
        "context_with_next_sentence": true
    },
    {
        "source_sentence": "龍見深信，請資所欲。",
        "from": "T51n2087_003:0886a26_3",
        "context_with_next_sentence": true
    },
    {
        "source_sentence": "阿羅漢曰：「願於池內，惠以容膝。」",
        "from": "T51n2087_003:0886a26_4",
        "context_with_next_sentence": true
    },
    {
        "source_sentence": "龍王於是縮水奉施。",
        "from": "T51n2087_003:0886a27_5",
        "context_with_next_sentence": true
    },
    {
        "source_sentence": "羅漢神通廣身，龍王縱力縮水，池空水盡，龍飜請地。",
        "from": "T51n2087_003:0886a27_6",
        "context_with_next_sentence": true
    },
    {
        "source_sentence": "阿羅漢於此西北為留一池，周百餘里；自餘枝屬，別居小池。",
        "from": "T51n2087_003:0886a29_7",
        "context_with_next_sentence": true
    },
    {
        "source_sentence": "龍王曰：「池地總施，願恒受供。」",
        "from": "T51n2087_003:0886b01_8",
        "context_with_next_sentence": true
    },
    {
        "source_sentence": "末田底迦曰：「我今不久無餘涅槃，雖欲受請，其可得乎？」",
        "from": "T51n2087_003:0886b02_9",
        "context_with_next_sentence": true
    },
    {
        "source_sentence": "龍王重請：「五百羅漢常受我供，乃至法盡，法盡之後，還取此國以為居池。」",
        "from": "T51n2087_003:0886b03_10",
        "context_with_next_sentence": true
    },
    {
        "source_sentence": "末田底迦從其所請。",
        "from": "T51n2087_003:0886b05_11",
        "context_with_next_sentence": true
    },
    {
        "source_sentence": "時阿羅漢既得其地，運大神通力，立五百伽藍。",
        "from": "T51n2087_003:0886b05_12",
        "context_with_next_sentence": true
    },
    {
        "source_sentence": "於諸異國買鬻賤人，以充役使，以供僧眾。",
        "from": "T51n2087_003:0886b07_0",
        "context_with_next_sentence": true
    },
    {
        "source_sentence": "末田底迦入寂滅後，彼諸賤人自立君長，隣境諸國鄙其賤種，莫與交親，謂之訖利多(唐言買得)。",
        "from": "T51n2087_003:0886b08_0",
        "context_with_next_sentence": true
    },
    {
        "source_sentence": "今時泉水已多流濫。",
        "from": "T51n2087_003:0886b10_1",
        "context_with_next_sentence": true
    },
    {
        "source_sentence": "摩揭陀國無憂王以如來涅槃之後第一百年，命世君臨，威被殊俗。",
        "from": "T51n2087_003:0886b11_0",
        "context_with_next_sentence": true
    },
    {
        "source_sentence": "深信三寶，愛育四生。",
        "from": "T51n2087_003:0886b12_1",
        "context_with_next_sentence": true
    },
    {
        "source_sentence": "時有五百羅漢僧、五百凡夫僧，王所敬仰，供養無差。",
        "from": "T51n2087_003:0886b13_2",
        "context_with_next_sentence": true
    },
    {
        "source_sentence": "有凡夫僧摩訶提婆(唐言大天)，闊達多智，幽求名實，潭思作論，理違聖教，凡有聞知，群從異議。",
        "from": "T51n2087_003:0886b14_3",
        "context_with_next_sentence": true
    },
    {
        "source_sentence": "無憂王不識凡、聖，同情所好，黨援所親，召集僧徒赴殑伽河，欲沈深流，總從誅戮。",
        "from": "T51n2087_003:0886b16_4",
        "context_with_next_sentence": true
    },
    {
        "source_sentence": "時諸羅漢既逼命難，咸運神通，凌虛履空，來至此國，山棲谷隱。",
        "from": "T51n2087_003:0886b18_5",
        "context_with_next_sentence": true
    },
    {
        "source_sentence": "時無憂王聞而懼，躬來謝過，請還本國。",
        "from": "T51n2087_003:0886b20_6",
        "context_with_next_sentence": true
    },
    {
        "source_sentence": "彼諸羅漢確不從命。",
        "from": "T51n2087_003:0886b21_7",
        "context_with_next_sentence": true
    },
    {
        "source_sentence": "無憂王為羅漢建五百僧伽藍，總以此國持施眾僧。",
        "from": "T51n2087_003:0886b21_8",
        "context_with_next_sentence": true
    },
    {
        "source_sentence": "健馱邏國迦膩色迦王，以如來涅槃之後第四百年，應期撫運，王風遠被，殊俗內附。",
        "from": "T51n2087_003:0886b22_9",
        "context_with_next_sentence": true
    },
    {
        "source_sentence": "機務餘暇，每習佛經，日請一僧入宮說法，而諸異議部執不同。",
        "from": "T51n2087_003:0886b24_10",
        "context_with_next_sentence": true
    },
    {
        "source_sentence": "王用深疑，無以去惑。",
        "from": "T51n2087_003:0886b26_11",
        "context_with_next_sentence": true
    },
    {
        "source_sentence": "時脇尊者曰：「如來去世，歲月逾邈，弟子部執，師資異論，各據聞見，共為矛楯。」",
        "from": "T51n2087_003:0886b26_12",
        "context_with_next_sentence": true
    },
    {
        "source_sentence": "時王聞已，甚用感傷，悲歎良久，謂尊者曰：「猥以餘福，聿遵前緒，去聖雖遠，猶為有幸，敢忘庸鄙，紹隆法教，隨其部執，具釋三藏。」",
        "from": "T51n2087_003:0886b28_13",
        "context_with_next_sentence": true
    },
    {
        "source_sentence": "脇尊者曰：「大王宿殖善本，多資福祐，留情佛法，是所願也。」",
        "from": "T51n2087_003:0886c02_14",
        "context_with_next_sentence": true
    },
    {
        "source_sentence": "王乃宣令遠近，召集聖哲。",
        "from": "T51n2087_003:0886c04_15",
        "context_with_next_sentence": true
    },
    {
        "source_sentence": "於是四方輻湊，萬里星馳，英賢畢萃，叡聖咸集。",
        "from": "T51n2087_003:0886c04_16",
        "context_with_next_sentence": true
    },
    {
        "source_sentence": "七日之中，四事供養。",
        "from": "T51n2087_003:0886c05_17",
        "context_with_next_sentence": true
    },
    {
        "source_sentence": "既欲法議，恐其諠雜。",
        "from": "T51n2087_003:0886c06_18",
        "context_with_next_sentence": true
    },
    {
        "source_sentence": "王乃具懷白諸僧曰：「證聖果者住，具結縛者還。」",
        "from": "T51n2087_003:0886c06_19",
        "context_with_next_sentence": true
    },
    {
        "source_sentence": "如此尚眾。",
        "from": "T51n2087_003:0886c07_20",
        "context_with_next_sentence": true
    },
    {
        "source_sentence": "又重宣令：「無學人住，有學人還。」",
        "from": "T51n2087_003:0886c08_21",
        "context_with_next_sentence": true
    },
    {
        "source_sentence": "猶復繁多。",
        "from": "T51n2087_003:0886c08_22",
        "context_with_next_sentence": true
    },
    {
        "source_sentence": "又更下令：「具三明、備六通者住，自餘各還。」",
        "from": "T51n2087_003:0886c09_23",
        "context_with_next_sentence": true
    },
    {
        "source_sentence": "然尚繁多。",
        "from": "T51n2087_003:0886c10_24",
        "context_with_next_sentence": true
    },
    {
        "source_sentence": "又更下令：「其有內窮三藏、外達五明者住，自餘各還。」",
        "from": "T51n2087_003:0886c10_25",
        "context_with_next_sentence": true
    },
    {
        "source_sentence": "於是得四百九十九人。",
        "from": "T51n2087_003:0886c11_26",
        "context_with_next_sentence": true
    },
    {
        "source_sentence": "王欲於本國，苦其暑濕，又欲就王舍城大迦葉波結集石室。",
        "from": "T51n2087_003:0886c12_27",
        "context_with_next_sentence": true
    },
    {
        "source_sentence": "脇尊者等議曰：「不可。",
        "from": "T51n2087_003:0886c13_28",
        "context_with_next_sentence": true
    },
    {
        "source_sentence": "彼多外道，異論糺紛，酬對不暇，何功作論？",
        "from": "T51n2087_003:0886c14_29",
        "context_with_next_sentence": true
    },
    {
        "source_sentence": "眾會之心，屬意此國。",
        "from": "T51n2087_003:0886c15_30",
        "context_with_next_sentence": true
    },
    {
        "source_sentence": "此國四周山固，藥叉守衛，土地膏腴，物產豐盛，賢聖之所集往，靈僊之所遊止。」",
        "from": "T51n2087_003:0886c15_31",
        "context_with_next_sentence": true
    },
    {
        "source_sentence": "眾議斯在，僉曰：「允諧。」",
        "from": "T51n2087_003:0886c17_32",
        "context_with_next_sentence": true
    },
    {
        "source_sentence": "其王是時與諸羅漢自彼而至，建立伽藍，結集三藏，欲作《毘婆沙論》。",
        "from": "T51n2087_003:0886c18_0",
        "context_with_next_sentence": true
    },
    {
        "source_sentence": "是時尊者世友，戶外納衣。",
        "from": "T51n2087_003:0886c19_1",
        "context_with_next_sentence": true
    },
    {
        "source_sentence": "諸阿羅漢謂世友曰：「結使未除，淨議乖謬，爾宜遠迹，勿居此也。」",
        "from": "T51n2087_003:0886c20_2",
        "context_with_next_sentence": true
    },
    {
        "source_sentence": "世友曰：「諸賢於法無疑，代佛施化，方集大義，欲製正論。",
        "from": "T51n2087_003:0886c21_3",
        "context_with_next_sentence": true
    },
    {
        "source_sentence": "我雖不敏，粗達微言，三藏玄文、五明至理，頗亦沈研，得其趣矣。」",
        "from": "T51n2087_003:0886c23_4",
        "context_with_next_sentence": true
    },
    {
        "source_sentence": "諸羅漢曰：「言不可以若是。",
        "from": "T51n2087_003:0886c24_5",
        "context_with_next_sentence": true
    },
    {
        "source_sentence": "汝宜屏居，疾證無學，已而會此，時未晚也。」",
        "from": "T51n2087_003:0886c25_6",
        "context_with_next_sentence": true
    },
    {
        "source_sentence": "世友曰：「我顧無學，其猶涕唾，志求佛果，不趨小徑。",
        "from": "T51n2087_003:0886c26_7",
        "context_with_next_sentence": true
    },
    {
        "source_sentence": "擲此縷丸，未墜于地，必當證得無學聖果。」",
        "from": "T51n2087_003:0886c27_8",
        "context_with_next_sentence": true
    },
    {
        "source_sentence": "時諸羅漢重訶之曰：「增上慢人，斯之謂也。",
        "from": "T51n2087_003:0886c28_9",
        "context_with_next_sentence": true
    },
    {
        "source_sentence": "無學果者，諸佛所讚，宜可速證，以決眾疑。」",
        "from": "T51n2087_003:0886c29_10",
        "context_with_next_sentence": true
    },
    {
        "source_sentence": "於是世友即擲縷丸，空中諸天接縷丸而請曰：「方證佛果，次補慈氏，三界特尊，四生攸賴，如何於此欲證小果？」",
        "from": "T51n2087_003:0887a01_11",
        "context_with_next_sentence": true
    },
    {
        "source_sentence": "時諸羅漢見是事已，謝咎推德，請為上座，凡有疑議，咸取決焉。",
        "from": "T51n2087_003:0887a04_12",
        "context_with_next_sentence": true
    },
    {
        "source_sentence": "是五百賢聖，先造十萬頌《鄔波第鑠論》(舊曰《優波提舍論》，訛也)。",
        "from": "T51n2087_003:0887a05_13",
        "context_with_next_sentence": true
    },
    {
        "source_sentence": "釋《素呾纜藏》(舊曰《修多羅藏》，訛也)。",
        "from": "T51n2087_003:0887a06_14",
        "context_with_next_sentence": true
    },
    {
        "source_sentence": "次造十萬頌《毘柰耶毘婆沙論》，釋《毘奈耶藏》(舊曰《毘那耶藏》，訛也)。",
        "from": "T51n2087_003:0887a07_15",
        "context_with_next_sentence": true
    },
    {
        "source_sentence": "後造十萬頌《阿毘達磨毘婆沙論》，釋《阿毘達磨藏》(或曰《阿毘曇藏》，略也)。",
        "from": "T51n2087_003:0887a08_16",
        "context_with_next_sentence": true
    },
    {
        "source_sentence": "凡三十萬頌，九百六十萬言，備釋三藏，懸諸千古，莫不窮其枝葉，究其淺深，大義重明，微言再顯，廣宣流布，後進賴焉。",
        "from": "T51n2087_003:0887a09_17",
        "context_with_next_sentence": true
    },
    {
        "source_sentence": "迦膩色迦王遂以赤銅為鍱，鏤寫論文，石函緘封，建窣堵波，藏於其中。",
        "from": "T51n2087_003:0887a12_18",
        "context_with_next_sentence": true
    },
    {
        "source_sentence": "命藥叉神周衛其國，不令異學持此論出，欲求習學，就中受業。",
        "from": "T51n2087_003:0887a14_19",
        "context_with_next_sentence": true
    },
    {
        "source_sentence": "於是功既成畢，還軍本都。",
        "from": "T51n2087_003:0887a15_20",
        "context_with_next_sentence": true
    },
    {
        "source_sentence": "出此國西門之外，東面而跪，復以此國總施僧徒。",
        "from": "T51n2087_003:0887a16_21",
        "context_with_next_sentence": true
    },
    {
        "source_sentence": "迦膩色迦王既死之後，訖利多種復自稱王，斥逐僧徒，毀壞佛法。",
        "from": "T51n2087_003:0887a17_22",
        "context_with_next_sentence": true
    },
    {
        "source_sentence": "覩貨邏國呬摩呾羅王(唐言雪山下)，其先釋種也。",
        "from": "T51n2087_003:0887a19_23",
        "context_with_next_sentence": true
    },
    {
        "source_sentence": "以如來涅槃之後第六百年，光有疆土，嗣膺王業，樹心佛地，流情法海。",
        "from": "T51n2087_003:0887a20_24",
        "context_with_next_sentence": true
    },
    {
        "source_sentence": "聞訖利多毀滅佛法，招集國中敢勇之士，得三千人，詐為商旅，多齎寶貨，挾隱軍器，來入此國。",
        "from": "T51n2087_003:0887a22_25",
        "context_with_next_sentence": true
    },
    {
        "source_sentence": "此國之君，特加賓禮。",
        "from": "T51n2087_003:0887a24_26",
        "context_with_next_sentence": true
    },
    {
        "source_sentence": "商旅之中，又更選募，得五百人，猛烈多謀，各袖利刃，俱持重寶，躬齎所奉，持以獻上。",
        "from": "T51n2087_003:0887a24_27",
        "context_with_next_sentence": true
    },
    {
        "source_sentence": "時雪山下王去其帽，即其座，訖利多王驚懾無措，遂斬其首，令群下曰：「我是覩邏國雪山下王也。",
        "from": "T51n2087_003:0887a26_28",
        "context_with_next_sentence": true
    },
    {
        "source_sentence": "怒此賤種公行虐政，故於今者誅其有罪。",
        "from": "T51n2087_003:0887a29_29",
        "context_with_next_sentence": true
    },
    {
        "source_sentence": "凡百眾庶，非爾之辜。」",
        "from": "T51n2087_003:0887b01_30",
        "context_with_next_sentence": true
    },
    {
        "source_sentence": "然其國輔宰臣，遷於異域。",
        "from": "T51n2087_003:0887b01_31",
        "context_with_next_sentence": true
    },
    {
        "source_sentence": "既平此國，召集僧徒，式建伽藍，安堵如故。",
        "from": "T51n2087_003:0887b02_32",
        "context_with_next_sentence": true
    },
    {
        "source_sentence": "復於此國西門之外，東面而跪，持施眾僧。",
        "from": "T51n2087_003:0887b03_33",
        "context_with_next_sentence": true
    },
    {
        "source_sentence": "其訖利多種屢以僧徒覆宗滅祀，世積其怨，嫉惡佛法。",
        "from": "T51n2087_003:0887b04_34",
        "context_with_next_sentence": true
    },
    {
        "source_sentence": "歲月既遠，復自稱王。",
        "from": "T51n2087_003:0887b05_35",
        "context_with_next_sentence": true
    },
    {
        "source_sentence": "故今此國不甚崇信，外道天祠，特留意焉。",
        "from": "T51n2087_003:0887b06_36",
        "context_with_next_sentence": true
    },
    {
        "source_sentence": "新城東南十餘里，故城北，大山陽，有僧伽藍，僧徒三百餘人。",
        "from": "T51n2087_003:0887b07_37",
        "context_with_next_sentence": true
    },
    {
        "source_sentence": "其窣堵波中有佛牙，長可寸半，其色黃白，或至齋日時放光明。",
        "from": "T51n2087_003:0887b08_38",
        "context_with_next_sentence": true
    },
    {
        "source_sentence": "昔訖利多種之滅佛法也，僧徒解散，各隨利居。",
        "from": "T51n2087_003:0887b10_39",
        "context_with_next_sentence": true
    },
    {
        "source_sentence": "有一沙門，遊諸印度，觀禮聖迹，申其至誠。",
        "from": "T51n2087_003:0887b11_40",
        "context_with_next_sentence": true
    },
    {
        "source_sentence": "後聞本國平定，即事歸途，遇諸群象，橫行草澤，奔馳震吼。",
        "from": "T51n2087_003:0887b12_41",
        "context_with_next_sentence": true
    },
    {
        "source_sentence": "沙門見已，昇樹以避。",
        "from": "T51n2087_003:0887b13_42",
        "context_with_next_sentence": true
    },
    {
        "source_sentence": "是時群象相趨奔赴，競吸池水，浸漬樹根，互共排掘，樹遂蹎仆。",
        "from": "T51n2087_003:0887b14_43",
        "context_with_next_sentence": true
    },
    {
        "source_sentence": "既得沙門，負載而行，至大林中，有病象瘡痛而臥，引此僧手，至所苦處，乃枯竹所刺也。",
        "from": "T51n2087_003:0887b15_44",
        "context_with_next_sentence": true
    },
    {
        "source_sentence": "沙門於是拔竹傅藥，裂其裳，裹其足。",
        "from": "T51n2087_003:0887b17_45",
        "context_with_next_sentence": true
    },
    {
        "source_sentence": "別有大象，持金函授與病象，象既得已，轉授沙門，沙門開函，乃佛牙也。",
        "from": "T51n2087_003:0887b18_46",
        "context_with_next_sentence": true
    },
    {
        "source_sentence": "諸象圍繞，僧出無由。",
        "from": "T51n2087_003:0887b20_47",
        "context_with_next_sentence": true
    },
    {
        "source_sentence": "明日齋時，各持異果，以為中饌。",
        "from": "T51n2087_003:0887b20_48",
        "context_with_next_sentence": true
    },
    {
        "source_sentence": "食已，載僧出林，數百里外，方乃下之，各跪拜而去。",
        "from": "T51n2087_003:0887b21_49",
        "context_with_next_sentence": true
    },
    {
        "source_sentence": "沙門至國西界，渡一駛河，濟乎中流，船將覆沒。",
        "from": "T51n2087_003:0887b22_50",
        "context_with_next_sentence": true
    },
    {
        "source_sentence": "同舟之人互相謂曰：「今此船覆，禍是沙門；必有如來舍利，諸龍利之。」",
        "from": "T51n2087_003:0887b23_51",
        "context_with_next_sentence": true
    },
    {
        "source_sentence": "船主檢驗，果得佛牙。",
        "from": "T51n2087_003:0887b25_52",
        "context_with_next_sentence": true
    },
    {
        "source_sentence": "時沙門舉佛牙俯謂龍曰：「吾今寄汝，不久來取。」",
        "from": "T51n2087_003:0887b25_53",
        "context_with_next_sentence": true
    },
    {
        "source_sentence": "遂不渡河，迴船而去，顧河歎曰：「吾無禁術，龍畜所欺！」",
        "from": "T51n2087_003:0887b27_54",
        "context_with_next_sentence": true
    },
    {
        "source_sentence": "重往印度，學禁龍法。",
        "from": "T51n2087_003:0887b28_55",
        "context_with_next_sentence": true
    },
    {
        "source_sentence": "三歲之後，復還本國，至河之濱，方設壇場，其龍於是捧佛牙函以授沙門。",
        "from": "T51n2087_003:0887b28_56",
        "context_with_next_sentence": true
    },
    {
        "source_sentence": "沙門持歸，於此伽藍，而修供養。",
        "from": "T51n2087_003:0887c01_57",
        "context_with_next_sentence": true
    },
    {
        "source_sentence": "伽藍南十四五里，有小伽藍，中有觀自在菩薩立像。",
        "from": "T51n2087_003:0887c03_0",
        "context_with_next_sentence": true
    },
    {
        "source_sentence": "其有斷食誓死為期願見菩薩者，即從像中出妙色身。",
        "from": "T51n2087_003:0887c04_1",
        "context_with_next_sentence": true
    },
    {
        "source_sentence": "小伽藍東南三十餘里，至大山，有故伽藍，形製宏壯，蕪漫良甚，今唯一隅起小重閣。",
        "from": "T51n2087_003:0887c06_0",
        "context_with_next_sentence": true
    },
    {
        "source_sentence": "僧徒三十餘人，並學大乘法教。",
        "from": "T51n2087_003:0887c07_1",
        "context_with_next_sentence": true
    },
    {
        "source_sentence": "昔僧伽跋陀羅(唐言眾賢)論師於此製《順正理論》。",
        "from": "T51n2087_003:0887c08_2",
        "context_with_next_sentence": true
    },
    {
        "source_sentence": "伽藍左右諸窣堵波，大阿羅漢舍利並在。",
        "from": "T51n2087_003:0887c09_3",
        "context_with_next_sentence": true
    },
    {
        "source_sentence": "野獸、山猨採華供養，歲時無替，如承指命。",
        "from": "T51n2087_003:0887c10_4",
        "context_with_next_sentence": true
    },
    {
        "source_sentence": "然此山中多諸靈迹，或石壁橫分，峯留馬迹。",
        "from": "T51n2087_003:0887c11_5",
        "context_with_next_sentence": true
    },
    {
        "source_sentence": "凡厥此類，其狀譎詭，皆是羅漢、沙彌，群從遊戲，手指麾畫，乘馬往來。",
        "from": "T51n2087_003:0887c12_6",
        "context_with_next_sentence": true
    },
    {
        "source_sentence": "遺迹若斯，難以詳述。",
        "from": "T51n2087_003:0887c14_7",
        "context_with_next_sentence": true
    },
    {
        "source_sentence": "佛牙伽藍東十餘里，北山崖間，有小伽藍，是昔索建地羅大論師於此作《眾事分毘婆沙論》。",
        "from": "T51n2087_003:0887c14_8",
        "context_with_next_sentence": true
    },
    {
        "source_sentence": "小伽藍中有石窣堵波，高五十餘尺，是阿羅漢遺身舍利也。",
        "from": "T51n2087_003:0887c18_0",
        "context_with_next_sentence": true
    },
    {
        "source_sentence": "先有羅漢，形量偉大，凡所飲食，與象同等。",
        "from": "T51n2087_003:0887c19_1",
        "context_with_next_sentence": true
    },
    {
        "source_sentence": "時人譏曰：「徒知飽食，安識是非？」",
        "from": "T51n2087_003:0887c20_2",
        "context_with_next_sentence": true
    },
    {
        "source_sentence": "羅漢將入寂滅也，告諸人曰：「吾今不久當取無餘，欲說自身所證妙法。」",
        "from": "T51n2087_003:0887c21_3",
        "context_with_next_sentence": true
    },
    {
        "source_sentence": "眾人聞之，相更譏笑，咸來集會，共觀得失。",
        "from": "T51n2087_003:0887c22_4",
        "context_with_next_sentence": true
    },
    {
        "source_sentence": "時阿羅漢告諸人曰：「吾今為汝說本因緣。",
        "from": "T51n2087_003:0887c23_5",
        "context_with_next_sentence": true
    },
    {
        "source_sentence": "此身之前，報受象身，在東印度，居王內廐。",
        "from": "T51n2087_003:0887c24_6",
        "context_with_next_sentence": true
    },
    {
        "source_sentence": "是時此國有一沙門，遠遊印度，尋訪聖教諸經典論。",
        "from": "T51n2087_003:0887c25_7",
        "context_with_next_sentence": true
    },
    {
        "source_sentence": "時王持我，施與沙門，載負佛經，而至於此。",
        "from": "T51n2087_003:0887c27_8",
        "context_with_next_sentence": true
    },
    {
        "source_sentence": "是後不久，尋即命終。",
        "from": "T51n2087_003:0887c28_9",
        "context_with_next_sentence": true
    },
    {
        "source_sentence": "乘其載經福力所致，遂得為人，復鍾餘慶，早服染衣，勤求出離，不遑寧居，得六神通，斷三界欲。",
        "from": "T51n2087_003:0887c28_10",
        "context_with_next_sentence": true
    },
    {
        "source_sentence": "然其所食，餘習尚然，每自節身，三分食一。」",
        "from": "T51n2087_003:0888a02_0",
        "context_with_next_sentence": true
    },
    {
        "source_sentence": "雖有此說，人猶未信。",
        "from": "T51n2087_003:0888a03_0",
        "context_with_next_sentence": true
    },
    {
        "source_sentence": "即昇虛空，入火光定，身出煙焰，而入寂滅，餘骸墜下，起窣堵波。",
        "from": "T51n2087_003:0888a03_1",
        "context_with_next_sentence": true
    },
    {
        "source_sentence": "王城西北行二百餘里，至商林伽藍，布剌拏(唐言圓滿)論師於此作《釋毘婆沙論》。",
        "from": "T51n2087_003:0888a05_2",
        "context_with_next_sentence": true
    },
    {
        "source_sentence": "城西行百四五十里，大河北，接山南，至大眾部伽藍，僧徒百餘人。",
        "from": "T51n2087_003:0888a06_3",
        "context_with_next_sentence": true
    },
    {
        "source_sentence": "昔佛地羅論師於此作大眾部《集真論》。",
        "from": "T51n2087_003:0888a08_4",
        "context_with_next_sentence": true
    },
    {
        "source_sentence": "從此西南，踰山涉險，行七百餘里，至半笯(奴故反)嗟國(北印度境)。",
        "from": "T51n2087_003:0888a09_5",
        "context_with_next_sentence": true
    },
    {
        "source_sentence": "半笯嗟國，周二千餘里。",
        "from": "T51n2087_003:0888a11_0",
        "context_with_next_sentence": true
    },
    {
        "source_sentence": "山川多，疇壠狹，穀稼時播，花菓繁茂，多甘蔗，無蒲萄，菴沒羅菓、烏淡跋羅、茂遮等菓，家植成林，珍其味也。",
        "from": "T51n2087_003:0888a11_1",
        "context_with_next_sentence": true
    },
    {
        "source_sentence": "氣序溫暑，風俗勇烈。",
        "from": "T51n2087_003:0888a14_2",
        "context_with_next_sentence": true
    },
    {
        "source_sentence": "裳服所製，多衣[疊*毛]布。",
        "from": "T51n2087_003:0888a14_3",
        "context_with_next_sentence": true
    },
    {
        "source_sentence": "人性質直，淳信三寶。",
        "from": "T51n2087_003:0888a15_4",
        "context_with_next_sentence": true
    },
    {
        "source_sentence": "伽藍五所，並多荒圮。",
        "from": "T51n2087_003:0888a15_5",
        "context_with_next_sentence": true
    },
    {
        "source_sentence": "無大君長，役屬迦濕彌羅國。",
        "from": "T51n2087_003:0888a16_6",
        "context_with_next_sentence": true
    },
    {
        "source_sentence": "城北伽藍少有僧徒。",
        "from": "T51n2087_003:0888a16_7",
        "context_with_next_sentence": true
    },
    {
        "source_sentence": "伽藍北有石窣堵波，寔多靈異。",
        "from": "T51n2087_003:0888a17_8",
        "context_with_next_sentence": true
    },
    {
        "source_sentence": "從此東南行四百餘里，至曷邏闍補羅國(北印度境)。",
        "from": "T51n2087_003:0888a18_0",
        "context_with_next_sentence": true
    },
    {
        "source_sentence": "曷邏闍補羅國，周四千餘里。",
        "from": "T51n2087_003:0888a20_0",
        "context_with_next_sentence": true
    },
    {
        "source_sentence": "國大都城周十餘里。",
        "from": "T51n2087_003:0888a20_1",
        "context_with_next_sentence": true
    },
    {
        "source_sentence": "極險固，多山阜，川原隘狹，地利不豐。",
        "from": "T51n2087_003:0888a21_2",
        "context_with_next_sentence": true
    },
    {
        "source_sentence": "土宜氣序，同半笯嗟國。",
        "from": "T51n2087_003:0888a22_0",
        "context_with_next_sentence": true
    },
    {
        "source_sentence": "風俗猛烈，人性驍勇。",
        "from": "T51n2087_003:0888a22_1",
        "context_with_next_sentence": true
    },
    {
        "source_sentence": "國無君長，役屬迦濕彌羅國。",
        "from": "T51n2087_003:0888a23_2",
        "context_with_next_sentence": true
    },
    {
        "source_sentence": "伽藍十所，僧徒寡少。",
        "from": "T51n2087_003:0888a23_3",
        "context_with_next_sentence": true
    },
    {
        "source_sentence": "天祠一所，外道甚多。",
        "from": "T51n2087_003:0888a24_4",
        "context_with_next_sentence": true
    },
    {
        "source_sentence": "自濫波國至於此土，形貌麁弊，情性猥暴，語言庸鄙，禮義輕薄，非印度之正境，乃邊裔之曲俗。",
        "from": "T51n2087_003:0888a24_5",
        "context_with_next_sentence": true
    },
    {
        "source_sentence": "從此東南，下山，渡水，行七百餘里，至磔迦國(北印度境)。",
        "from": "T51n2087_003:0888a26_6",
        "context_with_next_sentence": true
    },
    {
        "source_sentence": "大唐西域記卷第三",
        "from": "T51n2087_003:0888a29_0",
        "context_with_next_sentence": false
    }
]