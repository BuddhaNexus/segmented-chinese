[
    {
        "source_sentence": "大佛頂如來密因修證了義諸",
        "from": "T19n0945_002:0110a11_0",
        "context_with_next_sentence": true
    },
    {
        "source_sentence": "菩薩萬行首楞嚴經卷第二(一名中印度那蘭陀大道場經，於灌頂部錄出別行)唐天竺沙門般剌蜜帝譯爾時，阿難及諸大眾聞佛示誨身心泰然，念無始來失却本心，妄認緣塵分別影事，今日開悟如失乳兒忽遇慈母，合掌禮佛，願聞如來顯出身心真妄虛實現前生滅與不生滅二發明性。",
        "from": "T19n0945_002:0110a12_0",
        "context_with_next_sentence": true
    },
    {
        "source_sentence": "波斯匿王起立白佛：「我昔未承諸佛誨勅，見迦旃延毘羅胝子，咸言：『此身死後斷滅，名為涅槃。』",
        "from": "T19n0945_002:0110a21_0",
        "context_with_next_sentence": true
    },
    {
        "source_sentence": "我雖值佛今猶狐疑，云何發揮證知此心不生滅地？",
        "from": "T19n0945_002:0110a23_1",
        "context_with_next_sentence": true
    },
    {
        "source_sentence": "令此大眾諸有漏者咸皆願聞。」",
        "from": "T19n0945_002:0110a24_2",
        "context_with_next_sentence": true
    },
    {
        "source_sentence": "佛告大王：「汝身現存，今復問汝，汝此肉身為同金剛常住不朽？",
        "from": "T19n0945_002:0110a25_0",
        "context_with_next_sentence": true
    },
    {
        "source_sentence": "為復變壞？」",
        "from": "T19n0945_002:0110a26_1",
        "context_with_next_sentence": true
    },
    {
        "source_sentence": "「世尊！",
        "from": "T19n0945_002:0110a26_2",
        "context_with_next_sentence": true
    },
    {
        "source_sentence": "我今此身終從變滅。」",
        "from": "T19n0945_002:0110a26_3",
        "context_with_next_sentence": true
    },
    {
        "source_sentence": "佛言：「大王！",
        "from": "T19n0945_002:0110a28_0",
        "context_with_next_sentence": true
    },
    {
        "source_sentence": "汝未曾滅，云何知滅？」",
        "from": "T19n0945_002:0110a28_1",
        "context_with_next_sentence": true
    },
    {
        "source_sentence": "「世尊！",
        "from": "T19n0945_002:0110a28_2",
        "context_with_next_sentence": true
    },
    {
        "source_sentence": "我此無常變壞之身雖未曾滅，我觀現前念念遷謝新新不住，如火成灰漸漸銷殞殞亡不息，決知此身當從滅盡。」",
        "from": "T19n0945_002:0110a28_3",
        "context_with_next_sentence": true
    },
    {
        "source_sentence": "佛言：「如是，大王！",
        "from": "T19n0945_002:0110b03_0",
        "context_with_next_sentence": true
    },
    {
        "source_sentence": "汝今生齡已從衰老，顏貌何如童子之時？」",
        "from": "T19n0945_002:0110b03_1",
        "context_with_next_sentence": true
    },
    {
        "source_sentence": "「世尊！",
        "from": "T19n0945_002:0110b04_2",
        "context_with_next_sentence": true
    },
    {
        "source_sentence": "我昔孩孺膚腠潤澤，年至長成血氣充滿，而今頹齡迫於衰耄，形色枯悴精神昏昧，髮白面皺逮將不久，如何見比充盛之時。」",
        "from": "T19n0945_002:0110b04_3",
        "context_with_next_sentence": true
    },
    {
        "source_sentence": "佛言：「大王！",
        "from": "T19n0945_002:0110b08_0",
        "context_with_next_sentence": true
    },
    {
        "source_sentence": "汝之形容應不頓朽。」",
        "from": "T19n0945_002:0110b08_1",
        "context_with_next_sentence": true
    },
    {
        "source_sentence": "王言：「世尊！",
        "from": "T19n0945_002:0110b08_2",
        "context_with_next_sentence": true
    },
    {
        "source_sentence": "變化密移我誠不覺，寒暑遷流漸至於此。",
        "from": "T19n0945_002:0110b08_3",
        "context_with_next_sentence": true
    },
    {
        "source_sentence": "何以故？",
        "from": "T19n0945_002:0110b09_4",
        "context_with_next_sentence": true
    },
    {
        "source_sentence": "我年二十雖號年少，顏貌已老初十年時；三十之年又衰二十；于今六十又過于二；觀五十時宛然強壯。",
        "from": "T19n0945_002:0110b10_5",
        "context_with_next_sentence": true
    },
    {
        "source_sentence": "世尊！",
        "from": "T19n0945_002:0110b12_6",
        "context_with_next_sentence": true
    },
    {
        "source_sentence": "我見密移雖此殂落，其間流易且限十年，若復令我微細思惟，其變寧唯一紀二紀，實為年變；豈唯年變，亦兼月化；何直月化，兼又日遷；沈思諦觀剎那剎那，念念之間不得停住，故知我身終從變滅。」",
        "from": "T19n0945_002:0110b12_7",
        "context_with_next_sentence": true
    },
    {
        "source_sentence": "佛言：「大王！",
        "from": "T19n0945_002:0110b18_0",
        "context_with_next_sentence": true
    },
    {
        "source_sentence": "汝見變化遷改不停，悟知汝滅；亦於滅時，知汝身中有不滅耶？」",
        "from": "T19n0945_002:0110b18_1",
        "context_with_next_sentence": true
    },
    {
        "source_sentence": "波斯匿王合掌白佛：「我實不知！」",
        "from": "T19n0945_002:0110b19_2",
        "context_with_next_sentence": true
    },
    {
        "source_sentence": "佛言：「我今示汝不生滅性。",
        "from": "T19n0945_002:0110b20_3",
        "context_with_next_sentence": true
    },
    {
        "source_sentence": "大王！",
        "from": "T19n0945_002:0110b20_4",
        "context_with_next_sentence": true
    },
    {
        "source_sentence": "汝年幾時見恒河水？」",
        "from": "T19n0945_002:0110b21_5",
        "context_with_next_sentence": true
    },
    {
        "source_sentence": "王言：「我生三歲，慈母携我謁耆婆天，經過此流。",
        "from": "T19n0945_002:0110b21_6",
        "context_with_next_sentence": true
    },
    {
        "source_sentence": "爾時即知是恒河水。」",
        "from": "T19n0945_002:0110b22_7",
        "context_with_next_sentence": true
    },
    {
        "source_sentence": "佛言：「大王！",
        "from": "T19n0945_002:0110b23_8",
        "context_with_next_sentence": true
    },
    {
        "source_sentence": "如汝所說，二十之時衰於十歲，乃至六十，日月歲時念念遷變，則汝三歲見此河時，至年十三其水云何？」",
        "from": "T19n0945_002:0110b23_9",
        "context_with_next_sentence": true
    },
    {
        "source_sentence": "王言：「如三歲時，宛然無異，乃至于今年六十二，亦無有異。」",
        "from": "T19n0945_002:0110b25_10",
        "context_with_next_sentence": true
    },
    {
        "source_sentence": "佛言：「汝今自傷髮白面皺，其面必定皺於童年，則汝今時觀此恒河，與昔童時觀河之見有童耄不？」",
        "from": "T19n0945_002:0110b26_11",
        "context_with_next_sentence": true
    },
    {
        "source_sentence": "王言：「不也，世尊！」",
        "from": "T19n0945_002:0110b29_12",
        "context_with_next_sentence": true
    },
    {
        "source_sentence": "佛言：「大王！",
        "from": "T19n0945_002:0110b29_13",
        "context_with_next_sentence": true
    },
    {
        "source_sentence": "汝面雖皺，而此見精性未曾皺，皺者為變、不皺非變，變者受滅、彼不變者元無生滅，云何於中受汝生死，而猶引彼末伽梨等都言此身死後全滅？」",
        "from": "T19n0945_002:0110b29_14",
        "context_with_next_sentence": true
    },
    {
        "source_sentence": "王聞是言，信知身後捨生趣生，與諸大眾踊躍歡喜得未曾有。",
        "from": "T19n0945_002:0110c04_15",
        "context_with_next_sentence": true
    },
    {
        "source_sentence": "阿難即從座起禮佛，合掌長跪白佛：「世尊！",
        "from": "T19n0945_002:0110c05_16",
        "context_with_next_sentence": true
    },
    {
        "source_sentence": "若此見聞必不生滅，云何世尊名我等輩遺失真性顛倒行事？",
        "from": "T19n0945_002:0110c06_17",
        "context_with_next_sentence": true
    },
    {
        "source_sentence": "願興慈悲洗我塵垢。」",
        "from": "T19n0945_002:0110c07_18",
        "context_with_next_sentence": true
    },
    {
        "source_sentence": "即時，如來垂金色臂，輪手下指示阿難言：「汝今見我母陀羅手為正為倒？」",
        "from": "T19n0945_002:0110c09_0",
        "context_with_next_sentence": true
    },
    {
        "source_sentence": "阿難言：「世間眾生以此為倒，而我不知誰正誰倒。」",
        "from": "T19n0945_002:0110c10_1",
        "context_with_next_sentence": true
    },
    {
        "source_sentence": "佛告阿難：「若世間人以此為倒，即世間人將何為正？」",
        "from": "T19n0945_002:0110c11_2",
        "context_with_next_sentence": true
    },
    {
        "source_sentence": "阿難言：「如來竪臂，兜羅綿手上指於空，則名為正。」",
        "from": "T19n0945_002:0110c12_3",
        "context_with_next_sentence": true
    },
    {
        "source_sentence": "佛即竪臂，告阿難言：「若此顛倒首尾相換，諸世間人一倍瞻視，則知汝身與諸如來清淨法身比類發明，如來之身名正遍知，汝等之身號性顛倒，隨汝諦觀汝身佛身，稱顛倒者名字何處號為顛倒？」",
        "from": "T19n0945_002:0110c14_4",
        "context_with_next_sentence": true
    },
    {
        "source_sentence": "于時，阿難與諸大眾瞪矒瞻佛目精不瞬，不知身心顛倒所在。",
        "from": "T19n0945_002:0110c19_0",
        "context_with_next_sentence": true
    },
    {
        "source_sentence": "佛興慈悲哀愍阿難及諸大眾，發海潮音遍告同會：「諸善男子！",
        "from": "T19n0945_002:0110c20_1",
        "context_with_next_sentence": true
    },
    {
        "source_sentence": "我常說言：『色心諸緣及心所使諸所緣法，唯心所現。』",
        "from": "T19n0945_002:0110c21_2",
        "context_with_next_sentence": true
    },
    {
        "source_sentence": "汝身汝心皆是妙明真精妙心中所現物，云何汝等遺失本妙圓妙明心寶明妙性，認悟中迷晦昧為空，空晦暗中結暗為色，色雜妄想想相為身，聚緣內搖趣外奔逸，昏擾擾相以為心性。",
        "from": "T19n0945_002:0110c23_0",
        "context_with_next_sentence": true
    },
    {
        "source_sentence": "一迷為心，決定惑為色身之內，不知色身外洎山河虛空大地，咸是妙明真心中物。",
        "from": "T19n0945_002:0110c27_1",
        "context_with_next_sentence": true
    },
    {
        "source_sentence": "譬如澄清百千大海，棄之，唯認一浮漚體，目為全潮窮盡瀛渤。",
        "from": "T19n0945_002:0110c29_2",
        "context_with_next_sentence": true
    },
    {
        "source_sentence": "汝等即是迷中倍人，如我垂手等無差別，如來說為可憐愍者。」",
        "from": "T19n0945_002:0111a01_3",
        "context_with_next_sentence": true
    },
    {
        "source_sentence": "阿難承佛悲救深誨，垂泣叉手而白佛言：「我雖承佛如是妙音，悟妙明心元所圓滿常住心地；而我悟佛現說法音，現以緣心允所瞻仰，徒獲此心未敢認為本元心地。",
        "from": "T19n0945_002:0111a03_0",
        "context_with_next_sentence": true
    },
    {
        "source_sentence": "願佛哀愍宣示圓音，拔我疑根歸無上道。」",
        "from": "T19n0945_002:0111a06_1",
        "context_with_next_sentence": true
    },
    {
        "source_sentence": "佛告阿難：「汝等尚以緣心聽法，此法亦緣非得法性。",
        "from": "T19n0945_002:0111a08_0",
        "context_with_next_sentence": true
    },
    {
        "source_sentence": "如人以手指月示人，彼人因指當應看月；若復觀指以為月體，此人豈唯亡失月輪，亦亡其指。",
        "from": "T19n0945_002:0111a09_1",
        "context_with_next_sentence": true
    },
    {
        "source_sentence": "何以故？",
        "from": "T19n0945_002:0111a11_2",
        "context_with_next_sentence": true
    },
    {
        "source_sentence": "以所標指為明月故。",
        "from": "T19n0945_002:0111a11_3",
        "context_with_next_sentence": true
    },
    {
        "source_sentence": "豈唯亡指，亦復不識明之與暗。",
        "from": "T19n0945_002:0111a11_4",
        "context_with_next_sentence": true
    },
    {
        "source_sentence": "何以故？",
        "from": "T19n0945_002:0111a12_5",
        "context_with_next_sentence": true
    },
    {
        "source_sentence": "即以指體為月明性，明暗二性無所了故。",
        "from": "T19n0945_002:0111a12_6",
        "context_with_next_sentence": true
    },
    {
        "source_sentence": "汝亦如是，若以分別我說法音為汝心者，此心自應離分別音有分別性。",
        "from": "T19n0945_002:0111a13_7",
        "context_with_next_sentence": true
    },
    {
        "source_sentence": "譬如有客寄宿旅亭，暫止便去終不常住，而掌亭人都無所去名為亭主；此亦如是，若真汝心則無所去。",
        "from": "T19n0945_002:0111a15_8",
        "context_with_next_sentence": true
    },
    {
        "source_sentence": "云何離聲無分別性？",
        "from": "T19n0945_002:0111a17_9",
        "context_with_next_sentence": true
    },
    {
        "source_sentence": "斯則豈唯聲分別心，分別我容離諸色相無分別性，如是乃至分別都無非色非空。",
        "from": "T19n0945_002:0111a18_10",
        "context_with_next_sentence": true
    },
    {
        "source_sentence": "拘舍離等昧為冥諦，離諸法緣無分別性，則汝心性各有所還，云何為主？」",
        "from": "T19n0945_002:0111a20_11",
        "context_with_next_sentence": true
    },
    {
        "source_sentence": "阿難言：「若我心性各有所還，則如來說妙明元心云何無還？",
        "from": "T19n0945_002:0111a22_0",
        "context_with_next_sentence": true
    },
    {
        "source_sentence": "惟垂哀愍為我宣說。」",
        "from": "T19n0945_002:0111a23_1",
        "context_with_next_sentence": true
    },
    {
        "source_sentence": "佛告阿難：「且汝見我見精明元，此見雖非妙精明心，如第二月非是月影，汝應諦聽，今當示汝無所還地。",
        "from": "T19n0945_002:0111a24_0",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0111a26_1",
        "context_with_next_sentence": true
    },
    {
        "source_sentence": "此大講堂洞開東方，日輪昇天則有明耀，中夜黑月雲霧晦暝則復昏暗，戶牖之隙則復見通，牆宇之間則復觀擁，分別之處則復見緣，頑虛之中遍是空性，欝[土*孛]之象則紆昏塵，澄霽斂氛又觀清淨。",
        "from": "T19n0945_002:0111a26_2",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0111b02_3",
        "context_with_next_sentence": true
    },
    {
        "source_sentence": "汝咸看此諸變化相，吾今各還本所因處。",
        "from": "T19n0945_002:0111b02_4",
        "context_with_next_sentence": true
    },
    {
        "source_sentence": "云何本因？",
        "from": "T19n0945_002:0111b03_5",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0111b03_6",
        "context_with_next_sentence": true
    },
    {
        "source_sentence": "此諸變化明還日輪。",
        "from": "T19n0945_002:0111b03_7",
        "context_with_next_sentence": true
    },
    {
        "source_sentence": "何以故？",
        "from": "T19n0945_002:0111b03_8",
        "context_with_next_sentence": true
    },
    {
        "source_sentence": "無日不明，明因屬日，是故還日；暗還黑月；通還戶牖；擁還牆宇；緣還分別；頑虛還空；欝[土*孛]還塵；清明還霽。",
        "from": "T19n0945_002:0111b04_9",
        "context_with_next_sentence": true
    },
    {
        "source_sentence": "則諸世間一切所有，不出斯類。",
        "from": "T19n0945_002:0111b06_10",
        "context_with_next_sentence": true
    },
    {
        "source_sentence": "汝見八種，見精明性當欲誰還？",
        "from": "T19n0945_002:0111b07_11",
        "context_with_next_sentence": true
    },
    {
        "source_sentence": "何以故？",
        "from": "T19n0945_002:0111b07_12",
        "context_with_next_sentence": true
    },
    {
        "source_sentence": "若還於明，則不明時無復見暗，雖明暗等種種差別，見無差別；諸可還者自然非汝，不汝還者非汝而誰？",
        "from": "T19n0945_002:0111b08_13",
        "context_with_next_sentence": true
    },
    {
        "source_sentence": "則知汝心本妙明淨。",
        "from": "T19n0945_002:0111b10_14",
        "context_with_next_sentence": true
    },
    {
        "source_sentence": "汝自迷悶喪本受輪，於生死中常被漂溺，是故如來名可憐愍。」",
        "from": "T19n0945_002:0111b10_15",
        "context_with_next_sentence": true
    },
    {
        "source_sentence": "阿難言：「我雖識此見性無還，云何得知是我真性？」",
        "from": "T19n0945_002:0111b13_0",
        "context_with_next_sentence": true
    },
    {
        "source_sentence": "佛告阿難：「吾今問汝，今汝未得無漏清淨，承佛神力，見於初禪得無障礙；而阿那律見閻浮提，如觀掌中菴摩羅果；諸菩薩等見百千界；十方如來窮盡微塵清淨國土無所不矚。",
        "from": "T19n0945_002:0111b15_0",
        "context_with_next_sentence": true
    },
    {
        "source_sentence": "眾生洞視不過分寸。",
        "from": "T19n0945_002:0111b19_0",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0111b19_1",
        "context_with_next_sentence": true
    },
    {
        "source_sentence": "且吾與汝觀四天王所住宮殿，中間遍覽水陸空行，雖有昏明種種形像，無非前塵分別留礙，汝應於此分別自他。",
        "from": "T19n0945_002:0111b19_2",
        "context_with_next_sentence": true
    },
    {
        "source_sentence": "今吾將汝擇於見中，誰是我體？",
        "from": "T19n0945_002:0111b22_3",
        "context_with_next_sentence": true
    },
    {
        "source_sentence": "誰為物象？",
        "from": "T19n0945_002:0111b22_4",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0111b23_5",
        "context_with_next_sentence": true
    },
    {
        "source_sentence": "極汝見源，從日月宮，是物非汝；至七金山周遍諦觀，雖種種光亦物非汝；漸漸更觀雲騰、鳥飛、風動塵起、樹木山川、草芥人畜，咸物非汝。",
        "from": "T19n0945_002:0111b23_6",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0111b26_7",
        "context_with_next_sentence": true
    },
    {
        "source_sentence": "是諸近遠諸有物性，雖復差殊，同汝見精清淨所矚，則諸物類自有差別，見性無殊，此精妙明誠汝見性。",
        "from": "T19n0945_002:0111b26_8",
        "context_with_next_sentence": true
    },
    {
        "source_sentence": "若見是物，則汝亦可見吾之見？",
        "from": "T19n0945_002:0111b28_9",
        "context_with_next_sentence": true
    },
    {
        "source_sentence": "若同見者名為見吾；吾不見時，何不見吾不見之處？",
        "from": "T19n0945_002:0111b29_10",
        "context_with_next_sentence": true
    },
    {
        "source_sentence": "若見不見，自然非彼不見之相；若不見吾不見之地，自然非物，云何非汝？",
        "from": "T19n0945_002:0111c01_11",
        "context_with_next_sentence": true
    },
    {
        "source_sentence": "又則汝今見物之時，汝既見物物亦見汝，體性紛雜，則汝與我并諸世間不成安立。",
        "from": "T19n0945_002:0111c03_12",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0111c05_13",
        "context_with_next_sentence": true
    },
    {
        "source_sentence": "若汝見時是汝非我，見性周遍非汝而誰？",
        "from": "T19n0945_002:0111c05_14",
        "context_with_next_sentence": true
    },
    {
        "source_sentence": "云何自疑汝之真性，性汝不真取我求實。」",
        "from": "T19n0945_002:0111c06_15",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T19n0945_002:0111c08_0",
        "context_with_next_sentence": true
    },
    {
        "source_sentence": "若此見性必我非餘，我與如來觀四天王勝藏寶殿居日月宮，此見周圓遍娑婆國；退歸精舍只見伽藍，清心戶堂但瞻簷廡。",
        "from": "T19n0945_002:0111c08_1",
        "context_with_next_sentence": true
    },
    {
        "source_sentence": "世尊！",
        "from": "T19n0945_002:0111c11_2",
        "context_with_next_sentence": true
    },
    {
        "source_sentence": "此見如是，其體本來周遍一界，今在室中唯滿一室，為復此見縮大為小？",
        "from": "T19n0945_002:0111c11_3",
        "context_with_next_sentence": true
    },
    {
        "source_sentence": "為當牆宇夾令斷絕？",
        "from": "T19n0945_002:0111c13_0",
        "context_with_next_sentence": true
    },
    {
        "source_sentence": "我今不知斯義所在，願垂弘慈為我敷演。」",
        "from": "T19n0945_002:0111c13_1",
        "context_with_next_sentence": true
    },
    {
        "source_sentence": "佛告阿難：「一切世間大小內外諸所事業各屬前塵，不應說言見有舒縮。",
        "from": "T19n0945_002:0111c15_0",
        "context_with_next_sentence": true
    },
    {
        "source_sentence": "譬如方器，中見方空，吾復問汝，此方器中所見方空，為復定方？",
        "from": "T19n0945_002:0111c16_1",
        "context_with_next_sentence": true
    },
    {
        "source_sentence": "為不定方？",
        "from": "T19n0945_002:0111c18_2",
        "context_with_next_sentence": true
    },
    {
        "source_sentence": "若定方者，別安圓器空應不圓；若不定者，在方器中應無方空。",
        "from": "T19n0945_002:0111c18_3",
        "context_with_next_sentence": true
    },
    {
        "source_sentence": "汝言不知斯義所在，義性如是云何為在。",
        "from": "T19n0945_002:0111c19_4",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0111c20_5",
        "context_with_next_sentence": true
    },
    {
        "source_sentence": "若復欲令入無方圓，但除器方空體無方，不應說言更除虛空方相所在。",
        "from": "T19n0945_002:0111c20_6",
        "context_with_next_sentence": true
    },
    {
        "source_sentence": "若如汝問，入室之時縮見令小，仰觀日時汝豈挽見齊於日面？",
        "from": "T19n0945_002:0111c22_7",
        "context_with_next_sentence": true
    },
    {
        "source_sentence": "若築牆宇能夾見斷，穿為小竇寧無竇迹？",
        "from": "T19n0945_002:0111c23_8",
        "context_with_next_sentence": true
    },
    {
        "source_sentence": "是義不然。",
        "from": "T19n0945_002:0111c24_9",
        "context_with_next_sentence": true
    },
    {
        "source_sentence": "一切眾生從無始來迷己為物，失於本心為物所轉，故於是中觀大觀小；若能轉物則同如來，身心圓明不動道場，於一毛端遍能含受十方國土。」",
        "from": "T19n0945_002:0111c25_10",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T19n0945_002:0111c29_0",
        "context_with_next_sentence": true
    },
    {
        "source_sentence": "若此見精必我妙性，令此妙性現在我前，見必我真，我今身心復是何物？",
        "from": "T19n0945_002:0111c29_1",
        "context_with_next_sentence": true
    },
    {
        "source_sentence": "而今身心分別有實，彼見無別分辨我身，若實我心令我今見，見性實我，而身非我，何殊如來先所難言：『物能見我？』",
        "from": "T19n0945_002:0112a02_2",
        "context_with_next_sentence": true
    },
    {
        "source_sentence": "惟垂大慈開發未悟。」",
        "from": "T19n0945_002:0112a04_3",
        "context_with_next_sentence": true
    },
    {
        "source_sentence": "佛告阿難：「今汝所言：『見在汝前』是義非實。",
        "from": "T19n0945_002:0112a06_0",
        "context_with_next_sentence": true
    },
    {
        "source_sentence": "若實汝前，汝實見者，則此見精既有方所非無指示。",
        "from": "T19n0945_002:0112a06_1",
        "context_with_next_sentence": true
    },
    {
        "source_sentence": "且今與汝坐祇陀林，遍觀林渠及與殿堂，上至日月前對恒河，汝今於我師子座前，舉手指陳是種種相，陰者是林，明者是日，礙者是壁，通者是空，如是乃至草樹纖毫大小雖殊，但可有形無不指著。",
        "from": "T19n0945_002:0112a08_2",
        "context_with_next_sentence": true
    },
    {
        "source_sentence": "若必有見現在汝前，汝應以手確實指陳何者是見。",
        "from": "T19n0945_002:0112a12_3",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0112a13_4",
        "context_with_next_sentence": true
    },
    {
        "source_sentence": "當知若空是見，既已成見，何者是空？",
        "from": "T19n0945_002:0112a13_5",
        "context_with_next_sentence": true
    },
    {
        "source_sentence": "若物是見，既已是見，何者為物？",
        "from": "T19n0945_002:0112a14_6",
        "context_with_next_sentence": true
    },
    {
        "source_sentence": "汝可微細披剝萬象，析出精明淨妙見元，指陳示我，同彼諸物分明無惑。」",
        "from": "T19n0945_002:0112a15_7",
        "context_with_next_sentence": true
    },
    {
        "source_sentence": "阿難言：「我今於此重閣講堂，遠洎恒河上觀日月，舉手所指縱目所觀，指皆是物無是見者。",
        "from": "T19n0945_002:0112a18_0",
        "context_with_next_sentence": true
    },
    {
        "source_sentence": "世尊！",
        "from": "T19n0945_002:0112a20_1",
        "context_with_next_sentence": true
    },
    {
        "source_sentence": "如佛所說，況我有漏初學聲聞，乃至菩薩亦不能於萬物象前剖出精見，離一切物別有自性。」",
        "from": "T19n0945_002:0112a20_2",
        "context_with_next_sentence": true
    },
    {
        "source_sentence": "佛言：「如是，如是！」",
        "from": "T19n0945_002:0112a22_3",
        "context_with_next_sentence": true
    },
    {
        "source_sentence": "佛復告阿難：「如汝所言，無有精見，離一切物別有自性，則汝所指是物之中無是見者。",
        "from": "T19n0945_002:0112a23_0",
        "context_with_next_sentence": true
    },
    {
        "source_sentence": "今復告汝！",
        "from": "T19n0945_002:0112a24_1",
        "context_with_next_sentence": true
    },
    {
        "source_sentence": "汝與如來坐祇陀林更觀林苑，乃至日月種種象殊，必無見精受汝所指；汝又發明此諸物中何者非見？」",
        "from": "T19n0945_002:0112a25_2",
        "context_with_next_sentence": true
    },
    {
        "source_sentence": "阿難言：「我實遍見此祇陀林，不知是中何者非見？",
        "from": "T19n0945_002:0112a27_3",
        "context_with_next_sentence": true
    },
    {
        "source_sentence": "何以故？",
        "from": "T19n0945_002:0112a28_4",
        "context_with_next_sentence": true
    },
    {
        "source_sentence": "若樹非見，云何見樹？",
        "from": "T19n0945_002:0112a28_5",
        "context_with_next_sentence": true
    },
    {
        "source_sentence": "若樹即見，復云何樹？",
        "from": "T19n0945_002:0112a29_6",
        "context_with_next_sentence": true
    },
    {
        "source_sentence": "如是乃至若空非見，云何為空？",
        "from": "T19n0945_002:0112a29_7",
        "context_with_next_sentence": true
    },
    {
        "source_sentence": "若空即見，復云何空？",
        "from": "T19n0945_002:0112b01_8",
        "context_with_next_sentence": true
    },
    {
        "source_sentence": "我又思惟是萬象中，微細發明無非見者。」",
        "from": "T19n0945_002:0112b02_0",
        "context_with_next_sentence": true
    },
    {
        "source_sentence": "佛言：「如是，如是！」",
        "from": "T19n0945_002:0112b02_1",
        "context_with_next_sentence": true
    },
    {
        "source_sentence": "於是大眾非無學者，聞佛此言茫然不知是義終始，一時惶悚失其所守。",
        "from": "T19n0945_002:0112b04_0",
        "context_with_next_sentence": true
    },
    {
        "source_sentence": "如來知其魂慮變慴，心生憐愍，安慰阿難及諸大眾：「諸善男子！",
        "from": "T19n0945_002:0112b05_1",
        "context_with_next_sentence": true
    },
    {
        "source_sentence": "無上法王是真實語，如所如說不誑不妄，非末伽梨四種不死矯亂論議，汝諦思惟無忝哀慕。」",
        "from": "T19n0945_002:0112b07_2",
        "context_with_next_sentence": true
    },
    {
        "source_sentence": "是時，文殊師利法王子愍諸四眾，在大眾中即從座起，頂禮佛足合掌恭敬而白佛言：「世尊！",
        "from": "T19n0945_002:0112b10_0",
        "context_with_next_sentence": true
    },
    {
        "source_sentence": "此諸大眾，不悟如來發明二種精見色空，是非是義。",
        "from": "T19n0945_002:0112b12_1",
        "context_with_next_sentence": true
    },
    {
        "source_sentence": "世尊！",
        "from": "T19n0945_002:0112b13_2",
        "context_with_next_sentence": true
    },
    {
        "source_sentence": "若此前緣色空等象，若是見者應有所指；若非見者應無所矚。",
        "from": "T19n0945_002:0112b13_3",
        "context_with_next_sentence": true
    },
    {
        "source_sentence": "而今不知是義所歸故有驚怖，非是疇昔善根輕尠，唯願如來大慈，發明此諸物象與此見精元是何物，於其中間無是非是。」",
        "from": "T19n0945_002:0112b14_4",
        "context_with_next_sentence": true
    },
    {
        "source_sentence": "佛告文殊及諸大眾：「十方如來及大菩薩，於其自住三摩地中，見與見緣并所想相，如虛空花本無所有。",
        "from": "T19n0945_002:0112b18_0",
        "context_with_next_sentence": true
    },
    {
        "source_sentence": "此見及緣元是菩提妙淨明體，云何於中有是非是？",
        "from": "T19n0945_002:0112b20_1",
        "context_with_next_sentence": true
    },
    {
        "source_sentence": "文殊！",
        "from": "T19n0945_002:0112b21_2",
        "context_with_next_sentence": true
    },
    {
        "source_sentence": "吾今問汝，如汝文殊，更有文殊是文殊者？",
        "from": "T19n0945_002:0112b21_3",
        "context_with_next_sentence": true
    },
    {
        "source_sentence": "為無文殊？」",
        "from": "T19n0945_002:0112b22_4",
        "context_with_next_sentence": true
    },
    {
        "source_sentence": "「如是，世尊！",
        "from": "T19n0945_002:0112b22_5",
        "context_with_next_sentence": true
    },
    {
        "source_sentence": "我真文殊，無是文殊。",
        "from": "T19n0945_002:0112b23_6",
        "context_with_next_sentence": true
    },
    {
        "source_sentence": "何以故？",
        "from": "T19n0945_002:0112b23_7",
        "context_with_next_sentence": true
    },
    {
        "source_sentence": "若有是者，則二文殊。",
        "from": "T19n0945_002:0112b23_8",
        "context_with_next_sentence": true
    },
    {
        "source_sentence": "然我今日非無文殊，於中實無是非二相。」",
        "from": "T19n0945_002:0112b24_9",
        "context_with_next_sentence": true
    },
    {
        "source_sentence": "佛言：「此見妙明與諸空塵亦復如是，本是妙明無上菩提淨圓真心，妄為色空及與聞見，如第二月，誰為是月？",
        "from": "T19n0945_002:0112b25_10",
        "context_with_next_sentence": true
    },
    {
        "source_sentence": "又誰非月？",
        "from": "T19n0945_002:0112b27_11",
        "context_with_next_sentence": true
    },
    {
        "source_sentence": "文殊！",
        "from": "T19n0945_002:0112b27_12",
        "context_with_next_sentence": true
    },
    {
        "source_sentence": "但一月真，中間自無是月非月。",
        "from": "T19n0945_002:0112b27_13",
        "context_with_next_sentence": true
    },
    {
        "source_sentence": "是以汝今觀見與塵，種種發明名為妄想，不能於中出是非是，由是精真妙覺明性，故能令汝出指非指。」",
        "from": "T19n0945_002:0112b28_14",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T19n0945_002:0112c02_0",
        "context_with_next_sentence": true
    },
    {
        "source_sentence": "誠如法王所說，覺緣遍十方界，湛然常住性非生滅，與先梵志裟毘迦羅所談冥諦，及投灰等諸外道種說有真我遍滿十方，有何差別？",
        "from": "T19n0945_002:0112c02_1",
        "context_with_next_sentence": true
    },
    {
        "source_sentence": "世尊亦曾於楞伽山，為大慧等敷演斯義，彼外道等常說自然，我說因緣非彼境界。",
        "from": "T19n0945_002:0112c05_2",
        "context_with_next_sentence": true
    },
    {
        "source_sentence": "我今觀此覺性自然非生非滅，遠離一切虛妄顛倒，似非因緣與彼自然，云何開示不入群邪，獲真實心妙覺明性？」",
        "from": "T19n0945_002:0112c07_3",
        "context_with_next_sentence": true
    },
    {
        "source_sentence": "佛告阿難：「我今如是開示方便，真實告汝，汝猶未悟，惑為自然。",
        "from": "T19n0945_002:0112c11_0",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0112c12_1",
        "context_with_next_sentence": true
    },
    {
        "source_sentence": "若必自然，自須甄明有自然體。",
        "from": "T19n0945_002:0112c12_2",
        "context_with_next_sentence": true
    },
    {
        "source_sentence": "汝且觀此妙明見中，以何為自？",
        "from": "T19n0945_002:0112c13_3",
        "context_with_next_sentence": true
    },
    {
        "source_sentence": "此見為復以明為自？",
        "from": "T19n0945_002:0112c13_4",
        "context_with_next_sentence": true
    },
    {
        "source_sentence": "以暗為自？",
        "from": "T19n0945_002:0112c14_5",
        "context_with_next_sentence": true
    },
    {
        "source_sentence": "以空為自？",
        "from": "T19n0945_002:0112c14_6",
        "context_with_next_sentence": true
    },
    {
        "source_sentence": "以塞為自？",
        "from": "T19n0945_002:0112c14_7",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0112c15_8",
        "context_with_next_sentence": true
    },
    {
        "source_sentence": "若明為自，應不見暗；若復以空為自體者，應不見塞。",
        "from": "T19n0945_002:0112c15_9",
        "context_with_next_sentence": true
    },
    {
        "source_sentence": "如是乃至諸暗等相以為自者，則於明時見性斷滅，云何見明？」",
        "from": "T19n0945_002:0112c16_10",
        "context_with_next_sentence": true
    },
    {
        "source_sentence": "阿難言：「必此妙見性非自然。",
        "from": "T19n0945_002:0112c18_0",
        "context_with_next_sentence": true
    },
    {
        "source_sentence": "我今發明是因緣性，心猶未明，諮詢如來是義云何合因緣性？」",
        "from": "T19n0945_002:0112c18_1",
        "context_with_next_sentence": true
    },
    {
        "source_sentence": "佛言：「汝言因緣，吾復問汝。",
        "from": "T19n0945_002:0112c20_2",
        "context_with_next_sentence": true
    },
    {
        "source_sentence": "汝今同見，見性現前，此見為復因明有見？",
        "from": "T19n0945_002:0112c20_3",
        "context_with_next_sentence": true
    },
    {
        "source_sentence": "因暗有見？",
        "from": "T19n0945_002:0112c21_4",
        "context_with_next_sentence": true
    },
    {
        "source_sentence": "因空有見？",
        "from": "T19n0945_002:0112c21_5",
        "context_with_next_sentence": true
    },
    {
        "source_sentence": "因塞有見？",
        "from": "T19n0945_002:0112c22_6",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0112c22_7",
        "context_with_next_sentence": true
    },
    {
        "source_sentence": "若因明有，應不見暗；如因暗有，應不見明。",
        "from": "T19n0945_002:0112c22_8",
        "context_with_next_sentence": true
    },
    {
        "source_sentence": "如是乃至因空、因塞，同於明暗。",
        "from": "T19n0945_002:0112c23_9",
        "context_with_next_sentence": true
    },
    {
        "source_sentence": "復次，阿難！",
        "from": "T19n0945_002:0112c24_10",
        "context_with_next_sentence": true
    },
    {
        "source_sentence": "此見又復緣明有見？",
        "from": "T19n0945_002:0112c24_11",
        "context_with_next_sentence": true
    },
    {
        "source_sentence": "緣暗有見？",
        "from": "T19n0945_002:0112c24_12",
        "context_with_next_sentence": true
    },
    {
        "source_sentence": "緣空有見？",
        "from": "T19n0945_002:0112c25_0",
        "context_with_next_sentence": true
    },
    {
        "source_sentence": "緣塞有見？",
        "from": "T19n0945_002:0112c25_1",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0112c25_2",
        "context_with_next_sentence": true
    },
    {
        "source_sentence": "若緣空有，應不見塞；若緣塞有，應不見空。",
        "from": "T19n0945_002:0112c25_3",
        "context_with_next_sentence": true
    },
    {
        "source_sentence": "如是乃至緣明、緣暗，同於空塞。",
        "from": "T19n0945_002:0112c26_4",
        "context_with_next_sentence": true
    },
    {
        "source_sentence": "當知如是精覺妙明非因非緣，亦非自然非不自然，無非不非無是非是，離一切相即一切法。",
        "from": "T19n0945_002:0112c27_5",
        "context_with_next_sentence": true
    },
    {
        "source_sentence": "汝今云何於中措心，以諸世間戲論名相而得分別？",
        "from": "T19n0945_002:0112c29_6",
        "context_with_next_sentence": true
    },
    {
        "source_sentence": "如以手掌撮摩虛空，只益自勞！",
        "from": "T19n0945_002:0113a01_7",
        "context_with_next_sentence": true
    },
    {
        "source_sentence": "虛空云何隨汝執捉？」",
        "from": "T19n0945_002:0113a02_8",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T19n0945_002:0113a03_0",
        "context_with_next_sentence": true
    },
    {
        "source_sentence": "必妙覺性非因非緣。",
        "from": "T19n0945_002:0113a03_1",
        "context_with_next_sentence": true
    },
    {
        "source_sentence": "世尊云何常與比丘，宣說見性具四種緣，所謂因空、因明、因心、因眼。",
        "from": "T19n0945_002:0113a03_2",
        "context_with_next_sentence": true
    },
    {
        "source_sentence": "是義云何？」",
        "from": "T19n0945_002:0113a05_3",
        "context_with_next_sentence": true
    },
    {
        "source_sentence": "佛言：「阿難！",
        "from": "T19n0945_002:0113a05_4",
        "context_with_next_sentence": true
    },
    {
        "source_sentence": "我說世間諸因緣相，非第一義。",
        "from": "T19n0945_002:0113a05_5",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0113a06_6",
        "context_with_next_sentence": true
    },
    {
        "source_sentence": "吾復問汝。",
        "from": "T19n0945_002:0113a06_7",
        "context_with_next_sentence": true
    },
    {
        "source_sentence": "諸世間人說我能見，云何名見？",
        "from": "T19n0945_002:0113a06_8",
        "context_with_next_sentence": true
    },
    {
        "source_sentence": "云何不見？」",
        "from": "T19n0945_002:0113a07_9",
        "context_with_next_sentence": true
    },
    {
        "source_sentence": "阿難言：「世人因於日、月、燈光見種種相，名之為見；若復無此三種光明，則不能見。」",
        "from": "T19n0945_002:0113a07_10",
        "context_with_next_sentence": true
    },
    {
        "source_sentence": "「阿難！",
        "from": "T19n0945_002:0113a09_11",
        "context_with_next_sentence": true
    },
    {
        "source_sentence": "若無明時名不見者，應不見暗；若必見暗，此但無明云何無見？",
        "from": "T19n0945_002:0113a09_12",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0113a11_13",
        "context_with_next_sentence": true
    },
    {
        "source_sentence": "若在暗時，不見明故名為不見；今在明時不見暗相，還名不見。",
        "from": "T19n0945_002:0113a11_14",
        "context_with_next_sentence": true
    },
    {
        "source_sentence": "如是二相俱名不見。",
        "from": "T19n0945_002:0113a12_15",
        "context_with_next_sentence": true
    },
    {
        "source_sentence": "若復二相自相[夌*欠]奪，非汝見性於中暫無，如是則知二俱名見，云何不見？",
        "from": "T19n0945_002:0113a13_16",
        "context_with_next_sentence": true
    },
    {
        "source_sentence": "是故阿難！",
        "from": "T19n0945_002:0113a14_17",
        "context_with_next_sentence": true
    },
    {
        "source_sentence": "汝今當知，見明之時，見非是明；見暗之時，見非是暗；見空之時，見非是空；見塞之時，見非是塞，四義成就。",
        "from": "T19n0945_002:0113a15_18",
        "context_with_next_sentence": true
    },
    {
        "source_sentence": "汝復應知，見見之時，見非是見；見猶離見，見不能及。",
        "from": "T19n0945_002:0113a17_19",
        "context_with_next_sentence": true
    },
    {
        "source_sentence": "云何復說因緣、自然及和合相？",
        "from": "T19n0945_002:0113a18_20",
        "context_with_next_sentence": true
    },
    {
        "source_sentence": "汝等聲聞狹劣無識，不能通達清淨實相，吾今誨汝，當善思惟，無得疲怠妙菩提路。」",
        "from": "T19n0945_002:0113a19_21",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T19n0945_002:0113a22_0",
        "context_with_next_sentence": true
    },
    {
        "source_sentence": "如佛世尊為我等輩宣說因緣及與自然，諸和合相與不和合，心猶未開；而今更聞見見非見，重增迷悶。",
        "from": "T19n0945_002:0113a22_1",
        "context_with_next_sentence": true
    },
    {
        "source_sentence": "伏願弘慈施大慧目，開示我等覺心明淨。」",
        "from": "T19n0945_002:0113a24_2",
        "context_with_next_sentence": true
    },
    {
        "source_sentence": "作是語已，悲淚頂禮，承受聖旨。",
        "from": "T19n0945_002:0113a25_3",
        "context_with_next_sentence": true
    },
    {
        "source_sentence": "爾時，世尊憐愍阿難及諸大眾，將欲敷演大陀羅尼諸三摩提妙修行路，告阿難言：「汝雖強記，但益多聞；於奢摩他　微密觀照心猶未了。",
        "from": "T19n0945_002:0113a27_0",
        "context_with_next_sentence": true
    },
    {
        "source_sentence": "汝今諦聽，吾今為汝分別開示，亦令將來諸有漏者獲菩提果。",
        "from": "T19n0945_002:0113b01_1",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0113b02_2",
        "context_with_next_sentence": true
    },
    {
        "source_sentence": "一切眾生輪迴世間，由二顛倒分別見妄，當處發生當業輪轉。",
        "from": "T19n0945_002:0113b02_3",
        "context_with_next_sentence": true
    },
    {
        "source_sentence": "云何二見？",
        "from": "T19n0945_002:0113b04_4",
        "context_with_next_sentence": true
    },
    {
        "source_sentence": "一者眾生別業妄見；二者眾生同分妄見。",
        "from": "T19n0945_002:0113b04_5",
        "context_with_next_sentence": true
    },
    {
        "source_sentence": "「云何名為別業妄見？",
        "from": "T19n0945_002:0113b06_0",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0113b06_1",
        "context_with_next_sentence": true
    },
    {
        "source_sentence": "如世間人目有赤眚，夜見燈光別有圓影五色重疊。",
        "from": "T19n0945_002:0113b06_2",
        "context_with_next_sentence": true
    },
    {
        "source_sentence": "於意云何？",
        "from": "T19n0945_002:0113b07_3",
        "context_with_next_sentence": true
    },
    {
        "source_sentence": "此夜燈明所現圓光，為是燈色為當見色？",
        "from": "T19n0945_002:0113b08_0",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0113b08_1",
        "context_with_next_sentence": true
    },
    {
        "source_sentence": "此若燈色，則非眚人何不同見，而此圓影唯眚之觀？",
        "from": "T19n0945_002:0113b09_2",
        "context_with_next_sentence": true
    },
    {
        "source_sentence": "若是見色，見已成色，則彼眚人見圓影者名為何等？",
        "from": "T19n0945_002:0113b10_3",
        "context_with_next_sentence": true
    },
    {
        "source_sentence": "復次，阿難！",
        "from": "T19n0945_002:0113b11_4",
        "context_with_next_sentence": true
    },
    {
        "source_sentence": "若此圓影離燈別有，則合傍觀屏帳几筵有圓影出；離見別有，應非眼矚，云何眚人目見圓影？",
        "from": "T19n0945_002:0113b11_5",
        "context_with_next_sentence": true
    },
    {
        "source_sentence": "是故當知色實在燈，見病為影，影見俱眚，見眚非病。",
        "from": "T19n0945_002:0113b13_6",
        "context_with_next_sentence": true
    },
    {
        "source_sentence": "終不應言是燈是見，於是中有非燈非見。",
        "from": "T19n0945_002:0113b14_7",
        "context_with_next_sentence": true
    },
    {
        "source_sentence": "如第二月，非體非影。",
        "from": "T19n0945_002:0113b15_8",
        "context_with_next_sentence": true
    },
    {
        "source_sentence": "何以故？",
        "from": "T19n0945_002:0113b16_9",
        "context_with_next_sentence": true
    },
    {
        "source_sentence": "第二之觀，揑所成故。",
        "from": "T19n0945_002:0113b16_10",
        "context_with_next_sentence": true
    },
    {
        "source_sentence": "諸有智者不應說言，此揑根元是形非形離見非見；此亦如是，目眚所成，今欲名誰是燈是見，何況分別非燈非見。",
        "from": "T19n0945_002:0113b17_0",
        "context_with_next_sentence": true
    },
    {
        "source_sentence": "「云何名為同分妄見？",
        "from": "T19n0945_002:0113b20_0",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0113b20_1",
        "context_with_next_sentence": true
    },
    {
        "source_sentence": "此閻浮提除大海水，中間平陸有三千洲，正中大洲東西括量，大國凡有二千三百，其餘小洲在諸海中，其間或有三兩百國，或一或二，至于三十、四十、五十。",
        "from": "T19n0945_002:0113b20_2",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0113b24_3",
        "context_with_next_sentence": true
    },
    {
        "source_sentence": "若復此中有一小洲只有兩國，唯一國人同感惡緣，則彼小洲當土眾生，覩諸一切不祥境界。",
        "from": "T19n0945_002:0113b24_4",
        "context_with_next_sentence": true
    },
    {
        "source_sentence": "或見二日或見兩月，其中乃至暈蝕珮玦彗勃飛流，負耳虹蜺種種惡相，但此國見；彼國眾生，本所不見亦復不聞。",
        "from": "T19n0945_002:0113b26_5",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0113b29_0",
        "context_with_next_sentence": true
    },
    {
        "source_sentence": "吾今為汝以此二事進退合明。",
        "from": "T19n0945_002:0113b29_1",
        "context_with_next_sentence": true
    },
    {
        "source_sentence": "「阿難！",
        "from": "T19n0945_002:0113b29_2",
        "context_with_next_sentence": true
    },
    {
        "source_sentence": "如彼眾生別業妄見，矚燈光中所現圓影雖現似境，終彼見者目眚所成，眚即見勞非色所造，然見眚者終無見咎。",
        "from": "T19n0945_002:0113b29_3",
        "context_with_next_sentence": true
    },
    {
        "source_sentence": "例汝今日以目觀見山河國土及諸眾生，皆是無始見病所成，見與見緣似現前境，元我覺明見所緣眚，覺見即眚本覺明心，覺緣非眚覺所覺眚，覺非眚中此實見見。",
        "from": "T19n0945_002:0113c03_4",
        "context_with_next_sentence": true
    },
    {
        "source_sentence": "云何復名覺聞知見？",
        "from": "T19n0945_002:0113c07_5",
        "context_with_next_sentence": true
    },
    {
        "source_sentence": "是故汝今見我及汝并諸世間十類眾生，皆即見眚；非見眚者，彼見真精，性非眚者故不名見。",
        "from": "T19n0945_002:0113c07_6",
        "context_with_next_sentence": true
    },
    {
        "source_sentence": "「阿難！",
        "from": "T19n0945_002:0113c09_7",
        "context_with_next_sentence": true
    },
    {
        "source_sentence": "如彼眾生同分妄見，例彼妄見別業一人，一病目人同彼一國，彼見圓影眚妄所生，此眾同分所現不祥，同見業中瘴惡所起，俱是無始見妄所生。",
        "from": "T19n0945_002:0113c10_0",
        "context_with_next_sentence": true
    },
    {
        "source_sentence": "例閻浮提三千洲中，兼四大海娑婆世界，并洎十方諸有漏國及諸眾生，同是覺明無漏妙心，見聞覺知虛妄病緣，和合妄生、和合妄死。",
        "from": "T19n0945_002:0113c13_1",
        "context_with_next_sentence": true
    },
    {
        "source_sentence": "若能遠離諸和合緣及不和合，則復滅除諸生死因，圓滿菩提不生滅性清淨本心本覺常住。",
        "from": "T19n0945_002:0113c16_2",
        "context_with_next_sentence": true
    },
    {
        "source_sentence": "「阿難！",
        "from": "T19n0945_002:0113c19_0",
        "context_with_next_sentence": true
    },
    {
        "source_sentence": "汝雖先悟本覺妙明，性非因緣、非自然性，而猶未明如是覺元，非和合生及不和合。",
        "from": "T19n0945_002:0113c19_1",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0113c21_0",
        "context_with_next_sentence": true
    },
    {
        "source_sentence": "吾今復以前塵問汝。",
        "from": "T19n0945_002:0113c21_1",
        "context_with_next_sentence": true
    },
    {
        "source_sentence": "汝今猶以一切世間妄想，和合諸因緣性，而自疑惑。",
        "from": "T19n0945_002:0113c21_2",
        "context_with_next_sentence": true
    },
    {
        "source_sentence": "證菩提心和合起者，則汝今者妙淨見精，為與明和？",
        "from": "T19n0945_002:0113c22_3",
        "context_with_next_sentence": true
    },
    {
        "source_sentence": "為與闇和？",
        "from": "T19n0945_002:0113c23_4",
        "context_with_next_sentence": true
    },
    {
        "source_sentence": "為與通和？",
        "from": "T19n0945_002:0113c24_5",
        "context_with_next_sentence": true
    },
    {
        "source_sentence": "為與塞和？",
        "from": "T19n0945_002:0113c24_6",
        "context_with_next_sentence": true
    },
    {
        "source_sentence": "若明和者，且汝觀明，當明現前，何處雜見？",
        "from": "T19n0945_002:0113c24_7",
        "context_with_next_sentence": true
    },
    {
        "source_sentence": "見相可辨，雜何形像？",
        "from": "T19n0945_002:0113c25_8",
        "context_with_next_sentence": true
    },
    {
        "source_sentence": "若非見者，云何見明？",
        "from": "T19n0945_002:0113c26_9",
        "context_with_next_sentence": true
    },
    {
        "source_sentence": "若即見者，云何見見？",
        "from": "T19n0945_002:0113c26_10",
        "context_with_next_sentence": true
    },
    {
        "source_sentence": "必見圓滿，何處和明。",
        "from": "T19n0945_002:0113c27_0",
        "context_with_next_sentence": true
    },
    {
        "source_sentence": "若明圓滿，不合見和，見必異明；雜則失彼性明名字。",
        "from": "T19n0945_002:0113c27_1",
        "context_with_next_sentence": true
    },
    {
        "source_sentence": "雜失明性，和明非義，彼暗與通及諸群塞亦復如是。",
        "from": "T19n0945_002:0113c28_2",
        "context_with_next_sentence": true
    },
    {
        "source_sentence": "「復次，阿難！",
        "from": "T19n0945_002:0114a01_0",
        "context_with_next_sentence": true
    },
    {
        "source_sentence": "又汝今者妙淨見精，為與明合？",
        "from": "T19n0945_002:0114a01_1",
        "context_with_next_sentence": true
    },
    {
        "source_sentence": "為與暗合？",
        "from": "T19n0945_002:0114a01_2",
        "context_with_next_sentence": true
    },
    {
        "source_sentence": "為與通合？",
        "from": "T19n0945_002:0114a02_3",
        "context_with_next_sentence": true
    },
    {
        "source_sentence": "為與塞合？",
        "from": "T19n0945_002:0114a02_4",
        "context_with_next_sentence": true
    },
    {
        "source_sentence": "若明合者，至於暗時明相已滅，此見即不與諸暗合。",
        "from": "T19n0945_002:0114a02_5",
        "context_with_next_sentence": true
    },
    {
        "source_sentence": "云何見暗？",
        "from": "T19n0945_002:0114a03_6",
        "context_with_next_sentence": true
    },
    {
        "source_sentence": "若見暗時不與暗合，與明合者應非見明，既不見明云何明合？",
        "from": "T19n0945_002:0114a04_7",
        "context_with_next_sentence": true
    },
    {
        "source_sentence": "了明非暗彼暗與通，及諸群塞，亦復如是。」",
        "from": "T19n0945_002:0114a05_8",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T19n0945_002:0114a07_0",
        "context_with_next_sentence": true
    },
    {
        "source_sentence": "如我思惟，此妙覺元與諸緣塵及心念慮非和合耶？」",
        "from": "T19n0945_002:0114a07_1",
        "context_with_next_sentence": true
    },
    {
        "source_sentence": "佛言：「汝今又言覺非和合。",
        "from": "T19n0945_002:0114a08_2",
        "context_with_next_sentence": true
    },
    {
        "source_sentence": "吾復問汝。",
        "from": "T19n0945_002:0114a09_3",
        "context_with_next_sentence": true
    },
    {
        "source_sentence": "此妙見精非和合者，為非明和？",
        "from": "T19n0945_002:0114a09_4",
        "context_with_next_sentence": true
    },
    {
        "source_sentence": "為非暗和？",
        "from": "T19n0945_002:0114a10_5",
        "context_with_next_sentence": true
    },
    {
        "source_sentence": "為非通和？",
        "from": "T19n0945_002:0114a10_6",
        "context_with_next_sentence": true
    },
    {
        "source_sentence": "為非塞和？",
        "from": "T19n0945_002:0114a10_7",
        "context_with_next_sentence": true
    },
    {
        "source_sentence": "若非明和，則見與明必有邊畔。",
        "from": "T19n0945_002:0114a10_8",
        "context_with_next_sentence": true
    },
    {
        "source_sentence": "汝且諦觀，何處是明？",
        "from": "T19n0945_002:0114a11_9",
        "context_with_next_sentence": true
    },
    {
        "source_sentence": "何處是見？",
        "from": "T19n0945_002:0114a12_0",
        "context_with_next_sentence": true
    },
    {
        "source_sentence": "在見在明自何為畔？",
        "from": "T19n0945_002:0114a12_1",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0114a12_2",
        "context_with_next_sentence": true
    },
    {
        "source_sentence": "若明際中必無見者，則不相及，自不知其明相所在，畔云何成？",
        "from": "T19n0945_002:0114a12_3",
        "context_with_next_sentence": true
    },
    {
        "source_sentence": "彼暗與通及諸群塞，亦復如是。",
        "from": "T19n0945_002:0114a14_4",
        "context_with_next_sentence": true
    },
    {
        "source_sentence": "「又妙見精非和合者，為非明合？",
        "from": "T19n0945_002:0114a15_0",
        "context_with_next_sentence": true
    },
    {
        "source_sentence": "為非暗合？",
        "from": "T19n0945_002:0114a15_1",
        "context_with_next_sentence": true
    },
    {
        "source_sentence": "為非通合？",
        "from": "T19n0945_002:0114a15_2",
        "context_with_next_sentence": true
    },
    {
        "source_sentence": "為非塞合？",
        "from": "T19n0945_002:0114a16_3",
        "context_with_next_sentence": true
    },
    {
        "source_sentence": "若非明合，則見與明性相乖角，如耳與明了不相觸，見且不知明相所在，云何甄明合非合理？",
        "from": "T19n0945_002:0114a16_4",
        "context_with_next_sentence": true
    },
    {
        "source_sentence": "彼暗與通及諸群塞，亦復如是。",
        "from": "T19n0945_002:0114a18_5",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0114a19_6",
        "context_with_next_sentence": true
    },
    {
        "source_sentence": "汝猶未明一切浮塵諸幻化相，當處出生隨處滅盡，幻妄稱相，其性真為妙覺明體，如是乃至五陰、六入，從十二處至十八界，因緣和合虛妄有生，因緣別離虛妄名滅，殊不能知生滅去來，本如來藏常住妙明，不動周圓妙真如性，性真常中求於去來、迷悟、死生，了無所得。",
        "from": "T19n0945_002:0114a19_7",
        "context_with_next_sentence": true
    },
    {
        "source_sentence": "「阿難！",
        "from": "T19n0945_002:0114a26_0",
        "context_with_next_sentence": true
    },
    {
        "source_sentence": "云何五陰本如來藏妙真如性？",
        "from": "T19n0945_002:0114a26_1",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0114a26_2",
        "context_with_next_sentence": true
    },
    {
        "source_sentence": "譬如有人以清淨目觀晴明空，唯一精虛逈無所有，其人無故不動目睛瞪以發勞，則於虛空別見狂花，復有一切狂亂非相；色陰當知亦復如是。",
        "from": "T19n0945_002:0114a26_3",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0114b01_4",
        "context_with_next_sentence": true
    },
    {
        "source_sentence": "是諸狂花，非從空來，非從目出。",
        "from": "T19n0945_002:0114b01_5",
        "context_with_next_sentence": true
    },
    {
        "source_sentence": "如是，阿難！",
        "from": "T19n0945_002:0114b02_6",
        "context_with_next_sentence": true
    },
    {
        "source_sentence": "若空來者，既從空來還從空入，若有出入即非虛空，空若非空，自不容其花相起滅，如阿難體，不容阿難。",
        "from": "T19n0945_002:0114b02_7",
        "context_with_next_sentence": true
    },
    {
        "source_sentence": "若目出者，既從目出還從目入，即此花性從目出故，當合有見。",
        "from": "T19n0945_002:0114b04_8",
        "context_with_next_sentence": true
    },
    {
        "source_sentence": "若有見者，去既花空旋合見眼；若無見者，出既翳空，旋當翳眼。",
        "from": "T19n0945_002:0114b06_9",
        "context_with_next_sentence": true
    },
    {
        "source_sentence": "又見花時，目應無翳，云何晴空號清明眼？",
        "from": "T19n0945_002:0114b07_10",
        "context_with_next_sentence": true
    },
    {
        "source_sentence": "是故當知色陰虛妄，本非因緣、非自然性。",
        "from": "T19n0945_002:0114b08_11",
        "context_with_next_sentence": true
    },
    {
        "source_sentence": "「阿難！",
        "from": "T19n0945_002:0114b09_12",
        "context_with_next_sentence": true
    },
    {
        "source_sentence": "譬如有人手足宴安百骸調適，忽如忘生性無違順，其人無故以二手掌於空相摩，於二手中妄生澁滑冷熱諸相；受陰當知亦復如是。",
        "from": "T19n0945_002:0114b09_13",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0114b12_14",
        "context_with_next_sentence": true
    },
    {
        "source_sentence": "是諸幻觸，不從空來，不從掌出。",
        "from": "T19n0945_002:0114b12_15",
        "context_with_next_sentence": true
    },
    {
        "source_sentence": "如是，阿難！",
        "from": "T19n0945_002:0114b13_16",
        "context_with_next_sentence": true
    },
    {
        "source_sentence": "若空來者，既能觸掌，何不觸身？",
        "from": "T19n0945_002:0114b13_17",
        "context_with_next_sentence": true
    },
    {
        "source_sentence": "不應虛空選擇來觸。",
        "from": "T19n0945_002:0114b14_18",
        "context_with_next_sentence": true
    },
    {
        "source_sentence": "若從掌出，應非待合。",
        "from": "T19n0945_002:0114b14_19",
        "context_with_next_sentence": true
    },
    {
        "source_sentence": "又掌出故，合則掌知，離即觸入，臂腕骨髓應亦覺知入時蹤跡，必有覺心知出知入，自有一物身中往來，何待合知要名為觸？",
        "from": "T19n0945_002:0114b15_20",
        "context_with_next_sentence": true
    },
    {
        "source_sentence": "是故當知受陰虛妄，本非因緣、非自然性。",
        "from": "T19n0945_002:0114b18_21",
        "context_with_next_sentence": true
    },
    {
        "source_sentence": "「阿難！",
        "from": "T19n0945_002:0114b20_0",
        "context_with_next_sentence": true
    },
    {
        "source_sentence": "譬如有人談說醋梅口中水出，思踏懸崖足心酸澁；想陰當知亦復如是。",
        "from": "T19n0945_002:0114b20_1",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0114b21_2",
        "context_with_next_sentence": true
    },
    {
        "source_sentence": "如是醋說，不從梅生，非從口入。",
        "from": "T19n0945_002:0114b21_3",
        "context_with_next_sentence": true
    },
    {
        "source_sentence": "如是，阿難！",
        "from": "T19n0945_002:0114b22_4",
        "context_with_next_sentence": true
    },
    {
        "source_sentence": "若梅生者，梅合自談，何待人說？",
        "from": "T19n0945_002:0114b22_5",
        "context_with_next_sentence": true
    },
    {
        "source_sentence": "若從口入，自合口聞，何須待耳？",
        "from": "T19n0945_002:0114b23_6",
        "context_with_next_sentence": true
    },
    {
        "source_sentence": "若獨耳聞，此水何不耳中而出？",
        "from": "T19n0945_002:0114b24_7",
        "context_with_next_sentence": true
    },
    {
        "source_sentence": "想踏懸崖與說相類。",
        "from": "T19n0945_002:0114b25_0",
        "context_with_next_sentence": true
    },
    {
        "source_sentence": "是故當知想陰虛妄，本非因緣、非自然性。",
        "from": "T19n0945_002:0114b25_1",
        "context_with_next_sentence": true
    },
    {
        "source_sentence": "「阿難！",
        "from": "T19n0945_002:0114b27_0",
        "context_with_next_sentence": true
    },
    {
        "source_sentence": "譬如暴流波浪相續，前際後際不相踰越；行陰當知亦復如是。",
        "from": "T19n0945_002:0114b27_1",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0114b28_2",
        "context_with_next_sentence": true
    },
    {
        "source_sentence": "如是流性，不因空生，不因水有；亦非水性，非離空水。",
        "from": "T19n0945_002:0114b28_3",
        "context_with_next_sentence": true
    },
    {
        "source_sentence": "如是，阿難！",
        "from": "T19n0945_002:0114b29_4",
        "context_with_next_sentence": true
    },
    {
        "source_sentence": "若因空生，則諸十方無盡虛空成無盡流，世界自然俱受淪溺。",
        "from": "T19n0945_002:0114c01_5",
        "context_with_next_sentence": true
    },
    {
        "source_sentence": "若因水有，則此暴流性應非水，有所有相今應現在。",
        "from": "T19n0945_002:0114c02_6",
        "context_with_next_sentence": true
    },
    {
        "source_sentence": "若即水性，則澄清時應非水體。",
        "from": "T19n0945_002:0114c03_7",
        "context_with_next_sentence": true
    },
    {
        "source_sentence": "若離空水，空非有外水外無流。",
        "from": "T19n0945_002:0114c04_8",
        "context_with_next_sentence": true
    },
    {
        "source_sentence": "是故當知行陰虛妄，本非因緣、非自然性。",
        "from": "T19n0945_002:0114c05_9",
        "context_with_next_sentence": true
    },
    {
        "source_sentence": "「阿難！",
        "from": "T19n0945_002:0114c07_0",
        "context_with_next_sentence": true
    },
    {
        "source_sentence": "譬如有人取頻伽瓶，塞其兩孔滿中擎空，千里遠行用餉他國；識陰當知亦復如是。",
        "from": "T19n0945_002:0114c07_1",
        "context_with_next_sentence": true
    },
    {
        "source_sentence": "阿難！",
        "from": "T19n0945_002:0114c09_0",
        "context_with_next_sentence": true
    },
    {
        "source_sentence": "如是虛空，非彼方來，非此方入。",
        "from": "T19n0945_002:0114c09_1",
        "context_with_next_sentence": true
    },
    {
        "source_sentence": "如是，阿難！",
        "from": "T19n0945_002:0114c09_2",
        "context_with_next_sentence": true
    },
    {
        "source_sentence": "若彼方來，則本瓶中既貯空去，於本瓶地應少虛空。",
        "from": "T19n0945_002:0114c10_3",
        "context_with_next_sentence": true
    },
    {
        "source_sentence": "若此方入，開孔倒瓶應見空出。",
        "from": "T19n0945_002:0114c11_4",
        "context_with_next_sentence": true
    },
    {
        "source_sentence": "是故當知識陰虛妄，本非因緣、非自然性。",
        "from": "T19n0945_002:0114c11_5",
        "context_with_next_sentence": true
    },
    {
        "source_sentence": "大佛頂萬行首楞嚴經卷第二",
        "from": "T19n0945_002:0114c13_0",
        "context_with_next_sentence": false
    }
]