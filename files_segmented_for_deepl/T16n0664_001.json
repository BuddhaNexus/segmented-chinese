[
    {
        "source_sentence": "合部金光明經序",
        "from": "T16n0664_001:0359b05_0",
        "context_with_next_sentence": true
    },
    {
        "source_sentence": "《金光明經》者，教窮滿字，金鼓擊於夢中，理極真空，寶塔踊於地上；三身果備，酬昔報之無虧；十地因圓，顯曩修之具足。",
        "from": "T16n0664_001:0359b07_0",
        "context_with_next_sentence": true
    },
    {
        "source_sentence": "所以經王之號得稱於斯，將知能弘贊人，其位難量者也。",
        "from": "T16n0664_001:0359b09_1",
        "context_with_next_sentence": true
    },
    {
        "source_sentence": "大興善寺沙門釋寶貴者，即近周世道安神足，伏膺明匠、寔曰良才，翫閱群經未嘗釋手，可謂瞿曇身子、孔氏顏淵者焉。",
        "from": "T16n0664_001:0359b11_0",
        "context_with_next_sentence": true
    },
    {
        "source_sentence": "然貴覩昔晉朝沙門支敏度合兩支、兩竺、一白五家《首楞嚴》五本為一部，作八卷；又合一支、兩竺三家《維摩》三本為一部，作五卷；今沙門僧就又合二讖、羅什、耶舍四家《大集》四本為一部，作六十卷，非止收涓添海，亦是聚芥培山。",
        "from": "T16n0664_001:0359b13_1",
        "context_with_next_sentence": true
    },
    {
        "source_sentence": "諸此合經，文義宛具，斯既先哲遺蹤，貴遂依承以為規矩。",
        "from": "T16n0664_001:0359b18_2",
        "context_with_next_sentence": true
    },
    {
        "source_sentence": "而《金光明》見有三本：初在涼世有曇無讖譯，為四卷，止十八品；其次，周世闍那崛多譯，為五卷，成二十品；後逮梁世，真諦三藏於建康譯〈三身分別〉、〈業障滅〉、〈陀羅尼最淨地〉、〈依空滿願〉等四品，足前出沒為二十二品。",
        "from": "T16n0664_001:0359b20_3",
        "context_with_next_sentence": true
    },
    {
        "source_sentence": "其序果云：「曇無讖法師稱《金光明經》篇品闕漏。」",
        "from": "T16n0664_001:0359b25_4",
        "context_with_next_sentence": true
    },
    {
        "source_sentence": "每尋文揣義，謂此說有徵而讐校無指，永懷寤寐。",
        "from": "T16n0664_001:0359b26_5",
        "context_with_next_sentence": true
    },
    {
        "source_sentence": "寶貴每歎：「此經祕奧，後分云何竟無囑累？",
        "from": "T16n0664_001:0359b27_6",
        "context_with_next_sentence": true
    },
    {
        "source_sentence": "舊雖三譯，本疑未周，長想梵文，願言逢遇。」",
        "from": "T16n0664_001:0359b28_7",
        "context_with_next_sentence": true
    },
    {
        "source_sentence": "大隋馭宇，新經即來，帝勅所司，相續飜譯。",
        "from": "T16n0664_001:0359c01_0",
        "context_with_next_sentence": true
    },
    {
        "source_sentence": "至開皇十七年，法席小間，因勸請北天竺揵陀羅國三藏法師——此云志德——重尋後本，果有〈囑累品〉，復得〈銀主陀羅尼品〉。",
        "from": "T16n0664_001:0359c02_0",
        "context_with_next_sentence": true
    },
    {
        "source_sentence": "故知法典源散，派別條分，承注末流，理難全具。",
        "from": "T16n0664_001:0359c04_1",
        "context_with_next_sentence": true
    },
    {
        "source_sentence": "賴三藏法師慧性冲明，學業優遠，內外經論多所博通，在京大興善寺即為飜譯，并前先出合二十四品，寫為八卷。",
        "from": "T16n0664_001:0359c06_0",
        "context_with_next_sentence": true
    },
    {
        "source_sentence": "學士成都費長房筆受，通梵沙門日嚴寺釋彥琮校練。",
        "from": "T16n0664_001:0359c08_1",
        "context_with_next_sentence": true
    },
    {
        "source_sentence": "寶珠既足，欣躍載深，願此法燈傳之永劫。",
        "from": "T16n0664_001:0359c09_2",
        "context_with_next_sentence": true
    },
    {
        "source_sentence": "合部金光明經序品第一",
        "from": "T16n0664_001:0359c13_0",
        "context_with_next_sentence": true
    },
    {
        "source_sentence": "隋沙門釋寶貴合",
        "from": "T16n0664_001:0359c15_0",
        "context_with_next_sentence": true
    },
    {
        "source_sentence": "北涼三藏曇無讖譯",
        "from": "T16n0664_001:0359c16_0",
        "context_with_next_sentence": true
    },
    {
        "source_sentence": "如是我聞：一時佛在王舍大城耆闍崛山。",
        "from": "T16n0664_001:0359c17_0",
        "context_with_next_sentence": true
    },
    {
        "source_sentence": "是時，如來遊於無量甚深法性——諸佛行處——過諸菩薩所行清淨。",
        "from": "T16n0664_001:0359c17_1",
        "context_with_next_sentence": true
    },
    {
        "source_sentence": "「是金光明，諸經之王，若有聞者則能思惟無上微妙甚深之義。",
        "from": "T16n0664_001:0359c19_2",
        "context_with_next_sentence": true
    },
    {
        "source_sentence": "如是經典常為四方四佛世尊之所護持：「東方阿閦、　　南方寶相、　　西無量壽、　北微妙聲。",
        "from": "T16n0664_001:0359c20_3",
        "context_with_next_sentence": true
    },
    {
        "source_sentence": "「我今當說懺悔等法，所生功德為無有上，能壞諸苦、盡不善業：「一切種智，　　而為根本，　　無量功德，　之所莊嚴，　　滅除諸苦、　　與無量樂。",
        "from": "T16n0664_001:0359c24_0",
        "context_with_next_sentence": true
    },
    {
        "source_sentence": "　諸根不具、　　壽命損減、　　貧窮困苦、　諸天捨離、　　親厚鬪訟、　　王法所加、　各各忿諍、　　財物損耗、　　愁憂恐怖、　惡星災異、　　眾邪蠱道、　　變怪相續、　臥見惡夢、　　晝則愁惱，　　當淨洗浴，　聽是經典。",
        "from": "T16n0664_001:0359c28_0",
        "context_with_next_sentence": true
    },
    {
        "source_sentence": "　　至心清淨，　　著淨潔衣，　專聽是經，　　甚深行處。",
        "from": "T16n0664_001:0360a04_1",
        "context_with_next_sentence": true
    },
    {
        "source_sentence": "　　是經威德，　能悉消除，　　如是諸惡，　　令其寂滅。",
        "from": "T16n0664_001:0360a05_2",
        "context_with_next_sentence": true
    },
    {
        "source_sentence": "　護世四王，　　將諸官屬，　　并及無量，　夜叉之眾，　　悉來擁護，　　是持經典；　大辯天神、　　尼連河神、　　鬼子母神、　地神堅牢、　　大梵尊天、　　三十三天、　大神龍王、　　緊那羅王、　　迦樓羅王、　阿修羅王、　　與其眷屬，　　悉共至彼，　擁護是人，　　晝夜不離。",
        "from": "T16n0664_001:0360a07_0",
        "context_with_next_sentence": true
    },
    {
        "source_sentence": "　　我今所說，　諸佛世尊，　　甚深祕密、　　微妙行處，　億百千劫，　　甚難得值。",
        "from": "T16n0664_001:0360a13_1",
        "context_with_next_sentence": true
    },
    {
        "source_sentence": "　　若得聞經、　若為他說、　　若心隨喜、　　若設供養，　如是之人，　　於無量劫，　　常為諸天，　八部所敬。",
        "from": "T16n0664_001:0360a15_2",
        "context_with_next_sentence": true
    },
    {
        "source_sentence": "　　如是修行，　　生功德者，　得不思議，　　無量福聚；　　亦為十方，　諸佛世尊、　　深行菩薩，　　之所護持。",
        "from": "T16n0664_001:0360a18_3",
        "context_with_next_sentence": true
    },
    {
        "source_sentence": "　著淨衣服，　　以上妙香，　　慈心供養，　常不遠離。",
        "from": "T16n0664_001:0360a21_0",
        "context_with_next_sentence": true
    },
    {
        "source_sentence": "　　身意清淨，　　無有垢穢，　歡喜悅豫，　　深樂是典。",
        "from": "T16n0664_001:0360a22_1",
        "context_with_next_sentence": true
    },
    {
        "source_sentence": "　　若得聽聞，　當知善得，　　人身人道，　　及以正命；　若聞懺悔，　　執持在心，　　是上善根，　諸佛所讚。」",
        "from": "T16n0664_001:0360a23_2",
        "context_with_next_sentence": true
    },
    {
        "source_sentence": "金光明經壽量品第二",
        "from": "T16n0664_001:0360a27_0",
        "context_with_next_sentence": true
    },
    {
        "source_sentence": "爾時，王舍城中有菩薩摩訶薩名曰信相，已曾供養過去無量億那由他百千諸佛，種諸善根。",
        "from": "T16n0664_001:0360a28_0",
        "context_with_next_sentence": true
    },
    {
        "source_sentence": "是信相菩薩作是思惟：「何因何緣釋迦如來壽命短促，方八十年？」",
        "from": "T16n0664_001:0360b01_1",
        "context_with_next_sentence": true
    },
    {
        "source_sentence": "復更念言：「如佛所說，有二因緣壽命得長。",
        "from": "T16n0664_001:0360b02_2",
        "context_with_next_sentence": true
    },
    {
        "source_sentence": "何等為二？",
        "from": "T16n0664_001:0360b03_3",
        "context_with_next_sentence": true
    },
    {
        "source_sentence": "一者、不殺，二者、施食。",
        "from": "T16n0664_001:0360b03_4",
        "context_with_next_sentence": true
    },
    {
        "source_sentence": "而我世尊於無量百千億那由他阿僧祇劫修不殺戒、具足十善、飲食惠施不可限量，乃至己身骨、髓、血、肉充足飽滿飢餓眾生，況餘飲食？」",
        "from": "T16n0664_001:0360b04_5",
        "context_with_next_sentence": true
    },
    {
        "source_sentence": "大士如是至心念佛、思是義時，其室自然廣博嚴事，天紺琉璃、種種眾寶雜廁間錯以成其地，猶如如來所居淨土。",
        "from": "T16n0664_001:0360b07_6",
        "context_with_next_sentence": true
    },
    {
        "source_sentence": "有妙香氣——過諸天香——煙雲垂布，遍滿其室。",
        "from": "T16n0664_001:0360b09_7",
        "context_with_next_sentence": true
    },
    {
        "source_sentence": "其室四面各有四寶上妙高座自然而出，純以天衣而為敷具。",
        "from": "T16n0664_001:0360b10_8",
        "context_with_next_sentence": true
    },
    {
        "source_sentence": "是妙座上各有諸佛，所受用華眾寶合成，於蓮華上有四如來：　東方名阿閦、　　南方名寶相、　西方無量壽、　　北方微妙聲。",
        "from": "T16n0664_001:0360b12_9",
        "context_with_next_sentence": true
    },
    {
        "source_sentence": "是四如來自然而坐師子座上，放大光明照王舍城及此三千大千世界，乃至十方恒河沙等諸佛世界，雨諸天華、作天伎樂。",
        "from": "T16n0664_001:0360b16_0",
        "context_with_next_sentence": true
    },
    {
        "source_sentence": "爾時，三千大千世界所有眾生以佛神力受天快樂，諸根不具即得具足。",
        "from": "T16n0664_001:0360b18_1",
        "context_with_next_sentence": true
    },
    {
        "source_sentence": "舉要言之，一切世間所有利益、未曾有事悉具出現。",
        "from": "T16n0664_001:0360b20_2",
        "context_with_next_sentence": true
    },
    {
        "source_sentence": "爾時，信相菩薩見是諸佛及希有事，歡喜踊躍，恭敬合掌向諸世尊，至心念佛，作是思惟：「釋迦如來無量功德，唯壽命中心生疑惑。",
        "from": "T16n0664_001:0360b22_0",
        "context_with_next_sentence": true
    },
    {
        "source_sentence": "云何如來壽命如是方八十年？」",
        "from": "T16n0664_001:0360b24_1",
        "context_with_next_sentence": true
    },
    {
        "source_sentence": "爾時，四佛以正遍知告信相菩薩：「善男子！",
        "from": "T16n0664_001:0360b26_0",
        "context_with_next_sentence": true
    },
    {
        "source_sentence": "汝今不應思量如來壽命短促。",
        "from": "T16n0664_001:0360b26_1",
        "context_with_next_sentence": true
    },
    {
        "source_sentence": "何以故？",
        "from": "T16n0664_001:0360b27_2",
        "context_with_next_sentence": true
    },
    {
        "source_sentence": "善男子！",
        "from": "T16n0664_001:0360b27_3",
        "context_with_next_sentence": true
    },
    {
        "source_sentence": "我等不見諸天、世人、魔眾、梵眾、沙門、婆羅門、人及非人，有能思算如來壽量知其齊限，惟除如來。」",
        "from": "T16n0664_001:0360b28_0",
        "context_with_next_sentence": true
    },
    {
        "source_sentence": "時四如來將欲宣暢釋迦文佛所得壽命，欲色界天、諸龍、鬼神、乾闥婆、阿修羅、迦樓羅、緊那羅、摩睺羅伽，及無量百千億那由他菩薩摩訶薩，以佛神力悉來聚集信相菩薩摩訶薩室。",
        "from": "T16n0664_001:0360c01_1",
        "context_with_next_sentence": true
    },
    {
        "source_sentence": "爾時，四佛於大眾中略以偈喻說釋迦如來所得壽量，而作頌曰：「一切諸水，　　可知幾渧，　　無有能數，　釋尊壽命；　　諸須彌山，　　可知斤兩，　無有能量，　　釋尊壽命；　　一切大地，　可知塵數，　　無有能算，　　釋尊壽命；　虛空分界，　　尚可盡邊，　　無有能計，　釋尊壽命。",
        "from": "T16n0664_001:0360c05_2",
        "context_with_next_sentence": true
    },
    {
        "source_sentence": "　　不可計劫，　　億百千萬，　佛壽如是，　　無量無邊。",
        "from": "T16n0664_001:0360c12_3",
        "context_with_next_sentence": true
    },
    {
        "source_sentence": "　　以是因緣，　故說二緣，　　不害物命、　　施食無量。",
        "from": "T16n0664_001:0360c13_4",
        "context_with_next_sentence": true
    },
    {
        "source_sentence": "　是故，大士！",
        "from": "T16n0664_001:0360c15_0",
        "context_with_next_sentence": true
    },
    {
        "source_sentence": "　　壽不可計，　　無量無邊，　亦無齊限。",
        "from": "T16n0664_001:0360c15_1",
        "context_with_next_sentence": true
    },
    {
        "source_sentence": "　　是故汝今，　　不應於佛，　無量壽命，　　而生疑惑(自下五行丹本無)。」",
        "from": "T16n0664_001:0360c16_2",
        "context_with_next_sentence": true
    },
    {
        "source_sentence": "爾時，信相菩薩摩訶薩聞是四佛宣說如來壽命無量，深心信解，歡喜踊躍。",
        "from": "T16n0664_001:0360c18_0",
        "context_with_next_sentence": true
    },
    {
        "source_sentence": "說是如來壽命品時，無量無邊阿僧祇眾生發阿耨多羅三藐三菩提心。",
        "from": "T16n0664_001:0360c19_1",
        "context_with_next_sentence": true
    },
    {
        "source_sentence": "時四如來忽然不現(下崛多譯補)。",
        "from": "T16n0664_001:0360c21_2",
        "context_with_next_sentence": true
    },
    {
        "source_sentence": "爾時，信相菩薩彼諸佛邊聞說釋迦牟尼世尊壽量已，白彼諸佛言：「諸世尊！",
        "from": "T16n0664_001:0360c22_0",
        "context_with_next_sentence": true
    },
    {
        "source_sentence": "云何彼釋迦牟尼如來顯示如是短少壽量？」",
        "from": "T16n0664_001:0360c23_1",
        "context_with_next_sentence": true
    },
    {
        "source_sentence": "如是語已，彼諸世尊告信相菩薩言：「然彼釋迦牟尼如來五濁世時，出現於世壽百歲生中，於下信解眾生、少善根眾生，我見、眾生見、命見、養育富伽羅見、邪見、我我所執著等中，為利益諸凡夫眾生及外道尼乾陀、波梨婆闍迦等故，世尊釋迦牟尼如來顯示如是短少壽量成熟眾生。",
        "from": "T16n0664_001:0360c24_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0361a02_3",
        "context_with_next_sentence": true
    },
    {
        "source_sentence": "然彼釋迦牟尼如來顯示如是短少壽量，彼等眾生若知如來入涅槃已，發生苦想、希有想、未曾有想、憂愁想，速當受如是等修多羅，當持讀誦、當不毀謗。",
        "from": "T16n0664_001:0361a02_4",
        "context_with_next_sentence": true
    },
    {
        "source_sentence": "是故，如來顯示如是短少壽量。",
        "from": "T16n0664_001:0361a05_5",
        "context_with_next_sentence": true
    },
    {
        "source_sentence": "彼等眾生若見如來不入涅槃，不生希有想、憂愁想、未曾有想，彼當不受如來所說諸修多羅，亦當不持讀誦。",
        "from": "T16n0664_001:0361a06_6",
        "context_with_next_sentence": true
    },
    {
        "source_sentence": "所以者何？",
        "from": "T16n0664_001:0361a09_0",
        "context_with_next_sentence": true
    },
    {
        "source_sentence": "謂常見故。",
        "from": "T16n0664_001:0361a09_1",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0361a09_2",
        "context_with_next_sentence": true
    },
    {
        "source_sentence": "譬如有一丈夫，父母多有錢財果報，然彼丈夫諸子知財聚已，不生希有想、未曾有想。",
        "from": "T16n0664_001:0361a09_3",
        "context_with_next_sentence": true
    },
    {
        "source_sentence": "所以者何？",
        "from": "T16n0664_001:0361a11_4",
        "context_with_next_sentence": true
    },
    {
        "source_sentence": "謂多果報故。",
        "from": "T16n0664_001:0361a12_0",
        "context_with_next_sentence": true
    },
    {
        "source_sentence": "善男子！",
        "from": "T16n0664_001:0361a12_1",
        "context_with_next_sentence": true
    },
    {
        "source_sentence": "如是，如是。",
        "from": "T16n0664_001:0361a12_2",
        "context_with_next_sentence": true
    },
    {
        "source_sentence": "彼等眾生若知如來不入涅槃已，不生希有想、未曾有想、難得想。",
        "from": "T16n0664_001:0361a12_3",
        "context_with_next_sentence": true
    },
    {
        "source_sentence": "所以者何？",
        "from": "T16n0664_001:0361a14_4",
        "context_with_next_sentence": true
    },
    {
        "source_sentence": "謂常見故。",
        "from": "T16n0664_001:0361a14_5",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0361a14_6",
        "context_with_next_sentence": true
    },
    {
        "source_sentence": "譬如有一丈夫，父母貧窮少有果報，彼等或詣王及王大臣家中，彼於彼處見滿倉庫種種眾寶。",
        "from": "T16n0664_001:0361a14_7",
        "context_with_next_sentence": true
    },
    {
        "source_sentence": "彼於彼處得希有行、得未曾有想、當生難得想，亦為彼財聚故，勤劬發精進意，欲得彼財聚故。",
        "from": "T16n0664_001:0361a17_8",
        "context_with_next_sentence": true
    },
    {
        "source_sentence": "所以者何？",
        "from": "T16n0664_001:0361a19_9",
        "context_with_next_sentence": true
    },
    {
        "source_sentence": "謂少果報故。",
        "from": "T16n0664_001:0361a19_10",
        "context_with_next_sentence": true
    },
    {
        "source_sentence": "善男子！",
        "from": "T16n0664_001:0361a20_0",
        "context_with_next_sentence": true
    },
    {
        "source_sentence": "如是，如是。",
        "from": "T16n0664_001:0361a20_1",
        "context_with_next_sentence": true
    },
    {
        "source_sentence": "彼等眾生若見如來已入涅槃，當得希有、得未曾有、當生苦想：『於無量時諸佛世尊乃出於世。",
        "from": "T16n0664_001:0361a20_2",
        "context_with_next_sentence": true
    },
    {
        "source_sentence": "譬如優曇婆羅華於無量時乃出於世；如是如是，諸佛世尊於無量時乃當出世。』",
        "from": "T16n0664_001:0361a22_3",
        "context_with_next_sentence": true
    },
    {
        "source_sentence": "彼等眾生得希有行、得未曾有、當得踊躍。",
        "from": "T16n0664_001:0361a24_4",
        "context_with_next_sentence": true
    },
    {
        "source_sentence": "彼等見如來已則當信向，若聞如來實語言時，當受如是等修多羅、當不違競。",
        "from": "T16n0664_001:0361a25_5",
        "context_with_next_sentence": true
    },
    {
        "source_sentence": "善男子！",
        "from": "T16n0664_001:0361a27_6",
        "context_with_next_sentence": true
    },
    {
        "source_sentence": "以是義故，如來不久住世，速當涅槃。",
        "from": "T16n0664_001:0361a27_7",
        "context_with_next_sentence": true
    },
    {
        "source_sentence": "善男子！",
        "from": "T16n0664_001:0361a28_8",
        "context_with_next_sentence": true
    },
    {
        "source_sentence": "諸佛世尊如是方便善巧成熟眾生。」",
        "from": "T16n0664_001:0361a28_9",
        "context_with_next_sentence": true
    },
    {
        "source_sentence": "爾時，彼等諸佛世尊隱沒不現。",
        "from": "T16n0664_001:0361a29_10",
        "context_with_next_sentence": true
    },
    {
        "source_sentence": "爾時，信相菩薩與無量百千菩薩，及無量俱致那由多百千眾生，詣耆闍崛山釋迦牟尼如來、正遍知所。",
        "from": "T16n0664_001:0361a30_0",
        "context_with_next_sentence": true
    },
    {
        "source_sentence": "到已，頂禮佛足，却住一面。",
        "from": "T16n0664_001:0361b02_1",
        "context_with_next_sentence": true
    },
    {
        "source_sentence": "住一面已，信相菩薩摩訶薩白佛如上所說諸事。",
        "from": "T16n0664_001:0361b03_0",
        "context_with_next_sentence": true
    },
    {
        "source_sentence": "乃至彼等諸佛世尊詣耆闍崛山釋迦牟尼如來所，到已，各各隨方，各各於座而坐。",
        "from": "T16n0664_001:0361b04_1",
        "context_with_next_sentence": true
    },
    {
        "source_sentence": "爾時，彼等諸佛世尊各各告侍者菩薩言：「汝善男子！",
        "from": "T16n0664_001:0361b06_2",
        "context_with_next_sentence": true
    },
    {
        "source_sentence": "去詣釋迦牟尼如來所，到已為我等問訊：『少病輕起，氣力安樂行不？』",
        "from": "T16n0664_001:0361b07_3",
        "context_with_next_sentence": true
    },
    {
        "source_sentence": "復作是言：『善哉，釋迦牟尼如來今欲說金光明法本，我等當隨喜。』」",
        "from": "T16n0664_001:0361b08_4",
        "context_with_next_sentence": true
    },
    {
        "source_sentence": "爾時，彼等諸菩薩摩訶薩詣釋迦牟尼如來所，到已頂禮釋迦牟尼如來足，禮已却住一面。",
        "from": "T16n0664_001:0361b11_0",
        "context_with_next_sentence": true
    },
    {
        "source_sentence": "住一面已，彼等諸菩薩摩訶薩白佛言：「世尊！",
        "from": "T16n0664_001:0361b13_1",
        "context_with_next_sentence": true
    },
    {
        "source_sentence": "四方四佛世尊問訊：『世尊！",
        "from": "T16n0664_001:0361b14_2",
        "context_with_next_sentence": true
    },
    {
        "source_sentence": "少病輕起，氣力安樂行不？』」",
        "from": "T16n0664_001:0361b14_3",
        "context_with_next_sentence": true
    },
    {
        "source_sentence": "復作是言：「善哉。",
        "from": "T16n0664_001:0361b15_4",
        "context_with_next_sentence": true
    },
    {
        "source_sentence": "世尊！",
        "from": "T16n0664_001:0361b15_5",
        "context_with_next_sentence": true
    },
    {
        "source_sentence": "願說金光明修多羅法本，為諸眾生利益安樂故，乃至除滅飢儉等故。」",
        "from": "T16n0664_001:0361b15_6",
        "context_with_next_sentence": true
    },
    {
        "source_sentence": "爾時，世尊釋迦牟尼如來讚諸菩薩眾言：「善哉，善哉！",
        "from": "T16n0664_001:0361b18_0",
        "context_with_next_sentence": true
    },
    {
        "source_sentence": "善男子！",
        "from": "T16n0664_001:0361b19_1",
        "context_with_next_sentence": true
    },
    {
        "source_sentence": "汝等乃能為諸眾生勸請如來。」",
        "from": "T16n0664_001:0361b19_2",
        "context_with_next_sentence": true
    },
    {
        "source_sentence": "爾時，世尊而說偈言：「我不離此山，　　常說此經寶，　成熟眾生故，　　示現般涅槃；　凡夫染著見，　　不信我所說，　彼等成熟故，　　我現般涅槃。」",
        "from": "T16n0664_001:0361b20_3",
        "context_with_next_sentence": true
    },
    {
        "source_sentence": "是時，大會有婆羅門——姓憍陳如，名曰聖記——在於眾中諦心安坐，無量百千婆羅門眾前後圍遶而共恭敬供養如來，聞佛世尊壽命八十應般涅槃，涕淚悲泣，與於百千婆羅門眾俱從坐起，頂禮佛足，白言：「世尊！",
        "from": "T16n0664_001:0361b25_0",
        "context_with_next_sentence": true
    },
    {
        "source_sentence": "若佛如來憐愍利益一切眾生、大慈大悲欲令皆悉得大安樂，為眾生作真實父母、最上無等及無等等，為世間作歸依覆護、令諸眾生快樂清涼，如淨滿月作大光明、如日照於優陀延山，若佛世尊等觀眾生如羅睺羅，願佛為我施一恩德。」",
        "from": "T16n0664_001:0361b29_1",
        "context_with_next_sentence": true
    },
    {
        "source_sentence": "是時如來默然不答。",
        "from": "T16n0664_001:0361c06_2",
        "context_with_next_sentence": true
    },
    {
        "source_sentence": "於此會中有栗車毘國王童子——名曰一切眾生喜見——在大眾中，具足辭辯，善能問答。",
        "from": "T16n0664_001:0361c06_3",
        "context_with_next_sentence": true
    },
    {
        "source_sentence": "是時，王子承佛神力語婆羅門憍陳如言：「大婆羅門！",
        "from": "T16n0664_001:0361c08_4",
        "context_with_next_sentence": true
    },
    {
        "source_sentence": "汝於世尊求何恩德？",
        "from": "T16n0664_001:0361c09_5",
        "context_with_next_sentence": true
    },
    {
        "source_sentence": "我能為汝施如意恩。」",
        "from": "T16n0664_001:0361c10_6",
        "context_with_next_sentence": true
    },
    {
        "source_sentence": "婆羅門言：「善哉。",
        "from": "T16n0664_001:0361c10_7",
        "context_with_next_sentence": true
    },
    {
        "source_sentence": "王子！",
        "from": "T16n0664_001:0361c11_0",
        "context_with_next_sentence": true
    },
    {
        "source_sentence": "我等願欲恭敬供養世尊之身，是故欲得如來舍利如芥子許。",
        "from": "T16n0664_001:0361c11_1",
        "context_with_next_sentence": true
    },
    {
        "source_sentence": "所以者何？",
        "from": "T16n0664_001:0361c12_2",
        "context_with_next_sentence": true
    },
    {
        "source_sentence": "如我所聞：若善男子及善女人恭敬供養如來舍利，六天帝主富貴安樂必得無窮。」",
        "from": "T16n0664_001:0361c12_3",
        "context_with_next_sentence": true
    },
    {
        "source_sentence": "是時王子即便答言：「大婆羅門！",
        "from": "T16n0664_001:0361c14_4",
        "context_with_next_sentence": true
    },
    {
        "source_sentence": "汝一心聽。",
        "from": "T16n0664_001:0361c15_5",
        "context_with_next_sentence": true
    },
    {
        "source_sentence": "若欲願求無量功德及六天報，此金光明——諸經之王，難思難解——福報無窮，聲聞、緣覺所不能知。",
        "from": "T16n0664_001:0361c15_6",
        "context_with_next_sentence": true
    },
    {
        "source_sentence": "此經攝持如是功德，無邊福報不可思議，我今為汝略說之耳。」",
        "from": "T16n0664_001:0361c17_7",
        "context_with_next_sentence": true
    },
    {
        "source_sentence": "婆羅門言：「善哉。",
        "from": "T16n0664_001:0361c19_8",
        "context_with_next_sentence": true
    },
    {
        "source_sentence": "王子！",
        "from": "T16n0664_001:0361c19_9",
        "context_with_next_sentence": true
    },
    {
        "source_sentence": "如是金光明微妙經典，功德無邊、難解難覺，乃至如此不可思議。",
        "from": "T16n0664_001:0361c19_10",
        "context_with_next_sentence": true
    },
    {
        "source_sentence": "我等邊國婆羅門等作如此說：若善男子及善女人得佛舍利如芥子許，置小塔中暫時禮拜、恭敬、供養，功德無邊，是人命終作六天主，受上妙樂不可窮盡。",
        "from": "T16n0664_001:0361c21_11",
        "context_with_next_sentence": true
    },
    {
        "source_sentence": "汝今云何而不願樂供養舍利求此報耶？",
        "from": "T16n0664_001:0361c24_12",
        "context_with_next_sentence": true
    },
    {
        "source_sentence": "如是，王子，以是因緣，我今從佛欲求一恩。」",
        "from": "T16n0664_001:0361c25_13",
        "context_with_next_sentence": true
    },
    {
        "source_sentence": "是時王子即以偈答婆羅門言：「設河駛流中，　　可生拘物華，　世尊身舍利，　　畢竟不可有；　假使烏赤色，　　拘枳羅白形，　世尊真實身，　　不可成舍利；　設使閻浮樹，　　能生多羅果、　佉受羅樹等，　　轉生菴羅實，　如來身無滅，　　不可生舍利；　設使龜毛等，　　可以為衣裳，　佛身非虛妄，　　終無有舍利；　假令蚊蚋脚，　　可以作城樓，　如來寂靜身，　　無有舍利事；　假令水蛭蟲，　　口中生白齒，　如來解脫身，　　終無繫縛色。",
        "from": "T16n0664_001:0361c27_0",
        "context_with_next_sentence": true
    },
    {
        "source_sentence": "　兔角為梯橙，　　從地得昇天，　邪思惟舍利，　　功德無是處；　鼠登兔角梯，　　蝕月除修羅，　依舍利盡惑，　　解脫無是處。",
        "from": "T16n0664_001:0362a12_0",
        "context_with_next_sentence": true
    },
    {
        "source_sentence": "　如蠅大醉酒，　　不能造窠穴；　於佛無正行，　　不能至三乘。",
        "from": "T16n0664_001:0362a16_0",
        "context_with_next_sentence": true
    },
    {
        "source_sentence": "　如驢但飽食，　　終無有伎能、　歌舞令他樂；　　凡夫、二乘等，　能說及能行，　　自他無是處。",
        "from": "T16n0664_001:0362a18_0",
        "context_with_next_sentence": true
    },
    {
        "source_sentence": "　假使烏與鵄，　　同時一樹栖，　和合相愛念；　　如來真實體、　舍利虛妄身，　　俱有無是處。",
        "from": "T16n0664_001:0362a21_0",
        "context_with_next_sentence": true
    },
    {
        "source_sentence": "　如波羅奈葉，　　不能遮風雨；　於佛起虛妄，　　生、死終不滅。",
        "from": "T16n0664_001:0362a24_0",
        "context_with_next_sentence": true
    },
    {
        "source_sentence": "　如海大舶船，　　具足諸財寶，　新生女人力，　　執持無是處；　法身無邊際，　　不淨地煩惱，　不能攝如來，　　其義亦如是。",
        "from": "T16n0664_001:0362a26_0",
        "context_with_next_sentence": true
    },
    {
        "source_sentence": "　譬如諸鳥雀，　　不能銜香山；　煩惱依法身，　　不為煩惱動。",
        "from": "T16n0664_001:0362b01_0",
        "context_with_next_sentence": true
    },
    {
        "source_sentence": "　如是如來身，　　甚深難思量，　若不如法觀，　　所願不成就。」",
        "from": "T16n0664_001:0362b03_0",
        "context_with_next_sentence": true
    },
    {
        "source_sentence": "時婆羅門聞此義已，即便說偈答王子言：「善哉善哉，　　汝真佛子！",
        "from": "T16n0664_001:0362b05_0",
        "context_with_next_sentence": true
    },
    {
        "source_sentence": "　　大吉祥人，　善巧方便，　　於理不動，　　已獲正記。",
        "from": "T16n0664_001:0362b06_1",
        "context_with_next_sentence": true
    },
    {
        "source_sentence": "　王子聽我，　　今次第說：　　度世依處，　佛德難思；　　如來境界，　　無能知者。",
        "from": "T16n0664_001:0362b08_0",
        "context_with_next_sentence": true
    },
    {
        "source_sentence": "　一切諸佛，　　不與他共；　　一切諸佛，　本來寂靜；　　一切諸佛，　　所修行同；　一切諸佛，　　後際常住；　　一切諸佛，　同共一體。",
        "from": "T16n0664_001:0362b10_0",
        "context_with_next_sentence": true
    },
    {
        "source_sentence": "　　如是等義，　　是如來法，　如來真身，　　非所造作。",
        "from": "T16n0664_001:0362b13_1",
        "context_with_next_sentence": true
    },
    {
        "source_sentence": "　　所以者何？",
        "from": "T16n0664_001:0362b14_2",
        "context_with_next_sentence": true
    },
    {
        "source_sentence": "　諸佛無生、　　金剛不毀、　　內外無礙，　示現身相，　　隨化眾生。",
        "from": "T16n0664_001:0362b15_0",
        "context_with_next_sentence": true
    },
    {
        "source_sentence": "　　如來大仙，　無有色像，　　如是身者，　　非於血肉。",
        "from": "T16n0664_001:0362b16_1",
        "context_with_next_sentence": true
    },
    {
        "source_sentence": "　云何而得，　　有於舍利？",
        "from": "T16n0664_001:0362b18_0",
        "context_with_next_sentence": true
    },
    {
        "source_sentence": "　　為化眾生，　方便示現。",
        "from": "T16n0664_001:0362b18_1",
        "context_with_next_sentence": true
    },
    {
        "source_sentence": "　　一切正覺，　　真法為身，　法界清淨，　　是名如來。",
        "from": "T16n0664_001:0362b19_2",
        "context_with_next_sentence": true
    },
    {
        "source_sentence": "　　王子當知，　佛身如是，　　如如來說。",
        "from": "T16n0664_001:0362b20_3",
        "context_with_next_sentence": true
    },
    {
        "source_sentence": "　　如是之義，　我已聞知，　　為請如來，　　廣演分別，　真實之義，　　故求舍利，　　開方便門。」",
        "from": "T16n0664_001:0362b21_4",
        "context_with_next_sentence": true
    },
    {
        "source_sentence": "是時，會中三萬二千天子聞說如來如是甚深壽量義已，一切皆於無上菩提發堅固心，歡喜踊躍，異口同音說偈讚言：「一切如來，　　不般涅槃；　　一切諸佛，　身無破壞。",
        "from": "T16n0664_001:0362b24_0",
        "context_with_next_sentence": true
    },
    {
        "source_sentence": "　　但為成熟，　　諸眾生故，　方便勝智，　　示現涅槃。",
        "from": "T16n0664_001:0362b28_1",
        "context_with_next_sentence": true
    },
    {
        "source_sentence": "　　前際如來，　不可思議；　　後際如來，　　常無破壞；　中際如來，　　種種莊嚴，　　眾生法界，　皆為利他。」",
        "from": "T16n0664_001:0362b29_2",
        "context_with_next_sentence": true
    },
    {
        "source_sentence": "是時，信相菩薩從諸如來及二大士聞說釋迦壽命義已，得滿所願，心無疑惑，踊躍歡喜，身心快樂，內外遍滿。",
        "from": "T16n0664_001:0362c04_0",
        "context_with_next_sentence": true
    },
    {
        "source_sentence": "爾時，復有無量阿僧祇等諸眾生類，聞說是義，於無上道皆得發心。",
        "from": "T16n0664_001:0362c07_0",
        "context_with_next_sentence": true
    },
    {
        "source_sentence": "時四如來忽然不現，是大會中惟釋迦在。",
        "from": "T16n0664_001:0362c08_1",
        "context_with_next_sentence": true
    },
    {
        "source_sentence": "金光明經三身分別品第三",
        "from": "T16n0664_001:0362c10_0",
        "context_with_next_sentence": true
    },
    {
        "source_sentence": "梁三藏真諦譯",
        "from": "T16n0664_001:0362c11_0",
        "context_with_next_sentence": true
    },
    {
        "source_sentence": "爾時，虛空藏菩薩摩訶薩在大眾中從座而起，偏袒右肩，右膝著地，合掌恭敬頂禮佛足，以上微妙金寶之華、寶幢、幡蓋悉以供養，而白佛言：「世尊！",
        "from": "T16n0664_001:0362c12_0",
        "context_with_next_sentence": true
    },
    {
        "source_sentence": "云何菩薩摩訶薩於諸如來如法正修行？」",
        "from": "T16n0664_001:0362c15_1",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_001:0362c17_0",
        "context_with_next_sentence": true
    },
    {
        "source_sentence": "諦聽諦聽，善思念之，吾當為汝分別解說。",
        "from": "T16n0664_001:0362c17_1",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0362c18_2",
        "context_with_next_sentence": true
    },
    {
        "source_sentence": "菩薩摩訶薩一切如來有三種身，菩薩摩訶薩皆應當知。",
        "from": "T16n0664_001:0362c18_3",
        "context_with_next_sentence": true
    },
    {
        "source_sentence": "何者為三？",
        "from": "T16n0664_001:0362c19_4",
        "context_with_next_sentence": true
    },
    {
        "source_sentence": "一者、化身，二者、應身，三者、法身，如是三身攝受阿耨多羅三藐三菩提。",
        "from": "T16n0664_001:0362c20_0",
        "context_with_next_sentence": true
    },
    {
        "source_sentence": "「云何菩薩了別化身？",
        "from": "T16n0664_001:0362c22_0",
        "context_with_next_sentence": true
    },
    {
        "source_sentence": "善男子！",
        "from": "T16n0664_001:0362c22_1",
        "context_with_next_sentence": true
    },
    {
        "source_sentence": "如來昔在修行地中為一切眾生修種種法，是諸修法至修行滿，修行力故而得自在。",
        "from": "T16n0664_001:0362c22_2",
        "context_with_next_sentence": true
    },
    {
        "source_sentence": "自在力故，隨眾生心、隨眾生行、隨眾生界多種了別，不待時、不過時，處所相應、時相應、行相應、說法相應現種種身，是名化身。",
        "from": "T16n0664_001:0362c24_3",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0362c28_0",
        "context_with_next_sentence": true
    },
    {
        "source_sentence": "是諸佛如來為諸菩薩得通達故，說於真諦；為通達生死涅槃一味故、身見眾生怖畏歡喜故、為無邊佛法而作本故，如來相應如如。",
        "from": "T16n0664_001:0362c28_1",
        "context_with_next_sentence": true
    },
    {
        "source_sentence": "如如智願力故，是身得現具足三十二相、八十種好、項背圓光，是名應身。",
        "from": "T16n0664_001:0363a02_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363a04_0",
        "context_with_next_sentence": true
    },
    {
        "source_sentence": "云何菩薩摩訶薩了別法身？",
        "from": "T16n0664_001:0363a04_1",
        "context_with_next_sentence": true
    },
    {
        "source_sentence": "為欲滅除一切諸煩惱等障、為欲具足一切諸善法故，惟有如如如如智，是名法身。",
        "from": "T16n0664_001:0363a04_2",
        "context_with_next_sentence": true
    },
    {
        "source_sentence": "「前二種身是假名有，是第三身名為真有，為前二身而作本故。",
        "from": "T16n0664_001:0363a06_3",
        "context_with_next_sentence": true
    },
    {
        "source_sentence": "何以故？",
        "from": "T16n0664_001:0363a08_4",
        "context_with_next_sentence": true
    },
    {
        "source_sentence": "離法如如、離無分別智，一切諸佛無有別法。",
        "from": "T16n0664_001:0363a08_5",
        "context_with_next_sentence": true
    },
    {
        "source_sentence": "何以故？",
        "from": "T16n0664_001:0363a09_6",
        "context_with_next_sentence": true
    },
    {
        "source_sentence": "一切諸佛智慧具足故、一切煩惱究竟滅盡故、得清淨佛地故，是故，法如如，如如智攝一切佛法故。",
        "from": "T16n0664_001:0363a09_7",
        "context_with_next_sentence": true
    },
    {
        "source_sentence": "「復次，善男子！",
        "from": "T16n0664_001:0363a12_0",
        "context_with_next_sentence": true
    },
    {
        "source_sentence": "一切諸佛利益自、他，至於究竟。",
        "from": "T16n0664_001:0363a12_1",
        "context_with_next_sentence": true
    },
    {
        "source_sentence": "自利益者是法如如，利益他者是如如智，於自、他利益處而得自在種種無邊用故，是故，分別佛法無量無邊種種故。",
        "from": "T16n0664_001:0363a13_0",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363a15_1",
        "context_with_next_sentence": true
    },
    {
        "source_sentence": "譬如依妄想思惟說種種煩惱、說種種業、說種種果報；依如是法如如、如如智，說種種佛法、說種種緣覺法、說種種聲聞法。",
        "from": "T16n0664_001:0363a15_2",
        "context_with_next_sentence": true
    },
    {
        "source_sentence": "依法如如、依如如智，一切佛法得自在成就，是為第一不可思議。",
        "from": "T16n0664_001:0363a18_3",
        "context_with_next_sentence": true
    },
    {
        "source_sentence": "譬如畫空作莊嚴具亦難思議；如是，於法如如、如如智攝成佛法亦難思議。",
        "from": "T16n0664_001:0363a20_4",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363a22_0",
        "context_with_next_sentence": true
    },
    {
        "source_sentence": "云何法如如、如如智二種無分別而得自在事？",
        "from": "T16n0664_001:0363a22_1",
        "context_with_next_sentence": true
    },
    {
        "source_sentence": "善男子！",
        "from": "T16n0664_001:0363a23_2",
        "context_with_next_sentence": true
    },
    {
        "source_sentence": "譬如如來已般涅槃，願自在故、種種事未盡故；如是，法如如、如如智而得自在事。",
        "from": "T16n0664_001:0363a23_3",
        "context_with_next_sentence": true
    },
    {
        "source_sentence": "「復次，菩薩摩訶薩入無心定、依前願力從禪定起事，如是二法無有分別，得自在事故。",
        "from": "T16n0664_001:0363a26_0",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363a27_1",
        "context_with_next_sentence": true
    },
    {
        "source_sentence": "譬如日月無有分別、亦如水鏡無有分別、光明亦無分別，三種和合故得有影。",
        "from": "T16n0664_001:0363a28_2",
        "context_with_next_sentence": true
    },
    {
        "source_sentence": "如是，法如如、如如智亦無分別，以願自在故，眾生有感，故應、化二身，如日、月影和合出生。",
        "from": "T16n0664_001:0363a29_3",
        "context_with_next_sentence": true
    },
    {
        "source_sentence": "「復次，善男子！",
        "from": "T16n0664_001:0363b02_4",
        "context_with_next_sentence": true
    },
    {
        "source_sentence": "譬如無量無邊水鏡，依於光故，空影得現種種異相，空者即是無相。",
        "from": "T16n0664_001:0363b03_5",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363b05_0",
        "context_with_next_sentence": true
    },
    {
        "source_sentence": "如是，受化之眾諸弟子等是法身影，以願力故，應於二身現種種相貌，於法身地無有異相。",
        "from": "T16n0664_001:0363b05_1",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363b07_2",
        "context_with_next_sentence": true
    },
    {
        "source_sentence": "依此二身，一切諸佛說有餘涅槃；依法身者，說無餘涅槃。",
        "from": "T16n0664_001:0363b07_3",
        "context_with_next_sentence": true
    },
    {
        "source_sentence": "何以故？",
        "from": "T16n0664_001:0363b08_4",
        "context_with_next_sentence": true
    },
    {
        "source_sentence": "一切餘究竟盡故。",
        "from": "T16n0664_001:0363b08_5",
        "context_with_next_sentence": true
    },
    {
        "source_sentence": "「依此三身，一切諸佛說無住處涅槃。",
        "from": "T16n0664_001:0363b09_6",
        "context_with_next_sentence": true
    },
    {
        "source_sentence": "何以故？",
        "from": "T16n0664_001:0363b10_7",
        "context_with_next_sentence": true
    },
    {
        "source_sentence": "為二身故，不住涅槃；離於法身，無有別佛。",
        "from": "T16n0664_001:0363b10_8",
        "context_with_next_sentence": true
    },
    {
        "source_sentence": "何故二身不住涅槃？",
        "from": "T16n0664_001:0363b11_9",
        "context_with_next_sentence": true
    },
    {
        "source_sentence": "二身假名不實，念念滅、不住故，數數出現以不定故；法身不爾。",
        "from": "T16n0664_001:0363b11_10",
        "context_with_next_sentence": true
    },
    {
        "source_sentence": "是故，二身不住涅槃；法身者不二，是故不住於般涅槃；依三身故，說無住涅槃。",
        "from": "T16n0664_001:0363b13_11",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363b14_12",
        "context_with_next_sentence": true
    },
    {
        "source_sentence": "一切凡夫為三相故，有縛、有障，遠離三身、不至三身。",
        "from": "T16n0664_001:0363b15_13",
        "context_with_next_sentence": true
    },
    {
        "source_sentence": "何者為三？",
        "from": "T16n0664_001:0363b16_14",
        "context_with_next_sentence": true
    },
    {
        "source_sentence": "一者、思惟分別相，二者、依他起相，三者、成就相。",
        "from": "T16n0664_001:0363b16_15",
        "context_with_next_sentence": true
    },
    {
        "source_sentence": "如是諸相不能解故、不能滅故、不能淨故，是故不得至於三身；如是三相能解、能滅、能淨，是故諸佛具足三身。",
        "from": "T16n0664_001:0363b17_16",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363b20_17",
        "context_with_next_sentence": true
    },
    {
        "source_sentence": "諸凡夫人未能拔除於三心故，遠離三身不能至故。",
        "from": "T16n0664_001:0363b20_18",
        "context_with_next_sentence": true
    },
    {
        "source_sentence": "何者為三？",
        "from": "T16n0664_001:0363b21_19",
        "context_with_next_sentence": true
    },
    {
        "source_sentence": "一者、起事心，二者、依根本心，三者、根本心。",
        "from": "T16n0664_001:0363b21_20",
        "context_with_next_sentence": true
    },
    {
        "source_sentence": "依諸伏道，起事心盡；依法斷道，依根本心盡；依勝拔道，根本心盡。",
        "from": "T16n0664_001:0363b22_21",
        "context_with_next_sentence": true
    },
    {
        "source_sentence": "起事心滅故，得顯化身；依根本心滅故，得顯應身；根本心滅故，得至法身。",
        "from": "T16n0664_001:0363b24_22",
        "context_with_next_sentence": true
    },
    {
        "source_sentence": "是故，一切如來具足三身。",
        "from": "T16n0664_001:0363b25_23",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363b26_24",
        "context_with_next_sentence": true
    },
    {
        "source_sentence": "一切諸佛於第一身與諸佛同事、於第二身與諸佛同意、於第三身與諸佛同體。",
        "from": "T16n0664_001:0363b26_25",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363b28_26",
        "context_with_next_sentence": true
    },
    {
        "source_sentence": "是初佛身，隨眾生意有多種故現種種相，是故說多；是第二佛身，弟子一意故現一相，是故說一；是第三佛身，過一切種相、非執相境界，是故說名不一不二。",
        "from": "T16n0664_001:0363b28_27",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363c03_28",
        "context_with_next_sentence": true
    },
    {
        "source_sentence": "是第一身依於應身，是故得顯；是諸應身依於法身故得顯現；是法身者是真實有，無依處故。",
        "from": "T16n0664_001:0363c03_29",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363c05_30",
        "context_with_next_sentence": true
    },
    {
        "source_sentence": "如是三身，以有義故而說於常、以有義故說於無常。",
        "from": "T16n0664_001:0363c05_31",
        "context_with_next_sentence": true
    },
    {
        "source_sentence": "化身者，恒轉法輪、處處如如、方便相續不斷故，是故說常；非是本故、具足之用不顯現故，故說無常。",
        "from": "T16n0664_001:0363c06_32",
        "context_with_next_sentence": true
    },
    {
        "source_sentence": "應身者，從無始生死相續不斷，一切諸佛不共之法能攝持故，眾生未盡、用亦不盡故，是故說常；非是本故，以具足用不顯現故，故說無常。",
        "from": "T16n0664_001:0363c09_33",
        "context_with_next_sentence": true
    },
    {
        "source_sentence": "法身者，非是行法無有異異，是自本故猶如虛空，是故說常。",
        "from": "T16n0664_001:0363c12_34",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363c13_35",
        "context_with_next_sentence": true
    },
    {
        "source_sentence": "離無分別智，更無勝智；離法如如，無勝境界。",
        "from": "T16n0664_001:0363c14_0",
        "context_with_next_sentence": true
    },
    {
        "source_sentence": "是法如如、如如智，是二種如如如如，不一、不異。",
        "from": "T16n0664_001:0363c15_0",
        "context_with_next_sentence": true
    },
    {
        "source_sentence": "是故，法身慧清淨故、滅清淨故，是二清淨。",
        "from": "T16n0664_001:0363c16_1",
        "context_with_next_sentence": true
    },
    {
        "source_sentence": "是故，法身具足清淨。",
        "from": "T16n0664_001:0363c17_2",
        "context_with_next_sentence": true
    },
    {
        "source_sentence": "「復次，善男子！",
        "from": "T16n0664_001:0363c17_3",
        "context_with_next_sentence": true
    },
    {
        "source_sentence": "分別有四種身：有化身非應身、有應身非化身、有化身亦應身、有非化身亦非應身。",
        "from": "T16n0664_001:0363c17_4",
        "context_with_next_sentence": true
    },
    {
        "source_sentence": "何者化身非應身？",
        "from": "T16n0664_001:0363c19_5",
        "context_with_next_sentence": true
    },
    {
        "source_sentence": "如來已般涅槃，以願自在故，如是之身即是化身。",
        "from": "T16n0664_001:0363c20_6",
        "context_with_next_sentence": true
    },
    {
        "source_sentence": "何者應身非化身？",
        "from": "T16n0664_001:0363c21_7",
        "context_with_next_sentence": true
    },
    {
        "source_sentence": "是地前身。",
        "from": "T16n0664_001:0363c21_8",
        "context_with_next_sentence": true
    },
    {
        "source_sentence": "何者化身亦應身？",
        "from": "T16n0664_001:0363c22_9",
        "context_with_next_sentence": true
    },
    {
        "source_sentence": "住有餘涅槃如來之身。",
        "from": "T16n0664_001:0363c22_10",
        "context_with_next_sentence": true
    },
    {
        "source_sentence": "何者非化身非應身？",
        "from": "T16n0664_001:0363c23_0",
        "context_with_next_sentence": true
    },
    {
        "source_sentence": "是如來法身。",
        "from": "T16n0664_001:0363c23_1",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0363c23_2",
        "context_with_next_sentence": true
    },
    {
        "source_sentence": "是法身者，二無所有顯現故。",
        "from": "T16n0664_001:0363c23_3",
        "context_with_next_sentence": true
    },
    {
        "source_sentence": "何者名為二無所有？",
        "from": "T16n0664_001:0363c24_4",
        "context_with_next_sentence": true
    },
    {
        "source_sentence": "於此法身相及相處二皆是無，非有、非無，非一、非二，非數、非非數，非明、非闇。",
        "from": "T16n0664_001:0363c25_5",
        "context_with_next_sentence": true
    },
    {
        "source_sentence": "如是，如如智不見相及相處，不見非有、非無，不見非一、非異，不見非數、非非數，不見非明、非闇。",
        "from": "T16n0664_001:0363c26_6",
        "context_with_next_sentence": true
    },
    {
        "source_sentence": "是故，境界清淨、智慧清淨，不可分別、無有中間。",
        "from": "T16n0664_001:0363c28_7",
        "context_with_next_sentence": true
    },
    {
        "source_sentence": "為滅道本故，於此法身顯現如來。",
        "from": "T16n0664_001:0363c29_8",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0364a01_9",
        "context_with_next_sentence": true
    },
    {
        "source_sentence": "是身因緣境界處所，果依於本難思量故，若了義說，是身即是大乘、是如來性、是如來藏。",
        "from": "T16n0664_001:0364a01_10",
        "context_with_next_sentence": true
    },
    {
        "source_sentence": "依於此身得發初心，修行中心而得顯現、不退地心亦皆得現，一生補處心、金剛之心、如來之心而悉顯現，無量無邊如來妙法皆悉顯現。",
        "from": "T16n0664_001:0364a03_11",
        "context_with_next_sentence": true
    },
    {
        "source_sentence": "依此法身不可思議摩訶三昧而得顯現、依此法身得現一切大智，是故二身依於三昧、依於智慧而得顯現。",
        "from": "T16n0664_001:0364a07_12",
        "context_with_next_sentence": true
    },
    {
        "source_sentence": "「如此法身依於自體說常說實、依大三昧故說於樂、依於大智故說清淨，是故，如來常住自在安樂清淨。",
        "from": "T16n0664_001:0364a09_13",
        "context_with_next_sentence": true
    },
    {
        "source_sentence": "依大三昧，一切禪定首楞嚴等、一切念處大法念等、大慈大悲、一切陀羅尼、一切六神通、一切自在、一切法平等攝受，如是佛法皆悉出現。",
        "from": "T16n0664_001:0364a11_14",
        "context_with_next_sentence": true
    },
    {
        "source_sentence": "依此大智，佛大十力、四無所畏、四無礙辯、一百八十不共之法、一切希有不可思議法皆悉顯現。",
        "from": "T16n0664_001:0364a15_15",
        "context_with_next_sentence": true
    },
    {
        "source_sentence": "譬如依如意寶珠，出無量無邊種種諸寶悉皆得現；如是，依大三昧寶、依大智慧寶，出種種無量無邊諸佛妙法之寶。",
        "from": "T16n0664_001:0364a17_16",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0364a19_17",
        "context_with_next_sentence": true
    },
    {
        "source_sentence": "如是法身三昧智慧過一切相，不著於相、不可分別，非常、非斷，是名中道。",
        "from": "T16n0664_001:0364a20_18",
        "context_with_next_sentence": true
    },
    {
        "source_sentence": "雖有分別無體分別、雖有三數而無三體，不增、不減，猶如夢幻，亦無所執亦無能執。",
        "from": "T16n0664_001:0364a21_19",
        "context_with_next_sentence": true
    },
    {
        "source_sentence": "法體如如，是解脫處，過死王境界、越生死闇，一切眾生不能修、行所不能至，一切諸佛菩薩之所住處。",
        "from": "T16n0664_001:0364a23_20",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0364a25_21",
        "context_with_next_sentence": true
    },
    {
        "source_sentence": "譬如有人願欲得金，處處求覓即見金鑛，既得見已即便破鑛，選擇取金以內爐中，加以銷治得清淨金，隨意迴轉作諸鐶、釧、種種嚴具，雖復諸用，金性不改。",
        "from": "T16n0664_001:0364a26_22",
        "context_with_next_sentence": true
    },
    {
        "source_sentence": "若善男子、善女人求勝解脫、修行世善，得見如來及弟子眾，得親近已而白佛言：『世尊！",
        "from": "T16n0664_001:0364a29_23",
        "context_with_next_sentence": true
    },
    {
        "source_sentence": "何者為善？",
        "from": "T16n0664_001:0364b02_24",
        "context_with_next_sentence": true
    },
    {
        "source_sentence": "何者不善？",
        "from": "T16n0664_001:0364b02_25",
        "context_with_next_sentence": true
    },
    {
        "source_sentence": "何者正修行而得清淨、離於不淨？』",
        "from": "T16n0664_001:0364b03_26",
        "context_with_next_sentence": true
    },
    {
        "source_sentence": "諸佛如來及弟子眾如是思惟：『是善男子、善女人欲求清淨、欲聽正法。』",
        "from": "T16n0664_001:0364b03_27",
        "context_with_next_sentence": true
    },
    {
        "source_sentence": "如是知已即說正法。",
        "from": "T16n0664_001:0364b05_28",
        "context_with_next_sentence": true
    },
    {
        "source_sentence": "「是善男子、善女人已聞正法，正念憶持，發心修行，得精進力破懶惰障。",
        "from": "T16n0664_001:0364b05_29",
        "context_with_next_sentence": true
    },
    {
        "source_sentence": "破懶惰障已，滅除一切罪障；破罪障已，於菩薩學處破無尊重障；破無尊重障已，破掉悔心；破掉悔心已，入於初地。",
        "from": "T16n0664_001:0364b07_30",
        "context_with_next_sentence": true
    },
    {
        "source_sentence": "「依於初地拔利益障，拔利益障已得入二地；依於二地破不逼惱困苦障，破此障已入於三地；依此三地破心軟淨障，破心軟淨障已入於四地；依此四地破善方便障，破善方便障已入於五地；依此五地破見真俗障，破見真俗障已入於六地；依此六地破見行相障，破見行相障已入於七地；依此七地破不見滅相障，破不見滅相障已入於八地；依此八地破不見生相障，破不見生相障已入於九地；依此九地破六通障，破六通障已入於十地；依此十地破一切所知障，破一切所知障已拔除本心入如來地。",
        "from": "T16n0664_001:0364b10_31",
        "context_with_next_sentence": true
    },
    {
        "source_sentence": "「如來地者為三種淨故得極清淨。",
        "from": "T16n0664_001:0364b21_32",
        "context_with_next_sentence": true
    },
    {
        "source_sentence": "何者為三？",
        "from": "T16n0664_001:0364b22_33",
        "context_with_next_sentence": true
    },
    {
        "source_sentence": "一者、煩惱淨，二者、苦淨，三者、相淨。",
        "from": "T16n0664_001:0364b22_34",
        "context_with_next_sentence": true
    },
    {
        "source_sentence": "「譬如有金，鎔銷鍊治，既燒打已無復塵垢，為顯金體本清淨故，是金清淨，不為無金。",
        "from": "T16n0664_001:0364b23_35",
        "context_with_next_sentence": true
    },
    {
        "source_sentence": "「譬如水界，澄渟清淨，無復穢濁，為顯水性清淨，不為無水；如是，法身煩惱本起悉皆清淨，是法身清淨不為無體。",
        "from": "T16n0664_001:0364b25_36",
        "context_with_next_sentence": true
    },
    {
        "source_sentence": "「譬如空中煙、雲、塵、霧皆悉已淨是空清淨，不為無空；如是，法身一切諸苦悉皆滅盡，故說清淨，不為無體。",
        "from": "T16n0664_001:0364b27_37",
        "context_with_next_sentence": true
    },
    {
        "source_sentence": "「譬如有人於臥寐中夢見大水流泛其身，運手動足逆流而上，以其心力不懈退故，從於此岸得至彼岸，夢既覺已，不見有水、彼此之岸。",
        "from": "T16n0664_001:0364c01_38",
        "context_with_next_sentence": true
    },
    {
        "source_sentence": "生死妄想既滅盡已，是覺清淨，不為無覺；如是，法界一切妄想不復更生，故說清淨，不為無體，說於清淨。",
        "from": "T16n0664_001:0364c04_39",
        "context_with_next_sentence": true
    },
    {
        "source_sentence": "「復次，善男子！",
        "from": "T16n0664_001:0364c06_40",
        "context_with_next_sentence": true
    },
    {
        "source_sentence": "是法身者，煩惱障清淨故能現應身、業障清淨故能現化身、智障清淨故能現法身。",
        "from": "T16n0664_001:0364c06_41",
        "context_with_next_sentence": true
    },
    {
        "source_sentence": "譬如依空出電，依電出光；如是，依於法身故出應身，依於應身故出化身。",
        "from": "T16n0664_001:0364c08_42",
        "context_with_next_sentence": true
    },
    {
        "source_sentence": "是故，性極清淨攝受法身、智慧清淨攝受應身、三昧清淨攝受化身，是三清淨是法如如、是不異如如、一味如如、解脫如如、究竟如如。",
        "from": "T16n0664_001:0364c10_43",
        "context_with_next_sentence": true
    },
    {
        "source_sentence": "是故，諸佛體一、不異。",
        "from": "T16n0664_001:0364c13_44",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0364c13_45",
        "context_with_next_sentence": true
    },
    {
        "source_sentence": "若有善男子、善女人說於如來是我大師，當知是善男子、善女人悉知悉見如來之身，無有別身。",
        "from": "T16n0664_001:0364c14_46",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0364c16_47",
        "context_with_next_sentence": true
    },
    {
        "source_sentence": "是故，於一切境界不正思惟悉除斷故，而於此法無有二相、無有分別。",
        "from": "T16n0664_001:0364c16_48",
        "context_with_next_sentence": true
    },
    {
        "source_sentence": "「聖所修行於如如無二相法中，以修行故，如是如是一切種障悉皆除滅；如如一切障滅，如是如是法如如、如如智最得清淨；如如法界智慧清淨，如是如是一切自在具足攝受故、得一切自在者一切諸障悉滅除故、一切種清淨故，是如如智相。",
        "from": "T16n0664_001:0364c18_0",
        "context_with_next_sentence": true
    },
    {
        "source_sentence": "如是見者是名聖見，是則名為真實見佛。",
        "from": "T16n0664_001:0364c23_1",
        "context_with_next_sentence": true
    },
    {
        "source_sentence": "何以故？",
        "from": "T16n0664_001:0364c24_2",
        "context_with_next_sentence": true
    },
    {
        "source_sentence": "如如得見如如故。",
        "from": "T16n0664_001:0364c24_3",
        "context_with_next_sentence": true
    },
    {
        "source_sentence": "是故，如來見一切如來。",
        "from": "T16n0664_001:0364c25_4",
        "context_with_next_sentence": true
    },
    {
        "source_sentence": "何以故？",
        "from": "T16n0664_001:0364c25_5",
        "context_with_next_sentence": true
    },
    {
        "source_sentence": "聲聞、緣覺已出三界，覓於真境不能知見。",
        "from": "T16n0664_001:0364c25_6",
        "context_with_next_sentence": true
    },
    {
        "source_sentence": "如是，聖人所不知見、一切凡夫皆生疑惑，顛倒分別，不能得度，譬如兔子欲度大海。",
        "from": "T16n0664_001:0364c26_7",
        "context_with_next_sentence": true
    },
    {
        "source_sentence": "何以故？",
        "from": "T16n0664_001:0364c28_8",
        "context_with_next_sentence": true
    },
    {
        "source_sentence": "不能通達法如如故。",
        "from": "T16n0664_001:0364c28_9",
        "context_with_next_sentence": true
    },
    {
        "source_sentence": "「復次，善男子！",
        "from": "T16n0664_001:0364c29_10",
        "context_with_next_sentence": true
    },
    {
        "source_sentence": "一切如來無分別心，於一切法得大自在，無礙清淨智慧見故、是自境界不共他故。",
        "from": "T16n0664_001:0364c29_11",
        "context_with_next_sentence": true
    },
    {
        "source_sentence": "是故，於無量無邊阿僧祇劫不惜身命、難行能行，為得此身。",
        "from": "T16n0664_001:0365a02_12",
        "context_with_next_sentence": true
    },
    {
        "source_sentence": "如此之身最上無比、是處最勝不可思議，過言說界；是方寂靜，過一切怖畏。",
        "from": "T16n0664_001:0365a03_13",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0365a05_14",
        "context_with_next_sentence": true
    },
    {
        "source_sentence": "如是知見如如：不生、不老、不死、壽命無限，無有寢臥、無有食，身心常在定，無有散動。",
        "from": "T16n0664_001:0365a05_15",
        "context_with_next_sentence": true
    },
    {
        "source_sentence": "若於如來起諍訟心，則不能得見於如來；如來所說皆能利益，有聽聞者皆蒙解脫；若有惡人、惡象、惡禽獸等不相逢值，於佛起業，果報無邊。",
        "from": "T16n0664_001:0365a07_16",
        "context_with_next_sentence": true
    },
    {
        "source_sentence": "「一切如來無無記事、一切境界無欲知心、生死涅槃無有異心、如來所記無不決定。",
        "from": "T16n0664_001:0365a10_17",
        "context_with_next_sentence": true
    },
    {
        "source_sentence": "諸佛如來四威儀中無非智攝，一切諸法無有不為慈悲所攝、無有不為利益一切諸眾生者。",
        "from": "T16n0664_001:0365a12_18",
        "context_with_next_sentence": true
    },
    {
        "source_sentence": "「善男子！",
        "from": "T16n0664_001:0365a15_0",
        "context_with_next_sentence": true
    },
    {
        "source_sentence": "若有善男子、善女人於此金光明經聽聞信解，不墮地獄、餓鬼、畜生、阿修羅道，常生人天、不為下劣，恒得親近諸佛如來、聽受正法，常生諸佛清淨國土。",
        "from": "T16n0664_001:0365a15_1",
        "context_with_next_sentence": true
    },
    {
        "source_sentence": "何以故？",
        "from": "T16n0664_001:0365a18_2",
        "context_with_next_sentence": true
    },
    {
        "source_sentence": "是甚深法得入於耳，是善男子如來已見、已記，當得不退阿耨多羅三藐三菩提；是善男子如是甚深之法得經於耳，當知是人不謗如來、不謗正法、不謗聖僧。",
        "from": "T16n0664_001:0365a18_3",
        "context_with_next_sentence": true
    },
    {
        "source_sentence": "一切眾生未種善根令得種故、已種善根令增長成熟故，一切世界所有眾生皆悉能行六波羅蜜。」",
        "from": "T16n0664_001:0365a22_4",
        "context_with_next_sentence": true
    },
    {
        "source_sentence": "是時，虛空藏菩薩、梵釋四王、諸天眾等，即從坐起，偏袒右肩，合掌恭敬頂禮佛足而白佛言：「世尊！",
        "from": "T16n0664_001:0365a25_0",
        "context_with_next_sentence": true
    },
    {
        "source_sentence": "若有處處國土講說是金光明微妙經典，於其國土四種利益。",
        "from": "T16n0664_001:0365a27_1",
        "context_with_next_sentence": true
    },
    {
        "source_sentence": "何者為四？",
        "from": "T16n0664_001:0365a28_2",
        "context_with_next_sentence": true
    },
    {
        "source_sentence": "一者、國王軍眾強盛，無諸怨敵，離於疾疫，壽命修長，吉祥安樂，正法興隆；二者、輔相大臣和悅無諍，王所敬愛；三者、沙門、婆羅門及國邑人民修行正法，多所利益，年命長遠，富逸安樂，於諸福田悉得修立；四者、三時之中四大調適，是諸人天增加守護，慈悲平等，心無傷害，令一切眾生誠心歸仰，皆悉修行菩提之行。",
        "from": "T16n0664_001:0365a28_3",
        "context_with_next_sentence": true
    },
    {
        "source_sentence": "如是四種利益功德，我等皆當處處為作利益。」",
        "from": "T16n0664_001:0365b07_4",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T16n0664_001:0365b08_5",
        "context_with_next_sentence": true
    },
    {
        "source_sentence": "善男子！",
        "from": "T16n0664_001:0365b08_6",
        "context_with_next_sentence": true
    },
    {
        "source_sentence": "如是，如是。",
        "from": "T16n0664_001:0365b08_7",
        "context_with_next_sentence": true
    },
    {
        "source_sentence": "汝等應當如是修行如此經典，則法久住於世。」",
        "from": "T16n0664_001:0365b08_8",
        "context_with_next_sentence": true
    },
    {
        "source_sentence": "合部金光明經卷第一",
        "from": "T16n0664_001:0365b11_0",
        "context_with_next_sentence": false
    }
]