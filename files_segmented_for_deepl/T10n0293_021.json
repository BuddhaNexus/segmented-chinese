[
    {
        "source_sentence": "大方廣佛華嚴經卷第二十一",
        "from": "T10n0293_021:0756a02_0",
        "context_with_next_sentence": true
    },
    {
        "source_sentence": "罽賓國三藏般若奉　詔譯",
        "from": "T10n0293_021:0756a04_0",
        "context_with_next_sentence": true
    },
    {
        "source_sentence": "入不思議解脫境界普賢行願品",
        "from": "T10n0293_021:0756a05_0",
        "context_with_next_sentence": true
    },
    {
        "source_sentence": "爾時，善財童子於普救眾生威德吉祥夜神所，聞菩薩普現一切世間調伏眾生解脫門，及得一切如來現前三昧、超出一切眾生莊嚴三昧，得如是等十千三昧，皆悉修習，起深信解，光明普照，周遍隨順，趣入遊履，廣大出生，自在作用。",
        "from": "T10n0293_021:0756a06_0",
        "context_with_next_sentence": true
    },
    {
        "source_sentence": "漸次前行，往詣具足功德寂靜音海夜神所，頂禮其足，遶無數匝，合掌恭敬，而作是言：「聖者！",
        "from": "T10n0293_021:0756a11_1",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心。",
        "from": "T10n0293_021:0756a13_2",
        "context_with_next_sentence": true
    },
    {
        "source_sentence": "我依善知識故，學菩薩行、修菩薩行、入菩薩行、住菩薩行。",
        "from": "T10n0293_021:0756a14_3",
        "context_with_next_sentence": true
    },
    {
        "source_sentence": "我願出生一切智海不思議法，唯願慈哀，為我宣說菩薩云何學菩薩行，云何修菩薩道。」",
        "from": "T10n0293_021:0756a15_4",
        "context_with_next_sentence": true
    },
    {
        "source_sentence": "時，彼夜神告善財言：「善哉！",
        "from": "T10n0293_021:0756a17_5",
        "context_with_next_sentence": true
    },
    {
        "source_sentence": "善哉！",
        "from": "T10n0293_021:0756a18_6",
        "context_with_next_sentence": true
    },
    {
        "source_sentence": "善男子！",
        "from": "T10n0293_021:0756a18_7",
        "context_with_next_sentence": true
    },
    {
        "source_sentence": "汝能依止諸善知識，求菩薩行。",
        "from": "T10n0293_021:0756a18_8",
        "context_with_next_sentence": true
    },
    {
        "source_sentence": "善男子！",
        "from": "T10n0293_021:0756a19_9",
        "context_with_next_sentence": true
    },
    {
        "source_sentence": "我得菩薩念念出生廣大歡喜莊嚴解脫門。」",
        "from": "T10n0293_021:0756a19_10",
        "context_with_next_sentence": true
    },
    {
        "source_sentence": "善財言：「大聖！",
        "from": "T10n0293_021:0756a20_11",
        "context_with_next_sentence": true
    },
    {
        "source_sentence": "此解脫門為何事業？",
        "from": "T10n0293_021:0756a20_12",
        "context_with_next_sentence": true
    },
    {
        "source_sentence": "行何境界？",
        "from": "T10n0293_021:0756a21_13",
        "context_with_next_sentence": true
    },
    {
        "source_sentence": "修何方便？",
        "from": "T10n0293_021:0756a21_14",
        "context_with_next_sentence": true
    },
    {
        "source_sentence": "作何觀察？」",
        "from": "T10n0293_021:0756a21_15",
        "context_with_next_sentence": true
    },
    {
        "source_sentence": "夜神言：「善男子！",
        "from": "T10n0293_021:0756a21_16",
        "context_with_next_sentence": true
    },
    {
        "source_sentence": "我發起清淨平等樂欲心，我發起離一切世間塵垢清淨堅固莊嚴心，我發起於一切事難作能作決定不退心，我發起莊嚴一切功德寶山猶如須彌處金輪上永不傾動心，我發起於一切處無所住著心，我發起普現一切眾生前皆能救護心，我發起見一切佛海無有厭足心，我發起求一切菩薩清淨願力心，我發起住普遍大智光明海心，我發起令一切眾生超過憂惱生死曠野心，我發起令一切眾生捨離愁歎眾苦心，我發起令一切眾生捨離種種不可意色、聲、香、味、觸、法心，我發起令一切眾生捨離種種恩愛別離、怨憎會苦心，我發起令一切眾生捨離種種惡業因緣、愚癡等苦心，我發起與一切惡趣險難眾生作救護心，我發起令一切眾生出生死苦顯示正道心，我發起令一切眾生捨離生老病死等苦心，我發起令一切眾生成就如來無上法樂心，我發起令一切眾生皆受清淨大喜樂心，我發起令一切眾生修行正行無厄難心。",
        "from": "T10n0293_021:0756a22_17",
        "context_with_next_sentence": true
    },
    {
        "source_sentence": "發是心已，復為說法，令其漸至一切智地，所謂：若見眾生樂著所住宮殿、屋宅，我為說法，令其了達諸法本性，離諸執著；若見眾生戀著父母、兄弟、親屬，我為說法，令其得入諸佛菩薩清淨眾會；若見眾生戀著妻子，情無捨離，我為說法，令其捨離生死愛染，起大悲心，於一切眾生平等無二；若見眾生戀著市肆、廛里集會，我為說法，令其得與眾聖集會；若見眾生貪著資具，我為說法，令其具足諸波羅蜜；若見眾生愛著音樂，我為說法，令其愛樂清淨法樂；若見眾生著五欲境，我為說法，令其得入如來境界；若見眾生多起瞋恚，我為說法，令住如來忍波羅蜜；若見眾生其心懈怠，我為說法，令得清淨勤波羅蜜；若見眾生其心散亂，我為說法，令得如來禪波羅蜜；若見眾生入見稠林無明闇障，我為說法，令得出離稠林黑闇；若見眾生無有智慧，我為說法，令其成就般若波羅蜜；若見眾生染著三界，我為說法，令於生死心無取捨，而得安住方便波羅蜜；若見眾生志意下劣，我為說法，令其圓滿佛菩提願；若見眾生但求自利，我為說法，令其發起平等利益諸眾生願；若見眾生志樂微弱，我為說法，令得菩薩力波羅蜜；若見眾生愚癡黑闇，我為說法，令得如來究竟清淨智波羅蜜；若見眾生色相不具，我為說法，令得如來圓滿色身；若見眾生形容醜陋，我為說法，令得無上清淨法身；若見眾生色相麁惡，我為說法，令得微細金色皮膚；若見眾生諸苦逼迫，我為說法，令得如來最極安樂；若見眾生種種安樂，我為說法，令其安住一切智樂；若見眾生種種病苦，我為說法，令其成就如影像身；若見眾生積集色愛，我為說法，令其愛樂諸菩薩行；若見眾生貧窮所困，我為說法，令得菩薩功德寶藏；若見眾生樂止園林，我為說法，令其供養承事諸佛住法園苑；若見眾生遊行道路，我為說法，令其趣向一切智道；若見眾生樂居村邑，我為說法，令出三界；若見眾生樂住聚落，我為說法，令其超越二乘之道，住如來地；若見眾生樂住城郭，我為說法，令其得住法王城中；若見眾生樂止四隅，我為說法，令得三世平等智慧；若見眾生樂止諸方，我為說法，令得智慧，見一切法；若見眾生貪行多者，我為彼說不淨觀門，令其捨離生死渴愛；若見眾生瞋行多者，我為彼說大慈觀門，令勤修習心無惱害；若見眾生癡行多者，我為說法，令得智眼，觀諸法海；若見眾生等分行者，我為說法，令其得入一切勝智諸大願海；若見眾生樂生死樂，我為說法，令其厭離；若見眾生厭生死苦，應為如來之所化者，我為說法，令悟無生，示現受生；若見眾生愛著五蘊，我為說法，令其得住無依境界；若見眾生其心下劣，我為顯示勝莊嚴道；若見眾生心生憍慢，為說如來平等法忍；若見眾生其心諂曲，為說菩薩清淨直心。",
        "from": "T10n0293_021:0756b12_18",
        "context_with_next_sentence": true
    },
    {
        "source_sentence": "善男子！",
        "from": "T10n0293_021:0757a08_19",
        "context_with_next_sentence": true
    },
    {
        "source_sentence": "我以如是無量法施攝諸眾生，種種方便教化調伏，令離惡道、受人天樂、脫三界縛、住一切智。",
        "from": "T10n0293_021:0757a08_20",
        "context_with_next_sentence": true
    },
    {
        "source_sentence": "我時便得廣大歡喜法光明海，速疾愛樂，甚深圓滿，其心怡暢，安隱適悅。",
        "from": "T10n0293_021:0757a11_21",
        "context_with_next_sentence": true
    },
    {
        "source_sentence": "「復次，善男子！",
        "from": "T10n0293_021:0757a12_22",
        "context_with_next_sentence": true
    },
    {
        "source_sentence": "我常觀察一切菩薩道場眾海，修種種願行、現種種淨身、有種種常光、放種種光明；以種種方便入一切智門、入種種三昧；現種種神變，出種種音聲海，具種種莊嚴身，入種種如來門，詣種種國土海，見種種諸佛海，得種種辯才海，照種種解脫境，得種種智光海，入種種三昧海遊戲，種種解脫宮殿；以種種門趣一切智，以莊嚴雲覆虛空界，觀察種種道場眾會，集種種世界，入種種佛剎，詣種種方海，受種種如來命，從種種如來所，與種種菩薩俱，雨種種莊嚴雲，入如來種種方便，觀如來種種法海，思如來種種神通門，順如來種種智慧海，往如來種種殊勝會，坐如來種種莊嚴座。",
        "from": "T10n0293_021:0757a13_0",
        "context_with_next_sentence": true
    },
    {
        "source_sentence": "善男子！",
        "from": "T10n0293_021:0757a26_1",
        "context_with_next_sentence": true
    },
    {
        "source_sentence": "我觀察此道場眾會，知佛神力無量無邊，生大歡喜。",
        "from": "T10n0293_021:0757a26_2",
        "context_with_next_sentence": true
    },
    {
        "source_sentence": "「善男子！",
        "from": "T10n0293_021:0757a27_3",
        "context_with_next_sentence": true
    },
    {
        "source_sentence": "我觀毘盧遮那如來，念念出現不思議色身，既見是已，生大歡喜；又觀如來，於念念中，放大光明，充滿無邊廣大法界，既見是已，生大歡喜；又見如來一一毛孔，念念出現無量佛剎極微塵數光明海，一一光明以無量佛剎極微塵數光明而為眷屬，一一周遍一切法界，銷滅一切諸眾生苦，既見是已，生大歡喜。",
        "from": "T10n0293_021:0757a27_4",
        "context_with_next_sentence": true
    },
    {
        "source_sentence": "又，善男子！",
        "from": "T10n0293_021:0757b05_5",
        "context_with_next_sentence": true
    },
    {
        "source_sentence": "我觀如來頂及兩肩，念念出現一切佛剎極微塵數寶焰山雲，充滿十方一切法界，既見是已，生大歡喜；又，善男子！",
        "from": "T10n0293_021:0757b05_6",
        "context_with_next_sentence": true
    },
    {
        "source_sentence": "我觀如來一一毛孔，於念念中，出一切佛剎極微塵數香光明雲，充滿十方一切佛剎，既見是已，生大歡喜；又，善男子！",
        "from": "T10n0293_021:0757b08_7",
        "context_with_next_sentence": true
    },
    {
        "source_sentence": "我觀如來一一相海，於念念中，出一切佛剎極微塵數諸相莊嚴如來身雲，遍往十方一切世界，既見是已，生大歡喜；又，善男子！",
        "from": "T10n0293_021:0757b11_8",
        "context_with_next_sentence": true
    },
    {
        "source_sentence": "我觀如來一一隨好，於念念中，出一切佛剎極微塵數隨好光明如來身雲，既見是已，生大歡喜；又，善男子！",
        "from": "T10n0293_021:0757b14_9",
        "context_with_next_sentence": true
    },
    {
        "source_sentence": "我觀如來一一毛孔，於念念中，出不可說不可說佛剎極微塵數佛變化雲，示現如來從初發心、修波羅蜜、具莊嚴道、入菩薩地、遊戲菩薩種種神力，既見是已，生大歡喜；又，善男子！",
        "from": "T10n0293_021:0757b16_10",
        "context_with_next_sentence": true
    },
    {
        "source_sentence": "我觀如來一一毛孔，念念出現不可說不可說佛剎極微塵數天王身雲，及以天王自在神變，充遍一切十方法界，應以天王身而得度者，即現其前，而為說法，既見是已，生大歡喜；又，善男子！",
        "from": "T10n0293_021:0757b20_11",
        "context_with_next_sentence": true
    },
    {
        "source_sentence": "我觀如來一一毛孔，念念出現不可說不可說佛剎極微塵數龍王身雲、夜叉王身雲、乾闥婆王身雲、阿脩羅王身雲、迦樓羅王身雲、緊那羅王身雲、摩睺羅伽王身雲、人王身雲、梵王身雲，莫不念念毛孔中現如是神變、如是身相、如是言音、如是說法，我見是已，於念念中，生大歡喜，廣大信樂，量與法界薩婆若等。",
        "from": "T10n0293_021:0757b24_12",
        "context_with_next_sentence": true
    },
    {
        "source_sentence": "昔所未得，而今始得；昔所未解，而今始解；昔所未證，而今始證；昔所未入，而今始入；昔所未滿，而今始滿；昔所未見，而今始見；昔所未聞，而今始聞。",
        "from": "T10n0293_021:0757c03_13",
        "context_with_next_sentence": true
    },
    {
        "source_sentence": "何以故？",
        "from": "T10n0293_021:0757c06_14",
        "context_with_next_sentence": true
    },
    {
        "source_sentence": "以能了知法界相故，知一切法唯一相故，能平等入三世道故，能說一切無邊法故。",
        "from": "T10n0293_021:0757c06_15",
        "context_with_next_sentence": true
    },
    {
        "source_sentence": "「善男子！",
        "from": "T10n0293_021:0757c09_0",
        "context_with_next_sentence": true
    },
    {
        "source_sentence": "我入此菩薩念念出生廣大歡喜莊嚴解脫光明海。",
        "from": "T10n0293_021:0757c09_1",
        "context_with_next_sentence": true
    },
    {
        "source_sentence": "又，善男子！",
        "from": "T10n0293_021:0757c10_2",
        "context_with_next_sentence": true
    },
    {
        "source_sentence": "此解脫無邊，普入一切法界門故；此解脫無盡，等發一切智性心故；此解脫無量，菩薩智眼所知境故；此解脫無際，入無際畔一切眾生心想中故；此解脫甚深，寂靜智慧所觀察故；此解脫廣大，周遍一切如來境故；此解脫無壞，菩薩智眼之所知故；此解脫無底，盡於法界之源底故；此解脫者即是普門，於一事中普遍出生諸神變故；此解脫者體性不空，一切法身等無二故；此解脫者終無有生，以能了知如幻法故；此解脫者猶如影像，一切智願光所生故；此解脫者猶如變化，諸菩薩行妙變化故；此解脫者猶如大地，為一切眾生所依處故；此解脫者猶如大水，能以大悲潤一切故；此解脫者猶如大火，乾竭眾生貪愛水故；此解脫者猶如大風，令諸眾生速疾趣於一切智故；此解脫者猶如大海，眾功德寶莊嚴一切諸眾生故；此解脫者如須彌山，出一切智法寶海故；此解脫者如天宮殿，一切妙法所莊嚴故；此解脫者猶如虛空，普容三世一切如來神通力故；此解脫者猶如大雲，普為眾生雨法雨故；此解脫者猶如淨日，能破眾生無知闇故；此解脫者猶如滿月，滿足廣大福智海故；此解脫者猶如如來，於一切處正遍知故；此解脫者猶如自影，從自善業所化出故；此解脫者猶如谷響，隨其所應為說法故；此解脫者猶如影像，隨眾生心而照現故；此解脫者如大樹王，開敷一切神通華故；此解脫者猶如金剛，從本已來不可壞故；此解脫者如如意珠，出生無量自在力故；此解脫者如離垢藏摩尼寶王，示現一切三世如來諸神變故；此解脫者猶如喜幢妙摩尼寶，能平等出一切諸佛法輪聲故。",
        "from": "T10n0293_021:0757c10_3",
        "context_with_next_sentence": true
    },
    {
        "source_sentence": "善男子！",
        "from": "T10n0293_021:0758a13_4",
        "context_with_next_sentence": true
    },
    {
        "source_sentence": "我今為汝種種稱讚此解脫門無比希有、真實功德、難解、難入、難信、難知，汝應思惟，隨順悟入。」",
        "from": "T10n0293_021:0758a13_5",
        "context_with_next_sentence": true
    },
    {
        "source_sentence": "爾時，善財童子白夜神言：「聖者！",
        "from": "T10n0293_021:0758a15_6",
        "context_with_next_sentence": true
    },
    {
        "source_sentence": "云何修行，得此解脫，具足圓滿？」",
        "from": "T10n0293_021:0758a16_7",
        "context_with_next_sentence": true
    },
    {
        "source_sentence": "夜神言：「善男子！",
        "from": "T10n0293_021:0758a17_8",
        "context_with_next_sentence": true
    },
    {
        "source_sentence": "菩薩修行十大法藏，積集圓滿，光明遍照，愛樂出生，威力自在，則能成就此解脫門。",
        "from": "T10n0293_021:0758a17_9",
        "context_with_next_sentence": true
    },
    {
        "source_sentence": "何等為十？",
        "from": "T10n0293_021:0758a19_10",
        "context_with_next_sentence": true
    },
    {
        "source_sentence": "一、修布施廣大法藏，隨眾生心，悉令滿足；二、修淨戒廣大法藏，普入一切佛功德海；三、修安忍廣大法藏，能遍思惟一切法性；四、修精進廣大法藏，趣一切智恒無退轉；五、修禪定廣大法藏，能滅一切眾生熱惱；六、修般若廣大法藏，能遍了知一切法海；七、修方便廣大法藏，能遍成熟諸眾生海；八、修諸願廣大法藏，能遍遊入諸佛剎海，為諸眾生，盡未來劫修菩薩行；九、修諸力廣大法藏，能念念中，現於一切法界教海，於一切剎成等正覺，常無休息；十、修淨智廣大法藏，能得如來清淨妙智，遍知三世一切諸法，無有障礙。",
        "from": "T10n0293_021:0758a19_11",
        "context_with_next_sentence": true
    },
    {
        "source_sentence": "善男子！",
        "from": "T10n0293_021:0758b02_12",
        "context_with_next_sentence": true
    },
    {
        "source_sentence": "若諸菩薩安住如是十大法藏，則能獲得如是解脫、清淨、增長、積集、具足、出生、堅固、廣大、成就、安住、圓滿。」",
        "from": "T10n0293_021:0758b02_13",
        "context_with_next_sentence": true
    },
    {
        "source_sentence": "善財白言：「聖者！",
        "from": "T10n0293_021:0758b06_0",
        "context_with_next_sentence": true
    },
    {
        "source_sentence": "汝發阿耨多羅三藐三菩提心，其已久如？」",
        "from": "T10n0293_021:0758b06_1",
        "context_with_next_sentence": true
    },
    {
        "source_sentence": "夜神言：「善男子！",
        "from": "T10n0293_021:0758b07_2",
        "context_with_next_sentence": true
    },
    {
        "source_sentence": "此華藏莊嚴世界海，東過千世界海，有世界海名一切淨光眾寶莊嚴，有世界種名大願光明音，中有世界名無垢金光莊嚴，以一切香金剛摩尼王為體，形如樓閣，眾妙寶雲以為其際，住於一切寶瓔珞海，妙宮殿雲而覆其上，淨穢相雜；彼世界中，乃往古世，有劫名普照光幢，有國名普寶吉祥藏，有菩提場名一切寶藏眾色光明，有佛名不退轉法界妙音，於此場中成等正覺；我於爾時作菩提樹神，名福德燈光明幢，守護道場，見彼如來成等正覺，示現種種自在神力，發阿耨多羅三藐三菩提心，即於此時獲得三昧，名普照如來功德海。",
        "from": "T10n0293_021:0758b07_3",
        "context_with_next_sentence": true
    },
    {
        "source_sentence": "彼道場中，次有如來出興於世，名法樹威德山王；我時命終，還生於此，為道場主夜神，名吉祥福智光明，見彼如來轉正法輪，現大神通，即得三昧，名普照一切離貪境界；次有如來出興於世，名一切法海音聲王，我為夜神，因得見佛，種種承事，供養恭敬，心生歡喜，即獲三昧，名增長一切善法地；次有如來出興於世，名寶光明燈幢王，我為夜神，因得見佛，承事供養，令其歡喜，即獲三昧，名普現神通光明雲；次有如來出興於世，名功德須彌光威德王，我為夜神，因得見佛，承事供養，令得歡喜，則獲三昧，名普照諸佛海；次有如來出興於世，名法雲妙音聲王，我為夜神，因得見佛，承事供養，令心歡喜，即獲三昧，名一切法海燈；次有如來出興於世，名智炬光照王，我為夜神，因得見佛，承事供養，令其歡喜，即獲三昧，名滅一切眾生苦光照燈；次有如來出興於世，名妙法神通速疾幢，我為夜神，因得見佛，承事供養，心大歡喜，即獲三昧，名三世如來所行光明藏；次有如來出興於世，名法燈勇猛智慧師子王，我為夜神，因得見佛，承事供養，令生歡喜，即獲三昧，名一切世間無礙智輪威德光；次有如來出興於世，名智力具足威德王，我為夜神，因得見佛，承事供養，令心歡喜，即獲三昧，名普照三世眾生根行影像。",
        "from": "T10n0293_021:0758b19_4",
        "context_with_next_sentence": true
    },
    {
        "source_sentence": "如是，善男子！",
        "from": "T10n0293_021:0758c16_5",
        "context_with_next_sentence": true
    },
    {
        "source_sentence": "彼無垢金光莊嚴世界普照光明幢劫中，有如是等十佛剎極微塵數如來出興於世，我於彼時或為天王、或為龍王、或為夜叉王、或為乾闥婆王、或為阿脩羅王、或為迦樓羅王、或為緊那羅王、或為摩睺羅伽王、或為人王、或為梵王、或為天身、或為人身、或為男子身、或為女人身、或為童男身、或為童女身，悉以種種諸供養具，恭敬供養、尊重承事彼諸如來，亦聞諸佛所說妙法，悉皆聽受，憶持不忘；從此命終，還即於此世界中生，經於佛剎極微塵數劫修行菩薩種種妙行，然後壽終，生此華藏莊嚴世界海中娑婆世界，值迦羅鳩孫馱如來，承事供養，令生歡喜，得三昧名離一切塵垢影像光明；次值拘那含牟尼如來，承事供養，令生歡喜，得三昧名普光遍照一切剎海；次值迦葉如來，承事供養，令生歡喜，得三昧名演一切眾生妙音聲海；次值毘盧遮那如來於此道場成等正覺，念念示現種種神通廣大威力，我時得見，即獲此念念出生廣大歡喜莊嚴解脫門，得此解脫已，能入十不可說不可說佛剎極微塵數法界諸安立海；見彼一切法界安立海，一切佛剎所有極微塵，一一塵中有十不可說不可說佛剎極微塵數諸佛國土，一一國土皆有毘盧遮那如來坐於道場，於念念中成等正覺，現諸神變；所現神變，一一皆遍一切法界海，亦見自身在彼一切諸如來所，又亦聞彼一切世界一切如來種種說法，我悉聽受，憶持不忘。",
        "from": "T10n0293_021:0758c16_6",
        "context_with_next_sentence": true
    },
    {
        "source_sentence": "「復次，善男子！",
        "from": "T10n0293_021:0759a15_7",
        "context_with_next_sentence": true
    },
    {
        "source_sentence": "我復見彼一切如來，一一毛孔出生種種變化海，現神通力，於十方一切法界海、一切佛剎海、一切世界種、一切世界中，隨諸眾生種種生類、種種心性、種種想行，如其所應，轉正法輪。",
        "from": "T10n0293_021:0759a15_8",
        "context_with_next_sentence": true
    },
    {
        "source_sentence": "我得速疾陀羅尼力，悉能受持一切文義，正念思惟；以明了智，普入一切清淨法藏；以自在智，普遊一切甚深法海；以周遍智，普知三世諸廣大義；以平等智，普達諸佛無差別法。",
        "from": "T10n0293_021:0759a20_0",
        "context_with_next_sentence": true
    },
    {
        "source_sentence": "我能如是悟解一切諸佛法門；一一法門中，悟解一切修多羅雲；一一修多羅雲中，悟解一切法海；一一法海中，悟解一切法品；一一法品中，悟解一切法雲；一一法雲中，悟解一切法流；一一法流中，出生一切法愛樂海；一一法愛樂海，出生一切地；一一地中，出生一切三昧海；一一三昧海，得一切見佛海；一一見佛海，得一切智光海；一一智光海普照三世，遍入十方，知無量如來過去諸行海、知無量如來所有本事海、知無量如來難捨能捨布施波羅蜜海、知無量如來圓滿淨戒波羅蜜海、知無量如來清淨安忍波羅蜜海、知無量如來廣大精進波羅蜜海、知無量如來圓滿清淨禪波羅蜜海、知無量如來甚深趣入般若波羅蜜海、知無量如來種種方便波羅蜜海、知無量如來種種增長願波羅蜜海、知無量如來種種成就力波羅蜜海、知無量如來種種圓滿智波羅蜜海、知無量如來過去種種超菩薩地無障礙行智光普照海、知無量如來過去種種住菩薩地無障礙行無量劫海；現神通力知無量如來過去種種圓滿菩薩地；知無量如來過去種種修習菩薩地；知無量如來過去種種淨治菩薩地；知無量如來過去種種觀察菩薩地；知無量如來過去為菩薩時，常見諸佛如影隨形；知無量如來過去為菩薩時，盡見佛海、劫海同住；知無量如來過去為菩薩時，以無量身遍生剎海；知無量如來過去為菩薩時，周遍法界，修廣大行；知無量如來過去為菩薩時，示現種種諸方便門，調伏成熟一切眾生；知無量如來放大光明，普照十方一切剎海；知無量如來現大神力，普現一切眾生之前；知無量如來廣大智地，光明自在；知無量如來成等正覺，神變難思；知無量如來轉正法輪，悉能受持，無有忘失；知無量如來示現相海；知無量如來示現身海；知無量如來廣大境界。",
        "from": "T10n0293_021:0759a24_0",
        "context_with_next_sentence": true
    },
    {
        "source_sentence": "彼諸如來從初發心乃至法滅，如是等法、所有勤求、相應方便，我於念念悉得知見，甚深證入。",
        "from": "T10n0293_021:0759c01_1",
        "context_with_next_sentence": true
    },
    {
        "source_sentence": "「善男子！",
        "from": "T10n0293_021:0759c03_2",
        "context_with_next_sentence": true
    },
    {
        "source_sentence": "汝問我言：『發心已來，為久如？』",
        "from": "T10n0293_021:0759c04_3",
        "context_with_next_sentence": true
    },
    {
        "source_sentence": "者，我念往昔過二佛剎極微塵數劫，如上所說，於無垢金光莊嚴世界為福德燈圓滿光明幢菩提樹神，聞不退轉法界妙音如來種種說法，發阿耨多羅三藐三菩提心，經二佛剎極微塵數劫，種種修行諸菩薩行，然後生此娑婆世界賢劫之中，從迦羅鳩孫馱佛至釋迦牟尼佛，及此劫中未來所有一切如來，我皆親近，承事供養，恭敬尊重，令生歡喜；如此世界賢劫之中，供養未來一切諸佛，一切世界一切劫中所有未來一切諸佛，悉亦如是親近承事，種種供養。",
        "from": "T10n0293_021:0759c04_4",
        "context_with_next_sentence": true
    },
    {
        "source_sentence": "善男子！",
        "from": "T10n0293_021:0759c15_5",
        "context_with_next_sentence": true
    },
    {
        "source_sentence": "彼無垢金光莊嚴世界，今猶現在，諸佛出現，相續不斷，汝當一心修此菩薩大勇猛門。」",
        "from": "T10n0293_021:0759c15_6",
        "context_with_next_sentence": true
    },
    {
        "source_sentence": "爾時，具足功德寂靜音海主夜神欲重宣此解脫門義，為善財童子而說偈曰：「善財汝今聽我說，　　如是淨妙解脫門，　聞已愛樂生歡喜，　　究竟勤修令悟入。",
        "from": "T10n0293_021:0759c17_7",
        "context_with_next_sentence": true
    },
    {
        "source_sentence": "　我昔修行多劫海，　　生於廣大深信心，　常觀法性令現前，　　速證如空一切智。",
        "from": "T10n0293_021:0759c22_0",
        "context_with_next_sentence": true
    },
    {
        "source_sentence": "　我於三世諸佛所，　　咸生廣大信樂心，　最勝清淨諸眷屬，　　悉願承事常親近。",
        "from": "T10n0293_021:0759c24_0",
        "context_with_next_sentence": true
    },
    {
        "source_sentence": "　我見過去天人師，　　為利眾生皆供養，　聞此廣大淨法門，　　其心愛敬生歡喜。",
        "from": "T10n0293_021:0759c26_0",
        "context_with_next_sentence": true
    },
    {
        "source_sentence": "　常於父母及師長，　　尊重恭敬令歡悅，　如是曾無休懈心，　　於此解脫能深入。",
        "from": "T10n0293_021:0759c28_0",
        "context_with_next_sentence": true
    },
    {
        "source_sentence": "　又於老病貧窮人，　　無主諸根不具足，　經無數劫受輪迴，　　慈心愍濟令安樂。",
        "from": "T10n0293_021:0760a01_0",
        "context_with_next_sentence": true
    },
    {
        "source_sentence": "　濁劫水火及王賊，　　醉象惡獸諸恐怖，　我昔修行有海中，　　種種救護令除免。",
        "from": "T10n0293_021:0760a03_0",
        "context_with_next_sentence": true
    },
    {
        "source_sentence": "　三有煩惱恒熾然，　　諸惡業障常纏覆，　墮於生死險難中，　　我昔救彼令除滅。",
        "from": "T10n0293_021:0760a05_0",
        "context_with_next_sentence": true
    },
    {
        "source_sentence": "　一切恐怖惡趣中，　　種種苦難恒相續，　生老病死厄其身，　　我當救彼咸令出。",
        "from": "T10n0293_021:0760a07_0",
        "context_with_next_sentence": true
    },
    {
        "source_sentence": "　願盡未來一切劫，　　普為苦惱諸群生，　滅除生死使無餘，　　得佛究竟諸安樂。",
        "from": "T10n0293_021:0760a09_0",
        "context_with_next_sentence": true
    },
    {
        "source_sentence": "「善男子！",
        "from": "T10n0293_021:0760a11_0",
        "context_with_next_sentence": true
    },
    {
        "source_sentence": "我唯知此念念速疾出生廣大歡喜莊嚴解脫門；如諸菩薩摩訶薩深入一切法界海，遠離一切內外苦，永除一切諸妄想，具足一切菩薩智，悉知一切諸劫數，普見一切剎成壞，而我云何能知、能說彼功德行？",
        "from": "T10n0293_021:0760a11_1",
        "context_with_next_sentence": true
    },
    {
        "source_sentence": "善男子！",
        "from": "T10n0293_021:0760a15_2",
        "context_with_next_sentence": true
    },
    {
        "source_sentence": "此菩提場如來清淨圓滿會中有主夜神，名守護一切城增長威德，汝詣彼問菩薩云何學菩薩行、修菩薩道。」",
        "from": "T10n0293_021:0760a16_3",
        "context_with_next_sentence": true
    },
    {
        "source_sentence": "爾時，善財童子一心觀察具足功德寂靜音海主夜神身，合掌恭敬，以偈讚曰：「我因隨順善友教，　　今來得詣天神所，　身無邊量等須彌，　　處座莊嚴皆妙好。",
        "from": "T10n0293_021:0760a18_4",
        "context_with_next_sentence": true
    },
    {
        "source_sentence": "　非是執著於色相，　　計有諸法為依止，　邪見淺識劣智人，　　而能了知尊境界。",
        "from": "T10n0293_021:0760a23_0",
        "context_with_next_sentence": true
    },
    {
        "source_sentence": "　一切世間天及人，　　於無邊劫常觀察，　不能測度聖天身，　　色相無量難思故。",
        "from": "T10n0293_021:0760a25_0",
        "context_with_next_sentence": true
    },
    {
        "source_sentence": "　天能遠離於諸蘊，　　亦復不依於界處，　普為眾生出世間，　　示現種種神通力。",
        "from": "T10n0293_021:0760a27_0",
        "context_with_next_sentence": true
    },
    {
        "source_sentence": "　最勝智眼常清淨，　　無垢無動無所著，　能觀一切極微中，　　見佛種種神通力。",
        "from": "T10n0293_021:0760a29_0",
        "context_with_next_sentence": true
    },
    {
        "source_sentence": "　仁今身為正法藏，　　心智無礙常清淨，　既得如來智慧光，　　復照一切諸群品。",
        "from": "T10n0293_021:0760b02_0",
        "context_with_next_sentence": true
    },
    {
        "source_sentence": "　心能普集無邊業，　　莊嚴一切諸世間，　了一切法皆是心，　　現身等彼眾生數。",
        "from": "T10n0293_021:0760b04_0",
        "context_with_next_sentence": true
    },
    {
        "source_sentence": "　解了世間猶若夢，　　一切諸佛猶如影，　諸法如響悉皆空，　　隨心普現而無著。",
        "from": "T10n0293_021:0760b06_0",
        "context_with_next_sentence": true
    },
    {
        "source_sentence": "　天能普為諸眾生，　　念念現身恒自在，　於有於無心不住，　　常聞說法遍諸方。",
        "from": "T10n0293_021:0760b08_0",
        "context_with_next_sentence": true
    },
    {
        "source_sentence": "　無量剎塵諸剎海，　　及善逝海眾生海，　如是悉在一塵中，　　此尊解脫境界力。」",
        "from": "T10n0293_021:0760b10_0",
        "context_with_next_sentence": true
    },
    {
        "source_sentence": "時，善財童子以此妙偈讚彼神已，頂禮其足，遶無數匝，慇懃瞻仰，辭退而去。",
        "from": "T10n0293_021:0760b12_0",
        "context_with_next_sentence": true
    },
    {
        "source_sentence": "大方廣佛華嚴經卷第二十一",
        "from": "T10n0293_021:0760b14_0",
        "context_with_next_sentence": false
    }
]