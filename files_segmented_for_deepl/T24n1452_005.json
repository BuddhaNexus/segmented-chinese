[
    {
        "source_sentence": "根本說一切有部尼陀那卷第五",
        "from": "T24n1452_005:0432a02_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T24n1452_005:0432a04_0",
        "context_with_next_sentence": true
    },
    {
        "source_sentence": "第七子攝頌曰：　外道覆認衣，　　作記死時施，　有五種親友，　　得法獨應行。",
        "from": "T24n1452_005:0432a05_0",
        "context_with_next_sentence": true
    },
    {
        "source_sentence": "爾時佛在王舍城住竹林園。",
        "from": "T24n1452_005:0432a08_0",
        "context_with_next_sentence": true
    },
    {
        "source_sentence": "時摩揭陀主影勝大王，聞說妙法得見諦已，遂與八萬諸天子眾，并摩揭陀國長者、居士婆羅門等過百千數，於大眾中制立嚴教，擊鼓宣令普告國人：「不得有人輒為竊盜。",
        "from": "T24n1452_005:0432a08_1",
        "context_with_next_sentence": true
    },
    {
        "source_sentence": "若有犯者驅令出國，所有家資庫藏財物，悉皆給與被賊之人。」",
        "from": "T24n1452_005:0432a12_2",
        "context_with_next_sentence": true
    },
    {
        "source_sentence": "是時世尊，為憍薩羅國勝光大王說《少年經》，得調伏已，亦於國界作其嚴制：「於我國中不得有人輒行竊盜，如有犯者斷其命根，所有家資庫藏財物，悉皆給與被賊之人。」",
        "from": "T24n1452_005:0432a13_3",
        "context_with_next_sentence": true
    },
    {
        "source_sentence": "爾時群賊咸悉逃竄，二國中間屯營而住。",
        "from": "T24n1452_005:0432a17_4",
        "context_with_next_sentence": true
    },
    {
        "source_sentence": "摩揭陀國有諸商人，相隨而往憍薩羅國。",
        "from": "T24n1452_005:0432a18_5",
        "context_with_next_sentence": true
    },
    {
        "source_sentence": "到彼界已，時諸商主告其伴曰：「我今平安，仁可歸去。」",
        "from": "T24n1452_005:0432a19_6",
        "context_with_next_sentence": true
    },
    {
        "source_sentence": "從者去已，賊便遙見知無護者，便共劫奪。",
        "from": "T24n1452_005:0432a20_7",
        "context_with_next_sentence": true
    },
    {
        "source_sentence": "時諸商人咸悉走向憍薩羅國，投勝光王。",
        "from": "T24n1452_005:0432a21_8",
        "context_with_next_sentence": true
    },
    {
        "source_sentence": "既到王所，前白王曰：「大王當知，於此國界先多交易，今由群賊商侶不來。」",
        "from": "T24n1452_005:0432a22_9",
        "context_with_next_sentence": true
    },
    {
        "source_sentence": "時勝光王勅大將軍名毘盧宅迦：「卿可急往捕捉群賊，并所盜財將來見朕。」",
        "from": "T24n1452_005:0432a24_10",
        "context_with_next_sentence": true
    },
    {
        "source_sentence": "是時大將部領四兵，勇力軍眾象馬車步，往賊營處曠野林中。",
        "from": "T24n1452_005:0432a26_11",
        "context_with_next_sentence": true
    },
    {
        "source_sentence": "彼諸群賊總集險林，放捨兵戈分所得物。",
        "from": "T24n1452_005:0432a27_12",
        "context_with_next_sentence": true
    },
    {
        "source_sentence": "爾時將軍既遙見賊，便於四面周遍列軍，戰鼓纔鳴群賊驚懾，或有奔逃、或遭殘害、或時被殺、或復生擒，收所盜財并諸賊黨，還至王所啟大王曰：「此是彼賊并所盜財。」",
        "from": "T24n1452_005:0432a28_13",
        "context_with_next_sentence": true
    },
    {
        "source_sentence": "時勝光王告諸人曰：「汝之本物各任將去。」",
        "from": "T24n1452_005:0432b03_14",
        "context_with_next_sentence": true
    },
    {
        "source_sentence": "商估賈客既認物已，諸外道輩亦取自財及赤石染服，并將苾芻所有衣鉢。",
        "from": "T24n1452_005:0432b04_15",
        "context_with_next_sentence": true
    },
    {
        "source_sentence": "時諸苾芻後至王所，王曰：「仁等亦應認取衣鉢。」",
        "from": "T24n1452_005:0432b05_16",
        "context_with_next_sentence": true
    },
    {
        "source_sentence": "苾芻報曰：「此貨物中無我衣鉢。」",
        "from": "T24n1452_005:0432b06_17",
        "context_with_next_sentence": true
    },
    {
        "source_sentence": "王曰：「仁等豈非先被賊劫？」",
        "from": "T24n1452_005:0432b07_18",
        "context_with_next_sentence": true
    },
    {
        "source_sentence": "答曰：「我亦被賊。」",
        "from": "T24n1452_005:0432b08_19",
        "context_with_next_sentence": true
    },
    {
        "source_sentence": "王曰：「若無者，宜應喚彼外道，并將所認衣物隨來。」",
        "from": "T24n1452_005:0432b08_20",
        "context_with_next_sentence": true
    },
    {
        "source_sentence": "時彼外道既聞王喚，持衣即來。",
        "from": "T24n1452_005:0432b09_21",
        "context_with_next_sentence": true
    },
    {
        "source_sentence": "苾芻見衣作如是語：「此是我僧伽胝、此是僧脚敧。」",
        "from": "T24n1452_005:0432b10_22",
        "context_with_next_sentence": true
    },
    {
        "source_sentence": "王告外道曰：「彼是小賊，汝是大賊，強認他衣。」",
        "from": "T24n1452_005:0432b11_23",
        "context_with_next_sentence": true
    },
    {
        "source_sentence": "彼默無對。",
        "from": "T24n1452_005:0432b12_24",
        "context_with_next_sentence": true
    },
    {
        "source_sentence": "王言：「聖者！",
        "from": "T24n1452_005:0432b12_25",
        "context_with_next_sentence": true
    },
    {
        "source_sentence": "仁於衣物有記驗不？",
        "from": "T24n1452_005:0432b13_26",
        "context_with_next_sentence": true
    },
    {
        "source_sentence": "令我得知，此屬外道，此屬苾芻。」",
        "from": "T24n1452_005:0432b13_27",
        "context_with_next_sentence": true
    },
    {
        "source_sentence": "苾芻報曰：「我衣無記。」",
        "from": "T24n1452_005:0432b14_28",
        "context_with_next_sentence": true
    },
    {
        "source_sentence": "以緣白佛，佛言：「苾芻衣物應為記驗。」",
        "from": "T24n1452_005:0432b14_29",
        "context_with_next_sentence": true
    },
    {
        "source_sentence": "不知云何？",
        "from": "T24n1452_005:0432b15_30",
        "context_with_next_sentence": true
    },
    {
        "source_sentence": "佛言：「應為紐結或墨點淨，及餘記驗方乃持之。」",
        "from": "T24n1452_005:0432b15_31",
        "context_with_next_sentence": true
    },
    {
        "source_sentence": "佛在室羅伐城。",
        "from": "T24n1452_005:0432b17_0",
        "context_with_next_sentence": true
    },
    {
        "source_sentence": "有一長者，娶妻未久誕生一息，其妻身死更娶後妻，未久之間復生一子。",
        "from": "T24n1452_005:0432b17_1",
        "context_with_next_sentence": true
    },
    {
        "source_sentence": "其第二子為母所苦，於善法律情希出家，既出家已遊歷人間。",
        "from": "T24n1452_005:0432b19_0",
        "context_with_next_sentence": true
    },
    {
        "source_sentence": "其父後時遇遭重病，定知將死，命長子曰：「我所有財應作三分。」",
        "from": "T24n1452_005:0432b20_1",
        "context_with_next_sentence": true
    },
    {
        "source_sentence": "子承父命遂即分三。",
        "from": "T24n1452_005:0432b21_2",
        "context_with_next_sentence": true
    },
    {
        "source_sentence": "便報子言：「此是汝分用充家業，一分屬吾以供葬事，餘之一分與出家子。」",
        "from": "T24n1452_005:0432b22_3",
        "context_with_next_sentence": true
    },
    {
        "source_sentence": "便自歎曰：「積聚皆消散，　　崇高必墮落；　會合終別離，　　有命咸歸死。」",
        "from": "T24n1452_005:0432b24_0",
        "context_with_next_sentence": true
    },
    {
        "source_sentence": "說是語已遂即命終。",
        "from": "T24n1452_005:0432b27_0",
        "context_with_next_sentence": true
    },
    {
        "source_sentence": "其出家子聞父身亡，即到兄所孔懷相見，兩共哀號問訊既終。",
        "from": "T24n1452_005:0432b27_1",
        "context_with_next_sentence": true
    },
    {
        "source_sentence": "兄乃告曰：「父亡之日先有遺言，留一分財可宜收取。」",
        "from": "T24n1452_005:0432b28_2",
        "context_with_next_sentence": true
    },
    {
        "source_sentence": "苾芻念曰：「如世尊說：『死後當與此非法財。』」",
        "from": "T24n1452_005:0432c01_3",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「凡在家者命欲終時有攀緣心，如是施財並宜收取，父分與財勿生疑慮。",
        "from": "T24n1452_005:0432c02_0",
        "context_with_next_sentence": true
    },
    {
        "source_sentence": "既受財已，於三寶中而興供養。",
        "from": "T24n1452_005:0432c04_1",
        "context_with_next_sentence": true
    },
    {
        "source_sentence": "其出家者臨終之日無顧戀心，若言：『我死後與。』",
        "from": "T24n1452_005:0432c04_2",
        "context_with_next_sentence": true
    },
    {
        "source_sentence": "者，如是之財即不應取。」",
        "from": "T24n1452_005:0432c06_0",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_005:0432c07_0",
        "context_with_next_sentence": true
    },
    {
        "source_sentence": "有二苾芻共為親友，言談得意同處而居。",
        "from": "T24n1452_005:0432c07_1",
        "context_with_next_sentence": true
    },
    {
        "source_sentence": "時一苾芻人間遊行隨緣施化，於本房中及經行等處，忘遺衣物并齒木土屑。",
        "from": "T24n1452_005:0432c08_2",
        "context_with_next_sentence": true
    },
    {
        "source_sentence": "時彼親友為收舉已，遂起疑心即往白佛，佛言：「收取無犯。",
        "from": "T24n1452_005:0432c09_3",
        "context_with_next_sentence": true
    },
    {
        "source_sentence": "然而親友有其五種。",
        "from": "T24n1452_005:0432c11_4",
        "context_with_next_sentence": true
    },
    {
        "source_sentence": "云何為五？",
        "from": "T24n1452_005:0432c11_5",
        "context_with_next_sentence": true
    },
    {
        "source_sentence": "一者相愛，二者心喜，三者師長，四者得意，五者彼聞用物情生悅樂。",
        "from": "T24n1452_005:0432c11_6",
        "context_with_next_sentence": true
    },
    {
        "source_sentence": "如斯五種聽許收用。」",
        "from": "T24n1452_005:0432c13_7",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_005:0432c14_0",
        "context_with_next_sentence": true
    },
    {
        "source_sentence": "時有長者，娶妻未久誕生一女，年既長大便捨俗累，於佛法中而為出家。",
        "from": "T24n1452_005:0432c14_1",
        "context_with_next_sentence": true
    },
    {
        "source_sentence": "時屬飢儉乞求難得，巡門乞食漸至父家，父見女來即前問曰：「聖女！",
        "from": "T24n1452_005:0432c15_2",
        "context_with_next_sentence": true
    },
    {
        "source_sentence": "爾於今者云何濟命？」",
        "from": "T24n1452_005:0432c17_3",
        "context_with_next_sentence": true
    },
    {
        "source_sentence": "便報父曰：「乞食巡門實誠難得，雖經辛苦亦不充虛，飢火所燒甚難堪忍。」",
        "from": "T24n1452_005:0432c17_4",
        "context_with_next_sentence": true
    },
    {
        "source_sentence": "父聞斯語慘然不悅，便告女曰：「爾若在家不出家者，設無憐愛終須供給；從今已往每日可來家中受食。」",
        "from": "T24n1452_005:0432c19_5",
        "context_with_next_sentence": true
    },
    {
        "source_sentence": "既受請已，便於他日復將一伴來詣父舍，受其請食，父報女言：「我今無力能濟二人，宜可獨來而取於食。」",
        "from": "T24n1452_005:0432c21_6",
        "context_with_next_sentence": true
    },
    {
        "source_sentence": "女報父言：「世尊不許一女獨行，佛若許者不遭斯苦。」",
        "from": "T24n1452_005:0432c24_7",
        "context_with_next_sentence": true
    },
    {
        "source_sentence": "時苾芻尼具以上事白諸苾芻，苾芻以緣白佛，佛言：「若時飢儉乞求難得不充濟者，聽苾芻尼從眾乞法，於父母舍而作往還。",
        "from": "T24n1452_005:0432c25_8",
        "context_with_next_sentence": true
    },
    {
        "source_sentence": "應如是乞，敷座席鳴揵稚，言白既周，尼眾集已，時乞法尼先從上座次第禮僧，於眾首前合掌恭敬蹲踞而住，應如是乞：『大德尼僧伽聽！",
        "from": "T24n1452_005:0432c28_9",
        "context_with_next_sentence": true
    },
    {
        "source_sentence": "我苾芻尼某甲，今逢儉歲飲食難得，若無飲食不能存濟。",
        "from": "T24n1452_005:0433a02_10",
        "context_with_next_sentence": true
    },
    {
        "source_sentence": "我某甲今從尼僧伽，乞於親族邊作往還住止羯磨。",
        "from": "T24n1452_005:0433a03_11",
        "context_with_next_sentence": true
    },
    {
        "source_sentence": "願尼僧伽與我某甲於親族邊作往還住止羯磨，是能愍者願哀愍故。』",
        "from": "T24n1452_005:0433a04_12",
        "context_with_next_sentence": true
    },
    {
        "source_sentence": "第二、第三亦如是說，羯磨白二准此應作，如百一中說。",
        "from": "T24n1452_005:0433a06_13",
        "context_with_next_sentence": true
    },
    {
        "source_sentence": "若苾芻尼，大眾為作與諸俗親往還羯磨竟，此苾芻尼得獨行無犯，往親族家隨意而食。",
        "from": "T24n1452_005:0433a08_0",
        "context_with_next_sentence": true
    },
    {
        "source_sentence": "復至豐時即不應往，如獨往者得越法罪。」",
        "from": "T24n1452_005:0433a10_0",
        "context_with_next_sentence": true
    },
    {
        "source_sentence": "第八子攝頌曰：　賒取他衣去，　　及為他和市，　不高下買衣，　　應二三酬價。",
        "from": "T24n1452_005:0433a11_0",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_005:0433a14_0",
        "context_with_next_sentence": true
    },
    {
        "source_sentence": "時有苾芻，於俗人處賒買他衣，將至寺內遂即身亡。",
        "from": "T24n1452_005:0433a14_1",
        "context_with_next_sentence": true
    },
    {
        "source_sentence": "時彼衣主既聞消息，急詣寺中告諸人曰：「某甲苾芻今何所在？」",
        "from": "T24n1452_005:0433a15_2",
        "context_with_next_sentence": true
    },
    {
        "source_sentence": "苾芻答曰：「彼已身死。」",
        "from": "T24n1452_005:0433a16_3",
        "context_with_next_sentence": true
    },
    {
        "source_sentence": "衣主告曰：「彼於我處賒取衣來，今可還直。」",
        "from": "T24n1452_005:0433a17_4",
        "context_with_next_sentence": true
    },
    {
        "source_sentence": "苾芻報曰：「仁今可去，詣彼屍林，隨索衣直。」",
        "from": "T24n1452_005:0433a18_5",
        "context_with_next_sentence": true
    },
    {
        "source_sentence": "衣主報曰：「所有衣鉢仁等共分，遣向林中從屍索債，如何釋子欺誑於人。」",
        "from": "T24n1452_005:0433a19_6",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「苾芻身死，所有衣鉢，應還衣價。」",
        "from": "T24n1452_005:0433a20_7",
        "context_with_next_sentence": true
    },
    {
        "source_sentence": "復有苾芻，於俗人處賒取貴衣，乃至苾芻身亡之後，是時衣主來至寺中問言：「某甲苾芻今何所在？」",
        "from": "T24n1452_005:0433a22_8",
        "context_with_next_sentence": true
    },
    {
        "source_sentence": "答曰：「彼已身亡。」",
        "from": "T24n1452_005:0433a24_9",
        "context_with_next_sentence": true
    },
    {
        "source_sentence": "衣主告曰：「其人我處賒取衣來。」",
        "from": "T24n1452_005:0433a24_10",
        "context_with_next_sentence": true
    },
    {
        "source_sentence": "時諸苾芻還將本衣却付，衣主報言：「彼所將物是貴價衣，今此相還全無所直。」",
        "from": "T24n1452_005:0433a25_11",
        "context_with_next_sentence": true
    },
    {
        "source_sentence": "時諸苾芻不知云何？",
        "from": "T24n1452_005:0433a27_12",
        "context_with_next_sentence": true
    },
    {
        "source_sentence": "以緣白佛，佛言：「應隨現前所有之物可充衣價。",
        "from": "T24n1452_005:0433a27_13",
        "context_with_next_sentence": true
    },
    {
        "source_sentence": "應告彼言：『其人已死，現有斯物，今以相還宜生歡喜。』」",
        "from": "T24n1452_005:0433a28_14",
        "context_with_next_sentence": true
    },
    {
        "source_sentence": "時有二居士共為交易，一人問曰：「此衣幾價？」",
        "from": "T24n1452_005:0433a29_15",
        "context_with_next_sentence": true
    },
    {
        "source_sentence": "衣主答曰：「二十迦利沙波拏。」",
        "from": "T24n1452_005:0433b01_16",
        "context_with_next_sentence": true
    },
    {
        "source_sentence": "買衣人曰：「我今酬汝十迦利沙波拏。」",
        "from": "T24n1452_005:0433b02_17",
        "context_with_next_sentence": true
    },
    {
        "source_sentence": "時鄔波難陀來至其所，彼之二人作如是念：「諸大苾芻出言決定，我等宜應請斷其價。」",
        "from": "T24n1452_005:0433b03_18",
        "context_with_next_sentence": true
    },
    {
        "source_sentence": "二人共問鄔波難陀：「大德！",
        "from": "T24n1452_005:0433b05_19",
        "context_with_next_sentence": true
    },
    {
        "source_sentence": "此之衣物價直幾多？」",
        "from": "T24n1452_005:0433b05_20",
        "context_with_next_sentence": true
    },
    {
        "source_sentence": "是時鄔波難陀私問一人：「汝欲買衣？",
        "from": "T24n1452_005:0433b06_21",
        "context_with_next_sentence": true
    },
    {
        "source_sentence": "為當賣衣？」",
        "from": "T24n1452_005:0433b07_22",
        "context_with_next_sentence": true
    },
    {
        "source_sentence": "答言：「我買。」",
        "from": "T24n1452_005:0433b07_23",
        "context_with_next_sentence": true
    },
    {
        "source_sentence": "鄔波難陀報曰：「此衣價直二十迦利沙波拏。」",
        "from": "T24n1452_005:0433b07_24",
        "context_with_next_sentence": true
    },
    {
        "source_sentence": "又問第二：「汝欲賣衣？」",
        "from": "T24n1452_005:0433b08_25",
        "context_with_next_sentence": true
    },
    {
        "source_sentence": "報言：「我賣。」",
        "from": "T24n1452_005:0433b09_26",
        "context_with_next_sentence": true
    },
    {
        "source_sentence": "鄔波難陀報曰：「此衣可直四十迦利沙波拏。」",
        "from": "T24n1452_005:0433b09_27",
        "context_with_next_sentence": true
    },
    {
        "source_sentence": "二人交易，賣索四十，買酬二十，因致紛諍。",
        "from": "T24n1452_005:0433b10_28",
        "context_with_next_sentence": true
    },
    {
        "source_sentence": "買衣人曰：「我於和市人邊聞直二十。」",
        "from": "T24n1452_005:0433b11_29",
        "context_with_next_sentence": true
    },
    {
        "source_sentence": "衣主復云：「我於和市人邊聞直四十。」",
        "from": "T24n1452_005:0433b12_30",
        "context_with_next_sentence": true
    },
    {
        "source_sentence": "互相謂曰：「我等二人共於一處聽其斷價，兩種不同，定是彼人故為鬪亂。」",
        "from": "T24n1452_005:0433b13_31",
        "context_with_next_sentence": true
    },
    {
        "source_sentence": "諸苾芻聞已白佛，佛言：「凡諸苾芻，不應為他俗人斷價，亦復不應於交易處輒論貴賤如和市法。",
        "from": "T24n1452_005:0433b14_32",
        "context_with_next_sentence": true
    },
    {
        "source_sentence": "若有犯者得惡作罪。」",
        "from": "T24n1452_005:0433b16_33",
        "context_with_next_sentence": true
    },
    {
        "source_sentence": "時諸苾芻欲買衣服高下酬價，俗人報曰：「我是小興生人，仁等乃是大興生人。」",
        "from": "T24n1452_005:0433b17_34",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「苾芻不應酬價高下，若諸苾芻欲買衣者，應令俗人酬其買價。",
        "from": "T24n1452_005:0433b19_35",
        "context_with_next_sentence": true
    },
    {
        "source_sentence": "若無俗人，應可二三得自酬價，過此酬者得惡作罪。」",
        "from": "T24n1452_005:0433b21_36",
        "context_with_next_sentence": true
    },
    {
        "source_sentence": "第九子攝頌曰：　果樹差修理，　　四種不應分，　果熟現前分，　　觀時莫諠戲。",
        "from": "T24n1452_005:0433b23_0",
        "context_with_next_sentence": true
    },
    {
        "source_sentence": "爾時佛在王舍城。",
        "from": "T24n1452_005:0433b26_0",
        "context_with_next_sentence": true
    },
    {
        "source_sentence": "時頻毘娑羅王，以一千根菴沒羅林施與僧伽。",
        "from": "T24n1452_005:0433b26_1",
        "context_with_next_sentence": true
    },
    {
        "source_sentence": "時諸苾芻雖取果食不令看守，遂致摧折而便荒穢。",
        "from": "T24n1452_005:0433b27_2",
        "context_with_next_sentence": true
    },
    {
        "source_sentence": "頻毘娑羅王見林摧折，問左右曰：「此菴沒羅林是誰園樹？」",
        "from": "T24n1452_005:0433b28_3",
        "context_with_next_sentence": true
    },
    {
        "source_sentence": "大臣答曰：「此是大王先以千株菴沒羅樹施與苾芻僧伽，僧伽食已而不看守，因即摧殘致斯荒穢，然諸聖者曾不修理。」",
        "from": "T24n1452_005:0433c01_0",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「於寺基業不應棄捨，大眾應差守園之人令其修理。」",
        "from": "T24n1452_005:0433c03_1",
        "context_with_next_sentence": true
    },
    {
        "source_sentence": "時守園人遂安籬柵，計諸果樹分布與人，於樹根下而嚼齒木、或時漱口、或洗手面濯足浣衣。",
        "from": "T24n1452_005:0433c05_2",
        "context_with_next_sentence": true
    },
    {
        "source_sentence": "是時林樹被溉灌已，枝葉滋榮果實豐熟。",
        "from": "T24n1452_005:0433c07_3",
        "context_with_next_sentence": true
    },
    {
        "source_sentence": "有眾多客苾芻來告舊人曰：「美果新熟仁應惠我。」",
        "from": "T24n1452_005:0433c08_4",
        "context_with_next_sentence": true
    },
    {
        "source_sentence": "舊人答曰：「我等已分，仁何得食？」",
        "from": "T24n1452_005:0433c09_5",
        "context_with_next_sentence": true
    },
    {
        "source_sentence": "報言：「此是軌範師分、此是親教師分、此同親教師分、此同軌範師分。」",
        "from": "T24n1452_005:0433c10_6",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「有四種物皆不應分。",
        "from": "T24n1452_005:0433c12_0",
        "context_with_next_sentence": true
    },
    {
        "source_sentence": "云何為四？",
        "from": "T24n1452_005:0433c13_1",
        "context_with_next_sentence": true
    },
    {
        "source_sentence": "一者四方僧物，二者窣覩波物，三者眾家病藥，四者寺資產物。",
        "from": "T24n1452_005:0433c13_2",
        "context_with_next_sentence": true
    },
    {
        "source_sentence": "若有違者得惡作罪。",
        "from": "T24n1452_005:0433c14_3",
        "context_with_next_sentence": true
    },
    {
        "source_sentence": "此等諸果應行與僧。」",
        "from": "T24n1452_005:0433c15_4",
        "context_with_next_sentence": true
    },
    {
        "source_sentence": "時有賊來偷果，世尊告曰：「大眾應差守護園人。」",
        "from": "T24n1452_005:0433c15_5",
        "context_with_next_sentence": true
    },
    {
        "source_sentence": "既受差已專為守護，因斯闕食，佛言：「更別差人應早食已替彼令食。」",
        "from": "T24n1452_005:0433c16_6",
        "context_with_next_sentence": true
    },
    {
        "source_sentence": "如世尊說：「菴沒羅果分與眾僧。」",
        "from": "T24n1452_005:0433c18_7",
        "context_with_next_sentence": true
    },
    {
        "source_sentence": "時守園人平等分與，其果有蟲。",
        "from": "T24n1452_005:0433c19_0",
        "context_with_next_sentence": true
    },
    {
        "source_sentence": "佛言：「應審觀察，蟲者簡却，先作淨已然後行之。」",
        "from": "T24n1452_005:0433c19_1",
        "context_with_next_sentence": true
    },
    {
        "source_sentence": "諸苾芻等淨果之時，高聲諠戲口出涎唾灒污其果，佛言：「不得諠雜，應聖默然而為觀察。",
        "from": "T24n1452_005:0433c20_2",
        "context_with_next_sentence": true
    },
    {
        "source_sentence": "若諠鬧者得惡作罪。」",
        "from": "T24n1452_005:0433c22_3",
        "context_with_next_sentence": true
    },
    {
        "source_sentence": "第十子攝頌曰：　無淨人自行，　　自取不應食，　不選開其病，　　結界證耕人。",
        "from": "T24n1452_005:0433c24_0",
        "context_with_next_sentence": true
    },
    {
        "source_sentence": "如世尊說：「菴沒羅果應行與僧。」",
        "from": "T24n1452_005:0433c27_0",
        "context_with_next_sentence": true
    },
    {
        "source_sentence": "不知誰應合行？",
        "from": "T24n1452_005:0433c27_1",
        "context_with_next_sentence": true
    },
    {
        "source_sentence": "佛言：「令淨人行。",
        "from": "T24n1452_005:0433c28_2",
        "context_with_next_sentence": true
    },
    {
        "source_sentence": "若無淨人，應使求寂。",
        "from": "T24n1452_005:0433c28_3",
        "context_with_next_sentence": true
    },
    {
        "source_sentence": "求寂無者，先作淨已苾芻受取，應可自行。」",
        "from": "T24n1452_005:0433c28_4",
        "context_with_next_sentence": true
    },
    {
        "source_sentence": "如世尊說：「差守園人令其守護。」",
        "from": "T24n1452_005:0433c29_5",
        "context_with_next_sentence": true
    },
    {
        "source_sentence": "淨人求寂纔去之後，眾鳥咸來啄損其果，佛言：「應以樹葉蓋覆。",
        "from": "T24n1452_005:0434a01_6",
        "context_with_next_sentence": true
    },
    {
        "source_sentence": "淨人求寂事畢還來，宜應指示。」",
        "from": "T24n1452_005:0434a03_0",
        "context_with_next_sentence": true
    },
    {
        "source_sentence": "時六眾苾芻次差守園，簡取美好菴沒羅果，持至住處受已而食。",
        "from": "T24n1452_005:0434a03_1",
        "context_with_next_sentence": true
    },
    {
        "source_sentence": "時諸苾芻互相謂曰：「美好之果久不見行。」",
        "from": "T24n1452_005:0434a05_2",
        "context_with_next_sentence": true
    },
    {
        "source_sentence": "報曰：「無可將來。",
        "from": "T24n1452_005:0434a06_3",
        "context_with_next_sentence": true
    },
    {
        "source_sentence": "咸被六眾簡取，好者持至住處，令他授與皆自噉食。」",
        "from": "T24n1452_005:0434a06_4",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「不應自取而食，若有食者得惡作罪。」",
        "from": "T24n1452_005:0434a07_5",
        "context_with_next_sentence": true
    },
    {
        "source_sentence": "時六眾苾芻自選好者令授而食，與此與彼遂便鬧亂，佛言：「不應自選而食。",
        "from": "T24n1452_005:0434a09_6",
        "context_with_next_sentence": true
    },
    {
        "source_sentence": "若有食者得惡作罪。",
        "from": "T24n1452_005:0434a10_7",
        "context_with_next_sentence": true
    },
    {
        "source_sentence": "無犯者，若火力微應取熟者，火力強盛應可食生。」",
        "from": "T24n1452_005:0434a11_8",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_005:0434a13_0",
        "context_with_next_sentence": true
    },
    {
        "source_sentence": "時諸苾芻人間遊行，遇至一村於中有寺，既入寺已，不見一人。",
        "from": "T24n1452_005:0434a13_1",
        "context_with_next_sentence": true
    },
    {
        "source_sentence": "舊住苾芻，先向晝日遊處，寺內皆空。",
        "from": "T24n1452_005:0434a14_2",
        "context_with_next_sentence": true
    },
    {
        "source_sentence": "時客苾芻自相謂曰：「此之空寺既無苾芻，我等豈於無界之處而為居住？",
        "from": "T24n1452_005:0434a15_3",
        "context_with_next_sentence": true
    },
    {
        "source_sentence": "當共結界。」",
        "from": "T24n1452_005:0434a17_4",
        "context_with_next_sentence": true
    },
    {
        "source_sentence": "先結小界。",
        "from": "T24n1452_005:0434a17_5",
        "context_with_next_sentence": true
    },
    {
        "source_sentence": "時舊苾芻遂即來至，客便告曰：「善來！",
        "from": "T24n1452_005:0434a17_6",
        "context_with_next_sentence": true
    },
    {
        "source_sentence": "善來具壽！",
        "from": "T24n1452_005:0434a18_7",
        "context_with_next_sentence": true
    },
    {
        "source_sentence": "仁可來此我為解勞。」",
        "from": "T24n1452_005:0434a18_8",
        "context_with_next_sentence": true
    },
    {
        "source_sentence": "主人報曰：「具壽！",
        "from": "T24n1452_005:0434a19_9",
        "context_with_next_sentence": true
    },
    {
        "source_sentence": "何為却與我等解勞？",
        "from": "T24n1452_005:0434a19_10",
        "context_with_next_sentence": true
    },
    {
        "source_sentence": "我是主人，暫向晝日閑靜之處。」",
        "from": "T24n1452_005:0434a20_0",
        "context_with_next_sentence": true
    },
    {
        "source_sentence": "客便告曰：「我欲結界，已於此處先結小界。」",
        "from": "T24n1452_005:0434a20_1",
        "context_with_next_sentence": true
    },
    {
        "source_sentence": "主人報曰：「我於此處先已結界。」",
        "from": "T24n1452_005:0434a21_2",
        "context_with_next_sentence": true
    },
    {
        "source_sentence": "彼此懷疑，為取先界？",
        "from": "T24n1452_005:0434a22_3",
        "context_with_next_sentence": true
    },
    {
        "source_sentence": "為取後耶？",
        "from": "T24n1452_005:0434a22_4",
        "context_with_next_sentence": true
    },
    {
        "source_sentence": "以緣白佛，佛言：「應取先界，後結不成。",
        "from": "T24n1452_005:0434a23_5",
        "context_with_next_sentence": true
    },
    {
        "source_sentence": "凡客苾芻至他住處，應可住經七八日已，無人來者，應共結界。",
        "from": "T24n1452_005:0434a24_0",
        "context_with_next_sentence": true
    },
    {
        "source_sentence": "若異此者得惡作罪。」",
        "from": "T24n1452_005:0434a25_1",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_005:0434a26_0",
        "context_with_next_sentence": true
    },
    {
        "source_sentence": "有一苾芻住阿蘭若處，有二耕人共為鬪諍，遂以身手互相捶打。",
        "from": "T24n1452_005:0434a26_1",
        "context_with_next_sentence": true
    },
    {
        "source_sentence": "時此二人便以苾芻為證見者。",
        "from": "T24n1452_005:0434a27_2",
        "context_with_next_sentence": true
    },
    {
        "source_sentence": "時彼二人相牽俱至王所，各申道理，言有證人。",
        "from": "T24n1452_005:0434a28_3",
        "context_with_next_sentence": true
    },
    {
        "source_sentence": "令喚苾芻。",
        "from": "T24n1452_005:0434a29_4",
        "context_with_next_sentence": true
    },
    {
        "source_sentence": "苾芻既至，王自問曰：「此事如何？」",
        "from": "T24n1452_005:0434a29_5",
        "context_with_next_sentence": true
    },
    {
        "source_sentence": "苾芻白言：「大王！",
        "from": "T24n1452_005:0434b01_6",
        "context_with_next_sentence": true
    },
    {
        "source_sentence": "若能自立要契如轉輪王者，我能白王。」",
        "from": "T24n1452_005:0434b01_7",
        "context_with_next_sentence": true
    },
    {
        "source_sentence": "王然其契。",
        "from": "T24n1452_005:0434b02_8",
        "context_with_next_sentence": true
    },
    {
        "source_sentence": "苾芻答曰：「此二鬪人，更互相瞋，俱行拳棒。」",
        "from": "T24n1452_005:0434b02_9",
        "context_with_next_sentence": true
    },
    {
        "source_sentence": "王既聞已二皆與罪，苾芻告曰：「大王！",
        "from": "T24n1452_005:0434b03_10",
        "context_with_next_sentence": true
    },
    {
        "source_sentence": "何故行罰？",
        "from": "T24n1452_005:0434b04_11",
        "context_with_next_sentence": true
    },
    {
        "source_sentence": "向者立要如轉輪王行化於世。」",
        "from": "T24n1452_005:0434b05_0",
        "context_with_next_sentence": true
    },
    {
        "source_sentence": "王曰：「輪王如何行化？」",
        "from": "T24n1452_005:0434b05_1",
        "context_with_next_sentence": true
    },
    {
        "source_sentence": "答曰：「夫輪王者，止其無益，令行有益。」",
        "from": "T24n1452_005:0434b06_2",
        "context_with_next_sentence": true
    },
    {
        "source_sentence": "王曰：「若如是者，二俱有犯，各與輕罰，兩皆釋放。」",
        "from": "T24n1452_005:0434b07_0",
        "context_with_next_sentence": true
    },
    {
        "source_sentence": "是時二人各生嫌恨。",
        "from": "T24n1452_005:0434b08_1",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「有鬪打者，苾芻不應在傍看住。",
        "from": "T24n1452_005:0434b08_2",
        "context_with_next_sentence": true
    },
    {
        "source_sentence": "若見諍者急捨而去，如不去者得惡作罪。」",
        "from": "T24n1452_005:0434b09_3",
        "context_with_next_sentence": true
    },
    {
        "source_sentence": "尼陀那別門第五總攝頌曰：　菩薩像供養，　　吉祥大眾食；　大會草稕居，　　集僧鳴大鼓。",
        "from": "T24n1452_005:0434b11_0",
        "context_with_next_sentence": true
    },
    {
        "source_sentence": "第一子攝頌曰：　聽為菩薩像，　　復許五種旗；　為座置尊儀，　　鐵竿隨意所。",
        "from": "T24n1452_005:0434b14_0",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_005:0434b17_0",
        "context_with_next_sentence": true
    },
    {
        "source_sentence": "若佛世尊自居眾首為上座者，便有威肅眾皆嚴整，世尊不在即無上事。",
        "from": "T24n1452_005:0434b17_1",
        "context_with_next_sentence": true
    },
    {
        "source_sentence": "是時給孤獨長者來至佛所，禮雙足已退坐一面，而白佛言：「我今欲作贍部影像，唯願聽許。」",
        "from": "T24n1452_005:0434b18_2",
        "context_with_next_sentence": true
    },
    {
        "source_sentence": "佛言：「應作。」",
        "from": "T24n1452_005:0434b20_3",
        "context_with_next_sentence": true
    },
    {
        "source_sentence": "欲安幡蓋，佛言：「隨意。」",
        "from": "T24n1452_005:0434b21_4",
        "context_with_next_sentence": true
    },
    {
        "source_sentence": "時彼長者不知欲造何幡？",
        "from": "T24n1452_005:0434b21_5",
        "context_with_next_sentence": true
    },
    {
        "source_sentence": "佛言：「有五種旗幡：謂師子幡、莫羯羅幡、龍幡、揭路荼幡、牛王幡。」",
        "from": "T24n1452_005:0434b22_6",
        "context_with_next_sentence": true
    },
    {
        "source_sentence": "長者復請為贍部影像作座，佛言：「可作。」",
        "from": "T24n1452_005:0434b23_7",
        "context_with_next_sentence": true
    },
    {
        "source_sentence": "又作鐵竿而懸旗幡，佛言：「應作。」",
        "from": "T24n1452_005:0434b24_8",
        "context_with_next_sentence": true
    },
    {
        "source_sentence": "第二子攝頌曰：　供養菩薩像，　　并作諸瓔珞，　塗香及車輿，　　作傘蓋旗幡。",
        "from": "T24n1452_005:0434b26_0",
        "context_with_next_sentence": true
    },
    {
        "source_sentence": "緣處同前。",
        "from": "T24n1452_005:0434b29_0",
        "context_with_next_sentence": true
    },
    {
        "source_sentence": "給孤獨長者白佛言：「豈非佛為菩薩時廣作供養？」",
        "from": "T24n1452_005:0434b29_1",
        "context_with_next_sentence": true
    },
    {
        "source_sentence": "佛言：「如是。」",
        "from": "T24n1452_005:0434c01_2",
        "context_with_next_sentence": true
    },
    {
        "source_sentence": "「我今欲為贍部影像隨意供養。」",
        "from": "T24n1452_005:0434c01_3",
        "context_with_next_sentence": true
    },
    {
        "source_sentence": "佛言：「應作。」",
        "from": "T24n1452_005:0434c02_4",
        "context_with_next_sentence": true
    },
    {
        "source_sentence": "「世尊為菩薩時著諸瓔珞？」",
        "from": "T24n1452_005:0434c02_5",
        "context_with_next_sentence": true
    },
    {
        "source_sentence": "佛言：「如是。」",
        "from": "T24n1452_005:0434c03_6",
        "context_with_next_sentence": true
    },
    {
        "source_sentence": "「我今欲為贍部影像作諸瓔珞。」",
        "from": "T24n1452_005:0434c03_7",
        "context_with_next_sentence": true
    },
    {
        "source_sentence": "佛言：「隨意，唯除脚玔耳璫，餘皆任作。」",
        "from": "T24n1452_005:0434c04_8",
        "context_with_next_sentence": true
    },
    {
        "source_sentence": "「我今欲作磨香塗香拭佛手足。」",
        "from": "T24n1452_005:0434c04_9",
        "context_with_next_sentence": true
    },
    {
        "source_sentence": "佛言：「應作。」",
        "from": "T24n1452_005:0434c05_10",
        "context_with_next_sentence": true
    },
    {
        "source_sentence": "「佛為菩薩時乘輿出入或乘御車，我今欲作輦輿。」",
        "from": "T24n1452_005:0434c05_11",
        "context_with_next_sentence": true
    },
    {
        "source_sentence": "佛言：「應作。」",
        "from": "T24n1452_005:0434c07_0",
        "context_with_next_sentence": true
    },
    {
        "source_sentence": "復言：「為菩薩時常持傘蓋隨從幡旗，我今欲為影像作其傘蓋并造諸幡。」",
        "from": "T24n1452_005:0434c07_1",
        "context_with_next_sentence": true
    },
    {
        "source_sentence": "佛言：「應作。」",
        "from": "T24n1452_005:0434c08_2",
        "context_with_next_sentence": true
    },
    {
        "source_sentence": "「菩薩在家常著花鬘瓔珞以為嚴飾，我今亦作用莊嚴像。」",
        "from": "T24n1452_005:0434c09_3",
        "context_with_next_sentence": true
    },
    {
        "source_sentence": "佛言：「如是種種莊飾之具，我皆聽作。」",
        "from": "T24n1452_005:0434c10_4",
        "context_with_next_sentence": true
    },
    {
        "source_sentence": "第三子攝頌曰：　吉祥并供養，　　花鬘及香合，　諸人大集時，　　晝開門夜閉。",
        "from": "T24n1452_005:0434c12_0",
        "context_with_next_sentence": true
    },
    {
        "source_sentence": "爾時給孤獨長者請世尊曰：「佛為菩薩時，一切大眾以吉祥事恭敬供養。",
        "from": "T24n1452_005:0434c15_0",
        "context_with_next_sentence": true
    },
    {
        "source_sentence": "佛若聽者，我於贍部像前，為吉祥事并設供養。」",
        "from": "T24n1452_005:0434c16_1",
        "context_with_next_sentence": true
    },
    {
        "source_sentence": "佛言：「隨意應作。」",
        "from": "T24n1452_005:0434c17_2",
        "context_with_next_sentence": true
    },
    {
        "source_sentence": "「我今復欲作頂上鬘及諸香合供贍部像。」",
        "from": "T24n1452_005:0434c18_3",
        "context_with_next_sentence": true
    },
    {
        "source_sentence": "佛言：「應作。」",
        "from": "T24n1452_005:0434c19_0",
        "context_with_next_sentence": true
    },
    {
        "source_sentence": "長者言：「我因贍部像莊嚴寺宇。」",
        "from": "T24n1452_005:0434c19_1",
        "context_with_next_sentence": true
    },
    {
        "source_sentence": "時諸苾芻彩畫其寺，以諸香泥花鬘燒香末香，奏諸鼓樂廣設供養。",
        "from": "T24n1452_005:0434c19_2",
        "context_with_next_sentence": true
    },
    {
        "source_sentence": "時眾人等見此希奇生未曾有，共相謂曰：「此之住處極妙莊嚴。」",
        "from": "T24n1452_005:0434c21_3",
        "context_with_next_sentence": true
    },
    {
        "source_sentence": "時諸苾芻見人鬧亂晝日閉門，俗人見已便起譏嫌云：「障生善。」",
        "from": "T24n1452_005:0434c22_4",
        "context_with_next_sentence": true
    },
    {
        "source_sentence": "以緣白佛，佛言：「若有鼓樂為供養時，晝日開門至夜宜閉。」",
        "from": "T24n1452_005:0434c24_5",
        "context_with_next_sentence": true
    },
    {
        "source_sentence": "第四子攝頌曰：　大眾集會食，　　薜舍佉月生，　香臺五六年，　　並應為大會。",
        "from": "T24n1452_005:0434c26_0",
        "context_with_next_sentence": true
    },
    {
        "source_sentence": "爾時給孤獨長者設供養時，眾多苾芻等七眾俱集。",
        "from": "T24n1452_005:0434c29_0",
        "context_with_next_sentence": true
    },
    {
        "source_sentence": "長者見已生大歡喜，作如是念：「如世尊說：『苾芻！",
        "from": "T24n1452_005:0435a01_1",
        "context_with_next_sentence": true
    },
    {
        "source_sentence": "有五種時施。",
        "from": "T24n1452_005:0435a02_2",
        "context_with_next_sentence": true
    },
    {
        "source_sentence": "云何為五？",
        "from": "T24n1452_005:0435a02_3",
        "context_with_next_sentence": true
    },
    {
        "source_sentence": "一者於客來人及將行者而為給施。",
        "from": "T24n1452_005:0435a02_4",
        "context_with_next_sentence": true
    },
    {
        "source_sentence": "二者於病人及瞻病者而行給施。",
        "from": "T24n1452_005:0435a03_5",
        "context_with_next_sentence": true
    },
    {
        "source_sentence": "三者於飢儉年及在險路而行給施。",
        "from": "T24n1452_005:0435a04_6",
        "context_with_next_sentence": true
    },
    {
        "source_sentence": "四者若得新穀新果及新節歲，先於持戒有德為供給已後當自食。",
        "from": "T24n1452_005:0435a05_7",
        "context_with_next_sentence": true
    },
    {
        "source_sentence": "五者若遇風雨寒雪之時，應持餅粥麨及諸漿往施眾僧，勿令聖者冒涉艱辛，受我飲食安樂而住。』",
        "from": "T24n1452_005:0435a06_8",
        "context_with_next_sentence": true
    },
    {
        "source_sentence": "我今見此苾芻、苾芻尼、鄔波索迦、鄔波斯迦，遠來至此疲於道路。",
        "from": "T24n1452_005:0435a08_9",
        "context_with_next_sentence": true
    },
    {
        "source_sentence": "若佛聽者，我當為此而設大會。」",
        "from": "T24n1452_005:0435a10_10",
        "context_with_next_sentence": true
    },
    {
        "source_sentence": "即往佛所禮雙足已，在一面坐白佛言：「世尊！",
        "from": "T24n1452_005:0435a11_11",
        "context_with_next_sentence": true
    },
    {
        "source_sentence": "如佛所說有五種時施，廣如上說。",
        "from": "T24n1452_005:0435a12_12",
        "context_with_next_sentence": true
    },
    {
        "source_sentence": "由觀菩薩大會供養四方人眾悉皆雲集行路辛苦，若佛聽者我當設供。」",
        "from": "T24n1452_005:0435a12_13",
        "context_with_next_sentence": true
    },
    {
        "source_sentence": "佛言：「隨意應作。」",
        "from": "T24n1452_005:0435a14_14",
        "context_with_next_sentence": true
    },
    {
        "source_sentence": "長者遂設無遮大會。",
        "from": "T24n1452_005:0435a14_15",
        "context_with_next_sentence": true
    },
    {
        "source_sentence": "爾時長者白佛言：「我今更設大會。」",
        "from": "T24n1452_005:0435a16_0",
        "context_with_next_sentence": true
    },
    {
        "source_sentence": "佛言：「應作。」",
        "from": "T24n1452_005:0435a16_1",
        "context_with_next_sentence": true
    },
    {
        "source_sentence": "長者白佛：「菩薩生時是何月日？」",
        "from": "T24n1452_005:0435a17_0",
        "context_with_next_sentence": true
    },
    {
        "source_sentence": "佛告長者：「薜舍佉月日月圓時是我生日。」",
        "from": "T24n1452_005:0435a17_1",
        "context_with_next_sentence": true
    },
    {
        "source_sentence": "「我今欲作生日大會。」",
        "from": "T24n1452_005:0435a18_2",
        "context_with_next_sentence": true
    },
    {
        "source_sentence": "佛言：「應作。」",
        "from": "T24n1452_005:0435a19_3",
        "context_with_next_sentence": true
    },
    {
        "source_sentence": "「我今欲為贍部影像而作香臺。」",
        "from": "T24n1452_005:0435a19_4",
        "context_with_next_sentence": true
    },
    {
        "source_sentence": "佛言：「應作。」",
        "from": "T24n1452_005:0435a20_5",
        "context_with_next_sentence": true
    },
    {
        "source_sentence": "「世尊為菩薩時經於幾歲而除頂髻？」",
        "from": "T24n1452_005:0435a20_6",
        "context_with_next_sentence": true
    },
    {
        "source_sentence": "佛言：「五歲。」",
        "from": "T24n1452_005:0435a21_7",
        "context_with_next_sentence": true
    },
    {
        "source_sentence": "「我今欲作五歲大會。」",
        "from": "T24n1452_005:0435a21_8",
        "context_with_next_sentence": true
    },
    {
        "source_sentence": "佛言：「應作。」",
        "from": "T24n1452_005:0435a21_9",
        "context_with_next_sentence": true
    },
    {
        "source_sentence": "「世尊菩薩於幾歲時重立頂髻？」",
        "from": "T24n1452_005:0435a22_10",
        "context_with_next_sentence": true
    },
    {
        "source_sentence": "佛言：「六歲。」",
        "from": "T24n1452_005:0435a22_11",
        "context_with_next_sentence": true
    },
    {
        "source_sentence": "餘如前說。",
        "from": "T24n1452_005:0435a23_12",
        "context_with_next_sentence": true
    },
    {
        "source_sentence": "「世尊我欲為作贍部影像作佛陀大會。」",
        "from": "T24n1452_005:0435a23_13",
        "context_with_next_sentence": true
    },
    {
        "source_sentence": "佛言：「應作。」",
        "from": "T24n1452_005:0435a24_14",
        "context_with_next_sentence": true
    },
    {
        "source_sentence": "第五子攝頌曰：　大會為草稕，　　不應雜亂坐，　應打揵稚鼓，　　告時令普知。",
        "from": "T24n1452_005:0435a25_0",
        "context_with_next_sentence": true
    },
    {
        "source_sentence": "給孤獨長者設大會時，六大都城並皆雲集。",
        "from": "T24n1452_005:0435a28_0",
        "context_with_next_sentence": true
    },
    {
        "source_sentence": "時諸苾芻亦復來至，由斯席薦並皆闕少，佛言：「長者！",
        "from": "T24n1452_005:0435a29_0",
        "context_with_next_sentence": true
    },
    {
        "source_sentence": "應結草稕隨時坐食。」",
        "from": "T24n1452_005:0435b01_1",
        "context_with_next_sentence": true
    },
    {
        "source_sentence": "苾芻食已不收而去，以緣白佛，佛言：「苾芻食了應收草稕舉置一邊，方隨意去，若作佛陀會已應須棄之。」",
        "from": "T24n1452_005:0435b01_2",
        "context_with_next_sentence": true
    },
    {
        "source_sentence": "時諸苾芻不依大小，越其次第相雜而坐，令行食者久延時節，或時食竟更有人來失其時候，佛言：「應告時至。」",
        "from": "T24n1452_005:0435b04_0",
        "context_with_next_sentence": true
    },
    {
        "source_sentence": "雖告時至，眾鬧不聞，世尊告曰：「應打揵稚。」",
        "from": "T24n1452_005:0435b06_1",
        "context_with_next_sentence": true
    },
    {
        "source_sentence": "猶尚不聞，佛言：「應可吹螺并復擊鼓。」",
        "from": "T24n1452_005:0435b07_2",
        "context_with_next_sentence": true
    },
    {
        "source_sentence": "然未普聞，佛言：「打大鍾鼓。」",
        "from": "T24n1452_005:0435b08_3",
        "context_with_next_sentence": true
    },
    {
        "source_sentence": "佛令打鼓，打三下已即便長打，諸有病者及授事人致有闕乏，佛言：「應待病人請得食已，并授事人食竟然後長打，若不爾者得越法罪。」",
        "from": "T24n1452_005:0435b08_4",
        "context_with_next_sentence": true
    },
    {
        "source_sentence": "第六子攝頌曰：　集僧鳴大鼓，　　供了去幢幡；　若多獲珍寶，　　隨應悉分與。",
        "from": "T24n1452_005:0435b12_0",
        "context_with_next_sentence": true
    },
    {
        "source_sentence": "如世尊說：「應打揵稚及吹雙螺者。」",
        "from": "T24n1452_005:0435b15_0",
        "context_with_next_sentence": true
    },
    {
        "source_sentence": "雖如是作猶不普聞，佛言：「應打大鼓令響普聞，為大會時遠近咸集。」",
        "from": "T24n1452_005:0435b15_1",
        "context_with_next_sentence": true
    },
    {
        "source_sentence": "設會雖竟人猶不散，世尊告曰：「應除供養所設幢幡，時眾見已自然散去。」",
        "from": "T24n1452_005:0435b17_2",
        "context_with_next_sentence": true
    },
    {
        "source_sentence": "作此會時苾芻僧眾多獲珍財，不知云何？",
        "from": "T24n1452_005:0435b18_3",
        "context_with_next_sentence": true
    },
    {
        "source_sentence": "佛言：「據合得者，先從上座乃至行末，隨其大小准法平分。」",
        "from": "T24n1452_005:0435b19_4",
        "context_with_next_sentence": true
    },
    {
        "source_sentence": "時諸苾芻猶自紛擾，佛言：「眾若多者，應可千人與其一分各自分之，或復百人、或二十人乃至十人而為一分，令自分取。」",
        "from": "T24n1452_005:0435b21_5",
        "context_with_next_sentence": true
    },
    {
        "source_sentence": "鄔波離白佛言：「十人分中若一身死，亡人之分誰合得耶？」",
        "from": "T24n1452_005:0435b23_6",
        "context_with_next_sentence": true
    },
    {
        "source_sentence": "佛言：「若十人內已分衣竟，亡人之分應入僧伽。",
        "from": "T24n1452_005:0435b25_7",
        "context_with_next_sentence": true
    },
    {
        "source_sentence": "如其未分，九人合得，多亦准斯。」",
        "from": "T24n1452_005:0435b26_8",
        "context_with_next_sentence": true
    },
    {
        "source_sentence": "尼陀那了。",
        "from": "T24n1452_005:0435b26_9",
        "context_with_next_sentence": true
    },
    {
        "source_sentence": "根本說一切有部尼陀那卷第五",
        "from": "T24n1452_005:0435b28_0",
        "context_with_next_sentence": false
    }
]