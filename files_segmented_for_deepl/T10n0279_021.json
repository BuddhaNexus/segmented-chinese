[
    {
        "source_sentence": "大方廣佛華嚴經卷第二十一",
        "from": "T10n0279_021:0111a24_0",
        "context_with_next_sentence": true
    },
    {
        "source_sentence": "于闐國三藏實叉難陀奉　制譯",
        "from": "T10n0279_021:0111a26_0",
        "context_with_next_sentence": true
    },
    {
        "source_sentence": "十無盡藏品第二十二",
        "from": "T10n0279_021:0111a27_0",
        "context_with_next_sentence": true
    },
    {
        "source_sentence": "爾時，功德林菩薩復告諸菩薩言：「佛子！",
        "from": "T10n0279_021:0111a28_0",
        "context_with_next_sentence": true
    },
    {
        "source_sentence": "菩薩摩訶薩有十種藏，過去、未來、現在諸佛，已說、當說、今說。",
        "from": "T10n0279_021:0111a28_1",
        "context_with_next_sentence": true
    },
    {
        "source_sentence": "何等為十？",
        "from": "T10n0279_021:0111b01_2",
        "context_with_next_sentence": true
    },
    {
        "source_sentence": "所謂：信藏、戒藏、慚藏、愧藏、聞藏、施藏、慧藏、念藏、持藏、辯藏，是為十。",
        "from": "T10n0279_021:0111b01_3",
        "context_with_next_sentence": true
    },
    {
        "source_sentence": "「佛子！",
        "from": "T10n0279_021:0111b03_4",
        "context_with_next_sentence": true
    },
    {
        "source_sentence": "何等為菩薩摩訶薩信藏？",
        "from": "T10n0279_021:0111b03_5",
        "context_with_next_sentence": true
    },
    {
        "source_sentence": "此菩薩信一切法空，信一切法無相，信一切法無願，信一切法無作，信一切法無分別，信一切法無所依，信一切法不可量，信一切法無有上，信一切法難超越，信一切法無生。",
        "from": "T10n0279_021:0111b03_6",
        "context_with_next_sentence": true
    },
    {
        "source_sentence": "若菩薩能如是隨順一切法，生淨信已，聞諸佛法不可思議，心不怯弱；聞一切佛不可思議，心不怯弱；聞眾生界不可思議，心不怯弱；聞法界不可思議，心不怯弱；聞虛空界不可思議，心不怯弱；聞涅槃界不可思議，心不怯弱；聞過去世不可思議，心不怯弱；聞未來世不可思議，心不怯弱；聞現在世不可思議，心不怯弱；聞入一切劫不可思議，心不怯弱。",
        "from": "T10n0279_021:0111b07_7",
        "context_with_next_sentence": true
    },
    {
        "source_sentence": "何以故？",
        "from": "T10n0279_021:0111b15_8",
        "context_with_next_sentence": true
    },
    {
        "source_sentence": "此菩薩於諸佛所一向堅信，知佛智慧無邊無盡。",
        "from": "T10n0279_021:0111b16_9",
        "context_with_next_sentence": true
    },
    {
        "source_sentence": "十方無量諸世界中，一一各有無量諸佛，於阿耨多羅三藐三菩提，已得、今得、當得，已出世、今出世、當出世，已入涅槃、今入涅槃、當入涅槃，彼諸佛智慧不增不減、不生不滅、不進不退、不近不遠、無知無捨。",
        "from": "T10n0279_021:0111b17_10",
        "context_with_next_sentence": true
    },
    {
        "source_sentence": "此菩薩入佛智慧，成就無邊無盡信；得此信已，心不退轉，心不雜亂，不可破壞，無所染著，常有根本，隨順聖人，住如來家，護持一切諸佛種性，增長一切菩薩信解，隨順一切如來善根，出生一切諸佛方便。",
        "from": "T10n0279_021:0111b21_11",
        "context_with_next_sentence": true
    },
    {
        "source_sentence": "是名：菩薩摩訶薩信藏。",
        "from": "T10n0279_021:0111b26_12",
        "context_with_next_sentence": true
    },
    {
        "source_sentence": "菩薩住此信藏，則能聞持一切佛法，為眾生說，皆令開悟。",
        "from": "T10n0279_021:0111b27_13",
        "context_with_next_sentence": true
    },
    {
        "source_sentence": "「佛子！",
        "from": "T10n0279_021:0111b29_0",
        "context_with_next_sentence": true
    },
    {
        "source_sentence": "何等為菩薩摩訶薩戒藏？",
        "from": "T10n0279_021:0111b29_1",
        "context_with_next_sentence": true
    },
    {
        "source_sentence": "此菩薩成就普饒益戒、不受戒、不住戒、無悔恨戒、無違諍戒、不損惱戒、無雜穢戒、無貪求戒、無過失戒、無毀犯戒。",
        "from": "T10n0279_021:0111b29_2",
        "context_with_next_sentence": true
    },
    {
        "source_sentence": "云何為普饒益戒？",
        "from": "T10n0279_021:0111c03_3",
        "context_with_next_sentence": true
    },
    {
        "source_sentence": "此菩薩受持淨戒，本為利益一切眾生。",
        "from": "T10n0279_021:0111c03_4",
        "context_with_next_sentence": true
    },
    {
        "source_sentence": "云何為不受戒？",
        "from": "T10n0279_021:0111c04_5",
        "context_with_next_sentence": true
    },
    {
        "source_sentence": "此菩薩不受行外道諸所有戒，但性自精進，奉持三世諸佛如來平等淨戒。",
        "from": "T10n0279_021:0111c05_0",
        "context_with_next_sentence": true
    },
    {
        "source_sentence": "云何為不住戒？",
        "from": "T10n0279_021:0111c06_1",
        "context_with_next_sentence": true
    },
    {
        "source_sentence": "此菩薩受持戒時，心不住欲界、不住色界、不住無色界。",
        "from": "T10n0279_021:0111c07_2",
        "context_with_next_sentence": true
    },
    {
        "source_sentence": "何以故？",
        "from": "T10n0279_021:0111c08_3",
        "context_with_next_sentence": true
    },
    {
        "source_sentence": "不求生彼，而持戒故。",
        "from": "T10n0279_021:0111c08_4",
        "context_with_next_sentence": true
    },
    {
        "source_sentence": "云何為無悔恨戒？",
        "from": "T10n0279_021:0111c09_5",
        "context_with_next_sentence": true
    },
    {
        "source_sentence": "此菩薩恒得安住無悔恨心。",
        "from": "T10n0279_021:0111c09_6",
        "context_with_next_sentence": true
    },
    {
        "source_sentence": "何以故？",
        "from": "T10n0279_021:0111c10_7",
        "context_with_next_sentence": true
    },
    {
        "source_sentence": "不作重罪，不行諂詐，不破淨戒故。",
        "from": "T10n0279_021:0111c10_8",
        "context_with_next_sentence": true
    },
    {
        "source_sentence": "云何為無違諍戒？",
        "from": "T10n0279_021:0111c11_9",
        "context_with_next_sentence": true
    },
    {
        "source_sentence": "此菩薩不非先制，不更造立；心常隨順，向涅槃戒，具足受持，無所毀犯；不以持戒，惱他眾生，令其生苦，但願一切心常歡喜而持於戒。",
        "from": "T10n0279_021:0111c11_10",
        "context_with_next_sentence": true
    },
    {
        "source_sentence": "云何為不惱害戒？",
        "from": "T10n0279_021:0111c14_11",
        "context_with_next_sentence": true
    },
    {
        "source_sentence": "此菩薩不因於戒，學諸呪術，造作方藥，惱害眾生，但為救護一切眾生而持於戒。",
        "from": "T10n0279_021:0111c15_12",
        "context_with_next_sentence": true
    },
    {
        "source_sentence": "云何為不雜戒？",
        "from": "T10n0279_021:0111c17_13",
        "context_with_next_sentence": true
    },
    {
        "source_sentence": "此菩薩不著邊見，不持雜戒，但觀緣起持出離戒。",
        "from": "T10n0279_021:0111c17_14",
        "context_with_next_sentence": true
    },
    {
        "source_sentence": "云何為無貪求戒？",
        "from": "T10n0279_021:0111c18_15",
        "context_with_next_sentence": true
    },
    {
        "source_sentence": "此菩薩不現異相，彰己有德，但為滿足出離法故而持於戒。",
        "from": "T10n0279_021:0111c19_16",
        "context_with_next_sentence": true
    },
    {
        "source_sentence": "云何為無過失戒？",
        "from": "T10n0279_021:0111c20_17",
        "context_with_next_sentence": true
    },
    {
        "source_sentence": "此菩薩不自貢高，言我持戒；見破戒人亦不輕毀，令他愧恥；但一其心而持於戒。",
        "from": "T10n0279_021:0111c20_18",
        "context_with_next_sentence": true
    },
    {
        "source_sentence": "云何為無毀犯戒？",
        "from": "T10n0279_021:0111c22_19",
        "context_with_next_sentence": true
    },
    {
        "source_sentence": "此菩薩永斷殺、盜、邪婬、妄語、兩舌、惡口，及無義語、貪、瞋、邪見，具足受持十種善業。",
        "from": "T10n0279_021:0111c23_20",
        "context_with_next_sentence": true
    },
    {
        "source_sentence": "菩薩持此無犯戒時，作是念言：『一切眾生毀犯淨戒，皆由顛倒；唯佛世尊能知眾生以何因緣而生顛倒，毀犯淨戒。",
        "from": "T10n0279_021:0111c25_0",
        "context_with_next_sentence": true
    },
    {
        "source_sentence": "我當成就無上菩提，廣為眾生說真實法，令離顛倒。』",
        "from": "T10n0279_021:0111c27_1",
        "context_with_next_sentence": true
    },
    {
        "source_sentence": "是名：菩薩摩訶薩第二戒藏。",
        "from": "T10n0279_021:0111c29_0",
        "context_with_next_sentence": true
    },
    {
        "source_sentence": "「佛子！",
        "from": "T10n0279_021:0112a01_0",
        "context_with_next_sentence": true
    },
    {
        "source_sentence": "何等為菩薩摩訶薩慚藏？",
        "from": "T10n0279_021:0112a01_1",
        "context_with_next_sentence": true
    },
    {
        "source_sentence": "此菩薩憶念過去所作諸惡而生於慚。",
        "from": "T10n0279_021:0112a01_2",
        "context_with_next_sentence": true
    },
    {
        "source_sentence": "謂彼菩薩，心自念言：『我無始世來，與諸眾生皆悉互作父母、兄弟、姊妹、男女，具貪、瞋、癡、憍慢、諂誑及餘一切諸煩惱故，更相惱害，遞相陵奪，姦婬、傷殺，無惡不造；一切眾生，悉亦如是，以諸煩惱備造眾惡，是故各各不相恭敬、不相尊重、不相承順、不相謙下、不相啟導、不相護惜，更相殺害，互為怨讎。",
        "from": "T10n0279_021:0112a02_3",
        "context_with_next_sentence": true
    },
    {
        "source_sentence": "自惟我身及諸眾生，去、來、現在，行無慚法，三世諸佛無不知見。",
        "from": "T10n0279_021:0112a09_4",
        "context_with_next_sentence": true
    },
    {
        "source_sentence": "今若不斷此無慚行，三世諸佛亦當見我。",
        "from": "T10n0279_021:0112a10_5",
        "context_with_next_sentence": true
    },
    {
        "source_sentence": "我當云何猶行不止？",
        "from": "T10n0279_021:0112a11_6",
        "context_with_next_sentence": true
    },
    {
        "source_sentence": "甚為不可。",
        "from": "T10n0279_021:0112a12_7",
        "context_with_next_sentence": true
    },
    {
        "source_sentence": "是故我應專心斷除，證阿耨多羅三藐三菩提，廣為眾生說真實法。』",
        "from": "T10n0279_021:0112a12_8",
        "context_with_next_sentence": true
    },
    {
        "source_sentence": "是名：菩薩摩訶薩第三慚藏。",
        "from": "T10n0279_021:0112a14_9",
        "context_with_next_sentence": true
    },
    {
        "source_sentence": "「佛子！",
        "from": "T10n0279_021:0112a15_0",
        "context_with_next_sentence": true
    },
    {
        "source_sentence": "何等為菩薩摩訶薩愧藏？",
        "from": "T10n0279_021:0112a15_1",
        "context_with_next_sentence": true
    },
    {
        "source_sentence": "此菩薩自愧昔來，於五欲中，種種貪求，無有厭足，因此增長貪、恚、癡等一切煩惱：『我今不應復行是事。』",
        "from": "T10n0279_021:0112a15_2",
        "context_with_next_sentence": true
    },
    {
        "source_sentence": "又作是念：『眾生無智，起諸煩惱，具行惡法，不相恭敬，不相尊重，乃至展轉互為怨讎。",
        "from": "T10n0279_021:0112a18_0",
        "context_with_next_sentence": true
    },
    {
        "source_sentence": "如是等惡，無不備造，造已歡喜，追求稱歎，盲無慧眼，無所知見。",
        "from": "T10n0279_021:0112a19_1",
        "context_with_next_sentence": true
    },
    {
        "source_sentence": "於母人腹中，入胎受生，成垢穢身，畢竟至於髮白面皺。",
        "from": "T10n0279_021:0112a21_2",
        "context_with_next_sentence": true
    },
    {
        "source_sentence": "有智慧者，觀此但是從婬欲，生不淨之法，三世諸佛皆悉知見。",
        "from": "T10n0279_021:0112a22_3",
        "context_with_next_sentence": true
    },
    {
        "source_sentence": "若我於今猶行是事，則為欺誑三世諸佛。",
        "from": "T10n0279_021:0112a24_4",
        "context_with_next_sentence": true
    },
    {
        "source_sentence": "是故我當修行於愧，速成阿耨多羅三藐三菩提，廣為眾生說真實法。』",
        "from": "T10n0279_021:0112a25_0",
        "context_with_next_sentence": true
    },
    {
        "source_sentence": "是名：菩薩摩訶薩第四愧藏。",
        "from": "T10n0279_021:0112a26_1",
        "context_with_next_sentence": true
    },
    {
        "source_sentence": "「佛子！",
        "from": "T10n0279_021:0112a28_0",
        "context_with_next_sentence": true
    },
    {
        "source_sentence": "何等為菩薩摩訶薩聞藏？",
        "from": "T10n0279_021:0112a28_1",
        "context_with_next_sentence": true
    },
    {
        "source_sentence": "此菩薩知是事有故是事有，是事無故是事無；是事起故是事起，是事滅故是事滅；是世間法，是出世間法；是有為法，是無為法；是有記法，是無記法。",
        "from": "T10n0279_021:0112a28_2",
        "context_with_next_sentence": true
    },
    {
        "source_sentence": "何等為是事有故是事有？",
        "from": "T10n0279_021:0112b03_3",
        "context_with_next_sentence": true
    },
    {
        "source_sentence": "謂：無明有故行有。",
        "from": "T10n0279_021:0112b03_4",
        "context_with_next_sentence": true
    },
    {
        "source_sentence": "何等為是事無故是事無？",
        "from": "T10n0279_021:0112b04_5",
        "context_with_next_sentence": true
    },
    {
        "source_sentence": "謂：識無故名色無。",
        "from": "T10n0279_021:0112b04_6",
        "context_with_next_sentence": true
    },
    {
        "source_sentence": "何等為是事起故是事起？",
        "from": "T10n0279_021:0112b05_7",
        "context_with_next_sentence": true
    },
    {
        "source_sentence": "謂：愛起故苦起。",
        "from": "T10n0279_021:0112b05_8",
        "context_with_next_sentence": true
    },
    {
        "source_sentence": "何等為是事滅故是事滅？",
        "from": "T10n0279_021:0112b06_9",
        "context_with_next_sentence": true
    },
    {
        "source_sentence": "謂：有滅故生滅。",
        "from": "T10n0279_021:0112b06_10",
        "context_with_next_sentence": true
    },
    {
        "source_sentence": "何等為世間法？",
        "from": "T10n0279_021:0112b07_11",
        "context_with_next_sentence": true
    },
    {
        "source_sentence": "所謂：色、受、想、行、識。",
        "from": "T10n0279_021:0112b07_12",
        "context_with_next_sentence": true
    },
    {
        "source_sentence": "何等為出世間法？",
        "from": "T10n0279_021:0112b08_0",
        "context_with_next_sentence": true
    },
    {
        "source_sentence": "所謂：戒、定、慧、解脫、解脫知見。",
        "from": "T10n0279_021:0112b08_1",
        "context_with_next_sentence": true
    },
    {
        "source_sentence": "何等為有為法？",
        "from": "T10n0279_021:0112b09_2",
        "context_with_next_sentence": true
    },
    {
        "source_sentence": "所謂：欲界、色界、無色界、眾生界。",
        "from": "T10n0279_021:0112b09_3",
        "context_with_next_sentence": true
    },
    {
        "source_sentence": "何等為無為法？",
        "from": "T10n0279_021:0112b10_4",
        "context_with_next_sentence": true
    },
    {
        "source_sentence": "所謂：虛空、涅槃、數緣滅、非數緣滅、緣起法性住。",
        "from": "T10n0279_021:0112b10_5",
        "context_with_next_sentence": true
    },
    {
        "source_sentence": "何等為有記法？",
        "from": "T10n0279_021:0112b11_6",
        "context_with_next_sentence": true
    },
    {
        "source_sentence": "謂：四聖諦、四沙門果、四辯、四無所畏、四念處、四正勤、四神足、五根、五力、七覺分、八聖道分。",
        "from": "T10n0279_021:0112b12_7",
        "context_with_next_sentence": true
    },
    {
        "source_sentence": "何等為無記法？",
        "from": "T10n0279_021:0112b14_8",
        "context_with_next_sentence": true
    },
    {
        "source_sentence": "謂：世間有邊，世間無邊，世間亦有邊亦無邊，世間非有邊非無邊；世間有常，世間無常，世間亦有常亦無常，世間非有常非無常；如來滅後有，如來滅後無，如來滅後亦有亦無，如來滅後非有非無；我及眾生有，我及眾生無，我及眾生亦有亦無，我及眾生非有非無；過去，有幾如來般涅槃？",
        "from": "T10n0279_021:0112b14_9",
        "context_with_next_sentence": true
    },
    {
        "source_sentence": "幾聲聞、辟支佛般涅槃？",
        "from": "T10n0279_021:0112b21_10",
        "context_with_next_sentence": true
    },
    {
        "source_sentence": "未來，有幾如來？",
        "from": "T10n0279_021:0112b21_11",
        "context_with_next_sentence": true
    },
    {
        "source_sentence": "幾聲聞、辟支佛？",
        "from": "T10n0279_021:0112b22_12",
        "context_with_next_sentence": true
    },
    {
        "source_sentence": "幾眾生？",
        "from": "T10n0279_021:0112b22_13",
        "context_with_next_sentence": true
    },
    {
        "source_sentence": "現在，有幾佛住？",
        "from": "T10n0279_021:0112b22_14",
        "context_with_next_sentence": true
    },
    {
        "source_sentence": "幾聲聞、辟支佛住？",
        "from": "T10n0279_021:0112b23_15",
        "context_with_next_sentence": true
    },
    {
        "source_sentence": "幾眾生住？",
        "from": "T10n0279_021:0112b23_16",
        "context_with_next_sentence": true
    },
    {
        "source_sentence": "何等如來最先出？",
        "from": "T10n0279_021:0112b23_17",
        "context_with_next_sentence": true
    },
    {
        "source_sentence": "何等聲聞、辟支佛最先出？",
        "from": "T10n0279_021:0112b24_18",
        "context_with_next_sentence": true
    },
    {
        "source_sentence": "何等眾生最先出？",
        "from": "T10n0279_021:0112b24_19",
        "context_with_next_sentence": true
    },
    {
        "source_sentence": "何等如來最後出？",
        "from": "T10n0279_021:0112b25_20",
        "context_with_next_sentence": true
    },
    {
        "source_sentence": "何等聲聞、辟支佛最後出？",
        "from": "T10n0279_021:0112b25_21",
        "context_with_next_sentence": true
    },
    {
        "source_sentence": "何等眾生最後出？",
        "from": "T10n0279_021:0112b26_22",
        "context_with_next_sentence": true
    },
    {
        "source_sentence": "何法最在初？",
        "from": "T10n0279_021:0112b26_23",
        "context_with_next_sentence": true
    },
    {
        "source_sentence": "何法最在後？",
        "from": "T10n0279_021:0112b26_24",
        "context_with_next_sentence": true
    },
    {
        "source_sentence": "世間從何處來，去至何所？",
        "from": "T10n0279_021:0112b27_25",
        "context_with_next_sentence": true
    },
    {
        "source_sentence": "有幾世界成？",
        "from": "T10n0279_021:0112b27_26",
        "context_with_next_sentence": true
    },
    {
        "source_sentence": "有幾世界壞？",
        "from": "T10n0279_021:0112b28_27",
        "context_with_next_sentence": true
    },
    {
        "source_sentence": "世界從何處來，去至何所？",
        "from": "T10n0279_021:0112b28_28",
        "context_with_next_sentence": true
    },
    {
        "source_sentence": "何者為生死最初際？",
        "from": "T10n0279_021:0112b29_29",
        "context_with_next_sentence": true
    },
    {
        "source_sentence": "何者為生死最後際？",
        "from": "T10n0279_021:0112b29_30",
        "context_with_next_sentence": true
    },
    {
        "source_sentence": "是名無記法。",
        "from": "T10n0279_021:0112c01_0",
        "context_with_next_sentence": true
    },
    {
        "source_sentence": "菩薩摩訶薩作如是念：『一切眾生於生死中，無有多聞，不能了知此一切法。",
        "from": "T10n0279_021:0112c01_1",
        "context_with_next_sentence": true
    },
    {
        "source_sentence": "我當發意，持多聞藏，證阿耨多羅三藐三菩提，為諸眾生說真實法。』",
        "from": "T10n0279_021:0112c03_2",
        "context_with_next_sentence": true
    },
    {
        "source_sentence": "是名：菩薩摩訶薩第五多聞藏。",
        "from": "T10n0279_021:0112c04_3",
        "context_with_next_sentence": true
    },
    {
        "source_sentence": "「佛子！",
        "from": "T10n0279_021:0112c06_0",
        "context_with_next_sentence": true
    },
    {
        "source_sentence": "何等為菩薩摩訶薩施藏？",
        "from": "T10n0279_021:0112c06_1",
        "context_with_next_sentence": true
    },
    {
        "source_sentence": "此菩薩行十種施，所謂：分減施、竭盡施、內施、外施、內外施、一切施、過去施、未來施、現在施、究竟施。",
        "from": "T10n0279_021:0112c06_2",
        "context_with_next_sentence": true
    },
    {
        "source_sentence": "佛子！",
        "from": "T10n0279_021:0112c09_3",
        "context_with_next_sentence": true
    },
    {
        "source_sentence": "云何為菩薩分減施？",
        "from": "T10n0279_021:0112c09_4",
        "context_with_next_sentence": true
    },
    {
        "source_sentence": "此菩薩稟性仁慈，好行惠施。",
        "from": "T10n0279_021:0112c09_5",
        "context_with_next_sentence": true
    },
    {
        "source_sentence": "若得美味，不專自受，要與眾生，然後方食；凡所受物，悉亦如是。",
        "from": "T10n0279_021:0112c10_6",
        "context_with_next_sentence": true
    },
    {
        "source_sentence": "若自食時，作是念言：『我身中有八萬戶蟲依於我住，我身充樂，彼亦充樂；我身飢苦，彼亦飢苦。",
        "from": "T10n0279_021:0112c11_7",
        "context_with_next_sentence": true
    },
    {
        "source_sentence": "我今受此所有飲食，願令眾生普得充飽。』",
        "from": "T10n0279_021:0112c14_8",
        "context_with_next_sentence": true
    },
    {
        "source_sentence": "為施彼故而自食之，不貪其味。",
        "from": "T10n0279_021:0112c15_9",
        "context_with_next_sentence": true
    },
    {
        "source_sentence": "復作是念：『我於長夜愛著其身，欲令充飽而受飲食。",
        "from": "T10n0279_021:0112c15_10",
        "context_with_next_sentence": true
    },
    {
        "source_sentence": "今以此食惠施眾生，願我於身永斷貪著。』",
        "from": "T10n0279_021:0112c17_11",
        "context_with_next_sentence": true
    },
    {
        "source_sentence": "是名：分減施。",
        "from": "T10n0279_021:0112c18_12",
        "context_with_next_sentence": true
    },
    {
        "source_sentence": "云何為菩薩竭盡施？",
        "from": "T10n0279_021:0112c18_13",
        "context_with_next_sentence": true
    },
    {
        "source_sentence": "佛子！",
        "from": "T10n0279_021:0112c18_14",
        "context_with_next_sentence": true
    },
    {
        "source_sentence": "此菩薩得種種上味飲食、香華、衣服、資生之具，若自以受用則安樂延年，若輟己施人則窮苦夭命。",
        "from": "T10n0279_021:0112c18_15",
        "context_with_next_sentence": true
    },
    {
        "source_sentence": "時，或有人來作是言：『汝今所有，悉當與我。』",
        "from": "T10n0279_021:0112c21_16",
        "context_with_next_sentence": true
    },
    {
        "source_sentence": "菩薩自念：『我無始已來，以飢餓故喪身無數，未曾得有如毫末許饒益眾生而獲善利。",
        "from": "T10n0279_021:0112c22_17",
        "context_with_next_sentence": true
    },
    {
        "source_sentence": "今我亦當同於往昔而捨其命，是故應為饒益眾生，隨其所有，一切皆捨；乃至盡命，亦無所吝。』",
        "from": "T10n0279_021:0112c24_18",
        "context_with_next_sentence": true
    },
    {
        "source_sentence": "是名：竭盡施。",
        "from": "T10n0279_021:0112c26_19",
        "context_with_next_sentence": true
    },
    {
        "source_sentence": "云何為菩薩內施？",
        "from": "T10n0279_021:0112c26_20",
        "context_with_next_sentence": true
    },
    {
        "source_sentence": "佛子！",
        "from": "T10n0279_021:0112c27_21",
        "context_with_next_sentence": true
    },
    {
        "source_sentence": "此菩薩年方少盛，端正美好，香華、衣服以嚴其身；始受灌頂，轉輪王位，七寶具足，王四天下。",
        "from": "T10n0279_021:0112c27_22",
        "context_with_next_sentence": true
    },
    {
        "source_sentence": "時，或有人來白王言：『大王當知！",
        "from": "T10n0279_021:0112c29_23",
        "context_with_next_sentence": true
    },
    {
        "source_sentence": "我今衰老，身嬰重疾，煢獨羸頓，死將不久；若得王身手足、血肉、頭目、骨髓，我之身命必冀存活。",
        "from": "T10n0279_021:0113a01_24",
        "context_with_next_sentence": true
    },
    {
        "source_sentence": "唯願大王莫更籌量，有所顧惜；但見慈念，以施於我！』",
        "from": "T10n0279_021:0113a03_25",
        "context_with_next_sentence": true
    },
    {
        "source_sentence": "爾時，菩薩作是念言：『今我此身，後必當死，無一利益；宜時疾捨，以濟眾生。』",
        "from": "T10n0279_021:0113a04_26",
        "context_with_next_sentence": true
    },
    {
        "source_sentence": "念已施之，心無所悔。",
        "from": "T10n0279_021:0113a06_27",
        "context_with_next_sentence": true
    },
    {
        "source_sentence": "是名：內施。",
        "from": "T10n0279_021:0113a06_28",
        "context_with_next_sentence": true
    },
    {
        "source_sentence": "云何為菩薩外施？",
        "from": "T10n0279_021:0113a07_29",
        "context_with_next_sentence": true
    },
    {
        "source_sentence": "佛子！",
        "from": "T10n0279_021:0113a07_30",
        "context_with_next_sentence": true
    },
    {
        "source_sentence": "此菩薩年盛色美，眾相具足，名華、上服而以嚴身；始受灌頂，轉輪王位，七寶具足，王四天下。",
        "from": "T10n0279_021:0113a07_31",
        "context_with_next_sentence": true
    },
    {
        "source_sentence": "時，或有人來白王言：『我今貧窶，眾苦逼迫。",
        "from": "T10n0279_021:0113a09_32",
        "context_with_next_sentence": true
    },
    {
        "source_sentence": "唯願仁慈，特垂矜念，捨此王位以贍於我；我當統領，受王福樂！』",
        "from": "T10n0279_021:0113a10_33",
        "context_with_next_sentence": true
    },
    {
        "source_sentence": "爾時，菩薩作是念言：『一切榮盛必當衰歇，於衰歇時，不能復更饒益眾生。",
        "from": "T10n0279_021:0113a12_34",
        "context_with_next_sentence": true
    },
    {
        "source_sentence": "我今宜應隨彼所求，充滿其意。』",
        "from": "T10n0279_021:0113a14_35",
        "context_with_next_sentence": true
    },
    {
        "source_sentence": "作是念已，即便施之而無所悔。",
        "from": "T10n0279_021:0113a14_36",
        "context_with_next_sentence": true
    },
    {
        "source_sentence": "是名：外施。",
        "from": "T10n0279_021:0113a15_37",
        "context_with_next_sentence": true
    },
    {
        "source_sentence": "云何為菩薩內外施？",
        "from": "T10n0279_021:0113a15_38",
        "context_with_next_sentence": true
    },
    {
        "source_sentence": "佛子！",
        "from": "T10n0279_021:0113a16_39",
        "context_with_next_sentence": true
    },
    {
        "source_sentence": "此菩薩如上所說，處輪王位，七寶具足，王四天下。",
        "from": "T10n0279_021:0113a16_40",
        "context_with_next_sentence": true
    },
    {
        "source_sentence": "時，或有人而來白言：『此轉輪位，王處已久，我未曾得。",
        "from": "T10n0279_021:0113a17_41",
        "context_with_next_sentence": true
    },
    {
        "source_sentence": "唯願大王捨之與我，并及王身，為我臣僕！』",
        "from": "T10n0279_021:0113a18_42",
        "context_with_next_sentence": true
    },
    {
        "source_sentence": "爾時，菩薩作是念言：『我身財寶及以王位，悉是無常、敗壞之法。",
        "from": "T10n0279_021:0113a19_43",
        "context_with_next_sentence": true
    },
    {
        "source_sentence": "我今盛壯，富有天下；乞者現前，當以不堅而求堅法。』",
        "from": "T10n0279_021:0113a21_44",
        "context_with_next_sentence": true
    },
    {
        "source_sentence": "作是念已，即便施之，乃至以身恭勤作役，心無所悔。",
        "from": "T10n0279_021:0113a22_45",
        "context_with_next_sentence": true
    },
    {
        "source_sentence": "是名：內外施。",
        "from": "T10n0279_021:0113a23_46",
        "context_with_next_sentence": true
    },
    {
        "source_sentence": "云何為菩薩一切施？",
        "from": "T10n0279_021:0113a24_47",
        "context_with_next_sentence": true
    },
    {
        "source_sentence": "佛子！",
        "from": "T10n0279_021:0113a24_48",
        "context_with_next_sentence": true
    },
    {
        "source_sentence": "此菩薩亦如上說，處輪王位，七寶具足，王四天下。",
        "from": "T10n0279_021:0113a24_49",
        "context_with_next_sentence": true
    },
    {
        "source_sentence": "時，有無量貧窮之人來詣其前，而作是言：『大王名稱周聞十方，我等欽風故來至此。",
        "from": "T10n0279_021:0113a25_50",
        "context_with_next_sentence": true
    },
    {
        "source_sentence": "吾曹今者各有所求，願普垂慈，令得滿足！』",
        "from": "T10n0279_021:0113a27_51",
        "context_with_next_sentence": true
    },
    {
        "source_sentence": "時，諸貧人從彼大王，或乞國土，或乞妻子，或乞手足、血肉、心肺、頭目、髓腦。",
        "from": "T10n0279_021:0113a28_52",
        "context_with_next_sentence": true
    },
    {
        "source_sentence": "菩薩是時，心作是念：『一切恩愛會當別離，而於眾生無所饒益。",
        "from": "T10n0279_021:0113b01_53",
        "context_with_next_sentence": true
    },
    {
        "source_sentence": "我今為欲永捨貪愛，以此一切必離散物滿眾生願。』",
        "from": "T10n0279_021:0113b03_54",
        "context_with_next_sentence": true
    },
    {
        "source_sentence": "作是念已，悉皆施與，心無悔恨，亦不於眾生而生厭賤。",
        "from": "T10n0279_021:0113b04_55",
        "context_with_next_sentence": true
    },
    {
        "source_sentence": "是名：一切施。",
        "from": "T10n0279_021:0113b05_56",
        "context_with_next_sentence": true
    },
    {
        "source_sentence": "云何為菩薩過去施？",
        "from": "T10n0279_021:0113b05_57",
        "context_with_next_sentence": true
    },
    {
        "source_sentence": "此菩薩聞過去諸佛菩薩所有功德，聞已不著，了達非有，不起分別，不貪不味，亦不求取，無所依倚；見法如夢，無有堅固；於諸善根，不起有想，亦無所倚；但為教化，取著眾生，成熟佛法，而為演說；又復觀察：『過去諸法，十方推求都不可得。』",
        "from": "T10n0279_021:0113b06_58",
        "context_with_next_sentence": true
    },
    {
        "source_sentence": "作是念已，於過去法，畢竟皆捨。",
        "from": "T10n0279_021:0113b11_59",
        "context_with_next_sentence": true
    },
    {
        "source_sentence": "是名：過去施。",
        "from": "T10n0279_021:0113b12_60",
        "context_with_next_sentence": true
    },
    {
        "source_sentence": "云何為菩薩未來施？",
        "from": "T10n0279_021:0113b12_61",
        "context_with_next_sentence": true
    },
    {
        "source_sentence": "此菩薩聞未來諸佛之所修行，了達非有，不取於相，不別樂往生諸佛國土，不味不著，亦不生厭；不以善根迴向於彼，亦不於彼而退善根，常勤修行，未曾廢捨；但欲因彼境界攝取眾生，為說真實，令成熟佛法；然此法者非有處所、非無處所，非內、非外，非近、非遠。",
        "from": "T10n0279_021:0113b13_62",
        "context_with_next_sentence": true
    },
    {
        "source_sentence": "復作是念：『若法非有，不可不捨。』",
        "from": "T10n0279_021:0113b19_63",
        "context_with_next_sentence": true
    },
    {
        "source_sentence": "是名：未來施。",
        "from": "T10n0279_021:0113b20_64",
        "context_with_next_sentence": true
    },
    {
        "source_sentence": "云何為菩薩現在施？",
        "from": "T10n0279_021:0113b20_65",
        "context_with_next_sentence": true
    },
    {
        "source_sentence": "此菩薩聞四天王眾天、三十三天、夜摩天、兜率陀天、化樂天、他化自在天、梵天、梵身天、梵輔天、梵眾天、大梵天、光天、少光天、無量光天、光音天、淨天、少淨天、無量淨天、遍淨天、廣天、少廣天、無量廣天、廣果天、無煩天、無熱天、善見天、善現天、色究竟天，乃至聞聲聞、緣覺具足功德。",
        "from": "T10n0279_021:0113b20_66",
        "context_with_next_sentence": true
    },
    {
        "source_sentence": "聞已，其心不迷、不沒、不聚、不散，但觀諸行如夢不實，無有貪著；為令眾生，捨離惡趣，心無分別，修菩薩道，成就佛法，而為開演。",
        "from": "T10n0279_021:0113b27_67",
        "context_with_next_sentence": true
    },
    {
        "source_sentence": "是名：現在施。",
        "from": "T10n0279_021:0113c01_68",
        "context_with_next_sentence": true
    },
    {
        "source_sentence": "云何為菩薩究竟施？",
        "from": "T10n0279_021:0113c01_69",
        "context_with_next_sentence": true
    },
    {
        "source_sentence": "佛子！",
        "from": "T10n0279_021:0113c01_70",
        "context_with_next_sentence": true
    },
    {
        "source_sentence": "此菩薩，假使有無量眾生或有無眼、或有無耳、或無鼻舌及以手足，來至其所，告菩薩言：『我身薄祜，諸根殘缺。",
        "from": "T10n0279_021:0113c01_71",
        "context_with_next_sentence": true
    },
    {
        "source_sentence": "唯願仁慈，以善方便，捨己所有，令我具足。』",
        "from": "T10n0279_021:0113c04_72",
        "context_with_next_sentence": true
    },
    {
        "source_sentence": "菩薩聞之，即便施與；假使由此，經阿僧祇劫，諸根不具，亦不心生一念悔惜。",
        "from": "T10n0279_021:0113c05_73",
        "context_with_next_sentence": true
    },
    {
        "source_sentence": "但自觀身，從初入胎，不淨微形，胞段諸根，生老病死；又觀此身，無有真實，無有慚愧，非賢聖物，臭穢不潔，骨節相持，血肉所塗，九孔常流，人所惡賤。",
        "from": "T10n0279_021:0113c07_74",
        "context_with_next_sentence": true
    },
    {
        "source_sentence": "作是觀已，不生一念愛著之心。",
        "from": "T10n0279_021:0113c10_75",
        "context_with_next_sentence": true
    },
    {
        "source_sentence": "復作是念：『此身危脆，無有堅固。",
        "from": "T10n0279_021:0113c11_76",
        "context_with_next_sentence": true
    },
    {
        "source_sentence": "我今云何而生戀著？",
        "from": "T10n0279_021:0113c12_0",
        "context_with_next_sentence": true
    },
    {
        "source_sentence": "應以施彼，充滿其願。",
        "from": "T10n0279_021:0113c12_1",
        "context_with_next_sentence": true
    },
    {
        "source_sentence": "如我所作，以此開導一切眾生，令於身心不生貪愛，悉得成就清淨智身。』",
        "from": "T10n0279_021:0113c12_2",
        "context_with_next_sentence": true
    },
    {
        "source_sentence": "是名：究竟施。",
        "from": "T10n0279_021:0113c14_3",
        "context_with_next_sentence": true
    },
    {
        "source_sentence": "是為菩薩摩訶薩第六施藏。",
        "from": "T10n0279_021:0113c14_4",
        "context_with_next_sentence": true
    },
    {
        "source_sentence": "「佛子！",
        "from": "T10n0279_021:0113c16_0",
        "context_with_next_sentence": true
    },
    {
        "source_sentence": "何等為菩薩摩訶薩慧藏？",
        "from": "T10n0279_021:0113c16_1",
        "context_with_next_sentence": true
    },
    {
        "source_sentence": "此菩薩於色如實知，色集如實知，色滅如實知，色滅道如實知；於受、想、行、識如實知，受、想、行、識集如實知，受、想、行、識滅如實知，受、想、行、識滅道如實知；於無明如實知，無明集如實知，無明滅如實知，無明滅道如實知；於愛如實知，愛集如實知，愛滅如實知，愛滅道如實知；於聲聞如實知，聲聞法如實知，聲聞集如實知，聲聞涅槃如實知；於獨覺如實知，獨覺法如實知，獨覺集如實知，獨覺涅槃如實知；於菩薩如實知，菩薩法如實知，菩薩集如實知，菩薩涅槃如實知。",
        "from": "T10n0279_021:0113c16_2",
        "context_with_next_sentence": true
    },
    {
        "source_sentence": "云何知？",
        "from": "T10n0279_021:0113c27_3",
        "context_with_next_sentence": true
    },
    {
        "source_sentence": "知從業報諸行因緣之所造作，一切虛假，空無有實，非我非堅固，無有少法可得成立。",
        "from": "T10n0279_021:0113c27_4",
        "context_with_next_sentence": true
    },
    {
        "source_sentence": "欲令眾生知其實性，廣為宣說。",
        "from": "T10n0279_021:0113c29_5",
        "context_with_next_sentence": true
    },
    {
        "source_sentence": "為說何等？",
        "from": "T10n0279_021:0114a01_6",
        "context_with_next_sentence": true
    },
    {
        "source_sentence": "說諸法不可壞。",
        "from": "T10n0279_021:0114a01_7",
        "context_with_next_sentence": true
    },
    {
        "source_sentence": "何等法不可壞？",
        "from": "T10n0279_021:0114a02_8",
        "context_with_next_sentence": true
    },
    {
        "source_sentence": "色不可壞，受、想、行、識不可壞，無明不可壞，聲聞法、獨覺法、菩薩法不可壞。",
        "from": "T10n0279_021:0114a02_9",
        "context_with_next_sentence": true
    },
    {
        "source_sentence": "何以故？",
        "from": "T10n0279_021:0114a04_10",
        "context_with_next_sentence": true
    },
    {
        "source_sentence": "一切法無作、無作者、無言說、無處所、不生、不起、不與、不取、無動轉、無作用。",
        "from": "T10n0279_021:0114a04_11",
        "context_with_next_sentence": true
    },
    {
        "source_sentence": "菩薩成就如是等無量慧藏，以少方便，了一切法，自然明達，不由他悟。",
        "from": "T10n0279_021:0114a05_12",
        "context_with_next_sentence": true
    },
    {
        "source_sentence": "此慧無盡藏有十種不可盡故，說為無盡。",
        "from": "T10n0279_021:0114a07_13",
        "context_with_next_sentence": true
    },
    {
        "source_sentence": "何等為十？",
        "from": "T10n0279_021:0114a08_14",
        "context_with_next_sentence": true
    },
    {
        "source_sentence": "所謂：多聞善巧不可盡故，親近善知識不可盡故，善分別句義不可盡故，入深法界不可盡故，以一味智莊嚴不可盡故，集一切福德心無疲倦不可盡故，入一切陀羅尼門不可盡故，能分別一切眾生語言音聲不可盡故，能斷一切眾生疑惑不可盡故，為一切眾生現一切佛神力教化調伏令修行不斷不可盡故；是為十。",
        "from": "T10n0279_021:0114a08_15",
        "context_with_next_sentence": true
    },
    {
        "source_sentence": "是為菩薩摩訶薩第七慧藏。",
        "from": "T10n0279_021:0114a16_0",
        "context_with_next_sentence": true
    },
    {
        "source_sentence": "住此藏者，得無盡智慧，普能開悟一切眾生。",
        "from": "T10n0279_021:0114a16_1",
        "context_with_next_sentence": true
    },
    {
        "source_sentence": "「佛子！",
        "from": "T10n0279_021:0114a18_0",
        "context_with_next_sentence": true
    },
    {
        "source_sentence": "何等為菩薩摩訶薩念藏？",
        "from": "T10n0279_021:0114a18_1",
        "context_with_next_sentence": true
    },
    {
        "source_sentence": "此菩薩捨離癡惑，得具足念，憶念過去一生、二生，乃至十生、百生、千生、百千生、無量百千生，成劫、壞劫、成壞劫、非一成劫、非一壞劫、非一成壞劫，百劫、千劫、百千億那由他，乃至無數、無量、無邊、無等、不可數、不可稱、不可思、不可量、不可說、不可說不可說劫；念一佛名號，乃至不可說不可說佛名號；念一佛出世說授記，乃至不可說不可說佛出世說授記；念一佛出世說修多羅，乃至不可說不可說佛出世說修多羅；如修多羅，祇夜、授記、伽他、尼陀那、優陀那、本事、本生、方廣、未曾有、譬諭、論議，亦如是；念一眾會，乃至不可說不可說眾會；念演一法，乃至演不可說不可說法；念一根種種性，乃至不可說不可說根種種性；念一根無量種種性，乃至不可說不可說根無量種種性；念一煩惱種種性，乃至不可說不可說煩惱種種性；念一三昧種種性，乃至不可說不可說三昧種種性。",
        "from": "T10n0279_021:0114a18_2",
        "context_with_next_sentence": true
    },
    {
        "source_sentence": "此念有十種，所謂：寂靜念、清淨念、不濁念、明徹念、離塵念、離種種塵念、離垢念、光耀念、可愛樂念、無障礙念。",
        "from": "T10n0279_021:0114b07_3",
        "context_with_next_sentence": true
    },
    {
        "source_sentence": "菩薩住是念時，一切世間無能嬈亂，一切異論無能變動，往世善根悉得清淨，於諸世法無所染著，眾魔外道所不能壞，轉身受生無所忘失；過、現、未來，說法無盡；於一切世界中，與眾生同住，曾無過咎；入一切諸佛眾會道場無所障礙，一切佛所悉得親近。",
        "from": "T10n0279_021:0114b10_4",
        "context_with_next_sentence": true
    },
    {
        "source_sentence": "是名：菩薩摩訶薩第八念藏。",
        "from": "T10n0279_021:0114b16_5",
        "context_with_next_sentence": true
    },
    {
        "source_sentence": "「佛子！",
        "from": "T10n0279_021:0114b17_0",
        "context_with_next_sentence": true
    },
    {
        "source_sentence": "何等為菩薩摩訶薩持藏？",
        "from": "T10n0279_021:0114b17_1",
        "context_with_next_sentence": true
    },
    {
        "source_sentence": "此菩薩持諸佛所說修多羅，文句義理，無有忘失；一生持，乃至不可說不可說生持；持一佛名號，乃至不可說不可說佛名號；持一劫數，乃至不可說不可說劫數；持一佛授記，乃至不可說不可說佛授記；持一修多羅，乃至不可說不可說修多羅；持一眾會，乃至不可說不可說眾會；持演一法，乃至演不可說不可說法；持一根無量種種性，乃至不可說不可說根無量種種性；持一煩惱種種性，乃至不可說不可說煩惱種種性；持一三昧種種性，乃至不可說不可說三昧種種性。",
        "from": "T10n0279_021:0114b17_2",
        "context_with_next_sentence": true
    },
    {
        "source_sentence": "佛子！",
        "from": "T10n0279_021:0114b28_3",
        "context_with_next_sentence": true
    },
    {
        "source_sentence": "此持藏無邊難滿，難至其底，難得親近，無能制伏，無量無盡，具大威力，是佛境界，唯佛能了。",
        "from": "T10n0279_021:0114b28_4",
        "context_with_next_sentence": true
    },
    {
        "source_sentence": "是名：菩薩摩訶薩第九持藏。",
        "from": "T10n0279_021:0114c01_5",
        "context_with_next_sentence": true
    },
    {
        "source_sentence": "「佛子！",
        "from": "T10n0279_021:0114c03_0",
        "context_with_next_sentence": true
    },
    {
        "source_sentence": "何等為菩薩摩訶薩辯藏？",
        "from": "T10n0279_021:0114c03_1",
        "context_with_next_sentence": true
    },
    {
        "source_sentence": "此菩薩有深智慧，了知實相，廣為眾生演說諸法，不違一切諸佛經典；說一品法，乃至不可說不可說品法；說一佛名號，乃至不可說不可說佛名號；如是，說一世界，說一佛授記，說一修多羅，說一眾會，說演一法，說一根無量種種性，說一煩惱無量種種性，說一三昧無量種種性，乃至說不可說不可說三昧無量種種性；或一日說，或半月、一月說，或百年、千年、百千年說，或一劫、百劫、千劫、百千劫說，或百千億那由他劫說，或無數無量乃至不可說不可說劫說。",
        "from": "T10n0279_021:0114c03_2",
        "context_with_next_sentence": true
    },
    {
        "source_sentence": "劫數可盡，一文一句，義理難盡。",
        "from": "T10n0279_021:0114c14_3",
        "context_with_next_sentence": true
    },
    {
        "source_sentence": "何以故？",
        "from": "T10n0279_021:0114c15_0",
        "context_with_next_sentence": true
    },
    {
        "source_sentence": "此菩薩成就十種無盡藏故。",
        "from": "T10n0279_021:0114c15_1",
        "context_with_next_sentence": true
    },
    {
        "source_sentence": "成就此藏，得攝一切法陀羅尼門現在前，百萬阿僧祇陀羅尼以為眷屬；得此陀羅尼已，以法光明，廣為眾生演說於法。",
        "from": "T10n0279_021:0114c15_2",
        "context_with_next_sentence": true
    },
    {
        "source_sentence": "其說法時，以廣長舌出妙音聲，充滿十方一切世界；隨其根性，悉令滿足，心得歡喜，滅除一切煩惱纏垢。",
        "from": "T10n0279_021:0114c18_3",
        "context_with_next_sentence": true
    },
    {
        "source_sentence": "善入一切音聲、言語、文字、辯才，令一切眾生佛種不斷，淨心相續，亦以法光明而演說法，無有窮盡，不生疲倦。",
        "from": "T10n0279_021:0114c20_4",
        "context_with_next_sentence": true
    },
    {
        "source_sentence": "何以故？",
        "from": "T10n0279_021:0114c23_5",
        "context_with_next_sentence": true
    },
    {
        "source_sentence": "此菩薩成就盡虛空遍法界無邊身故。",
        "from": "T10n0279_021:0114c23_6",
        "context_with_next_sentence": true
    },
    {
        "source_sentence": "是為菩薩摩訶薩第十辯藏。",
        "from": "T10n0279_021:0114c24_7",
        "context_with_next_sentence": true
    },
    {
        "source_sentence": "此藏無窮盡、無分段、無間、無斷、無變異、無隔礙、無退轉，甚深無底，難可得入，普入一切佛法之門。",
        "from": "T10n0279_021:0114c25_8",
        "context_with_next_sentence": true
    },
    {
        "source_sentence": "「佛子！",
        "from": "T10n0279_021:0114c28_0",
        "context_with_next_sentence": true
    },
    {
        "source_sentence": "此十種無盡藏，有十種無盡法，令諸菩薩究竟成就無上菩提。",
        "from": "T10n0279_021:0114c28_1",
        "context_with_next_sentence": true
    },
    {
        "source_sentence": "何等為十？",
        "from": "T10n0279_021:0114c29_2",
        "context_with_next_sentence": true
    },
    {
        "source_sentence": "饒益一切眾生故，以本願善迴向故，一切劫無斷絕故，盡虛空界悉開悟心無限故，迴向有為而不著故，一念境界一切法無盡故，大願心無變異故，善攝取諸陀羅尼故，一切諸佛所護念故，了一切法皆如幻故。",
        "from": "T10n0279_021:0114c29_3",
        "context_with_next_sentence": true
    },
    {
        "source_sentence": "是為十種無盡法，能令一切世間所作，悉得究竟無盡大藏。」",
        "from": "T10n0279_021:0115a05_4",
        "context_with_next_sentence": true
    },
    {
        "source_sentence": "大方廣佛華嚴經卷第二十一",
        "from": "T10n0279_021:0115a07_0",
        "context_with_next_sentence": false
    }
]