[
    {
        "source_sentence": "大哀經卷第二",
        "from": "T13n0398_002:0414b11_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T13n0398_002:0414b13_0",
        "context_with_next_sentence": true
    },
    {
        "source_sentence": "無蓋法門品第三",
        "from": "T13n0398_002:0414b14_0",
        "context_with_next_sentence": true
    },
    {
        "source_sentence": "於是，法[敖/力]王菩薩在於彼會而白佛言：「唯然，世尊！",
        "from": "T13n0398_002:0414b15_0",
        "context_with_next_sentence": true
    },
    {
        "source_sentence": "如來境界不可思議，示現建立大聖威光，令諸菩薩永無狐疑，各各修行。",
        "from": "T13n0398_002:0414b16_1",
        "context_with_next_sentence": true
    },
    {
        "source_sentence": "唯當宣說無蓋之門大會法品。",
        "from": "T13n0398_002:0414b17_2",
        "context_with_next_sentence": true
    },
    {
        "source_sentence": "所以者何？",
        "from": "T13n0398_002:0414b18_3",
        "context_with_next_sentence": true
    },
    {
        "source_sentence": "其大會者，今悉集此皆為菩薩，一、被大德鎧不可思議；二、以大神通聖慧娛樂；三、皆有功勳通於十方；四、所修清白心離垢穢；五、以明解脫多所照燿；六、皆為諸佛所見咨嗟宣揚功勳；七、於一切法得尊自在；八、諸度無極越終始岸；九、一切皆從權方便生；十、而悉消化魔業欲塵；十一、降伏一切諸外邪道；十二、皆能分別方便講說章句誼理；十三、慧無罣礙，智度無極，超於彼岸；十四、其意自由，勇步無難，逮聖總持；十五、建立無蓋，辯才無斷；十六、曉了眾生根原所趣——具足、缺漏，備、不備者；十七、察諸眾生從應所解而為說法；十八、所宣經道除眾罪殃而無遺漏；十九、其音隨時柔軟和雅，如哀鸞鳴、猶龍海吼、亦如梵聲；二十、慈愍眾生而示滅度，亦以慈愍令眾得濟；二十一、心常懷執無極之慈；二十二、志性抱念無蓋之哀；二十三、所住堅固而不可動，言行相應；二十四、修立法幢顯示十方；二十五、其志堅強猶如金剛，不可破壞如鐵圍山；二十六、盡建所願不失本誓；二十七、暢入深妙，分別玄奧十二緣起；二十八、蠲除兩際，斷滅常見一切諸見六十二疑所習連著；二十九、亦如大乘群庶法王誘進牽致使入於道；三十、眾庶大導將致無難；三十一、從無央數劫好樂法寶，合集智慧；三十二、為大醫王療眾人病，滅除眾生無色塵勞蓄滯之病(第三十三、法經本闕)；三十四、此諸菩薩大師子王所撫育子；三十五、一切諸行、若聽異音、聞說如來秘密之誼亦不恐懼；三十六、而以相好莊嚴其身；三十七、皆以大哀具足祠祀；三十八、其心勇猛不懷怯弱；三十九、降伏四魔愛欲境界；四十、善施橋梁，開寤眠寐；四十一、如是根力覺意禪思，解脫定意正受，以善修成所當為業；四十二、常以慇懃欲度眾生；四十三、逮得總持攬制一切；四十四、若利、無利，歎譽、誹謗，有譽、失名，若苦、若樂，於世八事而無所著；四十五、其心得入歡喜悅豫，樂愛經典；四十六、頒宣流布道法之寶；四十七、充滿智慧備悉道空；四十八、其行鮮明猶如蓮華；四十九、蠲除一切諸有為法；五十、其光清淨，覆蔽日、月、釋梵暉曜；五十一、悉已逮得海中三昧；五十二、道御一切諸法之寶；五十三、而於三寶由得自在無能斷截；五十四、明識解說一切諸界；五十五、執持諸佛經典之要；五十六、積累合集無量功德咨嗟之稱；五十七、造立無限功祚智業；五十八、而得親近具足佛慧；五十九、達了當來無央數劫本末之際；六十(第六十法本內少)。」",
        "from": "T13n0398_002:0414b18_4",
        "context_with_next_sentence": true
    },
    {
        "source_sentence": "法[敖/力]王菩薩白佛言：「如是，世尊！",
        "from": "T13n0398_002:0415a07_5",
        "context_with_next_sentence": true
    },
    {
        "source_sentence": "此諸菩薩大士之會功勳若茲，我意大聖，心自念言：『當令世尊為諸菩薩宣無蓋門大會法品，諸菩薩眾所可由生，至未曾有天中之天。",
        "from": "T13n0398_002:0415a08_6",
        "context_with_next_sentence": true
    },
    {
        "source_sentence": "諸佛興出多所饒益，則能悅可菩薩大士使得成具。",
        "from": "T13n0398_002:0415a11_7",
        "context_with_next_sentence": true
    },
    {
        "source_sentence": "當來菩薩德本明哲，其初發意菩薩清淨行欲成者，令入一乘使不退轉。",
        "from": "T13n0398_002:0415a12_8",
        "context_with_next_sentence": true
    },
    {
        "source_sentence": "諸菩薩眾具足佛法，至阿惟顏一生補處，令其果報無所遺失。",
        "from": "T13n0398_002:0415a14_9",
        "context_with_next_sentence": true
    },
    {
        "source_sentence": "若有眾生所識分明、志存決定，懷來因緣化使入道；其不決定當令仰入於無極哀，其有眾生永在邪見，為說處所使決其網。",
        "from": "T13n0398_002:0415a15_10",
        "context_with_next_sentence": true
    },
    {
        "source_sentence": "樂三乘者因故佛興而自嚴飾，諸天、龍、神、犍沓和、人與非人、世人、阿須輪皆得蒙濟。",
        "from": "T13n0398_002:0415a18_11",
        "context_with_next_sentence": true
    },
    {
        "source_sentence": "所以者何？",
        "from": "T13n0398_002:0415a20_12",
        "context_with_next_sentence": true
    },
    {
        "source_sentence": "佛興出世實為善哉，如是比像至未曾有難及希有，經典之要現出於世得共覩知。』",
        "from": "T13n0398_002:0415a20_13",
        "context_with_next_sentence": true
    },
    {
        "source_sentence": "唯願，大聖！",
        "from": "T13n0398_002:0415a22_14",
        "context_with_next_sentence": true
    },
    {
        "source_sentence": "斯等正士發意之頃，建立化變此法高座，一切聲聞及諸緣覺於百千劫所不能逮。",
        "from": "T13n0398_002:0415a23_15",
        "context_with_next_sentence": true
    },
    {
        "source_sentence": "吾以是故，心自念言：『難及難及，至未曾有。",
        "from": "T13n0398_002:0415a24_16",
        "context_with_next_sentence": true
    },
    {
        "source_sentence": "此人之等乃能施設如是色像神足變化，誰以見此，當復興發聲聞之行、緣覺之心？",
        "from": "T13n0398_002:0415a25_17",
        "context_with_next_sentence": true
    },
    {
        "source_sentence": "所以者何？",
        "from": "T13n0398_002:0415a27_18",
        "context_with_next_sentence": true
    },
    {
        "source_sentence": "其有初發菩薩心者，過諸聲聞、緣覺之眾。』",
        "from": "T13n0398_002:0415a28_0",
        "context_with_next_sentence": true
    },
    {
        "source_sentence": "今欲引喻。",
        "from": "T13n0398_002:0415a28_1",
        "context_with_next_sentence": true
    },
    {
        "source_sentence": "譬如，世尊！",
        "from": "T13n0398_002:0415a29_2",
        "context_with_next_sentence": true
    },
    {
        "source_sentence": "愚癡之子從生騃冥，捨夜光大寶珠取水精珠，所見顛倒自以為是。",
        "from": "T13n0398_002:0415a29_3",
        "context_with_next_sentence": true
    },
    {
        "source_sentence": "眾人所行亦復如是，捨乎大乘，轉求聲聞、緣覺之乘。",
        "from": "T13n0398_002:0415b01_4",
        "context_with_next_sentence": true
    },
    {
        "source_sentence": "若復有人至性真實，發無上正真道意，若已發意、甫發意者，亦當不久具足成就如是法要。」",
        "from": "T13n0398_002:0415b03_5",
        "context_with_next_sentence": true
    },
    {
        "source_sentence": "法[敖/力]王菩薩說是語時，彼眾會中三億百千姟天人皆發無上正真道意。",
        "from": "T13n0398_002:0415b05_6",
        "context_with_next_sentence": true
    },
    {
        "source_sentence": "大哀經莊嚴法本品第四",
        "from": "T13n0398_002:0415b07_0",
        "context_with_next_sentence": true
    },
    {
        "source_sentence": "爾時，世尊覩諸菩薩皆來大會——此諸菩薩皆以法故而來集此，悉以執持如來妙藏、宣暢菩薩諸所行、住無蓋法門所由品奧、修御法典——復有光明名無畏辯，應時眉間大人之相放斯光曜，遶諸菩薩七匝已竟，因復遶於總[敖/力]王菩薩身百千匝，尋入總[敖/力]王菩薩之頂。",
        "from": "T13n0398_002:0415b08_0",
        "context_with_next_sentence": true
    },
    {
        "source_sentence": "適蒙此光承佛威神遶諸菩薩百千匝，其光悉照師子之座，其身威儀轉復光曜，光明巍巍益甚加倍踰諸菩薩。",
        "from": "T13n0398_002:0415b14_0",
        "context_with_next_sentence": true
    },
    {
        "source_sentence": "總[敖/力]王菩薩時見如來無極威變，即從座起，偏出右肩，右膝著地，叉手於世尊上虛空之中，化成如來莊嚴寶蓋——佛所建立，琉璃為幢，上至炎天，瑰異琦珍、帝青琉璃、寶藏殊妙而以嚴飾，垂貫真珠繒綵旗幡而為莊校，紫金交露周匝繚遶——覆諸菩薩大會之眾，其蓋廣長大如三千大千世界。",
        "from": "T13n0398_002:0415b16_1",
        "context_with_next_sentence": true
    },
    {
        "source_sentence": "如是比像建立寶蓋奉獻如來，雨於天華，威變伎樂而自然鳴。",
        "from": "T13n0398_002:0415b23_2",
        "context_with_next_sentence": true
    },
    {
        "source_sentence": "尋時以頌而讚世尊：「光明普遍靡不見，　　目所周悉為顯誼，　諸法自在權自由，　　不可思議趣諸德。",
        "from": "T13n0398_002:0415b24_3",
        "context_with_next_sentence": true
    },
    {
        "source_sentence": "　大聖正士演光明，　　其口清淨宣辯才，　道光繞我百千匝，　　在吾頂上沒不現。",
        "from": "T13n0398_002:0415b27_0",
        "context_with_next_sentence": true
    },
    {
        "source_sentence": "　如本意志所懷念，　　辯才照明持亦然，　所知百千勝於前，　　用蒙人雄道師恩。",
        "from": "T13n0398_002:0415b29_0",
        "context_with_next_sentence": true
    },
    {
        "source_sentence": "　其身巍巍心清淨，　　踊躍以時獲如願，　乃知正覺慧無量，　　其大辯才入我身。",
        "from": "T13n0398_002:0415c02_0",
        "context_with_next_sentence": true
    },
    {
        "source_sentence": "　佛實難及威無極，　　其羸劣者不所樂，　承佛聖旨今悉見，　　當復啟問愍眾生。",
        "from": "T13n0398_002:0415c04_0",
        "context_with_next_sentence": true
    },
    {
        "source_sentence": "　諸菩薩眾行所入，　　等趣世間而御眾，　所生光明所變處，　　當復諮啟阿惟顏。",
        "from": "T13n0398_002:0415c06_0",
        "context_with_next_sentence": true
    },
    {
        "source_sentence": "　魔眾無量悉來會，　　而獨遊步上道乘，　及餘志求微妙法，　　為是等故問最勝。",
        "from": "T13n0398_002:0415c08_0",
        "context_with_next_sentence": true
    },
    {
        "source_sentence": "　當善執持此魔場，　　而常諦受斯佛慧，　今適是時世尊說，　　為眾生故開法藏。",
        "from": "T13n0398_002:0415c10_0",
        "context_with_next_sentence": true
    },
    {
        "source_sentence": "　鄙身明智無不及，　　人中之尊慧無量，　能了最勝無限智，　　今當啟問無極權。",
        "from": "T13n0398_002:0415c12_0",
        "context_with_next_sentence": true
    },
    {
        "source_sentence": "　世尊聖慧由自在，　　本於長夜所修學，　善遵[敖/力]尊為法王，　　惟為頒宣道師行。」",
        "from": "T13n0398_002:0415c14_0",
        "context_with_next_sentence": true
    },
    {
        "source_sentence": "總[敖/力]王菩薩以頌讚佛已，白世尊曰：「如來境界不可思議，諸菩薩行莫能稱限，吾及眾會聽察如來、至真、等正覺所說經法未曾厭倦。",
        "from": "T13n0398_002:0415c16_0",
        "context_with_next_sentence": true
    },
    {
        "source_sentence": "覩於眾生，最勝世尊行乎大哀，故問此誼。",
        "from": "T13n0398_002:0415c19_0",
        "context_with_next_sentence": true
    },
    {
        "source_sentence": "何謂，世尊！",
        "from": "T13n0398_002:0415c19_1",
        "context_with_next_sentence": true
    },
    {
        "source_sentence": "菩薩莊嚴而自校飾，以菩薩行而為應誼？",
        "from": "T13n0398_002:0415c20_2",
        "context_with_next_sentence": true
    },
    {
        "source_sentence": "何謂菩薩不可思議逮法光明，離於闇冥蔽礙之患，以大法門而為清淨？",
        "from": "T13n0398_002:0415c21_3",
        "context_with_next_sentence": true
    },
    {
        "source_sentence": "何謂菩薩在眾生尊，第一大哀修行慈愍，成就所行不捨眾生？",
        "from": "T13n0398_002:0415c22_4",
        "context_with_next_sentence": true
    },
    {
        "source_sentence": "何謂菩薩逮佛菩薩所行諸業、所尊正法、不懷惱法？",
        "from": "T13n0398_002:0415c24_5",
        "context_with_next_sentence": true
    },
    {
        "source_sentence": "善哉，世尊！",
        "from": "T13n0398_002:0415c25_6",
        "context_with_next_sentence": true
    },
    {
        "source_sentence": "願分別說諸佛菩薩之所行住等趣法門。",
        "from": "T13n0398_002:0415c25_7",
        "context_with_next_sentence": true
    },
    {
        "source_sentence": "猶如菩薩降伏魔眾、蠲除疑網、入如來界、遊菩薩境，曉了一切眾生志操，心行清淨、攝取佛土、執持魔場、從如來教，而於諸法速得自在無所蔽礙。」",
        "from": "T13n0398_002:0415c26_8",
        "context_with_next_sentence": true
    },
    {
        "source_sentence": "佛告總[敖/力]王菩薩：「善哉，善哉！",
        "from": "T13n0398_002:0416a01_0",
        "context_with_next_sentence": true
    },
    {
        "source_sentence": "正士！",
        "from": "T13n0398_002:0416a01_1",
        "context_with_next_sentence": true
    },
    {
        "source_sentence": "乃能問於如來，欲善決了諸佛菩薩，仁能逮得無量如來所行了了。",
        "from": "T13n0398_002:0416a01_2",
        "context_with_next_sentence": true
    },
    {
        "source_sentence": "族姓子！",
        "from": "T13n0398_002:0416a03_3",
        "context_with_next_sentence": true
    },
    {
        "source_sentence": "諦聽善思念之，當為汝說。",
        "from": "T13n0398_002:0416a03_4",
        "context_with_next_sentence": true
    },
    {
        "source_sentence": "如諸菩薩行及餘菩薩功勳具足，疾逮一切諸法自在。」",
        "from": "T13n0398_002:0416a04_5",
        "context_with_next_sentence": true
    },
    {
        "source_sentence": "總[敖/力]王菩薩及諸大眾受教而聽。",
        "from": "T13n0398_002:0416a05_6",
        "context_with_next_sentence": true
    },
    {
        "source_sentence": "佛言：「菩薩有四事莊嚴。",
        "from": "T13n0398_002:0416a06_7",
        "context_with_next_sentence": true
    },
    {
        "source_sentence": "何謂四？",
        "from": "T13n0398_002:0416a06_8",
        "context_with_next_sentence": true
    },
    {
        "source_sentence": "一曰、戒莊嚴，未曾毀禁；二曰、定意莊嚴，至未曾亂；三曰、智慧莊嚴，心無蔽礙；四曰、總持莊嚴，所聞不忘；是為菩薩四事莊嚴。",
        "from": "T13n0398_002:0416a06_9",
        "context_with_next_sentence": true
    },
    {
        "source_sentence": "「於彼何謂以戒莊嚴？",
        "from": "T13n0398_002:0416a09_10",
        "context_with_next_sentence": true
    },
    {
        "source_sentence": "族姓子！",
        "from": "T13n0398_002:0416a10_11",
        "context_with_next_sentence": true
    },
    {
        "source_sentence": "知則用一事以戒莊嚴。",
        "from": "T13n0398_002:0416a10_12",
        "context_with_next_sentence": true
    },
    {
        "source_sentence": "何謂一？",
        "from": "T13n0398_002:0416a10_13",
        "context_with_next_sentence": true
    },
    {
        "source_sentence": "常愍眾生心不懷害，矜哀群黎一切有命，亦敬愛之莫不悅可。",
        "from": "T13n0398_002:0416a10_14",
        "context_with_next_sentence": true
    },
    {
        "source_sentence": "「復有二事以戒莊嚴。",
        "from": "T13n0398_002:0416a12_15",
        "context_with_next_sentence": true
    },
    {
        "source_sentence": "何謂為二？",
        "from": "T13n0398_002:0416a12_16",
        "context_with_next_sentence": true
    },
    {
        "source_sentence": "一曰、杜塞惡趣，二曰、開善趣門。",
        "from": "T13n0398_002:0416a13_17",
        "context_with_next_sentence": true
    },
    {
        "source_sentence": "「復有三事以戒莊嚴。",
        "from": "T13n0398_002:0416a13_18",
        "context_with_next_sentence": true
    },
    {
        "source_sentence": "何謂為三？",
        "from": "T13n0398_002:0416a14_19",
        "context_with_next_sentence": true
    },
    {
        "source_sentence": "一曰、身行清淨而無沾污，二曰、口言清淨辭不麁獷，三曰、其心清淨未甞壞亂。",
        "from": "T13n0398_002:0416a14_20",
        "context_with_next_sentence": true
    },
    {
        "source_sentence": "「復有四事以戒莊嚴。",
        "from": "T13n0398_002:0416a16_21",
        "context_with_next_sentence": true
    },
    {
        "source_sentence": "何謂為四？",
        "from": "T13n0398_002:0416a16_22",
        "context_with_next_sentence": true
    },
    {
        "source_sentence": "一曰、如所志願必果無異，二曰、如所約誓則得成就，三曰、如所慕樂必成無違，四曰、如所圖畫則得超至；是為四。",
        "from": "T13n0398_002:0416a17_0",
        "context_with_next_sentence": true
    },
    {
        "source_sentence": "「復有五事以戒莊嚴。",
        "from": "T13n0398_002:0416a19_1",
        "context_with_next_sentence": true
    },
    {
        "source_sentence": "何謂為五？",
        "from": "T13n0398_002:0416a20_0",
        "context_with_next_sentence": true
    },
    {
        "source_sentence": "一曰、與禁戒士俱共精修，二曰、習學智慧未曾懈廢，三曰、勤志解脫不懷慢恣，四曰、修度見品未甞休懈，五曰、益加精勤遵於無上無極滅度；是為五。",
        "from": "T13n0398_002:0416a20_1",
        "context_with_next_sentence": true
    },
    {
        "source_sentence": "「復有六事以戒莊嚴。",
        "from": "T13n0398_002:0416a23_2",
        "context_with_next_sentence": true
    },
    {
        "source_sentence": "何謂為六？",
        "from": "T13n0398_002:0416a24_3",
        "context_with_next_sentence": true
    },
    {
        "source_sentence": "一曰、無所毀犯，亦不懷恨；二曰、無所缺漏，亦不捐棄；三曰、不有沾污，無所損落；四曰、不為瑕疵，修一清淨行；五曰、而博聽受，不從欲穢；六曰、若有所聽，不載仰人；是為六。",
        "from": "T13n0398_002:0416a24_4",
        "context_with_next_sentence": true
    },
    {
        "source_sentence": "「復有七事以戒莊嚴。",
        "from": "T13n0398_002:0416a28_5",
        "context_with_next_sentence": true
    },
    {
        "source_sentence": "何謂七？",
        "from": "T13n0398_002:0416a28_6",
        "context_with_next_sentence": true
    },
    {
        "source_sentence": "一曰、戒品清淨，二曰、布施清淨，三曰、忍辱清淨，四曰、精進清淨，五曰、禪思清淨，六曰、智慧清淨，七曰、善權清淨而無放逸；是為七。",
        "from": "T13n0398_002:0416a28_7",
        "context_with_next_sentence": true
    },
    {
        "source_sentence": "「復有八事以戒莊嚴。",
        "from": "T13n0398_002:0416b02_8",
        "context_with_next_sentence": true
    },
    {
        "source_sentence": "何謂八？",
        "from": "T13n0398_002:0416b03_9",
        "context_with_next_sentence": true
    },
    {
        "source_sentence": "一曰、所處具足，二曰、其地究竟，三曰、所御備悉，四曰、性戒周密，五曰、不被燒害得至成就，六曰、佛興出世得無所著，七曰、無蓋普達，八曰、得從善師所問具足；是為八。",
        "from": "T13n0398_002:0416b03_10",
        "context_with_next_sentence": true
    },
    {
        "source_sentence": "「復有九事以戒莊嚴。",
        "from": "T13n0398_002:0416b07_0",
        "context_with_next_sentence": true
    },
    {
        "source_sentence": "何謂九？",
        "from": "T13n0398_002:0416b07_1",
        "context_with_next_sentence": true
    },
    {
        "source_sentence": "一曰、而於聖慧無所恐懼，二曰、有所覩見而不怯弱，三曰、曉了空慧，四曰、分別善權，五曰、習於清涼而無惱熱，六曰、將護禁戒如蜂採華，七曰、修治其心令無情欲，八曰、其心調和不懷麁獷，九曰、逮得調定中和之地；是為九。",
        "from": "T13n0398_002:0416b07_2",
        "context_with_next_sentence": true
    },
    {
        "source_sentence": "「復有十事以戒莊嚴。",
        "from": "T13n0398_002:0416b12_3",
        "context_with_next_sentence": true
    },
    {
        "source_sentence": "何謂十？",
        "from": "T13n0398_002:0416b13_4",
        "context_with_next_sentence": true
    },
    {
        "source_sentence": "一曰、莊嚴其身具足諸相；二曰、其口莊嚴，言行相副；三曰、其心莊嚴而無瑕疵；四曰、國土莊嚴具足所願；五曰、開化眾生莊嚴，志性清淨；六曰、所生莊嚴，一切眾惡而無所犯；七曰、菩薩行莊嚴學如來行；八曰、聖慧莊嚴，不懷自大；九曰、道場莊嚴，勸助眾德；十曰、力無所畏，不共法莊嚴，立戒為本，未曾捨禁；是為，總[敖/力]王菩薩！",
        "from": "T13n0398_002:0416b13_5",
        "context_with_next_sentence": true
    },
    {
        "source_sentence": "十事莊嚴。」",
        "from": "T13n0398_002:0416b20_6",
        "context_with_next_sentence": true
    },
    {
        "source_sentence": "佛告族姓子：「何謂菩薩定意莊嚴？",
        "from": "T13n0398_002:0416b21_0",
        "context_with_next_sentence": true
    },
    {
        "source_sentence": "定有一事。",
        "from": "T13n0398_002:0416b21_1",
        "context_with_next_sentence": true
    },
    {
        "source_sentence": "何謂一？",
        "from": "T13n0398_002:0416b22_0",
        "context_with_next_sentence": true
    },
    {
        "source_sentence": "常懷慈心愍哀眾生。",
        "from": "T13n0398_002:0416b22_1",
        "context_with_next_sentence": true
    },
    {
        "source_sentence": "「復有二事定意莊嚴。",
        "from": "T13n0398_002:0416b22_2",
        "context_with_next_sentence": true
    },
    {
        "source_sentence": "何謂二？",
        "from": "T13n0398_002:0416b23_3",
        "context_with_next_sentence": true
    },
    {
        "source_sentence": "一曰、修行威儀禮節，二曰、性行質直而無諂飾。",
        "from": "T13n0398_002:0416b23_4",
        "context_with_next_sentence": true
    },
    {
        "source_sentence": "「復有三事定意莊嚴。",
        "from": "T13n0398_002:0416b24_5",
        "context_with_next_sentence": true
    },
    {
        "source_sentence": "何謂三？",
        "from": "T13n0398_002:0416b24_6",
        "context_with_next_sentence": true
    },
    {
        "source_sentence": "一曰、無有諛諂，二曰、志性清和，三曰、無有虛偽。",
        "from": "T13n0398_002:0416b25_0",
        "context_with_next_sentence": true
    },
    {
        "source_sentence": "「復有四事定意莊嚴。",
        "from": "T13n0398_002:0416b26_1",
        "context_with_next_sentence": true
    },
    {
        "source_sentence": "何謂四？",
        "from": "T13n0398_002:0416b26_2",
        "context_with_next_sentence": true
    },
    {
        "source_sentence": "一曰、為人仁調而不佷戾，二曰、不懷毒害見他瑕疵，三曰、不犯禁忌致諸患難，四曰、不從愚戇以趣闇蔽；是為四。",
        "from": "T13n0398_002:0416b26_3",
        "context_with_next_sentence": true
    },
    {
        "source_sentence": "「復有五事定意莊嚴，謂去五蓋。",
        "from": "T13n0398_002:0416b29_4",
        "context_with_next_sentence": true
    },
    {
        "source_sentence": "何謂五？",
        "from": "T13n0398_002:0416b29_5",
        "context_with_next_sentence": true
    },
    {
        "source_sentence": "一曰、貪欲，二曰、瞋恚，三曰、睡眠，四曰、調戲，五曰、狐疑。",
        "from": "T13n0398_002:0416c01_6",
        "context_with_next_sentence": true
    },
    {
        "source_sentence": "「復有六事定意莊嚴，謂六思念。",
        "from": "T13n0398_002:0416c02_7",
        "context_with_next_sentence": true
    },
    {
        "source_sentence": "何謂六？",
        "from": "T13n0398_002:0416c03_0",
        "context_with_next_sentence": true
    },
    {
        "source_sentence": "一曰、常念於佛，二曰、常念經法，三曰、常念聖眾，四曰、常念禁戒，五曰、常念布施，六曰、常念諸天。",
        "from": "T13n0398_002:0416c03_1",
        "context_with_next_sentence": true
    },
    {
        "source_sentence": "「復有七事定意莊嚴，謂不捨道心修七覺意。",
        "from": "T13n0398_002:0416c05_2",
        "context_with_next_sentence": true
    },
    {
        "source_sentence": "何謂七？",
        "from": "T13n0398_002:0416c06_3",
        "context_with_next_sentence": true
    },
    {
        "source_sentence": "一曰、意念覺意，二曰、法覺意，三曰、歡悅覺意，四曰、精進覺意，五曰、信覺意，六曰、定覺意，七曰、護覺意。",
        "from": "T13n0398_002:0416c06_4",
        "context_with_next_sentence": true
    },
    {
        "source_sentence": "「復有八事定意莊嚴，謂八正由路。",
        "from": "T13n0398_002:0416c08_5",
        "context_with_next_sentence": true
    },
    {
        "source_sentence": "何謂八？",
        "from": "T13n0398_002:0416c09_6",
        "context_with_next_sentence": true
    },
    {
        "source_sentence": "一曰、正見，二曰、正命，三曰、正語，四曰、正業，五曰、正念，六曰、正便，七曰、正意，八曰、正定。",
        "from": "T13n0398_002:0416c09_7",
        "context_with_next_sentence": true
    },
    {
        "source_sentence": "「復有九事定意莊嚴，謂菩薩不捨道心，常立大哀，亦無所住，其心不捨一切眾生。",
        "from": "T13n0398_002:0416c11_8",
        "context_with_next_sentence": true
    },
    {
        "source_sentence": "何謂九？",
        "from": "T13n0398_002:0416c13_9",
        "context_with_next_sentence": true
    },
    {
        "source_sentence": "一曰、蠲除愛欲，寂滅眾惡不善之業，憺怕、悅安，此念俱行修第一禪；二曰、其人寂除思念所行，其內庠序而為專一，無思、無行，憺怕、悅安，修第二禪；三曰、永觀歡悅離欲之行而常安詳，其身適安猶如聖賢所說、所觀，其意行安修第三禪；四曰、斷除苦樂，究盡往古，憂慼、歡悅觀察於斯，無苦、無樂修第四禪；五曰、皆度一切諸色之想，究暢盡竟性之如地，不復思念若干諸想，遊於無量虛空之慧而為修行；六曰、過於一切虛空諸想，遊無量識，諸識之慧而為修行；七曰、皆越一切諸識智慧，不計有身、不用識慧而為修行；八曰、皆超一切，不用識慧於有想、無想之處而為修行；九曰、皆出一切有想、無想之處，悉入一切思想所愚，定意思惟以為正受，以權方便不於本際而取證也，住於本願開化眾生。",
        "from": "T13n0398_002:0416c13_10",
        "context_with_next_sentence": true
    },
    {
        "source_sentence": "「復有十事定意莊嚴。",
        "from": "T13n0398_002:0416c29_11",
        "context_with_next_sentence": true
    },
    {
        "source_sentence": "何謂十？",
        "from": "T13n0398_002:0416c29_12",
        "context_with_next_sentence": true
    },
    {
        "source_sentence": "一曰、心無所生不懷瞋恚，二曰、具足寂然之行，三曰、不捨所願，四曰、寂在閑居，五曰、不失德本，六曰、其心憺怕，七曰、身心休息圖度計校，八曰、度安諸法，九曰、心得自在，十曰、得賢聖性；是為十事定意莊嚴。」",
        "from": "T13n0398_002:0417a01_13",
        "context_with_next_sentence": true
    },
    {
        "source_sentence": "佛告族姓子：「何謂菩薩智慧莊嚴？",
        "from": "T13n0398_002:0417a06_0",
        "context_with_next_sentence": true
    },
    {
        "source_sentence": "計有一事智慧莊嚴。",
        "from": "T13n0398_002:0417a06_1",
        "context_with_next_sentence": true
    },
    {
        "source_sentence": "何謂一？",
        "from": "T13n0398_002:0417a07_2",
        "context_with_next_sentence": true
    },
    {
        "source_sentence": "於一切法而不卒暴。",
        "from": "T13n0398_002:0417a07_3",
        "context_with_next_sentence": true
    },
    {
        "source_sentence": "「復有二事智慧莊嚴：一曰、捨於狐疑，二曰、離諸愛處。",
        "from": "T13n0398_002:0417a07_4",
        "context_with_next_sentence": true
    },
    {
        "source_sentence": "「復有三事智慧莊嚴：一曰、斷除愚戇；二曰、燒盡無明，壞諸陰界；三曰、永滅闇冥幽昧之事。",
        "from": "T13n0398_002:0417a09_5",
        "context_with_next_sentence": true
    },
    {
        "source_sentence": "「復有四事智慧莊嚴：一曰、曉斷諸苦，二曰、了絕諸習，三曰、明於造證，四曰、不住由路。",
        "from": "T13n0398_002:0417a11_6",
        "context_with_next_sentence": true
    },
    {
        "source_sentence": "「復有五事智慧莊嚴：一曰、戒禁清淨而無所獲；二曰、定意清淨精度智慧；三曰、解品清淨遊於眾生；四曰、度知見品而為清淨，皆於三世無所罣礙；五曰、法品清淨以用成行。",
        "from": "T13n0398_002:0417a12_7",
        "context_with_next_sentence": true
    },
    {
        "source_sentence": "「復有六事智慧莊嚴：謂淨三場施度無極，淨於己場身如野馬、人場清淨猶等如夢、道場清淨無望報故；戒度無極淨乎三場，身場清淨等如影故、言場清淨如浮響故、心場清淨等如幻故；忍度無極亦淨三場，棄捐麁辭所言清淨，除去冤結常喜諮嗟，若有段段支解其身，觀察法身清淨無穢；進度無極亦淨三場，清淨無厭、好遊生死，覩之如夢，堅強清淨志如金剛故，無應、不應，清淨行者度想著故；寂度無極淨乎三場，愚冥清淨退入慧故、棄捐清淨入於諸法無所著故、勤心清淨發神通故；智度無極亦淨三場，四思清淨化眾生故、總持清淨攝正法故、所願清淨嚴佛土故。",
        "from": "T13n0398_002:0417a16_8",
        "context_with_next_sentence": true
    },
    {
        "source_sentence": "「復有七事智慧莊嚴將護其意：一曰、於四意止，不起、不滅；二曰、於四意斷身意憺怕；三曰、其神足者曉了諸根；四曰、其五根者降棄一切諸魔塵勞；五曰、其五力者明曉諸法自然之故；六曰、其覺意者無所不達致未曾有；七曰、其由路者無往、無來，無往來故。",
        "from": "T13n0398_002:0417a29_9",
        "context_with_next_sentence": true
    },
    {
        "source_sentence": "「復有八事智慧莊嚴，謂不失聖慧行權方便：一曰、寂然觀慧而為憺怕，二曰、觀察見於諸法為憺然故，三曰、慧品曉法品故，四曰、界品其性本行等境之故，五曰、曉於諸入本無欲故，六曰、明十二緣曉無我故，七曰、達於誠信永無瞋故，八曰、一切諸法無所破壞如實觀故。",
        "from": "T13n0398_002:0417b06_10",
        "context_with_next_sentence": true
    },
    {
        "source_sentence": "「復有九事智慧莊嚴：一曰、知過去事，本清淨故；二曰、知於當來，未然清淨故；三曰、知於現在，究竟淨故；四曰、知定了了，報應之誼無所失故；五曰、知於未定，導因緣故；六曰、曉處於邪，為開化故；七曰、知佛平等，達法身故；八曰、等於諸法，法無欲故；九曰、諸聖平等，修無為故。",
        "from": "T13n0398_002:0417b12_11",
        "context_with_next_sentence": true
    },
    {
        "source_sentence": "「復有十事智慧莊嚴：一曰、所有如夢，為惑相故；二曰、了如所夢，思想相故；三曰、了如野馬，分別相故；四曰、了如實見，因緣相故；五曰、了如影見，形用事合故；六曰、了如呼響，用雜會故；七曰、了於法界，無壞相故；八曰、了於無本，不住相故；九曰、了於本際，無動相故；十曰、曉於無為，其無為者自然相故。",
        "from": "T13n0398_002:0417b18_12",
        "context_with_next_sentence": true
    },
    {
        "source_sentence": "是，族姓子！",
        "from": "T13n0398_002:0417b25_13",
        "context_with_next_sentence": true
    },
    {
        "source_sentence": "菩薩所行十事智慧莊嚴。」",
        "from": "T13n0398_002:0417b25_14",
        "context_with_next_sentence": true
    },
    {
        "source_sentence": "佛告族姓子：「何謂菩薩總持莊嚴？",
        "from": "T13n0398_002:0417b26_15",
        "context_with_next_sentence": true
    },
    {
        "source_sentence": "以有一事而為莊嚴：其意常達未曾忽忘。",
        "from": "T13n0398_002:0417b27_0",
        "context_with_next_sentence": true
    },
    {
        "source_sentence": "「復有二事總持莊嚴：一曰、懷來道誼，二曰、總攝無違。",
        "from": "T13n0398_002:0417b27_1",
        "context_with_next_sentence": true
    },
    {
        "source_sentence": "「復有三事總持莊嚴：一曰、曉了諸誼，二曰、分別嚴飾美辭，三曰、明誡所歸隨其方便。",
        "from": "T13n0398_002:0417b29_2",
        "context_with_next_sentence": true
    },
    {
        "source_sentence": "「復有四事總持莊嚴：一曰、言無所著，二曰、無剛[革*卯]辭，三曰、所言柔和，四曰、無刺譏辭。",
        "from": "T13n0398_002:0417c02_0",
        "context_with_next_sentence": true
    },
    {
        "source_sentence": "「復有五事總持莊嚴：一曰、諸所聞聲唯歸於誼，二曰、曉諸身識唯歸於慧，三曰、一切經典唯歸經理，四曰、了諸人響唯歸於法，五曰、在於方俗歸度世行。",
        "from": "T13n0398_002:0417c03_1",
        "context_with_next_sentence": true
    },
    {
        "source_sentence": "「復有六事總持莊嚴：一曰、言行相應；二曰、順從至誠，所言清淨；三曰、不懷自大，行無所著；四曰、無有諛諂，言無所失；五曰、修於大哀，如應說法；六曰、方便隨品而為宣說等講俗智。",
        "from": "T13n0398_002:0417c07_2",
        "context_with_next_sentence": true
    },
    {
        "source_sentence": "「復有七事：一曰、其辯才智適發尋對，二曰、辯才應機，三曰、小辯才捷疾，四曰、辯才無礙，五曰、辯才無滯，六曰、辯才無缺，七曰、辯才應誼。",
        "from": "T13n0398_002:0417c11_3",
        "context_with_next_sentence": true
    },
    {
        "source_sentence": "「復有八事總持莊嚴：一曰、曉了諸天所言，二曰、解識諸龍音聲，三曰、明察鬼神言響，四曰、分別揵沓和語，五曰、解阿須倫所詠，六曰、達加留羅辭，七曰、暢真陀羅所言，八曰、識摩睺勒及諸眾生口之所宣。",
        "from": "T13n0398_002:0417c14_4",
        "context_with_next_sentence": true
    },
    {
        "source_sentence": "「復有九事總持莊嚴：一曰、不猗無為，二曰、諸所修行而不怯弱，三曰、勇猛說法，四曰、其智慧聖不為虛偽，五曰、曉了所說廣普具足，六曰、其貢高者順為說法，七曰、得平正者為說質直而開化之，八曰、見有處者為現劫燒，九曰、得境界者隨其學乘而為斑宣。",
        "from": "T13n0398_002:0417c19_5",
        "context_with_next_sentence": true
    },
    {
        "source_sentence": "「復有十事總持莊嚴：一曰、從其志操不為眾生宣麁獷辭；二曰、聞佛說法修習慧明，不復志慕世俗之智；三曰、言不可盡，假一文辭耳；四曰、其無所住為說無處；五曰、說於諸佛諮嗟無量；六曰、棄除惡趣、塵勞、麁辭；七曰、說於滅度不可稱限；八曰、忍於眾生無礙根本；九曰、從佛之教；十曰、忍於分別超異辯才。",
        "from": "T13n0398_002:0417c25_0",
        "context_with_next_sentence": true
    },
    {
        "source_sentence": "是，族姓子！",
        "from": "T13n0398_002:0418a02_1",
        "context_with_next_sentence": true
    },
    {
        "source_sentence": "菩薩十事總持莊嚴。」",
        "from": "T13n0398_002:0418a03_2",
        "context_with_next_sentence": true
    },
    {
        "source_sentence": "於是，世尊欲重宣此誼令人重解，即說頌曰：「諸大聖人，　　有四莊嚴，　　以此應誼，　尊之上乘。",
        "from": "T13n0398_002:0418a03_3",
        "context_with_next_sentence": true
    },
    {
        "source_sentence": "　　戒禁、定意、　　及最智慧，　總持如是，　　明解分別。",
        "from": "T13n0398_002:0418a06_4",
        "context_with_next_sentence": true
    },
    {
        "source_sentence": "　　為諸眾生，　所見欽敬，　　其身、口、意，　　常以清淨。",
        "from": "T13n0398_002:0418a07_5",
        "context_with_next_sentence": true
    },
    {
        "source_sentence": "　悉斷狐疑，　　諸所句跡，　　其奉戒者，　以此莊嚴；　　生天世間，　　功勳流布，　其所志願，　　輒得成就；　　常修正行，　以行為上，　　其奉淨戒，　　以此莊嚴。",
        "from": "T13n0398_002:0418a09_0",
        "context_with_next_sentence": true
    },
    {
        "source_sentence": "　其人得近，　　速逮定意，　　智慧解脫，　聖慧若茲。",
        "from": "T13n0398_002:0418a13_0",
        "context_with_next_sentence": true
    },
    {
        "source_sentence": "　　親近無為，　　歸此行者，　戒禁清淨，　　斯為莊嚴。",
        "from": "T13n0398_002:0418a14_1",
        "context_with_next_sentence": true
    },
    {
        "source_sentence": "　　戒無所犯，　禁不缺漏，　　不弄戒法，　　性無卒暴，　名響暢溢，　　靡不宣持，　　戒清淨者，　斯為莊嚴。",
        "from": "T13n0398_002:0418a15_2",
        "context_with_next_sentence": true
    },
    {
        "source_sentence": "　　其戒清淨、　　布施鮮潔、　忍辱清淨、　　精進亦然、　　一心清淨、　智慧無異、　　善權清淨，　　亦無放逸。",
        "from": "T13n0398_002:0418a18_3",
        "context_with_next_sentence": true
    },
    {
        "source_sentence": "　所住堅固，　　強不可動，　　逮明諦地，　行不懷恨，　　性不舒緩，　　志常謹勅，　戒清淨者，　　斯為莊嚴。",
        "from": "T13n0398_002:0418a21_0",
        "context_with_next_sentence": true
    },
    {
        "source_sentence": "　　其戒茂盛，　未常退轉，　　其心不生，　　眾惱煩熱，　秉意興行，　　未曾悔變，　　戒清淨者，　斯為莊嚴。",
        "from": "T13n0398_002:0418a23_1",
        "context_with_next_sentence": true
    },
    {
        "source_sentence": "　　不恐、不懅，　　未曾慷慨，　其意寂靜，　　無能毀稱，　　其犯禁者，　常被繫閉，　　戒清淨者，　　斯為莊嚴。",
        "from": "T13n0398_002:0418a26_2",
        "context_with_next_sentence": true
    },
    {
        "source_sentence": "　其心修禁，　　功勳無極，　　志性仁和，　斯意安調，　　則為己身，　　莊嚴相好，　戒清淨者，　　斯為莊嚴。",
        "from": "T13n0398_002:0418a29_0",
        "context_with_next_sentence": true
    },
    {
        "source_sentence": "　　如口所言，　身行若茲，　　莊嚴其口，　　所護莊嚴，　不以欲塵，　　嚴飾其心，　　戒清淨者，　斯為莊嚴。",
        "from": "T13n0398_002:0418b02_1",
        "context_with_next_sentence": true
    },
    {
        "source_sentence": "　　斯人則為，　　莊嚴佛土，　開化眾生，　　使入大道。",
        "from": "T13n0398_002:0418b05_2",
        "context_with_next_sentence": true
    },
    {
        "source_sentence": "　　此明哲者，　莊挍生處，　　以是之故，　　不犯眾惡。",
        "from": "T13n0398_002:0418b06_3",
        "context_with_next_sentence": true
    },
    {
        "source_sentence": "　所謂莊嚴，　　常奉佛道，　　修治最勝。",
        "from": "T13n0398_002:0418b08_0",
        "context_with_next_sentence": true
    },
    {
        "source_sentence": "　於佛道場，　　莊嚴諸力，　　四無所畏，　以為莊嚴。",
        "from": "T13n0398_002:0418b09_0",
        "context_with_next_sentence": true
    },
    {
        "source_sentence": "　　聖慧無慢，　　普加慈愍，　一切眾生。",
        "from": "T13n0398_002:0418b10_1",
        "context_with_next_sentence": true
    },
    {
        "source_sentence": "　　其明智者，　　所見正真，　無有諛諂，　　不懷細碎，　　不隨貪欲、　瞋恚、愚癡，　　志性猛毅，　　無有五蓋，　修六思念，　　而無放逸。",
        "from": "T13n0398_002:0418b11_2",
        "context_with_next_sentence": true
    },
    {
        "source_sentence": "　　為七覺意，　奉道若茲，　　稍漸皆惟，　　一切定意。",
        "from": "T13n0398_002:0418b14_3",
        "context_with_next_sentence": true
    },
    {
        "source_sentence": "　親近所行，　　修乎寂然，　　善順隨時，　不失眾德。",
        "from": "T13n0398_002:0418b16_0",
        "context_with_next_sentence": true
    },
    {
        "source_sentence": "　　住樂靜思，　　所察入亂，　於道自在，　　為賢聖種。",
        "from": "T13n0398_002:0418b17_1",
        "context_with_next_sentence": true
    },
    {
        "source_sentence": "　　未曾猶豫，　不達經典，　　無有狐疑，　　亦無沈吟。",
        "from": "T13n0398_002:0418b18_2",
        "context_with_next_sentence": true
    },
    {
        "source_sentence": "　除去無明，　　無有愚冥，　　常處至誠，　明識聖慧。",
        "from": "T13n0398_002:0418b20_0",
        "context_with_next_sentence": true
    },
    {
        "source_sentence": "　　戒清淨者，　　無所逮得，　智慧最上，　　定意清淨。",
        "from": "T13n0398_002:0418b21_1",
        "context_with_next_sentence": true
    },
    {
        "source_sentence": "　　順從二事，　解脫清淨，　　不懷慢者，　　聖慧清淨。",
        "from": "T13n0398_002:0418b22_2",
        "context_with_next_sentence": true
    },
    {
        "source_sentence": "　覩見三世，　　度眾為慧，　　曉了離欲，　則法清淨。",
        "from": "T13n0398_002:0418b24_0",
        "context_with_next_sentence": true
    },
    {
        "source_sentence": "　　斯清淨者，　　不懷自大；　其智慧者，　　此為莊嚴。",
        "from": "T13n0398_002:0418b25_1",
        "context_with_next_sentence": true
    },
    {
        "source_sentence": "　　智慧行施，　以為莊嚴，　　若能清淨，　　於三品場，　己身、眾生、　　及修道教，　　如夢幻化，　而無所著。",
        "from": "T13n0398_002:0418b26_2",
        "context_with_next_sentence": true
    },
    {
        "source_sentence": "　　以戒智慧，　　而為莊嚴，　又復淨治，　　於三品行。",
        "from": "T13n0398_002:0418b29_3",
        "context_with_next_sentence": true
    },
    {
        "source_sentence": "　　身行、口言、　心念亦然，　　影像幻化，　　亦如浮響，　是為智慧，　　而成莊嚴。",
        "from": "T13n0398_002:0418c01_4",
        "context_with_next_sentence": true
    },
    {
        "source_sentence": "　　則能清淨，　於三品事，　　無能屈者，　　亦不動搖。",
        "from": "T13n0398_002:0418c03_5",
        "context_with_next_sentence": true
    },
    {
        "source_sentence": "　普觀一切，　　常察法身，　　智慧精進，　而自莊嚴，　　亦復清淨，　　於三品事。",
        "from": "T13n0398_002:0418c05_0",
        "context_with_next_sentence": true
    },
    {
        "source_sentence": "　未曾懈惓，　　志性堅強，　　未常懷應，　亦無不應。",
        "from": "T13n0398_002:0418c07_0",
        "context_with_next_sentence": true
    },
    {
        "source_sentence": "　　所以智慧，　　一心莊嚴，　亦以三事，　　修行清淨。",
        "from": "T13n0398_002:0418c08_1",
        "context_with_next_sentence": true
    },
    {
        "source_sentence": "　　其所觀察，　無有闇昧。",
        "from": "T13n0398_002:0418c09_2",
        "context_with_next_sentence": true
    },
    {
        "source_sentence": "　　斯明哲者，　　興立五通，　善權智慧，　　以莊嚴者，　　亦復清淨，　於三品事。",
        "from": "T13n0398_002:0418c10_3",
        "context_with_next_sentence": true
    },
    {
        "source_sentence": "　　善受總持，　　了平等誼，　示眾生法，　　亦淨佛土。",
        "from": "T13n0398_002:0418c12_4",
        "context_with_next_sentence": true
    },
    {
        "source_sentence": "　　於四意止，　志不退轉；　　於四意斷，　　不行二事。",
        "from": "T13n0398_002:0418c13_5",
        "context_with_next_sentence": true
    },
    {
        "source_sentence": "　身心憺怕，　　斯為神足，　　曉了一切，　眾生根原。",
        "from": "T13n0398_002:0418c15_0",
        "context_with_next_sentence": true
    },
    {
        "source_sentence": "　　於魔、塵欲，　　永無所有，　諸法自在，　　隨順決了。",
        "from": "T13n0398_002:0418c16_1",
        "context_with_next_sentence": true
    },
    {
        "source_sentence": "　　無所從來，　及致來道，　　是為威儀，　　智慧莊嚴。",
        "from": "T13n0398_002:0418c17_2",
        "context_with_next_sentence": true
    },
    {
        "source_sentence": "　永致湛然，　　為寂禪定，　　所觀察者，　行無崖底。",
        "from": "T13n0398_002:0418c19_0",
        "context_with_next_sentence": true
    },
    {
        "source_sentence": "　　曉諸陰衰，　　修乎法品，　明識諸界，　　猶如虛空。",
        "from": "T13n0398_002:0418c20_1",
        "context_with_next_sentence": true
    },
    {
        "source_sentence": "　　分別情入，　空無所有，　　法無吾我，　　從緣而起。",
        "from": "T13n0398_002:0418c21_2",
        "context_with_next_sentence": true
    },
    {
        "source_sentence": "　曉了真諦，　　慧無懷恨、　　無恐懼慧，　因緣隨念。",
        "from": "T13n0398_002:0418c23_0",
        "context_with_next_sentence": true
    },
    {
        "source_sentence": "　　於三世慧，　　無所罣礙，　明了三聚，　　之所歸趣。",
        "from": "T13n0398_002:0418c24_1",
        "context_with_next_sentence": true
    },
    {
        "source_sentence": "　　曉識三寶，　則為一相，　　其智慧者，　　以此莊嚴。",
        "from": "T13n0398_002:0418c25_2",
        "context_with_next_sentence": true
    },
    {
        "source_sentence": "　明曉幻化，　　為悉惑相，　　恨從惑相，　譬如若夢；　　等如芭蕉，　　為悉惑相，　諸法無會，　　猶如影相。",
        "from": "T13n0398_002:0418c27_0",
        "context_with_next_sentence": true
    },
    {
        "source_sentence": "　　從緣合生，　如水中月、　　亦如呼響，　　因對而出。",
        "from": "T13n0398_002:0418c29_1",
        "context_with_next_sentence": true
    },
    {
        "source_sentence": "　其法界者，　　慧常無壞；　　明了無本，　智無所住。",
        "from": "T13n0398_002:0419a02_0",
        "context_with_next_sentence": true
    },
    {
        "source_sentence": "　　法動、無動，　　本際常然；　有為、無為，　　此無有二。",
        "from": "T13n0398_002:0419a03_1",
        "context_with_next_sentence": true
    },
    {
        "source_sentence": "　　深要智慧，　清淨為道，　　是為莊嚴，　　諸佛之法。",
        "from": "T13n0398_002:0419a04_2",
        "context_with_next_sentence": true
    },
    {
        "source_sentence": "　其人未常，　　意懷惑亂，　　懷來遭遇，　總持經典，　　而常解說，　　誼理微妙，　而恒遊步，　　滅度之慧。",
        "from": "T13n0398_002:0419a06_0",
        "context_with_next_sentence": true
    },
    {
        "source_sentence": "　　言不卒暴，　亦無麁獷，　　口所宣傳，　　無有不可。",
        "from": "T13n0398_002:0419a08_1",
        "context_with_next_sentence": true
    },
    {
        "source_sentence": "　諸所說音，　　眾當察誼，　　所仰聖慧，　常以了了。",
        "from": "T13n0398_002:0419a10_0",
        "context_with_next_sentence": true
    },
    {
        "source_sentence": "　　識經誼理，　　靡不聞達，　以歸於法，　　不計有人。",
        "from": "T13n0398_002:0419a11_1",
        "context_with_next_sentence": true
    },
    {
        "source_sentence": "　　一切諸法，　度世為要，　　以此總持，　　而自莊嚴。",
        "from": "T13n0398_002:0419a12_2",
        "context_with_next_sentence": true
    },
    {
        "source_sentence": "　口所頒宣，　　常說至誠；　　口之所言，　恒趣平等。",
        "from": "T13n0398_002:0419a14_0",
        "context_with_next_sentence": true
    },
    {
        "source_sentence": "　　有所為者，　　常講經典，　隨時不虛，　　無有為事。",
        "from": "T13n0398_002:0419a15_1",
        "context_with_next_sentence": true
    },
    {
        "source_sentence": "　　斯人興此，　說其辯才，　　速及正慧，　　常無罣礙。",
        "from": "T13n0398_002:0419a16_2",
        "context_with_next_sentence": true
    },
    {
        "source_sentence": "　而無所住，　　隨順無失，　　善自莊嚴，　如好華鬘。",
        "from": "T13n0398_002:0419a18_0",
        "context_with_next_sentence": true
    },
    {
        "source_sentence": "　　聞知天、龍　　所說言辭，　鬼神、揵沓、　　及阿修倫、　　迦留、真陀、　及摩睺勒，　　亦復曉了，　　眾生所說。",
        "from": "T13n0398_002:0419a19_1",
        "context_with_next_sentence": true
    },
    {
        "source_sentence": "　此等不來，　　在於眾會；　　亦復不住，　而就見之。",
        "from": "T13n0398_002:0419a22_0",
        "context_with_next_sentence": true
    },
    {
        "source_sentence": "　　此勇猛者，　　為頒宣法，　則以智慧，　　而達知之。",
        "from": "T13n0398_002:0419a23_1",
        "context_with_next_sentence": true
    },
    {
        "source_sentence": "　　其自大者，　見懷亂意，　　覩斯所說，　　順從應時；　自大貢高，　　覩其所說，　　其懷慢者，　無有瞋恚。",
        "from": "T13n0398_002:0419a24_2",
        "context_with_next_sentence": true
    },
    {
        "source_sentence": "　　為分別說，　　三乘之教，　斷諸狐疑，　　令無結網，　　則得親見，　佛法正真，　　不依仰人，　　智慧如是。",
        "from": "T13n0398_002:0419a27_3",
        "context_with_next_sentence": true
    },
    {
        "source_sentence": "　於一切字，　　常曉滅盡，　　所分別曉，　誼無質礙。",
        "from": "T13n0398_002:0419b01_0",
        "context_with_next_sentence": true
    },
    {
        "source_sentence": "　　諮嗟諸佛，　　無量功德，　其逮總持，　　以此莊嚴。",
        "from": "T13n0398_002:0419b02_1",
        "context_with_next_sentence": true
    },
    {
        "source_sentence": "　　毀呰塵欲，　所知無限，　　善權方便，　　隨時開化，　曉了一切，　　眾生根本，　　諸佛所知，　逮分別辯。",
        "from": "T13n0398_002:0419b03_2",
        "context_with_next_sentence": true
    },
    {
        "source_sentence": "　　其以總持，　　而莊嚴者，　斯人用此，　　稱名普聞。",
        "from": "T13n0398_002:0419b06_3",
        "context_with_next_sentence": true
    },
    {
        "source_sentence": "　　吾住一劫，　歌嘆其行，　　不能究竟，　　斯功德勳。」",
        "from": "T13n0398_002:0419b07_4",
        "context_with_next_sentence": true
    },
    {
        "source_sentence": "大哀經八光品第五",
        "from": "T13n0398_002:0419b09_0",
        "context_with_next_sentence": true
    },
    {
        "source_sentence": "世尊復告總[敖/力]王菩薩：「菩薩有八光明，以此光明離不可思議諸闇昧，修清淨行。",
        "from": "T13n0398_002:0419b10_0",
        "context_with_next_sentence": true
    },
    {
        "source_sentence": "何謂為八？",
        "from": "T13n0398_002:0419b11_1",
        "context_with_next_sentence": true
    },
    {
        "source_sentence": "一曰、念光明，二曰、志光明，三曰、遊光明，四曰、法光明，五曰、慧光明，六曰、至誠光明，七曰、神通光明，八曰、奉行光明；是為菩薩八大光明。",
        "from": "T13n0398_002:0419b12_2",
        "context_with_next_sentence": true
    },
    {
        "source_sentence": "「於彼，何謂念光明？",
        "from": "T13n0398_002:0419b15_3",
        "context_with_next_sentence": true
    },
    {
        "source_sentence": "有八事為念光明。",
        "from": "T13n0398_002:0419b15_4",
        "context_with_next_sentence": true
    },
    {
        "source_sentence": "何謂八？",
        "from": "T13n0398_002:0419b15_5",
        "context_with_next_sentence": true
    },
    {
        "source_sentence": "往古所造眾德之本未曾忘失，所未立德日日積功，如所聞法未曾忘失、逮知誼理分別所趣，不從六界成就念門，斷諸非法具足善德，覩有強心諸佛、世尊所為建立，護持法城志懷于源，逮一切法德諸光明，是故菩薩八事光明。",
        "from": "T13n0398_002:0419b16_6",
        "context_with_next_sentence": true
    },
    {
        "source_sentence": "「曰所志光明復有八事。",
        "from": "T13n0398_002:0419b21_7",
        "context_with_next_sentence": true
    },
    {
        "source_sentence": "何謂八？",
        "from": "T13n0398_002:0419b21_8",
        "context_with_next_sentence": true
    },
    {
        "source_sentence": "志解誼理不懷嚴飾，志在聖慧不懷識著，志在於法不懷塵欲，志在精進不懷諍訟，志在佛道不懷聲聞、緣覺，志在微妙不懷小乘，志在於佛不懷魔事，志在大慈大哀未曾懷害加於眾生；是為八事所志光明。",
        "from": "T13n0398_002:0419b22_9",
        "context_with_next_sentence": true
    },
    {
        "source_sentence": "「遊光明復有八事。",
        "from": "T13n0398_002:0419b26_10",
        "context_with_next_sentence": true
    },
    {
        "source_sentence": "何謂為八？",
        "from": "T13n0398_002:0419b27_11",
        "context_with_next_sentence": true
    },
    {
        "source_sentence": "所可遊行常頒宣法，遊知眾生志操所念，所遊之處分別辯慧，所遊之處常解深妙十二緣起，所遊之處有所宣暢亘無不通，所遊之處曉了清淨前後增損，所遊之處普備一切諸佛之法；是為八。",
        "from": "T13n0398_002:0419b27_12",
        "context_with_next_sentence": true
    },
    {
        "source_sentence": "「法光明復有八事。",
        "from": "T13n0398_002:0419c02_13",
        "context_with_next_sentence": true
    },
    {
        "source_sentence": "何謂八？",
        "from": "T13n0398_002:0419c03_14",
        "context_with_next_sentence": true
    },
    {
        "source_sentence": "其明照世而為解說入於善本，又為眾生演度世法為暢聖慧、詔使令除諸罪之法，無漏法光善宣道教，不住無明及於眾漏見於生死罪福所趣，覩已塵欲光明不墮滅盡而取證也，其光明法善察所趣客塵之源，無為法光心本清淨，自然鮮潔諸法永寂；是為八事。",
        "from": "T13n0398_002:0419c03_15",
        "context_with_next_sentence": true
    },
    {
        "source_sentence": "「慧光明復有八事。",
        "from": "T13n0398_002:0419c09_16",
        "context_with_next_sentence": true
    },
    {
        "source_sentence": "何謂為八？",
        "from": "T13n0398_002:0419c09_17",
        "context_with_next_sentence": true
    },
    {
        "source_sentence": "一曰、八等光諸道，二曰、諸道跡光慧，三曰、往來光照，四曰、放不還明，五曰、演無著曜，六曰、緣覺威曜，七曰、菩薩慧明，八曰、如來、至真、正覺光明；是為八。",
        "from": "T13n0398_002:0419c10_18",
        "context_with_next_sentence": true
    },
    {
        "source_sentence": "「至誠光明復有八事。",
        "from": "T13n0398_002:0419c13_19",
        "context_with_next_sentence": true
    },
    {
        "source_sentence": "何謂為八？",
        "from": "T13n0398_002:0419c13_20",
        "context_with_next_sentence": true
    },
    {
        "source_sentence": "其墮滅盡以至誠行照曜於彼，其行誠諦第一道跡慧光照彼，其行誠諦致第二果則以照彼，其行誠諦得第三果亦復照彼，其行誠諦得第四果亦復照彼，其行誠諦得緣覺果亦復照彼，其行誠諦得菩薩忍亦復照彼，其行誠諦成佛、正覺亦復照彼；是為八。",
        "from": "T13n0398_002:0419c14_21",
        "context_with_next_sentence": true
    },
    {
        "source_sentence": "「神通光明復有八事。",
        "from": "T13n0398_002:0419c19_22",
        "context_with_next_sentence": true
    },
    {
        "source_sentence": "何謂為八？",
        "from": "T13n0398_002:0419c20_23",
        "context_with_next_sentence": true
    },
    {
        "source_sentence": "所謂光明靡所不曜，其天眼者覩諸色像，永寂諸響則以天耳普聞諸音，所念光明識念無央數劫往古行事，本淨光明察覩一切眾生心行如虛空，無礙光明又其神足遊步無限諸佛國土，慧光明者成無漏聖，積德光明開化眾生使修善業，慧業光明決斷一切眾生疑結；是為八事。",
        "from": "T13n0398_002:0419c20_24",
        "context_with_next_sentence": true
    },
    {
        "source_sentence": "「奉行光明復有八事。",
        "from": "T13n0398_002:0419c27_0",
        "context_with_next_sentence": true
    },
    {
        "source_sentence": "所謂奉行：一曰、遵修聖慧，二曰、志智慧明，三曰、行正見明，四曰、奉觀察光，五曰、照眾生性曜，六曰、脩其脫心，七曰、無瞋恚心，八曰、遵修其明令永究竟；是為八。」",
        "from": "T13n0398_002:0419c27_1",
        "context_with_next_sentence": true
    },
    {
        "source_sentence": "佛時頌曰：「以往古淨業，　　心初不忽忘，　意習無所習，　　善勸無懈廢。",
        "from": "T13n0398_002:0420a02_2",
        "context_with_next_sentence": true
    },
    {
        "source_sentence": "　所聞未曾忘，　　速得解法誼，　寂然界憺怕，　　志強棄非法。",
        "from": "T13n0398_002:0420a05_0",
        "context_with_next_sentence": true
    },
    {
        "source_sentence": "　曉了於念門，　　選擇所造業，　懷勇者覩之，　　建立勝自在。",
        "from": "T13n0398_002:0420a07_0",
        "context_with_next_sentence": true
    },
    {
        "source_sentence": "　守護于法城，　　等一眾生法，　智者離諸冥，　　利益於群萌。",
        "from": "T13n0398_002:0420a09_0",
        "context_with_next_sentence": true
    },
    {
        "source_sentence": "　逮得光明曜，　　無疑決猶豫，　志強慧自在，　　速成至佛道。",
        "from": "T13n0398_002:0420a11_0",
        "context_with_next_sentence": true
    },
    {
        "source_sentence": "　志在於誼理，　　不逸存嚴飾，　慧士不著想，　　不猗於文字。",
        "from": "T13n0398_002:0420a13_0",
        "context_with_next_sentence": true
    },
    {
        "source_sentence": "　其志於法者，　　善調欲、離癡，　有志淨善權，　　不諍安住道。",
        "from": "T13n0398_002:0420a15_0",
        "context_with_next_sentence": true
    },
    {
        "source_sentence": "　意常存於道，　　不念聲緣覺；　常懷微妙業，　　不念於小乘；　思惟於佛道，　　不從諸魔教；　常懷于大哀，　　不嬈於眾生。",
        "from": "T13n0398_002:0420a17_0",
        "context_with_next_sentence": true
    },
    {
        "source_sentence": "　假使所頒宣，　　所遊無狐疑，　隨時化眾生，　　所在群萌行。",
        "from": "T13n0398_002:0420a21_0",
        "context_with_next_sentence": true
    },
    {
        "source_sentence": "　所遊分別辯，　　彼慧無罣礙，　明於因緣法，　　無有緣起事。",
        "from": "T13n0398_002:0420a23_0",
        "context_with_next_sentence": true
    },
    {
        "source_sentence": "　曉了方便慧，　　安住所步頂，　一切能普入，　　諸佛所興法。",
        "from": "T13n0398_002:0420a25_0",
        "context_with_next_sentence": true
    },
    {
        "source_sentence": "　世間法光明，　　悉知人民業，　及度世聖慧，　　雄為智慧光。",
        "from": "T13n0398_002:0420a27_0",
        "context_with_next_sentence": true
    },
    {
        "source_sentence": "　所生無罪舋，　　大慧修本淨，　善遵於道路，　　常宣無罪業。",
        "from": "T13n0398_002:0420a29_0",
        "context_with_next_sentence": true
    },
    {
        "source_sentence": "　於漏無有漏，　　法光明照曜，　斷一切諸漏，　　利潤於眾生；　於有數無數，　　法常遊於慧，　是無垢離冥，　　遊入滅盡行。",
        "from": "T13n0398_002:0420b02_0",
        "context_with_next_sentence": true
    },
    {
        "source_sentence": "　塵勞諸諍訟，　　其慧無蔽礙，　明識眾塵欲，　　其心本清淨。",
        "from": "T13n0398_002:0420b06_0",
        "context_with_next_sentence": true
    },
    {
        "source_sentence": "　其智得滅度，　　曉不起寂然，　如是類無限，　　大乘光明業。",
        "from": "T13n0398_002:0420b08_0",
        "context_with_next_sentence": true
    },
    {
        "source_sentence": "　彼於八等慧，　　遊達于道跡，　亦曉了往來，　　分別於不逮。",
        "from": "T13n0398_002:0420b10_0",
        "context_with_next_sentence": true
    },
    {
        "source_sentence": "　無著及緣覺，　　菩薩世吼護，　慧皆能達此，　　所遊解聖賢。",
        "from": "T13n0398_002:0420b12_0",
        "context_with_next_sentence": true
    },
    {
        "source_sentence": "　至誠明無量，　　勇猛善修行，　其逮得果證，　　無恚議第一。",
        "from": "T13n0398_002:0420b14_0",
        "context_with_next_sentence": true
    },
    {
        "source_sentence": "　其行至誠者，　　入寂第一果、　第二、三、第四，　　逮緣覺之果，　設有能加精，　　逮法忍平等，　如最勝得道，　　至誠皆照彼。",
        "from": "T13n0398_002:0420b16_0",
        "context_with_next_sentence": true
    },
    {
        "source_sentence": "　又其天眼者，　　普見十方佛；　成就於天耳，　　聞十方音聲。",
        "from": "T13n0398_002:0420b20_0",
        "context_with_next_sentence": true
    },
    {
        "source_sentence": "　識念那術劫，　　前世慧光明，　隨順知他心，　　清淨慧悉照。",
        "from": "T13n0398_002:0420b22_0",
        "context_with_next_sentence": true
    },
    {
        "source_sentence": "　遊億姟佛土，　　神足照十方，　輕舉如虛空，　　逮無為之慧。",
        "from": "T13n0398_002:0420b24_0",
        "context_with_next_sentence": true
    },
    {
        "source_sentence": "　功德光無底，　　神通益眾生，　慧界無罣礙，　　決群黎狐疑。",
        "from": "T13n0398_002:0420b26_0",
        "context_with_next_sentence": true
    },
    {
        "source_sentence": "　奉行所應誼，　　志彊法慧光，　至成明無限，　　則為神通光。",
        "from": "T13n0398_002:0420b28_0",
        "context_with_next_sentence": true
    },
    {
        "source_sentence": "　修行聖智慧，　　意廣辯無底，　等觀於正見，　　究竟無結恨。",
        "from": "T13n0398_002:0420c01_0",
        "context_with_next_sentence": true
    },
    {
        "source_sentence": "　其淨於此八，　　斯光威無極，　雖未成佛道，　　常行作佛事。」",
        "from": "T13n0398_002:0420c03_0",
        "context_with_next_sentence": true
    },
    {
        "source_sentence": "大哀經卷第二",
        "from": "T13n0398_002:0420c05_0",
        "context_with_next_sentence": false
    }
]