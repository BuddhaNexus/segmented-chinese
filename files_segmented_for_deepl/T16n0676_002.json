[
    {
        "source_sentence": "解深密經卷第二",
        "from": "T16n0676_002:0693a02_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T16n0676_002:0693a04_0",
        "context_with_next_sentence": true
    },
    {
        "source_sentence": "一切法相品第四",
        "from": "T16n0676_002:0693a05_0",
        "context_with_next_sentence": true
    },
    {
        "source_sentence": "爾時，德本菩薩摩訶薩白佛言：「世尊！",
        "from": "T16n0676_002:0693a06_0",
        "context_with_next_sentence": true
    },
    {
        "source_sentence": "如世尊說：『於諸法相善巧菩薩。』",
        "from": "T16n0676_002:0693a06_1",
        "context_with_next_sentence": true
    },
    {
        "source_sentence": "於諸法相善巧菩薩者，齊何名為於諸法相善巧菩薩？",
        "from": "T16n0676_002:0693a07_2",
        "context_with_next_sentence": true
    },
    {
        "source_sentence": "如來齊何施設彼，為於諸法相善巧菩薩？」",
        "from": "T16n0676_002:0693a08_3",
        "context_with_next_sentence": true
    },
    {
        "source_sentence": "說是語已。",
        "from": "T16n0676_002:0693a09_4",
        "context_with_next_sentence": true
    },
    {
        "source_sentence": "爾時，世尊告德本菩薩曰：「善哉！",
        "from": "T16n0676_002:0693a11_0",
        "context_with_next_sentence": true
    },
    {
        "source_sentence": "德本！",
        "from": "T16n0676_002:0693a11_1",
        "context_with_next_sentence": true
    },
    {
        "source_sentence": "汝今乃能請問如來如是深義；汝今為欲利益安樂無量眾生，哀愍世間、及諸天、人、阿素洛等；為令獲得義利安樂故，發斯問。",
        "from": "T16n0676_002:0693a11_2",
        "context_with_next_sentence": true
    },
    {
        "source_sentence": "汝應諦聽，吾當為汝說諸法相。",
        "from": "T16n0676_002:0693a14_3",
        "context_with_next_sentence": true
    },
    {
        "source_sentence": "「謂諸法相略有三種，何等為三？",
        "from": "T16n0676_002:0693a15_4",
        "context_with_next_sentence": true
    },
    {
        "source_sentence": "一者、遍計所執相；二者、依他起相；三者、圓成實相。",
        "from": "T16n0676_002:0693a16_5",
        "context_with_next_sentence": true
    },
    {
        "source_sentence": "云何諸法遍計所執相？",
        "from": "T16n0676_002:0693a17_6",
        "context_with_next_sentence": true
    },
    {
        "source_sentence": "謂一切法名假安立自性差別，乃至為令隨起言說。",
        "from": "T16n0676_002:0693a17_7",
        "context_with_next_sentence": true
    },
    {
        "source_sentence": "云何諸法依他起相？",
        "from": "T16n0676_002:0693a19_8",
        "context_with_next_sentence": true
    },
    {
        "source_sentence": "謂一切法緣生自性，則此有故彼有，此生故彼生，謂無明緣行，乃至招集純大苦蘊。",
        "from": "T16n0676_002:0693a19_9",
        "context_with_next_sentence": true
    },
    {
        "source_sentence": "云何諸法圓成實相？",
        "from": "T16n0676_002:0693a21_10",
        "context_with_next_sentence": true
    },
    {
        "source_sentence": "謂一切法平等真如。",
        "from": "T16n0676_002:0693a22_0",
        "context_with_next_sentence": true
    },
    {
        "source_sentence": "於此真如，諸菩薩眾勇猛精進為因緣故，如理作意，無倒思惟為因緣故，乃能通達。",
        "from": "T16n0676_002:0693a22_1",
        "context_with_next_sentence": true
    },
    {
        "source_sentence": "於此通達，漸漸修集，乃至無上正等菩提方證圓滿。",
        "from": "T16n0676_002:0693a24_2",
        "context_with_next_sentence": true
    },
    {
        "source_sentence": "「善男子！",
        "from": "T16n0676_002:0693a25_3",
        "context_with_next_sentence": true
    },
    {
        "source_sentence": "如眩瞖人眼中所有眩瞖過患，遍計所執相當知亦爾。",
        "from": "T16n0676_002:0693a25_4",
        "context_with_next_sentence": true
    },
    {
        "source_sentence": "如眩瞖人眩瞖眾相：或髮毛、輪、蜂蠅、巨勝，或復青、黃、赤、白等相差別現前；依他起相當知亦爾。",
        "from": "T16n0676_002:0693a27_5",
        "context_with_next_sentence": true
    },
    {
        "source_sentence": "如淨眼人遠離眼中眩瞖過患，即此淨眼本性所行無亂境界；圓成實相當知亦爾。",
        "from": "T16n0676_002:0693a29_6",
        "context_with_next_sentence": true
    },
    {
        "source_sentence": "「善男子！",
        "from": "T16n0676_002:0693b02_7",
        "context_with_next_sentence": true
    },
    {
        "source_sentence": "譬如清淨頗胝迦寶，若與青染色合，則似帝青、大青、末尼寶像；由邪執取帝青、大青、末尼寶故，惑亂有情。",
        "from": "T16n0676_002:0693b02_8",
        "context_with_next_sentence": true
    },
    {
        "source_sentence": "若與赤染色合，則似琥珀末尼寶像；由邪執取琥珀末尼寶故，惑亂有情。",
        "from": "T16n0676_002:0693b05_0",
        "context_with_next_sentence": true
    },
    {
        "source_sentence": "若與綠染色合，則似末羅羯多末尼寶像；由邪執取末羅羯多末尼寶故，惑亂有情。",
        "from": "T16n0676_002:0693b06_1",
        "context_with_next_sentence": true
    },
    {
        "source_sentence": "若與黃染色合，則似金像；由邪執取真金像故，惑亂有情。",
        "from": "T16n0676_002:0693b08_2",
        "context_with_next_sentence": true
    },
    {
        "source_sentence": "「如是，德本！",
        "from": "T16n0676_002:0693b10_3",
        "context_with_next_sentence": true
    },
    {
        "source_sentence": "如彼清淨頗胝迦上，所有染色相應；依他起相上，遍計所執相言說習氣，當知亦爾。",
        "from": "T16n0676_002:0693b10_4",
        "context_with_next_sentence": true
    },
    {
        "source_sentence": "如彼清淨頗胝迦上，所有帝青、大青、琥珀、末羅羯多、金等邪執；依他起相上遍計所執相執，當知亦爾。",
        "from": "T16n0676_002:0693b12_5",
        "context_with_next_sentence": true
    },
    {
        "source_sentence": "如彼清淨頗胝迦寶；依他起相，當知亦爾。",
        "from": "T16n0676_002:0693b14_6",
        "context_with_next_sentence": true
    },
    {
        "source_sentence": "如彼清淨頗胝迦上，所有帝青、大青、琥珀、末羅羯多、真金等相，於常常時，於恒恒時，無有真實、無自性性，即依他起相上，由遍計所執相，於常常時、於恒恒時，無有真實、無自性性；圓成實相，當知亦爾。",
        "from": "T16n0676_002:0693b15_7",
        "context_with_next_sentence": true
    },
    {
        "source_sentence": "「復次，德本！",
        "from": "T16n0676_002:0693b21_0",
        "context_with_next_sentence": true
    },
    {
        "source_sentence": "相名相應以為緣故，遍計所執相而可了知；依他起相上，遍計所執相執以為緣故，依他起相而可了知；依他起相上，遍計所執相無執以為緣故，圓成實相而可了知。",
        "from": "T16n0676_002:0693b21_1",
        "context_with_next_sentence": true
    },
    {
        "source_sentence": "「善男子！",
        "from": "T16n0676_002:0693b25_2",
        "context_with_next_sentence": true
    },
    {
        "source_sentence": "若諸菩薩能於諸法依他起相上，如實了知遍計所執相，即能如實了知一切無相之法；若諸菩薩如實了知依他起相，即能如實了知一切雜染相法；若諸菩薩如實了知圓成實相，即能如實了知一切清淨相法。",
        "from": "T16n0676_002:0693b25_3",
        "context_with_next_sentence": true
    },
    {
        "source_sentence": "「善男子！",
        "from": "T16n0676_002:0693c01_4",
        "context_with_next_sentence": true
    },
    {
        "source_sentence": "若諸菩薩能於依他起相上，如實了知無相之法，即能斷滅雜染相法；若能斷滅雜染相法，即能證得清淨相法。",
        "from": "T16n0676_002:0693c01_5",
        "context_with_next_sentence": true
    },
    {
        "source_sentence": "「如是，德本！",
        "from": "T16n0676_002:0693c03_6",
        "context_with_next_sentence": true
    },
    {
        "source_sentence": "由諸菩薩如實了知遍計所執相、依他起相、圓成實相故；如實了知諸無相法、雜染相法、清淨相法；如實了知無相法故，斷滅一切雜染相法，斷滅一切染相法故，證得一切清淨相法。",
        "from": "T16n0676_002:0693c04_7",
        "context_with_next_sentence": true
    },
    {
        "source_sentence": "齊此名為於諸法相善巧菩薩；如來齊此施設彼為於諸法相善巧菩薩。」",
        "from": "T16n0676_002:0693c08_8",
        "context_with_next_sentence": true
    },
    {
        "source_sentence": "爾時，世尊欲重宣此義，而說頌曰：「若不了知無相法，　　雜染相法不能斷；　不斷雜染相法故，　　壞證微妙淨相法。",
        "from": "T16n0676_002:0693c10_9",
        "context_with_next_sentence": true
    },
    {
        "source_sentence": "　不觀諸行眾過失，　　放逸過失害眾生；　懈怠住法動法中，　　無有失壞可憐愍。」",
        "from": "T16n0676_002:0693c13_0",
        "context_with_next_sentence": true
    },
    {
        "source_sentence": "解深密經無自性相品第五",
        "from": "T16n0676_002:0693c15_0",
        "context_with_next_sentence": true
    },
    {
        "source_sentence": "爾時，勝義生菩薩摩訶薩白佛言：「世尊！",
        "from": "T16n0676_002:0693c16_0",
        "context_with_next_sentence": true
    },
    {
        "source_sentence": "我曾獨在靜處，心生如是尋思：『世尊以無量門曾說：「諸蘊所有自相，生相、滅相，永斷、遍知。」",
        "from": "T16n0676_002:0693c16_1",
        "context_with_next_sentence": true
    },
    {
        "source_sentence": "如說諸蘊，諸處、緣起、諸食亦爾。",
        "from": "T16n0676_002:0693c18_2",
        "context_with_next_sentence": true
    },
    {
        "source_sentence": "以無量門曾說：「諸諦所有自相，遍知、永斷、作證、修習。」",
        "from": "T16n0676_002:0693c19_3",
        "context_with_next_sentence": true
    },
    {
        "source_sentence": "以無量門曾說：「諸界所有自相、種種界性、非一界性、永斷、遍知。」",
        "from": "T16n0676_002:0693c21_0",
        "context_with_next_sentence": true
    },
    {
        "source_sentence": "以無量門曾說：「念住所有自相、能治、所治、及以修習，未生令生、生已堅住，不忘、倍修、增長、廣大。」",
        "from": "T16n0676_002:0693c22_1",
        "context_with_next_sentence": true
    },
    {
        "source_sentence": "如說念住、正斷、神足、根、力、覺支，亦復如是。",
        "from": "T16n0676_002:0693c24_2",
        "context_with_next_sentence": true
    },
    {
        "source_sentence": "以無量門曾說：「八支聖道所有自相、能治、所治、及以修習，未生令生、生已堅住，不忘、倍修、增長、廣大。」』",
        "from": "T16n0676_002:0693c25_3",
        "context_with_next_sentence": true
    },
    {
        "source_sentence": "世尊復說：『一切諸法皆無自性、無生、無滅、本來寂靜、自性涅槃。』",
        "from": "T16n0676_002:0693c27_4",
        "context_with_next_sentence": true
    },
    {
        "source_sentence": "未審世尊依何密意作如是說：『一切諸法皆無自性、無生、無滅、本來寂靜、自性涅槃。』",
        "from": "T16n0676_002:0693c29_5",
        "context_with_next_sentence": true
    },
    {
        "source_sentence": "我今請問如來斯義，惟願如來哀愍解釋，說一切法皆無自性、無生、無滅、本來寂靜、自性涅槃所有密意。」",
        "from": "T16n0676_002:0694a02_6",
        "context_with_next_sentence": true
    },
    {
        "source_sentence": "爾時，世尊告勝義生菩薩曰：「善哉，善哉！",
        "from": "T16n0676_002:0694a05_0",
        "context_with_next_sentence": true
    },
    {
        "source_sentence": "勝義生！",
        "from": "T16n0676_002:0694a05_1",
        "context_with_next_sentence": true
    },
    {
        "source_sentence": "汝所尋思，甚為如理。",
        "from": "T16n0676_002:0694a06_2",
        "context_with_next_sentence": true
    },
    {
        "source_sentence": "善哉，善哉！",
        "from": "T16n0676_002:0694a06_3",
        "context_with_next_sentence": true
    },
    {
        "source_sentence": "善男子！",
        "from": "T16n0676_002:0694a06_4",
        "context_with_next_sentence": true
    },
    {
        "source_sentence": "汝今乃能請問如來如是深義，汝今為欲利益安樂無量眾生，哀愍世間、及諸天、人、阿素洛等，為令獲得義利安樂故，發斯問。",
        "from": "T16n0676_002:0694a07_0",
        "context_with_next_sentence": true
    },
    {
        "source_sentence": "汝應諦聽，吾當為汝解釋所說『一切諸法皆無自性、無生、無滅、本來寂靜、自性涅槃所有密意。』",
        "from": "T16n0676_002:0694a09_1",
        "context_with_next_sentence": true
    },
    {
        "source_sentence": "「勝義生！",
        "from": "T16n0676_002:0694a13_0",
        "context_with_next_sentence": true
    },
    {
        "source_sentence": "當知我依三種無自性性密意，說言一切諸法皆無自性，所謂相無自性性、生無自性性、勝義無自性性。",
        "from": "T16n0676_002:0694a13_1",
        "context_with_next_sentence": true
    },
    {
        "source_sentence": "「善男子！",
        "from": "T16n0676_002:0694a15_2",
        "context_with_next_sentence": true
    },
    {
        "source_sentence": "云何諸法相無自性性？",
        "from": "T16n0676_002:0694a15_3",
        "context_with_next_sentence": true
    },
    {
        "source_sentence": "謂諸法遍計所執相。",
        "from": "T16n0676_002:0694a16_4",
        "context_with_next_sentence": true
    },
    {
        "source_sentence": "何以故？",
        "from": "T16n0676_002:0694a16_5",
        "context_with_next_sentence": true
    },
    {
        "source_sentence": "此由假名安立為相，非由自相安立為相，是故說名相無自性性。",
        "from": "T16n0676_002:0694a16_6",
        "context_with_next_sentence": true
    },
    {
        "source_sentence": "「云何諸法生無自性性？",
        "from": "T16n0676_002:0694a18_7",
        "context_with_next_sentence": true
    },
    {
        "source_sentence": "謂諸法依他起相。",
        "from": "T16n0676_002:0694a19_0",
        "context_with_next_sentence": true
    },
    {
        "source_sentence": "何以故？",
        "from": "T16n0676_002:0694a19_1",
        "context_with_next_sentence": true
    },
    {
        "source_sentence": "此由依他緣力故有，非自然有，是故說名生無自性性。",
        "from": "T16n0676_002:0694a19_2",
        "context_with_next_sentence": true
    },
    {
        "source_sentence": "「云何諸法勝義無自性性？",
        "from": "T16n0676_002:0694a20_3",
        "context_with_next_sentence": true
    },
    {
        "source_sentence": "謂諸法由生無自性性故，說名無自性性；即緣生法，亦名勝義無自性性。",
        "from": "T16n0676_002:0694a21_4",
        "context_with_next_sentence": true
    },
    {
        "source_sentence": "何以故？",
        "from": "T16n0676_002:0694a23_5",
        "context_with_next_sentence": true
    },
    {
        "source_sentence": "於諸法中，若是清淨所緣境界，我顯示彼以為勝義無自性性，依他起相非是清淨所緣境界，是故亦說名為勝義無自性性。",
        "from": "T16n0676_002:0694a23_6",
        "context_with_next_sentence": true
    },
    {
        "source_sentence": "復有諸法圓成實相，亦名勝義無自性性。",
        "from": "T16n0676_002:0694a26_7",
        "context_with_next_sentence": true
    },
    {
        "source_sentence": "何以故？",
        "from": "T16n0676_002:0694a27_8",
        "context_with_next_sentence": true
    },
    {
        "source_sentence": "一切諸法法無我性名為勝義，亦得名為無自性性，是一切法勝義諦故，無自性性之所顯故。",
        "from": "T16n0676_002:0694a27_9",
        "context_with_next_sentence": true
    },
    {
        "source_sentence": "由此因緣，名為勝義無自性性。",
        "from": "T16n0676_002:0694a29_10",
        "context_with_next_sentence": true
    },
    {
        "source_sentence": "「善男子！",
        "from": "T16n0676_002:0694b01_11",
        "context_with_next_sentence": true
    },
    {
        "source_sentence": "譬如空花，相無自性性，當知亦爾。",
        "from": "T16n0676_002:0694b01_12",
        "context_with_next_sentence": true
    },
    {
        "source_sentence": "譬如幻像，生無自性性，當知亦爾；一分勝義無自性性，當知亦爾。",
        "from": "T16n0676_002:0694b02_13",
        "context_with_next_sentence": true
    },
    {
        "source_sentence": "譬如虛空，惟是眾色無性所顯，遍一切處；一分勝義無自性性，當知亦爾，法無我性之所顯故，遍一切故。",
        "from": "T16n0676_002:0694b03_14",
        "context_with_next_sentence": true
    },
    {
        "source_sentence": "「善男子！",
        "from": "T16n0676_002:0694b06_15",
        "context_with_next_sentence": true
    },
    {
        "source_sentence": "我依如是三種無自性性，密意說言：『一切諸法皆無自性。』",
        "from": "T16n0676_002:0694b06_16",
        "context_with_next_sentence": true
    },
    {
        "source_sentence": "「勝義生！",
        "from": "T16n0676_002:0694b07_17",
        "context_with_next_sentence": true
    },
    {
        "source_sentence": "當知，我依相無自性性，密意說言：『一切諸法無生、無滅、本來寂靜、自性涅槃。』",
        "from": "T16n0676_002:0694b07_18",
        "context_with_next_sentence": true
    },
    {
        "source_sentence": "何以故？",
        "from": "T16n0676_002:0694b09_19",
        "context_with_next_sentence": true
    },
    {
        "source_sentence": "若法自相都無所有，則無有生；若無有生，則無有滅；若無生無滅，則本來寂靜；若本來寂靜，則自性涅槃。",
        "from": "T16n0676_002:0694b09_20",
        "context_with_next_sentence": true
    },
    {
        "source_sentence": "於中都無少分所有更可令其般涅槃故。",
        "from": "T16n0676_002:0694b12_21",
        "context_with_next_sentence": true
    },
    {
        "source_sentence": "是故我依相無自性性，密意說言：『一切諸法無生、無滅、本來寂靜、自性涅槃。』",
        "from": "T16n0676_002:0694b13_22",
        "context_with_next_sentence": true
    },
    {
        "source_sentence": "「善男子！",
        "from": "T16n0676_002:0694b15_0",
        "context_with_next_sentence": true
    },
    {
        "source_sentence": "我亦依法無我性所顯勝義無自性性，密意說言：『一切諸法無生、無滅、本來寂靜、自性涅槃。』",
        "from": "T16n0676_002:0694b15_1",
        "context_with_next_sentence": true
    },
    {
        "source_sentence": "何以故？",
        "from": "T16n0676_002:0694b17_2",
        "context_with_next_sentence": true
    },
    {
        "source_sentence": "法無我性所顯勝義無自性性，於常常時、於恒恒時，諸法法性、安住、無為。",
        "from": "T16n0676_002:0694b17_3",
        "context_with_next_sentence": true
    },
    {
        "source_sentence": "一切雜染不相應故，於常常時、於恒恒時，諸法法性安住故無為，由無為故無生無滅；一切雜染不相應故，本來寂靜、自性涅槃。",
        "from": "T16n0676_002:0694b19_4",
        "context_with_next_sentence": true
    },
    {
        "source_sentence": "是故我依法無我性所顯勝義無自性性，密意說言：『一切諸法無生、無滅、本來寂靜、自性涅槃。』",
        "from": "T16n0676_002:0694b22_5",
        "context_with_next_sentence": true
    },
    {
        "source_sentence": "「復次，勝義生！",
        "from": "T16n0676_002:0694b25_0",
        "context_with_next_sentence": true
    },
    {
        "source_sentence": "非由有情界中諸有情類，別觀遍計所執自性為自性故，亦非由彼別觀依他起自性及圓成實自性為自性故，我立三種無自性性；然由有情於依他起自性及圓成實自性上，增益遍計所執自性故，我立三種無自性性。",
        "from": "T16n0676_002:0694b25_1",
        "context_with_next_sentence": true
    },
    {
        "source_sentence": "「由遍計所執自性相故，彼諸有情於依他起自性及圓成實自性中，隨起言說。",
        "from": "T16n0676_002:0694c01_2",
        "context_with_next_sentence": true
    },
    {
        "source_sentence": "如如隨起言說如是如是，由言說熏習心故、由言說隨覺故、由言說隨眠故，於依他起自性及圓成實自性中，執著遍計所執自性相。",
        "from": "T16n0676_002:0694c03_3",
        "context_with_next_sentence": true
    },
    {
        "source_sentence": "「如如執著如是如是，於依他起自性及圓成實自性上，執著遍計所執自性；由是因緣，生當來世依他起自性；由此因緣，或為煩惱雜染所染、或為業雜染所染、或為生雜染所染，於生死中長時馳騁、長時流轉，無有休息，或在那落迦、或在傍生、或在餓鬼、或在天上、或在阿素洛、或在人中，受諸苦惱。",
        "from": "T16n0676_002:0694c06_4",
        "context_with_next_sentence": true
    },
    {
        "source_sentence": "「復次，勝義生！",
        "from": "T16n0676_002:0694c14_0",
        "context_with_next_sentence": true
    },
    {
        "source_sentence": "若諸有情從本已來，未種善根，未清淨障，未成熟相續，未多修勝解，未能積集福德、智慧二種資糧。",
        "from": "T16n0676_002:0694c14_1",
        "context_with_next_sentence": true
    },
    {
        "source_sentence": "我為彼故，依生無自性性宣說諸法。",
        "from": "T16n0676_002:0694c16_2",
        "context_with_next_sentence": true
    },
    {
        "source_sentence": "彼聞是已，能於一切緣生行中，隨分解了無常、無恒，是不安隱變壞法已，於一切行，心生怖畏，深起厭患；心生怖畏，深厭患已，遮止諸惡，於諸惡法能不造作，於諸善法能勤修習。",
        "from": "T16n0676_002:0694c17_3",
        "context_with_next_sentence": true
    },
    {
        "source_sentence": "習善因故，未種善根能種善根，未清淨障能令清淨，未熟相續能令成熟。",
        "from": "T16n0676_002:0694c21_4",
        "context_with_next_sentence": true
    },
    {
        "source_sentence": "由此因緣，多修勝解，亦多積集福德、智慧二種資糧。",
        "from": "T16n0676_002:0694c23_5",
        "context_with_next_sentence": true
    },
    {
        "source_sentence": "「彼雖如是種諸善根，乃至積集福德、智慧二種資糧；然於生無自性性中，未能如實了知相無自性性及二種勝義無自性性。",
        "from": "T16n0676_002:0694c24_6",
        "context_with_next_sentence": true
    },
    {
        "source_sentence": "於一切行未能正厭、未正離欲，未正解脫，未遍解脫煩惱雜染、未遍解脫諸業雜染、未遍解脫諸生雜染。",
        "from": "T16n0676_002:0694c27_7",
        "context_with_next_sentence": true
    },
    {
        "source_sentence": "如來為彼更說法要，謂相無自性性及勝義無自性性。",
        "from": "T16n0676_002:0695a01_8",
        "context_with_next_sentence": true
    },
    {
        "source_sentence": "為欲令其於一切行能正厭故、正離欲故、正解脫故，超過一切煩惱雜染故、超過一切業雜染故、超過一切生雜染故。",
        "from": "T16n0676_002:0695a02_9",
        "context_with_next_sentence": true
    },
    {
        "source_sentence": "「彼聞如是所說法已，於生無自性性中，能正信解相無自性性及勝義無自性性，簡擇思惟，如實通達；於依他起自性中，能不執著遍計所執自性相。",
        "from": "T16n0676_002:0695a05_10",
        "context_with_next_sentence": true
    },
    {
        "source_sentence": "由言說不熏習智故、由言說不隨覺智故、由言說離隨眠智故，能滅依他起相；於現法中智力所持，能永斷滅當來世因。",
        "from": "T16n0676_002:0695a08_11",
        "context_with_next_sentence": true
    },
    {
        "source_sentence": "由此因緣，於一切行能正厭患、能正離欲、能正解脫，能遍解脫煩惱、業、生三種雜染。",
        "from": "T16n0676_002:0695a11_12",
        "context_with_next_sentence": true
    },
    {
        "source_sentence": "「復次，勝義生！",
        "from": "T16n0676_002:0695a13_13",
        "context_with_next_sentence": true
    },
    {
        "source_sentence": "諸聲聞乘種性有情，亦由此道此行迹故，證得無上安隱涅槃。",
        "from": "T16n0676_002:0695a14_14",
        "context_with_next_sentence": true
    },
    {
        "source_sentence": "諸獨覺乘種性有情、諸如來乘種性有情，亦由此道此行迹故，證得無上安隱涅槃。",
        "from": "T16n0676_002:0695a15_15",
        "context_with_next_sentence": true
    },
    {
        "source_sentence": "一切聲聞、獨覺、菩薩，皆共此一妙清淨道，皆同此一究竟清淨，更無第二。",
        "from": "T16n0676_002:0695a17_16",
        "context_with_next_sentence": true
    },
    {
        "source_sentence": "我依此故，密意說言：『唯有一乘。』",
        "from": "T16n0676_002:0695a19_17",
        "context_with_next_sentence": true
    },
    {
        "source_sentence": "非於一切有情界中，無有種種有情種性，或鈍根性、或中根性、或利根性有情差別。",
        "from": "T16n0676_002:0695a20_18",
        "context_with_next_sentence": true
    },
    {
        "source_sentence": "「善男子！",
        "from": "T16n0676_002:0695a22_19",
        "context_with_next_sentence": true
    },
    {
        "source_sentence": "若一向趣寂聲聞種性補特伽羅，雖蒙諸佛施設種種勇猛加行方便化導，終不能令當坐道場證得阿耨多羅三藐三菩提。",
        "from": "T16n0676_002:0695a22_20",
        "context_with_next_sentence": true
    },
    {
        "source_sentence": "何以故？",
        "from": "T16n0676_002:0695a25_21",
        "context_with_next_sentence": true
    },
    {
        "source_sentence": "由彼本來唯有下劣種性故、一向慈悲薄弱故、一向怖畏眾苦故。",
        "from": "T16n0676_002:0695a25_22",
        "context_with_next_sentence": true
    },
    {
        "source_sentence": "由彼一向慈悲薄弱，是故一向棄背利益諸眾生事；由彼一向怖畏眾苦，是故一向棄背發起諸行所作。",
        "from": "T16n0676_002:0695a26_23",
        "context_with_next_sentence": true
    },
    {
        "source_sentence": "我終不說一向棄背利益眾生事者、一向棄背發起諸行所作者，當坐道場，能得阿耨多羅三藐三菩提，是故說彼名為一向趣寂聲聞。",
        "from": "T16n0676_002:0695a29_24",
        "context_with_next_sentence": true
    },
    {
        "source_sentence": "若迴向菩提聲聞種性補特伽羅，我亦異門說為菩薩。",
        "from": "T16n0676_002:0695b03_25",
        "context_with_next_sentence": true
    },
    {
        "source_sentence": "何以故？",
        "from": "T16n0676_002:0695b04_26",
        "context_with_next_sentence": true
    },
    {
        "source_sentence": "彼既解脫煩惱障已，若蒙諸佛等覺悟時，於所知障，其心亦可當得解脫。",
        "from": "T16n0676_002:0695b04_27",
        "context_with_next_sentence": true
    },
    {
        "source_sentence": "由彼最初為自利益，修行加行脫煩惱障，是故如來施設彼為聲聞種性。",
        "from": "T16n0676_002:0695b06_28",
        "context_with_next_sentence": true
    },
    {
        "source_sentence": "「復次，勝義生！",
        "from": "T16n0676_002:0695b09_0",
        "context_with_next_sentence": true
    },
    {
        "source_sentence": "如是於我善說善制法毘奈耶，最極清淨意樂所說善教法中，諸有情類意解種種差別可得。",
        "from": "T16n0676_002:0695b09_1",
        "context_with_next_sentence": true
    },
    {
        "source_sentence": "善男子！",
        "from": "T16n0676_002:0695b11_2",
        "context_with_next_sentence": true
    },
    {
        "source_sentence": "如來但依如是三種無自性性，由深密意，於所宣說不了義經，以隱密相說諸法要，謂一切法皆無自性、無生、無滅、本來寂靜、自性涅槃。",
        "from": "T16n0676_002:0695b11_3",
        "context_with_next_sentence": true
    },
    {
        "source_sentence": "「於是經中，若諸有情已種上品善根、已清淨諸障、已成熟相續、已多修勝解，已能積集上品福德、智慧資糧，彼若聽聞如是法已，於我甚深密意言說，如實解了，於如是法，深生信解，於如是義，以無倒慧，如實通達。",
        "from": "T16n0676_002:0695b14_4",
        "context_with_next_sentence": true
    },
    {
        "source_sentence": "依此通達善修習故，速疾能證最極究竟；亦於我所深生淨信，知是如來、應、正等覺於一切法現正等覺。",
        "from": "T16n0676_002:0695b19_5",
        "context_with_next_sentence": true
    },
    {
        "source_sentence": "「若諸有情，已種上品善根、已清淨諸障、已成熟相續、已多修勝解，未能積集上品福德、智慧資糧。",
        "from": "T16n0676_002:0695b22_6",
        "context_with_next_sentence": true
    },
    {
        "source_sentence": "其性質直，是質直類，雖無力能思擇廢立，而不安住自見取中。",
        "from": "T16n0676_002:0695b24_7",
        "context_with_next_sentence": true
    },
    {
        "source_sentence": "彼若聽聞如是法已，於我甚深祕密言說，雖無力能如實解了，然於此法能生勝解，發清淨信，信此經典，是如來說，是其甚深，顯現甚深，空性相應，難見難悟，不可尋思，非諸尋思所行境界、微細詳審聰明智者之所解了。",
        "from": "T16n0676_002:0695b26_8",
        "context_with_next_sentence": true
    },
    {
        "source_sentence": "於此經典所說義中，自輕而住，作如是言：『諸佛菩提為最甚深，諸法法性亦最甚深，唯佛如來能善了達，非是我等所能解了。",
        "from": "T16n0676_002:0695c02_9",
        "context_with_next_sentence": true
    },
    {
        "source_sentence": "諸佛如來，為彼種種勝解有情，轉正法教；諸佛如來無邊智見，我等智見猶如牛跡。』",
        "from": "T16n0676_002:0695c05_10",
        "context_with_next_sentence": true
    },
    {
        "source_sentence": "於此經典，雖能恭敬，為他宣說，書寫護持，披閱，流布，殷重供養，受誦溫習；然猶未能以其修相發起加行，是故於我甚深密意所說言辭，不能通達。",
        "from": "T16n0676_002:0695c07_11",
        "context_with_next_sentence": true
    },
    {
        "source_sentence": "由此因緣，彼諸有情，亦能增長福德、智慧二種資糧，於彼相續未成熟者，亦能成熟。",
        "from": "T16n0676_002:0695c10_12",
        "context_with_next_sentence": true
    },
    {
        "source_sentence": "「若諸有情，廣說乃至未能積集上品福德、智慧資糧，性非質直，非質直類，雖有力能思擇廢立，而復安住自見取中。",
        "from": "T16n0676_002:0695c12_13",
        "context_with_next_sentence": true
    },
    {
        "source_sentence": "彼若聽聞如是法已，於我甚深密意言說不能如實解了。",
        "from": "T16n0676_002:0695c15_14",
        "context_with_next_sentence": true
    },
    {
        "source_sentence": "於如是法雖生信解，然於其義隨言執著，謂一切法決定皆無自性，決定不生不滅，決定本來寂靜，決定自性涅槃。",
        "from": "T16n0676_002:0695c16_15",
        "context_with_next_sentence": true
    },
    {
        "source_sentence": "由此因緣，於一切法獲得無見及無相見。",
        "from": "T16n0676_002:0695c19_16",
        "context_with_next_sentence": true
    },
    {
        "source_sentence": "由得無見無相見故，撥一切相皆是無相，誹撥諸法遍計所執相、依他起相、圓成實相。",
        "from": "T16n0676_002:0695c20_17",
        "context_with_next_sentence": true
    },
    {
        "source_sentence": "何以故？",
        "from": "T16n0676_002:0695c22_18",
        "context_with_next_sentence": true
    },
    {
        "source_sentence": "由有依他起相及圓成實相故，遍計所執相方可施設；若於依他起相及圓成實相見為無相，彼亦誹撥遍計所執相，是故說彼誹撥三相。",
        "from": "T16n0676_002:0695c22_19",
        "context_with_next_sentence": true
    },
    {
        "source_sentence": "雖於我法起於法想，而非義中起於義想；由於我法起法想故，及非義中起義想故，於是法中持為是法，於非義中持為是義。",
        "from": "T16n0676_002:0695c25_20",
        "context_with_next_sentence": true
    },
    {
        "source_sentence": "彼雖於法起信解故，福德增長；然於非義起執著故，退失智慧；智慧退故，退失廣大無量善法。",
        "from": "T16n0676_002:0695c28_21",
        "context_with_next_sentence": true
    },
    {
        "source_sentence": "「復有有情，從他聽聞，謂法為法，非義為義，若隨其見，彼即於法起於法想，於非義中起於義想，執法為法、非義為義。",
        "from": "T16n0676_002:0696a02_22",
        "context_with_next_sentence": true
    },
    {
        "source_sentence": "由此因緣，當知同彼退失善法。",
        "from": "T16n0676_002:0696a04_23",
        "context_with_next_sentence": true
    },
    {
        "source_sentence": "若有有情不隨其見，從彼欻聞一切諸法皆無自性、無生、無滅、本來寂靜、自性涅槃，便生恐怖，生恐怖已，作如是言：『此非佛語，是魔所說。』",
        "from": "T16n0676_002:0696a05_24",
        "context_with_next_sentence": true
    },
    {
        "source_sentence": "作此解已，於是經典，誹謗、毀罵。",
        "from": "T16n0676_002:0696a08_25",
        "context_with_next_sentence": true
    },
    {
        "source_sentence": "由此因緣，獲大衰損，觸大業障。",
        "from": "T16n0676_002:0696a09_26",
        "context_with_next_sentence": true
    },
    {
        "source_sentence": "由是緣故，我說若有於一切相起無相見，於非義中宣說為義，是起廣大業障方便；由彼陷墜無量眾生，令其獲得大業障故。",
        "from": "T16n0676_002:0696a10_27",
        "context_with_next_sentence": true
    },
    {
        "source_sentence": "「善男子！",
        "from": "T16n0676_002:0696a13_28",
        "context_with_next_sentence": true
    },
    {
        "source_sentence": "若諸有情，未種善根、未清淨障、未熟相續、無多勝解，未集福德、智慧資糧。",
        "from": "T16n0676_002:0696a13_29",
        "context_with_next_sentence": true
    },
    {
        "source_sentence": "性非質直，非質直類，雖有力能思擇廢立，而常安住自見取中。",
        "from": "T16n0676_002:0696a15_30",
        "context_with_next_sentence": true
    },
    {
        "source_sentence": "彼若聽聞如是法已，不能如實解我甚深密意言說，亦於此法不生信解，於是法中起非法想，於是義中起非義想。",
        "from": "T16n0676_002:0696a16_31",
        "context_with_next_sentence": true
    },
    {
        "source_sentence": "於是法中執為非法，於是義中執為非義，唱如是言：『此非佛語，是魔所說。』",
        "from": "T16n0676_002:0696a19_32",
        "context_with_next_sentence": true
    },
    {
        "source_sentence": "作此解已，於是經典，誹謗毀罵，撥為虛偽，以無量門，毀滅摧伏如是經典，於諸信解此經典者起怨家想。",
        "from": "T16n0676_002:0696a21_33",
        "context_with_next_sentence": true
    },
    {
        "source_sentence": "彼先為諸業障所障，由此因緣，復為如是業障所障，如是業障，初易施設，乃至齊於百千俱胝那庾多劫，無有出期。",
        "from": "T16n0676_002:0696a23_34",
        "context_with_next_sentence": true
    },
    {
        "source_sentence": "「善男子！",
        "from": "T16n0676_002:0696a26_35",
        "context_with_next_sentence": true
    },
    {
        "source_sentence": "如是於我善說善制法、毘奈耶，最極清淨意樂所說善教法中，有如是等諸有情類意解種種差別可得。」",
        "from": "T16n0676_002:0696a26_36",
        "context_with_next_sentence": true
    },
    {
        "source_sentence": "爾時，世尊欲重宣此義，而說頌曰：「一切諸法皆無性，　　無生無滅本來寂，　諸法自性恒涅槃。",
        "from": "T16n0676_002:0696b01_0",
        "context_with_next_sentence": true
    },
    {
        "source_sentence": "　　誰有智言無密意？",
        "from": "T16n0676_002:0696b03_1",
        "context_with_next_sentence": true
    },
    {
        "source_sentence": "　相生勝義無自性，　　如是我皆已顯示；　若不知佛此密意，　　失壞正道不能往！",
        "from": "T16n0676_002:0696b04_0",
        "context_with_next_sentence": true
    },
    {
        "source_sentence": "　依諸淨道清淨者，　　惟依此一無第二，　故於其中立一乘，　　非有情性無差別。",
        "from": "T16n0676_002:0696b06_0",
        "context_with_next_sentence": true
    },
    {
        "source_sentence": "　眾生界中無量生，　　惟度一身趣寂滅，　大悲勇猛證涅槃，　　不捨眾生甚難得！",
        "from": "T16n0676_002:0696b08_0",
        "context_with_next_sentence": true
    },
    {
        "source_sentence": "　微妙難思無漏界，　　於中解脫等無差，　一切義成離惑苦，　　二種異說謂常樂。」",
        "from": "T16n0676_002:0696b10_0",
        "context_with_next_sentence": true
    },
    {
        "source_sentence": "爾時，勝義生菩薩復白佛言：「世尊！",
        "from": "T16n0676_002:0696b12_0",
        "context_with_next_sentence": true
    },
    {
        "source_sentence": "諸佛如來密意語言，甚奇！",
        "from": "T16n0676_002:0696b12_1",
        "context_with_next_sentence": true
    },
    {
        "source_sentence": "希有！",
        "from": "T16n0676_002:0696b13_2",
        "context_with_next_sentence": true
    },
    {
        "source_sentence": "乃至微妙最微妙！",
        "from": "T16n0676_002:0696b13_3",
        "context_with_next_sentence": true
    },
    {
        "source_sentence": "甚深最甚深！",
        "from": "T16n0676_002:0696b13_4",
        "context_with_next_sentence": true
    },
    {
        "source_sentence": "難通達最難通達！",
        "from": "T16n0676_002:0696b14_5",
        "context_with_next_sentence": true
    },
    {
        "source_sentence": "「如是我今領解世尊所說義者：若於分別所行遍計所執相所依行相中，假名安立以為色蘊，或自性相、或差別相；假名安立為色蘊生、為色蘊滅、及為色蘊永斷、遍知，或自性相、或差別相，是名遍計所執相。",
        "from": "T16n0676_002:0696b14_6",
        "context_with_next_sentence": true
    },
    {
        "source_sentence": "世尊依此施設諸法相無自性性。",
        "from": "T16n0676_002:0696b19_7",
        "context_with_next_sentence": true
    },
    {
        "source_sentence": "若即分別所行遍計所執相所依行相，是名依他起相。",
        "from": "T16n0676_002:0696b20_8",
        "context_with_next_sentence": true
    },
    {
        "source_sentence": "世尊依此施設諸法生無自性性，及一分勝義無自性性。",
        "from": "T16n0676_002:0696b21_9",
        "context_with_next_sentence": true
    },
    {
        "source_sentence": "如是我今領解世尊所說義者：若即於此分別所行遍計所執相所依行相中，由遍計所執相不成實故，即此自性無自性性法無我真如清淨所緣，是名圓成實相。",
        "from": "T16n0676_002:0696b22_10",
        "context_with_next_sentence": true
    },
    {
        "source_sentence": "世尊依此施設一分勝義無自性性。",
        "from": "T16n0676_002:0696b26_11",
        "context_with_next_sentence": true
    },
    {
        "source_sentence": "如於色蘊，如是，於餘蘊皆應廣說；如於諸蘊如是，於十二處，一一處中皆應廣說；於十二有支，一一支中皆應廣說；於四種食，一一食中皆應廣說；於六界、十八界，一一界中皆應廣說。",
        "from": "T16n0676_002:0696b27_12",
        "context_with_next_sentence": true
    },
    {
        "source_sentence": "「如是我今領解世尊所說義者：若於分別所行遍計所執相所依行相中，假名安立以為苦諦，苦諦遍知，或自性相、或差別相，是名遍計所執相。",
        "from": "T16n0676_002:0696c02_13",
        "context_with_next_sentence": true
    },
    {
        "source_sentence": "世尊依此施設諸法相無自性性。",
        "from": "T16n0676_002:0696c05_14",
        "context_with_next_sentence": true
    },
    {
        "source_sentence": "若即分別所行遍計所執相所依行相，是名依他起相。",
        "from": "T16n0676_002:0696c06_15",
        "context_with_next_sentence": true
    },
    {
        "source_sentence": "世尊依此施設諸法生無自性性，及一分勝義無自性性。",
        "from": "T16n0676_002:0696c07_16",
        "context_with_next_sentence": true
    },
    {
        "source_sentence": "如是我今領解世尊所說義者：若即於此分別所行遍計所執相所依行相中，由遍計所執相不成實故，即此自性無自性性法無我真如清淨所緣，是名圓成實相。",
        "from": "T16n0676_002:0696c09_17",
        "context_with_next_sentence": true
    },
    {
        "source_sentence": "世尊依此施設一分勝義無自性性。",
        "from": "T16n0676_002:0696c13_0",
        "context_with_next_sentence": true
    },
    {
        "source_sentence": "如於苦諦如是，於餘諦皆應廣說。",
        "from": "T16n0676_002:0696c13_1",
        "context_with_next_sentence": true
    },
    {
        "source_sentence": "如於聖諦如是，於諸念住、正斷、神足、根、力、覺支、道支中，一一皆應廣說。",
        "from": "T16n0676_002:0696c14_2",
        "context_with_next_sentence": true
    },
    {
        "source_sentence": "「如是我今領解世尊所說義者：若於分別所行遍計所執相所依行相中，假名安立以為正定，及為正定能治所治，若正修未生令生，生已堅住不忘，倍修增長廣大，或自性相、或差別相，是名遍計所執相。",
        "from": "T16n0676_002:0696c16_3",
        "context_with_next_sentence": true
    },
    {
        "source_sentence": "世尊依此施設諸法相無自性性。",
        "from": "T16n0676_002:0696c20_4",
        "context_with_next_sentence": true
    },
    {
        "source_sentence": "若即分別所行遍計所執相所依行相，是名依他起相。",
        "from": "T16n0676_002:0696c21_5",
        "context_with_next_sentence": true
    },
    {
        "source_sentence": "世尊依此施設諸法生無自性性，及一分勝義無自性性。",
        "from": "T16n0676_002:0696c22_6",
        "context_with_next_sentence": true
    },
    {
        "source_sentence": "如是我今領解世尊所說義者：若即於此分別所行遍計所執相所依行相中，由遍計所執相不成實故，即此自性無自性性法無我真如清淨所緣，是名圓成實相。",
        "from": "T16n0676_002:0696c24_7",
        "context_with_next_sentence": true
    },
    {
        "source_sentence": "世尊依此施設諸法一分勝義無自性性。",
        "from": "T16n0676_002:0696c28_0",
        "context_with_next_sentence": true
    },
    {
        "source_sentence": "「世尊！",
        "from": "T16n0676_002:0696c28_1",
        "context_with_next_sentence": true
    },
    {
        "source_sentence": "譬如毘濕縛藥，一切散藥、仙藥方中，皆應安處。",
        "from": "T16n0676_002:0696c29_2",
        "context_with_next_sentence": true
    },
    {
        "source_sentence": "如是，世尊！",
        "from": "T16n0676_002:0697a01_3",
        "context_with_next_sentence": true
    },
    {
        "source_sentence": "依此諸法皆無自性、無生、無滅、本來寂靜、自性涅槃，無自性性了義言教，遍於一切不了義經，皆應安處。",
        "from": "T16n0676_002:0697a01_4",
        "context_with_next_sentence": true
    },
    {
        "source_sentence": "「世尊！",
        "from": "T16n0676_002:0697a03_5",
        "context_with_next_sentence": true
    },
    {
        "source_sentence": "如彩畫地，遍於一切彩畫事業皆同一味，或青、或黃、或赤、或白，復能顯發彩畫事業。",
        "from": "T16n0676_002:0697a03_6",
        "context_with_next_sentence": true
    },
    {
        "source_sentence": "如是，世尊！",
        "from": "T16n0676_002:0697a05_7",
        "context_with_next_sentence": true
    },
    {
        "source_sentence": "依此諸法皆無自性廣說乃至自性涅槃，無自性性了義言教，遍於一切不了義經，皆同一味，復能顯發彼諸經中所不了義。",
        "from": "T16n0676_002:0697a06_8",
        "context_with_next_sentence": true
    },
    {
        "source_sentence": "「世尊！",
        "from": "T16n0676_002:0697a08_9",
        "context_with_next_sentence": true
    },
    {
        "source_sentence": "譬如一切成熟珍羞諸餅果內，投之熟酥，更生勝味。",
        "from": "T16n0676_002:0697a09_0",
        "context_with_next_sentence": true
    },
    {
        "source_sentence": "如是，世尊！",
        "from": "T16n0676_002:0697a10_1",
        "context_with_next_sentence": true
    },
    {
        "source_sentence": "依此諸法皆無自性，廣說乃至自性涅槃，無自性性了義言教，置於一切不了義經，生勝歡喜。",
        "from": "T16n0676_002:0697a10_2",
        "context_with_next_sentence": true
    },
    {
        "source_sentence": "「世尊！",
        "from": "T16n0676_002:0697a12_3",
        "context_with_next_sentence": true
    },
    {
        "source_sentence": "譬如虛空遍一切處，皆同一味，不障一切所作事業。",
        "from": "T16n0676_002:0697a12_4",
        "context_with_next_sentence": true
    },
    {
        "source_sentence": "如是，世尊！",
        "from": "T16n0676_002:0697a14_0",
        "context_with_next_sentence": true
    },
    {
        "source_sentence": "依此諸法皆無自性廣說乃至自性涅槃，無自性性了義言教，遍於一切不了義經，皆同一味，不障一切聲聞、獨覺及諸大乘所修事業。」",
        "from": "T16n0676_002:0697a14_1",
        "context_with_next_sentence": true
    },
    {
        "source_sentence": "說是語已。",
        "from": "T16n0676_002:0697a17_2",
        "context_with_next_sentence": true
    },
    {
        "source_sentence": "爾時，世尊歎勝義生菩薩曰：「善哉，善哉！",
        "from": "T16n0676_002:0697a18_0",
        "context_with_next_sentence": true
    },
    {
        "source_sentence": "善男子！",
        "from": "T16n0676_002:0697a18_1",
        "context_with_next_sentence": true
    },
    {
        "source_sentence": "汝今乃能善解如來所說甚深密意言義；復於此義善作譬喻，所謂世間毘濕縛藥，雜彩畫地，熟酥，虛空。",
        "from": "T16n0676_002:0697a19_2",
        "context_with_next_sentence": true
    },
    {
        "source_sentence": "勝義生！",
        "from": "T16n0676_002:0697a21_3",
        "context_with_next_sentence": true
    },
    {
        "source_sentence": "如是，如是！",
        "from": "T16n0676_002:0697a21_4",
        "context_with_next_sentence": true
    },
    {
        "source_sentence": "更無有異！",
        "from": "T16n0676_002:0697a21_5",
        "context_with_next_sentence": true
    },
    {
        "source_sentence": "如是，如是！",
        "from": "T16n0676_002:0697a22_6",
        "context_with_next_sentence": true
    },
    {
        "source_sentence": "汝應受持。」",
        "from": "T16n0676_002:0697a22_7",
        "context_with_next_sentence": true
    },
    {
        "source_sentence": "爾時勝義生菩薩復白佛言：「世尊！",
        "from": "T16n0676_002:0697a23_0",
        "context_with_next_sentence": true
    },
    {
        "source_sentence": "初於一時在婆羅痆斯仙人墮處，施鹿林中，惟為發趣聲聞乘者，以四諦相轉正法輪。",
        "from": "T16n0676_002:0697a23_1",
        "context_with_next_sentence": true
    },
    {
        "source_sentence": "雖是甚奇、甚為希有，一切世間諸天、人等，先無有能如法轉者。",
        "from": "T16n0676_002:0697a25_2",
        "context_with_next_sentence": true
    },
    {
        "source_sentence": "而於彼時所轉法輪，有上、有容，是未了義，是諸諍論安足處所。",
        "from": "T16n0676_002:0697a27_3",
        "context_with_next_sentence": true
    },
    {
        "source_sentence": "「世尊！",
        "from": "T16n0676_002:0697a28_4",
        "context_with_next_sentence": true
    },
    {
        "source_sentence": "在昔第二時中，惟為發趣修大乘者，依一切法皆無自性、無生、無滅、本來寂靜、自性涅槃，以隱密相轉正法輪。",
        "from": "T16n0676_002:0697a28_5",
        "context_with_next_sentence": true
    },
    {
        "source_sentence": "雖更甚奇、甚為希有，而於彼時所轉法輪，亦是有上、有所容受，猶未了義，是諸諍論安足處所。",
        "from": "T16n0676_002:0697b02_6",
        "context_with_next_sentence": true
    },
    {
        "source_sentence": "「世尊！",
        "from": "T16n0676_002:0697b04_7",
        "context_with_next_sentence": true
    },
    {
        "source_sentence": "於今第三時中，普為發趣一切乘者，依一切法皆無自性、無生、無滅、本來寂靜、自性涅槃、無自性性，以顯了相轉正法輪。",
        "from": "T16n0676_002:0697b04_8",
        "context_with_next_sentence": true
    },
    {
        "source_sentence": "第一甚奇、最為希有。",
        "from": "T16n0676_002:0697b07_9",
        "context_with_next_sentence": true
    },
    {
        "source_sentence": "于今世尊所轉法輪無上無容，是真了義，非諸諍論安足處所。",
        "from": "T16n0676_002:0697b08_10",
        "context_with_next_sentence": true
    },
    {
        "source_sentence": "「世尊！",
        "from": "T16n0676_002:0697b09_11",
        "context_with_next_sentence": true
    },
    {
        "source_sentence": "若善男子或善女人，於此如來依一切法皆無自性、無生、無滅、本來寂靜、自性涅槃，所說甚深了義言教，聞已信解、書寫、護持、供養、流布、受誦、修習、如理思惟，以其修相發起加行，生幾所福？」",
        "from": "T16n0676_002:0697b09_12",
        "context_with_next_sentence": true
    },
    {
        "source_sentence": "說是語已。",
        "from": "T16n0676_002:0697b13_13",
        "context_with_next_sentence": true
    },
    {
        "source_sentence": "爾時，世尊告勝義生菩薩曰：「勝義生！",
        "from": "T16n0676_002:0697b15_0",
        "context_with_next_sentence": true
    },
    {
        "source_sentence": "是善男子或善女人，其所生福無量無數難可喻知，吾今為汝略說少分。",
        "from": "T16n0676_002:0697b15_1",
        "context_with_next_sentence": true
    },
    {
        "source_sentence": "如爪上土比大地土，百分不及一，千分不及一，百千分不及一，數算、計喻、鄔波尼殺曇分亦不及一。",
        "from": "T16n0676_002:0697b17_2",
        "context_with_next_sentence": true
    },
    {
        "source_sentence": "或如牛跡中水比四大海水，百分不及一，廣說乃至鄔波尼殺曇分亦不及一。",
        "from": "T16n0676_002:0697b19_3",
        "context_with_next_sentence": true
    },
    {
        "source_sentence": "如是，於諸不了義經，聞已信解、廣說乃至以其修相發起加行所獲功德，比此所說了義經教，聞已信解所集功德，廣說乃至以其修相發起加行所集功德，百分不及一，廣說乃至鄔波尼殺曇分亦不及一。」",
        "from": "T16n0676_002:0697b21_4",
        "context_with_next_sentence": true
    },
    {
        "source_sentence": "說是語已。",
        "from": "T16n0676_002:0697b26_5",
        "context_with_next_sentence": true
    },
    {
        "source_sentence": "爾時，勝義生菩薩復白佛言：「世尊！",
        "from": "T16n0676_002:0697b27_0",
        "context_with_next_sentence": true
    },
    {
        "source_sentence": "於是解深密法門中，當何名此教？",
        "from": "T16n0676_002:0697b27_1",
        "context_with_next_sentence": true
    },
    {
        "source_sentence": "我當云何奉持？」",
        "from": "T16n0676_002:0697b28_2",
        "context_with_next_sentence": true
    },
    {
        "source_sentence": "佛告勝義生菩薩曰：「善男子！",
        "from": "T16n0676_002:0697b28_3",
        "context_with_next_sentence": true
    },
    {
        "source_sentence": "此名勝義了義之教；於此勝義了義之教，汝當奉持。」",
        "from": "T16n0676_002:0697b29_4",
        "context_with_next_sentence": true
    },
    {
        "source_sentence": "說此勝義了義教時，於大會中，有六百千眾生發阿耨多羅三藐三菩提心；三百千聲聞遠塵離垢，於諸法中得法眼淨；一百五十千聲聞永盡諸漏心得解脫；七十五千菩薩得無生法忍。",
        "from": "T16n0676_002:0697c01_5",
        "context_with_next_sentence": true
    },
    {
        "source_sentence": "解深密經卷第二",
        "from": "T16n0676_002:0697c07_0",
        "context_with_next_sentence": false
    }
]