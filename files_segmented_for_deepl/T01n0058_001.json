[
    {
        "source_sentence": "佛說阿耨風經",
        "from": "T01n0058_001:0853c20_0",
        "context_with_next_sentence": true
    },
    {
        "source_sentence": "東晉西域沙門竺曇無蘭譯",
        "from": "T01n0058_001:0853c22_0",
        "context_with_next_sentence": true
    },
    {
        "source_sentence": "聞如是：一時，婆伽婆在跋耆城名阿耨風。",
        "from": "T01n0058_001:0853c23_0",
        "context_with_next_sentence": true
    },
    {
        "source_sentence": "彼時，世尊從下晡起，告尊者阿難曰：「汝，阿難！",
        "from": "T01n0058_001:0853c24_0",
        "context_with_next_sentence": true
    },
    {
        "source_sentence": "來！",
        "from": "T01n0058_001:0853c25_0",
        "context_with_next_sentence": true
    },
    {
        "source_sentence": "當共至阿夷陀婆池水上，當共澡浴。」",
        "from": "T01n0058_001:0853c25_1",
        "context_with_next_sentence": true
    },
    {
        "source_sentence": "「唯然，世尊！」",
        "from": "T01n0058_001:0853c25_2",
        "context_with_next_sentence": true
    },
    {
        "source_sentence": "彼尊者阿難受世尊教。",
        "from": "T01n0058_001:0853c26_3",
        "context_with_next_sentence": true
    },
    {
        "source_sentence": "彼時，世尊與尊者阿難及隨從比丘，俱至阿夷陀婆池水上。",
        "from": "T01n0058_001:0853c26_4",
        "context_with_next_sentence": true
    },
    {
        "source_sentence": "到已在阿夷陀婆池水岸上，脫衣著水岸上，在阿夷陀婆池水澡浴已，出在水上，在水岸上抆拭去水。",
        "from": "T01n0058_001:0853c28_5",
        "context_with_next_sentence": true
    },
    {
        "source_sentence": "彼時世尊告尊者阿難：「阿難！",
        "from": "T01n0058_001:0854a01_6",
        "context_with_next_sentence": true
    },
    {
        "source_sentence": "有放逸者禘婆達兜，失其處當墮惡趣，泥犁中住一劫，難可救。",
        "from": "T01n0058_001:0854a02_7",
        "context_with_next_sentence": true
    },
    {
        "source_sentence": "汝阿難！",
        "from": "T01n0058_001:0854a03_8",
        "context_with_next_sentence": true
    },
    {
        "source_sentence": "豈不從一比丘聞此言耶？」",
        "from": "T01n0058_001:0854a03_9",
        "context_with_next_sentence": true
    },
    {
        "source_sentence": "「我記禘婆達兜當墮惡趣，泥犁中住一劫，難可救。",
        "from": "T01n0058_001:0854a04_10",
        "context_with_next_sentence": true
    },
    {
        "source_sentence": "何以故？",
        "from": "T01n0058_001:0854a05_11",
        "context_with_next_sentence": true
    },
    {
        "source_sentence": "唯，世尊！",
        "from": "T01n0058_001:0854a05_12",
        "context_with_next_sentence": true
    },
    {
        "source_sentence": "豈不聞此耶？",
        "from": "T01n0058_001:0854a05_13",
        "context_with_next_sentence": true
    },
    {
        "source_sentence": "唯世尊！",
        "from": "T01n0058_001:0854a06_14",
        "context_with_next_sentence": true
    },
    {
        "source_sentence": "我從一比丘聞此言。」",
        "from": "T01n0058_001:0854a06_15",
        "context_with_next_sentence": true
    },
    {
        "source_sentence": "「云何，賢者阿難！",
        "from": "T01n0058_001:0854a06_16",
        "context_with_next_sentence": true
    },
    {
        "source_sentence": "世尊知禘婆達兜意之所念，所行邪偽，以餘方便知耶？",
        "from": "T01n0058_001:0854a07_17",
        "context_with_next_sentence": true
    },
    {
        "source_sentence": "而今世尊一向記，此禘婆達兜當墮惡趣，泥犁中住一劫，難可救。",
        "from": "T01n0058_001:0854a08_18",
        "context_with_next_sentence": true
    },
    {
        "source_sentence": "此阿難！",
        "from": "T01n0058_001:0854a10_19",
        "context_with_next_sentence": true
    },
    {
        "source_sentence": "所從比丘，或上尊、或年少，或下比丘少智慧，而如來有所說，彼而疑。",
        "from": "T01n0058_001:0854a10_20",
        "context_with_next_sentence": true
    },
    {
        "source_sentence": "何以故？",
        "from": "T01n0058_001:0854a11_21",
        "context_with_next_sentence": true
    },
    {
        "source_sentence": "阿難！",
        "from": "T01n0058_001:0854a12_0",
        "context_with_next_sentence": true
    },
    {
        "source_sentence": "我亦不見天及世間魔梵、沙門婆羅門、眾天及人，我如是所記墮惡趣，泥犁中住一劫，難可救，如禘婆達兜。",
        "from": "T01n0058_001:0854a12_1",
        "context_with_next_sentence": true
    },
    {
        "source_sentence": "何以故？",
        "from": "T01n0058_001:0854a14_2",
        "context_with_next_sentence": true
    },
    {
        "source_sentence": "阿難！",
        "from": "T01n0058_001:0854a14_3",
        "context_with_next_sentence": true
    },
    {
        "source_sentence": "我一向記禘婆達兜墮惡趣，泥犁中住一劫，難可救。",
        "from": "T01n0058_001:0854a14_4",
        "context_with_next_sentence": true
    },
    {
        "source_sentence": "此，阿難！",
        "from": "T01n0058_001:0854a16_0",
        "context_with_next_sentence": true
    },
    {
        "source_sentence": "我不見禘婆達兜有白法如毛髮；若見者，亦不一向記禘婆達兜墮惡趣，泥犁中住一劫，難可救。",
        "from": "T01n0058_001:0854a16_1",
        "context_with_next_sentence": true
    },
    {
        "source_sentence": "是故，阿難！",
        "from": "T01n0058_001:0854a18_2",
        "context_with_next_sentence": true
    },
    {
        "source_sentence": "我不見禘婆達兜有白法如毛髮，是故我一向記禘婆達兜墮惡趣，泥犁中住一劫，難可救。",
        "from": "T01n0058_001:0854a18_3",
        "context_with_next_sentence": true
    },
    {
        "source_sentence": "猶若，阿難！",
        "from": "T01n0058_001:0854a20_4",
        "context_with_next_sentence": true
    },
    {
        "source_sentence": "離城村不遠有大廁，滿中糞，或有一人墮中，沒身不現。",
        "from": "T01n0058_001:0854a21_5",
        "context_with_next_sentence": true
    },
    {
        "source_sentence": "或有人作是念憐愍之，欲有饒益，欲拔濟彼，欲令安隱，在彼大廁上周旋視之：『此人頗有不污處如毛髮者，我持彼便拔出之。』",
        "from": "T01n0058_001:0854a22_6",
        "context_with_next_sentence": true
    },
    {
        "source_sentence": "彼在大廁上周旋視彼人，無有一處不污如毛髮者，而令彼人可拔濟之。",
        "from": "T01n0058_001:0854a25_7",
        "context_with_next_sentence": true
    },
    {
        "source_sentence": "如是，阿難！",
        "from": "T01n0058_001:0854a26_8",
        "context_with_next_sentence": true
    },
    {
        "source_sentence": "我不見禘婆達兜有一白法如毛髮者；若有者，我不一向記禘婆達兜墮惡趣，泥犁中住一劫，難可救。",
        "from": "T01n0058_001:0854a27_9",
        "context_with_next_sentence": true
    },
    {
        "source_sentence": "是故，阿難！",
        "from": "T01n0058_001:0854a29_10",
        "context_with_next_sentence": true
    },
    {
        "source_sentence": "我不見禘婆達兜有白法如一毛者，是故我一向記禘婆達兜墮惡趣，泥犁中住一劫，難可救。」",
        "from": "T01n0058_001:0854a29_11",
        "context_with_next_sentence": true
    },
    {
        "source_sentence": "於是，尊者阿難眼墮淚，叉手向世尊，白世尊曰：「甚奇，唯，世尊！",
        "from": "T01n0058_001:0854b02_12",
        "context_with_next_sentence": true
    },
    {
        "source_sentence": "而今世尊一向記此禘婆達兜墮惡趣，泥犁中住一劫，難可救。」",
        "from": "T01n0058_001:0854b04_13",
        "context_with_next_sentence": true
    },
    {
        "source_sentence": "「如是，阿難！",
        "from": "T01n0058_001:0854b05_14",
        "context_with_next_sentence": true
    },
    {
        "source_sentence": "如是，阿難！",
        "from": "T01n0058_001:0854b05_15",
        "context_with_next_sentence": true
    },
    {
        "source_sentence": "我一向記此禘婆達兜墮惡趣，泥犁中住一劫，難可救。",
        "from": "T01n0058_001:0854b06_16",
        "context_with_next_sentence": true
    },
    {
        "source_sentence": "汝，阿難！",
        "from": "T01n0058_001:0854b07_17",
        "context_with_next_sentence": true
    },
    {
        "source_sentence": "當從如來聽，分別大人根相，當增上於如來有信樂，意歡喜生。」",
        "from": "T01n0058_001:0854b07_18",
        "context_with_next_sentence": true
    },
    {
        "source_sentence": "於是尊者阿難叉手向世尊，白世尊曰：「今是，世尊！",
        "from": "T01n0058_001:0854b09_19",
        "context_with_next_sentence": true
    },
    {
        "source_sentence": "時，善斷時，唯願世尊！",
        "from": "T01n0058_001:0854b10_20",
        "context_with_next_sentence": true
    },
    {
        "source_sentence": "為諸比丘說分別大人根相。",
        "from": "T01n0058_001:0854b10_21",
        "context_with_next_sentence": true
    },
    {
        "source_sentence": "從世尊聞已，此諸比丘當故。」",
        "from": "T01n0058_001:0854b11_22",
        "context_with_next_sentence": true
    },
    {
        "source_sentence": "「阿難！",
        "from": "T01n0058_001:0854b12_0",
        "context_with_next_sentence": true
    },
    {
        "source_sentence": "聽。",
        "from": "T01n0058_001:0854b12_1",
        "context_with_next_sentence": true
    },
    {
        "source_sentence": "當善念之，我當為說。」",
        "from": "T01n0058_001:0854b12_2",
        "context_with_next_sentence": true
    },
    {
        "source_sentence": "「唯然，世尊！」",
        "from": "T01n0058_001:0854b12_3",
        "context_with_next_sentence": true
    },
    {
        "source_sentence": "尊者阿難受世尊教。",
        "from": "T01n0058_001:0854b12_4",
        "context_with_next_sentence": true
    },
    {
        "source_sentence": "世尊告曰：「此，阿難！",
        "from": "T01n0058_001:0854b13_5",
        "context_with_next_sentence": true
    },
    {
        "source_sentence": "如來知一人意之所念，此人與善法俱、不善法俱，此如來於後時知意之所念行，此人善法滅不善法生，此人善法滅得不善法，已有善根不斷絕，於此善更當得善。",
        "from": "T01n0058_001:0854b13_6",
        "context_with_next_sentence": true
    },
    {
        "source_sentence": "如是此人為至意清淨法，猶若，阿難！",
        "from": "T01n0058_001:0854b17_7",
        "context_with_next_sentence": true
    },
    {
        "source_sentence": "日欲出時，所有暗冥皆悉滅盡便得大明。",
        "from": "T01n0058_001:0854b18_8",
        "context_with_next_sentence": true
    },
    {
        "source_sentence": "於阿難意云何？",
        "from": "T01n0058_001:0854b19_9",
        "context_with_next_sentence": true
    },
    {
        "source_sentence": "彼日出已，欲至食時，所有暗冥皆悉滅，便有不明不？」",
        "from": "T01n0058_001:0854b19_10",
        "context_with_next_sentence": true
    },
    {
        "source_sentence": "「唯然，世尊！」",
        "from": "T01n0058_001:0854b21_0",
        "context_with_next_sentence": true
    },
    {
        "source_sentence": "「如是，阿難！",
        "from": "T01n0058_001:0854b21_1",
        "context_with_next_sentence": true
    },
    {
        "source_sentence": "如來知一人意之所念行，此人與善法俱、不善法俱，彼如來於後時知意之所念行，此人善法滅不善法生，此人善法滅得不善法，已有善根不斷絕，當更得善法，如是此人至意清淨法。",
        "from": "T01n0058_001:0854b21_2",
        "context_with_next_sentence": true
    },
    {
        "source_sentence": "猶若，阿難！",
        "from": "T01n0058_001:0854b25_3",
        "context_with_next_sentence": true
    },
    {
        "source_sentence": "有種子，不壞不破、不腐不割，不為風所中傷，安隱在器中。",
        "from": "T01n0058_001:0854b26_0",
        "context_with_next_sentence": true
    },
    {
        "source_sentence": "彼田居士，極平治田，耕犁田已，下子著中，天隨時雨潤。",
        "from": "T01n0058_001:0854b27_1",
        "context_with_next_sentence": true
    },
    {
        "source_sentence": "於阿難意云何？",
        "from": "T01n0058_001:0854b28_2",
        "context_with_next_sentence": true
    },
    {
        "source_sentence": "寧多得種子不？」",
        "from": "T01n0058_001:0854b29_3",
        "context_with_next_sentence": true
    },
    {
        "source_sentence": "「唯然，世尊！」",
        "from": "T01n0058_001:0854b29_4",
        "context_with_next_sentence": true
    },
    {
        "source_sentence": "「如是，阿難！",
        "from": "T01n0058_001:0854b29_5",
        "context_with_next_sentence": true
    },
    {
        "source_sentence": "如來知一人意之所念行，此人與善法俱、不善法俱，彼如來於後時知其意之所念所行，此人善法滅不善法生，此人善法滅得不善法，已有善根不斷絕，於彼善更得善，如是此人至意清淨法。",
        "from": "T01n0058_001:0854b29_6",
        "context_with_next_sentence": true
    },
    {
        "source_sentence": "如是，阿難！",
        "from": "T01n0058_001:0854c05_7",
        "context_with_next_sentence": true
    },
    {
        "source_sentence": "如來說大人根相，如是如來法法所趣等悉了知。",
        "from": "T01n0058_001:0854c05_8",
        "context_with_next_sentence": true
    },
    {
        "source_sentence": "復次，阿難！",
        "from": "T01n0058_001:0854c06_9",
        "context_with_next_sentence": true
    },
    {
        "source_sentence": "如來知一人意之所念行，此人與善法俱、不善法俱，此如來於後時知意之所念所行，此人善法滅不善法生，此人善法滅得不善法，已有善根不斷絕，一切當斷絕，如是此人有法斷絕。",
        "from": "T01n0058_001:0854c07_0",
        "context_with_next_sentence": true
    },
    {
        "source_sentence": "猶若，阿難！",
        "from": "T01n0058_001:0854c11_1",
        "context_with_next_sentence": true
    },
    {
        "source_sentence": "下晡時日欲沒，所有明皆悉滅而成闇冥。",
        "from": "T01n0058_001:0854c11_2",
        "context_with_next_sentence": true
    },
    {
        "source_sentence": "於阿難意云何？",
        "from": "T01n0058_001:0854c12_3",
        "context_with_next_sentence": true
    },
    {
        "source_sentence": "彼日沒時，非是食時，所明悉滅而成闇冥不？」",
        "from": "T01n0058_001:0854c12_4",
        "context_with_next_sentence": true
    },
    {
        "source_sentence": "「唯然，世尊！」",
        "from": "T01n0058_001:0854c13_5",
        "context_with_next_sentence": true
    },
    {
        "source_sentence": "「如是，阿難！",
        "from": "T01n0058_001:0854c14_0",
        "context_with_next_sentence": true
    },
    {
        "source_sentence": "如來知一人意所念所行，此人與善法俱、不善法俱，彼如來於後時知意之所念所行，此人善法滅不善法生，此人善法滅得不善法，已有善根不斷絕，彼一切皆當斷絕，如是此人有法斷絕，猶若，阿難！",
        "from": "T01n0058_001:0854c14_1",
        "context_with_next_sentence": true
    },
    {
        "source_sentence": "有種子，不壞不破、不腐不割，不為風所中傷，安隱著器中，彼田居士極平治田、極耕犁田已，下種子著中，若天不隨時雨潤，於阿難意云何？",
        "from": "T01n0058_001:0854c18_2",
        "context_with_next_sentence": true
    },
    {
        "source_sentence": "寧多得種子不？」",
        "from": "T01n0058_001:0854c21_3",
        "context_with_next_sentence": true
    },
    {
        "source_sentence": "「不也。",
        "from": "T01n0058_001:0854c22_4",
        "context_with_next_sentence": true
    },
    {
        "source_sentence": "唯，世尊！」",
        "from": "T01n0058_001:0854c22_5",
        "context_with_next_sentence": true
    },
    {
        "source_sentence": "「如是，阿難！",
        "from": "T01n0058_001:0854c22_6",
        "context_with_next_sentence": true
    },
    {
        "source_sentence": "如來知一人意之所念所行，此人與善法俱，此如來於後時知意之所念所行，此人善法滅不善法生，此人善法滅得不善法，有善根不斷絕者皆當斷絕，如是此人有法斷絕。",
        "from": "T01n0058_001:0854c22_7",
        "context_with_next_sentence": true
    },
    {
        "source_sentence": "如是，阿難！",
        "from": "T01n0058_001:0854c26_8",
        "context_with_next_sentence": true
    },
    {
        "source_sentence": "如來說大人根相，如是如來法法相生等已知定。",
        "from": "T01n0058_001:0854c27_0",
        "context_with_next_sentence": true
    },
    {
        "source_sentence": "復次，阿難！",
        "from": "T01n0058_001:0854c28_1",
        "context_with_next_sentence": true
    },
    {
        "source_sentence": "如來知一人意之所念所行，我不見彼人有白法如毛髮者，此人一向滿惡不善法著結，還有苦熱之報，受生老病死，如是此人身壞死生泥梨中。",
        "from": "T01n0058_001:0854c28_2",
        "context_with_next_sentence": true
    },
    {
        "source_sentence": "猶若，阿難！",
        "from": "T01n0058_001:0855a02_3",
        "context_with_next_sentence": true
    },
    {
        "source_sentence": "有種子壞破割，風所中傷，不安隱著器中，彼田居士，不極耕地、不極平治地，下種子者，天下隨時雨，於阿難意云何？",
        "from": "T01n0058_001:0855a03_0",
        "context_with_next_sentence": true
    },
    {
        "source_sentence": "寧得多種不？」",
        "from": "T01n0058_001:0855a05_1",
        "context_with_next_sentence": true
    },
    {
        "source_sentence": "「不也。",
        "from": "T01n0058_001:0855a06_0",
        "context_with_next_sentence": true
    },
    {
        "source_sentence": "唯，世尊！」",
        "from": "T01n0058_001:0855a06_1",
        "context_with_next_sentence": true
    },
    {
        "source_sentence": "「如是，阿難！",
        "from": "T01n0058_001:0855a06_2",
        "context_with_next_sentence": true
    },
    {
        "source_sentence": "如來知一人意之所念所行，我不見此人有善法如毛髮者，此人一向滿惡不善法著結，還有苦熱之報，受生老病死，如是此人身壞已生泥梨中。",
        "from": "T01n0058_001:0855a06_3",
        "context_with_next_sentence": true
    },
    {
        "source_sentence": "如是，阿難！",
        "from": "T01n0058_001:0855a09_4",
        "context_with_next_sentence": true
    },
    {
        "source_sentence": "如來說大人根相，如是如來法法相生等悉了知。」",
        "from": "T01n0058_001:0855a10_5",
        "context_with_next_sentence": true
    },
    {
        "source_sentence": "於是尊者阿難叉手向世尊，白世尊曰：「唯，世尊！",
        "from": "T01n0058_001:0855a11_6",
        "context_with_next_sentence": true
    },
    {
        "source_sentence": "已得此諸三種人，更可得有三種人，不可得說可於設不可得？",
        "from": "T01n0058_001:0855a12_7",
        "context_with_next_sentence": true
    },
    {
        "source_sentence": "「阿難！」",
        "from": "T01n0058_001:0855a13_8",
        "context_with_next_sentence": true
    },
    {
        "source_sentence": "世尊曰：「此阿難！",
        "from": "T01n0058_001:0855a13_9",
        "context_with_next_sentence": true
    },
    {
        "source_sentence": "如來或知一人意之所念所行，此人與不善法俱、善法俱，此如來於後時知彼意之所念所行，此人不善法滅善法生，此人不善法滅得善法，已有不善根不斷絕者，於此善法更當得善法，如是此人法當有滅。",
        "from": "T01n0058_001:0855a14_10",
        "context_with_next_sentence": true
    },
    {
        "source_sentence": "猶若，阿難！",
        "from": "T01n0058_001:0855a18_11",
        "context_with_next_sentence": true
    },
    {
        "source_sentence": "有火燃而燃自然而燃，或有人復著乾草木著中者，於阿難意云何？",
        "from": "T01n0058_001:0855a19_12",
        "context_with_next_sentence": true
    },
    {
        "source_sentence": "寧多火不？」",
        "from": "T01n0058_001:0855a20_13",
        "context_with_next_sentence": true
    },
    {
        "source_sentence": "「唯然，世尊！」",
        "from": "T01n0058_001:0855a21_0",
        "context_with_next_sentence": true
    },
    {
        "source_sentence": "「如是，阿難！",
        "from": "T01n0058_001:0855a21_1",
        "context_with_next_sentence": true
    },
    {
        "source_sentence": "如來知一人意之所念所行，此人與不善法俱、善法俱，此如來於後時知彼意之所念所行，此人不善法滅善法生，此人不善法滅得善法，有不善根不斷絕，於此不善法更當得不善，如是此人法當滅。",
        "from": "T01n0058_001:0855a21_2",
        "context_with_next_sentence": true
    },
    {
        "source_sentence": "如是，阿難！",
        "from": "T01n0058_001:0855a26_3",
        "context_with_next_sentence": true
    },
    {
        "source_sentence": "如來說大人根相，如是如來知法法相生，定悉了知。",
        "from": "T01n0058_001:0855a26_4",
        "context_with_next_sentence": true
    },
    {
        "source_sentence": "復次，阿難！",
        "from": "T01n0058_001:0855a27_5",
        "context_with_next_sentence": true
    },
    {
        "source_sentence": "如來知一人意之所念所行，此人與不善法俱、善法俱，如來於後時知彼意之所念所行，此人不善法滅善法生，此人不善法滅得善法，已有不善根不斷絕，一切皆當斷絕，如是此人至竟清淨法。",
        "from": "T01n0058_001:0855a27_6",
        "context_with_next_sentence": true
    },
    {
        "source_sentence": "猶若，阿難！",
        "from": "T01n0058_001:0855b03_7",
        "context_with_next_sentence": true
    },
    {
        "source_sentence": "有火燃而燃自然而燃，或有人取火著乾地，或著石上，於阿難意云何？",
        "from": "T01n0058_001:0855b03_8",
        "context_with_next_sentence": true
    },
    {
        "source_sentence": "火寧多燃不？」",
        "from": "T01n0058_001:0855b05_9",
        "context_with_next_sentence": true
    },
    {
        "source_sentence": "「不也。",
        "from": "T01n0058_001:0855b05_10",
        "context_with_next_sentence": true
    },
    {
        "source_sentence": "唯，世尊！」",
        "from": "T01n0058_001:0855b06_0",
        "context_with_next_sentence": true
    },
    {
        "source_sentence": "「如是，阿難！",
        "from": "T01n0058_001:0855b06_1",
        "context_with_next_sentence": true
    },
    {
        "source_sentence": "如來知一人意之所念所行，此人與不善法俱、善法俱，此如來於後時知意之所念所行，此人不善法滅善法生，此人不善法滅得善法，已有不善根不斷絕，一切皆當斷絕，如是此人至竟清淨法。",
        "from": "T01n0058_001:0855b06_2",
        "context_with_next_sentence": true
    },
    {
        "source_sentence": "如是，阿難！",
        "from": "T01n0058_001:0855b11_3",
        "context_with_next_sentence": true
    },
    {
        "source_sentence": "如來說大人根相，如是如來法法相生，等悉了知。",
        "from": "T01n0058_001:0855b11_4",
        "context_with_next_sentence": true
    },
    {
        "source_sentence": "復次，阿難！",
        "from": "T01n0058_001:0855b12_5",
        "context_with_next_sentence": true
    },
    {
        "source_sentence": "如來知一人意之所念所行，我不見此人有黑行如毛髮者，此人一向滿善法、善行、善報，身與善處相應，如是此人現法應當般涅槃。",
        "from": "T01n0058_001:0855b12_6",
        "context_with_next_sentence": true
    },
    {
        "source_sentence": "猶若，阿難！",
        "from": "T01n0058_001:0855b15_7",
        "context_with_next_sentence": true
    },
    {
        "source_sentence": "有火滅，涼冷無熱，或有人以乾草木著中者，於阿難意云何？",
        "from": "T01n0058_001:0855b16_8",
        "context_with_next_sentence": true
    },
    {
        "source_sentence": "寧得火不？」",
        "from": "T01n0058_001:0855b17_9",
        "context_with_next_sentence": true
    },
    {
        "source_sentence": "「不也。",
        "from": "T01n0058_001:0855b17_10",
        "context_with_next_sentence": true
    },
    {
        "source_sentence": "唯，世尊！」",
        "from": "T01n0058_001:0855b17_11",
        "context_with_next_sentence": true
    },
    {
        "source_sentence": "「如是，阿難！",
        "from": "T01n0058_001:0855b18_12",
        "context_with_next_sentence": true
    },
    {
        "source_sentence": "如來知一人意之所念所行，我不見此人有黑行如毛髮者，此人一向滿善法行善報，如是此人現法應般涅槃。",
        "from": "T01n0058_001:0855b18_13",
        "context_with_next_sentence": true
    },
    {
        "source_sentence": "如是，阿難！",
        "from": "T01n0058_001:0855b20_14",
        "context_with_next_sentence": true
    },
    {
        "source_sentence": "如來說大人根相，如是如來法法相生，等悉了知。",
        "from": "T01n0058_001:0855b21_15",
        "context_with_next_sentence": true
    },
    {
        "source_sentence": "此，阿難！",
        "from": "T01n0058_001:0855b22_16",
        "context_with_next_sentence": true
    },
    {
        "source_sentence": "謂初三種人，彼一人有清淨法，二種人有滅法，三種人身壞墮惡趣泥犁中。",
        "from": "T01n0058_001:0855b22_17",
        "context_with_next_sentence": true
    },
    {
        "source_sentence": "謂後三種人，彼一人有滅法，二種人有清淨法，三種人見法應般涅槃。",
        "from": "T01n0058_001:0855b24_18",
        "context_with_next_sentence": true
    },
    {
        "source_sentence": "此，阿難！",
        "from": "T01n0058_001:0855b25_19",
        "context_with_next_sentence": true
    },
    {
        "source_sentence": "我已說大人根相，如世尊應為弟子慈愍有饒益，我已為汝說。",
        "from": "T01n0058_001:0855b26_20",
        "context_with_next_sentence": true
    },
    {
        "source_sentence": "今當在靜處、樹下坐處，當禪思，莫放逸，莫於後時變悔。",
        "from": "T01n0058_001:0855b27_21",
        "context_with_next_sentence": true
    },
    {
        "source_sentence": "是我所說，是我教授。」",
        "from": "T01n0058_001:0855b28_22",
        "context_with_next_sentence": true
    },
    {
        "source_sentence": "佛如是說。",
        "from": "T01n0058_001:0855b29_23",
        "context_with_next_sentence": true
    },
    {
        "source_sentence": "彼諸比丘聞世尊所說，歡喜奉行。",
        "from": "T01n0058_001:0855b29_24",
        "context_with_next_sentence": true
    },
    {
        "source_sentence": "佛說阿耨風經",
        "from": "T01n0058_001:0855c02_0",
        "context_with_next_sentence": false
    }
]