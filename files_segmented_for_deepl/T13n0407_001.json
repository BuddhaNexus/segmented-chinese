[
    {
        "source_sentence": "虛空藏菩薩神呪經",
        "from": "T13n0407_001:0662a20_0",
        "context_with_next_sentence": true
    },
    {
        "source_sentence": "宋罽賓國三藏曇摩蜜多譯",
        "from": "T13n0407_001:0662a22_0",
        "context_with_next_sentence": true
    },
    {
        "source_sentence": "如是我聞：一時，佛住佉羅山依正覺仙所住之處，與無數大比丘聲聞眾俱；亦與無量阿僧祇恒河沙等菩薩摩訶薩，演說如來功德經已。",
        "from": "T13n0407_001:0662a23_0",
        "context_with_next_sentence": true
    },
    {
        "source_sentence": "爾時西方有如意寶現，以無量百千釋迦毘楞伽寶，周匝莊嚴。",
        "from": "T13n0407_001:0662a26_1",
        "context_with_next_sentence": true
    },
    {
        "source_sentence": "是寶珠光隱蔽一切餘色光明，唯見如來及如意寶，餘無量無邊不可說色見如虛空，如來威光極更明顯。",
        "from": "T13n0407_001:0662a27_2",
        "context_with_next_sentence": true
    },
    {
        "source_sentence": "此諸會眾，不覩自身各不相見，大眾諸色悉滅無餘，不與眼對，不得色身及以所觸，隨所觀視唯見虛空，亦不見於日月星辰，地界水界火界風界，不與眼對，耳不聞聲、鼻不嗅香，無心心數，無我我所及六入起想，瞻覩他方不得諸大，在在方所唯見佛身色相光明；亦復遙見如意寶珠，以無量百千釋迦毘楞伽寶周匝莊嚴，餘無所見。",
        "from": "T13n0407_001:0662a29_3",
        "context_with_next_sentence": true
    },
    {
        "source_sentence": "於此眾中有住十地菩薩摩訶薩，得首楞嚴三昧，一生補處最後有身，見如是相不驚怖畏，解諸法空如實際性，是故不驚不怖不畏。",
        "from": "T13n0407_001:0662b08_4",
        "context_with_next_sentence": true
    },
    {
        "source_sentence": "餘諸菩薩摩訶薩、聲聞、天、龍、夜叉、乾闥婆、阿修羅、緊那羅、拘槃茶、毘舍遮富單那、迦羅富單那、人及非人，在會中者，極驚怖畏生於憂愁，此彼闇蔽其心動亂，各不相見覩無問處，其事云何？",
        "from": "T13n0407_001:0662b11_5",
        "context_with_next_sentence": true
    },
    {
        "source_sentence": "何因緣爾！",
        "from": "T13n0407_001:0662b15_6",
        "context_with_next_sentence": true
    },
    {
        "source_sentence": "為是誰力？",
        "from": "T13n0407_001:0662b16_7",
        "context_with_next_sentence": true
    },
    {
        "source_sentence": "爾時眾中有菩薩摩訶薩，名曰梵德，合掌向佛而說偈言：「一切法如性，　　人無有知者；　依住於色陰，　　六情根闇蔽。",
        "from": "T13n0407_001:0662b16_8",
        "context_with_next_sentence": true
    },
    {
        "source_sentence": "　不見於一陰，　　思惟求色陰；　於佛法有疑，　　此中有是人。",
        "from": "T13n0407_001:0662b20_0",
        "context_with_next_sentence": true
    },
    {
        "source_sentence": "　如此彼亦爾，　　總知虛空相；　彼三昧勇健，　　其身不可說。",
        "from": "T13n0407_001:0662b22_0",
        "context_with_next_sentence": true
    },
    {
        "source_sentence": "　如意大寶珠，　　見在其頂上；　釋迦毘楞寶，　　皆遙遠見彼。",
        "from": "T13n0407_001:0662b24_0",
        "context_with_next_sentence": true
    },
    {
        "source_sentence": "　是大慧眾生，　　度首楞三昧；　一切大慧者，　　欲來見世尊；　今說甚深法，　　決定無有疑。",
        "from": "T13n0407_001:0662b26_0",
        "context_with_next_sentence": true
    },
    {
        "source_sentence": "　安慰於此眾，　　悉來歸世尊；　勇健者行處，　　教化熟眾生。」",
        "from": "T13n0407_001:0662b29_0",
        "context_with_next_sentence": true
    },
    {
        "source_sentence": "爾時世尊，而說偈言：「如是如汝說，　　三昧者行處；　若聞正住處，　　是慧眾生住。",
        "from": "T13n0407_001:0662c02_0",
        "context_with_next_sentence": true
    },
    {
        "source_sentence": "　此是虛空藏，　　菩薩所行處；　無依無戲論，　　彼三昧示現。",
        "from": "T13n0407_001:0662c05_0",
        "context_with_next_sentence": true
    },
    {
        "source_sentence": "　眾生著二見，　　常為所劫奪；　著斷常二見，　　彼此常闇蔽。",
        "from": "T13n0407_001:0662c07_0",
        "context_with_next_sentence": true
    },
    {
        "source_sentence": "　如是二見等，　　將欲得解脫；　其性不可說，　　速疾證諸地。",
        "from": "T13n0407_001:0662c09_0",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0407_001:0662c11_0",
        "context_with_next_sentence": true
    },
    {
        "source_sentence": "是初發心菩薩摩訶薩，說初境界相，謂六波羅蜜，乃至知諸大生滅如實之性，然後知於一切諸法不可言說，無性無生無滅無境界、不動不搖。",
        "from": "T13n0407_001:0662c11_1",
        "context_with_next_sentence": true
    },
    {
        "source_sentence": "如是修行一切諸行；如是悉離斷常二見不生怖畏，於一切法不起境界心，疾得具足六波羅蜜；更不復住斷常見中。」",
        "from": "T13n0407_001:0662c14_2",
        "context_with_next_sentence": true
    },
    {
        "source_sentence": "佛說是已，一切大眾，見聞覺知如本色相。",
        "from": "T13n0407_001:0662c17_3",
        "context_with_next_sentence": true
    },
    {
        "source_sentence": "爾時世尊申其右臂說如是言：「是虛空藏菩薩摩訶薩來。」",
        "from": "T13n0407_001:0662c19_0",
        "context_with_next_sentence": true
    },
    {
        "source_sentence": "作是語已，告諸大眾言：「是菩薩得諸三昧猶如大海，持菩薩戒如須彌山，智所通達猶如虛空，勤行精進猶如疾風，修行於忍猶如金剛，其慧如空，諸菩薩中猶如勝幢。",
        "from": "T13n0407_001:0662c20_1",
        "context_with_next_sentence": true
    },
    {
        "source_sentence": "向涅槃者導，是一切善根之藏；貧者得瓶；入闇者日；失道者月。",
        "from": "T13n0407_001:0662c24_2",
        "context_with_next_sentence": true
    },
    {
        "source_sentence": "是怖畏者大須彌山；是煩惱燋熱者甘露；是一切種善根者栽；是趣大涅槃者橋；是墮惡道者船，生天者梯；是誹謗惡口者救；熱惱者蓋。",
        "from": "T13n0407_001:0662c25_3",
        "context_with_next_sentence": true
    },
    {
        "source_sentence": "於諸外道如師子王；攝取諸見猶如水鏡。",
        "from": "T13n0407_001:0662c28_4",
        "context_with_next_sentence": true
    },
    {
        "source_sentence": "魔怨中鎧，毀戒者藥；是諸善本行之地，造鬘者華；具行者藏；無慚愧者上妙衣服；病者良醫；飢者得食；渴者月珠；疲極者床；修三昧正行者日；向菩提者大車；遊禪定者勝地；助菩提者寶輪。",
        "from": "T13n0407_001:0662c29_5",
        "context_with_next_sentence": true
    },
    {
        "source_sentence": "「善男子！",
        "from": "T13n0407_001:0663a05_6",
        "context_with_next_sentence": true
    },
    {
        "source_sentence": "此是向波羅蜜者果報；是善男子又是進修行十地者如意寶珠；是善男子是進行首楞嚴三昧者波利質多羅樹；是斷邪見結使者刀，破諸習氣猶如金剛，能降諸魔是良方便；是開發意；是諸一切佛法所依；是緣覺華鬘、聲聞衣服、諸天眼目、人之正道；是畜生歸，是餓鬼護，地獄尊救；是一切眾生福田；是諸菩薩摩訶薩大車；是善男子是三世如來應供正遍知最大輔臣，護法城門。",
        "from": "T13n0407_001:0663a05_7",
        "context_with_next_sentence": true
    },
    {
        "source_sentence": "是善男子乃至具足十八不共法以自莊嚴，得於佛智成就具足；是善男子悉是一切眾生應供，唯除如來，諸餘一切應供中最。",
        "from": "T13n0407_001:0663a14_0",
        "context_with_next_sentence": true
    },
    {
        "source_sentence": "「汝等大眾！",
        "from": "T13n0407_001:0663a16_1",
        "context_with_next_sentence": true
    },
    {
        "source_sentence": "皆應奉仰，各隨力能應辦供具，供養恭敬而尊重之。",
        "from": "T13n0407_001:0663a17_2",
        "context_with_next_sentence": true
    },
    {
        "source_sentence": "種種珍寶幢幡寶蓋、塗香末香、衣服瓔珞、種種雜物，淨治道路種種莊嚴，以種種讚歎而讚歎之，汝等一切不久當得是功德器。」",
        "from": "T13n0407_001:0663a18_3",
        "context_with_next_sentence": true
    },
    {
        "source_sentence": "爾時一切大會皆共和合，從坐而起，向虛空藏菩薩摩訶薩所現之方，叉手合掌，其心歡喜顏貌怡悅，以清淨目諦觀視之。",
        "from": "T13n0407_001:0663a22_0",
        "context_with_next_sentence": true
    },
    {
        "source_sentence": "於時眾中諸大菩薩及大聲聞、天主、龍主、夜叉主、阿修羅主、伽留羅主、緊那羅主、摩睺羅伽主及五通仙，各作是念：「當設何等最上最勝供具供養是善男子？」",
        "from": "T13n0407_001:0663a24_1",
        "context_with_next_sentence": true
    },
    {
        "source_sentence": "爾時虛空藏菩薩摩訶薩，變娑婆界，地平如掌七寶莊嚴，除去諸山曠野堆埠、墻壁瓦礫灰糞臭穢、塵霧雲雷乾闥婆聲，一切樹木變成七寶，華葉果香皆悉具足，依地草木枝節莖葉亦變化成七寶。",
        "from": "T13n0407_001:0663a28_2",
        "context_with_next_sentence": true
    },
    {
        "source_sentence": "盡娑婆世界除一切病，一切地獄、畜生、餓鬼無諸苦惱，皆得衣服飲食瓔珞之具。",
        "from": "T13n0407_001:0663b03_3",
        "context_with_next_sentence": true
    },
    {
        "source_sentence": "娑婆世中一切眾生，得成如意妙色端嚴，威德第一肢體具足，除諸結使心得寂靜，於諸善根其心欣樂，以清淨心安住三寶。",
        "from": "T13n0407_001:0663b05_4",
        "context_with_next_sentence": true
    },
    {
        "source_sentence": "此所集眾，兩手自然有化如意寶，一一如意寶各出光明，遍照於此娑婆世界。",
        "from": "T13n0407_001:0663b08_5",
        "context_with_next_sentence": true
    },
    {
        "source_sentence": "又是寶珠出妙樂音，雨種種寶、種種妙衣、種種瓔珞；雨種種金鏁瓔珞、真珠瓔珞；又雨種種妙華，青蓮紅蓮、赤蓮白蓮及水堅華；復雨多摩鉢香、牛頭栴檀末香，莊嚴於道。",
        "from": "T13n0407_001:0663b10_6",
        "context_with_next_sentence": true
    },
    {
        "source_sentence": "其道二邊化七寶堂如帝釋堂，於其堂內化諸婇女猶如魔后，作於五樂歡娛受樂。",
        "from": "T13n0407_001:0663b14_7",
        "context_with_next_sentence": true
    },
    {
        "source_sentence": "當於佛上虛空之中，化天寶蓋滿百由旬，清妙鮮潔寶網莊嚴，垂真珠貫莊嚴其中，作眾伎樂過於天樂，田地草木、樹林華葉、諸果實中，各出妙音殊過天樂，有聞音者，於阿耨多羅三藐三菩提得不退轉。",
        "from": "T13n0407_001:0663b15_8",
        "context_with_next_sentence": true
    },
    {
        "source_sentence": "爾時一切諸大會眾，見虛空藏菩薩摩訶薩作是莊嚴，得未曾有，作是念言：「我等云何為是善丈夫於世尊前當設何座？」",
        "from": "T13n0407_001:0663b20_9",
        "context_with_next_sentence": true
    },
    {
        "source_sentence": "爾時佛前出寶蓮華，白銀為莖，黃金為葉，馬瑙為臺，梵摩尼寶以為其鬚，縱廣十里；復有如是無量百千諸寶蓮華，周匝圍遶，見虛空藏菩薩摩訶薩忽在華上結加趺坐，見其頂上如意寶珠，見虛空藏所將眷屬，亦各坐餘蓮華臺上。",
        "from": "T13n0407_001:0663b23_10",
        "context_with_next_sentence": true
    },
    {
        "source_sentence": "爾時彌勒菩薩摩訶薩，以偈問於藥王菩薩：「如諸本先來，　　大名稱菩薩；　恭敬禮世尊，　　然後乃就坐。",
        "from": "T13n0407_001:0663b29_0",
        "context_with_next_sentence": true
    },
    {
        "source_sentence": "　是善丈夫來，　　示現大莊嚴；　不敬禮世尊，　　忽見其已坐。」",
        "from": "T13n0407_001:0663c03_0",
        "context_with_next_sentence": true
    },
    {
        "source_sentence": "爾時藥王菩薩，以偈答於彌勒菩薩：「見是大丈夫，　　善住於佛法；　是不見眾生，　　不依一切想。」",
        "from": "T13n0407_001:0663c05_0",
        "context_with_next_sentence": true
    },
    {
        "source_sentence": "爾時彌勒菩薩，復以偈言：「若不見眾生，　　安住於實際；　何義故莊嚴？",
        "from": "T13n0407_001:0663c08_0",
        "context_with_next_sentence": true
    },
    {
        "source_sentence": "　　為我顯現說。」",
        "from": "T13n0407_001:0663c10_1",
        "context_with_next_sentence": true
    },
    {
        "source_sentence": "爾時藥王菩薩，復以偈答：「是方便勇健，　　教化眾生故；　不知第一義，　　凡夫妄想行。",
        "from": "T13n0407_001:0663c11_0",
        "context_with_next_sentence": true
    },
    {
        "source_sentence": "　世諦聰慧者，　　迷真故受苦；　為脫是等故，　　現如是莊嚴。」",
        "from": "T13n0407_001:0663c14_0",
        "context_with_next_sentence": true
    },
    {
        "source_sentence": "爾時世尊讚藥王菩薩言：「善哉善哉！",
        "from": "T13n0407_001:0663c16_0",
        "context_with_next_sentence": true
    },
    {
        "source_sentence": "是善丈夫如汝所說，假令一切諸凡夫，不能知一須陀洹解脫行處；一切眾生得須陀洹，不能知一斯陀含解脫行處；一切斯陀含、阿那含、阿羅漢，亦復不知一辟支佛解脫行處；一切眾生作辟支佛獨一騏驎，亦不知一無生忍菩薩摩訶薩善行方便教化眾生；一切眾生得無生忍，不知一得首楞嚴三昧無礙辯才菩薩摩訶薩第一義諦解脫之行。",
        "from": "T13n0407_001:0663c16_1",
        "context_with_next_sentence": true
    },
    {
        "source_sentence": "「善男子！",
        "from": "T13n0407_001:0663c24_2",
        "context_with_next_sentence": true
    },
    {
        "source_sentence": "是虛空藏得無生忍，得無礙辯，得首楞嚴三昧。",
        "from": "T13n0407_001:0663c25_0",
        "context_with_next_sentence": true
    },
    {
        "source_sentence": "知此大眾過無量劫心之善根，應當現於大莊嚴故、住離欲地故。",
        "from": "T13n0407_001:0663c26_1",
        "context_with_next_sentence": true
    },
    {
        "source_sentence": "此善男子從西方沒而來至此！",
        "from": "T13n0407_001:0663c27_2",
        "context_with_next_sentence": true
    },
    {
        "source_sentence": "示現同諸聲聞緣覺，入於無量空處三昧，現於神通，一切眾生生奇特心；復於世諦示現莊嚴，教化無量諸眾生故。",
        "from": "T13n0407_001:0663c28_3",
        "context_with_next_sentence": true
    },
    {
        "source_sentence": "是善男子若現第一義諦無生莊嚴，乃至天人皆當驚怖迷惑失心，至八地菩薩亦復失心，無有能見其行相貌，入如是等深功德法。",
        "from": "T13n0407_001:0664a01_4",
        "context_with_next_sentence": true
    },
    {
        "source_sentence": "是善男子善知方便，度於一切諸佛法海，斷於疑惑，自然善知諸方便度，於一切菩薩摩訶薩中猶如王幢。",
        "from": "T13n0407_001:0664a04_5",
        "context_with_next_sentence": true
    },
    {
        "source_sentence": "「善男子！",
        "from": "T13n0407_001:0664a07_6",
        "context_with_next_sentence": true
    },
    {
        "source_sentence": "是虛空藏菩薩摩訶薩，示諸眾生天道涅槃道，能解眾生結使心病；亦治四大身內增損諸患。",
        "from": "T13n0407_001:0664a07_7",
        "context_with_next_sentence": true
    },
    {
        "source_sentence": "若有眾生諸邪見逼，迷於生死曠野之中，不知方便，云何名為天道涅槃道？",
        "from": "T13n0407_001:0664a09_8",
        "context_with_next_sentence": true
    },
    {
        "source_sentence": "是諸眾生！",
        "from": "T13n0407_001:0664a11_9",
        "context_with_next_sentence": true
    },
    {
        "source_sentence": "若稱虛空藏菩薩名，禮拜供養燒眾名香，是善男子觀心善根見結覆心，及知過去心種善根；亦知現在供養佛法僧寶修施戒德。",
        "from": "T13n0407_001:0664a11_10",
        "context_with_next_sentence": true
    },
    {
        "source_sentence": "如是諸事，或於夢中方便示現正直之道，方便力故，及於一切惡見惡事、惡願惡求、惡歸惡趣，心得解脫。",
        "from": "T13n0407_001:0664a14_11",
        "context_with_next_sentence": true
    },
    {
        "source_sentence": "身口意行悉皆正直，所願正直，得近正直真善知識，疾得解脫諸惡臭結惡見諸病；速疾得盡惡道惡業，所願善故，行善業故，速疾得作心自在者，住甚深忍。",
        "from": "T13n0407_001:0664a16_12",
        "context_with_next_sentence": true
    },
    {
        "source_sentence": "「若有眾生，種種諸病逼切其身其心散亂，聾盲喑啞諸根不具，支節各異將有死相。",
        "from": "T13n0407_001:0664a20_13",
        "context_with_next_sentence": true
    },
    {
        "source_sentence": "如是等事，一心稱是虛空藏菩薩名，除諸病故欲無病故，燒沈水香堅黑沈水，若多竭流香，禮虛空藏。",
        "from": "T13n0407_001:0664a22_14",
        "context_with_next_sentence": true
    },
    {
        "source_sentence": "是善大丈夫於夜夢中，作婆羅門像在其人前，或現釋像、大功德天像、妙音天像、剎利像、大臣像、兵吏像、良醫像、或父母像、或男女像，於夜夢中在病人前，如實為說種種隨病湯藥，病者一服所患悉除；復有如是所營求事，欲多聞義，若欲寂靜、欲修禪得慧、欲得名稱、欲求工巧、欲得自在、欲得妙色、欲得封邑、欲得勢力、欲得才能、欲得妙聲、欲得子息、欲得眷屬、欲得功德、欲得布施持戒忍辱精進禪慧、欲得美語、欲人恭敬、欲脫諸惡安止於施乃至住慧、欲得長壽、欲得種種所須之具得已能用、欲勸慳人令行布施、欲令破戒安住持戒、欲令懈怠安住精進、欲勸愚癡令住於慧，未定乘者勸住聲聞，自攝乘者勸住緣覺。",
        "from": "T13n0407_001:0664a24_15",
        "context_with_next_sentence": true
    },
    {
        "source_sentence": "是善男子作是方便示諸眾生。",
        "from": "T13n0407_001:0664b09_16",
        "context_with_next_sentence": true
    },
    {
        "source_sentence": "「若有眾生捨離大悲，自護己身心捨眾生。",
        "from": "T13n0407_001:0664b10_17",
        "context_with_next_sentence": true
    },
    {
        "source_sentence": "若有是心，我何方便能勸彼人，令住阿耨多羅三藐三菩提，安住方便四梵行處，乃至令其住於大悲？",
        "from": "T13n0407_001:0664b11_18",
        "context_with_next_sentence": true
    },
    {
        "source_sentence": "是人敬禮虛空藏菩薩摩訶薩，若阿練若處、若在林中、若露地，燒沈水香堅黑沈水、若多竭流香，至心合掌，五體投地遍禮十方，爾時說是陀羅尼句：「阿彌隷奢阿彌隷奢迦留尼迦(一)　遮羅遮羅(二)　毘伽陀隷(三)　摩懵呿復闍摩那伽留尼迦(四)　真陀摩尼富羅移迦留尼迦(五)　薩婆阿奢彌咃羅[口*皮]離移(六)　阿清陀梨(七)　破仇破仇(八)　留坻脾脾伽仇(九)　儨致脾脾伽仇迦留尼迦(十)　富隸移埵摩阿奢(十一)　薩埵波咃羅遮阿輸迦竭抵莎呵(十二)「是善男子為於彼人，現人色像、鹿色像、馬色像或天色像，隨彼功德現於如是色像，言說示一方便。",
        "from": "T13n0407_001:0664b13_19",
        "context_with_next_sentence": true
    },
    {
        "source_sentence": "是方便故，能教化無量百千那由他眾生，不定乘者、聲聞乘者、緣覺乘者，令是眾生於一時中一彈指頃少方便慧，能令安住無礙大乘得不退轉，乃至得於種種三昧、得陀羅尼；亦得於忍安住十地。",
        "from": "T13n0407_001:0664b27_20",
        "context_with_next_sentence": true
    },
    {
        "source_sentence": "是虛空藏菩薩摩訶薩！",
        "from": "T13n0407_001:0664c02_21",
        "context_with_next_sentence": true
    },
    {
        "source_sentence": "成就如是不可思議方便智慧大悲之力。",
        "from": "T13n0407_001:0664c03_22",
        "context_with_next_sentence": true
    },
    {
        "source_sentence": "「善男子！",
        "from": "T13n0407_001:0664c04_23",
        "context_with_next_sentence": true
    },
    {
        "source_sentence": "假使能得虛空邊際，無有能知是善男子智慧方便大慈大悲三昧之力，教化眾生得其邊者。",
        "from": "T13n0407_001:0664c04_24",
        "context_with_next_sentence": true
    },
    {
        "source_sentence": "是虛空藏菩薩摩訶薩，成就如是不可思議無邊功德。",
        "from": "T13n0407_001:0664c06_25",
        "context_with_next_sentence": true
    },
    {
        "source_sentence": "「善男子！",
        "from": "T13n0407_001:0664c07_26",
        "context_with_next_sentence": true
    },
    {
        "source_sentence": "若有眾生，無諂幻惑正行威儀，成就正見質直無誑，不自讚譽離於嫉妬，無有姦詐善心成就。",
        "from": "T13n0407_001:0664c07_27",
        "context_with_next_sentence": true
    },
    {
        "source_sentence": "如是等人，是善男子而憐愍之，示方便智正行精進，以是方便智慧正行精進力故，脫諸苦惱，發阿耨多羅三藐三菩提心，一切善根悉皆迴向於無上道，得不退轉。",
        "from": "T13n0407_001:0664c10_0",
        "context_with_next_sentence": true
    },
    {
        "source_sentence": "以精進力滿足六波羅蜜故，大勤進行速疾正覺阿耨多羅三藐三菩提。",
        "from": "T13n0407_001:0664c13_1",
        "context_with_next_sentence": true
    },
    {
        "source_sentence": "虛空藏菩薩摩訶薩！",
        "from": "T13n0407_001:0664c15_2",
        "context_with_next_sentence": true
    },
    {
        "source_sentence": "成就如是不可思議無量功德，教化眾生。」",
        "from": "T13n0407_001:0664c15_3",
        "context_with_next_sentence": true
    },
    {
        "source_sentence": "爾時彌勒菩薩摩訶薩白佛言：「世尊！",
        "from": "T13n0407_001:0664c16_4",
        "context_with_next_sentence": true
    },
    {
        "source_sentence": "何緣獨見此善男子頂上如意寶，極為妙色端嚴赫焰，非餘菩薩？」",
        "from": "T13n0407_001:0664c17_5",
        "context_with_next_sentence": true
    },
    {
        "source_sentence": "佛言：「善男子！",
        "from": "T13n0407_001:0664c19_0",
        "context_with_next_sentence": true
    },
    {
        "source_sentence": "是虛空藏菩薩摩訶薩成就大悲，為利眾生脫大苦事。",
        "from": "T13n0407_001:0664c19_1",
        "context_with_next_sentence": true
    },
    {
        "source_sentence": "若有眾生犯根本重罪，當墮惡道，拔斷一切諸善根行，如是眾生，是善男子為作妙藥。",
        "from": "T13n0407_001:0664c20_2",
        "context_with_next_sentence": true
    },
    {
        "source_sentence": "若有眾生墮大無明，闇蔽惡見牢獄繫閉，為大照明猶之如日，令其悔過斷根本惡，能除眾生疑心毒箭。",
        "from": "T13n0407_001:0664c22_3",
        "context_with_next_sentence": true
    },
    {
        "source_sentence": "或有眾生破壞心器犯根本重罪，失諸善法當墮惡道，無歸無趣，一切明慧之所捨棄，是善男子能示是等罪闇眾生，安於善道猶如寶杖；又能洗一切臭惡結使，能轉惡道安止人天，逮涅槃樂猶如大車。",
        "from": "T13n0407_001:0664c24_4",
        "context_with_next_sentence": true
    },
    {
        "source_sentence": "若有眾生多欲所轉，極多瞋恚忿怒心亂，或多愚癡無明覆蔽，說無因果，不見不怖不畏後世，貪財無厭，乃至常行十種惡業，如是眾生，是善男子為閉惡道安止天人，逮涅槃樂猶如大車。",
        "from": "T13n0407_001:0664c29_5",
        "context_with_next_sentence": true
    },
    {
        "source_sentence": "以是緣故，一切天人皆應供養是善男子，唯除如來、應供、正遍知。」",
        "from": "T13n0407_001:0665a04_6",
        "context_with_next_sentence": true
    },
    {
        "source_sentence": "爾時彌勒菩薩白佛言：「世尊！",
        "from": "T13n0407_001:0665a06_7",
        "context_with_next_sentence": true
    },
    {
        "source_sentence": "何等名為犯根本罪？",
        "from": "T13n0407_001:0665a06_8",
        "context_with_next_sentence": true
    },
    {
        "source_sentence": "眾生犯是根本罪已，拔斷一切諸善根行，當墮惡道，犯墮根本罪故，離於一切人天之樂；復因由是善男子故，令彼眾生具滿人天涅槃之樂。」",
        "from": "T13n0407_001:0665a07_9",
        "context_with_next_sentence": true
    },
    {
        "source_sentence": "佛言：「善男子！",
        "from": "T13n0407_001:0665a11_0",
        "context_with_next_sentence": true
    },
    {
        "source_sentence": "灌頂剎利王犯根本重罪有五事。",
        "from": "T13n0407_001:0665a11_1",
        "context_with_next_sentence": true
    },
    {
        "source_sentence": "灌頂剎利王，犯五根本罪已，諸先所種一切善根悉皆敗壞，犯墮根本罪故，離於一切人天之樂，當墮惡道。",
        "from": "T13n0407_001:0665a12_2",
        "context_with_next_sentence": true
    },
    {
        "source_sentence": "何等為五？",
        "from": "T13n0407_001:0665a14_3",
        "context_with_next_sentence": true
    },
    {
        "source_sentence": "善男子！",
        "from": "T13n0407_001:0665a14_4",
        "context_with_next_sentence": true
    },
    {
        "source_sentence": "若灌頂剎利，劫奪塔物；或奪僧物若招提僧物，若自取若使人取，是名初犯根本重罪。",
        "from": "T13n0407_001:0665a14_5",
        "context_with_next_sentence": true
    },
    {
        "source_sentence": "「若誹謗法故，聞佛為聲聞說、為緣覺說、為大乘說，誹謗遮固不令流布，是名犯第二根本重罪。",
        "from": "T13n0407_001:0665a16_6",
        "context_with_next_sentence": true
    },
    {
        "source_sentence": "「若為我出家剃除鬚髮被服袈裟，或能持戒或不持戒、或破戒或不破戒，脫其袈裟罷令還俗、或捶打其身而謫罰之，收閉囹圄、或斷其命，是名第三犯根本重罪。",
        "from": "T13n0407_001:0665a20_0",
        "context_with_next_sentence": true
    },
    {
        "source_sentence": "「若剎利王以自在力，作五無間罪，勸他人作五無間罪。",
        "from": "T13n0407_001:0665a24_0",
        "context_with_next_sentence": true
    },
    {
        "source_sentence": "於五無間罪，隨作一罪，是名第四犯根本重罪。",
        "from": "T13n0407_001:0665a25_1",
        "context_with_next_sentence": true
    },
    {
        "source_sentence": "「若剎利王，說無因果捨於他世，行於十惡，勸多眾生作十惡業，是名第五犯根本重罪。",
        "from": "T13n0407_001:0665a27_0",
        "context_with_next_sentence": true
    },
    {
        "source_sentence": "「善男子！",
        "from": "T13n0407_001:0665a29_0",
        "context_with_next_sentence": true
    },
    {
        "source_sentence": "若灌頂王於此五根本重罪之中，若犯一一，則破過去一切善根，犯墮重罪，離於一切人天之樂，當墮惡道。",
        "from": "T13n0407_001:0665a29_1",
        "context_with_next_sentence": true
    },
    {
        "source_sentence": "以是緣故，虛空藏菩薩摩訶薩現生邊地，或現沙門形服威儀；或現婆羅門形服威儀，在在現生隨彼彼處，為諸剎利說未曾聞法。",
        "from": "T13n0407_001:0665b02_2",
        "context_with_next_sentence": true
    },
    {
        "source_sentence": "如一切智說甚深經典，說陀羅尼及忍辱地，敷演開示。",
        "from": "T13n0407_001:0665b05_3",
        "context_with_next_sentence": true
    },
    {
        "source_sentence": "以是緣故，灌頂王先所作惡不善之業，慚愧悔過更不復作，安住布施、寂靜調伏、大勤進行、趣向大道。",
        "from": "T13n0407_001:0665b06_4",
        "context_with_next_sentence": true
    },
    {
        "source_sentence": "「復次大臣亦有五事犯根本重罪。",
        "from": "T13n0407_001:0665b10_0",
        "context_with_next_sentence": true
    },
    {
        "source_sentence": "何等為五？",
        "from": "T13n0407_001:0665b10_1",
        "context_with_next_sentence": true
    },
    {
        "source_sentence": "若彼大臣劫奪塔物，及奪僧物招提僧物，是名第一犯根本重罪。",
        "from": "T13n0407_001:0665b11_0",
        "context_with_next_sentence": true
    },
    {
        "source_sentence": "「若大臣破於國城村邑聚落，是名第二犯根本重罪。",
        "from": "T13n0407_001:0665b13_0",
        "context_with_next_sentence": true
    },
    {
        "source_sentence": "「若大臣誹謗正法，聞佛為聲聞說、為緣覺說、為行一切智者說，誹謗遮固藏匿隱覆，是名第三犯根本重罪。",
        "from": "T13n0407_001:0665b15_0",
        "context_with_next_sentence": true
    },
    {
        "source_sentence": "「若諸大臣見人為佛出家，剃除鬚髮被服袈裟，若持戒若不持戒、若破戒若不破戒，脫其法服罷令還俗，撾打其身謫罰繫閉、若斷其命，是名第四犯根本重罪。",
        "from": "T13n0407_001:0665b18_0",
        "context_with_next_sentence": true
    },
    {
        "source_sentence": "「若大臣犯五無間一一惡業，是名第五犯根本重罪。",
        "from": "T13n0407_001:0665b22_0",
        "context_with_next_sentence": true
    },
    {
        "source_sentence": "「善男子！",
        "from": "T13n0407_001:0665b24_0",
        "context_with_next_sentence": true
    },
    {
        "source_sentence": "若大臣犯一一五根本重罪，則壞過去一切善根，離於一切人天之樂，當墮地獄。",
        "from": "T13n0407_001:0665b24_1",
        "context_with_next_sentence": true
    },
    {
        "source_sentence": "以是緣故，是虛空藏為是等故，現生邊地，作沙門形色、若婆羅門乃至男女等像，而為說法。",
        "from": "T13n0407_001:0665b26_0",
        "context_with_next_sentence": true
    },
    {
        "source_sentence": "在在處處為於大臣說甚深法，如一切智說諸甚深經典及陀羅尼忍辱之行，開示演說。",
        "from": "T13n0407_001:0665b28_1",
        "context_with_next_sentence": true
    },
    {
        "source_sentence": "大臣聞已，所造惡業慚愧悔過更不敢作，安住布施、寂靜調伏、勤行精進、趣向大道。",
        "from": "T13n0407_001:0665c01_2",
        "context_with_next_sentence": true
    },
    {
        "source_sentence": "「善男子！",
        "from": "T13n0407_001:0665c03_0",
        "context_with_next_sentence": true
    },
    {
        "source_sentence": "聲聞弟子犯根本重罪，亦有五事。",
        "from": "T13n0407_001:0665c03_1",
        "context_with_next_sentence": true
    },
    {
        "source_sentence": "何等為五？",
        "from": "T13n0407_001:0665c03_2",
        "context_with_next_sentence": true
    },
    {
        "source_sentence": "殺生、婬欲、偷盜、妄語、若出佛身血，是名聲聞犯五根本重罪。",
        "from": "T13n0407_001:0665c04_3",
        "context_with_next_sentence": true
    },
    {
        "source_sentence": "若有聲聞犯一一根本重罪，疑箭在心燋滅諸根，必定趣向惡道。",
        "from": "T13n0407_001:0665c05_4",
        "context_with_next_sentence": true
    },
    {
        "source_sentence": "虛空藏菩薩為是等故，在在現生，或作沙門形色威儀乃至男子等像，而為說法。",
        "from": "T13n0407_001:0665c07_5",
        "context_with_next_sentence": true
    },
    {
        "source_sentence": "令求聲聞人慚愧悔過更不敢作，安住寂靜調伏，趣向無上大道。",
        "from": "T13n0407_001:0665c08_6",
        "context_with_next_sentence": true
    },
    {
        "source_sentence": "「善男子！",
        "from": "T13n0407_001:0665c11_0",
        "context_with_next_sentence": true
    },
    {
        "source_sentence": "初向大乘善男子，犯根本等重罪有八。",
        "from": "T13n0407_001:0665c11_1",
        "context_with_next_sentence": true
    },
    {
        "source_sentence": "何等為八？",
        "from": "T13n0407_001:0665c12_2",
        "context_with_next_sentence": true
    },
    {
        "source_sentence": "若有眾生，惡業因緣生五濁世，以少善根近善知識，聞此大乘甚深妙法，少覺少知少善根故，發阿耨多羅三藐三菩提心，聞第一無相等經，轉為凡愚分別解說。",
        "from": "T13n0407_001:0665c12_3",
        "context_with_next_sentence": true
    },
    {
        "source_sentence": "是凡愚人聞已驚畏，退失阿耨多羅三藐三菩提心，願求聲聞乘，是名初發心菩薩犯初根本重罪。",
        "from": "T13n0407_001:0665c15_4",
        "context_with_next_sentence": true
    },
    {
        "source_sentence": "以是罪故，所修善根一切破壞，犯墮重罪，離於天人及涅槃樂，退菩提心當墮惡道，是故菩薩應知他心及善根已如應說法，如度大海漸漸深廣。",
        "from": "T13n0407_001:0665c18_5",
        "context_with_next_sentence": true
    },
    {
        "source_sentence": "是故虛空藏現生其土，同彼色像而為說法，是名初犯根本重罪。",
        "from": "T13n0407_001:0665c21_6",
        "context_with_next_sentence": true
    },
    {
        "source_sentence": "「行者欲見虛空藏菩薩，懺悔所犯惡罪，於夜後分，燒沈水堅黑沈水，若多竭流香，合掌稱虛空藏菩薩名。",
        "from": "T13n0407_001:0665c23_0",
        "context_with_next_sentence": true
    },
    {
        "source_sentence": "是善男子隨功德分，見虛空藏所現形色，若見其身、若沙門、若婆羅門、若男若女，種種形色，而為說法，是初發心菩薩所犯根本重罪即得懺悔，堪忍無上大方便行三昧忍辱及陀羅尼，至安住地能斷惡道，於阿耨多羅三藐三菩提得不退轉，於六波羅蜜得大精進力猶如金剛，當疾覺於阿耨多羅三藐三菩提。",
        "from": "T13n0407_001:0665c25_1",
        "context_with_next_sentence": true
    },
    {
        "source_sentence": "「若於其前不現身者，是初行菩薩，明星出時從坐而起，向於明星說如是言：『南無呵嘍那　南無阿嘍那成就大悲，今者初出於閻浮提，願以大悲覆護於我，以我言說白大悲虛空藏菩薩，於夜夢中示我方便。",
        "from": "T13n0407_001:0666a03_2",
        "context_with_next_sentence": true
    },
    {
        "source_sentence": "以是緣故，得悔所犯根本重罪，成就大乘方便智眼。』",
        "from": "T13n0407_001:0666a08_3",
        "context_with_next_sentence": true
    },
    {
        "source_sentence": "尋於眠中明星出時，虛空藏菩薩即於夢中自現色身令其悔過，滅除諸惡已即得三昧，名不忘菩提之心，善住大乘具六波羅蜜。",
        "from": "T13n0407_001:0666a09_4",
        "context_with_next_sentence": true
    },
    {
        "source_sentence": "「若初行菩薩語餘人言：『汝等不能行六波羅蜜；亦不能覺阿耨多羅三藐三菩提。",
        "from": "T13n0407_001:0666a12_5",
        "context_with_next_sentence": true
    },
    {
        "source_sentence": "汝等速發聲聞辟支佛心，可得度於生死。』",
        "from": "T13n0407_001:0666a14_6",
        "context_with_next_sentence": true
    },
    {
        "source_sentence": "餘如上說，是名初行第二犯根本重罪。",
        "from": "T13n0407_001:0666a15_7",
        "context_with_next_sentence": true
    },
    {
        "source_sentence": "「復次，初行者或說是言：『汝用善持調伏戒為？",
        "from": "T13n0407_001:0666a17_0",
        "context_with_next_sentence": true
    },
    {
        "source_sentence": "但當速發菩提之心，汝當讀誦大乘經典，身口意惡當得清淨無有惡報。』",
        "from": "T13n0407_001:0666a18_0",
        "context_with_next_sentence": true
    },
    {
        "source_sentence": "餘如上說，是名初行第三犯根本重罪。",
        "from": "T13n0407_001:0666a19_1",
        "context_with_next_sentence": true
    },
    {
        "source_sentence": "「復次，初行者若說是言：『汝有大德，應離聲聞法，勿聽勿讀勿為他說。",
        "from": "T13n0407_001:0666a21_0",
        "context_with_next_sentence": true
    },
    {
        "source_sentence": "汝善男子！",
        "from": "T13n0407_001:0666a22_1",
        "context_with_next_sentence": true
    },
    {
        "source_sentence": "當隱藏聲聞經法，聲聞法中不得大乘，不能令汝使得邊際，唯當聽受大乘經典為他人說。",
        "from": "T13n0407_001:0666a22_2",
        "context_with_next_sentence": true
    },
    {
        "source_sentence": "汝諸惡業當得清淨，疾成佛道。』",
        "from": "T13n0407_001:0666a24_3",
        "context_with_next_sentence": true
    },
    {
        "source_sentence": "若受是語攝取是見，二俱犯罪，是名初行菩薩第四犯根本重罪。",
        "from": "T13n0407_001:0666a25_4",
        "context_with_next_sentence": true
    },
    {
        "source_sentence": "「復次，初行者妄語、兩舌，異思說大乘異經典，為於名譽利養受持讀誦，如其所聞為他廣說，作如是言：『我知大乘，非餘人也。』",
        "from": "T13n0407_001:0666a28_0",
        "context_with_next_sentence": true
    },
    {
        "source_sentence": "見他得利心生嫉妬，說他惡名誹謗毀呰，自說得過人法。",
        "from": "T13n0407_001:0666b01_1",
        "context_with_next_sentence": true
    },
    {
        "source_sentence": "是人破壞犯墮重罪，離大乘法當墮惡道，如人入海求寶船敗沒死，是初行者亦復如是，是名初行第五犯根本重罪。",
        "from": "T13n0407_001:0666b03_2",
        "context_with_next_sentence": true
    },
    {
        "source_sentence": "「復次，未來當有若在家出家初行菩薩，讀誦方廣經典，為利養故言：『我解是妙法，愍汝等故為汝等說。』",
        "from": "T13n0407_001:0666b06_0",
        "context_with_next_sentence": true
    },
    {
        "source_sentence": "是初行菩薩實無饒益眾生之心，如人飢乏入大果林，捨諸美果服毒果而死。",
        "from": "T13n0407_001:0666b08_1",
        "context_with_next_sentence": true
    },
    {
        "source_sentence": "是初行菩薩亦復如是，得入大乘正覺寶林，為利養名譽故說大乘經，犯根本重罪，為諸智者之所呵責，人天四眾不應親近，是名初行第六根本重罪。",
        "from": "T13n0407_001:0666b10_2",
        "context_with_next_sentence": true
    },
    {
        "source_sentence": "「復次，剎利王有國相旃陀羅、臣旃陀羅、兵吏旃陀羅、醫旃陀羅，如是癡人自持財寶雖行施惠，放逸憍慢破壞眾僧，因倚王臣劫奪僧物，是名初行第七犯根本重罪。",
        "from": "T13n0407_001:0666b14_0",
        "context_with_next_sentence": true
    },
    {
        "source_sentence": "「復次，若剎利旃陀羅、臣旃陀羅、比丘旃陀羅等，瞋嫌沙門，法說非法、非法說法，捨諸經律、非時義論、非法立制、斷學般若、惱亂比丘，令諸沙門失淨信心壞破威儀，實非沙門自言沙門，實非梵行自言梵行，令諸四眾增致供養。",
        "from": "T13n0407_001:0666b18_0",
        "context_with_next_sentence": true
    },
    {
        "source_sentence": "是王臣及比丘二俱得罪，是名初行第八犯根本重罪。",
        "from": "T13n0407_001:0666b23_1",
        "context_with_next_sentence": true
    },
    {
        "source_sentence": "是初行菩薩犯此根罪，不名修行，斷諸善根、離人天樂、當墮惡道。",
        "from": "T13n0407_001:0666b24_2",
        "context_with_next_sentence": true
    },
    {
        "source_sentence": "「善男子！",
        "from": "T13n0407_001:0666b25_3",
        "context_with_next_sentence": true
    },
    {
        "source_sentence": "虛空藏菩薩為是等故，隨形入類現同色像，而為說首楞嚴等種種經律，令犯罪者悔諸惡業，成就善根究竟涅槃。",
        "from": "T13n0407_001:0666b26_4",
        "context_with_next_sentence": true
    },
    {
        "source_sentence": "若善男子！",
        "from": "T13n0407_001:0666b28_5",
        "context_with_next_sentence": true
    },
    {
        "source_sentence": "禮拜稱讚虛空藏菩薩，是人現在得大功德。",
        "from": "T13n0407_001:0666b28_6",
        "context_with_next_sentence": true
    },
    {
        "source_sentence": "復次，若有眾生，聞虛空藏菩薩名，造立形像，供養恭敬尊重讚歎，種種供養具而以供養。",
        "from": "T13n0407_001:0666b29_7",
        "context_with_next_sentence": true
    },
    {
        "source_sentence": "是人現身水不能漂火不能燒，刀不能傷毒不能害，人與非人無有能害，亦無病痛飢渴之患；臨命終時，是虛空藏現其所事種種天像日月等像，令諸眾生各見所歸充滿其願，說如是偈：「『是四聖諦，　　慧者若見；　　知生死過，　　度諸有流。』",
        "from": "T13n0407_001:0666c02_8",
        "context_with_next_sentence": true
    },
    {
        "source_sentence": "「若有眾生深心信佛，即現佛身，而說是偈：「『佛智真實，　　若度諸有；　　得證佛智，　　脫一切苦。』",
        "from": "T13n0407_001:0666c10_0",
        "context_with_next_sentence": true
    },
    {
        "source_sentence": "「是諸眾生臨命終時，得見佛身，深心愛樂歡喜踊躍。",
        "from": "T13n0407_001:0666c13_0",
        "context_with_next_sentence": true
    },
    {
        "source_sentence": "既命終已，離五濁世，生淨佛土見佛聞法。",
        "from": "T13n0407_001:0666c14_1",
        "context_with_next_sentence": true
    },
    {
        "source_sentence": "「善男子！",
        "from": "T13n0407_001:0666c15_2",
        "context_with_next_sentence": true
    },
    {
        "source_sentence": "是虛空藏菩薩摩訶薩，成就如是不可思議功德。",
        "from": "T13n0407_001:0666c15_3",
        "context_with_next_sentence": true
    },
    {
        "source_sentence": "若欲增長修諸禪定智慧自在，當澡浴清潔，於夜後分禮虛空藏已，設諸供養，作如是言：『於諸眾生大慈悲者，願施與我念定方便。』",
        "from": "T13n0407_001:0666c16_4",
        "context_with_next_sentence": true
    },
    {
        "source_sentence": "即說陀羅尼句：「單牟蘭那唅(一)　颰鉢尼隷(二)　茂呢阿婆多隷(三)　那那移(四)　那移摩訶迦留尼迦(五)　阿猱婆閻婆[口*蜜]呧(六)　阿迦闍婆[口*蜜]呧(七)　跋闍閻婆[口*蜜]呧(八)　路奢[口*蜜]栗呧(九)　阿那摩[口*蜜]呧(十)　復多句[口*致][口*蜜]呧莎呵(十一)「即與彼人念定方便。",
        "from": "T13n0407_001:0666c19_5",
        "context_with_next_sentence": true
    },
    {
        "source_sentence": "若欲讀誦種種經論，亦於明星出時，供養禮拜虛空藏菩薩已，作如是言：『大悲虛空藏，極拯濟諸眾生，願愍念於我，與我念慧力。』",
        "from": "T13n0407_001:0666c25_6",
        "context_with_next_sentence": true
    },
    {
        "source_sentence": "即說陀羅尼句：「阿彌羅闍鞞(一)　唅蒱沙闍鞞(二)　咃婆那闍鞞(三)　唻差三彌(四)　癹咤羅闍師(五)　悉[口*炭]那[口*束*頁]鞞(六)　世羅迦尼(七)　呼摩呼摩(八)　摩訶迦留尼迦莎呵(九)「若欲渡海、欲求伏藏、欲求仙道，若繫閉、若有別離、若怨憎會，若水若火、若刀若毒，若病蠱道，師子虎狼毒蛇盜賊等，種種怖畏及所須之物，是人應當稱虛空藏菩薩名，禮拜供養，應於彼起大慈父想，說如是偈：「『愍我愍我大悲稱，　　利益世間虛空藏；　　願以大悲諦觀我，　　救我如是諸怖畏。",
        "from": "T13n0407_001:0666c28_7",
        "context_with_next_sentence": true
    },
    {
        "source_sentence": "　　大德施我功德利，　　我今苦逼最貧窮；　　歸依我尊大寂靜，　　願得現樂及來世。』",
        "from": "T13n0407_001:0667a11_0",
        "context_with_next_sentence": true
    },
    {
        "source_sentence": "「爾時虛空藏菩薩，或現自身或現他身，種種形色而安慰之，令得解脫，所須之物亦悉具足。",
        "from": "T13n0407_001:0667a13_0",
        "context_with_next_sentence": true
    },
    {
        "source_sentence": "若復王子欲紹王位，婆羅門處、長者工巧處、大威德處、大思惟處、大解脫處，是人亦於夜後分，稱虛空藏菩薩名，禮拜供養誠心歸依。",
        "from": "T13n0407_001:0667a15_1",
        "context_with_next_sentence": true
    },
    {
        "source_sentence": "虛空藏菩薩清淨天耳遠聞音聲，往其人前而為說法，令滿所願。",
        "from": "T13n0407_001:0667a18_2",
        "context_with_next_sentence": true
    },
    {
        "source_sentence": "「善男子！",
        "from": "T13n0407_001:0667a19_3",
        "context_with_next_sentence": true
    },
    {
        "source_sentence": "虛空藏成就如是不可思議功德智慧方便。",
        "from": "T13n0407_001:0667a20_4",
        "context_with_next_sentence": true
    },
    {
        "source_sentence": "假令眾生數知海水，不能得知虛空藏菩薩功德之量；復有眾生能知十方虛空邊際；亦不能知虛空藏菩薩神通變化權智之力，是故虛空藏頂上寶珠光色如是。」",
        "from": "T13n0407_001:0667a21_5",
        "context_with_next_sentence": true
    },
    {
        "source_sentence": "爾時會眾聞佛所說，歡喜踊躍頂禮佛足，白佛言：「世尊！",
        "from": "T13n0407_001:0667a24_6",
        "context_with_next_sentence": true
    },
    {
        "source_sentence": "云何能於五濁惡世教化眾生？」",
        "from": "T13n0407_001:0667a26_7",
        "context_with_next_sentence": true
    },
    {
        "source_sentence": "佛言：「善男子！",
        "from": "T13n0407_001:0667a26_8",
        "context_with_next_sentence": true
    },
    {
        "source_sentence": "猶如虛空，無縛無解無瞋無愛，其性清淨。",
        "from": "T13n0407_001:0667a27_9",
        "context_with_next_sentence": true
    },
    {
        "source_sentence": "善男子！",
        "from": "T13n0407_001:0667a28_0",
        "context_with_next_sentence": true
    },
    {
        "source_sentence": "如來亦爾，於第一義空心得自在，其性清淨，雖處濁世，不為塵垢之所染污，為化眾生故出現於世。",
        "from": "T13n0407_001:0667a28_1",
        "context_with_next_sentence": true
    },
    {
        "source_sentence": "善男子！",
        "from": "T13n0407_001:0667b01_2",
        "context_with_next_sentence": true
    },
    {
        "source_sentence": "而是虛空依於六識而得住耶？」",
        "from": "T13n0407_001:0667b01_3",
        "context_with_next_sentence": true
    },
    {
        "source_sentence": "「不也。",
        "from": "T13n0407_001:0667b02_4",
        "context_with_next_sentence": true
    },
    {
        "source_sentence": "世尊！」",
        "from": "T13n0407_001:0667b02_5",
        "context_with_next_sentence": true
    },
    {
        "source_sentence": "虛空藏白佛言：「世尊！",
        "from": "T13n0407_001:0667b02_6",
        "context_with_next_sentence": true
    },
    {
        "source_sentence": "各不相依，各無行處，一切法空無有積聚，本際如實猶如虛空，無壞無成、無憶想分別、無動無愛、無子無果、無報無有文字。",
        "from": "T13n0407_001:0667b03_7",
        "context_with_next_sentence": true
    },
    {
        "source_sentence": "世尊！",
        "from": "T13n0407_001:0667b05_8",
        "context_with_next_sentence": true
    },
    {
        "source_sentence": "菩薩摩訶薩如是知諸法性，得無生忍。",
        "from": "T13n0407_001:0667b06_0",
        "context_with_next_sentence": true
    },
    {
        "source_sentence": "如是。",
        "from": "T13n0407_001:0667b06_1",
        "context_with_next_sentence": true
    },
    {
        "source_sentence": "世尊！」",
        "from": "T13n0407_001:0667b07_0",
        "context_with_next_sentence": true
    },
    {
        "source_sentence": "即說呪曰：「卑婆羅闍(一)　摩[少/兔][口*飲]移(二)　慎那闍移(三)　禪那尼摩(四)　牟尼呵羅(五)　阿那咃(六)　破羅仇呵(七)　竭婆尼摩(八)　阿毘咃(九)　修婆奢奢闍婆(十)　舍那舍那(十一)　舍那哆咃(十二)　劍摩舍摩(十三)　禰摩浮摩(十四)　毘沙舍摩(十五)　遮那咃那(十六)　翅隸唵蒱三[口*輸][网-(ㄨ*ㄨ)+又]呢莎呵(十七)」佛言：「善哉善哉！",
        "from": "T13n0407_001:0667b07_1",
        "context_with_next_sentence": true
    },
    {
        "source_sentence": "善男子！",
        "from": "T13n0407_001:0667b14_2",
        "context_with_next_sentence": true
    },
    {
        "source_sentence": "汝今能說是降伏眼師子吼步水陀羅尼，令諸眾生臨命終時，破煩惱障、業障、報障，得生淨土。",
        "from": "T13n0407_001:0667b14_3",
        "context_with_next_sentence": true
    },
    {
        "source_sentence": "汝能愍念眾生遊諸佛土，示現色身利益眾生，說大乘經能斷諸惡，令王旃陀羅乃至沙門旃陀羅修諸善法。」",
        "from": "T13n0407_001:0667b16_4",
        "context_with_next_sentence": true
    },
    {
        "source_sentence": "佛說此經時，無量阿僧祇人得天種種三昧陀羅尼，住於諸忍，得地十智；十千人得無生法忍。",
        "from": "T13n0407_001:0667b19_5",
        "context_with_next_sentence": true
    },
    {
        "source_sentence": "佛說偈言：「若眾生諍訟，　　因根本所攝；　能攝諸根本，　　速疾得見彼。」",
        "from": "T13n0407_001:0667b21_6",
        "context_with_next_sentence": true
    },
    {
        "source_sentence": "佛說經已，一切大眾，歡喜奉行。",
        "from": "T13n0407_001:0667b24_0",
        "context_with_next_sentence": true
    },
    {
        "source_sentence": "虛空藏菩薩神呪經",
        "from": "T13n0407_001:0667b25_0",
        "context_with_next_sentence": false
    }
]