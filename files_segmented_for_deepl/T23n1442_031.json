[
    {
        "source_sentence": "根本說一切有部毘奈耶卷第三",
        "from": "T23n1442_031:0794a22_0",
        "context_with_next_sentence": true
    },
    {
        "source_sentence": "十一",
        "from": "T23n1442_031:0794a23_0",
        "context_with_next_sentence": true
    },
    {
        "source_sentence": "三藏法師義淨奉　制譯",
        "from": "T23n1442_031:0794a25_0",
        "context_with_next_sentence": true
    },
    {
        "source_sentence": "眾不差輒教授苾芻尼學處第二十一之二內攝頌曰：　六眾教非理，　　大路及小路：　佛令彰勝德，　　廣說昔因緣。",
        "from": "T23n1442_031:0794a26_0",
        "context_with_next_sentence": true
    },
    {
        "source_sentence": "　因鼠獲多財，　　醫王心起慢；　為說智馬事，　　非聖勿稱量。",
        "from": "T23n1442_031:0794b01_0",
        "context_with_next_sentence": true
    },
    {
        "source_sentence": "爾時世尊令諸耆宿苾芻應為次第教授苾芻尼。",
        "from": "T23n1442_031:0794b03_0",
        "context_with_next_sentence": true
    },
    {
        "source_sentence": "時六眾苾芻，至其次日便往詣彼苾芻尼處，共彼諸尼言話戲笑，或以身手互相捫摸，於彼尼中有愛樂者共作非法；若不愛者即不隨彼，遂於廊下經行出嫌罵語。",
        "from": "T23n1442_031:0794b04_1",
        "context_with_next_sentence": true
    },
    {
        "source_sentence": "時彼苾芻尼樂少欲持戒者，便以其事往白苾芻，苾芻聞已具白世尊。",
        "from": "T23n1442_031:0794b07_2",
        "context_with_next_sentence": true
    },
    {
        "source_sentence": "世尊告曰：「雖當次第，不應令彼六眾苾芻教授尼眾。」",
        "from": "T23n1442_031:0794b09_3",
        "context_with_next_sentence": true
    },
    {
        "source_sentence": "時彼六眾雖聞此教，自為次第教授諸尼，還復如前共作非法。",
        "from": "T23n1442_031:0794b10_4",
        "context_with_next_sentence": true
    },
    {
        "source_sentence": "佛言：「若不眾差，不應教授。」",
        "from": "T23n1442_031:0794b12_5",
        "context_with_next_sentence": true
    },
    {
        "source_sentence": "是時六眾聞是語已，俱出界外自相差遣，還同前過。",
        "from": "T23n1442_031:0794b12_6",
        "context_with_next_sentence": true
    },
    {
        "source_sentence": "佛言：「不應界外而相差遣。」",
        "from": "T23n1442_031:0794b13_7",
        "context_with_next_sentence": true
    },
    {
        "source_sentence": "聞斯語已，是時六眾便於界內取病者欲，不問餘人。",
        "from": "T23n1442_031:0794b14_8",
        "context_with_next_sentence": true
    },
    {
        "source_sentence": "佛言：「不應如是別眾差人，當於十五日褒灑陀時眾僧普集，應當差遣教授尼人。",
        "from": "T23n1442_031:0794b15_9",
        "context_with_next_sentence": true
    },
    {
        "source_sentence": "應如是差，先當問能：『汝某甲能教授苾芻尼不？』",
        "from": "T23n1442_031:0794b17_10",
        "context_with_next_sentence": true
    },
    {
        "source_sentence": "彼應答言：『我能。』",
        "from": "T23n1442_031:0794b18_11",
        "context_with_next_sentence": true
    },
    {
        "source_sentence": "令一苾芻作白羯磨，應如是作：『大德僧伽聽！",
        "from": "T23n1442_031:0794b18_12",
        "context_with_next_sentence": true
    },
    {
        "source_sentence": "此苾芻某甲為教授苾芻尼人，此某甲樂欲當教授苾芻尼。",
        "from": "T23n1442_031:0794b19_13",
        "context_with_next_sentence": true
    },
    {
        "source_sentence": "若僧伽時至僧伽應許，僧伽今差苾芻某甲為教授苾芻尼人，此某甲樂欲當教授苾芻尼。",
        "from": "T23n1442_031:0794b21_14",
        "context_with_next_sentence": true
    },
    {
        "source_sentence": "白如是。』",
        "from": "T23n1442_031:0794b23_15",
        "context_with_next_sentence": true
    },
    {
        "source_sentence": "次作羯磨：『大德僧伽聽！",
        "from": "T23n1442_031:0794b23_16",
        "context_with_next_sentence": true
    },
    {
        "source_sentence": "此苾芻某甲為教授苾芻尼人，此某甲樂欲教授苾芻尼。",
        "from": "T23n1442_031:0794b24_0",
        "context_with_next_sentence": true
    },
    {
        "source_sentence": "若僧伽許差苾芻某甲為教授苾芻尼人，此某甲樂欲當教授苾芻尼。",
        "from": "T23n1442_031:0794b25_1",
        "context_with_next_sentence": true
    },
    {
        "source_sentence": "若諸具壽許差某甲為教授苾芻尼人者默然，若不許者說。』",
        "from": "T23n1442_031:0794b26_2",
        "context_with_next_sentence": true
    },
    {
        "source_sentence": "『僧伽今許差某甲當教授苾芻尼竟，由其默然故，我今如是持。』」",
        "from": "T23n1442_031:0794b28_3",
        "context_with_next_sentence": true
    },
    {
        "source_sentence": "時諸苾芻聞世尊說，令差教授苾芻尼人，遂不簡擇即便差遣。",
        "from": "T23n1442_031:0794c01_0",
        "context_with_next_sentence": true
    },
    {
        "source_sentence": "佛言：「若自不調能調於他、若自不靜能靜於他、若自不安能安於他、自不斷滅能斷滅他、自陷欲泥能拯濟他者，無有是處。」",
        "from": "T23n1442_031:0794c02_1",
        "context_with_next_sentence": true
    },
    {
        "source_sentence": "告諸苾芻曰：「不應不為簡擇輒便差遣。",
        "from": "T23n1442_031:0794c05_2",
        "context_with_next_sentence": true
    },
    {
        "source_sentence": "若苾芻具七法者，眾應差教授苾芻尼。",
        "from": "T23n1442_031:0794c06_3",
        "context_with_next_sentence": true
    },
    {
        "source_sentence": "云何為七？",
        "from": "T23n1442_031:0794c06_4",
        "context_with_next_sentence": true
    },
    {
        "source_sentence": "一者持戒，二者多聞，三者住耆宿位，四者善都城語，五者不曾以身污苾芻尼，六、於八他勝法善能分別，七、於八尊重法能善解釋。",
        "from": "T23n1442_031:0794c07_5",
        "context_with_next_sentence": true
    },
    {
        "source_sentence": "云何名持戒？",
        "from": "T23n1442_031:0794c10_6",
        "context_with_next_sentence": true
    },
    {
        "source_sentence": "謂於四波羅市迦法一無虧犯。",
        "from": "T23n1442_031:0794c10_7",
        "context_with_next_sentence": true
    },
    {
        "source_sentence": "云何多聞？",
        "from": "T23n1442_031:0794c11_8",
        "context_with_next_sentence": true
    },
    {
        "source_sentence": "謂能善誦二部戒經。",
        "from": "T23n1442_031:0794c11_9",
        "context_with_next_sentence": true
    },
    {
        "source_sentence": "云何住耆宿位？",
        "from": "T23n1442_031:0794c11_10",
        "context_with_next_sentence": true
    },
    {
        "source_sentence": "謂受圓具滿二十夏，或復過此。",
        "from": "T23n1442_031:0794c12_11",
        "context_with_next_sentence": true
    },
    {
        "source_sentence": "云何善都城語？",
        "from": "T23n1442_031:0794c12_12",
        "context_with_next_sentence": true
    },
    {
        "source_sentence": "謂能善解王都言音語通方域。",
        "from": "T23n1442_031:0794c13_13",
        "context_with_next_sentence": true
    },
    {
        "source_sentence": "云何不以身污苾芻尼？",
        "from": "T23n1442_031:0794c13_14",
        "context_with_next_sentence": true
    },
    {
        "source_sentence": "謂曾不與尼以身相觸，設曾身觸此罪已如法說悔。",
        "from": "T23n1442_031:0794c14_15",
        "context_with_next_sentence": true
    },
    {
        "source_sentence": "云何分別八他勝法？",
        "from": "T23n1442_031:0794c15_16",
        "context_with_next_sentence": true
    },
    {
        "source_sentence": "謂於初八善識開遮。",
        "from": "T23n1442_031:0794c16_17",
        "context_with_next_sentence": true
    },
    {
        "source_sentence": "云何善解八尊重法？",
        "from": "T23n1442_031:0794c16_18",
        "context_with_next_sentence": true
    },
    {
        "source_sentence": "謂於八事善能開演。",
        "from": "T23n1442_031:0794c17_19",
        "context_with_next_sentence": true
    },
    {
        "source_sentence": "若苾芻具七法，眾應差作教授苾芻尼人。」",
        "from": "T23n1442_031:0794c17_20",
        "context_with_next_sentence": true
    },
    {
        "source_sentence": "如世尊說：「若具七法，眾應差遣教授尼眾者。」",
        "from": "T23n1442_031:0794c18_21",
        "context_with_next_sentence": true
    },
    {
        "source_sentence": "時六眾苾芻，雖不被差便行教授，少欲苾芻聞生嫌恥：「云何苾芻不被眾差，而便自往教授尼眾？」",
        "from": "T23n1442_031:0794c19_22",
        "context_with_next_sentence": true
    },
    {
        "source_sentence": "以此因緣具白世尊。",
        "from": "T23n1442_031:0794c21_23",
        "context_with_next_sentence": true
    },
    {
        "source_sentence": "世尊以此因緣集苾芻眾，便問六眾廣說如前種種呵責，乃至「我今為諸苾芻制其學處，應如是說：「若復苾芻僧不差，自往教誡苾芻尼者，波逸底迦。」",
        "from": "T23n1442_031:0794c22_24",
        "context_with_next_sentence": true
    },
    {
        "source_sentence": "如是世尊為諸苾芻制學處已。",
        "from": "T23n1442_031:0794c26_25",
        "context_with_next_sentence": true
    },
    {
        "source_sentence": "佛在室羅伐城逝多林給孤獨園。",
        "from": "T23n1442_031:0794c26_26",
        "context_with_next_sentence": true
    },
    {
        "source_sentence": "於此城中有一婆羅門娶妻之後，婦每生子便即命終。",
        "from": "T23n1442_031:0794c27_27",
        "context_with_next_sentence": true
    },
    {
        "source_sentence": "後於異時妻復有娠，時婆羅門知是事已，以手支頰懷憂而坐。",
        "from": "T23n1442_031:0794c28_28",
        "context_with_next_sentence": true
    },
    {
        "source_sentence": "有鄰家老母，來至其所告言：「婆羅門何故懷憂支頰而住？」",
        "from": "T23n1442_031:0795a01_29",
        "context_with_next_sentence": true
    },
    {
        "source_sentence": "答曰：「我婦薄福，每所生子便即命終。",
        "from": "T23n1442_031:0795a02_30",
        "context_with_next_sentence": true
    },
    {
        "source_sentence": "今復有娠，設生還死，寧得不憂？」",
        "from": "T23n1442_031:0795a03_31",
        "context_with_next_sentence": true
    },
    {
        "source_sentence": "老母報曰：「若至汝妻誕孕之日，當宜喚我。」",
        "from": "T23n1442_031:0795a04_32",
        "context_with_next_sentence": true
    },
    {
        "source_sentence": "後時其妻至誕生日，即喚老母。",
        "from": "T23n1442_031:0795a05_0",
        "context_with_next_sentence": true
    },
    {
        "source_sentence": "母至婦所見誕一男，老母取兒淨澡浴已，持鮮白疊周匝裹身，上妙生酥置於口內，授與使女告云：「汝可抱此孩兒安四衢大路，若見沙門婆羅門行過之時，汝應慇重致敬告諸人言：『此小孩兒禮聖者足。』",
        "from": "T23n1442_031:0795a05_1",
        "context_with_next_sentence": true
    },
    {
        "source_sentence": "至日暮時若命存者，即可持歸。",
        "from": "T23n1442_031:0795a10_2",
        "context_with_next_sentence": true
    },
    {
        "source_sentence": "若命不存，隨處當棄，汝可歸還。」",
        "from": "T23n1442_031:0795a11_3",
        "context_with_next_sentence": true
    },
    {
        "source_sentence": "是時使女隨教抱兒，往四衢大路安在道邊。",
        "from": "T23n1442_031:0795a11_4",
        "context_with_next_sentence": true
    },
    {
        "source_sentence": "諸外道輩於晨朝時禮諸天廟，涉路而過。",
        "from": "T23n1442_031:0795a12_5",
        "context_with_next_sentence": true
    },
    {
        "source_sentence": "是時使女遙見彼來，遂便致敬，指示孩兒告言：「聖者！",
        "from": "T23n1442_031:0795a13_6",
        "context_with_next_sentence": true
    },
    {
        "source_sentence": "此小孩子禮聖者足。」",
        "from": "T23n1442_031:0795a14_7",
        "context_with_next_sentence": true
    },
    {
        "source_sentence": "彼呪願云：「令汝孩子無病長壽天神擁護，父母所願悉令圓滿。」",
        "from": "T23n1442_031:0795a15_8",
        "context_with_next_sentence": true
    },
    {
        "source_sentence": "復有眾多耆年苾芻，入室羅伐城欲行乞食，亦從此過。",
        "from": "T23n1442_031:0795a16_9",
        "context_with_next_sentence": true
    },
    {
        "source_sentence": "使女見之亦同前告白，時諸苾芻如上呪願。",
        "from": "T23n1442_031:0795a18_10",
        "context_with_next_sentence": true
    },
    {
        "source_sentence": "爾時世尊，於日初分著衣持鉢，入室羅伐城欲行乞食，亦從此過。",
        "from": "T23n1442_031:0795a20_0",
        "context_with_next_sentence": true
    },
    {
        "source_sentence": "時彼使女見世尊來，慇重至心五輪著地禮世尊已，指示孩兒合掌白佛：「此小孩子禮世尊足。」",
        "from": "T23n1442_031:0795a21_1",
        "context_with_next_sentence": true
    },
    {
        "source_sentence": "世尊告曰：「令汝孩子無病長壽天神擁護，父母所願悉令圓滿。」",
        "from": "T23n1442_031:0795a23_2",
        "context_with_next_sentence": true
    },
    {
        "source_sentence": "如是致敬至日暮時，就觀孩子見命尚存，抱持歸舍，家人見問：「孩子活不？」",
        "from": "T23n1442_031:0795a25_0",
        "context_with_next_sentence": true
    },
    {
        "source_sentence": "報言：「得活。」",
        "from": "T23n1442_031:0795a26_1",
        "context_with_next_sentence": true
    },
    {
        "source_sentence": "又問：「汝抱此兒安在何處？」",
        "from": "T23n1442_031:0795a26_2",
        "context_with_next_sentence": true
    },
    {
        "source_sentence": "報云：「在大路傍。」",
        "from": "T23n1442_031:0795a27_3",
        "context_with_next_sentence": true
    },
    {
        "source_sentence": "父母欣悅便集宗親為大宴樂，欲與孩兒施立名號，諸人議曰：「今此孩子初誕生已置之大路，宜與此兒名為大路(梵云莫訶半託迦)。」",
        "from": "T23n1442_031:0795a27_4",
        "context_with_next_sentence": true
    },
    {
        "source_sentence": "此大路童子由勝資養身速長大，學諸藝能書算等技，廣如上說。",
        "from": "T23n1442_031:0795b01_5",
        "context_with_next_sentence": true
    },
    {
        "source_sentence": "於婆羅門所有法式，著衣噉食洗淨軌儀，唱誦音聲咸盡其妙，善四明論解六作業，具大智慧，有五百童子就其受學。",
        "from": "T23n1442_031:0795b03_0",
        "context_with_next_sentence": true
    },
    {
        "source_sentence": "時婆羅門不能離欲，如有說云：「若人渴逼便飲醎水，渴更增多。",
        "from": "T23n1442_031:0795b05_1",
        "context_with_next_sentence": true
    },
    {
        "source_sentence": "如貪婬者習欲之時貪更增長。」",
        "from": "T23n1442_031:0795b07_2",
        "context_with_next_sentence": true
    },
    {
        "source_sentence": "婆羅門染欲不捨，婦更有娠，將誕之時還命老母。",
        "from": "T23n1442_031:0795b07_3",
        "context_with_next_sentence": true
    },
    {
        "source_sentence": "其母至已看其誕孕，見產一男，還復同前淨洗浴已，裹以白疊授與使女，告云：「可持此子安大道邊，如前教示。」",
        "from": "T23n1442_031:0795b08_4",
        "context_with_next_sentence": true
    },
    {
        "source_sentence": "時彼使女稟性懶惰，便抱孩子置小路邊，見有沙門婆羅門外道內道及以大師，同前指示，皆為呪願，廣說如上。",
        "from": "T23n1442_031:0795b11_5",
        "context_with_next_sentence": true
    },
    {
        "source_sentence": "至日暮時孩兒存活，抱持歸舍父母歡喜問使女曰：「汝抱此兒安在何處？」",
        "from": "T23n1442_031:0795b13_6",
        "context_with_next_sentence": true
    },
    {
        "source_sentence": "報云：「安小路傍。」",
        "from": "T23n1442_031:0795b15_7",
        "context_with_next_sentence": true
    },
    {
        "source_sentence": "父母即便廣設大會與子立名，皆云：「此兒欲求長命置小路傍，應與此兒名為小路(梵云朱荼半託迦。",
        "from": "T23n1442_031:0795b15_8",
        "context_with_next_sentence": true
    },
    {
        "source_sentence": "朱荼是小，半託迦是路。",
        "from": "T23n1442_031:0795b17_9",
        "context_with_next_sentence": true
    },
    {
        "source_sentence": "舊云周利槃特迦者，訛也)。」",
        "from": "T23n1442_031:0795b18_10",
        "context_with_next_sentence": true
    },
    {
        "source_sentence": "既漸長大令其受學，其師先教讀悉談章，稟性愚鈍，道談忘悉、道悉忘談。",
        "from": "T23n1442_031:0795b18_11",
        "context_with_next_sentence": true
    },
    {
        "source_sentence": "時親教師報其父曰：「我昔曾教眾多童子，未曾見此愚鈍小兒。",
        "from": "T23n1442_031:0795b19_12",
        "context_with_next_sentence": true
    },
    {
        "source_sentence": "大路童子少授之時多所領解，然此童子道悉忘談、道談忘悉，我實不能教其學問。」",
        "from": "T23n1442_031:0795b21_13",
        "context_with_next_sentence": true
    },
    {
        "source_sentence": "父聞語已便作是念：「非一切婆羅門皆有文學，宜可教其闇誦明論。」",
        "from": "T23n1442_031:0795b23_14",
        "context_with_next_sentence": true
    },
    {
        "source_sentence": "將付明師令教誦業，師乃教誦明論，道蓬忘瓮、道瓮忘蓬(此「蓬、瓮」二聲是婆羅門四明論中秘密之字，能含多義、統攝人神，習誦之者廣生福智，凡厥初學皆以手逐聲令其誦習，亦云闡陀聲，是節斷義。",
        "from": "T23n1442_031:0795b24_15",
        "context_with_next_sentence": true
    },
    {
        "source_sentence": "然「悉、談、蓬、瓮」字不可翻，是故存其梵韻)。",
        "from": "T23n1442_031:0795b27_16",
        "context_with_next_sentence": true
    },
    {
        "source_sentence": "是時彼師告其父曰：「我昔曾教眾多童子，未曾見此愚鈍小兒，道蓬忘瓮、道瓮忘蓬，我實不能教其誦習。」",
        "from": "T23n1442_031:0795b28_0",
        "context_with_next_sentence": true
    },
    {
        "source_sentence": "時婆羅門聞斯語已，復作是念：「非一切婆羅門皆能誦習，但作種姓婆羅門自然得活，亦何事辛苦。」",
        "from": "T23n1442_031:0795c01_1",
        "context_with_next_sentence": true
    },
    {
        "source_sentence": "由此童子稟性愚鈍，時人皆悉喚為愚路。",
        "from": "T23n1442_031:0795c03_2",
        "context_with_next_sentence": true
    },
    {
        "source_sentence": "父於愚路偏鍾愛念，有請召處必將隨逐。",
        "from": "T23n1442_031:0795c04_3",
        "context_with_next_sentence": true
    },
    {
        "source_sentence": "後於異時父婆羅門身嬰重病，雖加醫藥漸就衰羸，告大路曰：「我歿世後汝無憂慮，然愚路無識，爾勿見輕，安危共同始終相濟盡兄弟義，當憶吾語。」",
        "from": "T23n1442_031:0795c05_4",
        "context_with_next_sentence": true
    },
    {
        "source_sentence": "如佛言曰：「積聚皆銷散，　　崇高必墮落；　會合終別離，　　有命咸歸死。」",
        "from": "T23n1442_031:0795c08_5",
        "context_with_next_sentence": true
    },
    {
        "source_sentence": "說是語已即便命終。",
        "from": "T23n1442_031:0795c12_0",
        "context_with_next_sentence": true
    },
    {
        "source_sentence": "二子悲號具辦凶禮，送至林所焚燒既訖，懷憂而歸。",
        "from": "T23n1442_031:0795c12_1",
        "context_with_next_sentence": true
    },
    {
        "source_sentence": "是時舍利子及大目連，與五百苾芻詣憍薩羅國，人間遊行至室羅伐城。",
        "from": "T23n1442_031:0795c13_2",
        "context_with_next_sentence": true
    },
    {
        "source_sentence": "城中人眾聞舍利子及大目連與五百苾芻欲來至此，出城迎接。",
        "from": "T23n1442_031:0795c15_3",
        "context_with_next_sentence": true
    },
    {
        "source_sentence": "爾時大路於此城外在一樹下，領五百人授其學業，見諸大眾俱共出城，問學徒曰：「今此人眾欲何處去？」",
        "from": "T23n1442_031:0795c16_4",
        "context_with_next_sentence": true
    },
    {
        "source_sentence": "學徒報曰：「此諸人眾聞舍利子及大目連與五百苾芻欲來至此，共出迎候。」",
        "from": "T23n1442_031:0795c19_5",
        "context_with_next_sentence": true
    },
    {
        "source_sentence": "大路問曰：「彼二人者有何可觀？",
        "from": "T23n1442_031:0795c20_6",
        "context_with_next_sentence": true
    },
    {
        "source_sentence": "我昔聞彼俱棄最上婆羅門種，於第二族剎帝利種沙門喬答摩處而為出家，何足迎也？」",
        "from": "T23n1442_031:0795c21_7",
        "context_with_next_sentence": true
    },
    {
        "source_sentence": "彼門人中有摩納縛迦崇重三寶，前白師曰：「大師勿作是語，彼獲聖果有大威神，若大師聞彼說法，必當隨從而求出家。」",
        "from": "T23n1442_031:0795c23_8",
        "context_with_next_sentence": true
    },
    {
        "source_sentence": "時諸學徒，每於假日或觀城市、或往仙渠、或採祠薪、或禮天廟。",
        "from": "T23n1442_031:0795c26_9",
        "context_with_next_sentence": true
    },
    {
        "source_sentence": "後因休假學徒出行，大路念曰：「摩納縛迦稱讚佛法，我今宜可竊往聽之。」",
        "from": "T23n1442_031:0795c27_10",
        "context_with_next_sentence": true
    },
    {
        "source_sentence": "便出城外，見一苾芻樹下經行，往詣其所告言：「苾芻！",
        "from": "T23n1442_031:0795c29_11",
        "context_with_next_sentence": true
    },
    {
        "source_sentence": "世尊妙法為說多少？」",
        "from": "T23n1442_031:0796a01_12",
        "context_with_next_sentence": true
    },
    {
        "source_sentence": "時彼苾芻即為廣說十惡業道、十善果報，大路聞已心生敬信，告言：「苾芻！",
        "from": "T23n1442_031:0796a01_13",
        "context_with_next_sentence": true
    },
    {
        "source_sentence": "我當不久還更重來。」",
        "from": "T23n1442_031:0796a03_14",
        "context_with_next_sentence": true
    },
    {
        "source_sentence": "遂捨而去。",
        "from": "T23n1442_031:0796a04_0",
        "context_with_next_sentence": true
    },
    {
        "source_sentence": "於後假日重詣彼苾芻所，還請說法。",
        "from": "T23n1442_031:0796a04_1",
        "context_with_next_sentence": true
    },
    {
        "source_sentence": "苾芻即為廣說十二緣生，彼既聞已倍生深信，白言：「聖者！",
        "from": "T23n1442_031:0796a05_2",
        "context_with_next_sentence": true
    },
    {
        "source_sentence": "我頗得於善說法律而為出家，在如來所修梵行不？」",
        "from": "T23n1442_031:0796a06_3",
        "context_with_next_sentence": true
    },
    {
        "source_sentence": "時彼苾芻作如是念：「我今宜可許其出家，令駕法轅令持法炬。」",
        "from": "T23n1442_031:0796a07_4",
        "context_with_next_sentence": true
    },
    {
        "source_sentence": "告婆羅門曰：「隨汝意樂。」",
        "from": "T23n1442_031:0796a08_5",
        "context_with_next_sentence": true
    },
    {
        "source_sentence": "婆羅門曰：「我於此處眾所知識，不能出家。",
        "from": "T23n1442_031:0796a09_6",
        "context_with_next_sentence": true
    },
    {
        "source_sentence": "當詣他方為出家事。」",
        "from": "T23n1442_031:0796a10_7",
        "context_with_next_sentence": true
    },
    {
        "source_sentence": "苾芻遂即將向餘處，而與出家并授圓具，告言：「具壽！",
        "from": "T23n1442_031:0796a10_8",
        "context_with_next_sentence": true
    },
    {
        "source_sentence": "如佛所說有二種業：一者讀誦，二者禪思，於此二中汝樂何事？」",
        "from": "T23n1442_031:0796a12_9",
        "context_with_next_sentence": true
    },
    {
        "source_sentence": "答曰：「鄔波馱耶！",
        "from": "T23n1442_031:0796a13_10",
        "context_with_next_sentence": true
    },
    {
        "source_sentence": "二種俱作。」",
        "from": "T23n1442_031:0796a13_11",
        "context_with_next_sentence": true
    },
    {
        "source_sentence": "便於晝日讀誦眾經，未久之間善閑三藏，於初後夜觀察思惟，斷諸煩惱證阿羅漢，三明六通具八解脫得如實知：我生已盡、梵行已立、所作已辦、不受後有，心無障礙如手撝空，刀割香塗愛憎不起，觀金與土等無有異，於諸名利無不棄捨，釋梵諸天悉皆恭敬。",
        "from": "T23n1442_031:0796a14_12",
        "context_with_next_sentence": true
    },
    {
        "source_sentence": "爾時大路既得果已便自生念：「我比讀誦勤苦思惟，所應得者今已獲得。",
        "from": "T23n1442_031:0796a20_0",
        "context_with_next_sentence": true
    },
    {
        "source_sentence": "我今宜往室羅伐城，禮世尊足承事供養。」",
        "from": "T23n1442_031:0796a21_1",
        "context_with_next_sentence": true
    },
    {
        "source_sentence": "遂與五百門徒執持衣鉢，漸次遊歷至室羅伐城。",
        "from": "T23n1442_031:0796a22_2",
        "context_with_next_sentence": true
    },
    {
        "source_sentence": "時此城人聞具壽大路將五百人，從憍薩羅人間遊行欲來至此，時諸大眾咸皆出迎。",
        "from": "T23n1442_031:0796a23_3",
        "context_with_next_sentence": true
    },
    {
        "source_sentence": "時彼愚路與兄別後家業日衰，遂至貧窮乞求活命。",
        "from": "T23n1442_031:0796a25_4",
        "context_with_next_sentence": true
    },
    {
        "source_sentence": "見眾人出，問曰：「何意諸君俱出城郭？」",
        "from": "T23n1442_031:0796a26_5",
        "context_with_next_sentence": true
    },
    {
        "source_sentence": "諸人報曰：「聖者大路與五百人，從憍薩羅今來至此，是故諸人出城迎接。」",
        "from": "T23n1442_031:0796a27_6",
        "context_with_next_sentence": true
    },
    {
        "source_sentence": "愚路聞已作如是念：「此諸人等非彼兄弟亦非宗親，尚出相迎。",
        "from": "T23n1442_031:0796a29_7",
        "context_with_next_sentence": true
    },
    {
        "source_sentence": "我是其弟，因何不去？」",
        "from": "T23n1442_031:0796b01_8",
        "context_with_next_sentence": true
    },
    {
        "source_sentence": "即隨俱出與兄相見。",
        "from": "T23n1442_031:0796b02_9",
        "context_with_next_sentence": true
    },
    {
        "source_sentence": "兄慰問曰：「愚路與汝久別，若為存養？」",
        "from": "T23n1442_031:0796b02_10",
        "context_with_next_sentence": true
    },
    {
        "source_sentence": "答曰：「辛苦為活。」",
        "from": "T23n1442_031:0796b03_11",
        "context_with_next_sentence": true
    },
    {
        "source_sentence": "問曰：「何不出家？」",
        "from": "T23n1442_031:0796b03_12",
        "context_with_next_sentence": true
    },
    {
        "source_sentence": "答曰：「我既至愚至鈍，誰肯教我出家？」",
        "from": "T23n1442_031:0796b04_13",
        "context_with_next_sentence": true
    },
    {
        "source_sentence": "大路便念：「不知此弟有善根不？」",
        "from": "T23n1442_031:0796b04_14",
        "context_with_next_sentence": true
    },
    {
        "source_sentence": "因即觀察見有善根，雖有善根與誰相屬？",
        "from": "T23n1442_031:0796b05_15",
        "context_with_next_sentence": true
    },
    {
        "source_sentence": "觀知屬己，告言：「可來，與汝出家。」",
        "from": "T23n1442_031:0796b06_16",
        "context_with_next_sentence": true
    },
    {
        "source_sentence": "答曰：「善哉！」",
        "from": "T23n1442_031:0796b07_17",
        "context_with_next_sentence": true
    },
    {
        "source_sentence": "便與出家并授圓具，授一伽他令勤習誦。",
        "from": "T23n1442_031:0796b07_18",
        "context_with_next_sentence": true
    },
    {
        "source_sentence": "「身語意業不造惡，　　不惱世間諸有情；　正念觀知欲境空，　　無益之苦當遠離。」",
        "from": "T23n1442_031:0796b09_0",
        "context_with_next_sentence": true
    },
    {
        "source_sentence": "爾時愚路誦此伽他，雖經三月不能誦得。",
        "from": "T23n1442_031:0796b11_0",
        "context_with_next_sentence": true
    },
    {
        "source_sentence": "有諸牧人聞其誦聲悉皆闇得，是時愚路起恭敬心，詣牧人處請授伽他，彼便為說。",
        "from": "T23n1442_031:0796b11_1",
        "context_with_next_sentence": true
    },
    {
        "source_sentence": "然諸佛常法，於二時中聲聞弟子悉皆普集：一謂五月十五日欲安居時，二謂八月十五日隨意之時。",
        "from": "T23n1442_031:0796b13_2",
        "context_with_next_sentence": true
    },
    {
        "source_sentence": "若於初集來者，各於師所受其學業，所謂思惟讀誦。",
        "from": "T23n1442_031:0796b16_3",
        "context_with_next_sentence": true
    },
    {
        "source_sentence": "既授得已，便於城邑聚落而作安居。",
        "from": "T23n1442_031:0796b17_4",
        "context_with_next_sentence": true
    },
    {
        "source_sentence": "若後集來者，試曾授經更請新業，有所證悟皆悉白知。",
        "from": "T23n1442_031:0796b18_5",
        "context_with_next_sentence": true
    },
    {
        "source_sentence": "時具壽大路所有弟子門人各隨處安居已，至後集時詣大路所，試曾受經更請新業，有所證悟皆悉白知。",
        "from": "T23n1442_031:0796b19_6",
        "context_with_next_sentence": true
    },
    {
        "source_sentence": "若愚鈍者，於六眾邊共相承事。",
        "from": "T23n1442_031:0796b21_7",
        "context_with_next_sentence": true
    },
    {
        "source_sentence": "爾時愚路亦近六眾，六眾告曰：「愚路！",
        "from": "T23n1442_031:0796b22_8",
        "context_with_next_sentence": true
    },
    {
        "source_sentence": "汝之同學各向師所請受學業，汝何不去請新業耶？」",
        "from": "T23n1442_031:0796b23_9",
        "context_with_next_sentence": true
    },
    {
        "source_sentence": "答曰：「我於三月誦一伽他尚不能得，何假求新？」",
        "from": "T23n1442_031:0796b24_10",
        "context_with_next_sentence": true
    },
    {
        "source_sentence": "六眾告曰：「具壽！",
        "from": "T23n1442_031:0796b25_11",
        "context_with_next_sentence": true
    },
    {
        "source_sentence": "可不聞說：『所受之業，若不習者，日增生澁。』",
        "from": "T23n1442_031:0796b25_12",
        "context_with_next_sentence": true
    },
    {
        "source_sentence": "豈有不誦得伽暇耶？",
        "from": "T23n1442_031:0796b26_13",
        "context_with_next_sentence": true
    },
    {
        "source_sentence": "汝今宜可求教誦者。」",
        "from": "T23n1442_031:0796b27_14",
        "context_with_next_sentence": true
    },
    {
        "source_sentence": "是時愚路見苦勸進，便往到彼親教師邊，白言：「大師！",
        "from": "T23n1442_031:0796b27_15",
        "context_with_next_sentence": true
    },
    {
        "source_sentence": "幸願授我教誦之人。」",
        "from": "T23n1442_031:0796b29_0",
        "context_with_next_sentence": true
    },
    {
        "source_sentence": "大路聞已作如是念：「為是愚路自發此心？",
        "from": "T23n1442_031:0796b29_1",
        "context_with_next_sentence": true
    },
    {
        "source_sentence": "為是傍人共相激發？",
        "from": "T23n1442_031:0796c01_2",
        "context_with_next_sentence": true
    },
    {
        "source_sentence": "又更觀察見被他人之所勸獎。",
        "from": "T23n1442_031:0796c01_3",
        "context_with_next_sentence": true
    },
    {
        "source_sentence": "復觀愚路，為因勸讚方能受化？",
        "from": "T23n1442_031:0796c02_4",
        "context_with_next_sentence": true
    },
    {
        "source_sentence": "為因呵責堪化度耶？」",
        "from": "T23n1442_031:0796c03_5",
        "context_with_next_sentence": true
    },
    {
        "source_sentence": "觀由呵責方能受化，遂乃手扼其項推令出房，責曰：「汝是至愚極愚、至鈍極鈍，汝於佛教欲何所為？」",
        "from": "T23n1442_031:0796c03_6",
        "context_with_next_sentence": true
    },
    {
        "source_sentence": "是時愚路乃於房外泣淚交胸而長歎曰：「我非在俗復非出家，今受艱辛欲何控告？」",
        "from": "T23n1442_031:0796c06_0",
        "context_with_next_sentence": true
    },
    {
        "source_sentence": "世尊常法，於時時中或遊山澗、或遊林藪、或往屍林、或遊於寺。",
        "from": "T23n1442_031:0796c07_1",
        "context_with_next_sentence": true
    },
    {
        "source_sentence": "爾時世尊有因緣故往大路房，到已便見愚路房外悲啼，問曰：「汝今何意房外悲啼？」",
        "from": "T23n1442_031:0796c09_2",
        "context_with_next_sentence": true
    },
    {
        "source_sentence": "白言：「世尊！",
        "from": "T23n1442_031:0796c11_3",
        "context_with_next_sentence": true
    },
    {
        "source_sentence": "我性愚鈍無聰慧力，被親教師驅出房外，既非居俗復非出家，今受艱辛無控告處。」",
        "from": "T23n1442_031:0796c11_4",
        "context_with_next_sentence": true
    },
    {
        "source_sentence": "世尊告曰：「理不如是，牟尼聖教非是汝師，於三無數大劫，備受無量百千苦行，圓滿修成六到彼岸之所持來。",
        "from": "T23n1442_031:0796c13_5",
        "context_with_next_sentence": true
    },
    {
        "source_sentence": "然此聖教，但是我於長時具修萬行而自持來，汝頗能於我邊親受誦不？」",
        "from": "T23n1442_031:0796c15_6",
        "context_with_next_sentence": true
    },
    {
        "source_sentence": "爾時愚路白佛言：「世尊！",
        "from": "T23n1442_031:0796c17_7",
        "context_with_next_sentence": true
    },
    {
        "source_sentence": "我既至愚極愚、至鈍極鈍，云何能得於大師所親受學業？」",
        "from": "T23n1442_031:0796c17_8",
        "context_with_next_sentence": true
    },
    {
        "source_sentence": "爾時世尊伽他告曰：「愚人自說愚，　　此名為智者；　愚者妄稱智，　　此謂真愚癡。」",
        "from": "T23n1442_031:0796c19_9",
        "context_with_next_sentence": true
    },
    {
        "source_sentence": "然佛世尊於受學者親教句字，無有是處。",
        "from": "T23n1442_031:0796c22_0",
        "context_with_next_sentence": true
    },
    {
        "source_sentence": "爾時佛告阿難陀曰：「汝可教授愚路。」",
        "from": "T23n1442_031:0796c22_1",
        "context_with_next_sentence": true
    },
    {
        "source_sentence": "時阿難陀唯然受勅教其讀誦，而彼不能受持學業。",
        "from": "T23n1442_031:0796c23_2",
        "context_with_next_sentence": true
    },
    {
        "source_sentence": "時阿難陀往詣佛所，禮雙足已在一面立，白佛言：「世尊！",
        "from": "T23n1442_031:0796c24_3",
        "context_with_next_sentence": true
    },
    {
        "source_sentence": "我既親侍大師受持法藏，指撝徒眾婆羅門等為其說法，而我無容得教愚路。」",
        "from": "T23n1442_031:0796c26_4",
        "context_with_next_sentence": true
    },
    {
        "source_sentence": "爾時世尊便喚愚路授兩句法：「我拂塵、我除垢。」",
        "from": "T23n1442_031:0796c27_5",
        "context_with_next_sentence": true
    },
    {
        "source_sentence": "此亦不能隨言記憶。",
        "from": "T23n1442_031:0796c29_0",
        "context_with_next_sentence": true
    },
    {
        "source_sentence": "世尊見已知其障重教令除滅，告愚路曰：「汝能與諸苾芻拂拭鞋履不？」",
        "from": "T23n1442_031:0796c29_1",
        "context_with_next_sentence": true
    },
    {
        "source_sentence": "白佛言：「能。」",
        "from": "T23n1442_031:0797a02_2",
        "context_with_next_sentence": true
    },
    {
        "source_sentence": "「汝今宜去為諸苾芻拂拭鞋履。」",
        "from": "T23n1442_031:0797a02_3",
        "context_with_next_sentence": true
    },
    {
        "source_sentence": "即既奉教而作，諸苾芻不許，佛言：「汝等勿遮，欲令此人除去業障，其兩句法汝等應教。」",
        "from": "T23n1442_031:0797a03_0",
        "context_with_next_sentence": true
    },
    {
        "source_sentence": "時諸苾芻令拂鞋履教兩句法，愚路精勤常誦此法，積功不已遂得通利。",
        "from": "T23n1442_031:0797a05_0",
        "context_with_next_sentence": true
    },
    {
        "source_sentence": "時愚路苾芻便於後夜時作如是念：「世尊令我誦兩句法『我拂塵、我除垢』者，此之字句，其義云何？",
        "from": "T23n1442_031:0797a06_1",
        "context_with_next_sentence": true
    },
    {
        "source_sentence": "塵垢有二：一、內，二、外。",
        "from": "T23n1442_031:0797a08_2",
        "context_with_next_sentence": true
    },
    {
        "source_sentence": "此之法言，為表於內？",
        "from": "T23n1442_031:0797a09_3",
        "context_with_next_sentence": true
    },
    {
        "source_sentence": "為表外耶？",
        "from": "T23n1442_031:0797a09_4",
        "context_with_next_sentence": true
    },
    {
        "source_sentence": "為是直詮？",
        "from": "T23n1442_031:0797a10_0",
        "context_with_next_sentence": true
    },
    {
        "source_sentence": "為是密說？」",
        "from": "T23n1442_031:0797a10_1",
        "context_with_next_sentence": true
    },
    {
        "source_sentence": "作是思惟忽然啟悟，善根發起業障消除，曾所不學三妙伽他，即於此時從心顯現：「此塵是欲非土塵，　　密說此欲為土塵；　智者能除此欲染，　　非是無慚放逸人。",
        "from": "T23n1442_031:0797a10_2",
        "context_with_next_sentence": true
    },
    {
        "source_sentence": "　此塵是瞋非土塵，　　密說此瞋為土塵；　智者能除此瞋恚，　　非是無慚放逸人。",
        "from": "T23n1442_031:0797a15_0",
        "context_with_next_sentence": true
    },
    {
        "source_sentence": "　此塵是癡非土塵，　　密說此癡為土塵；　智者能除此癡毒，　　非是無慚放逸人。」",
        "from": "T23n1442_031:0797a17_0",
        "context_with_next_sentence": true
    },
    {
        "source_sentence": "爾時愚路憶此頌義，如理修行蠲除三毒，勤勇無怠斷諸煩惱，於須臾頃證阿羅漢果，平等運心愛憎無二，破無明[穀-禾+卵]永出樊籠，釋梵諸天尊重供養，廣說如上。",
        "from": "T23n1442_031:0797a19_0",
        "context_with_next_sentence": true
    },
    {
        "source_sentence": "即於其處加趺未起。",
        "from": "T23n1442_031:0797a22_1",
        "context_with_next_sentence": true
    },
    {
        "source_sentence": "大路因行見其端坐，然阿羅漢若不觀察智見不生，乃牽其臂喚云：「具壽！",
        "from": "T23n1442_031:0797a23_2",
        "context_with_next_sentence": true
    },
    {
        "source_sentence": "且起習誦，然後思惟。」",
        "from": "T23n1442_031:0797a24_3",
        "context_with_next_sentence": true
    },
    {
        "source_sentence": "愚路苾芻見兄慈悲引臂喚起，不離於座長舒其手，如象王鼻隨逐而去，大路迴顧見希有已，問言：「具壽！",
        "from": "T23n1442_031:0797a25_4",
        "context_with_next_sentence": true
    },
    {
        "source_sentence": "汝能證會此殊勝德。」",
        "from": "T23n1442_031:0797a27_5",
        "context_with_next_sentence": true
    },
    {
        "source_sentence": "愚路默然無對。",
        "from": "T23n1442_031:0797a27_6",
        "context_with_next_sentence": true
    },
    {
        "source_sentence": "時彼愚路苾芻得勝果已，諸外道輩共起譏嫌：「沙門喬答摩自云：『我證甚深妙法，難知難悟非思量者之所能測，大聰智人方能解了。』",
        "from": "T23n1442_031:0797a28_7",
        "context_with_next_sentence": true
    },
    {
        "source_sentence": "者，斯誠妄說。",
        "from": "T23n1442_031:0797b02_8",
        "context_with_next_sentence": true
    },
    {
        "source_sentence": "何以故？",
        "from": "T23n1442_031:0797b02_9",
        "context_with_next_sentence": true
    },
    {
        "source_sentence": "今此愚路至愚極愚、至鈍極鈍，尚能證入，何甚深耶？」",
        "from": "T23n1442_031:0797b02_10",
        "context_with_next_sentence": true
    },
    {
        "source_sentence": "世尊知已作如是念：「我此弟子德若妙高，云何諸人皆起嫌謗？",
        "from": "T23n1442_031:0797b03_11",
        "context_with_next_sentence": true
    },
    {
        "source_sentence": "今者宜應顯揚其德。」",
        "from": "T23n1442_031:0797b05_12",
        "context_with_next_sentence": true
    },
    {
        "source_sentence": "爾時世尊告阿難陀曰：「汝今往勅愚路令教授苾芻尼。」",
        "from": "T23n1442_031:0797b05_13",
        "context_with_next_sentence": true
    },
    {
        "source_sentence": "時阿難陀奉佛教已，詣愚路所，告言：「具壽！",
        "from": "T23n1442_031:0797b07_0",
        "context_with_next_sentence": true
    },
    {
        "source_sentence": "大師有命，令具壽教授苾芻尼。」",
        "from": "T23n1442_031:0797b07_1",
        "context_with_next_sentence": true
    },
    {
        "source_sentence": "愚路聞已便作是念：「何意世尊捨諸耆宿大德苾芻，令我教授苾芻尼眾？",
        "from": "T23n1442_031:0797b08_2",
        "context_with_next_sentence": true
    },
    {
        "source_sentence": "意欲令我自彰勝德，今我宜應滿大師意。」",
        "from": "T23n1442_031:0797b10_3",
        "context_with_next_sentence": true
    },
    {
        "source_sentence": "時有苾芻尼來入寺中請教授師，問授事苾芻曰：「聖者！",
        "from": "T23n1442_031:0797b11_4",
        "context_with_next_sentence": true
    },
    {
        "source_sentence": "誰為我等作教授師？」",
        "from": "T23n1442_031:0797b12_5",
        "context_with_next_sentence": true
    },
    {
        "source_sentence": "報言：「具壽愚路。」",
        "from": "T23n1442_031:0797b12_6",
        "context_with_next_sentence": true
    },
    {
        "source_sentence": "彼尼聞已自相告曰：「仁可觀諸大德輕蔑女人，此之苾芻於三月中不持一頌，云何欲遣教授諸尼？",
        "from": "T23n1442_031:0797b13_7",
        "context_with_next_sentence": true
    },
    {
        "source_sentence": "然彼諸尼有閑三藏辯才無礙，是大法師，如何令彼來相教授，我等試當就禮其足。」",
        "from": "T23n1442_031:0797b15_8",
        "context_with_next_sentence": true
    },
    {
        "source_sentence": "至已致敬，白云：「阿遮利耶存念！",
        "from": "T23n1442_031:0797b17_9",
        "context_with_next_sentence": true
    },
    {
        "source_sentence": "王園寺苾芻尼眾畔睇逝多林苾芻僧足，奉問大德少病少惱，起居輕利安樂行不？",
        "from": "T23n1442_031:0797b18_10",
        "context_with_next_sentence": true
    },
    {
        "source_sentence": "今令我等請教授師。」",
        "from": "T23n1442_031:0797b19_11",
        "context_with_next_sentence": true
    },
    {
        "source_sentence": "愚路答曰：「奧箄迦。」",
        "from": "T23n1442_031:0797b20_12",
        "context_with_next_sentence": true
    },
    {
        "source_sentence": "(譯為方便，此語意道：「汝所陳者皆是趣涅槃之方便。」",
        "from": "T23n1442_031:0797b20_13",
        "context_with_next_sentence": true
    },
    {
        "source_sentence": "若譯為：「好」或云：「爾」者，雖不異舊，便乖方便之理。",
        "from": "T23n1442_031:0797b21_14",
        "context_with_next_sentence": true
    },
    {
        "source_sentence": "為此時存本字耳)彼尼聞已自相告曰：「此亦解道奧箄迦。」",
        "from": "T23n1442_031:0797b21_15",
        "context_with_next_sentence": true
    },
    {
        "source_sentence": "即辭而去。",
        "from": "T23n1442_031:0797b22_16",
        "context_with_next_sentence": true
    },
    {
        "source_sentence": "至尼寺中，諸尼問曰：「姊妹！",
        "from": "T23n1442_031:0797b22_17",
        "context_with_next_sentence": true
    },
    {
        "source_sentence": "誰當欲來教授我等？」",
        "from": "T23n1442_031:0797b23_18",
        "context_with_next_sentence": true
    },
    {
        "source_sentence": "報言：「是聖者愚路。」",
        "from": "T23n1442_031:0797b24_0",
        "context_with_next_sentence": true
    },
    {
        "source_sentence": "時十二眾苾芻尼，聞斯說已共相告曰：「仁等觀諸大德輕蔑女人，彼苾芻於三月中不持一頌，云何欲遣教授諸尼？」",
        "from": "T23n1442_031:0797b24_1",
        "context_with_next_sentence": true
    },
    {
        "source_sentence": "廣說如上。",
        "from": "T23n1442_031:0797b27_0",
        "context_with_next_sentence": true
    },
    {
        "source_sentence": "遂相告曰：「姊妹！",
        "from": "T23n1442_031:0797b27_1",
        "context_with_next_sentence": true
    },
    {
        "source_sentence": "我等六人當敷師子座高十二肘。",
        "from": "T23n1442_031:0797b27_2",
        "context_with_next_sentence": true
    },
    {
        "source_sentence": "六人當往室羅伐城，於諸聚落衢路之所，遍相告令諸人當知：『明日王園寺有大法師，辯說無滯，來教授諸尼說殊勝法，若能聽者當得見諦，於生死內不復輪迴。』",
        "from": "T23n1442_031:0797b28_3",
        "context_with_next_sentence": true
    },
    {
        "source_sentence": "如是諸人來聽其法，愚路苾芻若當默然無有酬對，大眾嗤笑。",
        "from": "T23n1442_031:0797c03_0",
        "context_with_next_sentence": true
    },
    {
        "source_sentence": "由此緣故，令說愚者不復更來教授尼眾。」",
        "from": "T23n1442_031:0797c04_1",
        "context_with_next_sentence": true
    },
    {
        "source_sentence": "作是議已，六人數設高座，六人遍告坊城，隨所思惟咸皆作了。",
        "from": "T23n1442_031:0797c05_2",
        "context_with_next_sentence": true
    },
    {
        "source_sentence": "爾時愚路於日初分著衣持鉢，入室羅伐城次行乞食。",
        "from": "T23n1442_031:0797c06_3",
        "context_with_next_sentence": true
    },
    {
        "source_sentence": "既得食已還至本處，飯食訖收衣鉢，洗足已旋入房中，繫念而住。",
        "from": "T23n1442_031:0797c08_0",
        "context_with_next_sentence": true
    },
    {
        "source_sentence": "至日晡後從禪定起，將一苾芻詣王園寺。",
        "from": "T23n1442_031:0797c09_1",
        "context_with_next_sentence": true
    },
    {
        "source_sentence": "時彼寺內有無量百千大眾雲集，或有先世善根之所警覺，或有現緣共相啟悟。",
        "from": "T23n1442_031:0797c10_2",
        "context_with_next_sentence": true
    },
    {
        "source_sentence": "時彼大眾見具壽愚路從遠而來，共相問曰：「兩人俱至，誰是法師？」",
        "from": "T23n1442_031:0797c12_3",
        "context_with_next_sentence": true
    },
    {
        "source_sentence": "有人告曰：「前是法師。」",
        "from": "T23n1442_031:0797c13_4",
        "context_with_next_sentence": true
    },
    {
        "source_sentence": "時諸大眾各生輕賤作如是語：「諸苾芻尼故心惱我，此之愚路於三月內一頌不持，豈能教授為我說法？」",
        "from": "T23n1442_031:0797c14_5",
        "context_with_next_sentence": true
    },
    {
        "source_sentence": "有作是說：「我等且觀，若能說法當可聽之。",
        "from": "T23n1442_031:0797c16_6",
        "context_with_next_sentence": true
    },
    {
        "source_sentence": "若故相調弄，起去非損，去亦非晚。」",
        "from": "T23n1442_031:0797c17_7",
        "context_with_next_sentence": true
    },
    {
        "source_sentence": "諸人咸坐共觀得失。",
        "from": "T23n1442_031:0797c18_8",
        "context_with_next_sentence": true
    },
    {
        "source_sentence": "是時具壽愚路見師子座高便作是念：「為相調弄？",
        "from": "T23n1442_031:0797c18_9",
        "context_with_next_sentence": true
    },
    {
        "source_sentence": "為敬重耶？」",
        "from": "T23n1442_031:0797c19_10",
        "context_with_next_sentence": true
    },
    {
        "source_sentence": "觀知相惱無心恭敬，時具壽愚路便舒右手如象王鼻，按其高座令使卑小安詳就坐。",
        "from": "T23n1442_031:0797c20_11",
        "context_with_next_sentence": true
    },
    {
        "source_sentence": "是時大眾處寬不能普見，法師即便斂心入定。",
        "from": "T23n1442_031:0797c22_0",
        "context_with_next_sentence": true
    },
    {
        "source_sentence": "既入定已隱身不現，即於東方騰空而上，現四威儀身出水火，作十八變，南西北方亦復如是。",
        "from": "T23n1442_031:0797c23_1",
        "context_with_next_sentence": true
    },
    {
        "source_sentence": "現神通已還居本座，告諸苾芻尼曰：「我於三月受一伽他，汝等樂欲聞其義不？",
        "from": "T23n1442_031:0797c25_2",
        "context_with_next_sentence": true
    },
    {
        "source_sentence": "假令我於七日七夜，於一一字句分別其義，亦未能盡。」",
        "from": "T23n1442_031:0797c26_3",
        "context_with_next_sentence": true
    },
    {
        "source_sentence": "即便為說伽他之義：「身語意業不造惡者，佛說不令有情造諸惡業。",
        "from": "T23n1442_031:0797c28_4",
        "context_with_next_sentence": true
    },
    {
        "source_sentence": "所謂身造三惡：殺、盜、邪婬。",
        "from": "T23n1442_031:0798a01_5",
        "context_with_next_sentence": true
    },
    {
        "source_sentence": "語為四罪：妄語、離間語、麁惡語、綺雜語。",
        "from": "T23n1442_031:0798a01_6",
        "context_with_next_sentence": true
    },
    {
        "source_sentence": "意作三罪：貪、瞋、邪見。",
        "from": "T23n1442_031:0798a02_7",
        "context_with_next_sentence": true
    },
    {
        "source_sentence": "此等諸罪，世尊不欲令諸有情隨心造作。」",
        "from": "T23n1442_031:0798a03_0",
        "context_with_next_sentence": true
    },
    {
        "source_sentence": "如是半頌善為譬喻說未了時，眾中一萬二千有情，皆悉遠塵離垢，得法眼淨，明見真諦、或得煖法、或得頂忍、或世第一法，或得預流、一來、不還、或有出家證阿羅漢果，或有發趣聲聞菩提、或獨覺菩提、或無上菩提。",
        "from": "T23n1442_031:0798a03_1",
        "context_with_next_sentence": true
    },
    {
        "source_sentence": "是時大眾咸悉歸依佛法僧寶，歎未曾有。",
        "from": "T23n1442_031:0798a08_2",
        "context_with_next_sentence": true
    },
    {
        "source_sentence": "爾時具壽愚路既為諸人宣說法要，示教利喜已從座而去，苾芻尼眾歡喜奉行。",
        "from": "T23n1442_031:0798a09_3",
        "context_with_next_sentence": true
    },
    {
        "source_sentence": "時十二眾苾芻尼不遂所懷，默赧無說。",
        "from": "T23n1442_031:0798a11_4",
        "context_with_next_sentence": true
    },
    {
        "source_sentence": "時六眾等遙見愚路從外而來，各作是念：「今日愚路令眾多人不生敬信。」",
        "from": "T23n1442_031:0798a12_5",
        "context_with_next_sentence": true
    },
    {
        "source_sentence": "六眾不能對面言告，但問從者苾芻曰：「愚路今日令幾人眾生不信耶？」",
        "from": "T23n1442_031:0798a14_6",
        "context_with_next_sentence": true
    },
    {
        "source_sentence": "答曰：「唯有希奇！",
        "from": "T23n1442_031:0798a15_7",
        "context_with_next_sentence": true
    },
    {
        "source_sentence": "曾無一人心生不信。",
        "from": "T23n1442_031:0798a16_8",
        "context_with_next_sentence": true
    },
    {
        "source_sentence": "然佛世尊於婆羅痆斯施鹿林所為人天眾三轉法輪，愚路今時更復隨轉，乃至半頌伽他說猶未了，令諸大眾獲果無邊，趣三菩提歸向三寶。」",
        "from": "T23n1442_031:0798a16_9",
        "context_with_next_sentence": true
    },
    {
        "source_sentence": "是時愚路便詣佛所，禮佛雙足在一面坐。",
        "from": "T23n1442_031:0798a19_10",
        "context_with_next_sentence": true
    },
    {
        "source_sentence": "爾時世尊告諸苾芻曰：「汝諸苾芻！",
        "from": "T23n1442_031:0798a20_11",
        "context_with_next_sentence": true
    },
    {
        "source_sentence": "於我聲聞弟子之中心善解脫者，愚路是也。」",
        "from": "T23n1442_031:0798a21_12",
        "context_with_next_sentence": true
    },
    {
        "source_sentence": "爾時世尊讚歎持戒速得解脫，毀訾破戒沈溺生死，告諸苾芻曰：「前是創制、此是隨開，我今為諸苾芻重制學處，應如是說：「若復苾芻僧不差遣，自往教誡苾芻尼者，除獲勝法，波逸底迦。」",
        "from": "T23n1442_031:0798a22_13",
        "context_with_next_sentence": true
    },
    {
        "source_sentence": "若復苾芻者，謂是六眾，僧義如上。",
        "from": "T23n1442_031:0798a28_0",
        "context_with_next_sentence": true
    },
    {
        "source_sentence": "不差遣者，謂不作白二法。",
        "from": "T23n1442_031:0798a28_1",
        "context_with_next_sentence": true
    },
    {
        "source_sentence": "苾芻尼者，謂此法中尼。",
        "from": "T23n1442_031:0798a29_2",
        "context_with_next_sentence": true
    },
    {
        "source_sentence": "教誡者，謂以戒定慧法而教授之。",
        "from": "T23n1442_031:0798a29_3",
        "context_with_next_sentence": true
    },
    {
        "source_sentence": "除獲勝法者，若得殊勝之法不差無過，是故言除，餘如上釋。",
        "from": "T23n1442_031:0798b01_4",
        "context_with_next_sentence": true
    },
    {
        "source_sentence": "此中犯相其事云何？",
        "from": "T23n1442_031:0798b03_0",
        "context_with_next_sentence": true
    },
    {
        "source_sentence": "若諸苾芻，於界外差人者，眾得惡作罪；被差之人，若往教誡，得墮罪。",
        "from": "T23n1442_031:0798b03_1",
        "context_with_next_sentence": true
    },
    {
        "source_sentence": "若雖於界內差人，而非褒灑陀日眾，得惡作罪；被差之人，若往教誡，得墮罪。",
        "from": "T23n1442_031:0798b05_2",
        "context_with_next_sentence": true
    },
    {
        "source_sentence": "若雖於界內復是褒灑陀日，然眾不集，得罪同前。",
        "from": "T23n1442_031:0798b06_3",
        "context_with_next_sentence": true
    },
    {
        "source_sentence": "若差法無過，然非持戒，得罪同前。",
        "from": "T23n1442_031:0798b07_4",
        "context_with_next_sentence": true
    },
    {
        "source_sentence": "雖復持戒，然非多聞，未滿二十夏；雖滿二十夏，然非善解都城之語；雖善解方言，然曾污苾芻尼不如法除悔；雖復清淨，然於八他勝法不能分別教示於尼；此雖能說，然於八尊法不能分別；此等諸法若不具足者，眾得惡作罪。",
        "from": "T23n1442_031:0798b08_5",
        "context_with_next_sentence": true
    },
    {
        "source_sentence": "被差之人，悉得墮罪。",
        "from": "T23n1442_031:0798b13_6",
        "context_with_next_sentence": true
    },
    {
        "source_sentence": "若差遣如法眾德圓滿，眾僧無過，教授者無犯。",
        "from": "T23n1442_031:0798b14_7",
        "context_with_next_sentence": true
    },
    {
        "source_sentence": "若於住處無教授尼人者，應為略教授法。",
        "from": "T23n1442_031:0798b15_8",
        "context_with_next_sentence": true
    },
    {
        "source_sentence": "若苾芻尼來請教授人時，若上座若授事人應告彼曰：「姊妹！",
        "from": "T23n1442_031:0798b16_9",
        "context_with_next_sentence": true
    },
    {
        "source_sentence": "苾芻尼僧伽和合清淨無過犯不？",
        "from": "T23n1442_031:0798b17_10",
        "context_with_next_sentence": true
    },
    {
        "source_sentence": "今此眾中無人樂往教授尼眾，汝等僧伽當謹慎勿放逸。」",
        "from": "T23n1442_031:0798b18_11",
        "context_with_next_sentence": true
    },
    {
        "source_sentence": "答曰：「奧箄迦。」",
        "from": "T23n1442_031:0798b19_12",
        "context_with_next_sentence": true
    },
    {
        "source_sentence": "尼應禮足而去。",
        "from": "T23n1442_031:0798b20_0",
        "context_with_next_sentence": true
    },
    {
        "source_sentence": "又無犯者，謂最初犯人，或癡狂、心亂、痛惱所纏。",
        "from": "T23n1442_031:0798b20_1",
        "context_with_next_sentence": true
    },
    {
        "source_sentence": "時諸苾芻咸皆有疑，欲請世尊斷除疑惑，白佛言：「世尊！",
        "from": "T23n1442_031:0798b21_2",
        "context_with_next_sentence": true
    },
    {
        "source_sentence": "以何因緣有十二眾苾芻尼？",
        "from": "T23n1442_031:0798b22_3",
        "context_with_next_sentence": true
    },
    {
        "source_sentence": "又十二眾苾芻尼，何故欲與具壽愚路作無利事反成大益？",
        "from": "T23n1442_031:0798b23_4",
        "context_with_next_sentence": true
    },
    {
        "source_sentence": "唯願世尊為說因緣。」",
        "from": "T23n1442_031:0798b24_5",
        "context_with_next_sentence": true
    },
    {
        "source_sentence": "世尊告曰：「汝等苾芻！",
        "from": "T23n1442_031:0798b25_6",
        "context_with_next_sentence": true
    },
    {
        "source_sentence": "非但今日欲作無利反成大益，乃往古昔，斯等諸尼欲作無利反招利益。",
        "from": "T23n1442_031:0798b25_7",
        "context_with_next_sentence": true
    },
    {
        "source_sentence": "汝等應聽！",
        "from": "T23n1442_031:0798b27_8",
        "context_with_next_sentence": true
    },
    {
        "source_sentence": "過去世時於一聚落有婆羅門，娶妻未久便生一息，於後復誕一男，如是乃至生十二子，年俱長大各並娶妻，廣為居宅。",
        "from": "T23n1442_031:0798b27_9",
        "context_with_next_sentence": true
    },
    {
        "source_sentence": "其母不久染患命終，父既年衰、兩目青盲一無所覩。",
        "from": "T23n1442_031:0798c01_10",
        "context_with_next_sentence": true
    },
    {
        "source_sentence": "時彼新婦兒不在時，便與外人行邪惡事。",
        "from": "T23n1442_031:0798c02_11",
        "context_with_next_sentence": true
    },
    {
        "source_sentence": "婆羅門善知聲相，聞行聲時，知是己子、知是他人。",
        "from": "T23n1442_031:0798c03_12",
        "context_with_next_sentence": true
    },
    {
        "source_sentence": "聞彼行聲知非己子，即呵叱彼新婦曰：『汝莫如是造邪惡行。』",
        "from": "T23n1442_031:0798c04_13",
        "context_with_next_sentence": true
    },
    {
        "source_sentence": "時彼新婦知其瞋已，共相告語：『此婆羅門當與我等作無利事，我今宜可絕其美食。』",
        "from": "T23n1442_031:0798c05_14",
        "context_with_next_sentence": true
    },
    {
        "source_sentence": "便與麁飯投以醋漿，時婆羅門年既衰耄不堪噉食。",
        "from": "T23n1442_031:0798c07_15",
        "context_with_next_sentence": true
    },
    {
        "source_sentence": "時婆羅門告諸子曰：『汝諸新婦與我麁食投以醋漿，豈能濟命？』",
        "from": "T23n1442_031:0798c08_16",
        "context_with_next_sentence": true
    },
    {
        "source_sentence": "時彼諸子告其婦曰：『汝等何因與父麁飯和以醋漿？』",
        "from": "T23n1442_031:0798c10_17",
        "context_with_next_sentence": true
    },
    {
        "source_sentence": "婦告夫曰：『大翁福盡，我等何過？",
        "from": "T23n1442_031:0798c11_18",
        "context_with_next_sentence": true
    },
    {
        "source_sentence": "每煮飯時於其釜中投以白米，變成赤飯；和以美酪變作醋漿。』",
        "from": "T23n1442_031:0798c12_19",
        "context_with_next_sentence": true
    },
    {
        "source_sentence": "其夫報曰：『何有斯理？』",
        "from": "T23n1442_031:0798c13_20",
        "context_with_next_sentence": true
    },
    {
        "source_sentence": "妻便答曰：『仁若不信當可親觀。』",
        "from": "T23n1442_031:0798c14_21",
        "context_with_next_sentence": true
    },
    {
        "source_sentence": "諸婦議曰：『我已告夫，須求免過。』",
        "from": "T23n1442_031:0798c14_22",
        "context_with_next_sentence": true
    },
    {
        "source_sentence": "遂至陶師處告曰：『賢首！",
        "from": "T23n1442_031:0798c15_23",
        "context_with_next_sentence": true
    },
    {
        "source_sentence": "汝頗能作兩枚瓦釜，口一腹二各容數升？』",
        "from": "T23n1442_031:0798c16_0",
        "context_with_next_sentence": true
    },
    {
        "source_sentence": "陶師曰：『與我倍價我當為作。』",
        "from": "T23n1442_031:0798c16_1",
        "context_with_next_sentence": true
    },
    {
        "source_sentence": "報言：『善！』",
        "from": "T23n1442_031:0798c17_2",
        "context_with_next_sentence": true
    },
    {
        "source_sentence": "陶師作已，婦即酬直，持歸為翁作食。",
        "from": "T23n1442_031:0798c17_3",
        "context_with_next_sentence": true
    },
    {
        "source_sentence": "在私屏處，於二釜中一隔內投赤米、一隔內置醋漿，既對夫前，即便一隔內投白米，一隔內置美酪。",
        "from": "T23n1442_031:0798c18_4",
        "context_with_next_sentence": true
    },
    {
        "source_sentence": "二釜俱熟遂告夫曰：『為先與翁食？",
        "from": "T23n1442_031:0798c20_5",
        "context_with_next_sentence": true
    },
    {
        "source_sentence": "君先食耶？』",
        "from": "T23n1442_031:0798c21_6",
        "context_with_next_sentence": true
    },
    {
        "source_sentence": "夫曰：『先奉我父。』",
        "from": "T23n1442_031:0798c21_7",
        "context_with_next_sentence": true
    },
    {
        "source_sentence": "其妻即於一釜中斟與赤飯，次於一釜酌與醋漿。",
        "from": "T23n1442_031:0798c22_8",
        "context_with_next_sentence": true
    },
    {
        "source_sentence": "次至夫邊授以白糜，并安美酪，兒既見已白其父曰：『慈父福德實爾消亡，同一釜中，看著白米及安美酪，及其熟已變為赤飯醋漿。』",
        "from": "T23n1442_031:0798c23_9",
        "context_with_next_sentence": true
    },
    {
        "source_sentence": "其父聞已竊作是念：『我從少小不行欺誑，興立生計皆如法求財。",
        "from": "T23n1442_031:0798c26_10",
        "context_with_next_sentence": true
    },
    {
        "source_sentence": "何故今時福業消盡？",
        "from": "T23n1442_031:0798c27_11",
        "context_with_next_sentence": true
    },
    {
        "source_sentence": "蓋應是此惡行婦人，自為詐偽見欺於我。』",
        "from": "T23n1442_031:0798c28_12",
        "context_with_next_sentence": true
    },
    {
        "source_sentence": "老翁便伺人不在時，獨入厨中摸諸釜器，便闇捉兩釜俱腹中有隔，遂即持釜藏之屏處。",
        "from": "T23n1442_031:0798c29_13",
        "context_with_next_sentence": true
    },
    {
        "source_sentence": "諸子既至，持釜告曰：『汝等當知！",
        "from": "T23n1442_031:0799a02_14",
        "context_with_next_sentence": true
    },
    {
        "source_sentence": "非我福盡，釜令福盡。』",
        "from": "T23n1442_031:0799a02_15",
        "context_with_next_sentence": true
    },
    {
        "source_sentence": "說伽他曰：「『諸子汝當知，　　他釜一口腹；　　吾今福業盡，　　一釜兩腹生。』",
        "from": "T23n1442_031:0799a03_16",
        "context_with_next_sentence": true
    },
    {
        "source_sentence": "「時彼諸子見斯事已，各忿其妻嚴加楚撻，告云：『若更如是者，當與重杖驅汝出舍。』",
        "from": "T23n1442_031:0799a06_0",
        "context_with_next_sentence": true
    },
    {
        "source_sentence": "是時諸婦聞是語已，遂相告曰：『此老婆羅門共兒計校欲害於我，我等宜應作餘方便斷其命根。』",
        "from": "T23n1442_031:0799a07_1",
        "context_with_next_sentence": true
    },
    {
        "source_sentence": "時有弄蛇人來入其宅，諸婦問曰：『有毒蛇賣不？』",
        "from": "T23n1442_031:0799a10_0",
        "context_with_next_sentence": true
    },
    {
        "source_sentence": "答曰：『須何等蛇？",
        "from": "T23n1442_031:0799a11_1",
        "context_with_next_sentence": true
    },
    {
        "source_sentence": "為死？",
        "from": "T23n1442_031:0799a11_2",
        "context_with_next_sentence": true
    },
    {
        "source_sentence": "為活？』",
        "from": "T23n1442_031:0799a11_3",
        "context_with_next_sentence": true
    },
    {
        "source_sentence": "報言：『死者。』",
        "from": "T23n1442_031:0799a11_4",
        "context_with_next_sentence": true
    },
    {
        "source_sentence": "彼作是念：『何意諸婦從索死蛇？",
        "from": "T23n1442_031:0799a12_0",
        "context_with_next_sentence": true
    },
    {
        "source_sentence": "豈非有意當欲殺此老婆羅門耶？』",
        "from": "T23n1442_031:0799a12_1",
        "context_with_next_sentence": true
    },
    {
        "source_sentence": "問曰：『欲酬幾價？』",
        "from": "T23n1442_031:0799a13_2",
        "context_with_next_sentence": true
    },
    {
        "source_sentence": "答曰：『隨汝所索。』",
        "from": "T23n1442_031:0799a13_3",
        "context_with_next_sentence": true
    },
    {
        "source_sentence": "然諸毒蛇被逼惱時毒在兩處，謂頭及尾。",
        "from": "T23n1442_031:0799a14_4",
        "context_with_next_sentence": true
    },
    {
        "source_sentence": "蛇師乃出一黑蛇，以杖打瞋截去頭尾，取其中腹持付婦人。",
        "from": "T23n1442_031:0799a15_5",
        "context_with_next_sentence": true
    },
    {
        "source_sentence": "時彼得已將用作羹，羹既熟已，持至翁所，白言：『大翁有好肉羹，能得食不？』",
        "from": "T23n1442_031:0799a16_6",
        "context_with_next_sentence": true
    },
    {
        "source_sentence": "時婆羅門作是念：『何處得肉與我作羹，豈非方便欲殺於我？』",
        "from": "T23n1442_031:0799a18_7",
        "context_with_next_sentence": true
    },
    {
        "source_sentence": "復作是念：『我今老疾無濟念者，何用活為？",
        "from": "T23n1442_031:0799a19_8",
        "context_with_next_sentence": true
    },
    {
        "source_sentence": "從是、從非，我當噉食。』",
        "from": "T23n1442_031:0799a20_9",
        "context_with_next_sentence": true
    },
    {
        "source_sentence": "報新婦曰：『必有肉羹將來我食。』",
        "from": "T23n1442_031:0799a21_0",
        "context_with_next_sentence": true
    },
    {
        "source_sentence": "授與食訖，由羹氣故，眼膜便開漸能見物，然而詐云：『我死！",
        "from": "T23n1442_031:0799a21_1",
        "context_with_next_sentence": true
    },
    {
        "source_sentence": "我死！』",
        "from": "T23n1442_031:0799a23_0",
        "context_with_next_sentence": true
    },
    {
        "source_sentence": "諸婦聞已，願速命終，白言：『尚有餘羹能盡食不？』",
        "from": "T23n1442_031:0799a23_1",
        "context_with_next_sentence": true
    },
    {
        "source_sentence": "報云：『能食。』",
        "from": "T23n1442_031:0799a24_2",
        "context_with_next_sentence": true
    },
    {
        "source_sentence": "其婦總皆授與，重更食之，眼轉明淨，顧眄左右悉皆明察，私心喜慶佯眠不起。",
        "from": "T23n1442_031:0799a24_3",
        "context_with_next_sentence": true
    },
    {
        "source_sentence": "彼諸新婦如患眼時，對婆羅門造諸非法，婆羅門把杖急起告云：『我今見汝勿復更然。』",
        "from": "T23n1442_031:0799a26_4",
        "context_with_next_sentence": true
    },
    {
        "source_sentence": "是時諸婦默赧無對。",
        "from": "T23n1442_031:0799a28_5",
        "context_with_next_sentence": true
    },
    {
        "source_sentence": "「汝等苾芻勿生異念，昔時婆羅門者即愚路是，十二婦者即十二眾苾芻尼是。",
        "from": "T23n1442_031:0799a28_6",
        "context_with_next_sentence": true
    },
    {
        "source_sentence": "往時欲害其命反成大利，今時欲令恥辱更彰聖德。」",
        "from": "T23n1442_031:0799b01_7",
        "context_with_next_sentence": true
    },
    {
        "source_sentence": "時諸苾芻更復有疑，問世尊曰：「具壽愚路先作何業得受人身至愚至鈍？」",
        "from": "T23n1442_031:0799b02_8",
        "context_with_next_sentence": true
    },
    {
        "source_sentence": "世尊告曰：「此愚路苾芻曾所作業，增長時熟果報現前。",
        "from": "T23n1442_031:0799b04_9",
        "context_with_next_sentence": true
    },
    {
        "source_sentence": "汝等苾芻！",
        "from": "T23n1442_031:0799b05_10",
        "context_with_next_sentence": true
    },
    {
        "source_sentence": "凡諸有情，自所作業善惡果報，非於外界地水火風令其成熟，但於己身蘊界處中而自成熟。",
        "from": "T23n1442_031:0799b05_11",
        "context_with_next_sentence": true
    },
    {
        "source_sentence": "說伽他曰：「假令經百劫，　　所作業不亡；　因緣會遇時，　　果報還自受。",
        "from": "T23n1442_031:0799b07_12",
        "context_with_next_sentence": true
    },
    {
        "source_sentence": "「汝等苾芻！",
        "from": "T23n1442_031:0799b11_0",
        "context_with_next_sentence": true
    },
    {
        "source_sentence": "乃往過去人壽二萬歲時，有迦葉波佛出現世間，如來、應、正等覺、明行足、善逝、世間解、無上士、調御丈夫、天人師、佛、薄伽梵。",
        "from": "T23n1442_031:0799b11_1",
        "context_with_next_sentence": true
    },
    {
        "source_sentence": "時聲聞眾有二萬人，俱於婆羅痆斯國住。",
        "from": "T23n1442_031:0799b14_0",
        "context_with_next_sentence": true
    },
    {
        "source_sentence": "愚路是彼眾數，明閑三藏為大法師，稟性慳法曾不教人，乃至四句伽他亦不為說。",
        "from": "T23n1442_031:0799b14_1",
        "context_with_next_sentence": true
    },
    {
        "source_sentence": "命終之後生在天宮，從彼死已墮在人趣，生販猪家，年漸長大屠猪為業。",
        "from": "T23n1442_031:0799b16_2",
        "context_with_next_sentence": true
    },
    {
        "source_sentence": "於其村側有一大河，渡河不遠有一聚落。",
        "from": "T23n1442_031:0799b18_3",
        "context_with_next_sentence": true
    },
    {
        "source_sentence": "節會日至，屠者念言：『我今若多殺猪持肉賣者，儻無交易肉皆爛壞錢有損失，宜并猪命將至彼村，至日方屠以賣其肉，此無損失得利尤多。』",
        "from": "T23n1442_031:0799b19_4",
        "context_with_next_sentence": true
    },
    {
        "source_sentence": "遂以繩縛猪安在船上。",
        "from": "T23n1442_031:0799b22_5",
        "context_with_next_sentence": true
    },
    {
        "source_sentence": "猪相[虫*豕]觸搖動船艚，其猪及船一時傾沒，救濟無處猪並命終。",
        "from": "T23n1442_031:0799b23_6",
        "context_with_next_sentence": true
    },
    {
        "source_sentence": "時彼屠人亦隨流而去，於河岸邊有五百獨覺，依林而住。",
        "from": "T23n1442_031:0799b24_7",
        "context_with_next_sentence": true
    },
    {
        "source_sentence": "是時有一獨覺取水河濱，遙見一人隨流而下，乃作是念：『此沿流者為死？",
        "from": "T23n1442_031:0799b25_8",
        "context_with_next_sentence": true
    },
    {
        "source_sentence": "為活？』",
        "from": "T23n1442_031:0799b27_9",
        "context_with_next_sentence": true
    },
    {
        "source_sentence": "審細觀察知是活人，即現神通長舒右手如象王鼻，牽取其人，於乾砂潬合面而去。",
        "from": "T23n1442_031:0799b27_10",
        "context_with_next_sentence": true
    },
    {
        "source_sentence": "時彼溺人吐水既盡，即便起立四觀方城，見有人蹤尋跡而行，至獨覺處致禮敬已，求依止住。",
        "from": "T23n1442_031:0799b29_11",
        "context_with_next_sentence": true
    },
    {
        "source_sentence": "於日日中為諸獨覺，採花摘果取諸根葉以相給侍。",
        "from": "T23n1442_031:0799c02_12",
        "context_with_next_sentence": true
    },
    {
        "source_sentence": "時彼獨覺各以殘食共相供濟，時諸獨覺咸加趺坐靜慮而住。",
        "from": "T23n1442_031:0799c03_13",
        "context_with_next_sentence": true
    },
    {
        "source_sentence": "屠人見已亦學加趺，頻修不已得無想定。",
        "from": "T23n1442_031:0799c05_14",
        "context_with_next_sentence": true
    },
    {
        "source_sentence": "於後命終生無想天處，從彼終已生此人中。",
        "from": "T23n1442_031:0799c06_15",
        "context_with_next_sentence": true
    },
    {
        "source_sentence": "汝諸苾芻勿生異念！",
        "from": "T23n1442_031:0799c07_16",
        "context_with_next_sentence": true
    },
    {
        "source_sentence": "往時屠猪人者即此愚路苾芻是，由彼昔時慳悋於法，乃至四句伽他不為人說，又多屠殺諸畜生故，復由生在無想天中，由彼業緣至愚至鈍。",
        "from": "T23n1442_031:0799c07_17",
        "context_with_next_sentence": true
    },
    {
        "source_sentence": "是故汝等苾芻不應慳法，以清淨心為他說法，當如是學；於諸有情常生悲愍，遠離邪定，當如是學。」",
        "from": "T23n1442_031:0799c11_0",
        "context_with_next_sentence": true
    },
    {
        "source_sentence": "根本說一切有部毘奈耶卷第三十一",
        "from": "T23n1442_031:0799c14_0",
        "context_with_next_sentence": false
    }
]