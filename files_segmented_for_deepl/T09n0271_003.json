[
    {
        "source_sentence": "佛說菩薩行方便境界神通變",
        "from": "T09n0271_003:0311b15_0",
        "context_with_next_sentence": true
    },
    {
        "source_sentence": "化經卷下",
        "from": "T09n0271_003:0311b16_0",
        "context_with_next_sentence": true
    },
    {
        "source_sentence": "宋天竺三藏法師求那跋陀羅譯",
        "from": "T09n0271_003:0311b18_0",
        "context_with_next_sentence": true
    },
    {
        "source_sentence": "「復次，大王！",
        "from": "T09n0271_003:0311b19_0",
        "context_with_next_sentence": true
    },
    {
        "source_sentence": "是沙門瞿曇，成就十八不共佛法。",
        "from": "T09n0271_003:0311b19_1",
        "context_with_next_sentence": true
    },
    {
        "source_sentence": "大王！",
        "from": "T09n0271_003:0311b20_0",
        "context_with_next_sentence": true
    },
    {
        "source_sentence": "何等十八不共佛法？",
        "from": "T09n0271_003:0311b20_1",
        "context_with_next_sentence": true
    },
    {
        "source_sentence": "大王！",
        "from": "T09n0271_003:0311b20_2",
        "context_with_next_sentence": true
    },
    {
        "source_sentence": "是佛如來，無有錯亂，口無言說，無有失念，無有異想，無不定心，無不知己，捨欲無退減，進無退減，念無退減，慧無退減，解脫無退減，解脫知見亦無退減，一切身業以智為首隨於智行，一切口業以智為首隨於智行，一切意業以智為首隨於智行，知於過去無礙知見，知於未來無礙知見，知於現在無礙知見。",
        "from": "T09n0271_003:0311b20_3",
        "context_with_next_sentence": true
    },
    {
        "source_sentence": "大王！",
        "from": "T09n0271_003:0311b27_4",
        "context_with_next_sentence": true
    },
    {
        "source_sentence": "是名如來十八不共佛法成就，是故無過。」",
        "from": "T09n0271_003:0311b27_5",
        "context_with_next_sentence": true
    },
    {
        "source_sentence": "如說偈曰：「世尊無錯亂，　　口無有言說，　其念無有失，　　是故彼無過。",
        "from": "T09n0271_003:0311b28_6",
        "context_with_next_sentence": true
    },
    {
        "source_sentence": "　無有於異想，　　正智心不亂；　隨時不生捨，　　一切智無過。",
        "from": "T09n0271_003:0311c02_0",
        "context_with_next_sentence": true
    },
    {
        "source_sentence": "　欲無有退減，　　善誓進無減；　其念無有失，　　彼無能毀者。",
        "from": "T09n0271_003:0311c04_0",
        "context_with_next_sentence": true
    },
    {
        "source_sentence": "　慧無損退減，　　解無有退減，　解知見無減，　　彼智無有惱。",
        "from": "T09n0271_003:0311c06_0",
        "context_with_next_sentence": true
    },
    {
        "source_sentence": "　一切諸身業，　　口業及意業，　以智力自在，　　智亦無有失。",
        "from": "T09n0271_003:0311c08_0",
        "context_with_next_sentence": true
    },
    {
        "source_sentence": "　知於過去世，　　彼智無有礙；　未來亦無礙，　　現在世無礙。",
        "from": "T09n0271_003:0311c10_0",
        "context_with_next_sentence": true
    },
    {
        "source_sentence": "　有如是功德，　　是沙門瞿曇；　復過是無量，　　非我說能盡。」",
        "from": "T09n0271_003:0311c12_0",
        "context_with_next_sentence": true
    },
    {
        "source_sentence": "爾時栴茶鉢樹提王，聞如來如是不可思議諸功德已，甚適其意，歡喜踊躍生於愛樂。",
        "from": "T09n0271_003:0311c14_0",
        "context_with_next_sentence": true
    },
    {
        "source_sentence": "於是薩遮尼乾子所，得無量歡喜，得不可思議想，得世尊想，得善知識想，得示菩提想，得度到彼一切智想，得啟請想，得於念想，又得菩薩不可思議解脫之想。",
        "from": "T09n0271_003:0311c15_1",
        "context_with_next_sentence": true
    },
    {
        "source_sentence": "得於如是諸想心已，以價直百千真珠瓔珞，又復以上無價之衣，供養薩遮尼乾子已。",
        "from": "T09n0271_003:0311c19_2",
        "context_with_next_sentence": true
    },
    {
        "source_sentence": "如是讚言：「善哉，善哉！",
        "from": "T09n0271_003:0311c21_3",
        "context_with_next_sentence": true
    },
    {
        "source_sentence": "薩遮尼乾子，善說次第方便之法。」",
        "from": "T09n0271_003:0311c21_4",
        "context_with_next_sentence": true
    },
    {
        "source_sentence": "又言：「薩遮！",
        "from": "T09n0271_003:0311c22_5",
        "context_with_next_sentence": true
    },
    {
        "source_sentence": "汝所說法順一切智，汝所說法到一切智，汝所說法出於生死，汝所說法滅結使垢，汝所說法破嫉妬門，汝所說法擊大施鼓，汝所說法能破壞魔大憍慢山，汝所說法能乾愛海，汝所說法照愚癡林，汝所說法，教化眾生不過失時。」",
        "from": "T09n0271_003:0311c22_6",
        "context_with_next_sentence": true
    },
    {
        "source_sentence": "王說是已，薩遮尼乾子語大王言：「如是，大王！",
        "from": "T09n0271_003:0311c28_7",
        "context_with_next_sentence": true
    },
    {
        "source_sentence": "菩薩威儀無不調伏諸眾生者，無有說法逆大乘者，若不能增益一切智，若不能盡一切結使，若不能示生死過患，若其不能到於涅槃，若不能近菩薩之行，若不能到自利利他及俱利者，無有是處。",
        "from": "T09n0271_003:0311c29_8",
        "context_with_next_sentence": true
    },
    {
        "source_sentence": "大王！",
        "from": "T09n0271_003:0312a04_9",
        "context_with_next_sentence": true
    },
    {
        "source_sentence": "若有一切初發意時，便到自利利他俱利。」",
        "from": "T09n0271_003:0312a04_10",
        "context_with_next_sentence": true
    },
    {
        "source_sentence": "薩遮尼乾說是事時，栴茶鉢樹提王，得斷疑信，得不壞信；十六王子，得於歡喜信行之界；八千天子獲得三昧，名莊嚴佛行。",
        "from": "T09n0271_003:0312a05_11",
        "context_with_next_sentence": true
    },
    {
        "source_sentence": "是王宮中所坐尼乾有萬三千，發於無上正真道心，各各脫衣供養薩遮尼乾子已，作如是言：「我等今者得於善利，見是薩遮大善男子，又聞演說是隨順法。」",
        "from": "T09n0271_003:0312a08_12",
        "context_with_next_sentence": true
    },
    {
        "source_sentence": "復言：「薩遮！",
        "from": "T09n0271_003:0312a12_13",
        "context_with_next_sentence": true
    },
    {
        "source_sentence": "可與俱往，欲見世尊，是佛如來今在我園。」",
        "from": "T09n0271_003:0312a12_14",
        "context_with_next_sentence": true
    },
    {
        "source_sentence": "薩遮答言：「一切悉來和合共往。」",
        "from": "T09n0271_003:0312a13_15",
        "context_with_next_sentence": true
    },
    {
        "source_sentence": "爾時大王與其眷屬大臣人民設大莊嚴，爾時大王遍城行令唱如是言：「若不至於如來所者，當斬殺之。」",
        "from": "T09n0271_003:0312a14_16",
        "context_with_next_sentence": true
    },
    {
        "source_sentence": "舉城一切男子、女人、童男、童女，聞王令已，各各持諸華鬘、塗香、末香、種種伎樂，出於優禪大城外已，向園而住待於大王。",
        "from": "T09n0271_003:0312a16_17",
        "context_with_next_sentence": true
    },
    {
        "source_sentence": "爾時鉢樹提王，與薩遮尼乾子，諸大臣等，王子兵眾，內宮婇女，國土人民，騎乘圍遶，大王威德，王大神力，王大變化，王大遊戲，擎幢幡蓋，百千音樂，歌舞唱伎，簫笛擊節出種種妙音；象馬槃戲百千吉瓨，在前行列，以金鎖莊挍象車、馬車，九十八億人眾圍遶，趣向自園詣世尊所。",
        "from": "T09n0271_003:0312a19_18",
        "context_with_next_sentence": true
    },
    {
        "source_sentence": "到已，頂禮佛足右遶三匝却住一面。",
        "from": "T09n0271_003:0312a25_19",
        "context_with_next_sentence": true
    },
    {
        "source_sentence": "薩遮尼乾及其眷屬，頂禮佛足右遶無量百千匝已，住立合掌觀佛不眴。",
        "from": "T09n0271_003:0312a26_20",
        "context_with_next_sentence": true
    },
    {
        "source_sentence": "爾時大德舍利弗，見薩遮尼乾子佛前觀佛目不暫眴，見是事已作是思惟：「薩遮尼乾子何緣來此？」",
        "from": "T09n0271_003:0312a27_21",
        "context_with_next_sentence": true
    },
    {
        "source_sentence": "如是思已，語薩遮尼乾子言：「薩遮！",
        "from": "T09n0271_003:0312b01_22",
        "context_with_next_sentence": true
    },
    {
        "source_sentence": "汝何緣故詣如來所，欲見如來為欲聽法？」",
        "from": "T09n0271_003:0312b01_23",
        "context_with_next_sentence": true
    },
    {
        "source_sentence": "薩遮尼乾子言：「大德舍利弗！",
        "from": "T09n0271_003:0312b02_24",
        "context_with_next_sentence": true
    },
    {
        "source_sentence": "我不見佛、不為聽法。",
        "from": "T09n0271_003:0312b03_25",
        "context_with_next_sentence": true
    },
    {
        "source_sentence": "大德舍利弗！",
        "from": "T09n0271_003:0312b04_0",
        "context_with_next_sentence": true
    },
    {
        "source_sentence": "我今不用一切法故詣如來所。",
        "from": "T09n0271_003:0312b04_1",
        "context_with_next_sentence": true
    },
    {
        "source_sentence": "何以故？",
        "from": "T09n0271_003:0312b05_0",
        "context_with_next_sentence": true
    },
    {
        "source_sentence": "大德舍利弗！",
        "from": "T09n0271_003:0312b05_1",
        "context_with_next_sentence": true
    },
    {
        "source_sentence": "見色不名見於如來，見受相、行、識，亦不名為見於如來。",
        "from": "T09n0271_003:0312b05_2",
        "context_with_next_sentence": true
    },
    {
        "source_sentence": "不見地大、水、火、風大名見如來，不見於我名見如來，不見眾生、不見壽命、不見養育名見如來，不見丈夫名見如來，不見我勝、我所勝名見如來，不見於想名見如來。",
        "from": "T09n0271_003:0312b06_3",
        "context_with_next_sentence": true
    },
    {
        "source_sentence": "大德舍利弗！",
        "from": "T09n0271_003:0312b10_4",
        "context_with_next_sentence": true
    },
    {
        "source_sentence": "不見一切相者名見如來，不見執著名見如來，見無有物名見如來，見於性故名見如來，見本際故名見如來，見眼色離欲名見如來，見耳聲無教名見如來，見鼻香不和合名見如來，見舌味無知名見如來，見身觸無覺名見如來，見意法無分別名見如來。」",
        "from": "T09n0271_003:0312b10_5",
        "context_with_next_sentence": true
    },
    {
        "source_sentence": "舍利弗言：「薩遮！",
        "from": "T09n0271_003:0312b16_6",
        "context_with_next_sentence": true
    },
    {
        "source_sentence": "以如是相見如來者，云何見如來耶？」",
        "from": "T09n0271_003:0312b16_7",
        "context_with_next_sentence": true
    },
    {
        "source_sentence": "薩遮答言：「大德舍利弗！",
        "from": "T09n0271_003:0312b17_8",
        "context_with_next_sentence": true
    },
    {
        "source_sentence": "非以種故見於如來，不以性故見於如來，非相非無相，非法非無法，非實非不實，非境界非不境界，非思惟非不思惟，非分別非不分別，非有為非無為，非物非不物，非聚非散，非色、非受、非想、非行、非識，非取非不取，名見如來。」",
        "from": "T09n0271_003:0312b18_9",
        "context_with_next_sentence": true
    },
    {
        "source_sentence": "舍利弗言：「薩遮！",
        "from": "T09n0271_003:0312b23_10",
        "context_with_next_sentence": true
    },
    {
        "source_sentence": "以如是相見如來者，汝善丈夫，云何得見於如來耶？」",
        "from": "T09n0271_003:0312b23_11",
        "context_with_next_sentence": true
    },
    {
        "source_sentence": "薩遮答言：「大德舍利弗！",
        "from": "T09n0271_003:0312b24_12",
        "context_with_next_sentence": true
    },
    {
        "source_sentence": "我非到色見於如來，亦不離色見於如來，亦不壞色見於如來；如是受、想、行、識，非到於識見於如來，不離於識見於如來，亦不壞識見於如來。",
        "from": "T09n0271_003:0312b25_13",
        "context_with_next_sentence": true
    },
    {
        "source_sentence": "非現世分見於如來，非過世分見於如來；非以陰分見於如來，非以界分見於如來；我以如是見於如來。",
        "from": "T09n0271_003:0312b28_14",
        "context_with_next_sentence": true
    },
    {
        "source_sentence": "我見一切言說非言說，名見如來。",
        "from": "T09n0271_003:0312c01_15",
        "context_with_next_sentence": true
    },
    {
        "source_sentence": "我非見非不見，非有非不有，非分別非不分別，非憶想、非諍、非惱、非起、非取、非捨、非戲論，非作想非不作想，非作物非不作物，非動發非不動發，非作見非無作見，非境界見非不境界見，非言語非不言語，見於如來。",
        "from": "T09n0271_003:0312c02_16",
        "context_with_next_sentence": true
    },
    {
        "source_sentence": "離於一切所有言語、談論、音聲，名見如來，亦無所見。",
        "from": "T09n0271_003:0312c07_17",
        "context_with_next_sentence": true
    },
    {
        "source_sentence": "大德舍利弗！",
        "from": "T09n0271_003:0312c08_18",
        "context_with_next_sentence": true
    },
    {
        "source_sentence": "菩薩如是見於如來，我亦如是見於如來。」",
        "from": "T09n0271_003:0312c09_19",
        "context_with_next_sentence": true
    },
    {
        "source_sentence": "舍利弗言：「汝以如是見於如來，汝復云何聞說法耶？」",
        "from": "T09n0271_003:0312c10_0",
        "context_with_next_sentence": true
    },
    {
        "source_sentence": "薩遮答言：「大德舍利弗！",
        "from": "T09n0271_003:0312c11_1",
        "context_with_next_sentence": true
    },
    {
        "source_sentence": "若我聽於如來說法，若生法想非是法想。",
        "from": "T09n0271_003:0312c11_2",
        "context_with_next_sentence": true
    },
    {
        "source_sentence": "何以故？",
        "from": "T09n0271_003:0312c12_3",
        "context_with_next_sentence": true
    },
    {
        "source_sentence": "大德舍利弗！",
        "from": "T09n0271_003:0312c12_4",
        "context_with_next_sentence": true
    },
    {
        "source_sentence": "菩薩一切所有言說皆出於法，然不執著，亦不生想。",
        "from": "T09n0271_003:0312c13_5",
        "context_with_next_sentence": true
    },
    {
        "source_sentence": "何以故？",
        "from": "T09n0271_003:0312c14_6",
        "context_with_next_sentence": true
    },
    {
        "source_sentence": "離法想故。」",
        "from": "T09n0271_003:0312c14_7",
        "context_with_next_sentence": true
    },
    {
        "source_sentence": "舍利弗言：「汝今薩遮，不求聽法詣如來耶？」",
        "from": "T09n0271_003:0312c14_8",
        "context_with_next_sentence": true
    },
    {
        "source_sentence": "薩遮答言：「大德舍利弗！",
        "from": "T09n0271_003:0312c15_9",
        "context_with_next_sentence": true
    },
    {
        "source_sentence": "我非求法、非不求法詣如來耶？",
        "from": "T09n0271_003:0312c16_10",
        "context_with_next_sentence": true
    },
    {
        "source_sentence": "何以故。",
        "from": "T09n0271_003:0312c16_11",
        "context_with_next_sentence": true
    },
    {
        "source_sentence": "大德舍利弗！",
        "from": "T09n0271_003:0312c17_12",
        "context_with_next_sentence": true
    },
    {
        "source_sentence": "夫求法者，名不求於一切諸法。",
        "from": "T09n0271_003:0312c17_13",
        "context_with_next_sentence": true
    },
    {
        "source_sentence": "大德舍利弗！",
        "from": "T09n0271_003:0312c18_14",
        "context_with_next_sentence": true
    },
    {
        "source_sentence": "夫求法者，不著佛求，不著法求，不著僧求，不知苦求，非斷集求，非修道求，非證滅求，非過欲界，非過色界、無色界求，非生死求，非涅槃求。",
        "from": "T09n0271_003:0312c18_15",
        "context_with_next_sentence": true
    },
    {
        "source_sentence": "大德舍利弗！",
        "from": "T09n0271_003:0312c21_16",
        "context_with_next_sentence": true
    },
    {
        "source_sentence": "汝當知，我都不求於一切法故，詣如來所。」",
        "from": "T09n0271_003:0312c21_17",
        "context_with_next_sentence": true
    },
    {
        "source_sentence": "舍利弗言：「以何緣故作如是說？」",
        "from": "T09n0271_003:0312c22_18",
        "context_with_next_sentence": true
    },
    {
        "source_sentence": "薩遮答言：「大德舍利弗！",
        "from": "T09n0271_003:0312c23_19",
        "context_with_next_sentence": true
    },
    {
        "source_sentence": "一切諸法無因緣故，我如是說。",
        "from": "T09n0271_003:0312c24_0",
        "context_with_next_sentence": true
    },
    {
        "source_sentence": "又法界性，無有因緣、非無因緣，俱不可得故。」",
        "from": "T09n0271_003:0312c24_1",
        "context_with_next_sentence": true
    },
    {
        "source_sentence": "舍利弗言：「汝今流轉於諸道耶？」",
        "from": "T09n0271_003:0312c25_2",
        "context_with_next_sentence": true
    },
    {
        "source_sentence": "薩遮答言：「大德舍利弗！",
        "from": "T09n0271_003:0312c26_3",
        "context_with_next_sentence": true
    },
    {
        "source_sentence": "若有道者我則流轉，若有生者我則有生，若有去者我則有死。",
        "from": "T09n0271_003:0312c26_4",
        "context_with_next_sentence": true
    },
    {
        "source_sentence": "大德舍利弗！",
        "from": "T09n0271_003:0312c28_5",
        "context_with_next_sentence": true
    },
    {
        "source_sentence": "一切諸法無去無生死。」",
        "from": "T09n0271_003:0312c28_6",
        "context_with_next_sentence": true
    },
    {
        "source_sentence": "舍利弗言：「薩遮！",
        "from": "T09n0271_003:0312c29_7",
        "context_with_next_sentence": true
    },
    {
        "source_sentence": "如佛所說，汝等比丘生、老、病、死。」",
        "from": "T09n0271_003:0312c29_8",
        "context_with_next_sentence": true
    },
    {
        "source_sentence": "薩遮答言：「大德舍利弗！",
        "from": "T09n0271_003:0313a01_9",
        "context_with_next_sentence": true
    },
    {
        "source_sentence": "一切眾生依止有道及憍慢故，為壞依止。",
        "from": "T09n0271_003:0313a01_10",
        "context_with_next_sentence": true
    },
    {
        "source_sentence": "如來世尊作如是說：『佛法如性，無有如是生老病死。』」",
        "from": "T09n0271_003:0313a02_11",
        "context_with_next_sentence": true
    },
    {
        "source_sentence": "舍利弗言：「善哉，善哉！",
        "from": "T09n0271_003:0313a03_12",
        "context_with_next_sentence": true
    },
    {
        "source_sentence": "薩遮！",
        "from": "T09n0271_003:0313a04_13",
        "context_with_next_sentence": true
    },
    {
        "source_sentence": "汝說大乘知分別義。」",
        "from": "T09n0271_003:0313a04_14",
        "context_with_next_sentence": true
    },
    {
        "source_sentence": "薩遮答言：「大德舍利弗！",
        "from": "T09n0271_003:0313a05_0",
        "context_with_next_sentence": true
    },
    {
        "source_sentence": "汝今能知云何是義？",
        "from": "T09n0271_003:0313a05_1",
        "context_with_next_sentence": true
    },
    {
        "source_sentence": "云何分別？」",
        "from": "T09n0271_003:0313a06_0",
        "context_with_next_sentence": true
    },
    {
        "source_sentence": "舍利弗言：「善男子！",
        "from": "T09n0271_003:0313a06_1",
        "context_with_next_sentence": true
    },
    {
        "source_sentence": "我非說者，我今欲聽。",
        "from": "T09n0271_003:0313a06_2",
        "context_with_next_sentence": true
    },
    {
        "source_sentence": "善男子！",
        "from": "T09n0271_003:0313a07_3",
        "context_with_next_sentence": true
    },
    {
        "source_sentence": "汝當演說，云何是義？",
        "from": "T09n0271_003:0313a07_4",
        "context_with_next_sentence": true
    },
    {
        "source_sentence": "云何分別？」",
        "from": "T09n0271_003:0313a07_5",
        "context_with_next_sentence": true
    },
    {
        "source_sentence": "薩遮答言：「大德舍利弗！",
        "from": "T09n0271_003:0313a08_6",
        "context_with_next_sentence": true
    },
    {
        "source_sentence": "義者謂無言說，若有言說名為分別。",
        "from": "T09n0271_003:0313a08_7",
        "context_with_next_sentence": true
    },
    {
        "source_sentence": "又復義者，謂不可說，若有言說名為分別。",
        "from": "T09n0271_003:0313a09_8",
        "context_with_next_sentence": true
    },
    {
        "source_sentence": "又復義者，名謂默然，若有言說名為分別。",
        "from": "T09n0271_003:0313a10_9",
        "context_with_next_sentence": true
    },
    {
        "source_sentence": "又復義者，謂無動搖無諸戲論，無有分別無有莊嚴，非有非物，無有我想。",
        "from": "T09n0271_003:0313a11_10",
        "context_with_next_sentence": true
    },
    {
        "source_sentence": "非勇，不可取不可見，無有居止，離於一切居止言說。",
        "from": "T09n0271_003:0313a13_11",
        "context_with_next_sentence": true
    },
    {
        "source_sentence": "又分別者，謂思量數觀往至他心。",
        "from": "T09n0271_003:0313a14_12",
        "context_with_next_sentence": true
    },
    {
        "source_sentence": "又復義者，名謂義辯。",
        "from": "T09n0271_003:0313a15_13",
        "context_with_next_sentence": true
    },
    {
        "source_sentence": "分別者，謂法辯、辭辯、樂說之辯。",
        "from": "T09n0271_003:0313a15_14",
        "context_with_next_sentence": true
    },
    {
        "source_sentence": "大德舍利弗！",
        "from": "T09n0271_003:0313a16_15",
        "context_with_next_sentence": true
    },
    {
        "source_sentence": "是名略說義及分別。」",
        "from": "T09n0271_003:0313a16_16",
        "context_with_next_sentence": true
    },
    {
        "source_sentence": "爾時世尊讚薩遮尼乾子：「善哉，善哉！",
        "from": "T09n0271_003:0313a17_17",
        "context_with_next_sentence": true
    },
    {
        "source_sentence": "善男子！",
        "from": "T09n0271_003:0313a17_18",
        "context_with_next_sentence": true
    },
    {
        "source_sentence": "如汝所說。」",
        "from": "T09n0271_003:0313a18_19",
        "context_with_next_sentence": true
    },
    {
        "source_sentence": "說此法時三千天子，得無生法忍，二萬眾生聞此大辯，發於無上正真道心。",
        "from": "T09n0271_003:0313a18_20",
        "context_with_next_sentence": true
    },
    {
        "source_sentence": "爾時大德目連白佛言：「世尊！",
        "from": "T09n0271_003:0313a21_0",
        "context_with_next_sentence": true
    },
    {
        "source_sentence": "是薩遮善男子，作是外道尼乾子服，化幾眾生？」",
        "from": "T09n0271_003:0313a21_1",
        "context_with_next_sentence": true
    },
    {
        "source_sentence": "佛告目連：「若聞此事，一切天人皆當迷惑，唯除菩薩摩訶薩等。",
        "from": "T09n0271_003:0313a22_2",
        "context_with_next_sentence": true
    },
    {
        "source_sentence": "目連諦聽，我今演說，薩遮尼乾子種種形服色像威儀，教化眾生少分之事。",
        "from": "T09n0271_003:0313a24_3",
        "context_with_next_sentence": true
    },
    {
        "source_sentence": "目連！",
        "from": "T09n0271_003:0313a25_4",
        "context_with_next_sentence": true
    },
    {
        "source_sentence": "是薩遮善男子，作外道服，教化須彌塵數眾生，令發無上正真道心。",
        "from": "T09n0271_003:0313a25_5",
        "context_with_next_sentence": true
    },
    {
        "source_sentence": "作遮勒形服，化四天下塵數眾生，發於無上正真道心。",
        "from": "T09n0271_003:0313a27_6",
        "context_with_next_sentence": true
    },
    {
        "source_sentence": "作餘異道出家之像，化八十四恒河沙等眾生，發於無上正真道心。",
        "from": "T09n0271_003:0313a28_7",
        "context_with_next_sentence": true
    },
    {
        "source_sentence": "現聲聞形，化十恒河沙等眾生；示聲聞乘已，然後復化，令發無上正真道心。",
        "from": "T09n0271_003:0313b01_8",
        "context_with_next_sentence": true
    },
    {
        "source_sentence": "作緣覺像，教化眾生復過是數。",
        "from": "T09n0271_003:0313b02_9",
        "context_with_next_sentence": true
    },
    {
        "source_sentence": "菩薩形服，教化眾生復過是數。",
        "from": "T09n0271_003:0313b03_10",
        "context_with_next_sentence": true
    },
    {
        "source_sentence": "復作釋像，復作梵像，復作轉輪大王之像，復作護世像，復作緊那羅像，復作阿修羅像，復作迦樓羅像，復作摩睺羅像，復作人像，復作非人像，復作男子像，復作女人像，復作童子像，復作童女像，復作地天像，復作即化生天像，復作仙人像，復作年少婆羅門像，復作比丘像，復作比丘尼像，復作優婆塞像，復作優婆斯像。",
        "from": "T09n0271_003:0313b04_11",
        "context_with_next_sentence": true
    },
    {
        "source_sentence": "目連！",
        "from": "T09n0271_003:0313b11_12",
        "context_with_next_sentence": true
    },
    {
        "source_sentence": "薩遮善男子，教化眾生如是甚多。」",
        "from": "T09n0271_003:0313b11_13",
        "context_with_next_sentence": true
    },
    {
        "source_sentence": "爾時目連白佛言：「世尊！",
        "from": "T09n0271_003:0313b12_14",
        "context_with_next_sentence": true
    },
    {
        "source_sentence": "是薩遮尼乾子，奉事供養幾如來耶？」",
        "from": "T09n0271_003:0313b12_15",
        "context_with_next_sentence": true
    },
    {
        "source_sentence": "佛告目連：「假量虛空可得其邊，無有能得薩遮善男子以種種形供養奉事諸佛如來得其邊者。",
        "from": "T09n0271_003:0313b13_16",
        "context_with_next_sentence": true
    },
    {
        "source_sentence": "目連！",
        "from": "T09n0271_003:0313b15_17",
        "context_with_next_sentence": true
    },
    {
        "source_sentence": "假令能得地界、水界、火界、風界、眾生界邊，無有能得是薩遮善男子奉事供養諸佛如來得其邊者。」",
        "from": "T09n0271_003:0313b16_18",
        "context_with_next_sentence": true
    },
    {
        "source_sentence": "爾時大德大迦葉，語薩遮善男子言：「善男子！",
        "from": "T09n0271_003:0313b18_19",
        "context_with_next_sentence": true
    },
    {
        "source_sentence": "汝多奉事供養諸佛，汝之功德具足成就，何故不成無上正真道？」",
        "from": "T09n0271_003:0313b19_20",
        "context_with_next_sentence": true
    },
    {
        "source_sentence": "薩遮答言：「大德迦葉！",
        "from": "T09n0271_003:0313b20_21",
        "context_with_next_sentence": true
    },
    {
        "source_sentence": "若有菩提，有覺菩提者，我當覺於無上正道。」",
        "from": "T09n0271_003:0313b21_22",
        "context_with_next_sentence": true
    },
    {
        "source_sentence": "大德迦葉，語薩遮言：「恒河沙等菩薩摩訶薩發菩提願，覺於無上正真之道，已覺、今覺、當覺。」",
        "from": "T09n0271_003:0313b22_23",
        "context_with_next_sentence": true
    },
    {
        "source_sentence": "薩遮答言：「大德迦葉！",
        "from": "T09n0271_003:0313b24_24",
        "context_with_next_sentence": true
    },
    {
        "source_sentence": "為憍慢眾生作如是數，第一義中，無有菩提，無覺菩提者。",
        "from": "T09n0271_003:0313b24_25",
        "context_with_next_sentence": true
    },
    {
        "source_sentence": "何以故？",
        "from": "T09n0271_003:0313b26_26",
        "context_with_next_sentence": true
    },
    {
        "source_sentence": "大德迦葉！",
        "from": "T09n0271_003:0313b26_27",
        "context_with_next_sentence": true
    },
    {
        "source_sentence": "菩提是無為，離一切數，菩提非色，不可見故。",
        "from": "T09n0271_003:0313b26_28",
        "context_with_next_sentence": true
    },
    {
        "source_sentence": "菩提非青、非黃、非赤、非白、非紫、非頗梨色，無有形像，無貌、無相，過一切相；無有居止，斷一切居止；非有，離一切有；非相，離一切相；無有言說，口業不及故；非見、非聚、亦非有物，非闇、非明、無形、無體，不可言說非不可說，非觸、非知、非聞、非聲、非句，非繫、非縛、非解、非染，非瞋、非癡、非一切事，非假名非不假名。",
        "from": "T09n0271_003:0313b27_29",
        "context_with_next_sentence": true
    },
    {
        "source_sentence": "大德迦葉！",
        "from": "T09n0271_003:0313c05_30",
        "context_with_next_sentence": true
    },
    {
        "source_sentence": "菩提性爾。",
        "from": "T09n0271_003:0313c05_31",
        "context_with_next_sentence": true
    },
    {
        "source_sentence": "又菩提者，非身所覺。",
        "from": "T09n0271_003:0313c05_32",
        "context_with_next_sentence": true
    },
    {
        "source_sentence": "又菩提者，非心所覺。",
        "from": "T09n0271_003:0313c06_33",
        "context_with_next_sentence": true
    },
    {
        "source_sentence": "何以故？",
        "from": "T09n0271_003:0313c06_34",
        "context_with_next_sentence": true
    },
    {
        "source_sentence": "大德迦葉！",
        "from": "T09n0271_003:0313c07_35",
        "context_with_next_sentence": true
    },
    {
        "source_sentence": "身癡無智，猶如草木，牆壁，土塊，是故不能覺。",
        "from": "T09n0271_003:0313c07_36",
        "context_with_next_sentence": true
    },
    {
        "source_sentence": "於菩提心者非色，又不可見；是亦不能覺於菩提，亦無眾生可覺菩提。",
        "from": "T09n0271_003:0313c08_37",
        "context_with_next_sentence": true
    },
    {
        "source_sentence": "大德迦葉！",
        "from": "T09n0271_003:0313c09_38",
        "context_with_next_sentence": true
    },
    {
        "source_sentence": "一切法性皆悉如是。",
        "from": "T09n0271_003:0313c10_39",
        "context_with_next_sentence": true
    },
    {
        "source_sentence": "汝云何言：『汝何不成無上正道？』」",
        "from": "T09n0271_003:0313c10_40",
        "context_with_next_sentence": true
    },
    {
        "source_sentence": "爾時菩薩，大聲聞眾，優婆塞、優婆斯，及釋梵護世，如是思惟：「世尊！",
        "from": "T09n0271_003:0313c11_41",
        "context_with_next_sentence": true
    },
    {
        "source_sentence": "如實知眾生心，如所解知。",
        "from": "T09n0271_003:0313c12_42",
        "context_with_next_sentence": true
    },
    {
        "source_sentence": "如來當斷我等疑惑、猶豫之心，當說薩遮善男子記，幾時當成無上正道？",
        "from": "T09n0271_003:0313c13_43",
        "context_with_next_sentence": true
    },
    {
        "source_sentence": "世界何名？",
        "from": "T09n0271_003:0313c15_44",
        "context_with_next_sentence": true
    },
    {
        "source_sentence": "得菩提已，名號何等？",
        "from": "T09n0271_003:0313c15_45",
        "context_with_next_sentence": true
    },
    {
        "source_sentence": "住壽幾何？",
        "from": "T09n0271_003:0313c15_46",
        "context_with_next_sentence": true
    },
    {
        "source_sentence": "大眾有幾？」",
        "from": "T09n0271_003:0313c16_47",
        "context_with_next_sentence": true
    },
    {
        "source_sentence": "爾時世尊，知諸菩薩、聲聞、優婆塞、優婆斯、釋梵護世心之所念，即告文殊師利：「是薩遮善男子，此賢劫過已，然後復過於算數劫，當得作佛，號實意相王如來、應供、正遍知，其佛世界名善觀稱，劫名滅刺。",
        "from": "T09n0271_003:0313c16_48",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0313c20_49",
        "context_with_next_sentence": true
    },
    {
        "source_sentence": "是善觀稱世界，端嚴甚可愛樂，七寶莊嚴周匝百千，七寶垣牆以為莊嚴，有百千塹，七種香水充滿其中。",
        "from": "T09n0271_003:0313c21_50",
        "context_with_next_sentence": true
    },
    {
        "source_sentence": "復有百千高大臺觀，七種琉璃大寶所成。",
        "from": "T09n0271_003:0313c23_51",
        "context_with_next_sentence": true
    },
    {
        "source_sentence": "有百千萬閻浮檀金網，以為莊嚴而遍覆之。",
        "from": "T09n0271_003:0313c24_52",
        "context_with_next_sentence": true
    },
    {
        "source_sentence": "有百千萬摩尼之寶間錯臺，有百千萬過師子摩尼寶，莊嚴牖響。",
        "from": "T09n0271_003:0313c25_53",
        "context_with_next_sentence": true
    },
    {
        "source_sentence": "有百千萬師子幢摩尼寶莊嚴寶座；有百千萬大幢摩尼寶，照明一切。",
        "from": "T09n0271_003:0313c27_0",
        "context_with_next_sentence": true
    },
    {
        "source_sentence": "百千萬鈴網，出於和適軟妙音聲，遍滿其中。",
        "from": "T09n0271_003:0313c28_1",
        "context_with_next_sentence": true
    },
    {
        "source_sentence": "懸百千萬珠寶金網，竪立百千萬種相幢。",
        "from": "T09n0271_003:0313c29_2",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0314a01_3",
        "context_with_next_sentence": true
    },
    {
        "source_sentence": "是善觀稱世界，地平如掌，寶樹遍覆，生柔軟草，其草右旋，如難提跋旦孔雀項色，觸如天衣，是草普遍善觀稱界。",
        "from": "T09n0271_003:0314a01_4",
        "context_with_next_sentence": true
    },
    {
        "source_sentence": "有百千萬園以為莊嚴，其一一園，復以百千萬園圍遶莊嚴。",
        "from": "T09n0271_003:0314a04_5",
        "context_with_next_sentence": true
    },
    {
        "source_sentence": "有百千萬池周遍莊嚴，是一一池，以八楞摩尼寶而間錯之。",
        "from": "T09n0271_003:0314a05_6",
        "context_with_next_sentence": true
    },
    {
        "source_sentence": "閻浮檀金以為梯橙，底布金沙，滿八味水，寶華遍布，有鵝鴈鴛鴦相和而鳴。",
        "from": "T09n0271_003:0314a07_7",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0314a08_8",
        "context_with_next_sentence": true
    },
    {
        "source_sentence": "善觀稱世界，百千萬國及城邑、村落周遍莊嚴，其一一大城，復有百千萬城，周匝莊嚴，諸村邑聚落，亦復如是；是一切國城邑村落男女充滿。",
        "from": "T09n0271_003:0314a09_9",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0314a12_10",
        "context_with_next_sentence": true
    },
    {
        "source_sentence": "是善觀稱世界之中有四天下，名適意見，甚為殊特，極妙端嚴極盛豐樂，男女甚多，彼實意相王如來、應供、正遍知，當生其中。",
        "from": "T09n0271_003:0314a12_11",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0314a15_12",
        "context_with_next_sentence": true
    },
    {
        "source_sentence": "是實意相王如來出婆羅門種，母名勇猛，如今我母名曰摩耶；父名梵摩婆秀，如我父王名曰淨飯；彼當有子名曰遍聲，如今我子名羅睺羅；有妻勝后名曰大意，如今我妻瞿婆伽釋種童女；當有乳母名曰大稱，如我乳母名摩訶波闍波提瞿曇彌。",
        "from": "T09n0271_003:0314a15_13",
        "context_with_next_sentence": true
    },
    {
        "source_sentence": "彼佛世尊當有侍使名常順行，如我侍使名曰闡陀；彼佛如來，有大馬王名曰大力，實意相王當乘出家，如今我馬王名建持迦；彼佛如來當有道場，名曰法勇，彼佛如來於是場上，當成無上正真之道，當有八十億菩提樹周匝莊嚴。",
        "from": "T09n0271_003:0314a21_14",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0314a26_15",
        "context_with_next_sentence": true
    },
    {
        "source_sentence": "彼佛爾時，無魔、無魔天眾。",
        "from": "T09n0271_003:0314a26_16",
        "context_with_next_sentence": true
    },
    {
        "source_sentence": "「文殊師利！",
        "from": "T09n0271_003:0314a27_17",
        "context_with_next_sentence": true
    },
    {
        "source_sentence": "彼當來世，實意相王，成於無上正真道時，彼佛世界所有眾生，悉以一切諸華香鬘、種種伎樂，作眾伎樂。",
        "from": "T09n0271_003:0314a27_18",
        "context_with_next_sentence": true
    },
    {
        "source_sentence": "當共往詣法勇道場，上至阿迦膩吒天眾一切來集，龍眾、夜叉眾、乾闥婆眾、阿修羅眾、迦樓羅眾、緊那羅眾、摩睺羅伽眾，皆當來集，東西南北諸大菩薩皆當來集。",
        "from": "T09n0271_003:0314b01_19",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0314b04_20",
        "context_with_next_sentence": true
    },
    {
        "source_sentence": "是實意相王，初覺菩提已，在大眾中，說此《菩薩行方便境界神通變化經》，無量百千億經而圍遶之。",
        "from": "T09n0271_003:0314b04_21",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0314b07_22",
        "context_with_next_sentence": true
    },
    {
        "source_sentence": "彼實意相王如來說此經時，恒河沙等眾生，於阿耨多羅三藐三菩提得不退轉。",
        "from": "T09n0271_003:0314b07_23",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0314b09_24",
        "context_with_next_sentence": true
    },
    {
        "source_sentence": "是實意相王如來，不說於三乘法，彼佛世界，無聲聞、緣覺，惟皆一乘妙解眾生，生彼世界。",
        "from": "T09n0271_003:0314b09_25",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0314b11_26",
        "context_with_next_sentence": true
    },
    {
        "source_sentence": "彼實意相王如來世尊，初會說法，當有恒河沙等菩薩得不退轉。",
        "from": "T09n0271_003:0314b11_27",
        "context_with_next_sentence": true
    },
    {
        "source_sentence": "第二大會，有八十那由他菩薩當得一生。",
        "from": "T09n0271_003:0314b13_28",
        "context_with_next_sentence": true
    },
    {
        "source_sentence": "第三大會，當有六十頻婆羅數菩薩。",
        "from": "T09n0271_003:0314b14_29",
        "context_with_next_sentence": true
    },
    {
        "source_sentence": "自是以後，當有過於算數菩薩，安住不退無上正真道。",
        "from": "T09n0271_003:0314b15_30",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0314b16_31",
        "context_with_next_sentence": true
    },
    {
        "source_sentence": "彼實意相王佛，得成道已，壽六十中劫。",
        "from": "T09n0271_003:0314b16_32",
        "context_with_next_sentence": true
    },
    {
        "source_sentence": "佛涅槃後，正法住世八十億百千那由他歲，當廣流布佛之舍利，所調眾生其數如先。",
        "from": "T09n0271_003:0314b17_33",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0314b19_34",
        "context_with_next_sentence": true
    },
    {
        "source_sentence": "彼佛臨欲入滅度時，授於大相菩薩記已，後乃滅度。",
        "from": "T09n0271_003:0314b19_35",
        "context_with_next_sentence": true
    },
    {
        "source_sentence": "此大相菩薩，次於我後，當得成於無上正真道，號大莊嚴如來、應供、正遍知。」",
        "from": "T09n0271_003:0314b21_0",
        "context_with_next_sentence": true
    },
    {
        "source_sentence": "時此大眾，心生驚疑：「誰是爾時大相菩薩，次彼世尊當成無上正真之道，號大莊嚴如來、應供、正遍知？」",
        "from": "T09n0271_003:0314b22_1",
        "context_with_next_sentence": true
    },
    {
        "source_sentence": "爾時世尊，知大眾心，即告文殊師利童子：「是薩遮善男子前坐外道小童子者，名實歡喜，得勝一切諸餘童子，彼當成佛，號大莊嚴如來、應供、正遍知，彼佛世界所莊嚴事如彼實意相王如來等無有異。」",
        "from": "T09n0271_003:0314b25_0",
        "context_with_next_sentence": true
    },
    {
        "source_sentence": "此眾聞彼佛剎功德莊嚴威德，會中六十億百千那由他諸菩薩等，發心願生彼佛世界，白佛言：「世尊！",
        "from": "T09n0271_003:0314b29_1",
        "context_with_next_sentence": true
    },
    {
        "source_sentence": "是實意相王，得成佛時，我等當生彼佛世界。」",
        "from": "T09n0271_003:0314c02_2",
        "context_with_next_sentence": true
    },
    {
        "source_sentence": "世尊即記當生彼國。",
        "from": "T09n0271_003:0314c03_3",
        "context_with_next_sentence": true
    },
    {
        "source_sentence": "有八十億諸尼乾等，同聲唱言：「世尊！",
        "from": "T09n0271_003:0314c04_4",
        "context_with_next_sentence": true
    },
    {
        "source_sentence": "我等亦當生彼佛土。」",
        "from": "T09n0271_003:0314c05_5",
        "context_with_next_sentence": true
    },
    {
        "source_sentence": "佛一切記當生彼國。",
        "from": "T09n0271_003:0314c05_6",
        "context_with_next_sentence": true
    },
    {
        "source_sentence": "於上空中，有九十億百千那由他諸天子等，說如是言：「世尊！",
        "from": "T09n0271_003:0314c06_7",
        "context_with_next_sentence": true
    },
    {
        "source_sentence": "彼實意相王佛得菩提時，我等當生彼善觀稱世界之中，當見如是功德莊嚴。」",
        "from": "T09n0271_003:0314c07_8",
        "context_with_next_sentence": true
    },
    {
        "source_sentence": "佛即記言：「汝等天子亦當生彼善觀稱界奉事彼佛。",
        "from": "T09n0271_003:0314c09_9",
        "context_with_next_sentence": true
    },
    {
        "source_sentence": "汝諸天子，亦當於彼善觀稱界成於無上正真之道，各有異名等同壽命。」",
        "from": "T09n0271_003:0314c10_10",
        "context_with_next_sentence": true
    },
    {
        "source_sentence": "即時三千大千世界六種震動，其地自然勇出無量百千億那由他大寶蓮華，閻浮檀金為葉，天紺琉璃摩尼為臺，車璩為鬚，琉璃為莖，諸蓮華中有菩薩現，結加趺坐相好嚴身恭敬禮佛，以於種種瓔珞雲網，供佛世尊，皆言：「我等各各在於異佛世界，遙聞《說此不可思議菩薩功德經》，故來至此，見佛世尊禮敬右遶，亦為見薩遮善男子及諸大眾。」",
        "from": "T09n0271_003:0314c12_11",
        "context_with_next_sentence": true
    },
    {
        "source_sentence": "又言：「世尊！",
        "from": "T09n0271_003:0314c20_0",
        "context_with_next_sentence": true
    },
    {
        "source_sentence": "有不可思議諸佛剎土無數眾生，聞此經已，皆得不退無上正道。」",
        "from": "T09n0271_003:0314c20_1",
        "context_with_next_sentence": true
    },
    {
        "source_sentence": "爾時世尊，欲重宣此義，而說偈言：「聽我說此義，　　一心勿亂念；　如來語無虛，　　調御無異說。",
        "from": "T09n0271_003:0314c21_2",
        "context_with_next_sentence": true
    },
    {
        "source_sentence": "　薩遮佛出世，　　過算數億劫，　號實意相王，　　劫淨無垢刺，　無有婬欲刺，　　無有多過咎，　亦無愚癡刺，　　彼劫無有刺，　世界善觀稱，　　雜色妙莊嚴。",
        "from": "T09n0271_003:0314c25_0",
        "context_with_next_sentence": true
    },
    {
        "source_sentence": "　人天喜樂觀，　　調御世當有，　遊寶高臺觀，　　當有普嚴淨。",
        "from": "T09n0271_003:0315a01_0",
        "context_with_next_sentence": true
    },
    {
        "source_sentence": "　閻浮金網覆，　　妙軟聲適意，　竪師子寶幢，　　懸珍寶金網，　珍寶高牆壁，　　當有天宮殿，　當有江池井，　　當一切莊嚴。",
        "from": "T09n0271_003:0315a03_0",
        "context_with_next_sentence": true
    },
    {
        "source_sentence": "　青白蓮遍布，　　八味水溢滿，　當中四天下，　　名曰適意見。",
        "from": "T09n0271_003:0315a07_0",
        "context_with_next_sentence": true
    },
    {
        "source_sentence": "　善逝所生城，　　出婆羅門種，　母名曰勇猛，　　父梵摩婆秀，　子曰遍名聲，　　如我子羅睺。",
        "from": "T09n0271_003:0315a09_0",
        "context_with_next_sentence": true
    },
    {
        "source_sentence": "　彼善逝勝后，　　其名曰大意，　如我后瞿婆，　　乳母名大稱，　如今我乳母，　　名曰瞿曇彌。",
        "from": "T09n0271_003:0315a12_0",
        "context_with_next_sentence": true
    },
    {
        "source_sentence": "　侍使名順行，　　當為調御使，　供給於善逝，　　如我使闡陀。",
        "from": "T09n0271_003:0315a15_0",
        "context_with_next_sentence": true
    },
    {
        "source_sentence": "　二足尊馬王，　　當名曰大力，　負善逝出家，　　如我健持迦。",
        "from": "T09n0271_003:0315a17_0",
        "context_with_next_sentence": true
    },
    {
        "source_sentence": "　彼如來道場，　　當名曰法勇，　八十億百千，　　樹周匝圍遶。",
        "from": "T09n0271_003:0315a19_0",
        "context_with_next_sentence": true
    },
    {
        "source_sentence": "　人尊坐此已，　　實意自無等，　無上無憂道，　　道樹下善覺。",
        "from": "T09n0271_003:0315a21_0",
        "context_with_next_sentence": true
    },
    {
        "source_sentence": "　無魔無魔眾，　　終無有魔業。",
        "from": "T09n0271_003:0315a23_0",
        "context_with_next_sentence": true
    },
    {
        "source_sentence": "　善逝土無刺，　　有無等丈夫。",
        "from": "T09n0271_003:0315a24_0",
        "context_with_next_sentence": true
    },
    {
        "source_sentence": "　彼界有眾生，　　作人天功德，　華鬘諸伎樂，　　出詣世尊所。",
        "from": "T09n0271_003:0315a25_0",
        "context_with_next_sentence": true
    },
    {
        "source_sentence": "　調御知眾集，　　知畢竟心淨，　當說此經王，　　有億經圍遶。",
        "from": "T09n0271_003:0315a27_0",
        "context_with_next_sentence": true
    },
    {
        "source_sentence": "　聞於此勝經，　　二足尊說時，　多億恒沙眾，　　有不退佛智。",
        "from": "T09n0271_003:0315a29_0",
        "context_with_next_sentence": true
    },
    {
        "source_sentence": "　終不聞下乘，　　亦無緣覺乘，　慧健諸菩薩，　　彼佛世界有。",
        "from": "T09n0271_003:0315b02_0",
        "context_with_next_sentence": true
    },
    {
        "source_sentence": "　二足尊初會，　　當有恒河沙，　功德海不退，　　菩薩大名稱，　二會八十那由他，　　悉皆得住於一生，　三會六十頻婆羅，　　諸善菩薩多利益。",
        "from": "T09n0271_003:0315b04_0",
        "context_with_next_sentence": true
    },
    {
        "source_sentence": "　滿六十中劫，　　善逝所壽命，　人調御滅已，　　正法廣流布。",
        "from": "T09n0271_003:0315b08_0",
        "context_with_next_sentence": true
    },
    {
        "source_sentence": "　八十億千歲，　　法住那由他，　舍利廣流布，　　亦多調眾生。",
        "from": "T09n0271_003:0315b10_0",
        "context_with_next_sentence": true
    },
    {
        "source_sentence": "　世調滅度時，　　記大相菩薩，　汝當調御世，　　號名大莊嚴，　彼莊嚴亦爾，　　利眾生亦等，　當作調世覺，　　無上無塵道。",
        "from": "T09n0271_003:0315b12_0",
        "context_with_next_sentence": true
    },
    {
        "source_sentence": "　我知見無上，　　知當無量劫；　何況現在前，　　一切智無礙。",
        "from": "T09n0271_003:0315b16_0",
        "context_with_next_sentence": true
    },
    {
        "source_sentence": "　信我語無量，　　如來語無空；　諦住於我教，　　取我所說語。",
        "from": "T09n0271_003:0315b18_0",
        "context_with_next_sentence": true
    },
    {
        "source_sentence": "　聞善逝說已，　　大眾生喜勇；　發願彼世界，　　我等當生彼。",
        "from": "T09n0271_003:0315b20_0",
        "context_with_next_sentence": true
    },
    {
        "source_sentence": "　世調御說記，　　生彼無垢剎；　汝當覺勝道，　　廣利來眾生。",
        "from": "T09n0271_003:0315b22_0",
        "context_with_next_sentence": true
    },
    {
        "source_sentence": "　說此經王時，　　大地六種動；　華中出菩薩，　　合掌禮調御，　善哉覺丈夫，　　善說法不斷；　佛說法我聞，　　遠來此為法。」",
        "from": "T09n0271_003:0315b24_0",
        "context_with_next_sentence": true
    },
    {
        "source_sentence": "當于爾時，一切大眾甚適其意，歡喜踊躍，愛樂受持，唯留一衣，餘衣悉以奉上供佛。",
        "from": "T09n0271_003:0315b28_0",
        "context_with_next_sentence": true
    },
    {
        "source_sentence": "說如是言：「世尊出世再轉法輪，於波羅[木*奈]初轉法輪，今復更轉最大法輪。」",
        "from": "T09n0271_003:0315b29_1",
        "context_with_next_sentence": true
    },
    {
        "source_sentence": "咸言：「世尊！",
        "from": "T09n0271_003:0315c02_2",
        "context_with_next_sentence": true
    },
    {
        "source_sentence": "願令我等常不離於如此法寶，亦常不離此善丈夫。」",
        "from": "T09n0271_003:0315c02_3",
        "context_with_next_sentence": true
    },
    {
        "source_sentence": "時上空中作種種天樂，雨大青、黃、赤、白蓮華於佛足前，諸天天衣於虛空中而自迴轉，唱如是言：「是善丈夫，於當來世成就不可思議功德，所謂若有受持此經，讀誦通利，為他廣說。」",
        "from": "T09n0271_003:0315c04_0",
        "context_with_next_sentence": true
    },
    {
        "source_sentence": "說是語已，文殊師利白佛言：「世尊！",
        "from": "T09n0271_003:0315c08_1",
        "context_with_next_sentence": true
    },
    {
        "source_sentence": "是善男子善女人等，書寫此經，受持讀誦令通利已，為他廣說得幾所功德？」",
        "from": "T09n0271_003:0315c08_2",
        "context_with_next_sentence": true
    },
    {
        "source_sentence": "如是問已，佛言：「文殊師利！",
        "from": "T09n0271_003:0315c10_3",
        "context_with_next_sentence": true
    },
    {
        "source_sentence": "若有一善男子、善女人，三千大千世界之中，所有眾生，有色、無色、有想、無想，有眾生界，唯佛能知諸有一切，未得人身悉得人身，成於無上正真道已，是一善男子、善女人，恭敬供養尊重禮拜，是一切佛，施諸所安，壽命一劫。",
        "from": "T09n0271_003:0315c11_4",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0315c16_5",
        "context_with_next_sentence": true
    },
    {
        "source_sentence": "於汝意云何？",
        "from": "T09n0271_003:0315c16_6",
        "context_with_next_sentence": true
    },
    {
        "source_sentence": "是善男子、善女人，以是因緣得福多不？」",
        "from": "T09n0271_003:0315c16_7",
        "context_with_next_sentence": true
    },
    {
        "source_sentence": "文殊師利答言：「甚多，世尊！",
        "from": "T09n0271_003:0315c17_8",
        "context_with_next_sentence": true
    },
    {
        "source_sentence": "甚多，善逝！",
        "from": "T09n0271_003:0315c18_9",
        "context_with_next_sentence": true
    },
    {
        "source_sentence": "無有能數無有計量。」",
        "from": "T09n0271_003:0315c18_10",
        "context_with_next_sentence": true
    },
    {
        "source_sentence": "佛言：「文殊師利！",
        "from": "T09n0271_003:0315c18_11",
        "context_with_next_sentence": true
    },
    {
        "source_sentence": "是善男子、善女人，書寫受持讀誦通利為他廣說，福多於彼善男子、善女人供諸佛者。」",
        "from": "T09n0271_003:0315c19_12",
        "context_with_next_sentence": true
    },
    {
        "source_sentence": "文殊師利言：「世尊！",
        "from": "T09n0271_003:0315c21_13",
        "context_with_next_sentence": true
    },
    {
        "source_sentence": "未曾有也，世尊利益一切世間，說此經典。",
        "from": "T09n0271_003:0315c21_14",
        "context_with_next_sentence": true
    },
    {
        "source_sentence": "世尊！",
        "from": "T09n0271_003:0315c22_15",
        "context_with_next_sentence": true
    },
    {
        "source_sentence": "此經當於閻浮提中流布幾時？」",
        "from": "T09n0271_003:0315c22_16",
        "context_with_next_sentence": true
    },
    {
        "source_sentence": "佛言：「文殊師利！",
        "from": "T09n0271_003:0315c23_17",
        "context_with_next_sentence": true
    },
    {
        "source_sentence": "我涅槃後，我之舍利，當廣流布。",
        "from": "T09n0271_003:0315c23_18",
        "context_with_next_sentence": true
    },
    {
        "source_sentence": "爾時八王，當以寶箱分我舍利，作八分已，各各自國造作大塔，阿闍世王，取我舍利第八之分，盛寶香籨，王舍城外穿鑿於地，而藏隱之，安置種種眾妙雜香，竪立種種幢幡寶蓋，散眾寶華然百歲燈，藏舍利箱。",
        "from": "T09n0271_003:0315c24_19",
        "context_with_next_sentence": true
    },
    {
        "source_sentence": "待阿叔迦王，於金葉上書此經王，并藏去之。",
        "from": "T09n0271_003:0315c29_20",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0316a01_21",
        "context_with_next_sentence": true
    },
    {
        "source_sentence": "我涅槃後百歲，當有阿叔迦王，是王當出於莫剎利種，王閻浮提，得自在住四渚轉輪，彼王爾時修念我行，於佛法中得清淨心。",
        "from": "T09n0271_003:0316a01_22",
        "context_with_next_sentence": true
    },
    {
        "source_sentence": "「爾時有比丘名因陀舍摩，得大神通有大威德，攝持《正法持方等經》，是王種出家，出入阿叔迦大王宮中。",
        "from": "T09n0271_003:0316a05_0",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0316a07_1",
        "context_with_next_sentence": true
    },
    {
        "source_sentence": "阿叔迦王，為廣流布我舍利故，大多將從諸貴人等，大王威德而自莊嚴，持諸華鬘、末香、塗香、種種伎樂，到王舍城大設供養，墾掘其地取舍利箱，七日之中設種種供養，以一切華、一切鬘、一切末香、一切塗香、一切伎樂，作於如是大供養已。",
        "from": "T09n0271_003:0316a07_2",
        "context_with_next_sentence": true
    },
    {
        "source_sentence": "然後隨於種種多人所居止處，一日一時安起八萬四千大塔。",
        "from": "T09n0271_003:0316a13_0",
        "context_with_next_sentence": true
    },
    {
        "source_sentence": "爾時因陀舍摩法師，從於寶箱出此經已，安置北方多人住處，此經又無多人識知，無多人解，無多人受，少人受持讀誦此經。",
        "from": "T09n0271_003:0316a14_1",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0316a17_2",
        "context_with_next_sentence": true
    },
    {
        "source_sentence": "此經多隱在箱篋中。",
        "from": "T09n0271_003:0316a17_3",
        "context_with_next_sentence": true
    },
    {
        "source_sentence": "何以故？",
        "from": "T09n0271_003:0316a17_4",
        "context_with_next_sentence": true
    },
    {
        "source_sentence": "無人受故，非真器故。",
        "from": "T09n0271_003:0316a18_5",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0316a18_6",
        "context_with_next_sentence": true
    },
    {
        "source_sentence": "當知此經，難解難信，難得其底，非是常人所能信受，非凡下人能讀能入。",
        "from": "T09n0271_003:0316a18_7",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0316a20_8",
        "context_with_next_sentence": true
    },
    {
        "source_sentence": "後五十歲時，若復有人，聞此經典信解恭敬。",
        "from": "T09n0271_003:0316a20_9",
        "context_with_next_sentence": true
    },
    {
        "source_sentence": "文殊師利！",
        "from": "T09n0271_003:0316a21_10",
        "context_with_next_sentence": true
    },
    {
        "source_sentence": "不應作疑，當知是人供養多佛，善行於此大乘經典，有真實器。",
        "from": "T09n0271_003:0316a22_11",
        "context_with_next_sentence": true
    },
    {
        "source_sentence": "若有書寫、受持此經，讀誦通利，是眾生等應當自知，我等已見恒河沙等諸佛如來，奉事、供養、右遶禮拜，亦見於我在此園中，說是經時及見大眾。」",
        "from": "T09n0271_003:0316a23_12",
        "context_with_next_sentence": true
    },
    {
        "source_sentence": "爾時佛告阿難：「汝受此經讀誦通利，汝慎勿於廝下人前說此經典，不知根故。",
        "from": "T09n0271_003:0316a26_13",
        "context_with_next_sentence": true
    },
    {
        "source_sentence": "何以故？",
        "from": "T09n0271_003:0316a28_14",
        "context_with_next_sentence": true
    },
    {
        "source_sentence": "阿難！",
        "from": "T09n0271_003:0316a28_15",
        "context_with_next_sentence": true
    },
    {
        "source_sentence": "是如來功德，是如來蜜處，是如來說，純無雜法。",
        "from": "T09n0271_003:0316a28_16",
        "context_with_next_sentence": true
    },
    {
        "source_sentence": "是如來印，是如來堅法，是如來勝財。",
        "from": "T09n0271_003:0316b01_0",
        "context_with_next_sentence": true
    },
    {
        "source_sentence": "阿難！",
        "from": "T09n0271_003:0316b01_1",
        "context_with_next_sentence": true
    },
    {
        "source_sentence": "汝當堅持勿妄與人，唯除我長子，持我法藏，護我法藏與是等人。」",
        "from": "T09n0271_003:0316b01_2",
        "context_with_next_sentence": true
    },
    {
        "source_sentence": "阿難白言：「我持此經已。",
        "from": "T09n0271_003:0316b03_3",
        "context_with_next_sentence": true
    },
    {
        "source_sentence": "世尊！",
        "from": "T09n0271_003:0316b03_4",
        "context_with_next_sentence": true
    },
    {
        "source_sentence": "此經何名？",
        "from": "T09n0271_003:0316b04_5",
        "context_with_next_sentence": true
    },
    {
        "source_sentence": "云何受持？」",
        "from": "T09n0271_003:0316b04_6",
        "context_with_next_sentence": true
    },
    {
        "source_sentence": "佛言：「阿難！",
        "from": "T09n0271_003:0316b04_7",
        "context_with_next_sentence": true
    },
    {
        "source_sentence": "此經名曰『說菩薩行方便境界神通變化經』，亦名『如來密處』，亦名『如來說純無雜法』，亦名『如來說出一乘』，亦名『文殊師利所問』，亦名『薩遮受記』，亦名『薩遮品』，如是受持。」",
        "from": "T09n0271_003:0316b04_8",
        "context_with_next_sentence": true
    },
    {
        "source_sentence": "如來演說此經法時，有三十那由他諸眾生等，本未曾發無上道心，今悉發心；六萬菩薩得無生法忍；無量眾生必定無上正真之道。",
        "from": "T09n0271_003:0316b08_9",
        "context_with_next_sentence": true
    },
    {
        "source_sentence": "佛說是經已，大德阿難歡喜適意；文殊師利童子，一切菩薩，比丘、比丘尼、優婆塞、優婆斯，釋梵護世天及世人，聞佛說已，歡喜信受。",
        "from": "T09n0271_003:0316b11_10",
        "context_with_next_sentence": true
    },
    {
        "source_sentence": "佛說菩薩行方便經卷下",
        "from": "T09n0271_003:0316b15_0",
        "context_with_next_sentence": false
    }
]