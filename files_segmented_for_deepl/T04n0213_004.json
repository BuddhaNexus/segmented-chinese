[
    {
        "source_sentence": "法集要頌經卷第四",
        "from": "T04n0213_004:0794a18_0",
        "context_with_next_sentence": true
    },
    {
        "source_sentence": "尊者法救集",
        "from": "T04n0213_004:0794a19_0",
        "context_with_next_sentence": true
    },
    {
        "source_sentence": "西天中印度惹爛駄囉國密",
        "from": "T04n0213_004:0794a20_0",
        "context_with_next_sentence": true
    },
    {
        "source_sentence": "林寺三藏明教大師賜紫沙",
        "from": "T04n0213_004:0794a21_0",
        "context_with_next_sentence": true
    },
    {
        "source_sentence": "門臣天息災奉　詔譯",
        "from": "T04n0213_004:0794a22_0",
        "context_with_next_sentence": true
    },
    {
        "source_sentence": "法集要頌經樂品第三十　忍勝則怨賊，　　自負則自鄙，　息意則快樂，　　無勝無負心。",
        "from": "T04n0213_004:0794a23_0",
        "context_with_next_sentence": true
    },
    {
        "source_sentence": "　若人擾亂彼，　　自求安樂世，　遂成其怨憎，　　終不得解脫。",
        "from": "T04n0213_004:0794a25_0",
        "context_with_next_sentence": true
    },
    {
        "source_sentence": "　善樂於愛欲，　　以杖加羣生，　於中自求安，　　後世不得樂。",
        "from": "T04n0213_004:0794a27_0",
        "context_with_next_sentence": true
    },
    {
        "source_sentence": "　人欲得歡樂，　　杖不加羣生，　於中自求樂，　　後世亦得樂。",
        "from": "T04n0213_004:0794a29_0",
        "context_with_next_sentence": true
    },
    {
        "source_sentence": "　樂法樂學行，　　慎莫行惡法，　能善行法者，　　今世後世樂。",
        "from": "T04n0213_004:0794b02_0",
        "context_with_next_sentence": true
    },
    {
        "source_sentence": "　護法行法者，　　修法獲善報，　此應法律教，　　行法不趣惡。",
        "from": "T04n0213_004:0794b04_0",
        "context_with_next_sentence": true
    },
    {
        "source_sentence": "　護法行法者，　　如蓋覆其形，　此應法律教，　　行法不趣惡。",
        "from": "T04n0213_004:0794b06_0",
        "context_with_next_sentence": true
    },
    {
        "source_sentence": "　惡行入地獄，　　所生墮惡道，　非法自陷溺，　　如手把蚖蛇。",
        "from": "T04n0213_004:0794b08_0",
        "context_with_next_sentence": true
    },
    {
        "source_sentence": "　不以法非法，　　二事俱同報，　非法入地獄，　　正法生於天。",
        "from": "T04n0213_004:0794b10_0",
        "context_with_next_sentence": true
    },
    {
        "source_sentence": "　施與戰同處，　　此德智不譽，　施時亦戰時，　　此事二俱等。",
        "from": "T04n0213_004:0794b12_0",
        "context_with_next_sentence": true
    },
    {
        "source_sentence": "　人遭百千變，　　等除憍慢怨，　時施清淨心，　　健夫最為勝。",
        "from": "T04n0213_004:0794b14_0",
        "context_with_next_sentence": true
    },
    {
        "source_sentence": "　忍少得勝多，　　戒勝懈怠多，　有信慧施者，　　後身受善報。",
        "from": "T04n0213_004:0794b16_0",
        "context_with_next_sentence": true
    },
    {
        "source_sentence": "　快樂施福報，　　所願皆全成，　速得第一滅，　　漸入無為際。",
        "from": "T04n0213_004:0794b18_0",
        "context_with_next_sentence": true
    },
    {
        "source_sentence": "　若彼求方便，　　賢聖智慧施，　盡其苦原本，　　當知獲大報。",
        "from": "T04n0213_004:0794b20_0",
        "context_with_next_sentence": true
    },
    {
        "source_sentence": "　愛法善安隱，　　心意潔清淨，　賢聖所說法，　　智者所娛樂。",
        "from": "T04n0213_004:0794b22_0",
        "context_with_next_sentence": true
    },
    {
        "source_sentence": "　若人心樂禪，　　亦復樂不起，　亦樂四意止，　　并及七覺意，　及彼四神足，　　賢聖八品道，　善樂於摶食，　　善樂攝法服，　善樂於經行，　　樂處於山藪，　已逮安樂處，　　現法而無為。",
        "from": "T04n0213_004:0794b24_0",
        "context_with_next_sentence": true
    },
    {
        "source_sentence": "　已越諸恐懼，　　超世諸染著，　善樂於念持，　　善觀於諸法。",
        "from": "T04n0213_004:0794c01_0",
        "context_with_next_sentence": true
    },
    {
        "source_sentence": "　善哉世無害，　　養育眾生類，　世無欲愛樂，　　越諸染著意，　能滅己憍慢，　　此名第一樂。",
        "from": "T04n0213_004:0794c03_0",
        "context_with_next_sentence": true
    },
    {
        "source_sentence": "　耆年持戒樂，　　有信成就樂；　分別義趣樂，　　不造眾惡業；　世有父母樂，　　眾集和亦樂；　世有沙門樂，　　靜志樂亦然；　諸佛出興樂，　　說法堪受樂；　眾僧和合樂，　　和則常有安；　持戒完具樂，　　多聞廣知樂。",
        "from": "T04n0213_004:0794c06_0",
        "context_with_next_sentence": true
    },
    {
        "source_sentence": "　覩見真人樂，　　解脫行跡樂，　德水清涼樂，　　法財自集快。",
        "from": "T04n0213_004:0794c13_0",
        "context_with_next_sentence": true
    },
    {
        "source_sentence": "　得智明慧快，　　滅慢無邪快，　得覩諸賢樂，　　同會亦復樂。",
        "from": "T04n0213_004:0794c15_0",
        "context_with_next_sentence": true
    },
    {
        "source_sentence": "　不與愚從事，　　畢固永已樂，　不與愚從事，　　經歷無數日。",
        "from": "T04n0213_004:0794c17_0",
        "context_with_next_sentence": true
    },
    {
        "source_sentence": "　與愚同居難，　　如與怨憎會，　與智同處易，　　如共親親會。",
        "from": "T04n0213_004:0794c19_0",
        "context_with_next_sentence": true
    },
    {
        "source_sentence": "　人智甚難遇，　　終不虛託生，　設當託生處，　　彼家必蒙慶。",
        "from": "T04n0213_004:0794c21_0",
        "context_with_next_sentence": true
    },
    {
        "source_sentence": "　一切得安隱，　　梵志取滅度，　不為欲所染，　　盡脫於諸處。",
        "from": "T04n0213_004:0794c23_0",
        "context_with_next_sentence": true
    },
    {
        "source_sentence": "　盡斷不祥結，　　降伏內煩惱，　永息得睡眠，　　心識得清徹。",
        "from": "T04n0213_004:0794c25_0",
        "context_with_next_sentence": true
    },
    {
        "source_sentence": "　慎莫著於樂，　　當就護來行，　當念捨於世，　　觀於快樂事。",
        "from": "T04n0213_004:0794c27_0",
        "context_with_next_sentence": true
    },
    {
        "source_sentence": "　如世欲歡樂，　　及彼天上樂，　此名為愛極，　　十六未獲一。",
        "from": "T04n0213_004:0794c29_0",
        "context_with_next_sentence": true
    },
    {
        "source_sentence": "　欲捨於重擔，　　更不造重業，　重擔世之苦，　　能捨最快樂。",
        "from": "T04n0213_004:0795a02_0",
        "context_with_next_sentence": true
    },
    {
        "source_sentence": "　盡斷諸愛欲，　　及滅一切行，　并滅五蘊本，　　更不受三有。",
        "from": "T04n0213_004:0795a04_0",
        "context_with_next_sentence": true
    },
    {
        "source_sentence": "　義聚則有樂，　　朋友食福樂，　彼滅寂然樂，　　展轉普及人。",
        "from": "T04n0213_004:0795a06_0",
        "context_with_next_sentence": true
    },
    {
        "source_sentence": "　苦以樂為本，　　猶彼焰火爐，　赫焰而熾然，　　漸漸而還滅。",
        "from": "T04n0213_004:0795a08_0",
        "context_with_next_sentence": true
    },
    {
        "source_sentence": "　不知所湊處，　　如是等見人，　免於愛欲泥，　　去亦無處所。",
        "from": "T04n0213_004:0795a10_0",
        "context_with_next_sentence": true
    },
    {
        "source_sentence": "　以獲無動樂，　　中間無有恚，　有變易不停，　　除憂無有愁。",
        "from": "T04n0213_004:0795a12_0",
        "context_with_next_sentence": true
    },
    {
        "source_sentence": "　寂然觀世有，　　有樂無有惱，　正法而多聞，　　設見有所損。",
        "from": "T04n0213_004:0795a14_0",
        "context_with_next_sentence": true
    },
    {
        "source_sentence": "　人人貪於色，　　無結世善壽，　大法知結源，　　人當明結瑕。",
        "from": "T04n0213_004:0795a16_0",
        "context_with_next_sentence": true
    },
    {
        "source_sentence": "　人人心縛著，　　亦縛於色本，　一切受辱苦，　　一切任己樂。",
        "from": "T04n0213_004:0795a18_0",
        "context_with_next_sentence": true
    },
    {
        "source_sentence": "　勝負自然興，　　竟不有所獲，　諸欲得樂壽，　　能忍彼輕報。",
        "from": "T04n0213_004:0795a20_0",
        "context_with_next_sentence": true
    },
    {
        "source_sentence": "　忍者忍於人，　　不忍處諸有，　諸欲得樂壽，　　於惑而無惑。",
        "from": "T04n0213_004:0795a22_0",
        "context_with_next_sentence": true
    },
    {
        "source_sentence": "　惑者惑於人，　　我斯無有惑，　諸欲得樂壽，　　終己無結者。",
        "from": "T04n0213_004:0795a24_0",
        "context_with_next_sentence": true
    },
    {
        "source_sentence": "　當食於念食，　　如彼光音天，　恒以念為食，　　意身無所燒。",
        "from": "T04n0213_004:0795a26_0",
        "context_with_next_sentence": true
    },
    {
        "source_sentence": "　眾生見苦樂，　　聖法無損壞，　雖值觸樂跡，　　無跡焉有觸。",
        "from": "T04n0213_004:0795a28_0",
        "context_with_next_sentence": true
    },
    {
        "source_sentence": "　如苾芻在定，　　不著一切垢，　眾生遭苦樂，　　而不能覺知。",
        "from": "T04n0213_004:0795b01_0",
        "context_with_next_sentence": true
    },
    {
        "source_sentence": "　如來與多聞　　己身、廣、善友　圓寂、觀、罪障　　相應、樂第十法集要頌經護心品第三十一　心輕難調伏，　　為欲所居懷，　降心則為善，　　以降便輕安。",
        "from": "T04n0213_004:0795b03_0",
        "context_with_next_sentence": true
    },
    {
        "source_sentence": "　如魚在旱地，　　以離於深淵，　心識極惶懼，　　魔眾而奔馳。",
        "from": "T04n0213_004:0795b08_0",
        "context_with_next_sentence": true
    },
    {
        "source_sentence": "　心走非一處，　　猶如日光明，　智者所能制，　　如鉤止惡象。",
        "from": "T04n0213_004:0795b10_0",
        "context_with_next_sentence": true
    },
    {
        "source_sentence": "　今我論此心，　　無堅不可見，　我今欲訓誨，　　慎莫生瑕隟。",
        "from": "T04n0213_004:0795b12_0",
        "context_with_next_sentence": true
    },
    {
        "source_sentence": "　汝心莫遊行，　　恣意而放逸，　我今還攝汝，　　如御暴逸象。",
        "from": "T04n0213_004:0795b14_0",
        "context_with_next_sentence": true
    },
    {
        "source_sentence": "　生死無有量，　　往來無端緒，　求於屋舍者，　　數數受胞胎。",
        "from": "T04n0213_004:0795b16_0",
        "context_with_next_sentence": true
    },
    {
        "source_sentence": "　以觀此居屋，　　更不造諸舍，　梁棧看已壞，　　臺閣則摧折。",
        "from": "T04n0213_004:0795b18_0",
        "context_with_next_sentence": true
    },
    {
        "source_sentence": "　心已離諸行，　　中間是己心，　心多為輕躁，　　難持難調護。",
        "from": "T04n0213_004:0795b20_0",
        "context_with_next_sentence": true
    },
    {
        "source_sentence": "　智者能自正，　　如匠搦箭直，　有恚則知恚，　　有恚知有恚。",
        "from": "T04n0213_004:0795b22_0",
        "context_with_next_sentence": true
    },
    {
        "source_sentence": "　是意皆自造，　　非干父母為，　除邪就正定，　　為福勿迴復。",
        "from": "T04n0213_004:0795b24_0",
        "context_with_next_sentence": true
    },
    {
        "source_sentence": "　蓋屋若不密，　　天雨則常漏，　人不思惟行，　　恒歷婬怒癡。",
        "from": "T04n0213_004:0795b26_0",
        "context_with_next_sentence": true
    },
    {
        "source_sentence": "　蓋屋若不密，　　天雨則常漏，　人自思惟行，　　永無婬怒癡。",
        "from": "T04n0213_004:0795b28_0",
        "context_with_next_sentence": true
    },
    {
        "source_sentence": "　心為諸法本，　　心尊是心使，　心若念惡行，　　即言即惡行，　罪苦自追隨，　　車轢終于轍，　心為諸法本，　　心尊是心使，　心若念善行，　　即言即善行，　福慶自追隨，　　如影隨其形。",
        "from": "T04n0213_004:0795c01_0",
        "context_with_next_sentence": true
    },
    {
        "source_sentence": "　不以不淨意，　　亦及瞋怒人，　欲得知法者，　　正等覺所說。",
        "from": "T04n0213_004:0795c07_0",
        "context_with_next_sentence": true
    },
    {
        "source_sentence": "　諸有除貢高，　　心意極清淨，　能捨傷害懷，　　乃得聞正法。",
        "from": "T04n0213_004:0795c09_0",
        "context_with_next_sentence": true
    },
    {
        "source_sentence": "　心不住止息，　　亦不知善法，　迷於出世事，　　無有正知見。",
        "from": "T04n0213_004:0795c11_0",
        "context_with_next_sentence": true
    },
    {
        "source_sentence": "　三十六使流，　　并及心意漏，　數數有邪見，　　依於欲想結。",
        "from": "T04n0213_004:0795c13_0",
        "context_with_next_sentence": true
    },
    {
        "source_sentence": "　捨意放其根，　　人隨意迴轉，　為少滅名稱，　　如鳥捨空林。",
        "from": "T04n0213_004:0795c15_0",
        "context_with_next_sentence": true
    },
    {
        "source_sentence": "　在靜自修學，　　慎勿逐欲跡，　莫吞熱鐵丸，　　嘷哭受其報。",
        "from": "T04n0213_004:0795c17_0",
        "context_with_next_sentence": true
    },
    {
        "source_sentence": "　應修而不修，　　恃力不精勤，　自陷人形卑，　　懈怠不解慧。",
        "from": "T04n0213_004:0795c19_0",
        "context_with_next_sentence": true
    },
    {
        "source_sentence": "　亂觀及正觀，　　皆由意所生，　能覺知心觀，　　愚心數數亂。",
        "from": "T04n0213_004:0795c21_0",
        "context_with_next_sentence": true
    },
    {
        "source_sentence": "　智者如是觀，　　念者專為行，　咄嗟意無著，　　惟佛能滅此。",
        "from": "T04n0213_004:0795c23_0",
        "context_with_next_sentence": true
    },
    {
        "source_sentence": "　觀身如空瓶，　　安心如丘城，　以慧與魔戰，　　守勝勿復失。",
        "from": "T04n0213_004:0795c25_0",
        "context_with_next_sentence": true
    },
    {
        "source_sentence": "　觀身如聚沫，　　如陽焰野馬，　以慧與魔戰，　　守勝勿復失。",
        "from": "T04n0213_004:0795c27_0",
        "context_with_next_sentence": true
    },
    {
        "source_sentence": "　心念七覺意，　　等意不差違，　當捨愚惑意，　　樂於不起忍。",
        "from": "T04n0213_004:0795c29_0",
        "context_with_next_sentence": true
    },
    {
        "source_sentence": "　盡漏無有漏，　　於世取滅度，　當自護其意，　　若犛牛護尾。",
        "from": "T04n0213_004:0796a02_0",
        "context_with_next_sentence": true
    },
    {
        "source_sentence": "　有施於一切，　　終不離其樂，　一龍出眾龍，　　龍中六牙者。",
        "from": "T04n0213_004:0796a04_0",
        "context_with_next_sentence": true
    },
    {
        "source_sentence": "　心心自平等，　　獨樂於曠野，　不以能害心，　　盡為一切人，　慈心為眾生，　　彼無有怨恨。",
        "from": "T04n0213_004:0796a06_0",
        "context_with_next_sentence": true
    },
    {
        "source_sentence": "　慈心為一人，　　便護諸善本，　盡當為一切，　　賢聖福稱上。",
        "from": "T04n0213_004:0796a09_0",
        "context_with_next_sentence": true
    },
    {
        "source_sentence": "　普慈於一切，　　愍念眾生類，　修行於慈心，　　後受無極樂。",
        "from": "T04n0213_004:0796a11_0",
        "context_with_next_sentence": true
    },
    {
        "source_sentence": "　若以踊躍意，　　歡喜不懈怠，　修於諸善法，　　獲致安隱處。",
        "from": "T04n0213_004:0796a13_0",
        "context_with_next_sentence": true
    },
    {
        "source_sentence": "　自則致歡喜，　　身口意相應，　以得等解脫，　　苾芻息意快。",
        "from": "T04n0213_004:0796a15_0",
        "context_with_next_sentence": true
    },
    {
        "source_sentence": "　一切諸結盡，　　無復有塵勞，　正使五音樂，　　不能悅人意。",
        "from": "T04n0213_004:0796a17_0",
        "context_with_next_sentence": true
    },
    {
        "source_sentence": "　不如一正心，　　向於平等法，　最勝得善眼，　　亦不計有我。",
        "from": "T04n0213_004:0796a19_0",
        "context_with_next_sentence": true
    },
    {
        "source_sentence": "　諸有心樂禪，　　不樂於欲意，　最勝踊躍意，　　亦不見有我。",
        "from": "T04n0213_004:0796a21_0",
        "context_with_next_sentence": true
    },
    {
        "source_sentence": "　諸有心樂禪，　　不樂於欲意，　諸結永已盡，　　如山不可動。",
        "from": "T04n0213_004:0796a23_0",
        "context_with_next_sentence": true
    },
    {
        "source_sentence": "　於染無所染，　　於恚不起恚，　諸有如此心，　　焉知苦蹤跡？",
        "from": "T04n0213_004:0796a25_0",
        "context_with_next_sentence": true
    },
    {
        "source_sentence": "　無害無所染，　　具足於戒律，　於食知止足，　　及諸床臥具，　修意求方便，　　是謂諸佛教。",
        "from": "T04n0213_004:0796a27_0",
        "context_with_next_sentence": true
    },
    {
        "source_sentence": "　行人觀心相，　　分別念待意，　以得入禪定，　　便獲喜安樂。",
        "from": "T04n0213_004:0796b01_0",
        "context_with_next_sentence": true
    },
    {
        "source_sentence": "　護意自莊嚴，　　嫉彼而營己，　遭憂不患苦，　　智者審諦住。",
        "from": "T04n0213_004:0796b03_0",
        "context_with_next_sentence": true
    },
    {
        "source_sentence": "　人不守護心，　　為邪見所害，　兼懷掉戲意，　　斯等就死徑。",
        "from": "T04n0213_004:0796b05_0",
        "context_with_next_sentence": true
    },
    {
        "source_sentence": "　是故當護心，　　等修清淨行，　正見恒在前，　　分別起滅法。",
        "from": "T04n0213_004:0796b07_0",
        "context_with_next_sentence": true
    },
    {
        "source_sentence": "　苾芻降睡眠，　　盡苦更不造，　降心復於樂，　　護心勿復調。",
        "from": "T04n0213_004:0796b09_0",
        "context_with_next_sentence": true
    },
    {
        "source_sentence": "　有情心所誤，　　盡受地獄苦，　降心則致樂，　　護心勿復調。",
        "from": "T04n0213_004:0796b11_0",
        "context_with_next_sentence": true
    },
    {
        "source_sentence": "　護心勿復調，　　心為眾妙門，　護而不漏失，　　便在圓寂道。",
        "from": "T04n0213_004:0796b13_0",
        "context_with_next_sentence": true
    },
    {
        "source_sentence": "法集要頌經苾芻品第三十二",
        "from": "T04n0213_004:0796b15_0",
        "context_with_next_sentence": true
    },
    {
        "source_sentence": "　苾芻若乞食，　　以得勿積聚，　天人所歎譽，　　生淨無瑕穢。",
        "from": "T04n0213_004:0796b16_0",
        "context_with_next_sentence": true
    },
    {
        "source_sentence": "　苾芻為慈愍，　　愛敬於佛教，　深入妙止觀，　　滅穢行乃安。",
        "from": "T04n0213_004:0796b18_0",
        "context_with_next_sentence": true
    },
    {
        "source_sentence": "　苾芻諸愛盡，　　捨愛去貢高，　無我去吾我，　　此義孰不親。",
        "from": "T04n0213_004:0796b20_0",
        "context_with_next_sentence": true
    },
    {
        "source_sentence": "　當知是法行，　　身之出要徑，　如象御強敵，　　苾芻恒習行。",
        "from": "T04n0213_004:0796b22_0",
        "context_with_next_sentence": true
    },
    {
        "source_sentence": "　人不壽劫盡，　　內與自心諍，　護身念道諦，　　苾芻惟淨安。",
        "from": "T04n0213_004:0796b24_0",
        "context_with_next_sentence": true
    },
    {
        "source_sentence": "　念親同朋友，　　正命無雜糅，　施知應所施，　　亦合威儀具。",
        "from": "T04n0213_004:0796b26_0",
        "context_with_next_sentence": true
    },
    {
        "source_sentence": "　苾芻備眾行，　　乃能盡苦際，　樂法意欲法，　　思惟安隱法。",
        "from": "T04n0213_004:0796b28_0",
        "context_with_next_sentence": true
    },
    {
        "source_sentence": "　苾芻依法行，　　正而勿廢忘，　當學入空定，　　苾芻常安靜。",
        "from": "T04n0213_004:0796c01_0",
        "context_with_next_sentence": true
    },
    {
        "source_sentence": "　愛樂非人處，　　觀察平等法，　當制於五蘊，　　服意如水流，　清淨恒和悅，　　為飲甘露味。",
        "from": "T04n0213_004:0796c03_0",
        "context_with_next_sentence": true
    },
    {
        "source_sentence": "　如彼極峻山，　　不為風所動，　苾芻盡愚癡，　　所在不傾動。",
        "from": "T04n0213_004:0796c06_0",
        "context_with_next_sentence": true
    },
    {
        "source_sentence": "　一切諸名色，　　非有莫生惑，　不近則不愛，　　乃名真苾芻。",
        "from": "T04n0213_004:0796c08_0",
        "context_with_next_sentence": true
    },
    {
        "source_sentence": "　苾芻非剃髮，　　慢誕無戒律，　捨貪思惟道，　　乃應真苾芻。",
        "from": "T04n0213_004:0796c10_0",
        "context_with_next_sentence": true
    },
    {
        "source_sentence": "　息心非剃髮，　　放逸無志信，　能滅眾苦惱，　　為勝大沙門。",
        "from": "T04n0213_004:0796c12_0",
        "context_with_next_sentence": true
    },
    {
        "source_sentence": "　苾芻得慈定，　　承受諸佛教，　極得滅盡跡，　　無親慎莫覩。",
        "from": "T04n0213_004:0796c14_0",
        "context_with_next_sentence": true
    },
    {
        "source_sentence": "　心喜極歡悅，　　加以受念者，　苾芻多熙怡，　　盡空無根源。",
        "from": "T04n0213_004:0796c16_0",
        "context_with_next_sentence": true
    },
    {
        "source_sentence": "　息身而息意，　　攝口亦乃善，　捨世為苾芻，　　度苦無有礙。",
        "from": "T04n0213_004:0796c18_0",
        "context_with_next_sentence": true
    },
    {
        "source_sentence": "　無禪則無智，　　無智則無禪，　道從禪智生，　　得近圓寂路。",
        "from": "T04n0213_004:0796c20_0",
        "context_with_next_sentence": true
    },
    {
        "source_sentence": "　禪行無放逸，　　莫為欲亂心，　無吞洋銅汁，　　自惱燋形軀。",
        "from": "T04n0213_004:0796c22_0",
        "context_with_next_sentence": true
    },
    {
        "source_sentence": "　能自護身口，　　護意無有惡，　後獲禁戒法，　　故號為苾芻。",
        "from": "T04n0213_004:0796c24_0",
        "context_with_next_sentence": true
    },
    {
        "source_sentence": "　諸有修善法，　　七覺意為本，　此名為妙法，　　故名定苾芻。",
        "from": "T04n0213_004:0796c26_0",
        "context_with_next_sentence": true
    },
    {
        "source_sentence": "　如今現所說，　　自知苦盡源，　此名為善本，　　是無漏苾芻。",
        "from": "T04n0213_004:0796c28_0",
        "context_with_next_sentence": true
    },
    {
        "source_sentence": "　不以持戒力，　　及以多聞義，　正使得定意，　　不著於文飾。",
        "from": "T04n0213_004:0797a01_0",
        "context_with_next_sentence": true
    },
    {
        "source_sentence": "　苾芻有所倚，　　盡於無漏行，　當觀正覺樂，　　勿近於凡夫。",
        "from": "T04n0213_004:0797a03_0",
        "context_with_next_sentence": true
    },
    {
        "source_sentence": "　觀此現世事，　　分別於五蘊，　修行勿作惡，　　必強自制心。",
        "from": "T04n0213_004:0797a05_0",
        "context_with_next_sentence": true
    },
    {
        "source_sentence": "　捨家而得解，　　意猶復染著，　習行懈緩者，　　勞意勿除之，　非淨則梵行，　　焉致大財寶？",
        "from": "T04n0213_004:0797a07_0",
        "context_with_next_sentence": true
    },
    {
        "source_sentence": "　心得永休息，　　苾芻攝意行，　以盡老病死，　　便脫魔羅縛。",
        "from": "T04n0213_004:0797a10_0",
        "context_with_next_sentence": true
    },
    {
        "source_sentence": "　心已得永寂，　　苾芻攝意行，　以盡老病死，　　更不復受有。",
        "from": "T04n0213_004:0797a12_0",
        "context_with_next_sentence": true
    },
    {
        "source_sentence": "　以斷於愛相，　　苾芻攝意行，　以盡老病死，　　更不復受有。",
        "from": "T04n0213_004:0797a14_0",
        "context_with_next_sentence": true
    },
    {
        "source_sentence": "　無有結使心，　　苾芻攝意行，　以盡老病死，　　更不復受有。",
        "from": "T04n0213_004:0797a16_0",
        "context_with_next_sentence": true
    },
    {
        "source_sentence": "　不能斷有根，　　苾芻攝意行，　以盡老病死，　　更不復受有。",
        "from": "T04n0213_004:0797a18_0",
        "context_with_next_sentence": true
    },
    {
        "source_sentence": "　能斷三毒根，　　苾芻攝意行，　以盡老病死，　　更不復受有。",
        "from": "T04n0213_004:0797a20_0",
        "context_with_next_sentence": true
    },
    {
        "source_sentence": "　以脫於魔界，　　以勝叢林刺，　及除罵詈者，　　猶憑妙高山。",
        "from": "T04n0213_004:0797a22_0",
        "context_with_next_sentence": true
    },
    {
        "source_sentence": "　苾芻不受苦，　　不念今後世，　觀世如幻夢，　　苾芻勝彼此。",
        "from": "T04n0213_004:0797a24_0",
        "context_with_next_sentence": true
    },
    {
        "source_sentence": "　如蛇脫故皮，　　能斷愛根本，　盡竭欲深泉，　　苾芻勝彼此。",
        "from": "T04n0213_004:0797a26_0",
        "context_with_next_sentence": true
    },
    {
        "source_sentence": "　如蛇脫故皮，　　能斷於五欲，　斷於欲根本，　　苾芻勝彼此。",
        "from": "T04n0213_004:0797a28_0",
        "context_with_next_sentence": true
    },
    {
        "source_sentence": "　如蛇脫故皮，　　能斷於五結，　拔於愛欲刺，　　苾芻勝彼此。",
        "from": "T04n0213_004:0797b01_0",
        "context_with_next_sentence": true
    },
    {
        "source_sentence": "　如蛇脫故皮，　　諸有無家業，　又斷不善根，　　苾芻勝彼此。",
        "from": "T04n0213_004:0797b03_0",
        "context_with_next_sentence": true
    },
    {
        "source_sentence": "　如蛇脫故皮，　　諸有不熱惱，　又斷不善根，　　苾芻勝彼此。",
        "from": "T04n0213_004:0797b05_0",
        "context_with_next_sentence": true
    },
    {
        "source_sentence": "　如蛇脫故皮，　　斷欲無遺餘，　如拔不牢固，　　苾芻勝彼此。",
        "from": "T04n0213_004:0797b07_0",
        "context_with_next_sentence": true
    },
    {
        "source_sentence": "　如蛇脫故皮，　　愛生如流溢，　猶蛇含毒藥，　　苾芻勝彼此。",
        "from": "T04n0213_004:0797b09_0",
        "context_with_next_sentence": true
    },
    {
        "source_sentence": "　如蛇脫故皮，　　諸有斷相觀，　內不造其心，　　苾芻勝彼此。",
        "from": "T04n0213_004:0797b11_0",
        "context_with_next_sentence": true
    },
    {
        "source_sentence": "　如蛇脫故皮，　　貪根若斷盡，　是名真苾芻，　　降伏魔羅軍。",
        "from": "T04n0213_004:0797b13_0",
        "context_with_next_sentence": true
    },
    {
        "source_sentence": "　得盡苦輪迴，　　瞋根若斷盡，　是名真苾芻，　　解脫諸煩惱。",
        "from": "T04n0213_004:0797b15_0",
        "context_with_next_sentence": true
    },
    {
        "source_sentence": "　得盡苦輪迴，　　癡根若斷盡，　是名真苾芻，　　遠離於纏縛。",
        "from": "T04n0213_004:0797b17_0",
        "context_with_next_sentence": true
    },
    {
        "source_sentence": "　得盡苦輪迴，　　慢根若斷盡，　是名真苾芻，　　能離於愛染。",
        "from": "T04n0213_004:0797b19_0",
        "context_with_next_sentence": true
    },
    {
        "source_sentence": "　得盡苦輪迴，　　慳悋若斷盡，　是名真苾芻，　　信樂於正覺。",
        "from": "T04n0213_004:0797b21_0",
        "context_with_next_sentence": true
    },
    {
        "source_sentence": "　得盡苦輪迴，　　貪心聚落刺，　苾芻應思惟，　　若能遠離彼。",
        "from": "T04n0213_004:0797b23_0",
        "context_with_next_sentence": true
    },
    {
        "source_sentence": "　佛說真苾芻，　　瞋心聚落刺，　苾芻應思惟，　　能離於瞋恚。",
        "from": "T04n0213_004:0797b25_0",
        "context_with_next_sentence": true
    },
    {
        "source_sentence": "　佛說真苾芻，　　癡心聚落刺，　苾芻應思惟，　　若離於愚癡。",
        "from": "T04n0213_004:0797b27_0",
        "context_with_next_sentence": true
    },
    {
        "source_sentence": "　佛說真苾芻，　　慢心聚落刺，　苾芻應思惟，　　若能離憍慢。",
        "from": "T04n0213_004:0797b29_0",
        "context_with_next_sentence": true
    },
    {
        "source_sentence": "　佛說真苾芻，　　慳悋聚落刺，　苾芻應思惟，　　若能離慳悋。",
        "from": "T04n0213_004:0797c02_0",
        "context_with_next_sentence": true
    },
    {
        "source_sentence": "　佛說真苾芻，　　調伏貪愛念，　如藥解蛇毒，　　苾芻能破壞。",
        "from": "T04n0213_004:0797c04_0",
        "context_with_next_sentence": true
    },
    {
        "source_sentence": "　如蛇脫故皮，　　調伏瞋恚念，　如藥解蛇毒，　　苾芻能破壞。",
        "from": "T04n0213_004:0797c06_0",
        "context_with_next_sentence": true
    },
    {
        "source_sentence": "　如蛇脫故皮，　　調伏愚癡念，　如藥解蛇毒，　　苾芻能遠離。",
        "from": "T04n0213_004:0797c08_0",
        "context_with_next_sentence": true
    },
    {
        "source_sentence": "　如蛇脫故皮，　　調伏憍慢念，　如藥解蛇毒，　　苾芻能遠離。",
        "from": "T04n0213_004:0797c10_0",
        "context_with_next_sentence": true
    },
    {
        "source_sentence": "　如蛇脫故皮，　　調伏慳悋念，　如藥解蛇毒，　　苾芻能遠離。",
        "from": "T04n0213_004:0797c12_0",
        "context_with_next_sentence": true
    },
    {
        "source_sentence": "　如蛇脫故皮，　　貪欲彼若發，　斷截如蘆葦，　　煩惱如海深。",
        "from": "T04n0213_004:0797c14_0",
        "context_with_next_sentence": true
    },
    {
        "source_sentence": "　苾芻應精進，　　瞋恚彼若發，　斷截如蘆葦，　　煩惱深如海。",
        "from": "T04n0213_004:0797c16_0",
        "context_with_next_sentence": true
    },
    {
        "source_sentence": "　苾芻應精進，　　愚癡彼若發，　斷截如蘆葦，　　煩惱如海深。",
        "from": "T04n0213_004:0797c18_0",
        "context_with_next_sentence": true
    },
    {
        "source_sentence": "　苾芻應精進，　　憍慢彼若發，　斷截如蘆葦，　　煩惱深如海。",
        "from": "T04n0213_004:0797c20_0",
        "context_with_next_sentence": true
    },
    {
        "source_sentence": "　苾芻應精進，　　慳悋彼若發，　斷截如蘆葦，　　煩惱如海深。",
        "from": "T04n0213_004:0797c22_0",
        "context_with_next_sentence": true
    },
    {
        "source_sentence": "　苾芻應精進，　　持戒謂苾芻，　有空乃行禪，　　行空究其源。",
        "from": "T04n0213_004:0797c24_0",
        "context_with_next_sentence": true
    },
    {
        "source_sentence": "　無為最為樂，　　苾芻忍所憂，　分別床臥具，　　當習無放逸，　斷有愛無餘。",
        "from": "T04n0213_004:0797c26_0",
        "context_with_next_sentence": true
    },
    {
        "source_sentence": "法集要頌經梵志品第三十三",
        "from": "T04n0213_004:0797c29_0",
        "context_with_next_sentence": true
    },
    {
        "source_sentence": "　所謂梵志者，　　不但在裸形，　居險臥荊棘，　　而名為梵志。",
        "from": "T04n0213_004:0798a01_0",
        "context_with_next_sentence": true
    },
    {
        "source_sentence": "　棄身無依倚，　　不誦異法言，　惡法而盡除，　　是名為梵志。",
        "from": "T04n0213_004:0798a03_0",
        "context_with_next_sentence": true
    },
    {
        "source_sentence": "　今世行淨因，　　後世無穢果，　無習諸惡法，　　是名為梵志。",
        "from": "T04n0213_004:0798a05_0",
        "context_with_next_sentence": true
    },
    {
        "source_sentence": "　若倚於愛欲，　　心無所貪著，　已捨已得正，　　是名滅終苦。",
        "from": "T04n0213_004:0798a07_0",
        "context_with_next_sentence": true
    },
    {
        "source_sentence": "　諸有無所倚，　　恒習於正見，　常念盡有漏，　　是名為梵志。",
        "from": "T04n0213_004:0798a09_0",
        "context_with_next_sentence": true
    },
    {
        "source_sentence": "　愚者受猥髮，　　并及床臥具，　內懷貪著意，　　文飾外何求？",
        "from": "T04n0213_004:0798a11_0",
        "context_with_next_sentence": true
    },
    {
        "source_sentence": "　被服弊惡衣，　　躬稟善法行，　閑居自思惟，　　是名為梵志。",
        "from": "T04n0213_004:0798a13_0",
        "context_with_next_sentence": true
    },
    {
        "source_sentence": "　見凡愚往來，　　墮塹受苦惱，　欲獨度彼岸，　　不好他言說，　惟滅惡不起，　　是名為梵志。",
        "from": "T04n0213_004:0798a15_0",
        "context_with_next_sentence": true
    },
    {
        "source_sentence": "　截流而已渡，　　無欲如梵天，　智行以盡漏，　　是名為梵志。",
        "from": "T04n0213_004:0798a18_0",
        "context_with_next_sentence": true
    },
    {
        "source_sentence": "　不以水清淨，　　多有人沐浴，　能除弊惡法，　　是名為梵志。",
        "from": "T04n0213_004:0798a20_0",
        "context_with_next_sentence": true
    },
    {
        "source_sentence": "　非剃為沙門，　　稱吉為梵行，　若能滅眾惡，　　是則為道人。",
        "from": "T04n0213_004:0798a22_0",
        "context_with_next_sentence": true
    },
    {
        "source_sentence": "　彼以不二行，　　清淨無瑕穢，　諸欲斷縛著，　　是名為梵志。",
        "from": "T04n0213_004:0798a24_0",
        "context_with_next_sentence": true
    },
    {
        "source_sentence": "　出家為梵行，　　入正為沙門，　棄捨眾穢行，　　是則名捨家。",
        "from": "T04n0213_004:0798a26_0",
        "context_with_next_sentence": true
    },
    {
        "source_sentence": "　人無幻惑意，　　無慢無疑惑，　無貪無我想，　　是名為梵志。",
        "from": "T04n0213_004:0798a28_0",
        "context_with_next_sentence": true
    },
    {
        "source_sentence": "　我不說梵志，　　託父母生者，　彼多眾瑕穢，　　滅則為梵志。",
        "from": "T04n0213_004:0798b01_0",
        "context_with_next_sentence": true
    },
    {
        "source_sentence": "　身口及與意，　　清淨無過失，　能攝三種行，　　是名為梵志。",
        "from": "T04n0213_004:0798b03_0",
        "context_with_next_sentence": true
    },
    {
        "source_sentence": "　見罵見相擊，　　默受不生怒，　有大忍辱力，　　是名為梵志。",
        "from": "T04n0213_004:0798b05_0",
        "context_with_next_sentence": true
    },
    {
        "source_sentence": "　若見相侵欺，　　但念守戒行，　端身自調伏，　　是名為梵志。",
        "from": "T04n0213_004:0798b07_0",
        "context_with_next_sentence": true
    },
    {
        "source_sentence": "　世所稱善惡，　　脩短及巨細，　無取若無與，　　是名為梵志。",
        "from": "T04n0213_004:0798b09_0",
        "context_with_next_sentence": true
    },
    {
        "source_sentence": "　身為善行本，　　口意應無犯，　能辦三妙處，　　是名為梵志。",
        "from": "T04n0213_004:0798b11_0",
        "context_with_next_sentence": true
    },
    {
        "source_sentence": "　來不作歡悅，　　去亦無憂愁，　於聚應遠聚，　　是名為梵志。",
        "from": "T04n0213_004:0798b13_0",
        "context_with_next_sentence": true
    },
    {
        "source_sentence": "　以斷於恩愛，　　離家無愛欲，　愛欲若已盡，　　是名為梵志。",
        "from": "T04n0213_004:0798b15_0",
        "context_with_next_sentence": true
    },
    {
        "source_sentence": "　適彼則無彼，　　彼彼適亦無，　捨離於貪欲，　　是名為梵志。",
        "from": "T04n0213_004:0798b17_0",
        "context_with_next_sentence": true
    },
    {
        "source_sentence": "　適彼則無彼，　　彼彼適則虛，　不染三惡處，　　是名為梵志。",
        "from": "T04n0213_004:0798b19_0",
        "context_with_next_sentence": true
    },
    {
        "source_sentence": "　能捨於家業，　　拔於愛欲本，　無貪能知足，　　是名為梵志。",
        "from": "T04n0213_004:0798b21_0",
        "context_with_next_sentence": true
    },
    {
        "source_sentence": "　如今盡所知，　　究其苦源際，　無復欲愛心，　　是名為梵志。",
        "from": "T04n0213_004:0798b23_0",
        "context_with_next_sentence": true
    },
    {
        "source_sentence": "　於罪并與福，　　兩行應永除，　無憂無有塵，　　是名為梵志。",
        "from": "T04n0213_004:0798b25_0",
        "context_with_next_sentence": true
    },
    {
        "source_sentence": "　於罪并與福，　　兩行應永除，　三處無染著，　　是名為梵志。",
        "from": "T04n0213_004:0798b27_0",
        "context_with_next_sentence": true
    },
    {
        "source_sentence": "　猶如眾華葉，　　以針貫芥子，　不為欲所染，　　是名為梵志。",
        "from": "T04n0213_004:0798b29_0",
        "context_with_next_sentence": true
    },
    {
        "source_sentence": "　心喜無塵垢，　　如月盛圓滿，　謗毀以盡除，　　是名為梵志。",
        "from": "T04n0213_004:0798c02_0",
        "context_with_next_sentence": true
    },
    {
        "source_sentence": "　如月清明朗，　　懸處於虛空，　不染於愛欲，　　是名為梵志。",
        "from": "T04n0213_004:0798c04_0",
        "context_with_next_sentence": true
    },
    {
        "source_sentence": "　避諍而不諍，　　犯而不慍怒，　惡來以善待，　　是名為梵志。",
        "from": "T04n0213_004:0798c06_0",
        "context_with_next_sentence": true
    },
    {
        "source_sentence": "　深解微妙慧，　　辯道不正道，　體解無上義，　　是名為梵志。",
        "from": "T04n0213_004:0798c08_0",
        "context_with_next_sentence": true
    },
    {
        "source_sentence": "　諸在世間人，　　乞索而自濟，　無我若無著，　　不失梵志行，　說智無涯際，　　是名為梵志。",
        "from": "T04n0213_004:0798c10_0",
        "context_with_next_sentence": true
    },
    {
        "source_sentence": "　若能棄欲愛，　　去家捨諸受，　以斷於欲漏，　　是名為梵志。",
        "from": "T04n0213_004:0798c13_0",
        "context_with_next_sentence": true
    },
    {
        "source_sentence": "　慈愍於有情，　　使不生恐懼，　不害有益善，　　是名為梵志。",
        "from": "T04n0213_004:0798c15_0",
        "context_with_next_sentence": true
    },
    {
        "source_sentence": "　避怨則無怨，　　無所於傷損，　志其邪僻見，　　是名為梵志。",
        "from": "T04n0213_004:0798c17_0",
        "context_with_next_sentence": true
    },
    {
        "source_sentence": "　于前及于後，　　及中則無有，　無操無捨行，　　是名為梵志。",
        "from": "T04n0213_004:0798c19_0",
        "context_with_next_sentence": true
    },
    {
        "source_sentence": "　去其婬怒癡，　　憍慢諸惡行，　針貫於芥子，　　是名為梵志。",
        "from": "T04n0213_004:0798c21_0",
        "context_with_next_sentence": true
    },
    {
        "source_sentence": "　城以塹為固，　　來往受其苦，　欲適度彼岸，　　不宜受他語，　惟能滅不起，　　是名為梵志。",
        "from": "T04n0213_004:0798c23_0",
        "context_with_next_sentence": true
    },
    {
        "source_sentence": "　人能斷愛欲，　　今世及後世，　有愛應已盡，　　是名為梵志。",
        "from": "T04n0213_004:0798c26_0",
        "context_with_next_sentence": true
    },
    {
        "source_sentence": "　有情無希望，　　今世及後世，　以無所希望，　　是名為梵志。",
        "from": "T04n0213_004:0798c28_0",
        "context_with_next_sentence": true
    },
    {
        "source_sentence": "　自己識不知，　　天人彥達嚩，　能知無量觀，　　是名為梵志。",
        "from": "T04n0213_004:0799a01_0",
        "context_with_next_sentence": true
    },
    {
        "source_sentence": "　歸命人中尊，　　歸命人中上，　不審今世尊，　　為因何等禪？",
        "from": "T04n0213_004:0799a03_0",
        "context_with_next_sentence": true
    },
    {
        "source_sentence": "　惟願天中天，　　敷演其教戒。",
        "from": "T04n0213_004:0799a05_0",
        "context_with_next_sentence": true
    },
    {
        "source_sentence": "　自識於宿命，　　得見天人道，　知生盡苦原，　　智心永寂滅。",
        "from": "T04n0213_004:0799a06_0",
        "context_with_next_sentence": true
    },
    {
        "source_sentence": "　自知心解脫，　　脫欲無所著，　三明已成就，　　是名為梵志。",
        "from": "T04n0213_004:0799a08_0",
        "context_with_next_sentence": true
    },
    {
        "source_sentence": "　自識於宿命，　　知有情因緣，　如來覺無著，　　是名為梵志。",
        "from": "T04n0213_004:0799a10_0",
        "context_with_next_sentence": true
    },
    {
        "source_sentence": "　盡斷一切結，　　亦不有熱惱，　如來覺無著，　　是名為梵志。",
        "from": "T04n0213_004:0799a12_0",
        "context_with_next_sentence": true
    },
    {
        "source_sentence": "　仙人龍中上，　　大仙最為尊，　無數佛沐浴，　　是名為梵志。",
        "from": "T04n0213_004:0799a14_0",
        "context_with_next_sentence": true
    },
    {
        "source_sentence": "　所有煩惱盡，　　度流而無漏，　從此越彼岸，　　是名為梵志。",
        "from": "T04n0213_004:0799a16_0",
        "context_with_next_sentence": true
    },
    {
        "source_sentence": "　苾芻塜間衣，　　觀於欲非真，　坐樹空閑處，　　是名為梵志。",
        "from": "T04n0213_004:0799a18_0",
        "context_with_next_sentence": true
    },
    {
        "source_sentence": "　人若無識知，　　無語無言說，　體冷無溫暖，　　是名為梵志。",
        "from": "T04n0213_004:0799a20_0",
        "context_with_next_sentence": true
    },
    {
        "source_sentence": "　棄緣捨居家，　　出家無所畏，　能服甘露味，　　是名為梵志。",
        "from": "T04n0213_004:0799a22_0",
        "context_with_next_sentence": true
    },
    {
        "source_sentence": "　斷絕於世事，　　口無麤獷言，　八正道審諦，　　是名為梵志。",
        "from": "T04n0213_004:0799a24_0",
        "context_with_next_sentence": true
    },
    {
        "source_sentence": "　遠逝獨遊行，　　隱藏無形影，　難降能自調，　　是名為梵志。",
        "from": "T04n0213_004:0799a26_0",
        "context_with_next_sentence": true
    },
    {
        "source_sentence": "　無形不可見，　　此亦不可見，　解知此句者，　　念則有所由，　覺知結使盡，　　是名為梵志。",
        "from": "T04n0213_004:0799a28_0",
        "context_with_next_sentence": true
    },
    {
        "source_sentence": "　能斷生死河，　　能忍超度世，　自覺出苦塹，　　是名為梵志。",
        "from": "T04n0213_004:0799b02_0",
        "context_with_next_sentence": true
    },
    {
        "source_sentence": "　當求截流度，　　梵志無有欲，　內自觀諸情，　　是名為梵志。",
        "from": "T04n0213_004:0799b04_0",
        "context_with_next_sentence": true
    },
    {
        "source_sentence": "　能知如是者，　　乃名為梵志。",
        "from": "T04n0213_004:0799b06_0",
        "context_with_next_sentence": true
    },
    {
        "source_sentence": "　學先去其母，　　率君及二臣，　盡勝諸境界，　　是名為梵志。",
        "from": "T04n0213_004:0799b07_0",
        "context_with_next_sentence": true
    },
    {
        "source_sentence": "　諸有知深法，　　不問老以少，　審諦守戒信，　　猶祀火梵志，　於己法在外，　　梵志為最上。",
        "from": "T04n0213_004:0799b09_0",
        "context_with_next_sentence": true
    },
    {
        "source_sentence": "　一切諸有漏，　　皆盡皆無餘，　或復觀於法，　　皆盡皆無餘，　或復觀合會，　　皆盡皆無餘，　或復觀因緣，　　皆盡皆無餘。",
        "from": "T04n0213_004:0799b12_0",
        "context_with_next_sentence": true
    },
    {
        "source_sentence": "　猶如內法本，　　梵志為在表，　若使共床褥，　　如彼薄俱羅。",
        "from": "T04n0213_004:0799b16_0",
        "context_with_next_sentence": true
    },
    {
        "source_sentence": "　猶如內法本，　　梵志為在表，　知生知老病，　　轉知於死徑。",
        "from": "T04n0213_004:0799b18_0",
        "context_with_next_sentence": true
    },
    {
        "source_sentence": "　日照照於晝，　　月照照於夜，　甲兵照於軍，　　禪照於道人，　佛出照天下，　　能照一切冥。",
        "from": "T04n0213_004:0799b20_0",
        "context_with_next_sentence": true
    },
    {
        "source_sentence": "　梵志無有是，　　有憂無憂念，　如如意所轉，　　彼彼滅狐疑。",
        "from": "T04n0213_004:0799b23_0",
        "context_with_next_sentence": true
    },
    {
        "source_sentence": "　出生諸深法，　　梵志習入禪，　能解狐疑網，　　身知其苦痛。",
        "from": "T04n0213_004:0799b25_0",
        "context_with_next_sentence": true
    },
    {
        "source_sentence": "　出生諸深法，　　梵志習入禪，　徧照一切世，　　猶日在虛空。",
        "from": "T04n0213_004:0799b27_0",
        "context_with_next_sentence": true
    },
    {
        "source_sentence": "　出生諸深法，　　梵志習入禪，　能禦魔羅敵，　　如佛脫眾垢。",
        "from": "T04n0213_004:0799b29_0",
        "context_with_next_sentence": true
    },
    {
        "source_sentence": "　護心及苾芻　　梵志品在末",
        "from": "T04n0213_004:0799c02_0",
        "context_with_next_sentence": true
    },
    {
        "source_sentence": "　依次品而說，　　具足三十二。",
        "from": "T04n0213_004:0799c03_0",
        "context_with_next_sentence": true
    },
    {
        "source_sentence": "聖尊者法救集諸佛法頌偈竟。",
        "from": "T04n0213_004:0799c04_0",
        "context_with_next_sentence": true
    },
    {
        "source_sentence": "法集要頌經卷第四",
        "from": "T04n0213_004:0799c05_0",
        "context_with_next_sentence": false
    }
]