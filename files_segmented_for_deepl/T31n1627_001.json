[
    {
        "source_sentence": "大乘法界無差別論一卷(一名如來藏論)堅慧菩薩造大唐于闐三藏提雲般若譯　法界不生亦不滅　　無老病死無蘊過　由彼發勝菩提心　　是故我今稽首禮　有情菩提心具足　　能生聖者及自然　一切善法所依處　　由如地海種子等　彼種含在母胎中　　亦如乳母共長養　信心勝智菩提本　　大定大悲育應知　性淨覺心常無垢　　猶如大寶太虛空　如蘇迷盧超眾岳　　一切白法寶生處　貪嗔癡等皆斷盡　　不為煩惱過所牽　過於殑伽沙伎能　　萬法圓滿光映徹　淨我樂常波羅蜜　　得成應供十方尊　因時即是菩提心　　果滿德圓名正覺　彼體能含法界相　　智光朗徹淨無瑕　菩提心法不思議　　諸佛如來皆讚歎　無始以來非造作　　無有質礙亦無終　以空無相慧了知　　諸佛如來之境界　彼性一切法所依　　遠離斷常二種見　法身與彼眾生界　　是故佛說本無差　不淨及與淨非淨　　極淨次第應當知　初即眾生次菩薩　　最後如來極清淨　塵垢所污性不明　　喻若重雲掩麗日　煩惱雲網皆解脫　　日輪光照滿虛空　劫火熾盛在空中　　太虛本無有燒相　如是法性不被燒　　老病死火無能壞　一切世間生滅法　　皆悉不離於虛空　如是無為法界中　　諸根依此而生滅　如燈明煖色和合　　離此三法更無燈　如是佛法與體俱　　離此法外無別體　客塵煩惱性非有　　與彼淨體先相離　不空無垢法相應　　無有斷脫常隨轉　如蓮開已葉所蓋　　如金性淨沒穢中　亦如滿月羅睺吞　　不能照世煩惱覆　如清池水妙華敷　　金山埿滓無能污　如淨空中星月滿　　解慧圓間垢消除　譬如旭日照世間　　千光晃耀普周遍　如地如海穀寶滿　　得脫生死養眾生　恒處生死發智悲　　常無常等無住著　禪定總持清淨水　　牟尼王雲善穀因　斯即法身是如來　　亦名聖帝真圓寂　如水與冷不相離　　佛果涅槃亦復然論攝頌曰。",
        "from": "T31n1627_001:0894b14_0",
        "context_with_next_sentence": true
    },
    {
        "source_sentence": "　果因及自性　　異名與差別",
        "from": "T31n1627_001:0895a01_0",
        "context_with_next_sentence": true
    },
    {
        "source_sentence": "　異相不染性　　亦名常和合",
        "from": "T31n1627_001:0895a02_0",
        "context_with_next_sentence": true
    },
    {
        "source_sentence": "　有無義一性　　略說有十二",
        "from": "T31n1627_001:0895a03_0",
        "context_with_next_sentence": true
    },
    {
        "source_sentence": "　菩提心之名　　應知其次第",
        "from": "T31n1627_001:0895a04_0",
        "context_with_next_sentence": true
    },
    {
        "source_sentence": "釋曰。",
        "from": "T31n1627_001:0895a05_0",
        "context_with_next_sentence": true
    },
    {
        "source_sentence": "此是論體。",
        "from": "T31n1627_001:0895a05_1",
        "context_with_next_sentence": true
    },
    {
        "source_sentence": "其中先示菩提心果。",
        "from": "T31n1627_001:0895a06_0",
        "context_with_next_sentence": true
    },
    {
        "source_sentence": "次明功能。",
        "from": "T31n1627_001:0895a06_1",
        "context_with_next_sentence": true
    },
    {
        "source_sentence": "從彼因起。",
        "from": "T31n1627_001:0895a06_2",
        "context_with_next_sentence": true
    },
    {
        "source_sentence": "因既起已即自性施設相貌異名差別。",
        "from": "T31n1627_001:0895a06_3",
        "context_with_next_sentence": true
    },
    {
        "source_sentence": "隨受身處不被污染故。",
        "from": "T31n1627_001:0895a07_4",
        "context_with_next_sentence": true
    },
    {
        "source_sentence": "說為常和合。",
        "from": "T31n1627_001:0895a08_5",
        "context_with_next_sentence": true
    },
    {
        "source_sentence": "無別善法相應。",
        "from": "T31n1627_001:0895a08_6",
        "context_with_next_sentence": true
    },
    {
        "source_sentence": "住煩惱中名為無義。",
        "from": "T31n1627_001:0895a09_0",
        "context_with_next_sentence": true
    },
    {
        "source_sentence": "出纏清淨名為有義。",
        "from": "T31n1627_001:0895a09_1",
        "context_with_next_sentence": true
    },
    {
        "source_sentence": "亦名一性俱涅槃故。",
        "from": "T31n1627_001:0895a09_2",
        "context_with_next_sentence": true
    },
    {
        "source_sentence": "十二種義次第應知。",
        "from": "T31n1627_001:0895a10_3",
        "context_with_next_sentence": true
    },
    {
        "source_sentence": "於中何者是菩提心果。",
        "from": "T31n1627_001:0895a10_4",
        "context_with_next_sentence": true
    },
    {
        "source_sentence": "所謂諸佛寂滅涅槃是也。",
        "from": "T31n1627_001:0895a11_5",
        "context_with_next_sentence": true
    },
    {
        "source_sentence": "亦非餘者。",
        "from": "T31n1627_001:0895a12_0",
        "context_with_next_sentence": true
    },
    {
        "source_sentence": "何以故。",
        "from": "T31n1627_001:0895a12_1",
        "context_with_next_sentence": true
    },
    {
        "source_sentence": "微細習氣悉已斷故。",
        "from": "T31n1627_001:0895a12_2",
        "context_with_next_sentence": true
    },
    {
        "source_sentence": "言無生者。",
        "from": "T31n1627_001:0895a12_3",
        "context_with_next_sentence": true
    },
    {
        "source_sentence": "意成諸蘊本不生故。",
        "from": "T31n1627_001:0895a13_4",
        "context_with_next_sentence": true
    },
    {
        "source_sentence": "言無老者。",
        "from": "T31n1627_001:0895a13_5",
        "context_with_next_sentence": true
    },
    {
        "source_sentence": "寂滅功能增長殊勝至邊際故。",
        "from": "T31n1627_001:0895a13_6",
        "context_with_next_sentence": true
    },
    {
        "source_sentence": "言無病者。",
        "from": "T31n1627_001:0895a14_7",
        "context_with_next_sentence": true
    },
    {
        "source_sentence": "一切煩惱習障及所知障俱永斷故。",
        "from": "T31n1627_001:0895a14_8",
        "context_with_next_sentence": true
    },
    {
        "source_sentence": "言無死者。",
        "from": "T31n1627_001:0895a15_9",
        "context_with_next_sentence": true
    },
    {
        "source_sentence": "不思議變易無終盡故。",
        "from": "T31n1627_001:0895a15_10",
        "context_with_next_sentence": true
    },
    {
        "source_sentence": "言無蘊者。",
        "from": "T31n1627_001:0895a16_11",
        "context_with_next_sentence": true
    },
    {
        "source_sentence": "無始無明住地悉以斷故。",
        "from": "T31n1627_001:0895a16_12",
        "context_with_next_sentence": true
    },
    {
        "source_sentence": "言無過者。",
        "from": "T31n1627_001:0895a17_13",
        "context_with_next_sentence": true
    },
    {
        "source_sentence": "一切身口意業無過失故。",
        "from": "T31n1627_001:0895a17_14",
        "context_with_next_sentence": true
    },
    {
        "source_sentence": "亦能超過一切諸功能故。",
        "from": "T31n1627_001:0895a18_0",
        "context_with_next_sentence": true
    },
    {
        "source_sentence": "彼由何得從菩提心。",
        "from": "T31n1627_001:0895a18_1",
        "context_with_next_sentence": true
    },
    {
        "source_sentence": "最勝方便不退失因。",
        "from": "T31n1627_001:0895a19_2",
        "context_with_next_sentence": true
    },
    {
        "source_sentence": "而能證得涅槃果故。",
        "from": "T31n1627_001:0895a19_3",
        "context_with_next_sentence": true
    },
    {
        "source_sentence": "何者名涅槃界。",
        "from": "T31n1627_001:0895a20_0",
        "context_with_next_sentence": true
    },
    {
        "source_sentence": "所謂諸佛不可思議法界之性轉依法身。",
        "from": "T31n1627_001:0895a20_1",
        "context_with_next_sentence": true
    },
    {
        "source_sentence": "是涅槃界也。",
        "from": "T31n1627_001:0895a21_2",
        "context_with_next_sentence": true
    },
    {
        "source_sentence": "是故我今頂禮彼不思議菩提之心。",
        "from": "T31n1627_001:0895a21_3",
        "context_with_next_sentence": true
    },
    {
        "source_sentence": "因果增長漸漸明盛。",
        "from": "T31n1627_001:0895a22_4",
        "context_with_next_sentence": true
    },
    {
        "source_sentence": "如初月故。",
        "from": "T31n1627_001:0895a22_5",
        "context_with_next_sentence": true
    },
    {
        "source_sentence": "復次菩提心種子者。",
        "from": "T31n1627_001:0895a24_0",
        "context_with_next_sentence": true
    },
    {
        "source_sentence": "一切世間善法穀生所依住處。",
        "from": "T31n1627_001:0895a24_1",
        "context_with_next_sentence": true
    },
    {
        "source_sentence": "如大地故。",
        "from": "T31n1627_001:0895a25_2",
        "context_with_next_sentence": true
    },
    {
        "source_sentence": "一切聖者法寶出處。",
        "from": "T31n1627_001:0895a25_3",
        "context_with_next_sentence": true
    },
    {
        "source_sentence": "如大海故。",
        "from": "T31n1627_001:0895a25_4",
        "context_with_next_sentence": true
    },
    {
        "source_sentence": "一切諸佛道樹之所從生。",
        "from": "T31n1627_001:0895a26_5",
        "context_with_next_sentence": true
    },
    {
        "source_sentence": "次第之因如種子故。",
        "from": "T31n1627_001:0895a26_6",
        "context_with_next_sentence": true
    },
    {
        "source_sentence": "此是菩提心之果也。",
        "from": "T31n1627_001:0895a27_7",
        "context_with_next_sentence": true
    },
    {
        "source_sentence": "復次何以得知彼因相應。",
        "from": "T31n1627_001:0895a28_0",
        "context_with_next_sentence": true
    },
    {
        "source_sentence": "如轉輪王子。",
        "from": "T31n1627_001:0895a28_1",
        "context_with_next_sentence": true
    },
    {
        "source_sentence": "言淨信者。",
        "from": "T31n1627_001:0895a28_2",
        "context_with_next_sentence": true
    },
    {
        "source_sentence": "即是菩提心種。",
        "from": "T31n1627_001:0895a29_3",
        "context_with_next_sentence": true
    },
    {
        "source_sentence": "言勝智者。",
        "from": "T31n1627_001:0895a29_4",
        "context_with_next_sentence": true
    },
    {
        "source_sentence": "即最勝般若能了一切。",
        "from": "T31n1627_001:0895a29_5",
        "context_with_next_sentence": true
    },
    {
        "source_sentence": "名之為母。",
        "from": "T31n1627_001:0895b01_6",
        "context_with_next_sentence": true
    },
    {
        "source_sentence": "三摩地者。",
        "from": "T31n1627_001:0895b01_7",
        "context_with_next_sentence": true
    },
    {
        "source_sentence": "以定為胎。",
        "from": "T31n1627_001:0895b01_8",
        "context_with_next_sentence": true
    },
    {
        "source_sentence": "一切善法安住其中。",
        "from": "T31n1627_001:0895b01_9",
        "context_with_next_sentence": true
    },
    {
        "source_sentence": "安樂為體。",
        "from": "T31n1627_001:0895b02_10",
        "context_with_next_sentence": true
    },
    {
        "source_sentence": "言大悲者。",
        "from": "T31n1627_001:0895b02_11",
        "context_with_next_sentence": true
    },
    {
        "source_sentence": "於諸眾生起大悲故。",
        "from": "T31n1627_001:0895b02_12",
        "context_with_next_sentence": true
    },
    {
        "source_sentence": "於生死中不疲倦故。",
        "from": "T31n1627_001:0895b03_13",
        "context_with_next_sentence": true
    },
    {
        "source_sentence": "及能圓滿一切種智。",
        "from": "T31n1627_001:0895b03_14",
        "context_with_next_sentence": true
    },
    {
        "source_sentence": "養菩提心。",
        "from": "T31n1627_001:0895b04_15",
        "context_with_next_sentence": true
    },
    {
        "source_sentence": "為乳母故。",
        "from": "T31n1627_001:0895b04_16",
        "context_with_next_sentence": true
    },
    {
        "source_sentence": "復次彼因和合菩提之心。",
        "from": "T31n1627_001:0895b04_17",
        "context_with_next_sentence": true
    },
    {
        "source_sentence": "應知有二。",
        "from": "T31n1627_001:0895b05_18",
        "context_with_next_sentence": true
    },
    {
        "source_sentence": "何者為二。",
        "from": "T31n1627_001:0895b05_19",
        "context_with_next_sentence": true
    },
    {
        "source_sentence": "一謂煩惱所染污相。",
        "from": "T31n1627_001:0895b05_20",
        "context_with_next_sentence": true
    },
    {
        "source_sentence": "二謂白法自性之相。",
        "from": "T31n1627_001:0895b06_21",
        "context_with_next_sentence": true
    },
    {
        "source_sentence": "於中染者。",
        "from": "T31n1627_001:0895b06_22",
        "context_with_next_sentence": true
    },
    {
        "source_sentence": "彼自性清淨常心不染。",
        "from": "T31n1627_001:0895b07_0",
        "context_with_next_sentence": true
    },
    {
        "source_sentence": "而為客塵煩惱覆障染污。",
        "from": "T31n1627_001:0895b07_1",
        "context_with_next_sentence": true
    },
    {
        "source_sentence": "猶如火等自性清淨為灰埿雲塵等障蔽。",
        "from": "T31n1627_001:0895b08_2",
        "context_with_next_sentence": true
    },
    {
        "source_sentence": "譬如火與寶珠虛空及水自性不染。",
        "from": "T31n1627_001:0895b09_3",
        "context_with_next_sentence": true
    },
    {
        "source_sentence": "若離灰等。",
        "from": "T31n1627_001:0895b09_4",
        "context_with_next_sentence": true
    },
    {
        "source_sentence": "火等自性皆得清淨。",
        "from": "T31n1627_001:0895b10_5",
        "context_with_next_sentence": true
    },
    {
        "source_sentence": "一切眾生亦復如是。",
        "from": "T31n1627_001:0895b10_6",
        "context_with_next_sentence": true
    },
    {
        "source_sentence": "自性之心皆同清淨。",
        "from": "T31n1627_001:0895b11_7",
        "context_with_next_sentence": true
    },
    {
        "source_sentence": "為貪等煩惱之所染污。",
        "from": "T31n1627_001:0895b11_8",
        "context_with_next_sentence": true
    },
    {
        "source_sentence": "若離貪等則心得清淨。",
        "from": "T31n1627_001:0895b12_9",
        "context_with_next_sentence": true
    },
    {
        "source_sentence": "復云何知白法之相亦皆清淨。",
        "from": "T31n1627_001:0895b12_10",
        "context_with_next_sentence": true
    },
    {
        "source_sentence": "自性清淨一切白法之所依止。",
        "from": "T31n1627_001:0895b13_11",
        "context_with_next_sentence": true
    },
    {
        "source_sentence": "一切白法亦從彼生。",
        "from": "T31n1627_001:0895b14_0",
        "context_with_next_sentence": true
    },
    {
        "source_sentence": "如蘇迷盧山出生寶故。",
        "from": "T31n1627_001:0895b14_1",
        "context_with_next_sentence": true
    },
    {
        "source_sentence": "菩提之心亦復如是。",
        "from": "T31n1627_001:0895b15_0",
        "context_with_next_sentence": true
    },
    {
        "source_sentence": "一切技藝皆得圓滿。",
        "from": "T31n1627_001:0895b15_1",
        "context_with_next_sentence": true
    },
    {
        "source_sentence": "獲得四種大波羅蜜多。",
        "from": "T31n1627_001:0895b15_2",
        "context_with_next_sentence": true
    },
    {
        "source_sentence": "是故說為如來法身。",
        "from": "T31n1627_001:0895b16_3",
        "context_with_next_sentence": true
    },
    {
        "source_sentence": "如經中說。",
        "from": "T31n1627_001:0895b16_4",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0895b17_5",
        "context_with_next_sentence": true
    },
    {
        "source_sentence": "如來法身是常波羅蜜。",
        "from": "T31n1627_001:0895b17_6",
        "context_with_next_sentence": true
    },
    {
        "source_sentence": "樂波羅蜜。",
        "from": "T31n1627_001:0895b17_7",
        "context_with_next_sentence": true
    },
    {
        "source_sentence": "我波羅蜜。",
        "from": "T31n1627_001:0895b18_8",
        "context_with_next_sentence": true
    },
    {
        "source_sentence": "淨波羅蜜。",
        "from": "T31n1627_001:0895b18_9",
        "context_with_next_sentence": true
    },
    {
        "source_sentence": "彼如來法身。",
        "from": "T31n1627_001:0895b18_10",
        "context_with_next_sentence": true
    },
    {
        "source_sentence": "為煩惱隨煩惱之所染污。",
        "from": "T31n1627_001:0895b18_11",
        "context_with_next_sentence": true
    },
    {
        "source_sentence": "自性清淨心是異名說。",
        "from": "T31n1627_001:0895b19_12",
        "context_with_next_sentence": true
    },
    {
        "source_sentence": "如經中說。",
        "from": "T31n1627_001:0895b19_13",
        "context_with_next_sentence": true
    },
    {
        "source_sentence": "舍利弗。",
        "from": "T31n1627_001:0895b20_14",
        "context_with_next_sentence": true
    },
    {
        "source_sentence": "此善法如實真如法界自性清淨心相應法體。",
        "from": "T31n1627_001:0895b20_15",
        "context_with_next_sentence": true
    },
    {
        "source_sentence": "我依此自性清淨心。",
        "from": "T31n1627_001:0895b21_16",
        "context_with_next_sentence": true
    },
    {
        "source_sentence": "為眾生故說為不可思議。",
        "from": "T31n1627_001:0895b21_17",
        "context_with_next_sentence": true
    },
    {
        "source_sentence": "復次彼心於諸眾生。",
        "from": "T31n1627_001:0895b23_0",
        "context_with_next_sentence": true
    },
    {
        "source_sentence": "為十種事無差別相。",
        "from": "T31n1627_001:0895b23_1",
        "context_with_next_sentence": true
    },
    {
        "source_sentence": "所謂無作故。",
        "from": "T31n1627_001:0895b23_2",
        "context_with_next_sentence": true
    },
    {
        "source_sentence": "無始不生故。",
        "from": "T31n1627_001:0895b24_3",
        "context_with_next_sentence": true
    },
    {
        "source_sentence": "無終不滅故。",
        "from": "T31n1627_001:0895b24_4",
        "context_with_next_sentence": true
    },
    {
        "source_sentence": "無礙自性光明故。",
        "from": "T31n1627_001:0895b24_5",
        "context_with_next_sentence": true
    },
    {
        "source_sentence": "以空智知一切法一味相猶無性故。",
        "from": "T31n1627_001:0895b25_6",
        "context_with_next_sentence": true
    },
    {
        "source_sentence": "無性即無相離諸根境界故。",
        "from": "T31n1627_001:0895b26_7",
        "context_with_next_sentence": true
    },
    {
        "source_sentence": "是聖者所行諸佛境界故。",
        "from": "T31n1627_001:0895b26_8",
        "context_with_next_sentence": true
    },
    {
        "source_sentence": "一切法所依染淨諸法所依止故。",
        "from": "T31n1627_001:0895b27_9",
        "context_with_next_sentence": true
    },
    {
        "source_sentence": "遠離於常染法無常故。",
        "from": "T31n1627_001:0895b28_10",
        "context_with_next_sentence": true
    },
    {
        "source_sentence": "遠離於斷白法不斷故。",
        "from": "T31n1627_001:0895b28_11",
        "context_with_next_sentence": true
    },
    {
        "source_sentence": "此復差別略有三相。",
        "from": "T31n1627_001:0895b29_12",
        "context_with_next_sentence": true
    },
    {
        "source_sentence": "言不淨者。",
        "from": "T31n1627_001:0895b29_13",
        "context_with_next_sentence": true
    },
    {
        "source_sentence": "即初說名為眾生界。",
        "from": "T31n1627_001:0895b29_14",
        "context_with_next_sentence": true
    },
    {
        "source_sentence": "淨不淨者。",
        "from": "T31n1627_001:0895c01_15",
        "context_with_next_sentence": true
    },
    {
        "source_sentence": "即次說明為菩薩也。",
        "from": "T31n1627_001:0895c01_16",
        "context_with_next_sentence": true
    },
    {
        "source_sentence": "極清淨者。",
        "from": "T31n1627_001:0895c02_0",
        "context_with_next_sentence": true
    },
    {
        "source_sentence": "說為如來。",
        "from": "T31n1627_001:0895c02_1",
        "context_with_next_sentence": true
    },
    {
        "source_sentence": "如經所說。",
        "from": "T31n1627_001:0895c02_2",
        "context_with_next_sentence": true
    },
    {
        "source_sentence": "舍利弗。",
        "from": "T31n1627_001:0895c02_3",
        "context_with_next_sentence": true
    },
    {
        "source_sentence": "即此法界過於恒沙。",
        "from": "T31n1627_001:0895c02_4",
        "context_with_next_sentence": true
    },
    {
        "source_sentence": "無邊煩惱[穀-禾+卵]所纏裏。",
        "from": "T31n1627_001:0895c03_5",
        "context_with_next_sentence": true
    },
    {
        "source_sentence": "無始世來常為生死波浪漂流。",
        "from": "T31n1627_001:0895c03_6",
        "context_with_next_sentence": true
    },
    {
        "source_sentence": "往來生滅恒處中流。",
        "from": "T31n1627_001:0895c04_7",
        "context_with_next_sentence": true
    },
    {
        "source_sentence": "說名眾生。",
        "from": "T31n1627_001:0895c05_8",
        "context_with_next_sentence": true
    },
    {
        "source_sentence": "舍利弗。",
        "from": "T31n1627_001:0895c05_9",
        "context_with_next_sentence": true
    },
    {
        "source_sentence": "即此法界無邊。",
        "from": "T31n1627_001:0895c05_10",
        "context_with_next_sentence": true
    },
    {
        "source_sentence": "厭離生死不住涅槃。",
        "from": "T31n1627_001:0895c05_11",
        "context_with_next_sentence": true
    },
    {
        "source_sentence": "一切欲界中住。",
        "from": "T31n1627_001:0895c06_12",
        "context_with_next_sentence": true
    },
    {
        "source_sentence": "行十波羅蜜。",
        "from": "T31n1627_001:0895c06_13",
        "context_with_next_sentence": true
    },
    {
        "source_sentence": "攝八萬四千法門。",
        "from": "T31n1627_001:0895c06_14",
        "context_with_next_sentence": true
    },
    {
        "source_sentence": "行菩提行時。",
        "from": "T31n1627_001:0895c07_15",
        "context_with_next_sentence": true
    },
    {
        "source_sentence": "名為菩薩。",
        "from": "T31n1627_001:0895c07_16",
        "context_with_next_sentence": true
    },
    {
        "source_sentence": "舍利弗。",
        "from": "T31n1627_001:0895c07_17",
        "context_with_next_sentence": true
    },
    {
        "source_sentence": "即此法界一切俱胝煩惱解脫。",
        "from": "T31n1627_001:0895c08_18",
        "context_with_next_sentence": true
    },
    {
        "source_sentence": "度一切苦。",
        "from": "T31n1627_001:0895c08_19",
        "context_with_next_sentence": true
    },
    {
        "source_sentence": "遠離一切煩惱隨眠纏垢。",
        "from": "T31n1627_001:0895c09_0",
        "context_with_next_sentence": true
    },
    {
        "source_sentence": "證得清淨最極清淨法性中住。",
        "from": "T31n1627_001:0895c09_1",
        "context_with_next_sentence": true
    },
    {
        "source_sentence": "一切眾生之所瞻仰。",
        "from": "T31n1627_001:0895c10_2",
        "context_with_next_sentence": true
    },
    {
        "source_sentence": "住一切爾焰地。",
        "from": "T31n1627_001:0895c10_3",
        "context_with_next_sentence": true
    },
    {
        "source_sentence": "得大勢力無障無著。",
        "from": "T31n1627_001:0895c11_4",
        "context_with_next_sentence": true
    },
    {
        "source_sentence": "於一切法得自在力。",
        "from": "T31n1627_001:0895c11_5",
        "context_with_next_sentence": true
    },
    {
        "source_sentence": "說名如來應正等覺。",
        "from": "T31n1627_001:0895c12_6",
        "context_with_next_sentence": true
    },
    {
        "source_sentence": "是故舍利弗。",
        "from": "T31n1627_001:0895c12_7",
        "context_with_next_sentence": true
    },
    {
        "source_sentence": "無別眾生界。",
        "from": "T31n1627_001:0895c12_8",
        "context_with_next_sentence": true
    },
    {
        "source_sentence": "無別法身。",
        "from": "T31n1627_001:0895c13_9",
        "context_with_next_sentence": true
    },
    {
        "source_sentence": "眾生界即法身。",
        "from": "T31n1627_001:0895c13_10",
        "context_with_next_sentence": true
    },
    {
        "source_sentence": "法身即眾生界。",
        "from": "T31n1627_001:0895c13_11",
        "context_with_next_sentence": true
    },
    {
        "source_sentence": "此無二義文字差別。",
        "from": "T31n1627_001:0895c14_12",
        "context_with_next_sentence": true
    },
    {
        "source_sentence": "此復云何。",
        "from": "T31n1627_001:0895c15_0",
        "context_with_next_sentence": true
    },
    {
        "source_sentence": "在不淨時煩惱所染。",
        "from": "T31n1627_001:0895c15_1",
        "context_with_next_sentence": true
    },
    {
        "source_sentence": "猶如重雲掩覆麗日。",
        "from": "T31n1627_001:0895c15_2",
        "context_with_next_sentence": true
    },
    {
        "source_sentence": "自性清淨心無有染。",
        "from": "T31n1627_001:0895c16_3",
        "context_with_next_sentence": true
    },
    {
        "source_sentence": "客塵煩惱既除遣已。",
        "from": "T31n1627_001:0895c16_4",
        "context_with_next_sentence": true
    },
    {
        "source_sentence": "日輪晃曜遍滿虛空。",
        "from": "T31n1627_001:0895c17_5",
        "context_with_next_sentence": true
    },
    {
        "source_sentence": "既有生老病死。",
        "from": "T31n1627_001:0895c17_6",
        "context_with_next_sentence": true
    },
    {
        "source_sentence": "云何復說此性為常。",
        "from": "T31n1627_001:0895c17_7",
        "context_with_next_sentence": true
    },
    {
        "source_sentence": "猶如火劫燒太虛空。",
        "from": "T31n1627_001:0895c18_8",
        "context_with_next_sentence": true
    },
    {
        "source_sentence": "空界無為本無燒相。",
        "from": "T31n1627_001:0895c18_9",
        "context_with_next_sentence": true
    },
    {
        "source_sentence": "法界無為亦復如是。",
        "from": "T31n1627_001:0895c19_10",
        "context_with_next_sentence": true
    },
    {
        "source_sentence": "老病死火無能燒壞。",
        "from": "T31n1627_001:0895c19_11",
        "context_with_next_sentence": true
    },
    {
        "source_sentence": "是故經說。",
        "from": "T31n1627_001:0895c20_12",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0895c20_13",
        "context_with_next_sentence": true
    },
    {
        "source_sentence": "世間言說有死有生。",
        "from": "T31n1627_001:0895c20_14",
        "context_with_next_sentence": true
    },
    {
        "source_sentence": "非如來藏有生死也。",
        "from": "T31n1627_001:0895c21_15",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0895c21_16",
        "context_with_next_sentence": true
    },
    {
        "source_sentence": "死者舊諸根壞。",
        "from": "T31n1627_001:0895c21_17",
        "context_with_next_sentence": true
    },
    {
        "source_sentence": "生者新諸根起。",
        "from": "T31n1627_001:0895c22_18",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0895c22_19",
        "context_with_next_sentence": true
    },
    {
        "source_sentence": "如來藏離有為境界相常住寂靜。",
        "from": "T31n1627_001:0895c22_20",
        "context_with_next_sentence": true
    },
    {
        "source_sentence": "此之藏性既常住不變。",
        "from": "T31n1627_001:0895c23_21",
        "context_with_next_sentence": true
    },
    {
        "source_sentence": "未能發起云何得與佛法相應。",
        "from": "T31n1627_001:0895c23_22",
        "context_with_next_sentence": true
    },
    {
        "source_sentence": "猶如燈明及與煖色更無別相。",
        "from": "T31n1627_001:0895c24_23",
        "context_with_next_sentence": true
    },
    {
        "source_sentence": "法與法身亦復如是。",
        "from": "T31n1627_001:0895c25_24",
        "context_with_next_sentence": true
    },
    {
        "source_sentence": "如佛說言。",
        "from": "T31n1627_001:0895c25_25",
        "context_with_next_sentence": true
    },
    {
        "source_sentence": "舍利弗。",
        "from": "T31n1627_001:0895c25_26",
        "context_with_next_sentence": true
    },
    {
        "source_sentence": "譬如燈無二法功能無異。",
        "from": "T31n1627_001:0895c26_27",
        "context_with_next_sentence": true
    },
    {
        "source_sentence": "所為光明及煖色等不相離故。",
        "from": "T31n1627_001:0895c26_28",
        "context_with_next_sentence": true
    },
    {
        "source_sentence": "或如寶珠光明形色。",
        "from": "T31n1627_001:0895c27_29",
        "context_with_next_sentence": true
    },
    {
        "source_sentence": "如是如是舍利弗。",
        "from": "T31n1627_001:0895c27_30",
        "context_with_next_sentence": true
    },
    {
        "source_sentence": "如來所說法身不相離法。",
        "from": "T31n1627_001:0895c28_31",
        "context_with_next_sentence": true
    },
    {
        "source_sentence": "智慧功能所為過殑伽沙如來之法。",
        "from": "T31n1627_001:0895c28_32",
        "context_with_next_sentence": true
    },
    {
        "source_sentence": "如說。",
        "from": "T31n1627_001:0895c29_33",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0895c29_34",
        "context_with_next_sentence": true
    },
    {
        "source_sentence": "有二種如來藏空不空智。",
        "from": "T31n1627_001:0895c29_35",
        "context_with_next_sentence": true
    },
    {
        "source_sentence": "何者為二。",
        "from": "T31n1627_001:0896a01_36",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0896a01_37",
        "context_with_next_sentence": true
    },
    {
        "source_sentence": "所謂空如來藏。",
        "from": "T31n1627_001:0896a01_38",
        "context_with_next_sentence": true
    },
    {
        "source_sentence": "與煩惱[穀-禾+卵]和合無別不了解脫。",
        "from": "T31n1627_001:0896a02_39",
        "context_with_next_sentence": true
    },
    {
        "source_sentence": "不空者。",
        "from": "T31n1627_001:0896a02_40",
        "context_with_next_sentence": true
    },
    {
        "source_sentence": "過恒河沙不離不脫不異不思議佛法成就。",
        "from": "T31n1627_001:0896a03_41",
        "context_with_next_sentence": true
    },
    {
        "source_sentence": "說如來法身。",
        "from": "T31n1627_001:0896a04_42",
        "context_with_next_sentence": true
    },
    {
        "source_sentence": "何故法身萬德圓滿功德具足。",
        "from": "T31n1627_001:0896a04_43",
        "context_with_next_sentence": true
    },
    {
        "source_sentence": "眾生因何不得解脫。",
        "from": "T31n1627_001:0896a05_44",
        "context_with_next_sentence": true
    },
    {
        "source_sentence": "喻若蓮華。",
        "from": "T31n1627_001:0896a05_45",
        "context_with_next_sentence": true
    },
    {
        "source_sentence": "邪見羅網葉所覆故。",
        "from": "T31n1627_001:0896a05_46",
        "context_with_next_sentence": true
    },
    {
        "source_sentence": "亦如真金。",
        "from": "T31n1627_001:0896a06_47",
        "context_with_next_sentence": true
    },
    {
        "source_sentence": "墮於疑惑不淨穢故。",
        "from": "T31n1627_001:0896a06_48",
        "context_with_next_sentence": true
    },
    {
        "source_sentence": "猶如滿月。",
        "from": "T31n1627_001:0896a07_49",
        "context_with_next_sentence": true
    },
    {
        "source_sentence": "我慢羅睺之所吞故。",
        "from": "T31n1627_001:0896a07_50",
        "context_with_next_sentence": true
    },
    {
        "source_sentence": "如清池水。",
        "from": "T31n1627_001:0896a07_51",
        "context_with_next_sentence": true
    },
    {
        "source_sentence": "貪欲塵垢之所濁故。",
        "from": "T31n1627_001:0896a08_0",
        "context_with_next_sentence": true
    },
    {
        "source_sentence": "喻彼金山。",
        "from": "T31n1627_001:0896a08_1",
        "context_with_next_sentence": true
    },
    {
        "source_sentence": "為嗔恚埿所塗染故。",
        "from": "T31n1627_001:0896a08_2",
        "context_with_next_sentence": true
    },
    {
        "source_sentence": "如太虛空。",
        "from": "T31n1627_001:0896a09_3",
        "context_with_next_sentence": true
    },
    {
        "source_sentence": "愚癡之雲遍滿遮故。",
        "from": "T31n1627_001:0896a09_4",
        "context_with_next_sentence": true
    },
    {
        "source_sentence": "如日未出。",
        "from": "T31n1627_001:0896a09_5",
        "context_with_next_sentence": true
    },
    {
        "source_sentence": "無明住地之所障故。",
        "from": "T31n1627_001:0896a10_6",
        "context_with_next_sentence": true
    },
    {
        "source_sentence": "六處大蘊胎藏中住。",
        "from": "T31n1627_001:0896a10_7",
        "context_with_next_sentence": true
    },
    {
        "source_sentence": "如器世間相未成故。",
        "from": "T31n1627_001:0896a11_8",
        "context_with_next_sentence": true
    },
    {
        "source_sentence": "如是無雨緣未合故。",
        "from": "T31n1627_001:0896a11_9",
        "context_with_next_sentence": true
    },
    {
        "source_sentence": "　蓮花金滿月　　池水金山空",
        "from": "T31n1627_001:0896a12_0",
        "context_with_next_sentence": true
    },
    {
        "source_sentence": "　如日大地雲　　佛性客塵染",
        "from": "T31n1627_001:0896a13_0",
        "context_with_next_sentence": true
    },
    {
        "source_sentence": "　煩惱覆功能　　佛事無由作",
        "from": "T31n1627_001:0896a14_0",
        "context_with_next_sentence": true
    },
    {
        "source_sentence": "　略說九譬喻　　染淨翻應知",
        "from": "T31n1627_001:0896a15_0",
        "context_with_next_sentence": true
    },
    {
        "source_sentence": "由此如來法身亦復如是。",
        "from": "T31n1627_001:0896a16_0",
        "context_with_next_sentence": true
    },
    {
        "source_sentence": "一切煩惱客塵離障盡故。",
        "from": "T31n1627_001:0896a16_1",
        "context_with_next_sentence": true
    },
    {
        "source_sentence": "自性功能具足故。",
        "from": "T31n1627_001:0896a17_2",
        "context_with_next_sentence": true
    },
    {
        "source_sentence": "得成應供一切眾生同共受用。",
        "from": "T31n1627_001:0896a17_3",
        "context_with_next_sentence": true
    },
    {
        "source_sentence": "證得常住寂靜清涼不思議涅槃界。",
        "from": "T31n1627_001:0896a18_4",
        "context_with_next_sentence": true
    },
    {
        "source_sentence": "所謂說如來應正等覺。",
        "from": "T31n1627_001:0896a19_5",
        "context_with_next_sentence": true
    },
    {
        "source_sentence": "非異如來法身外別有涅槃。",
        "from": "T31n1627_001:0896a19_6",
        "context_with_next_sentence": true
    },
    {
        "source_sentence": "又如所說。",
        "from": "T31n1627_001:0896a20_7",
        "context_with_next_sentence": true
    },
    {
        "source_sentence": "眾生界得清淨時。",
        "from": "T31n1627_001:0896a20_8",
        "context_with_next_sentence": true
    },
    {
        "source_sentence": "應知即是法身。",
        "from": "T31n1627_001:0896a21_0",
        "context_with_next_sentence": true
    },
    {
        "source_sentence": "法身即是涅槃界。",
        "from": "T31n1627_001:0896a21_1",
        "context_with_next_sentence": true
    },
    {
        "source_sentence": "涅槃即是如來。",
        "from": "T31n1627_001:0896a21_2",
        "context_with_next_sentence": true
    },
    {
        "source_sentence": "如經中說。",
        "from": "T31n1627_001:0896a22_3",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0896a22_4",
        "context_with_next_sentence": true
    },
    {
        "source_sentence": "無上正等覺者即是涅槃。",
        "from": "T31n1627_001:0896a22_5",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0896a23_6",
        "context_with_next_sentence": true
    },
    {
        "source_sentence": "涅槃界者即是如來法身。",
        "from": "T31n1627_001:0896a23_7",
        "context_with_next_sentence": true
    },
    {
        "source_sentence": "世尊法身之外無別如來。",
        "from": "T31n1627_001:0896a23_8",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0896a24_9",
        "context_with_next_sentence": true
    },
    {
        "source_sentence": "如來者即是法身。",
        "from": "T31n1627_001:0896a24_10",
        "context_with_next_sentence": true
    },
    {
        "source_sentence": "此無有異也。",
        "from": "T31n1627_001:0896a24_11",
        "context_with_next_sentence": true
    },
    {
        "source_sentence": "即是苦滅等。",
        "from": "T31n1627_001:0896a25_12",
        "context_with_next_sentence": true
    },
    {
        "source_sentence": "是故經言。",
        "from": "T31n1627_001:0896a25_13",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0896a25_14",
        "context_with_next_sentence": true
    },
    {
        "source_sentence": "非壞法故名為苦滅。",
        "from": "T31n1627_001:0896a25_15",
        "context_with_next_sentence": true
    },
    {
        "source_sentence": "然苦滅者無始無作無生無起無滅無盡離盡。",
        "from": "T31n1627_001:0896a26_16",
        "context_with_next_sentence": true
    },
    {
        "source_sentence": "常住不動寂靜自性清淨。",
        "from": "T31n1627_001:0896a27_17",
        "context_with_next_sentence": true
    },
    {
        "source_sentence": "破一切煩惱[穀-禾+卵]。",
        "from": "T31n1627_001:0896a28_0",
        "context_with_next_sentence": true
    },
    {
        "source_sentence": "過殑伽河沙不離不脫不思議佛法具足。",
        "from": "T31n1627_001:0896a28_1",
        "context_with_next_sentence": true
    },
    {
        "source_sentence": "說如來法身。",
        "from": "T31n1627_001:0896a29_2",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0896a29_3",
        "context_with_next_sentence": true
    },
    {
        "source_sentence": "此是如來藏。",
        "from": "T31n1627_001:0896a29_4",
        "context_with_next_sentence": true
    },
    {
        "source_sentence": "未脫煩惱[穀-禾+卵]。",
        "from": "T31n1627_001:0896b01_0",
        "context_with_next_sentence": true
    },
    {
        "source_sentence": "名如來藏。",
        "from": "T31n1627_001:0896b01_1",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0896b01_2",
        "context_with_next_sentence": true
    },
    {
        "source_sentence": "如來藏者。",
        "from": "T31n1627_001:0896b01_3",
        "context_with_next_sentence": true
    },
    {
        "source_sentence": "是諸如來空智。",
        "from": "T31n1627_001:0896b01_4",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0896b02_5",
        "context_with_next_sentence": true
    },
    {
        "source_sentence": "如來藏。",
        "from": "T31n1627_001:0896b02_6",
        "context_with_next_sentence": true
    },
    {
        "source_sentence": "一切聲聞緣覺所不能見。",
        "from": "T31n1627_001:0896b02_7",
        "context_with_next_sentence": true
    },
    {
        "source_sentence": "先未曾見。",
        "from": "T31n1627_001:0896b03_8",
        "context_with_next_sentence": true
    },
    {
        "source_sentence": "昔未曾得。",
        "from": "T31n1627_001:0896b03_9",
        "context_with_next_sentence": true
    },
    {
        "source_sentence": "唯有如來得證。",
        "from": "T31n1627_001:0896b03_10",
        "context_with_next_sentence": true
    },
    {
        "source_sentence": "及破一切煩惱[穀-禾+卵]。",
        "from": "T31n1627_001:0896b03_11",
        "context_with_next_sentence": true
    },
    {
        "source_sentence": "修習一切苦滅道。",
        "from": "T31n1627_001:0896b04_12",
        "context_with_next_sentence": true
    },
    {
        "source_sentence": "是故如水與冷。",
        "from": "T31n1627_001:0896b04_13",
        "context_with_next_sentence": true
    },
    {
        "source_sentence": "覺性與涅槃無二無別故。",
        "from": "T31n1627_001:0896b05_14",
        "context_with_next_sentence": true
    },
    {
        "source_sentence": "或說一乘性欲。",
        "from": "T31n1627_001:0896b05_15",
        "context_with_next_sentence": true
    },
    {
        "source_sentence": "或不涅槃。",
        "from": "T31n1627_001:0896b06_16",
        "context_with_next_sentence": true
    },
    {
        "source_sentence": "又說同一法界。",
        "from": "T31n1627_001:0896b06_17",
        "context_with_next_sentence": true
    },
    {
        "source_sentence": "或小涅槃或中涅槃或大涅槃不爾。",
        "from": "T31n1627_001:0896b06_18",
        "context_with_next_sentence": true
    },
    {
        "source_sentence": "下中上因中轉果應為一也。",
        "from": "T31n1627_001:0896b07_19",
        "context_with_next_sentence": true
    },
    {
        "source_sentence": "因既差別果亦差別。",
        "from": "T31n1627_001:0896b08_20",
        "context_with_next_sentence": true
    },
    {
        "source_sentence": "是故言。",
        "from": "T31n1627_001:0896b08_21",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0896b08_22",
        "context_with_next_sentence": true
    },
    {
        "source_sentence": "無有下中上者得涅槃。",
        "from": "T31n1627_001:0896b08_23",
        "context_with_next_sentence": true
    },
    {
        "source_sentence": "世尊。",
        "from": "T31n1627_001:0896b09_24",
        "context_with_next_sentence": true
    },
    {
        "source_sentence": "平等法者。",
        "from": "T31n1627_001:0896b09_25",
        "context_with_next_sentence": true
    },
    {
        "source_sentence": "平等智者。",
        "from": "T31n1627_001:0896b09_26",
        "context_with_next_sentence": true
    },
    {
        "source_sentence": "平等解脫者。",
        "from": "T31n1627_001:0896b10_0",
        "context_with_next_sentence": true
    },
    {
        "source_sentence": "解脫知見者。",
        "from": "T31n1627_001:0896b10_1",
        "context_with_next_sentence": true
    },
    {
        "source_sentence": "證得涅槃。",
        "from": "T31n1627_001:0896b10_2",
        "context_with_next_sentence": true
    },
    {
        "source_sentence": "是故世尊。",
        "from": "T31n1627_001:0896b10_3",
        "context_with_next_sentence": true
    },
    {
        "source_sentence": "涅槃界一味等味所謂明解脫味。",
        "from": "T31n1627_001:0896b11_4",
        "context_with_next_sentence": true
    },
    {
        "source_sentence": "大乘法界無差別論一卷",
        "from": "T31n1627_001:0896b12_0",
        "context_with_next_sentence": true
    },
    {
        "source_sentence": "此是國宋藏。",
        "from": "T31n1627_001:0896b13_0",
        "context_with_next_sentence": true
    },
    {
        "source_sentence": "所謂法界無差別論。",
        "from": "T31n1627_001:0896b13_1",
        "context_with_next_sentence": true
    },
    {
        "source_sentence": "提雲般若譯者。",
        "from": "T31n1627_001:0896b13_2",
        "context_with_next_sentence": true
    },
    {
        "source_sentence": "今按開元錄及賢首疏。",
        "from": "T31n1627_001:0896b14_3",
        "context_with_next_sentence": true
    },
    {
        "source_sentence": "則彼丹本五言二十四頌者。",
        "from": "T31n1627_001:0896b14_4",
        "context_with_next_sentence": true
    },
    {
        "source_sentence": "真是提雲般若所譯。",
        "from": "T31n1627_001:0896b15_5",
        "context_with_next_sentence": true
    },
    {
        "source_sentence": "而賢首疏所譯者。",
        "from": "T31n1627_001:0896b15_6",
        "context_with_next_sentence": true
    },
    {
        "source_sentence": "又此論。",
        "from": "T31n1627_001:0896b16_7",
        "context_with_next_sentence": true
    },
    {
        "source_sentence": "錄及疏中並為單譯。",
        "from": "T31n1627_001:0896b16_8",
        "context_with_next_sentence": true
    },
    {
        "source_sentence": "而國宋兩本與彼丹本。",
        "from": "T31n1627_001:0896b17_9",
        "context_with_next_sentence": true
    },
    {
        "source_sentence": "文雖有異義則無殊。",
        "from": "T31n1627_001:0896b17_10",
        "context_with_next_sentence": true
    },
    {
        "source_sentence": "必是開元之後。",
        "from": "T31n1627_001:0896b18_11",
        "context_with_next_sentence": true
    },
    {
        "source_sentence": "後代重譯。",
        "from": "T31n1627_001:0896b18_12",
        "context_with_next_sentence": true
    },
    {
        "source_sentence": "但未知何代何人之譯。",
        "from": "T31n1627_001:0896b18_13",
        "context_with_next_sentence": true
    },
    {
        "source_sentence": "此須待勘。",
        "from": "T31n1627_001:0896b19_14",
        "context_with_next_sentence": true
    },
    {
        "source_sentence": "而二藏直以此為提雲般若譯者錯也。",
        "from": "T31n1627_001:0896b19_15",
        "context_with_next_sentence": false
    }
]