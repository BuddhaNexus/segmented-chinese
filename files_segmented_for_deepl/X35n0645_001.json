[
    {
        "source_sentence": "觀世音菩薩普門品義疏記會本卷第一觀音義疏記卷第一宋四明沙門知禮述○譯疏二初釋題目二初正釋題。",
        "from": "X35n0645_001:0110a12_0",
        "context_with_next_sentence": true
    },
    {
        "source_sentence": "觀音義疏卷上",
        "from": "X35n0645_001:0110a17_0",
        "context_with_next_sentence": true
    },
    {
        "source_sentence": "【記】義者宜也謂解釋經文使合宜又義理也斯蓋智者入法華三昧於觀行位中見第一義理以此義理解今經文疏者通意之辭又音疎即疏通疏條之義也。",
        "from": "X35n0645_001:0110a18_0",
        "context_with_next_sentence": true
    },
    {
        "source_sentence": "○二說記人。",
        "from": "X35n0645_001:0110a22_0",
        "context_with_next_sentence": true
    },
    {
        "source_sentence": "隋天台智者大師說　弟子灌頂記",
        "from": "X35n0645_001:0110a23_0",
        "context_with_next_sentence": true
    },
    {
        "source_sentence": "○二釋疏文二初預分章段二初敘二家三段。",
        "from": "X35n0645_001:0110a24_0",
        "context_with_next_sentence": true
    },
    {
        "source_sentence": "此文既別出大部有人亦作三段分文謂初問去為序佛答去為正持地去為流通復有云經家序者為序無盡意白佛去為正持地去為流通。",
        "from": "X35n0645_001:0110b01_0",
        "context_with_next_sentence": true
    },
    {
        "source_sentence": "【記】此品既是讖師為北凉沮渠蒙遜別傳于世故涼陳已來講者甚多於是分節經文三段有異。",
        "from": "X35n0645_001:0110b04_0",
        "context_with_next_sentence": true
    },
    {
        "source_sentence": "○二今師下示天台多種二初泛明多種分文。",
        "from": "X35n0645_001:0110b06_0",
        "context_with_next_sentence": true
    },
    {
        "source_sentence": "今師有時亦作三段有時不作三段名但分為三章一無盡意問二佛答三持地歎或為四章三如前四者聞品得益或作二段謂前後兩問答也多種分章隨人意用也。",
        "from": "X35n0645_001:0110b07_0",
        "context_with_next_sentence": true
    },
    {
        "source_sentence": "○二若作下正依三段節目。",
        "from": "X35n0645_001:0110b11_0",
        "context_with_next_sentence": true
    },
    {
        "source_sentence": "若作問答分章則有兩問答初問答明觀音樹王冥益等義後問答明普門珠王顯益等義。",
        "from": "X35n0645_001:0110b12_0",
        "context_with_next_sentence": true
    },
    {
        "source_sentence": "○二就前下正釋經文三初前問答二初分科。",
        "from": "X35n0645_001:0110b14_0",
        "context_with_next_sentence": true
    },
    {
        "source_sentence": "就前問答為二一問二答就問為四一時節二標人三敬儀四正問。",
        "from": "X35n0645_001:0110b15_0",
        "context_with_next_sentence": true
    },
    {
        "source_sentence": "爾時。",
        "from": "X35n0645_001:0110b17_0",
        "context_with_next_sentence": true
    },
    {
        "source_sentence": "○二一爾下隨釋二初問四初時節二初釋字義。",
        "from": "X35n0645_001:0110b18_0",
        "context_with_next_sentence": true
    },
    {
        "source_sentence": "一爾時者爾言即也。",
        "from": "X35n0645_001:0110b19_0",
        "context_with_next_sentence": true
    },
    {
        "source_sentence": "○二即是下明悉檀二初別釋相四初世界。",
        "from": "X35n0645_001:0110b20_0",
        "context_with_next_sentence": true
    },
    {
        "source_sentence": "即是說東方妙音弘經已訖次說西方觀音弘經之時故言爾時。",
        "from": "X35n0645_001:0110b21_0",
        "context_with_next_sentence": true
    },
    {
        "source_sentence": "【記】東方西方隨機樂欲。",
        "from": "X35n0645_001:0110b23_0",
        "context_with_next_sentence": true
    },
    {
        "source_sentence": "○二或可下為人。",
        "from": "X35n0645_001:0110b24_0",
        "context_with_next_sentence": true
    },
    {
        "source_sentence": "或可大眾已聞妙音弘經歡喜已竟宜聞觀音發心生善之時故言爾時。",
        "from": "X35n0645_001:0110c01_0",
        "context_with_next_sentence": true
    },
    {
        "source_sentence": "【記】或有根性聞於前品已得世界故云喜竟今聞此品即生宿善。",
        "from": "X35n0645_001:0110c03_0",
        "context_with_next_sentence": true
    },
    {
        "source_sentence": "○三或可下對治。",
        "from": "X35n0645_001:0110c05_0",
        "context_with_next_sentence": true
    },
    {
        "source_sentence": "或可時眾疑於妙音若為利益上來說法破眾疑情已竟時眾有疑觀音之德正破此疑之時故言爾時。",
        "from": "X35n0645_001:0110c06_0",
        "context_with_next_sentence": true
    },
    {
        "source_sentence": "【記】疑破解事屬於對治疑破悟理屬第一義今從解事當第三悉。",
        "from": "X35n0645_001:0110c09_0",
        "context_with_next_sentence": true
    },
    {
        "source_sentence": "○四或可下第一義。",
        "from": "X35n0645_001:0110c11_0",
        "context_with_next_sentence": true
    },
    {
        "source_sentence": "或可時眾機在妙音聞即得道如二土菩薩得道已竟八萬四千悟理之時須聞觀音故言爾時。",
        "from": "X35n0645_001:0110c12_0",
        "context_with_next_sentence": true
    },
    {
        "source_sentence": "【記】二土者謂淨光莊嚴土八萬四千隨妙音者此土華德及四萬二千天子因彼菩薩來往得道今八萬發心悟在觀音。",
        "from": "X35n0645_001:0110c14_0",
        "context_with_next_sentence": true
    },
    {
        "source_sentence": "○二諸佛下總明悉。",
        "from": "X35n0645_001:0110c17_0",
        "context_with_next_sentence": true
    },
    {
        "source_sentence": "諸佛如來不空說法有四悉檀因緣爾乃為說正是敷演四悉檀時故言爾時也。",
        "from": "X35n0645_001:0110c18_0",
        "context_with_next_sentence": true
    },
    {
        "source_sentence": "【記】如來如鼓四機如桴擊之有聲聲不孤發今乃四機扣佛之時也。",
        "from": "X35n0645_001:0110c20_0",
        "context_with_next_sentence": true
    },
    {
        "source_sentence": "無盡意菩薩。",
        "from": "X35n0645_001:0110c22_0",
        "context_with_next_sentence": true
    },
    {
        "source_sentence": "○二標人二初釋別名三初中道對小。",
        "from": "X35n0645_001:0110c23_0",
        "context_with_next_sentence": true
    },
    {
        "source_sentence": "二標人者即是無盡意也名無盡者非盡非無盡為對小乘名盡故言無盡小乘明盡為對盡智無生智滅色取空之盡故名無盡也。",
        "from": "X35n0645_001:0110c24_0",
        "context_with_next_sentence": true
    },
    {
        "source_sentence": "【記】此菩薩名由證中立中必不偏今偏從無盡者為對小乘是滅盡法特彰中道性無盡故小乘盡智者謂我見苦已斷集已證滅已修道已如是念時無漏智慧見明覺也無生智者謂我見苦已不復更見斷集已不復更斷盡證已不復更證修道已不復更修如是念時無漏智慧見明覺也。",
        "from": "X35n0645_001:0111a03_0",
        "context_with_next_sentence": true
    },
    {
        "source_sentence": "○二又云下三諦明圓二初總示。",
        "from": "X35n0645_001:0111a09_0",
        "context_with_next_sentence": true
    },
    {
        "source_sentence": "又云何無盡所謂空不可盡假不可盡中不可盡故言無盡。",
        "from": "X35n0645_001:0111a10_0",
        "context_with_next_sentence": true
    },
    {
        "source_sentence": "○二大品下別示三初圓空無盡。",
        "from": "X35n0645_001:0111a12_0",
        "context_with_next_sentence": true
    },
    {
        "source_sentence": "大品經云即色是空非色滅空空故無盡也。",
        "from": "X35n0645_001:0111a13_0",
        "context_with_next_sentence": true
    },
    {
        "source_sentence": "【記】揀折示體故云即色是空應知體空通衍三教通則但體生死即空此偏空也別圓能體涅槃亦空此中空也離邊屬別即邊屬圓今在圓也圓中名空此空無盡。",
        "from": "X35n0645_001:0111a14_0",
        "context_with_next_sentence": true
    },
    {
        "source_sentence": "○二又大下圓假無盡二初引經示相三初大集約八十明假二初本土所修。",
        "from": "X35n0645_001:0111a18_0",
        "context_with_next_sentence": true
    },
    {
        "source_sentence": "又大集經釋無盡意東方過十恒沙國微塵世界國名不眴佛號普賢純諸菩薩無二乘名但修念佛三昧不滅不生不出心行平等猶如虗空是為念佛即見佛時即具六波羅蜜得無生忍所謂不取色即檀除色相即尸觀色盡即羼提觀色寂滅即毗黎耶不行色即禪不戲論色即般若也。",
        "from": "X35n0645_001:0111a20_0",
        "context_with_next_sentence": true
    },
    {
        "source_sentence": "【記】此是妙假具於三觀不滅故假不生故空不出故中蓋不流出二邊故也此觀觀佛具觀三身至分證位名為見佛一切佛法無不現前且舉六度耳。",
        "from": "X35n0645_001:0111b02_0",
        "context_with_next_sentence": true
    },
    {
        "source_sentence": "○二身子下依法立字二初身子問。",
        "from": "X35n0645_001:0111b05_0",
        "context_with_next_sentence": true
    },
    {
        "source_sentence": "身子問誰為汝作字名無盡意。",
        "from": "X35n0645_001:0111b06_0",
        "context_with_next_sentence": true
    },
    {
        "source_sentence": "○二菩薩答。",
        "from": "X35n0645_001:0111b07_0",
        "context_with_next_sentence": true
    },
    {
        "source_sentence": "答曰一切諸法因緣果報無盡一切諸法不可盡初發無上菩提心已不可盡譬如虛空不可窮盡為一切智發菩提心豈可盡乎諸佛戒定慧解脫解脫知見十力無畏等無盡因如是等發心故不可盡眾生性無盡教化眾生無盡知一切法性無盡故無盡是名菩薩發心無盡又檀波羅蜜無盡乃至方便無盡凡八十無盡八十無盡悉能含受一切佛法從是得名名無盡意也。",
        "from": "X35n0645_001:0111b08_0",
        "context_with_next_sentence": true
    },
    {
        "source_sentence": "【記】具彰願行願行無盡名於此立因緣果報即依苦集立誓因緣集也果報苦也為一切等依滅立誓以一切智及五分等佛果法故眾生性下依道立誓以順法性教化眾生知道法故皆云發心知是立誓又檀下依誓立行萬行皆為檀等攝也稱波羅蜜行到果也若願若行皆無作故方得無盡凡八下結上願行皆即法界是故皆含一切佛法。",
        "from": "X35n0645_001:0111b16_0",
        "context_with_next_sentence": true
    },
    {
        "source_sentence": "○二又淨下淨名就二諦明假。",
        "from": "X35n0645_001:0111b23_0",
        "context_with_next_sentence": true
    },
    {
        "source_sentence": "又淨名云何謂為盡謂不盡有為何謂無盡不住無為。",
        "from": "X35n0645_001:0111b24_0",
        "context_with_next_sentence": true
    },
    {
        "source_sentence": "【記】有為是俗可盡之法無為是真不可盡法小乘智淺盡於有為住於無為故歸灰斷圓人觀俗即是妙有故行萬行觀真能達不空之真是故不住三無為坑是故二諦皆是常住不思議假故名無盡。",
        "from": "X35n0645_001:0111c02_0",
        "context_with_next_sentence": true
    },
    {
        "source_sentence": "○三華嚴約十藏明假。",
        "from": "X35n0645_001:0111c07_0",
        "context_with_next_sentence": true
    },
    {
        "source_sentence": "華嚴有十無盡法門。",
        "from": "X35n0645_001:0111c08_0",
        "context_with_next_sentence": true
    },
    {
        "source_sentence": "【記】新經二十十無盡藏品云菩薩有十種藏三世諸佛皆說所謂信藏戒藏慚藏愧藏聞藏施藏慧藏念藏持藏辯藏乃至云此十種無盡藏有十種無盡令諸菩薩究竟菩提何等為十饒益一切眾生故以本願善迴向故一切劫無斷絕故盡虗空界悉開悟心無限故迴向有為而不著故一念境界一切法無盡故大願心無變異故善攝取諸陀羅尼故一切諸佛所護念故了一切法皆如幻故是為十種無盡法能令一切世間所作皆得究竟無盡大藏。",
        "from": "X35n0645_001:0111c09_0",
        "context_with_next_sentence": true
    },
    {
        "source_sentence": "○二如此下結經明假。",
        "from": "X35n0645_001:0111c19_0",
        "context_with_next_sentence": true
    },
    {
        "source_sentence": "如此等經皆就假名分別一切諸法因緣果報以明無盡意。",
        "from": "X35n0645_001:0111c20_0",
        "context_with_next_sentence": true
    },
    {
        "source_sentence": "○三又如下圓中無盡二初引經示相四初勝鬘約佛法明中。",
        "from": "X35n0645_001:0111c22_0",
        "context_with_next_sentence": true
    },
    {
        "source_sentence": "又如勝鬘經云如來色無盡智慧亦復然一切法常住。",
        "from": "X35n0645_001:0111c24_0",
        "context_with_next_sentence": true
    },
    {
        "source_sentence": "【記】以一切法皆佛法故法無不中中故常住常住故無盡。",
        "from": "X35n0645_001:0112a02_0",
        "context_with_next_sentence": true
    },
    {
        "source_sentence": "○二大品約法界明中。",
        "from": "X35n0645_001:0112a04_0",
        "context_with_next_sentence": true
    },
    {
        "source_sentence": "又大品經云一切法趣意是趣不過意為法界意則非盡非無盡如是無盡例如非常非無常是乃為常。",
        "from": "X35n0645_001:0112a05_0",
        "context_with_next_sentence": true
    },
    {
        "source_sentence": "【記】法界體是大總相故諸法皆趣如提綱領毛目悉歸造境皆中何法非總今特言意盖為釋經意為法界理必雙非名無盡者名偏意圓故例真常實無邊倒今釋無盡上下皆然。",
        "from": "X35n0645_001:0112a08_0",
        "context_with_next_sentence": true
    },
    {
        "source_sentence": "○三淨名示即邊是中。",
        "from": "X35n0645_001:0112a12_0",
        "context_with_next_sentence": true
    },
    {
        "source_sentence": "又淨名云法若盡若不盡皆是無盡相無盡相即是空空則無有盡與不盡故知非盡非無盡是真無盡義。",
        "from": "X35n0645_001:0112a13_0",
        "context_with_next_sentence": true
    },
    {
        "source_sentence": "【記】空有當體皆是圓中中性不改豈可有盡此之無盡蕩二邊情是故能空盡與不盡故知下結成圓中是真無盡。",
        "from": "X35n0645_001:0112a16_0",
        "context_with_next_sentence": true
    },
    {
        "source_sentence": "○四大品明諸法皆中。",
        "from": "X35n0645_001:0112a19_0",
        "context_with_next_sentence": true
    },
    {
        "source_sentence": "又大品經云癡如虗空不可盡乃至老死如虗空不可盡色不可盡乃至識不可盡。",
        "from": "X35n0645_001:0112a20_0",
        "context_with_next_sentence": true
    },
    {
        "source_sentence": "【記】修惡全體是性惡故十二因緣及以五陰一一如空常住周徧非當宗義此文莫銷。",
        "from": "X35n0645_001:0112a22_0",
        "context_with_next_sentence": true
    },
    {
        "source_sentence": "○二如此下結經明中。",
        "from": "X35n0645_001:0112a24_0",
        "context_with_next_sentence": true
    },
    {
        "source_sentence": "如此等經皆約中道之理以名無盡。",
        "from": "X35n0645_001:0112b01_0",
        "context_with_next_sentence": true
    },
    {
        "source_sentence": "○三通達下從德立名二初正立名。",
        "from": "X35n0645_001:0112b02_0",
        "context_with_next_sentence": true
    },
    {
        "source_sentence": "通達空假中三諦之法不可盡故名無盡意菩薩。",
        "from": "X35n0645_001:0112b03_0",
        "context_with_next_sentence": true
    },
    {
        "source_sentence": "【記】能達之意從所達法得無盡名學者須了意即三諦無別所達能達亦無若其不然非無盡意。",
        "from": "X35n0645_001:0112b04_0",
        "context_with_next_sentence": true
    },
    {
        "source_sentence": "○二亦名下例諸法。",
        "from": "X35n0645_001:0112b06_0",
        "context_with_next_sentence": true
    },
    {
        "source_sentence": "亦名無盡心智識色受想行等義不可說不可說不能具載。",
        "from": "X35n0645_001:0112b07_0",
        "context_with_next_sentence": true
    },
    {
        "source_sentence": "【記】心智五陰及一切法既即三諦故皆得立無盡之名。",
        "from": "X35n0645_001:0112b09_0",
        "context_with_next_sentence": true
    },
    {
        "source_sentence": "○二菩薩下釋通名三初對梵翻名。",
        "from": "X35n0645_001:0112b11_0",
        "context_with_next_sentence": true
    },
    {
        "source_sentence": "菩薩者外國云摩訶菩提質多薩埵此云大道心眾生。",
        "from": "X35n0645_001:0112b12_0",
        "context_with_next_sentence": true
    },
    {
        "source_sentence": "○二約華釋義二初釋眾生二初通明因果。",
        "from": "X35n0645_001:0112b14_0",
        "context_with_next_sentence": true
    },
    {
        "source_sentence": "始心行者為煩惱所生二乘為五分法身所生六度菩薩為福德所生別圓為中道所生故大品云如來身者不從一因一緣生如來身。",
        "from": "X35n0645_001:0112b15_0",
        "context_with_next_sentence": true
    },
    {
        "source_sentence": "【記】能生實法所生假人始自凡人訖尊極人莫不從於眾法而生。",
        "from": "X35n0645_001:0112b18_0",
        "context_with_next_sentence": true
    },
    {
        "source_sentence": "○二別明菩薩。",
        "from": "X35n0645_001:0112b20_0",
        "context_with_next_sentence": true
    },
    {
        "source_sentence": "菩薩為眾行生故言眾生。",
        "from": "X35n0645_001:0112b21_0",
        "context_with_next_sentence": true
    },
    {
        "source_sentence": "【記】從於無盡眾行而生故曰眾生。",
        "from": "X35n0645_001:0112b22_0",
        "context_with_next_sentence": true
    },
    {
        "source_sentence": "○二發心下釋餘字。",
        "from": "X35n0645_001:0112b23_0",
        "context_with_next_sentence": true
    },
    {
        "source_sentence": "發心求佛故言為大道利益一切以法道成他或言成眾生。",
        "from": "X35n0645_001:0112b24_0",
        "context_with_next_sentence": true
    },
    {
        "source_sentence": "【記】又約上求下化而釋前以眾行生已假人今以道法成他眾生。",
        "from": "X35n0645_001:0112c02_0",
        "context_with_next_sentence": true
    },
    {
        "source_sentence": "○三廣釋如別。",
        "from": "X35n0645_001:0112c04_0",
        "context_with_next_sentence": true
    },
    {
        "source_sentence": "廣釋菩薩義如別記。",
        "from": "X35n0645_001:0112c05_0",
        "context_with_next_sentence": true
    },
    {
        "source_sentence": "○三敬儀二初分經。",
        "from": "X35n0645_001:0112c06_0",
        "context_with_next_sentence": true
    },
    {
        "source_sentence": "三敬儀者為三一起二袒三合掌。",
        "from": "X35n0645_001:0112c07_0",
        "context_with_next_sentence": true
    },
    {
        "source_sentence": "即從座起偏袒右肩合掌向佛而作是言。",
        "from": "X35n0645_001:0112c08_0",
        "context_with_next_sentence": true
    },
    {
        "source_sentence": "○二起者下隨釋三初釋起二初事釋。",
        "from": "X35n0645_001:0112c09_0",
        "context_with_next_sentence": true
    },
    {
        "source_sentence": "起者禮云請益起請業起菩薩於佛備其二儀故言起也。",
        "from": "X35n0645_001:0112c10_0",
        "context_with_next_sentence": true
    },
    {
        "source_sentence": "【記】禮即曲禮彼云請業則起請益則起鄭氏註云尊師重道也起若今摳衣前請也業謂篇卷也益謂受說不了欲師更明說之今無盡意欲請觀音利他之業欲益己心菩薩之行故從座而起。",
        "from": "X35n0645_001:0112c12_0",
        "context_with_next_sentence": true
    },
    {
        "source_sentence": "○二觀釋三初約空論起。",
        "from": "X35n0645_001:0112c16_0",
        "context_with_next_sentence": true
    },
    {
        "source_sentence": "觀釋者菩薩常修遠離行故言起亦是契諸法空空即是座於此空無所染著故言起也。",
        "from": "X35n0645_001:0112c17_0",
        "context_with_next_sentence": true
    },
    {
        "source_sentence": "【記】文有二意初明空觀不著諸法次明空觀自不著空故名為起。",
        "from": "X35n0645_001:0112c19_0",
        "context_with_next_sentence": true
    },
    {
        "source_sentence": "○二又菩下約假論起。",
        "from": "X35n0645_001:0112c21_0",
        "context_with_next_sentence": true
    },
    {
        "source_sentence": "又菩薩安住空理理本無起愍眾生故乘機利益故言起。",
        "from": "X35n0645_001:0112c22_0",
        "context_with_next_sentence": true
    },
    {
        "source_sentence": "【記】即不起滅定現諸威儀也。",
        "from": "X35n0645_001:0112c24_0",
        "context_with_next_sentence": true
    },
    {
        "source_sentence": "○三又中下約中論起。",
        "from": "X35n0645_001:0113a01_0",
        "context_with_next_sentence": true
    },
    {
        "source_sentence": "又中道之寂非起非不起而能起能不起無起之起起即實相亦起眾生實相故言起也。",
        "from": "X35n0645_001:0113a02_0",
        "context_with_next_sentence": true
    },
    {
        "source_sentence": "【記】中道遮照皆絕待對故起不起無非中實即遮之照名不起之起此起自能起發中實亦能令他起發中實。",
        "from": "X35n0645_001:0113a04_0",
        "context_with_next_sentence": true
    },
    {
        "source_sentence": "○二偏袒下釋祖二初事釋二初約西土。",
        "from": "X35n0645_001:0113a07_0",
        "context_with_next_sentence": true
    },
    {
        "source_sentence": "偏袒右肩者外國以袒為敬露右者示執奉為便表弟子事師充役之儀是故以袒為恭也。",
        "from": "X35n0645_001:0113a08_0",
        "context_with_next_sentence": true
    },
    {
        "source_sentence": "○二此方下約此方。",
        "from": "X35n0645_001:0113a10_0",
        "context_with_next_sentence": true
    },
    {
        "source_sentence": "此方以袒為慢然古有須賈肉袒謝於張儀露兩髀也此方亦不一向是慢也。",
        "from": "X35n0645_001:0113a11_0",
        "context_with_next_sentence": true
    },
    {
        "source_sentence": "【記】言須賈謝張儀者合云張祿字之誤也元是茫睢魏人也初仕魏與中大夫須賈使於齊齊以睢為賢私賞金壁及牛酒須賈嫉而怒之使還讒睢於魏相魏齊云茫睢以魏密事告齊魏齊大怒拉脇折齒遭簀卷棄之廁中睢不死求守間者出之睢既得免易姓名曰張祿隨秦使王稽入秦見昭王昭王悅之拜為客卿稍遷左丞相後須賈為秦使睢乃微服而出杖於路賈見而大驚問睢曰復說於秦乎睢曰逃亡之人免死而已何敢說秦乎又問睢曰秦相張君子知之乎睢曰主人公亦得接近賈曰今欲因子請謁張君於是同詣下車守門者驚起正色賈疑之睢入而不出賈問門人知是秦相失色戰懼脫冠肉袒請入謝罪睢乃數而怒之及賈使還睢曰為我報魏君令斬魏齊不然我將圖魏矣魏齊後乃自縊魏王斬首送秦。",
        "from": "X35n0645_001:0113a13_0",
        "context_with_next_sentence": true
    },
    {
        "source_sentence": "○二觀解。",
        "from": "X35n0645_001:0113b04_0",
        "context_with_next_sentence": true
    },
    {
        "source_sentence": "觀解者覆露表空假二諦又表權實實不可說如覆左表有冥益權於化便如露右表有顯益也。",
        "from": "X35n0645_001:0113b05_0",
        "context_with_next_sentence": true
    },
    {
        "source_sentence": "【記】以事表理既成法門可以修觀故名觀解。",
        "from": "X35n0645_001:0113b07_0",
        "context_with_next_sentence": true
    },
    {
        "source_sentence": "○三釋合掌二初釋合掌二初事釋。",
        "from": "X35n0645_001:0113b08_0",
        "context_with_next_sentence": true
    },
    {
        "source_sentence": "合掌者此方以拱手為恭外國合掌為敬手本二邊今合為一表不敢散誕專至一心一心相當故以此表敬也。",
        "from": "X35n0645_001:0113b09_0",
        "context_with_next_sentence": true
    },
    {
        "source_sentence": "○二觀解二初表權實。",
        "from": "X35n0645_001:0113b12_0",
        "context_with_next_sentence": true
    },
    {
        "source_sentence": "觀解者昔權實不合而今得合。",
        "from": "X35n0645_001:0113b13_0",
        "context_with_next_sentence": true
    },
    {
        "source_sentence": "【記】昔分今合順部表觀百界一念權實昭然。",
        "from": "X35n0645_001:0113b14_0",
        "context_with_next_sentence": true
    },
    {
        "source_sentence": "○二又五下表事理。",
        "from": "X35n0645_001:0113b15_0",
        "context_with_next_sentence": true
    },
    {
        "source_sentence": "又五指表陰仁王經云法性色受想行識此即實智真身亦有五陰也應化因緣亦有五陰也眾生性德之理亦有五陰也眾生生死果報亦有五陰也聖人為化眾生示有應身五陰是則權實陰殊若眾生法性理顯聖人亦息化歸真權實不二合掌表於返本還源入非權非實事理契合故合掌也。",
        "from": "X35n0645_001:0113b16_0",
        "context_with_next_sentence": true
    },
    {
        "source_sentence": "【記】迷殊悟合法性五陰凡聖豈殊但聖出纏眾生在染染中性陰起生死陰以為能感故使聖人出纏實陰起於權陰而為能應感若復性應則歸真故以兩掌表今方合欲令行人即觀事陰合於性陰。",
        "from": "X35n0645_001:0113b23_0",
        "context_with_next_sentence": true
    },
    {
        "source_sentence": "○二釋向佛。",
        "from": "X35n0645_001:0113c04_0",
        "context_with_next_sentence": true
    },
    {
        "source_sentence": "向佛者表萬善之因向萬德之果也亦是行人分證權實合向於究竟權實合故言向佛也。",
        "from": "X35n0645_001:0113c05_0",
        "context_with_next_sentence": true
    },
    {
        "source_sentence": "【記】文唯觀解而有二意初直明向佛次兼合掌明向義。",
        "from": "X35n0645_001:0113c07_0",
        "context_with_next_sentence": true
    },
    {
        "source_sentence": "○四正發問二初分文立意三初帶總分節。",
        "from": "X35n0645_001:0113c09_0",
        "context_with_next_sentence": true
    },
    {
        "source_sentence": "四發問者此下有兩番問答初番問觀世音後番問普門前問為三一稱歎二標所問人三正問。",
        "from": "X35n0645_001:0113c10_0",
        "context_with_next_sentence": true
    },
    {
        "source_sentence": "世尊觀世音菩薩以何因緣名觀世音。",
        "from": "X35n0645_001:0113c12_0",
        "context_with_next_sentence": true
    },
    {
        "source_sentence": "○二大經下問答功德。",
        "from": "X35n0645_001:0113c13_0",
        "context_with_next_sentence": true
    },
    {
        "source_sentence": "大經云汝具二莊嚴能問是義我具二莊嚴能答是義今無盡意具二莊嚴欲顯觀音二種莊嚴諮發如來如來究竟具二莊嚴當答此義。",
        "from": "X35n0645_001:0113c14_0",
        "context_with_next_sentence": true
    },
    {
        "source_sentence": "○三釋論下簡示今問。",
        "from": "X35n0645_001:0113c17_0",
        "context_with_next_sentence": true
    },
    {
        "source_sentence": "釋論云問有多種不解問試問赴機問今無盡意即是赴機問也。",
        "from": "X35n0645_001:0113c18_0",
        "context_with_next_sentence": true
    },
    {
        "source_sentence": "○二世尊下依文釋義三初釋稱歎。",
        "from": "X35n0645_001:0113c20_0",
        "context_with_next_sentence": true
    },
    {
        "source_sentence": "世尊者即是稱歎尊號十號具出釋論用彼釋此。",
        "from": "X35n0645_001:0113c21_0",
        "context_with_next_sentence": true
    },
    {
        "source_sentence": "○二觀世音下釋所問。",
        "from": "X35n0645_001:0113c22_0",
        "context_with_next_sentence": true
    },
    {
        "source_sentence": "觀世音菩薩即是標所問之人也具如前釋。",
        "from": "X35n0645_001:0113c23_0",
        "context_with_next_sentence": true
    },
    {
        "source_sentence": "○三何因下釋正問二初問能成因緣二初別取境智。",
        "from": "X35n0645_001:0113c24_0",
        "context_with_next_sentence": true
    },
    {
        "source_sentence": "以何因緣者因緣甚多略言境智因緣。",
        "from": "X35n0645_001:0114a02_0",
        "context_with_next_sentence": true
    },
    {
        "source_sentence": "【記】境是機感智即聖應感應名局因緣則通。",
        "from": "X35n0645_001:0114a03_0",
        "context_with_next_sentence": true
    },
    {
        "source_sentence": "○二若就下互通凡聖。",
        "from": "X35n0645_001:0114a04_0",
        "context_with_next_sentence": true
    },
    {
        "source_sentence": "若就眾生則以善惡兩機為因聖人靈智慈悲為緣若就聖人觀智慈悲為因眾生機感為緣以是因緣。",
        "from": "X35n0645_001:0114a05_0",
        "context_with_next_sentence": true
    },
    {
        "source_sentence": "【記】因親緣疎互論因發互論緣助。",
        "from": "X35n0645_001:0114a08_0",
        "context_with_next_sentence": true
    },
    {
        "source_sentence": "○二名觀下問所成名號。",
        "from": "X35n0645_001:0114a09_0",
        "context_with_next_sentence": true
    },
    {
        "source_sentence": "名觀世音如上釋也。",
        "from": "X35n0645_001:0114a10_0",
        "context_with_next_sentence": true
    },
    {
        "source_sentence": "【記】因緣是實法名號是假人攬實成假也。",
        "from": "X35n0645_001:0114a11_0",
        "context_with_next_sentence": true
    },
    {
        "source_sentence": "○二佛答二初分科。",
        "from": "X35n0645_001:0114a12_0",
        "context_with_next_sentence": true
    },
    {
        "source_sentence": "第二佛答即為三初總答二別答三勸持就初總答為二一明機二明應就機為四一標人數二遭苦三聞名四稱號。",
        "from": "X35n0645_001:0114a13_0",
        "context_with_next_sentence": true
    },
    {
        "source_sentence": "佛告無盡意菩薩善男子若有無量百千萬億眾生受諸苦惱聞是觀世音菩薩一心稱名。",
        "from": "X35n0645_001:0114a16_0",
        "context_with_next_sentence": true
    },
    {
        "source_sentence": "○二數者下隨釋三初總答二初貼文二初明機四初標人數二初舉多數三初牒經略示。",
        "from": "X35n0645_001:0114a18_0",
        "context_with_next_sentence": true
    },
    {
        "source_sentence": "數者十法界機實自無量而言百千萬億者此乃通途商略業同者。",
        "from": "X35n0645_001:0114a20_0",
        "context_with_next_sentence": true
    },
    {
        "source_sentence": "【記】經文所舉百千萬億非謂十界共有此數蓋指一業有如許人。",
        "from": "X35n0645_001:0114a22_0",
        "context_with_next_sentence": true
    },
    {
        "source_sentence": "○二如一下同受一苦。",
        "from": "X35n0645_001:0114a24_0",
        "context_with_next_sentence": true
    },
    {
        "source_sentence": "如一地獄界大略是同其間優降復有何量如一獄復有百千萬億品格之殊一一品格復有百千萬億罪人是罪業正同所以同受一品罪苦。",
        "from": "X35n0645_001:0114b01_0",
        "context_with_next_sentence": true
    },
    {
        "source_sentence": "【記】以苦驗人知同一業若不然者那得同受一品苦邪。",
        "from": "X35n0645_001:0114b04_0",
        "context_with_next_sentence": true
    },
    {
        "source_sentence": "○三將此下以例諸趣。",
        "from": "X35n0645_001:0114b06_0",
        "context_with_next_sentence": true
    },
    {
        "source_sentence": "將此意廣歷餓鬼畜生脩羅人天皆亦如是故知此數是標同業之意也。",
        "from": "X35n0645_001:0114b07_0",
        "context_with_next_sentence": true
    },
    {
        "source_sentence": "○二所以下明多意。",
        "from": "X35n0645_001:0114b09_0",
        "context_with_next_sentence": true
    },
    {
        "source_sentence": "所以舉多數者明百千萬億種業遭苦稱名一時有機一時能應皆得解脫何況一人一業一機獨來而不能救此舉境眾機多以顯觀深應大也。",
        "from": "X35n0645_001:0114b10_0",
        "context_with_next_sentence": true
    },
    {
        "source_sentence": "【記】凡地發心尚能徧攝果中濟物豈有所遺境眾等者機新若多應火必盛。",
        "from": "X35n0645_001:0114b13_0",
        "context_with_next_sentence": true
    },
    {
        "source_sentence": "○二遭苦二初成上義顯無量二初以別業該同受。",
        "from": "X35n0645_001:0114b15_0",
        "context_with_next_sentence": true
    },
    {
        "source_sentence": "二明遭苦者即是受諸苦惱也此語成上義上百千是業同此言諸苦惱一苦惱是一業者凡有百千萬億故知有諸百千萬億上明數同下明業別。",
        "from": "X35n0645_001:0114b17_0",
        "context_with_next_sentence": true
    },
    {
        "source_sentence": "【記】上言百千是同業者共受一苦今言諸苦即是有諸百千萬億。",
        "from": "X35n0645_001:0114b20_0",
        "context_with_next_sentence": true
    },
    {
        "source_sentence": "○二用此下以此意歷十界。",
        "from": "X35n0645_001:0114b22_0",
        "context_with_next_sentence": true
    },
    {
        "source_sentence": "用此意歷十法界萬機之徒不可說不可說也。",
        "from": "X35n0645_001:0114b23_0",
        "context_with_next_sentence": true
    },
    {
        "source_sentence": "【記】界界有諸百千萬億華嚴明數極至不可說不可說。",
        "from": "X35n0645_001:0114b24_0",
        "context_with_next_sentence": true
    },
    {
        "source_sentence": "○二今言下對別答彰徧該二初明總答。",
        "from": "X35n0645_001:0114c02_0",
        "context_with_next_sentence": true
    },
    {
        "source_sentence": "今言受苦惱者正是現遭苦戹也此苦由於結業果多故因亦多此即總答文略而意廣徧該十界不止人道而已。",
        "from": "X35n0645_001:0114c03_0",
        "context_with_next_sentence": true
    },
    {
        "source_sentence": "【記】文略意廣上明諸苦實徧十界苦由惑業即顯能脫十界三障廣豈過此。",
        "from": "X35n0645_001:0114c06_0",
        "context_with_next_sentence": true
    },
    {
        "source_sentence": "○二後別答。",
        "from": "X35n0645_001:0114c08_0",
        "context_with_next_sentence": true
    },
    {
        "source_sentence": "後別答中文廣而意狹別舉人間七難而已故此處總答也。",
        "from": "X35n0645_001:0114c09_0",
        "context_with_next_sentence": true
    },
    {
        "source_sentence": "【記】文廣意狹別答七難約觀行解始通三乘今之總答文該十界。",
        "from": "X35n0645_001:0114c11_0",
        "context_with_next_sentence": true
    },
    {
        "source_sentence": "○三聞名二初遭苦聞名共作機。",
        "from": "X35n0645_001:0114c13_0",
        "context_with_next_sentence": true
    },
    {
        "source_sentence": "三聞名者上明遭苦次明生善善惡合為機此即明文。",
        "from": "X35n0645_001:0114c14_0",
        "context_with_next_sentence": true
    },
    {
        "source_sentence": "【記】由過現惡故遭諸苦復由二世之善而得聞名妙玄云從闡提起改悔心上至等覺皆有善惡相帶為機。",
        "from": "X35n0645_001:0114c16_0",
        "context_with_next_sentence": true
    },
    {
        "source_sentence": "○二聞有下四聞三慧俱能感二初釋相二初別指四教四聞。",
        "from": "X35n0645_001:0114c19_0",
        "context_with_next_sentence": true
    },
    {
        "source_sentence": "聞有四義如別記。",
        "from": "X35n0645_001:0114c21_0",
        "context_with_next_sentence": true
    },
    {
        "source_sentence": "【記】三藏能聞所聞皆是實有通教即空別教即假圓知能所皆是法界聞既有四思修亦然故大本疏解我聞有聞聞聞不聞不聞聞不聞不聞。",
        "from": "X35n0645_001:0114c22_0",
        "context_with_next_sentence": true
    },
    {
        "source_sentence": "○二若能下正示圓教三慧。",
        "from": "X35n0645_001:0115a01_0",
        "context_with_next_sentence": true
    },
    {
        "source_sentence": "若能如是通達四種聞義即聞慧心無所依無住無著即是思慧一心稱名即修慧。",
        "from": "X35n0645_001:0115a02_0",
        "context_with_next_sentence": true
    },
    {
        "source_sentence": "【記】前三聞慧不得圓聞圓教聞慧四種徧達達四皆是不聞不聞即聞而思何依何著二慧導行一心稱名名圓修慧。",
        "from": "X35n0645_001:0115a04_0",
        "context_with_next_sentence": true
    },
    {
        "source_sentence": "○二此文下結示。",
        "from": "X35n0645_001:0115a07_0",
        "context_with_next_sentence": true
    },
    {
        "source_sentence": "此文雖窄三慧意顯。",
        "from": "X35n0645_001:0115a08_0",
        "context_with_next_sentence": true
    },
    {
        "source_sentence": "○四稱號二初牒示事理。",
        "from": "X35n0645_001:0115a09_0",
        "context_with_next_sentence": true
    },
    {
        "source_sentence": "四稱名者稱名有二一事二理。",
        "from": "X35n0645_001:0115a10_0",
        "context_with_next_sentence": true
    },
    {
        "source_sentence": "○二若用下各示稱念二初事二初明一心。",
        "from": "X35n0645_001:0115a11_0",
        "context_with_next_sentence": true
    },
    {
        "source_sentence": "若用心存念念念相續餘心不間故名一心或可如請觀音中繫念數息十息不亂名一念或可無量息不雜異想心想雖長亦名一心一心歸憑更無二意故名事一心也。",
        "from": "X35n0645_001:0115a12_0",
        "context_with_next_sentence": true
    },
    {
        "source_sentence": "【記】有相續一心有數息一心。",
        "from": "X35n0645_001:0115a16_0",
        "context_with_next_sentence": true
    },
    {
        "source_sentence": "○二明稱名。",
        "from": "X35n0645_001:0115a17_0",
        "context_with_next_sentence": true
    },
    {
        "source_sentence": "稱名者或可略稱如此文或廣稱如下文南無者歸命之辭皆是事一心稱名也。",
        "from": "X35n0645_001:0115a18_0",
        "context_with_next_sentence": true
    },
    {
        "source_sentence": "【記】今文但稱所歸之名未稱能歸之辭故是略非廣。",
        "from": "X35n0645_001:0115a20_0",
        "context_with_next_sentence": true
    },
    {
        "source_sentence": "○二理二初明一心。",
        "from": "X35n0645_001:0115a22_0",
        "context_with_next_sentence": true
    },
    {
        "source_sentence": "理一心者達此心自他共無因不可得無心無念空慧相應此乃無一亦無心。",
        "from": "X35n0645_001:0115a23_0",
        "context_with_next_sentence": true
    },
    {
        "source_sentence": "【記】心有生滅不名為一今達心性非四句生既本不生亦復無滅乃名一心然立一心對他成二若無一無心則無諸無法畢竟叵得名理一心言達此心者即是體達事中一心。",
        "from": "X35n0645_001:0115b01_0",
        "context_with_next_sentence": true
    },
    {
        "source_sentence": "○二知聲下明稱名。",
        "from": "X35n0645_001:0115b05_0",
        "context_with_next_sentence": true
    },
    {
        "source_sentence": "知聲相空呼響不實能稱所稱皆不可得是名無稱是為理一心稱名也。",
        "from": "X35n0645_001:0115b06_0",
        "context_with_next_sentence": true
    },
    {
        "source_sentence": "【記】既達心空從心所生一切皆空故令聲響能稱所稱皆非生滅故曰理稱事未必理理必具事以此為因安不感聖。",
        "from": "X35n0645_001:0115b08_0",
        "context_with_next_sentence": true
    },
    {
        "source_sentence": "○二明應二初分科。",
        "from": "X35n0645_001:0115b11_0",
        "context_with_next_sentence": true
    },
    {
        "source_sentence": "二應者先明應次明解脫。",
        "from": "X35n0645_001:0115b12_0",
        "context_with_next_sentence": true
    },
    {
        "source_sentence": "觀世音菩薩即時觀其音聲皆得解脫。",
        "from": "X35n0645_001:0115b13_0",
        "context_with_next_sentence": true
    },
    {
        "source_sentence": "○二應有下隨釋二初明應相二初判偏圓益相。",
        "from": "X35n0645_001:0115b14_0",
        "context_with_next_sentence": true
    },
    {
        "source_sentence": "應有多種三教之應應不一時圓教觀音一時圓應。",
        "from": "X35n0645_001:0115b15_0",
        "context_with_next_sentence": true
    },
    {
        "source_sentence": "【記】三教作意應不一時圓任運應一時普徧。",
        "from": "X35n0645_001:0115b17_0",
        "context_with_next_sentence": true
    },
    {
        "source_sentence": "○二眾機下明機應速相。",
        "from": "X35n0645_001:0115b18_0",
        "context_with_next_sentence": true
    },
    {
        "source_sentence": "眾機戹急應速一時聞即稱是機速稱即應是應速。",
        "from": "X35n0645_001:0115b19_0",
        "context_with_next_sentence": true
    },
    {
        "source_sentence": "【記】觀音應赴心內眾生眾生機感心內觀音若不然者不徧不速。",
        "from": "X35n0645_001:0115b21_0",
        "context_with_next_sentence": true
    },
    {
        "source_sentence": "○二皆得下明解脫二初約多機顯圓應。",
        "from": "X35n0645_001:0115b23_0",
        "context_with_next_sentence": true
    },
    {
        "source_sentence": "皆得解脫者即是蒙應利益也皆者非但顯於多機眾益亦是顯於圓徧之應也。",
        "from": "X35n0645_001:0115b24_0",
        "context_with_next_sentence": true
    },
    {
        "source_sentence": "【記】故前釋人數云此舉境眾機多以顯觀深應大。",
        "from": "X35n0645_001:0115c02_0",
        "context_with_next_sentence": true
    },
    {
        "source_sentence": "○二或時下約三速再貼文。",
        "from": "X35n0645_001:0115c03_0",
        "context_with_next_sentence": true
    },
    {
        "source_sentence": "或時為機速應速平等利益速貼文。",
        "from": "X35n0645_001:0115c04_0",
        "context_with_next_sentence": true
    },
    {
        "source_sentence": "【記】經云觀世音菩薩即時觀其音聲皆得解脫如何觀之能令眾苦普皆解脫說聽之者宜善思之。",
        "from": "X35n0645_001:0115c05_0",
        "context_with_next_sentence": true
    },
    {
        "source_sentence": "○二問十下料簡二初明十界機應俱時徧二初以多機差別難。",
        "from": "X35n0645_001:0115c07_0",
        "context_with_next_sentence": true
    },
    {
        "source_sentence": "問十法界眾生無量機既無量云何一時令得解脫。",
        "from": "X35n0645_001:0115c09_0",
        "context_with_next_sentence": true
    },
    {
        "source_sentence": "○二答譬下以四事圓普答五初以四喻示。",
        "from": "X35n0645_001:0115c11_0",
        "context_with_next_sentence": true
    },
    {
        "source_sentence": "答譬如父母念子心重多智多財具大勢力眾子在難即能俱拔之。",
        "from": "X35n0645_001:0115c12_0",
        "context_with_next_sentence": true
    },
    {
        "source_sentence": "○二菩薩下約四法合。",
        "from": "X35n0645_001:0115c14_0",
        "context_with_next_sentence": true
    },
    {
        "source_sentence": "菩薩亦如是無緣慈悲重權實二智深聖財無量神通力大十界雖多應有餘裕。",
        "from": "X35n0645_001:0115c15_0",
        "context_with_next_sentence": true
    },
    {
        "source_sentence": "○三安樂下引此經證。",
        "from": "X35n0645_001:0115c17_0",
        "context_with_next_sentence": true
    },
    {
        "source_sentence": "安樂行云忍辱大力智慧寶藏以大慈悲如法化世即此意也。",
        "from": "X35n0645_001:0115c18_0",
        "context_with_next_sentence": true
    },
    {
        "source_sentence": "【記】智慧寶藏證財智二。",
        "from": "X35n0645_001:0115c20_0",
        "context_with_next_sentence": true
    },
    {
        "source_sentence": "○四又如下又三喻顯。",
        "from": "X35n0645_001:0115c21_0",
        "context_with_next_sentence": true
    },
    {
        "source_sentence": "又如毒龍罪報尚能以一眼徧視一切視之皆死何況菩薩種智圓明耶又如磁石亦類明鏡。",
        "from": "X35n0645_001:0115c22_0",
        "context_with_next_sentence": true
    },
    {
        "source_sentence": "【記】五又如下示三昧力。",
        "from": "X35n0645_001:0115c24_0",
        "context_with_next_sentence": true
    },
    {
        "source_sentence": "又如入王三昧力一時十番利益一切此義具在大本玄義。",
        "from": "X35n0645_001:0116a01_0",
        "context_with_next_sentence": true
    },
    {
        "source_sentence": "【記】中道為王統攝二諦一心圓入十益普霑觀音入此三昧即是偏入一切眾生心性常以三昧之力與其十番之益但由機感親疎致使利益淺深王三昧在妙玄第四十益在第六。",
        "from": "X35n0645_001:0116a03_0",
        "context_with_next_sentence": true
    },
    {
        "source_sentence": "○二問一下明一心事理立能感二初久稱無効問。",
        "from": "X35n0645_001:0116a07_0",
        "context_with_next_sentence": true
    },
    {
        "source_sentence": "問一心稱名皆得解脫今見稱唱累秊不蒙寸効何也。",
        "from": "X35n0645_001:0116a09_0",
        "context_with_next_sentence": true
    },
    {
        "source_sentence": "○二散心乖法答。",
        "from": "X35n0645_001:0116a11_0",
        "context_with_next_sentence": true
    },
    {
        "source_sentence": "答經云一心稱名有事一理一二途無取何能感聖譬如臨鏡背視對谷閉口何能致影響耶。",
        "from": "X35n0645_001:0116a12_0",
        "context_with_next_sentence": true
    },
    {
        "source_sentence": "【記】若能一心稱於事理其猶形對影生聲騰響答。",
        "from": "X35n0645_001:0116a14_0",
        "context_with_next_sentence": true
    },
    {
        "source_sentence": "○第二別答二初分科敘意二初分科。",
        "from": "X35n0645_001:0116a15_0",
        "context_with_next_sentence": true
    },
    {
        "source_sentence": "第二別答為三一口機感應二意機感應三身機感應就口機為二初明七難次結口機。",
        "from": "X35n0645_001:0116a16_0",
        "context_with_next_sentence": true
    },
    {
        "source_sentence": "○二敘意二初敘他師意三初立三機三初有人下定三業前後。",
        "from": "X35n0645_001:0116a18_0",
        "context_with_next_sentence": true
    },
    {
        "source_sentence": "有人云次第三機者口顯居前音成由意意識成身也。",
        "from": "X35n0645_001:0116a20_0",
        "context_with_next_sentence": true
    },
    {
        "source_sentence": "○二通論下論三機與拔。",
        "from": "X35n0645_001:0116a22_0",
        "context_with_next_sentence": true
    },
    {
        "source_sentence": "通論口機亦脫三種苦但先除果苦次除苦因次滿願與樂。",
        "from": "X35n0645_001:0116a23_0",
        "context_with_next_sentence": true
    },
    {
        "source_sentence": "【記】免難是除果離毒是除因得子是與樂。",
        "from": "X35n0645_001:0116b01_0",
        "context_with_next_sentence": true
    },
    {
        "source_sentence": "○三敘二番料簡三初問。",
        "from": "X35n0645_001:0116b02_0",
        "context_with_next_sentence": true
    },
    {
        "source_sentence": "問此中明拔苦那忽與樂答少分與樂欲引接之也。",
        "from": "X35n0645_001:0116b03_0",
        "context_with_next_sentence": true
    },
    {
        "source_sentence": "【記】那忽與樂者古以得子為樂故也答云少分與樂不礙悲門。",
        "from": "X35n0645_001:0116b05_0",
        "context_with_next_sentence": true
    },
    {
        "source_sentence": "○二問。",
        "from": "X35n0645_001:0116b07_0",
        "context_with_next_sentence": true
    },
    {
        "source_sentence": "問何意不與其樂因答因非引接故不與又其文在後為說法是與樂因。",
        "from": "X35n0645_001:0116b08_0",
        "context_with_next_sentence": true
    },
    {
        "source_sentence": "【記】禮拜乞子示求樂果何不令求戒善等業為樂因耶答樂果稱意可引入求修因勤苦非引接法其文在後者十九說法廣示修因也。",
        "from": "X35n0645_001:0116b10_0",
        "context_with_next_sentence": true
    },
    {
        "source_sentence": "○三問并答可見。",
        "from": "X35n0645_001:0116b13_0",
        "context_with_next_sentence": true
    },
    {
        "source_sentence": "問悲門既少分與樂慈門應少分拔苦答前悲全拔苦已竟後但與樂無苦可拔何論少分。",
        "from": "X35n0645_001:0116b14_0",
        "context_with_next_sentence": true
    },
    {
        "source_sentence": "○二有人下立七難二初明雙雙。",
        "from": "X35n0645_001:0116b16_0",
        "context_with_next_sentence": true
    },
    {
        "source_sentence": "有人解七難為兩雙一隻火水無識為一雙鬼非類為一隻王賊是類為一雙鬼聞去來王論輕重故成七難也。",
        "from": "X35n0645_001:0116b17_0",
        "context_with_next_sentence": true
    },
    {
        "source_sentence": "【記】鬼開去來者去謂飄墮其國來謂到此惱人王論輕重者被害則重撿繫則輕體則是五開則成七。",
        "from": "X35n0645_001:0116b20_0",
        "context_with_next_sentence": true
    },
    {
        "source_sentence": "○二明次第。",
        "from": "X35n0645_001:0116b23_0",
        "context_with_next_sentence": true
    },
    {
        "source_sentence": "次第者火水無識為難則重鬼雖有識非類為次王賊有識是類故輕然鬼王相間初以鬼比王王輕則鬼重又以王比鬼王重鬼輕此二相似故間出。",
        "from": "X35n0645_001:0116b24_0",
        "context_with_next_sentence": true
    },
    {
        "source_sentence": "【記】鬼王相間者三鬼國難四臨害難五來惱難六枷鎖難三四相比鬼難在海國則重王難在城邑似輕四五相比王難或死故重鬼惱或不死故輕各論輕重故云相似乃相間也。",
        "from": "X35n0645_001:0116c04_0",
        "context_with_next_sentence": true
    },
    {
        "source_sentence": "○三有師下立八難二初一師立。",
        "from": "X35n0645_001:0116c08_0",
        "context_with_next_sentence": true
    },
    {
        "source_sentence": "有師以風足為八難。",
        "from": "X35n0645_001:0116c09_0",
        "context_with_next_sentence": true
    },
    {
        "source_sentence": "○二一師破。",
        "from": "X35n0645_001:0116c10_0",
        "context_with_next_sentence": true
    },
    {
        "source_sentence": "有人彈之文云稱名皆得解脫羅剎之難不道風為難。",
        "from": "X35n0645_001:0116c11_0",
        "context_with_next_sentence": true
    },
    {
        "source_sentence": "○二今明下明今師意二初明三機二初斥他非二初斥情卜聖應。",
        "from": "X35n0645_001:0116c13_0",
        "context_with_next_sentence": true
    },
    {
        "source_sentence": "今明聖人赴機何必如此情卜次第何必不次第。",
        "from": "X35n0645_001:0116c15_0",
        "context_with_next_sentence": true
    },
    {
        "source_sentence": "○二今不下斥悲門與樂。",
        "from": "X35n0645_001:0116c16_0",
        "context_with_next_sentence": true
    },
    {
        "source_sentence": "今不同前者此本明赴機拔苦那得更以與樂間之。",
        "from": "X35n0645_001:0116c17_0",
        "context_with_next_sentence": true
    },
    {
        "source_sentence": "○二今言下明今意二初隨世立次。",
        "from": "X35n0645_001:0116c19_0",
        "context_with_next_sentence": true
    },
    {
        "source_sentence": "今言次第者先入國隨俗赴口機為初意冥身顯以為次也。",
        "from": "X35n0645_001:0116c20_0",
        "context_with_next_sentence": true
    },
    {
        "source_sentence": "【記】此娑婆國聲為佛事口機為初意根冥密起必先身身業麤顯後心而動三業之次豈不然乎。",
        "from": "X35n0645_001:0116c22_0",
        "context_with_next_sentence": true
    },
    {
        "source_sentence": "○二若尋下聖應無謀。",
        "from": "X35n0645_001:0116c24_0",
        "context_with_next_sentence": true
    },
    {
        "source_sentence": "若尋經意一時觀其音聲皆得解脫經不云次第觀機那可作次第釋耶。",
        "from": "X35n0645_001:0117a01_0",
        "context_with_next_sentence": true
    },
    {
        "source_sentence": "【記】且隨世俗立次如前據聖無謀即扣即應。",
        "from": "X35n0645_001:0117a03_0",
        "context_with_next_sentence": true
    },
    {
        "source_sentence": "○二他既下明七難二初明次第二初且一往立次。",
        "from": "X35n0645_001:0117a04_0",
        "context_with_next_sentence": true
    },
    {
        "source_sentence": "他既作七難次第今還復作對之耳入火即有燋身絕命之憂最為卒重故居初水漂沈浮小緩於火羅剎雖暴如經云有五百羅剎女妻五百飄人生子受樂時節猶長然後頓食此復緩於水王難非即得即戮研罪虗實實則刑虗赦不同於鬼一概併食故復次羅剎也鬼來取者無的所取衰乃逢害逃脫可免不同王法定判死生故復次王難也枷鎻節身不慮失命但有禁固之苦小緩於鬼怨賊覓寶輸寶即畢若能卑辭善巧方便賊可免脫此一往次第爾。",
        "from": "X35n0645_001:0117a06_0",
        "context_with_next_sentence": true
    },
    {
        "source_sentence": "【記】從重至輕一往次第。",
        "from": "X35n0645_001:0117a16_0",
        "context_with_next_sentence": true
    },
    {
        "source_sentence": "○二至如下誡不可定執。",
        "from": "X35n0645_001:0117a17_0",
        "context_with_next_sentence": true
    },
    {
        "source_sentence": "至如兇賊忽發與火燒何異。",
        "from": "X35n0645_001:0117a18_0",
        "context_with_next_sentence": true
    },
    {
        "source_sentence": "○二問諸下明所表二初以難多唯七責。",
        "from": "X35n0645_001:0117a19_0",
        "context_with_next_sentence": true
    },
    {
        "source_sentence": "問諸難眾多何意取七耶。",
        "from": "X35n0645_001:0117a20_0",
        "context_with_next_sentence": true
    },
    {
        "source_sentence": "○二答此下以七難表六答二初正示表意二初通明七六。",
        "from": "X35n0645_001:0117a21_0",
        "context_with_next_sentence": true
    },
    {
        "source_sentence": "答此有所表人以六種成身還以六種自害如人共七難同住復以七為難今通用七難等來表六種也火水風即表身內三種也刀杖枷鎻表地種也鬼賊王等表識種也三千大千世界表空種也。",
        "from": "X35n0645_001:0117a23_0",
        "context_with_next_sentence": true
    },
    {
        "source_sentence": "【記】經明七難不止在事故約觀釋通互三乘若無所表不能該深故約七難以表六種外水火風表內三種刀鎖堅礙表內地種王等有情可表識種三千世界雖非正難是難所依可表內空。",
        "from": "X35n0645_001:0117b03_0",
        "context_with_next_sentence": true
    },
    {
        "source_sentence": "○二云何下別示空識二初明表相。",
        "from": "X35n0645_001:0117b07_0",
        "context_with_next_sentence": true
    },
    {
        "source_sentence": "云何空得為難如人身有內空四大圍之識於中住何異大千界圍地水火風王鬼賊等於中住耶。",
        "from": "X35n0645_001:0117b08_0",
        "context_with_next_sentence": true
    },
    {
        "source_sentence": "○二空為下明為難二初空。",
        "from": "X35n0645_001:0117b10_0",
        "context_with_next_sentence": true
    },
    {
        "source_sentence": "空為難者空是來難之由如身體堅實外病不侵身若虗疎眾疾逼惱又如人家宅無垣牆盜賊則進能來難故空亦成難。",
        "from": "X35n0645_001:0117b11_0",
        "context_with_next_sentence": true
    },
    {
        "source_sentence": "【記】雖非正難而是難由若論觀行亦為所觀。",
        "from": "X35n0645_001:0117b14_0",
        "context_with_next_sentence": true
    },
    {
        "source_sentence": "○二識。",
        "from": "X35n0645_001:0117b15_0",
        "context_with_next_sentence": true
    },
    {
        "source_sentence": "識種是難者心識邪計橫起愛見毀滅法身慧命如王鬼賊劫奪財寶斷傷壽命故識種是難。",
        "from": "X35n0645_001:0117b16_0",
        "context_with_next_sentence": true
    },
    {
        "source_sentence": "【記】識起愛見必該通別二種愛見。",
        "from": "X35n0645_001:0117b18_0",
        "context_with_next_sentence": true
    },
    {
        "source_sentence": "○二所以下結示唯七意。",
        "from": "X35n0645_001:0117b19_0",
        "context_with_next_sentence": true
    },
    {
        "source_sentence": "所以不多取者正應表此假令多舉諸難亦是表此。",
        "from": "X35n0645_001:0117b20_0",
        "context_with_next_sentence": true
    },
    {
        "source_sentence": "○二一火下依義釋文三初口機二初明七難七初火難二初科意三初節經文。",
        "from": "X35n0645_001:0117b22_0",
        "context_with_next_sentence": true
    },
    {
        "source_sentence": "一火難為四一持名即是善為機二遭苦即是惡為機三應四結。",
        "from": "X35n0645_001:0117b24_0",
        "context_with_next_sentence": true
    },
    {
        "source_sentence": "若有持是觀世音菩薩名者設入大火火不能燒由是菩薩威神力故。",
        "from": "X35n0645_001:0117c02_0",
        "context_with_next_sentence": true
    },
    {
        "source_sentence": "○二上總下敘經意。",
        "from": "X35n0645_001:0117c04_0",
        "context_with_next_sentence": true
    },
    {
        "source_sentence": "上總云受諸苦惱未判其相今別答故舉水火等也。",
        "from": "X35n0645_001:0117c05_0",
        "context_with_next_sentence": true
    },
    {
        "source_sentence": "○三釋諸下列義門。",
        "from": "X35n0645_001:0117c07_0",
        "context_with_next_sentence": true
    },
    {
        "source_sentence": "釋諸難例為三意一貼文二舉事證三觀行解釋。",
        "from": "X35n0645_001:0117c08_0",
        "context_with_next_sentence": true
    },
    {
        "source_sentence": "○二貼文下隨釋三初貼文四初持名二初釋文義二初釋持名。",
        "from": "X35n0645_001:0117c09_0",
        "context_with_next_sentence": true
    },
    {
        "source_sentence": "貼文者持者口為誦持心為秉持秉持為理不失雖非口持覺觀亦得是口行故通屬口業機攝。",
        "from": "X35n0645_001:0117c11_0",
        "context_with_next_sentence": true
    },
    {
        "source_sentence": "【記】秉持屬口者大論云出入息是身行覺觀是口行受為心行秉持之心既是覺觀故屬口業。",
        "from": "X35n0645_001:0117c13_0",
        "context_with_next_sentence": true
    },
    {
        "source_sentence": "○二釋若有。",
        "from": "X35n0645_001:0117c15_0",
        "context_with_next_sentence": true
    },
    {
        "source_sentence": "若有設有復有皆是不定挑脫之辭也。",
        "from": "X35n0645_001:0117c16_0",
        "context_with_next_sentence": true
    },
    {
        "source_sentence": "【記】挑字去聲不定貌也。",
        "from": "X35n0645_001:0117c17_0",
        "context_with_next_sentence": true
    },
    {
        "source_sentence": "○二餘皆下明前後二初敘古。",
        "from": "X35n0645_001:0117c18_0",
        "context_with_next_sentence": true
    },
    {
        "source_sentence": "餘皆難起方稱名此中前持名而遭難此或是前後互出爾。",
        "from": "X35n0645_001:0117c19_0",
        "context_with_next_sentence": true
    },
    {
        "source_sentence": "【記】謂是互出其義不然。",
        "from": "X35n0645_001:0117c21_0",
        "context_with_next_sentence": true
    },
    {
        "source_sentence": "○二今釋三初約義釋。",
        "from": "X35n0645_001:0117c22_0",
        "context_with_next_sentence": true
    },
    {
        "source_sentence": "今為火難卒暴須預憶持憶持必無此難設脫有者皆是放捨所持背善從惡稱之為設。",
        "from": "X35n0645_001:0117c23_0",
        "context_with_next_sentence": true
    },
    {
        "source_sentence": "○二如慈下引事勸二初引事證。",
        "from": "X35n0645_001:0118a01_0",
        "context_with_next_sentence": true
    },
    {
        "source_sentence": "如慈童女因緣若能至意修孝不遭火輪違母絕髮受地獄苦此是秉孝不純廣出因緣(云云)。",
        "from": "X35n0645_001:0118a02_0",
        "context_with_next_sentence": true
    },
    {
        "source_sentence": "【記】此是男子名慈童女鬻薪養母督於孝誠後欲涉海母抱其足不欲兒去違母掣身絕母一髮海上失伴入諸寶城多歲受樂行孝報也後入鐵城火輪著頂絕髮之報若專行孝不遭火輪。",
        "from": "X35n0645_001:0118a04_0",
        "context_with_next_sentence": true
    },
    {
        "source_sentence": "○二行人下勸憶持。",
        "from": "X35n0645_001:0118a08_0",
        "context_with_next_sentence": true
    },
    {
        "source_sentence": "行人持名本不應遭難緣差忽忘設入大火若能憶先所持即得免難。",
        "from": "X35n0645_001:0118a09_0",
        "context_with_next_sentence": true
    },
    {
        "source_sentence": "○三火難下約重結二遭苦三應。",
        "from": "X35n0645_001:0118a11_0",
        "context_with_next_sentence": true
    },
    {
        "source_sentence": "火難既重機亦須深故先持後脫其義可見。",
        "from": "X35n0645_001:0118a12_0",
        "context_with_next_sentence": true
    },
    {
        "source_sentence": "○四威神下結。",
        "from": "X35n0645_001:0118a13_0",
        "context_with_next_sentence": true
    },
    {
        "source_sentence": "威神力是結火難也。",
        "from": "X35n0645_001:0118a14_0",
        "context_with_next_sentence": true
    },
    {
        "source_sentence": "○二次約下舉事二初示二人著傳。",
        "from": "X35n0645_001:0118a15_0",
        "context_with_next_sentence": true
    },
    {
        "source_sentence": "次約證者晉世謝敷作觀世音應驗傳齊陸果又續之。",
        "from": "X35n0645_001:0118a16_0",
        "context_with_next_sentence": true
    },
    {
        "source_sentence": "○二其傳下舉四人免難。",
        "from": "X35n0645_001:0118a18_0",
        "context_with_next_sentence": true
    },
    {
        "source_sentence": "其傳云竺長舒晉元康秊中於洛陽為延火所及草屋下風豈有免理一心稱名風迴火轉鄰舍而滅鄉里淺見謂為自爾因風燥日擲火燒之三擲三滅即叩頭懺謝法力於魯郡起精舍於上谷乞得一車麻於空野遇火法力疲極小臥比覺火勢已及因舉聲稱觀未得稱世音應聲火滅又法智遇野火頭面作禮至心稱名餘處皆燒智容身所無損又吳興郡吏此皆記傳所明非為虛說信矣。",
        "from": "X35n0645_001:0118a19_0",
        "context_with_next_sentence": true
    },
    {
        "source_sentence": "○三就觀下觀釋三初通標列。",
        "from": "X35n0645_001:0118b03_0",
        "context_with_next_sentence": true
    },
    {
        "source_sentence": "三就觀行釋者火有多種有果報火業火煩惱火。",
        "from": "X35n0645_001:0118b04_0",
        "context_with_next_sentence": true
    },
    {
        "source_sentence": "【記】報是事火眼見身覺業與煩惱但有燒義令世善業及三觀壞故名為火是以稱為就觀行釋問三觀所對唯在煩惱縱兼遠障只至於業事相火等全不妨觀何得果報預觀釋邪答經列七難止在人中智者深窮救難之功在王三昧即二十五有真常我性觀音證已乃能徧拔眾生之苦於一一有十番破障令與我性究竟冥一方盡大士拔苦之用然十番破不出三障若盡理說於一一番皆破三障今欲易解從增勝說報且在事業屬有漏唯惑至極觀音修習王三昧時具有弘誓拔於法界三障之苦故今眾生三障苦逼一心稱名皆得解脫其義若此豈得不論果報火等應知吾祖說觀世音圓修三昧圓發僧那圓入法門圓救諸難意令行人倣之修入所列三障豈獨即今修觀之境亦是將來所拔之苦故知具示七難淺深正論觀行始末之相也。",
        "from": "X35n0645_001:0118b05_0",
        "context_with_next_sentence": true
    },
    {
        "source_sentence": "○二果報下示分劑。",
        "from": "X35n0645_001:0118b21_0",
        "context_with_next_sentence": true
    },
    {
        "source_sentence": "果報火至初禪業火通三界煩惱火通三乘人。",
        "from": "X35n0645_001:0118b22_0",
        "context_with_next_sentence": true
    },
    {
        "source_sentence": "【記】報業煩惱始自博地終至等覺皆具此三故輔行明分段土至實報土各有三道分段三道謂見思惑為煩惱道煩惱潤業名為業道感界內生名為苦道方便三道謂塵沙惑為煩惱道以無漏業名為業道變易生死名為苦道實報三道謂無明惑為煩惱道非漏非無漏業為業道彼土變易名為苦道今從增勝而說故約事火而為果報只至初禪輪迴之因以為業火故至有頂三觀所破方名煩惱故通三乘下去諸難其意準此。",
        "from": "X35n0645_001:0118b23_0",
        "context_with_next_sentence": true
    },
    {
        "source_sentence": "○三果報火難下隨次釋三初果報火二初遭難三初通明處。",
        "from": "X35n0645_001:0118c08_0",
        "context_with_next_sentence": true
    },
    {
        "source_sentence": "果報火難者從地獄有上至初禪皆有火難。",
        "from": "X35n0645_001:0118c10_0",
        "context_with_next_sentence": true
    },
    {
        "source_sentence": "○二如阿下別示相。",
        "from": "X35n0645_001:0118c11_0",
        "context_with_next_sentence": true
    },
    {
        "source_sentence": "如阿鼻鬲子八萬四千內外洞徹上下交炎餓鬼支節煙起舉體燋然畜生燠煑湯炭脩羅亦有火難人中焚燒現見故若至劫盡須彌洞然諸天宮殿悉皆都盡初禪已下無免火災。",
        "from": "X35n0645_001:0118c12_0",
        "context_with_next_sentence": true
    },
    {
        "source_sentence": "○三凡一下總結數。",
        "from": "X35n0645_001:0118c16_0",
        "context_with_next_sentence": true
    },
    {
        "source_sentence": "凡一十五有眾生百千萬億諸業苦惱。",
        "from": "X35n0645_001:0118c17_0",
        "context_with_next_sentence": true
    },
    {
        "source_sentence": "【記】四趣四洲六天初禪若加梵王合云十六同在初禪且云十五。",
        "from": "X35n0645_001:0118c18_0",
        "context_with_next_sentence": true
    },
    {
        "source_sentence": "○二持是下感應二初機成獲脫。",
        "from": "X35n0645_001:0118c20_0",
        "context_with_next_sentence": true
    },
    {
        "source_sentence": "持是觀世音名火不能燒何但止就閻浮提人作解耶。",
        "from": "X35n0645_001:0118c21_0",
        "context_with_next_sentence": true
    },
    {
        "source_sentence": "○二直就下指數斥局。",
        "from": "X35n0645_001:0118c23_0",
        "context_with_next_sentence": true
    },
    {
        "source_sentence": "直就一十五有果報望舊解火誠可笑哉餘九番非彼所知。",
        "from": "X35n0645_001:0118c24_0",
        "context_with_next_sentence": true
    },
    {
        "source_sentence": "【記】直就果報地上清涼驗於舊解所失者眾因華已去九番破有他不聞名。",
        "from": "X35n0645_001:0119a02_0",
        "context_with_next_sentence": true
    },
    {
        "source_sentence": "○二次明下惡業火二初遭難二初明修因。",
        "from": "X35n0645_001:0119a04_0",
        "context_with_next_sentence": true
    },
    {
        "source_sentence": "次明修因惡業火者隨有改惡修善之處若五戒十善。",
        "from": "X35n0645_001:0119a05_0",
        "context_with_next_sentence": true
    },
    {
        "source_sentence": "【記】上之所明於現報上求免苦戹安其果身今所論者修行戒善及八地定求於未來人天樂果。",
        "from": "X35n0645_001:0119a07_0",
        "context_with_next_sentence": true
    },
    {
        "source_sentence": "○二多為下明遭火三初釋相。",
        "from": "X35n0645_001:0119a09_0",
        "context_with_next_sentence": true
    },
    {
        "source_sentence": "多為惡業所難故經云燒諸善根無過瞋恚雖生有頂頭上火然。",
        "from": "X35n0645_001:0119a10_0",
        "context_with_next_sentence": true
    },
    {
        "source_sentence": "【記】宿習破戒十惡業等於修持時起作障難使戒定等善業不成名為被燒有頂等者然有漏善極非想定非惡業火無所有下即為所業且欲示於惡通三界故引之耳。",
        "from": "X35n0645_001:0119a12_0",
        "context_with_next_sentence": true
    },
    {
        "source_sentence": "○二術婆下引證二初引事。",
        "from": "X35n0645_001:0119a16_0",
        "context_with_next_sentence": true
    },
    {
        "source_sentence": "術婆伽欲火所燒。",
        "from": "X35n0645_001:0119a17_0",
        "context_with_next_sentence": true
    },
    {
        "source_sentence": "【記】術婆伽婬欲熾盛火起燒身此即業火能生事火驗三種火其性不別。",
        "from": "X35n0645_001:0119a18_0",
        "context_with_next_sentence": true
    },
    {
        "source_sentence": "○二金光下引經。",
        "from": "X35n0645_001:0119a20_0",
        "context_with_next_sentence": true
    },
    {
        "source_sentence": "金光明云憂愁盛火今來燒我。",
        "from": "X35n0645_001:0119a21_0",
        "context_with_next_sentence": true
    },
    {
        "source_sentence": "○三能破下被燒。",
        "from": "X35n0645_001:0119a22_0",
        "context_with_next_sentence": true
    },
    {
        "source_sentence": "能破善業退上墮下皆名為火。",
        "from": "X35n0645_001:0119a23_0",
        "context_with_next_sentence": true
    },
    {
        "source_sentence": "【記】上升之善既為所焚乃隨惡業牽墮於下。",
        "from": "X35n0645_001:0119a24_0",
        "context_with_next_sentence": true
    },
    {
        "source_sentence": "○二若能下感應三初成機得脫。",
        "from": "X35n0645_001:0119b01_0",
        "context_with_next_sentence": true
    },
    {
        "source_sentence": "若能稱名得離惡業。",
        "from": "X35n0645_001:0119b02_0",
        "context_with_next_sentence": true
    },
    {
        "source_sentence": "○二故請下引消伏證。",
        "from": "X35n0645_001:0119b03_0",
        "context_with_next_sentence": true
    },
    {
        "source_sentence": "故請觀音云破梵行人作十惡業蕩除糞穢令得清淨。",
        "from": "X35n0645_001:0119b04_0",
        "context_with_next_sentence": true
    },
    {
        "source_sentence": "【記】梵行者淨行也謂大小諸戒是三乘之人清淨之行十惡是能破梵行是所破。",
        "from": "X35n0645_001:0119b06_0",
        "context_with_next_sentence": true
    },
    {
        "source_sentence": "○三由斯下用此文結。",
        "from": "X35n0645_001:0119b08_0",
        "context_with_next_sentence": true
    },
    {
        "source_sentence": "由斯菩薩威神之力也。",
        "from": "X35n0645_001:0119b09_0",
        "context_with_next_sentence": true
    },
    {
        "source_sentence": "○三煩惱火二初就機應解釋二初明偏圓機感二初別釋二初就聲聞廣示。",
        "from": "X35n0645_001:0119b10_0",
        "context_with_next_sentence": true
    },
    {
        "source_sentence": "次明煩惱火若聲聞人厭惡生死見三界因果猶如火宅四倒結業煙炎俱起輪轉墮落為火所燒生死蔓延晝夜不息勤求方便競共推排爭出火宅稱觀世音機成感應乘於羊車速出火宅入有餘無餘涅槃即得解脫也。",
        "from": "X35n0645_001:0119b12_0",
        "context_with_next_sentence": true
    },
    {
        "source_sentence": "【記】見思之因分段之果四心流動三相遷移名為火宅競共推排爭出此宅若非一心稱觀世音或當墮落為火所燒此教觀音身在此岸度人彼岸故令聲聞得二涅槃。",
        "from": "X35n0645_001:0119b17_0",
        "context_with_next_sentence": true
    },
    {
        "source_sentence": "○二次明下例餘位俱機。",
        "from": "X35n0645_001:0119b21_0",
        "context_with_next_sentence": true
    },
    {
        "source_sentence": "次明支佛次明六度行次明通教次明別教次明圓教次明變易土鈍根人次明變易土利根人。",
        "from": "X35n0645_001:0119b22_0",
        "context_with_next_sentence": true
    },
    {
        "source_sentence": "【記】劑於通教見思為火別教正以塵沙為火圓教初後無明為火上之二土通名變易未能伏斷無明惑者名鈍根人若能伏斷稱利根人伏在方便斷窮實報。",
        "from": "X35n0645_001:0119b24_0",
        "context_with_next_sentence": true
    },
    {
        "source_sentence": "○二凡有下總示二初修觀被燒。",
        "from": "X35n0645_001:0119c04_0",
        "context_with_next_sentence": true
    },
    {
        "source_sentence": "凡有九番行人修道之時竝為五住煩惱惑火之所燒害各修方便方便未成火難恒逼。",
        "from": "X35n0645_001:0119c05_0",
        "context_with_next_sentence": true
    },
    {
        "source_sentence": "【記】唯除求離果報火者戒善已上皆名修道故云九番竝為五住惑火燒者修因禪定亦被愛惑二住所燒況三毒業見思通攝。",
        "from": "X35n0645_001:0119c07_0",
        "context_with_next_sentence": true
    },
    {
        "source_sentence": "○二稱觀下稱名得脫。",
        "from": "X35n0645_001:0119c10_0",
        "context_with_next_sentence": true
    },
    {
        "source_sentence": "稱觀世音方便即成便得解脫一一當其法門細作機感之義。",
        "from": "X35n0645_001:0119c11_0",
        "context_with_next_sentence": true
    },
    {
        "source_sentence": "【記】各依本法而修一心及以稱號若成機者無不得脫。",
        "from": "X35n0645_001:0119c13_0",
        "context_with_next_sentence": true
    },
    {
        "source_sentence": "○二問菩下明漸頓慈悲二初問起。",
        "from": "X35n0645_001:0119c15_0",
        "context_with_next_sentence": true
    },
    {
        "source_sentence": "問菩薩住何法門而能如是耶。",
        "from": "X35n0645_001:0119c16_0",
        "context_with_next_sentence": true
    },
    {
        "source_sentence": "【記】如上所明二十五有三障苦難十番令脫未知大士修何方便證何法門得如是力。",
        "from": "X35n0645_001:0119c17_0",
        "context_with_next_sentence": true
    },
    {
        "source_sentence": "○二答菩下釋出二初略示。",
        "from": "X35n0645_001:0119c19_0",
        "context_with_next_sentence": true
    },
    {
        "source_sentence": "答菩薩法門無量不出別圓兩觀本起慈悲故能十番垂應。",
        "from": "X35n0645_001:0119c20_0",
        "context_with_next_sentence": true
    },
    {
        "source_sentence": "○二所以下廣釋二初明漸次二初修觀本誓三初果報慈悲。",
        "from": "X35n0645_001:0119c22_0",
        "context_with_next_sentence": true
    },
    {
        "source_sentence": "所以者何菩薩元初發菩提心見果報火燒諸眾生即起慈悲誓當度脫。",
        "from": "X35n0645_001:0119c24_0",
        "context_with_next_sentence": true
    },
    {
        "source_sentence": "【記】既於元始發菩提心凡曰見聞終期濟拔。",
        "from": "X35n0645_001:0120a02_0",
        "context_with_next_sentence": true
    },
    {
        "source_sentence": "○二受持下修因慈悲。",
        "from": "X35n0645_001:0120a03_0",
        "context_with_next_sentence": true
    },
    {
        "source_sentence": "受持禁戒亦起慈悲救諸業火。",
        "from": "X35n0645_001:0120a04_0",
        "context_with_next_sentence": true
    },
    {
        "source_sentence": "【記】略云禁戒須兼根本十二門禪以其業火皆能壞故。",
        "from": "X35n0645_001:0120a05_0",
        "context_with_next_sentence": true
    },
    {
        "source_sentence": "○三修無下無漏慈悲二初事定。",
        "from": "X35n0645_001:0120a07_0",
        "context_with_next_sentence": true
    },
    {
        "source_sentence": "修無漏觀白骨流光發火光三昧八勝處中有火勝處十一切處中有火一切處皆起慈悲當為眾生滅煩惱火。",
        "from": "X35n0645_001:0120a08_0",
        "context_with_next_sentence": true
    },
    {
        "source_sentence": "【記】若據根本味禪之外有根本淨禪謂六妙門十六特勝通明禪此等亦帶無漏能滅煩惱今但從觀骨光等為無漏者葢取出世事禪有火名者辨其觀相此乃以事禪之火滅見思之火然事禪有四即觀練熏修觀謂九想八背捨八勝處十一切處練謂九次第定熏謂師子奮迅三昧修謂超越三昧今於四中但舉觀禪中三不引八背者以八背中無火名故蓋隨便也初云白骨流光者即九想中於第八白骨修八色流光言八色者見地色如黃白淨潔之地見水色如深淵清澄之水見火色如無煙清淨之火見風色如無塵迥淨之風見青色如金精山見青色如薝蔔華見赤色如春朝霞見白色如珂貝雪見色分明而無質礙八勝者一內有色相外觀色少二內有色相外觀色多三內無色相外觀色少四內無色相外觀色多此四句末皆云若好若醜是名勝知勝見五地勝處六水勝處七火勝處八風勝處此於緣中轉變自在觀心淳熟勝前八色故也十一切處者一青一切處二黃一切處三赤一切處四白一切處五地一切處六水一切處七火一切處八風一切處九空一切處十識一切處此於所觀普徧即觀禪成就也。",
        "from": "X35n0645_001:0120a11_0",
        "context_with_next_sentence": true
    },
    {
        "source_sentence": "○二又觀下三觀。",
        "from": "X35n0645_001:0120b09_0",
        "context_with_next_sentence": true
    },
    {
        "source_sentence": "又觀諸火悉是因緣所生法體之即空又從火空而觀火假分別因緣又觀火中見火實相如是次第節節皆有慈悲誓當利物。",
        "from": "X35n0645_001:0120b10_0",
        "context_with_next_sentence": true
    },
    {
        "source_sentence": "【記】諸火者報業煩惱及事定中火皆是三觀所觀境也此境緣生故先即空次假後中故成別觀節節慈悲誓拔報業及三惑火。",
        "from": "X35n0645_001:0120b13_0",
        "context_with_next_sentence": true
    },
    {
        "source_sentence": "○二今住下熏心起應二初乘誓赴難三初真悲妙力。",
        "from": "X35n0645_001:0120b16_0",
        "context_with_next_sentence": true
    },
    {
        "source_sentence": "今住補處力用無盡以本誓力熏諸眾生未曾捨離隨有機感即能垂應。",
        "from": "X35n0645_001:0120b18_0",
        "context_with_next_sentence": true
    },
    {
        "source_sentence": "【記】即是鄰極同體慈悲冥熏眾生令成機感垂應拔苦。",
        "from": "X35n0645_001:0120b20_0",
        "context_with_next_sentence": true
    },
    {
        "source_sentence": "○二若事下眾機關誓。",
        "from": "X35n0645_001:0120b22_0",
        "context_with_next_sentence": true
    },
    {
        "source_sentence": "若事火起稱名求救即對本時果上慈悲拔苦與樂惡業火起即用持戒修定中慈悲煩惱火起即用無漏入空入假入中等慈悲節節相關。",
        "from": "X35n0645_001:0120b23_0",
        "context_with_next_sentence": true
    },
    {
        "source_sentence": "【記】眾生若起三種火時與本菩薩所起無殊故關分果之悲以答因中之誓肇師云發僧那於始心終大悲以趣難。",
        "from": "X35n0645_001:0120c02_0",
        "context_with_next_sentence": true
    },
    {
        "source_sentence": "○三若眾下一時普救。",
        "from": "X35n0645_001:0120c05_0",
        "context_with_next_sentence": true
    },
    {
        "source_sentence": "若眾機競起一時牽感慈悲徧應皆得解脫。",
        "from": "X35n0645_001:0120c06_0",
        "context_with_next_sentence": true
    },
    {
        "source_sentence": "【記】別教雖則修有次第證必圓融故十種機能一時應。",
        "from": "X35n0645_001:0120c07_0",
        "context_with_next_sentence": true
    },
    {
        "source_sentence": "○二如華下引經證成二初引經。",
        "from": "X35n0645_001:0120c09_0",
        "context_with_next_sentence": true
    },
    {
        "source_sentence": "如華嚴第四十云善財詣進求國見方便命婆羅門修苦行求一切智有大刀山四面火聚從刀山上自投於火語善財云能入此者是菩薩行善財生疑言是邪法梵語善財莫作此念此是金剛大智人欲竭愛海自在天云此菩薩五熱炙身令我滅邪見離我心諸魔又云菩薩炙身時我等宮殿猶如聚墨我即發菩提心乃至他化自在天於煩惱中得自在法門乃至龍鬼阿鼻皆發菩提心捨本惡念善財聞空中語已即時悔過登刀山入大火聚未至得菩薩安住三昧入火得菩薩寂靜安樂照明三昧此火山者名為無盡法門若入此門能知諸法故。",
        "from": "X35n0645_001:0120c10_0",
        "context_with_next_sentence": true
    },
    {
        "source_sentence": "【記】問今家判華嚴善財未見彌勒文殊已前皆是別教歷別法門今文既云此火山者名為無盡法門若入此門能知諸法此門豈非圓融義耶答此唯於火法門中能知諸法不能於餘法門知諸法故以彼經云我唯知此一法門故知仍是教道之說若爾此之三昧住何諦理破何等惑答既云無盡法門又云能知諸法即是中道三昧破無明惑故釋籤明善財若於知識得實相三昧則破障中微細無明多分竝約教道不融破無明惑(上皆釋籤)。",
        "from": "X35n0645_001:0120c22_0",
        "context_with_next_sentence": true
    },
    {
        "source_sentence": "○二舉彼下結示。",
        "from": "X35n0645_001:0121a07_0",
        "context_with_next_sentence": true
    },
    {
        "source_sentence": "舉彼經火法門如此證成觀音火法門慈悲救苦十番利益也。",
        "from": "X35n0645_001:0121a08_0",
        "context_with_next_sentence": true
    },
    {
        "source_sentence": "【記】觀音若是別教救於煩惱火者即如方便命婆羅門所修之相也十番利益者乃是通結前來三番慈悲。",
        "from": "X35n0645_001:0121a10_0",
        "context_with_next_sentence": true
    },
    {
        "source_sentence": "○二次明下明圓頓二初明本修圓觀慈悲。",
        "from": "X35n0645_001:0121a13_0",
        "context_with_next_sentence": true
    },
    {
        "source_sentence": "次明菩薩本修圓觀所起慈悲者但觀一火具十法界一切諸法入火字門於一火門雖無分別明識一切果報火業火煩惱火等明了通達無緣慈悲徧覆一切是為火門入王三昧。",
        "from": "X35n0645_001:0121a14_0",
        "context_with_next_sentence": true
    },
    {
        "source_sentence": "【記】初心觀火不思議境即一火門具三千法雖皆互徧相相分明即於此境發菩提心誓拔眾生三障火難誓與眾生三種火樂。",
        "from": "X35n0645_001:0121a18_0",
        "context_with_next_sentence": true
    },
    {
        "source_sentence": "○二若法下明入位法界機應二初釋三初無謀而應。",
        "from": "X35n0645_001:0121a21_0",
        "context_with_next_sentence": true
    },
    {
        "source_sentence": "若法界火起菩薩以本地誓願普應眾生如礠石吸鐵。",
        "from": "X35n0645_001:0121a23_0",
        "context_with_next_sentence": true
    },
    {
        "source_sentence": "【記】圓修圓證以圓誓願熏圓力用不動一心救十火難。",
        "from": "X35n0645_001:0121b01_0",
        "context_with_next_sentence": true
    },
    {
        "source_sentence": "○二雖無下不分而分。",
        "from": "X35n0645_001:0121b03_0",
        "context_with_next_sentence": true
    },
    {
        "source_sentence": "雖無分別而分別說者以十五三昧救果報火用二十四三昧救修因火二十五三昧通救二乘通教六度別圓等入空煩惱火還用二十五三昧救別教出假火還用二十五三昧圓救圓教人入中煩惱火。",
        "from": "X35n0645_001:0121b04_0",
        "context_with_next_sentence": true
    },
    {
        "source_sentence": "【記】圓普之悲徹底而拔實非前後淺深應之但就機感三障分齊對二十五王三昧力自成多少免果報火當於十五王三昧力修有漏善免惡業火當二十四王三昧力闕何一耶若除惡業不用非想若成善因不用地獄以地獄因無成就故非想之因無破除故故修因惡業極上極下互論不用一三昧也二乘已去至圓入中節節皆用二十五有王三昧力。",
        "from": "X35n0645_001:0121b09_0",
        "context_with_next_sentence": true
    },
    {
        "source_sentence": "○三雖應下入而不入。",
        "from": "X35n0645_001:0121b17_0",
        "context_with_next_sentence": true
    },
    {
        "source_sentence": "雖應入諸火不為諸火所燒大集經云譬如虗空火災起時所不能燒。",
        "from": "X35n0645_001:0121b18_0",
        "context_with_next_sentence": true
    },
    {
        "source_sentence": "【記】雖入諸有三障之火以其體了即空假中故無相可得何有能燒及所燒邪。",
        "from": "X35n0645_001:0121b20_0",
        "context_with_next_sentence": true
    },
    {
        "source_sentence": "○二菩薩下結。",
        "from": "X35n0645_001:0121b22_0",
        "context_with_next_sentence": true
    },
    {
        "source_sentence": "菩薩亦如是以不思議慈悲普應一切皆得解脫也。",
        "from": "X35n0645_001:0121b23_0",
        "context_with_next_sentence": true
    },
    {
        "source_sentence": "○二常途下示己他得失。",
        "from": "X35n0645_001:0121c01_0",
        "context_with_next_sentence": true
    },
    {
        "source_sentence": "常途釋七難止解得救人中苦失二十四有及變易中苦止得如幻三昧少分全失二十四三昧廣大之用也。",
        "from": "X35n0645_001:0121c02_0",
        "context_with_next_sentence": true
    },
    {
        "source_sentence": "【記】如幻三昧破閻浮有具論十番他師唯知果報一益故云少分。",
        "from": "X35n0645_001:0121c05_0",
        "context_with_next_sentence": true
    },
    {
        "source_sentence": "○二水難二初列義門。",
        "from": "X35n0645_001:0121c07_0",
        "context_with_next_sentence": true
    },
    {
        "source_sentence": "第二水難者亦為三意一貼文二引證三觀釋。",
        "from": "X35n0645_001:0121c08_0",
        "context_with_next_sentence": true
    },
    {
        "source_sentence": "○二貼文下隨門釋三初貼文二初科經。",
        "from": "X35n0645_001:0121c09_0",
        "context_with_next_sentence": true
    },
    {
        "source_sentence": "貼文為三一遭水是有苦二稱名是善三得淺處是應也。",
        "from": "X35n0645_001:0121c10_0",
        "context_with_next_sentence": true
    },
    {
        "source_sentence": "若為大水所漂稱其名號即得淺處。",
        "from": "X35n0645_001:0121c12_0",
        "context_with_next_sentence": true
    },
    {
        "source_sentence": "○二問何下釋義三初遭水二初問。",
        "from": "X35n0645_001:0121c13_0",
        "context_with_next_sentence": true
    },
    {
        "source_sentence": "問何意言為大水所漂。",
        "from": "X35n0645_001:0121c14_0",
        "context_with_next_sentence": true
    },
    {
        "source_sentence": "○二答二初就水難答。",
        "from": "X35n0645_001:0121c15_0",
        "context_with_next_sentence": true
    },
    {
        "source_sentence": "答小水不成難或戲故入水亦不成難欲論其難故言大水所漂。",
        "from": "X35n0645_001:0121c16_0",
        "context_with_next_sentence": true
    },
    {
        "source_sentence": "○二火難下對火難答。",
        "from": "X35n0645_001:0121c18_0",
        "context_with_next_sentence": true
    },
    {
        "source_sentence": "火難所以言入者小火亦應斷命若故入若不故入入則害命今舉其重難重難既救何況其輕是故言其入火不言入水言其大水亦言大火。",
        "from": "X35n0645_001:0121c19_0",
        "context_with_next_sentence": true
    },
    {
        "source_sentence": "○二稱名﹂三水論下蒙應。",
        "from": "X35n0645_001:0121c22_0",
        "context_with_next_sentence": true
    },
    {
        "source_sentence": "水論其淺即成應火猶少在未成應也。",
        "from": "X35n0645_001:0121c23_0",
        "context_with_next_sentence": true
    },
    {
        "source_sentence": "○二引證。",
        "from": "X35n0645_001:0121c24_0",
        "context_with_next_sentence": true
    },
    {
        "source_sentence": "二引證者應驗傳云海鹽有溺水同伴皆沈此人稱觀音遇得一石困倦如眠夢見兩人乘船喚入開眼果見有船人送達岸不復見人船此人為沙門大精進又劉澄隨費淹為廣州牧行達宮停遭風澄母及兩尼聲聲不絕唱觀世音忽見兩人挾船遂得安穩澄妻在別船及他船皆不濟道冏三人乘冰度孟津垂半一人前陷一人次沒冏進退冰上必死不疑一心稱觀世音脚如蹋板夜遇赤光徑得至岸此例甚多皆蒙聖力也。",
        "from": "X35n0645_001:0122a01_0",
        "context_with_next_sentence": true
    },
    {
        "source_sentence": "○三觀釋二初列三水。",
        "from": "X35n0645_001:0122a10_0",
        "context_with_next_sentence": true
    },
    {
        "source_sentence": "三約觀解者果報水至二禪惡業水通三界煩惱水通大小乘。",
        "from": "X35n0645_001:0122a11_0",
        "context_with_next_sentence": true
    },
    {
        "source_sentence": "【記】從增勝意同前火難。",
        "from": "X35n0645_001:0122a13_0",
        "context_with_next_sentence": true
    },
    {
        "source_sentence": "○二如地下釋三水三初果報二初遭難。",
        "from": "X35n0645_001:0122a14_0",
        "context_with_next_sentence": true
    },
    {
        "source_sentence": "如地獄鑊湯沸屎鹹海灰河流漂沒溺餓鬼道中亦有填河塞海畜生淹沒衝波致患阿脩羅亦有水難人中可知水災及二禪汎瀁無岸。",
        "from": "X35n0645_001:0122a15_0",
        "context_with_next_sentence": true
    },
    {
        "source_sentence": "○二是時下機應。",
        "from": "X35n0645_001:0122a18_0",
        "context_with_next_sentence": true
    },
    {
        "source_sentence": "是時若不稱名尚不致淺處何況永免耶。",
        "from": "X35n0645_001:0122a19_0",
        "context_with_next_sentence": true
    },
    {
        "source_sentence": "○二次惡下惡業二初遭難。",
        "from": "X35n0645_001:0122a20_0",
        "context_with_next_sentence": true
    },
    {
        "source_sentence": "次惡業水者諸惡破壞善業者悉名惡業波浪愛欲因緣之所毀壞[澍-士+上]入三惡道中忘失正念放捨浮囊見思羅剎退善入惡者即是水漂何必洪濤巨波耶。",
        "from": "X35n0645_001:0122a21_0",
        "context_with_next_sentence": true
    },
    {
        "source_sentence": "【記】放捨浮囊等者大經云如人帶持浮囊欲度大海有一羅剎乞此浮囊初則全乞其人不與次乞其半次乞三分之一次乞手許後乞微塵許其人念言若與塵許氣當漸出何由度海故悉不與護持禁戒亦復如是常有煩惱羅剎令人破戒若破根本如全與破增殘如半與破捨墮如與三分之一破波夜提如與手許破突吉羅如與塵許若不發露則不能度生死彼岸菩薩護持重禁及突吉羅等無差別今明惡業故言放捨。",
        "from": "X35n0645_001:0122b01_0",
        "context_with_next_sentence": true
    },
    {
        "source_sentence": "○二若能下機應。",
        "from": "X35n0645_001:0122b10_0",
        "context_with_next_sentence": true
    },
    {
        "source_sentence": "若能一心稱名即得淺處也。",
        "from": "X35n0645_001:0122b11_0",
        "context_with_next_sentence": true
    },
    {
        "source_sentence": "○三煩惱二初明機二初論惑水二初通明諸有水。",
        "from": "X35n0645_001:0122b12_0",
        "context_with_next_sentence": true
    },
    {
        "source_sentence": "次次明煩惱水者經云煩惱大河能漂香象緣覺觀愛欲之水增長二十五有稠林潦水波蕩惱亂我心暴風巨浪有河洄澓沒溺眾生無明所盲而不能出涅槃彼岸何由可登。",
        "from": "X35n0645_001:0122b14_0",
        "context_with_next_sentence": true
    },
    {
        "source_sentence": "【記】菩薩香象足雖到底若未達岸寧免被漂緣覺觀集而為初門故云愛水增長諸有。",
        "from": "X35n0645_001:0122b18_0",
        "context_with_next_sentence": true
    },
    {
        "source_sentence": "○二二乘下別示四教機二初示聲聞。",
        "from": "X35n0645_001:0122b20_0",
        "context_with_next_sentence": true
    },
    {
        "source_sentence": "二乘人修三十七品之機運手動足截有生死險岸前途遙遠一心稱名若發見諦三果皆名淺處無學為彼岸。",
        "from": "X35n0645_001:0122b21_0",
        "context_with_next_sentence": true
    },
    {
        "source_sentence": "○二次支下例諸位。",
        "from": "X35n0645_001:0122b24_0",
        "context_with_next_sentence": true
    },
    {
        "source_sentence": "次支佛侵習為淺處通教正習盡為彼岸次別教斷四住為淺處斷無明為彼岸次明圓教六根清淨為淺處入銅輪為彼岸變易中分分是淺處究竟無明方稱彼岸。",
        "from": "X35n0645_001:0122c01_0",
        "context_with_next_sentence": true
    },
    {
        "source_sentence": "【記】支佛修行不立分果深觀緣起久種三多福慧既隆預侵二習雖未發真四流莫動名得淺處頓證極果名到彼岸通教菩薩正盡得淺習盡到岸變易二土同以別惑而為中流上品寂光方為彼岸。",
        "from": "X35n0645_001:0122c05_0",
        "context_with_next_sentence": true
    },
    {
        "source_sentence": "○二復次下示四流。",
        "from": "X35n0645_001:0122c10_0",
        "context_with_next_sentence": true
    },
    {
        "source_sentence": "復次初果免見流三果免欲流四果免有流乃至圓教方免無明流。",
        "from": "X35n0645_001:0122c11_0",
        "context_with_next_sentence": true
    },
    {
        "source_sentence": "【記】常途四流只是界內之惑今取別惑方名無明故知即與五住無異但合色愛及無色愛為一有流耳。",
        "from": "X35n0645_001:0122c13_0",
        "context_with_next_sentence": true
    },
    {
        "source_sentence": "○二菩薩下明應前之十番各有修相皆所被機求脫之事今說本觀二種修相皆是觀音垂應之本二初通示二觀慈悲。",
        "from": "X35n0645_001:0122c16_0",
        "context_with_next_sentence": true
    },
    {
        "source_sentence": "菩薩所以徧應水難者皆是本修別圓二觀慈悲今日成就王三昧力。",
        "from": "X35n0645_001:0122c19_0",
        "context_with_next_sentence": true
    },
    {
        "source_sentence": "【記】兼別觀者略有二意一者此教初心立行雖依漸次以知中實後心能證王三昧故二者欲以歷別之相顯於圓融一念具故摩訶止觀十乘之初先明次第顯不次故今釋此品本觀皆兩有茲二意。",
        "from": "X35n0645_001:0122c21_0",
        "context_with_next_sentence": true
    },
    {
        "source_sentence": "○二所以下別明三昧漸頓二初漸二初漸修。",
        "from": "X35n0645_001:0123a02_0",
        "context_with_next_sentence": true
    },
    {
        "source_sentence": "所以者何菩薩修別觀時見眾生漂果報水起誓拯濟菩薩修戒定時以善治惡於諸禪定水光三昧水勝處水一切處皆起慈悲以善攻惡又從水假入空發真無漏從空出假達水因緣入水中道見水實相節節法門皆起慈悲熏諸眾生。",
        "from": "X35n0645_001:0123a03_0",
        "context_with_next_sentence": true
    },
    {
        "source_sentence": "【記】元始發心上求下化水光三昧即觀白骨八色流光中一色也水勝處等例如火難中說。",
        "from": "X35n0645_001:0123a08_0",
        "context_with_next_sentence": true
    },
    {
        "source_sentence": "○二今成下順應二初乘誓赴難。",
        "from": "X35n0645_001:0123a10_0",
        "context_with_next_sentence": true
    },
    {
        "source_sentence": "今成王三昧寂而常照眾生報水所漂稱名為機對事慈悲救果報水戒定慈悲救惡業水三觀悲救煩惱水一切一時皆得解脫。",
        "from": "X35n0645_001:0123a11_0",
        "context_with_next_sentence": true
    },
    {
        "source_sentence": "【記】漸修頓證常鑑法界十番機緣三障水漂對於因中節節誓願令彼一切皆得解脫。",
        "from": "X35n0645_001:0123a14_0",
        "context_with_next_sentence": true
    },
    {
        "source_sentence": "○二如華下引經證成二初證。",
        "from": "X35n0645_001:0123a16_0",
        "context_with_next_sentence": true
    },
    {
        "source_sentence": "如華嚴三十八明善財至海門國海雲比丘為說普眼經云十二秊來常觀此海漸漸轉深大身居止珍寶聚集如是觀已則見海底生大蓮華無量天龍八部莊嚴華上有佛相好無邊即申右手摩於我頂為說普眼經千二百歲一日所受阿僧祇品無量無邊若以海水為墨須彌聚筆書寫此經不能得盡。",
        "from": "X35n0645_001:0123a17_0",
        "context_with_next_sentence": true
    },
    {
        "source_sentence": "【記】託於事海觀三障海十二秊者十二緣也漸漸轉深見海十德十觀成也生大蓮華顯妙境也天龍莊嚴者具妙力用也有佛相好常見盧舍那也申右手者權智應也摩我頂者實智感也即以感應道交彰始本分合也說普眼經者分得果法也一日所受至不能得盡者一念心塵顯大千經卷也。",
        "from": "X35n0645_001:0123a24_0",
        "context_with_next_sentence": true
    },
    {
        "source_sentence": "○二當知下結。",
        "from": "X35n0645_001:0123b07_0",
        "context_with_next_sentence": true
    },
    {
        "source_sentence": "當知水法門攝一切法亦如大品阿字門具足一切義觀音於水法門久已通達故能徧應一切水難。",
        "from": "X35n0645_001:0123b08_0",
        "context_with_next_sentence": true
    },
    {
        "source_sentence": "【記】既如阿字具一切義應知亦是中道法門但帶教道唯知此一耳。",
        "from": "X35n0645_001:0123b11_0",
        "context_with_next_sentence": true
    },
    {
        "source_sentence": "○二復次下頓二初頓修。",
        "from": "X35n0645_001:0123b13_0",
        "context_with_next_sentence": true
    },
    {
        "source_sentence": "復次本修圓觀法門無緣慈悲徧應一切者觀水字門十法界趣水字是趣不過水尚不可得云何當有趣不趣十法界趣水是俗諦水尚不可得即真諦云何當有趣不趣即雙非顯中道第一義諦。",
        "from": "X35n0645_001:0123b14_0",
        "context_with_next_sentence": true
    },
    {
        "source_sentence": "【記】十界趣水者水為法界攝諸法盡故言趣也既立能趣及以所趣故當俗諦水尚等者所趣之水全體是性無相可得無所趣故那有能趣能所俱空名為真諦云何等者水尚叵得則無有趣有趣既絕不趣自忘即以雙非顯於中道此之三諦同一法性即一而三即三而一不思議也。",
        "from": "X35n0645_001:0123b18_0",
        "context_with_next_sentence": true
    },
    {
        "source_sentence": "○二如此下頓應二初明不應而應。",
        "from": "X35n0645_001:0123b24_0",
        "context_with_next_sentence": true
    },
    {
        "source_sentence": "如此觀水字十法界三諦之法即起無緣慈悲徧熏三諦十法界眾生故能圓應一切。",
        "from": "X35n0645_001:0123c01_0",
        "context_with_next_sentence": true
    },
    {
        "source_sentence": "【記】大經云慈若有無非有非無名如來慈豈非三諦起慈悲邪前總難中十界眾生受苦稱名菩薩即時觀其音聲皆得解脫不觀十界即空假中那得一時離於眾苦良以三諦是生本性亦聖果源無有二體故同體悲方能圓拔。",
        "from": "X35n0645_001:0123c03_0",
        "context_with_next_sentence": true
    },
    {
        "source_sentence": "○二明不分而分。",
        "from": "X35n0645_001:0123c08_0",
        "context_with_next_sentence": true
    },
    {
        "source_sentence": "若分別觀者以十六三昧救果報水以二十四三昧救惡業水以二十五三昧救二乘通別圓入空有流等水以二十五三昧救別教出假於有流中令無染溼以二十五三昧救圓教入中無明流水一切一時俱得解脫也。",
        "from": "X35n0645_001:0123c09_0",
        "context_with_next_sentence": true
    },
    {
        "source_sentence": "【記】大意同前火難中說今以四流對諸位難四教入空離於有流等於見欲二流也假於有流無染溼者假雖破空亦不著有以雙流故應知假顯空亦彌著名平等觀義在於斯中破無明如常所說。",
        "from": "X35n0645_001:0123c14_0",
        "context_with_next_sentence": true
    },
    {
        "source_sentence": "觀音義疏記卷第一",
        "from": "X35n0645_001:0123c18_0",
        "context_with_next_sentence": true
    },
    {
        "source_sentence": "觀世音菩薩普門品義疏記會本卷第一",
        "from": "X35n0645_001:0123c20_0",
        "context_with_next_sentence": false
    }
]