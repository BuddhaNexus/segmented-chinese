[
    {
        "source_sentence": "陰持入經卷下",
        "from": "T15n0603_002:0176b05_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T15n0603_002:0176b07_0",
        "context_with_next_sentence": true
    },
    {
        "source_sentence": "◎彼愛欲藥為何等？",
        "from": "T15n0603_002:0176b08_0",
        "context_with_next_sentence": true
    },
    {
        "source_sentence": "為止。",
        "from": "T15n0603_002:0176b08_1",
        "context_with_next_sentence": true
    },
    {
        "source_sentence": "愛已解，意亦解，意已解，病便愈。",
        "from": "T15n0603_002:0176b08_2",
        "context_with_next_sentence": true
    },
    {
        "source_sentence": "彼癡藥為何等？",
        "from": "T15n0603_002:0176b09_3",
        "context_with_next_sentence": true
    },
    {
        "source_sentence": "為觀。",
        "from": "T15n0603_002:0176b09_4",
        "context_with_next_sentence": true
    },
    {
        "source_sentence": "癡已却解，從慧解脫為病愈。",
        "from": "T15n0603_002:0176b09_5",
        "context_with_next_sentence": true
    },
    {
        "source_sentence": "如是佛說，如是二法，當知一為字，二為色。",
        "from": "T15n0603_002:0176b10_6",
        "context_with_next_sentence": true
    },
    {
        "source_sentence": "二法當捨：一為癡，二為愛。",
        "from": "T15n0603_002:0176b11_7",
        "context_with_next_sentence": true
    },
    {
        "source_sentence": "二法當自知：一為慧，二為解脫。",
        "from": "T15n0603_002:0176b13_0",
        "context_with_next_sentence": true
    },
    {
        "source_sentence": "二法可[衛-韋+正]：一為止，二為觀。",
        "from": "T15n0603_002:0176b13_1",
        "context_with_next_sentence": true
    },
    {
        "source_sentence": "彼止已行令識色，已識令愛得捨，愛已解意便得解脫，自證知。",
        "from": "T15n0603_002:0176b15_0",
        "context_with_next_sentence": true
    },
    {
        "source_sentence": "止已行滿足便得捨癡，已得捨癡便從慧得解脫，自證知。",
        "from": "T15n0603_002:0176b16_1",
        "context_with_next_sentence": true
    },
    {
        "source_sentence": "若比丘已二法自知字亦色，已二法捨癡亦愛，如是齊是便無所著，應行畢。",
        "from": "T15n0603_002:0176b17_2",
        "context_with_next_sentence": true
    },
    {
        "source_sentence": "欲度世，是為尚有餘無為未度，已無為竟，命已竟畢，便為苦盡，令後無苦。",
        "from": "T15n0603_002:0176b19_3",
        "context_with_next_sentence": true
    },
    {
        "source_sentence": "彼以有是陰，亦持亦入，已盡止寂然，從後無陰亦持亦入，無相連不復起，是為無餘。",
        "from": "T15n0603_002:0176b21_4",
        "context_with_next_sentence": true
    },
    {
        "source_sentence": "已得度世無為，畢是為二無為種。",
        "from": "T15n0603_002:0176b23_5",
        "context_with_next_sentence": true
    },
    {
        "source_sentence": "彼不貪清淨本為何等？",
        "from": "T15n0603_002:0176b23_6",
        "context_with_next_sentence": true
    },
    {
        "source_sentence": "為三界中不得、不望、不求，是名為不貪清淨本。",
        "from": "T15n0603_002:0176b24_7",
        "context_with_next_sentence": true
    },
    {
        "source_sentence": "是本為誰？",
        "from": "T15n0603_002:0176b25_8",
        "context_with_next_sentence": true
    },
    {
        "source_sentence": "為不貪身清淨、言清淨；亦餘相連清淨法意所念為本，是為不貪清淨本；亦有清淨本，佛說為八種行，是清淨本。",
        "from": "T15n0603_002:0176b25_9",
        "context_with_next_sentence": true
    },
    {
        "source_sentence": "彼為三清淨道種，是為不貪本。",
        "from": "T15n0603_002:0176b28_10",
        "context_with_next_sentence": true
    },
    {
        "source_sentence": "何等為三？",
        "from": "T15n0603_002:0176b28_11",
        "context_with_next_sentence": true
    },
    {
        "source_sentence": "一為、直方便治。",
        "from": "T15n0603_002:0176b29_12",
        "context_with_next_sentence": true
    },
    {
        "source_sentence": "二為、直念。",
        "from": "T15n0603_002:0176b29_13",
        "context_with_next_sentence": true
    },
    {
        "source_sentence": "三為、直定。",
        "from": "T15n0603_002:0176b29_14",
        "context_with_next_sentence": true
    },
    {
        "source_sentence": "是為三清淨道種本，是故名為不貪清淨本。",
        "from": "T15n0603_002:0176b29_15",
        "context_with_next_sentence": true
    },
    {
        "source_sentence": "彼無恚不犯法本為何等？",
        "from": "T15n0603_002:0176c01_16",
        "context_with_next_sentence": true
    },
    {
        "source_sentence": "若忍所[衛-韋+正]，未來為不出恚忍因緣，為不恚不恚不受殃，無恚無瞋亦不瞋，無怨亦不想怨，是為無恚不犯法本。",
        "from": "T15n0603_002:0176c02_17",
        "context_with_next_sentence": true
    },
    {
        "source_sentence": "是故名為無恚不犯法本。",
        "from": "T15n0603_002:0176c05_0",
        "context_with_next_sentence": true
    },
    {
        "source_sentence": "亦有三清淨道種：一、無恚不犯法本為正語，二為正業，三為正致利。",
        "from": "T15n0603_002:0176c06_0",
        "context_with_next_sentence": true
    },
    {
        "source_sentence": "是為三清淨道種，是故名為無恚不犯法本。",
        "from": "T15n0603_002:0176c07_1",
        "context_with_next_sentence": true
    },
    {
        "source_sentence": "彼不惑清淨本為何等？",
        "from": "T15n0603_002:0176c09_0",
        "context_with_next_sentence": true
    },
    {
        "source_sentence": "為從慧見四諦如有，如有應受清淨，不愚不惑，不隨惑亦不墮惑。",
        "from": "T15n0603_002:0176c09_1",
        "context_with_next_sentence": true
    },
    {
        "source_sentence": "慧明明相見，從清淨法，是為不惑清淨本。",
        "from": "T15n0603_002:0176c11_0",
        "context_with_next_sentence": true
    },
    {
        "source_sentence": "是本為誰？",
        "from": "T15n0603_002:0176c12_0",
        "context_with_next_sentence": true
    },
    {
        "source_sentence": "為不惑清淨，所身[衛-韋+正]、所言[衛-韋+正]、所心[衛-韋+正]，亦所相連清淨法，為意思惟相念所法本。",
        "from": "T15n0603_002:0176c12_1",
        "context_with_next_sentence": true
    },
    {
        "source_sentence": "亦為從二清淨道種，為不惑本：一為直見，二為直[衛-韋+正]。",
        "from": "T15n0603_002:0176c14_2",
        "context_with_next_sentence": true
    },
    {
        "source_sentence": "是為從二清淨道種本。",
        "from": "T15n0603_002:0176c15_3",
        "context_with_next_sentence": true
    },
    {
        "source_sentence": "是故名為不惑清淨本，是為三清淨、為八種道，已份在所隨應非常，為如是。",
        "from": "T15n0603_002:0176c15_4",
        "context_with_next_sentence": true
    },
    {
        "source_sentence": "彼非常想為何等？",
        "from": "T15n0603_002:0176c18_0",
        "context_with_next_sentence": true
    },
    {
        "source_sentence": "一切所[衛-韋+正]是非常想，所想計知是為受，是為非常想。",
        "from": "T15n0603_002:0176c18_1",
        "context_with_next_sentence": true
    },
    {
        "source_sentence": "亦從有世間八法。",
        "from": "T15n0603_002:0176c19_2",
        "context_with_next_sentence": true
    },
    {
        "source_sentence": "何等為八？",
        "from": "T15n0603_002:0176c20_3",
        "context_with_next_sentence": true
    },
    {
        "source_sentence": "有利無利、名聞不名聞、有論議無論議、若苦若樂。",
        "from": "T15n0603_002:0176c20_4",
        "context_with_next_sentence": true
    },
    {
        "source_sentence": "為意不墮不受，從若干思不受，止護觀，思惡得止，是名為非常想。",
        "from": "T15n0603_002:0176c21_5",
        "context_with_next_sentence": true
    },
    {
        "source_sentence": "彼苦想為何等？",
        "from": "T15n0603_002:0176c23_6",
        "context_with_next_sentence": true
    },
    {
        "source_sentence": "為一切世間行，是為苦所想覺知受，是名為苦想。",
        "from": "T15n0603_002:0176c23_7",
        "context_with_next_sentence": true
    },
    {
        "source_sentence": "從是要為何等？",
        "from": "T15n0603_002:0176c24_8",
        "context_with_next_sentence": true
    },
    {
        "source_sentence": "望苦想為已習、已增，所念已多，為貪已足，為不墮貪，為意不受不墮，相牽不墮、不念。",
        "from": "T15n0603_002:0176c24_9",
        "context_with_next_sentence": true
    },
    {
        "source_sentence": "若干意護觀為已，惡為得止，從是思望致是要。",
        "from": "T15n0603_002:0176c26_10",
        "context_with_next_sentence": true
    },
    {
        "source_sentence": "彼非身想為何等？",
        "from": "T15n0603_002:0177a02_0",
        "context_with_next_sentence": true
    },
    {
        "source_sentence": "為一切法不計身不墮身，為想知想受，是名為非身想。",
        "from": "T15n0603_002:0177a02_1",
        "context_with_next_sentence": true
    },
    {
        "source_sentence": "從是為何等？",
        "from": "T15n0603_002:0177a03_2",
        "context_with_next_sentence": true
    },
    {
        "source_sentence": "望致非身想已，為念思，為已增，令是是自計我，為是為意不受捨若干態，不受跓為觀，[病-丙+歲]惡得止，是為從是要致。",
        "from": "T15n0603_002:0177a04_3",
        "context_with_next_sentence": true
    },
    {
        "source_sentence": "彼惡不淨想為何等？",
        "from": "T15n0603_002:0177a07_4",
        "context_with_next_sentence": true
    },
    {
        "source_sentence": "為一切世間[衛-韋+正]為不淨，所想自知受，是名為不淨想。",
        "from": "T15n0603_002:0177a07_5",
        "context_with_next_sentence": true
    },
    {
        "source_sentence": "從是想為何等？",
        "from": "T15n0603_002:0177a09_0",
        "context_with_next_sentence": true
    },
    {
        "source_sentence": "望致不淨想已，為念為思為已增，令世間五樂意却捨意，不牽不受不復墮，若干念以得護，為[病-丙+歲]惡得跓，是為從是要致。",
        "from": "T15n0603_002:0177a09_1",
        "context_with_next_sentence": true
    },
    {
        "source_sentence": "彼為四思想念行，何以故？",
        "from": "T15n0603_002:0177a12_2",
        "context_with_next_sentence": true
    },
    {
        "source_sentence": "令知五陰，故佛說是分別，見彼不淨想[衛-韋+正]，為令色陰從是解，彼苦想[衛-韋+正]，令痛陰從是解，彼非身想[衛-韋+正]，令思想陰亦[衛-韋+正]陰從是解。",
        "from": "T15n0603_002:0177a12_3",
        "context_with_next_sentence": true
    },
    {
        "source_sentence": "彼非常想[衛-韋+正]，令識陰從是解。",
        "from": "T15n0603_002:0177a16_0",
        "context_with_next_sentence": true
    },
    {
        "source_sentence": "彼從止[衛-韋+正]，令愛從是解。",
        "from": "T15n0603_002:0177a17_0",
        "context_with_next_sentence": true
    },
    {
        "source_sentence": "彼從觀[衛-韋+正]，令癡從是解。",
        "from": "T15n0603_002:0177a17_1",
        "context_with_next_sentence": true
    },
    {
        "source_sentence": "彼從不貪，為捨貪。",
        "from": "T15n0603_002:0177a18_2",
        "context_with_next_sentence": true
    },
    {
        "source_sentence": "彼從不恚為捨恚。",
        "from": "T15n0603_002:0177a19_0",
        "context_with_next_sentence": true
    },
    {
        "source_sentence": "彼從不惑為捨癡。",
        "from": "T15n0603_002:0177a20_0",
        "context_with_next_sentence": true
    },
    {
        "source_sentence": "彼從非常想，令解有常。",
        "from": "T15n0603_002:0177a21_0",
        "context_with_next_sentence": true
    },
    {
        "source_sentence": "彼從苦想，為解樂想。",
        "from": "T15n0603_002:0177a22_0",
        "context_with_next_sentence": true
    },
    {
        "source_sentence": "彼從非身想，為解身想。",
        "from": "T15n0603_002:0177a23_0",
        "context_with_next_sentence": true
    },
    {
        "source_sentence": "彼從不淨想，為解淨想。",
        "from": "T15n0603_002:0177a24_0",
        "context_with_next_sentence": true
    },
    {
        "source_sentence": "彼從止攝意能得還，是為止想，令從是止禪。",
        "from": "T15n0603_002:0177a25_1",
        "context_with_next_sentence": true
    },
    {
        "source_sentence": "彼從一切法寂然，能得解受，是為觀想，令止跓一切知。",
        "from": "T15n0603_002:0177a27_0",
        "context_with_next_sentence": true
    },
    {
        "source_sentence": "從欲能得還想，是為不貪相，令還不與取止。",
        "from": "T15n0603_002:0177a29_0",
        "context_with_next_sentence": true
    },
    {
        "source_sentence": "已後不復生癡，是為無有恚想，令從殺還得止。",
        "from": "T15n0603_002:0177b02_0",
        "context_with_next_sentence": true
    },
    {
        "source_sentence": "識事亦物是為不惑相，為令得止，止所世間、所[衛-韋+正]為、所法能受相，是為非常想。",
        "from": "T15n0603_002:0177b03_1",
        "context_with_next_sentence": true
    },
    {
        "source_sentence": "令知從生，亦知從滅，識為是處。",
        "from": "T15n0603_002:0177b04_2",
        "context_with_next_sentence": true
    },
    {
        "source_sentence": "為世間[衛-韋+正]，作世間更，所所識想是為苦，為所思想，是為痛種處。",
        "from": "T15n0603_002:0177b05_3",
        "context_with_next_sentence": true
    },
    {
        "source_sentence": "一切所法不住想，是為非身想，是為思想。",
        "from": "T15n0603_002:0177b07_4",
        "context_with_next_sentence": true
    },
    {
        "source_sentence": "是已見身屍已壞，青膖為受是相，是為不淨思想。",
        "from": "T15n0603_002:0177b08_5",
        "context_with_next_sentence": true
    },
    {
        "source_sentence": "從是為悔却，令寂然止。",
        "from": "T15n0603_002:0177b09_6",
        "context_with_next_sentence": true
    },
    {
        "source_sentence": "是為九品處，已分別說。",
        "from": "T15n0603_002:0177b09_7",
        "context_with_next_sentence": true
    },
    {
        "source_sentence": "見為一切無為部，說具足是為誰？",
        "from": "T15n0603_002:0177b10_8",
        "context_with_next_sentence": true
    },
    {
        "source_sentence": "知多聞、少聞不為慧者。",
        "from": "T15n0603_002:0177b11_9",
        "context_with_next_sentence": true
    },
    {
        "source_sentence": "不慧不為常意在經，為意相連生。",
        "from": "T15n0603_002:0177b11_10",
        "context_with_next_sentence": true
    },
    {
        "source_sentence": "為從不分別觀；令不得非常想，不受非常想；令從是墮五樂；令五樂覆蓋，從所應[衛-韋+正]失；令不解苦想；令墮五陰受入；令為意計是身。",
        "from": "T15n0603_002:0177b12_11",
        "context_with_next_sentence": true
    },
    {
        "source_sentence": "若干本非一本，不捨不觀，令不墮非身想，為意在顏色。",
        "from": "T15n0603_002:0177b15_12",
        "context_with_next_sentence": true
    },
    {
        "source_sentence": "樂計是身為淨，不計是皮肌覆，令不墮不淨想，不住受、止。",
        "from": "T15n0603_002:0177b16_13",
        "context_with_next_sentence": true
    },
    {
        "source_sentence": "是想不信令無有想，不受喜。",
        "from": "T15n0603_002:0177b18_14",
        "context_with_next_sentence": true
    },
    {
        "source_sentence": "為從是四種已除，墮得無為種處。",
        "from": "T15n0603_002:0177b18_15",
        "context_with_next_sentence": true
    },
    {
        "source_sentence": "佛說信根，比丘欲見知，當求在四溝港種為清淨法，不捨方便相，令致清淨，從清淨發起令墮四意止。",
        "from": "T15n0603_002:0177b19_16",
        "context_with_next_sentence": true
    },
    {
        "source_sentence": "佛說精進根，比丘欲見知，當在四意斷。",
        "from": "T15n0603_002:0177b22_0",
        "context_with_next_sentence": true
    },
    {
        "source_sentence": "過去所更，相念不忘，為從不忘發生墮四意止。",
        "from": "T15n0603_002:0177b22_1",
        "context_with_next_sentence": true
    },
    {
        "source_sentence": "佛說念根，比丘欲見知，當觀在四意止。",
        "from": "T15n0603_002:0177b24_0",
        "context_with_next_sentence": true
    },
    {
        "source_sentence": "為一意想，是為定從不惑起，令墮四禪處。",
        "from": "T15n0603_002:0177b24_1",
        "context_with_next_sentence": true
    },
    {
        "source_sentence": "佛說是比丘欲知定根，當知在四禪，從本校計為慧，如有能得持，從是發起令墮四諦。",
        "from": "T15n0603_002:0177b26_0",
        "context_with_next_sentence": true
    },
    {
        "source_sentence": "佛說慧根，比丘欲見，當在四諦。",
        "from": "T15n0603_002:0177b28_0",
        "context_with_next_sentence": true
    },
    {
        "source_sentence": "為有四輪：好郡縣居輪、依慧人輪、自本正願輪、宿命有福輪。",
        "from": "T15n0603_002:0177b28_1",
        "context_with_next_sentence": true
    },
    {
        "source_sentence": "彼為道德共居相，是為好郡縣居，令得賢者依止處，以得道德依猗相，是為依慧人。",
        "from": "T15n0603_002:0177c01_2",
        "context_with_next_sentence": true
    },
    {
        "source_sentence": "從是為墮有正願處，以得正願相，是為身正願，令墮福處。",
        "from": "T15n0603_002:0177c03_0",
        "context_with_next_sentence": true
    },
    {
        "source_sentence": "從清淨行有所入相，是名為福，令致墮五樂處。",
        "from": "T15n0603_002:0177c04_1",
        "context_with_next_sentence": true
    },
    {
        "source_sentence": "彼為戒法十一本：一為色持戒無悔，二為已不悔令得喜意，三為已有喜令愛生，四為已意得愛為身得猗，五為已身得猗便得樂，六為已意得樂便得正止，七為已意得正止便知如有，八為已知如有便寂然，九為已寂然便得離，十為已得離便得解脫，十一為已得解脫便見慧。",
        "from": "T15n0603_002:0177c06_0",
        "context_with_next_sentence": true
    },
    {
        "source_sentence": "有慧便知生死已盡，道[衛-韋+正]已畢，所作[衛-韋+正]已竟，不復還受苦。",
        "from": "T15n0603_002:0177c12_1",
        "context_with_next_sentence": true
    },
    {
        "source_sentence": "戒相為何等？",
        "from": "T15n0603_002:0177c14_0",
        "context_with_next_sentence": true
    },
    {
        "source_sentence": "至命盡持戒，令從是致無悔。",
        "from": "T15n0603_002:0177c14_1",
        "context_with_next_sentence": true
    },
    {
        "source_sentence": "身不增罪相為無悔，從是致喜令得喜處。",
        "from": "T15n0603_002:0177c15_0",
        "context_with_next_sentence": true
    },
    {
        "source_sentence": "可意相為喜，令致愛處。",
        "from": "T15n0603_002:0177c15_1",
        "context_with_next_sentence": true
    },
    {
        "source_sentence": "喜足相為處，令致有猗處。",
        "from": "T15n0603_002:0177c16_2",
        "context_with_next_sentence": true
    },
    {
        "source_sentence": "從[衛-韋+正]為是為得猗相，令致樂處。",
        "from": "T15n0603_002:0178a01_3",
        "context_with_next_sentence": true
    },
    {
        "source_sentence": "已無[病-丙+(止/(止*止))]為樂相，令從是致定處。",
        "from": "T15n0603_002:0178a01_4",
        "context_with_next_sentence": true
    },
    {
        "source_sentence": "意隨使不忘為定相，令致如有慧處不惑；如有相隨相，是為寂然處。",
        "from": "T15n0603_002:0178a02_5",
        "context_with_next_sentence": true
    },
    {
        "source_sentence": "若知非身是為寂然相，令從是致相別離處。",
        "from": "T15n0603_002:0178a04_6",
        "context_with_next_sentence": true
    },
    {
        "source_sentence": "不近會為相別離，為從是致解脫。",
        "from": "T15n0603_002:0178a05_7",
        "context_with_next_sentence": true
    },
    {
        "source_sentence": "已為非法[衛-韋+正]不受殃，是為解脫相，令致解脫慧見。",
        "from": "T15n0603_002:0178a05_8",
        "context_with_next_sentence": true
    },
    {
        "source_sentence": "為有四道德地，何等為四？",
        "from": "T15n0603_002:0178a07_0",
        "context_with_next_sentence": true
    },
    {
        "source_sentence": "為四行者福。",
        "from": "T15n0603_002:0178a07_1",
        "context_with_next_sentence": true
    },
    {
        "source_sentence": "彼若如有知智，是為見地；為得道迹，是為得道福；彼如有如有知是為惡却離，是名為薄地，為有往來福；彼以惡却為不用，是名為相離地；彼已相離，是為不復還福，是名為欲竟地，無所著。",
        "from": "T15n0603_002:0178a07_2",
        "context_with_next_sentence": true
    },
    {
        "source_sentence": "亦[衛-韋+正]者福是何義？",
        "from": "T15n0603_002:0178a12_3",
        "context_with_next_sentence": true
    },
    {
        "source_sentence": "為道弟子有八種道[衛-韋+正]，是名為[衛-韋+正]者。",
        "from": "T15n0603_002:0178a12_4",
        "context_with_next_sentence": true
    },
    {
        "source_sentence": "為是是福，是故名為[衛-韋+正]者福。",
        "from": "T15n0603_002:0178a13_5",
        "context_with_next_sentence": true
    },
    {
        "source_sentence": "何以故？",
        "from": "T15n0603_002:0178a14_6",
        "context_with_next_sentence": true
    },
    {
        "source_sentence": "為[衛-韋+正]清淨為名，是為清淨福，是為道德。",
        "from": "T15n0603_002:0178a14_7",
        "context_with_next_sentence": true
    },
    {
        "source_sentence": "有八種清淨道[衛-韋+正]，為是是福，是故名為清淨福。",
        "from": "T15n0603_002:0178a15_8",
        "context_with_next_sentence": true
    },
    {
        "source_sentence": "彼為應得道迹，云何已諦相應道，弟子便斷三縛結？",
        "from": "T15n0603_002:0178a16_9",
        "context_with_next_sentence": true
    },
    {
        "source_sentence": "彼為三縛結為何等？",
        "from": "T15n0603_002:0178a17_10",
        "context_with_next_sentence": true
    },
    {
        "source_sentence": "一為知身非身，二為無疑，三為不貿易[衛-韋+正]戒。",
        "from": "T15n0603_002:0178a18_11",
        "context_with_next_sentence": true
    },
    {
        "source_sentence": "已斷是三縛結，道弟子便墮道迹，不復墮惡道、畢竟道七更天上，亦人間已更，所在往來便斷苦，從苦得解，是名為見地，為得道迹福。",
        "from": "T15n0603_002:0178a19_12",
        "context_with_next_sentence": true
    },
    {
        "source_sentence": "彼何等為令意墮是身，亦知是身？",
        "from": "T15n0603_002:0178a22_13",
        "context_with_next_sentence": true
    },
    {
        "source_sentence": "癡為以不聞，為世間人不見覺者，亦不從聞者、受教戒聞者，亦為未分別。",
        "from": "T15n0603_002:0178a22_14",
        "context_with_next_sentence": true
    },
    {
        "source_sentence": "現正法為意念，是色為身。",
        "from": "T15n0603_002:0178a24_15",
        "context_with_next_sentence": true
    },
    {
        "source_sentence": "遍覩色為身，是色亦為身，色亦是我身，痛想[衛-韋+正]識，亦如上說。",
        "from": "T15n0603_002:0178a25_16",
        "context_with_next_sentence": true
    },
    {
        "source_sentence": "已如是得觀，便受五樂，令為受是身，為墮身，令意念我為是，我為以是著，相連不得自在，牽相隨如是有所忍，所可為意為可受，已受見隨[衛-韋+正]，是為邪見，墮受是身。",
        "from": "T15n0603_002:0178a26_17",
        "context_with_next_sentence": true
    },
    {
        "source_sentence": "彼為見是五邪，令墮疑無有。",
        "from": "T15n0603_002:0178b01_18",
        "context_with_next_sentence": true
    },
    {
        "source_sentence": "何等為五？",
        "from": "T15n0603_002:0178b02_19",
        "context_with_next_sentence": true
    },
    {
        "source_sentence": "若為所色為見，是身比前，更、想、行、識亦爾，是為五邪見，令墮無有。",
        "from": "T15n0603_002:0178b02_20",
        "context_with_next_sentence": true
    },
    {
        "source_sentence": "後有餘十五，令墮常。",
        "from": "T15n0603_002:0178b03_21",
        "context_with_next_sentence": true
    },
    {
        "source_sentence": "如是見是身已斷，便六十二邪見已捨；令不墮常、非常。",
        "from": "T15n0603_002:0178b04_22",
        "context_with_next_sentence": true
    },
    {
        "source_sentence": "已非常、常為捨，便道弟子無倒邪見，但為度世。",
        "from": "T15n0603_002:0178b05_23",
        "context_with_next_sentence": true
    },
    {
        "source_sentence": "直見為何等，令不墮邪見身？",
        "from": "T15n0603_002:0178b06_24",
        "context_with_next_sentence": true
    },
    {
        "source_sentence": "若道弟子為聞，為直見，見通經家，為已受度世無為；為已解度世法，不復見是色為身，遍睹色為身。",
        "from": "T15n0603_002:0178b07_25",
        "context_with_next_sentence": true
    },
    {
        "source_sentence": "是色亦為身色，色亦是我身，痛想行識已不見，如是便解三結使。",
        "from": "T15n0603_002:0178b09_26",
        "context_with_next_sentence": true
    },
    {
        "source_sentence": "何等為三？",
        "from": "T15n0603_002:0178b11_27",
        "context_with_next_sentence": true
    },
    {
        "source_sentence": "一為不見是身，二為不恚，三為不疑。",
        "from": "T15n0603_002:0178b11_28",
        "context_with_next_sentence": true
    },
    {
        "source_sentence": "已如是，道弟子為無疑，在佛亦無疑，為信為喜為佛，如是如來、無所著、正覺，慧行已足為樂，為世間已解，無有過，是法馭法隨為師，為教天上天下，為佛最上。",
        "from": "T15n0603_002:0178b12_29",
        "context_with_next_sentence": true
    },
    {
        "source_sentence": "是得信不疑，為隨是法[衛-韋+正]，為在法無結無疑、為信為喜。",
        "from": "T15n0603_002:0178b15_30",
        "context_with_next_sentence": true
    },
    {
        "source_sentence": "佛說是法，現可學可致，現自更見，已解為慧。",
        "from": "T15n0603_002:0178b17_0",
        "context_with_next_sentence": true
    },
    {
        "source_sentence": "為是所貪飢渴相近已斷，隨已斷，空無所應得。",
        "from": "T15n0603_002:0178b18_0",
        "context_with_next_sentence": true
    },
    {
        "source_sentence": "愛已壞、已離已盡，為無為。",
        "from": "T15n0603_002:0178b19_1",
        "context_with_next_sentence": true
    },
    {
        "source_sentence": "以是第二。",
        "from": "T15n0603_002:0178b19_2",
        "context_with_next_sentence": true
    },
    {
        "source_sentence": "無結、無疑，得法隨法[衛-韋+正]，為同學聚、為無結無疑，已有受有喜。",
        "from": "T15n0603_002:0178b20_0",
        "context_with_next_sentence": true
    },
    {
        "source_sentence": "如是受得道弟子，為學聚，正受[衛-韋+正]為如應受。",
        "from": "T15n0603_002:0178b21_1",
        "context_with_next_sentence": true
    },
    {
        "source_sentence": "戒已立，定已定，慧已得解脫，已成解脫慧，已現已致，是為佛弟子[衛-韋+正]者。",
        "from": "T15n0603_002:0178b22_2",
        "context_with_next_sentence": true
    },
    {
        "source_sentence": "聚為四人，從[衛-韋+正]四雙，名為八人道[衛-韋+正]。",
        "from": "T15n0603_002:0178b24_3",
        "context_with_next_sentence": true
    },
    {
        "source_sentence": "為世間所重所尊，為無有比，可祠可事可恭，為福地無過，是天亦人所事，是為第三。",
        "from": "T15n0603_002:0178b25_4",
        "context_with_next_sentence": true
    },
    {
        "source_sentence": "已為無疑法，隨法[衛-韋+正]一切[衛-韋+正]為苦。",
        "from": "T15n0603_002:0178b27_5",
        "context_with_next_sentence": true
    },
    {
        "source_sentence": "已無疑結，已受已喜，從愛為習，苦亦從愛習。",
        "from": "T15n0603_002:0178b27_6",
        "context_with_next_sentence": true
    },
    {
        "source_sentence": "已無疑結、已受已解，已喜已愛盡，是為苦盡；便無疑無結，已得是受，便得喜已愛盡，是為苦盡。",
        "from": "T15n0603_002:0178b29_0",
        "context_with_next_sentence": true
    },
    {
        "source_sentence": "無疑結，已解受便得喜，為八種道[衛-韋+正]。",
        "from": "T15n0603_002:0178c02_1",
        "context_with_next_sentence": true
    },
    {
        "source_sentence": "從是受[衛-韋+正]令苦盡，便不疑，不疑不復結，墮解得喜。",
        "from": "T15n0603_002:0178c02_2",
        "context_with_next_sentence": true
    },
    {
        "source_sentence": "若本有疑不解，在佛不解，在法不解，在[衛-韋+正]者聚；若本有疑，在苦在習、在盡在道，[衛-韋+正]所惑所不解，隨志所疑惑。",
        "from": "T15n0603_002:0178c04_3",
        "context_with_next_sentence": true
    },
    {
        "source_sentence": "是如是云何是瘡？",
        "from": "T15n0603_002:0178c06_4",
        "context_with_next_sentence": true
    },
    {
        "source_sentence": "為是已解本已斷，樹不復住，已散不復現，從來本法不復生。",
        "from": "T15n0603_002:0178c06_5",
        "context_with_next_sentence": true
    },
    {
        "source_sentence": "彼持[衛-韋+正]戒轉摸貿為二輩：一為渴愛墮，二為不解避。",
        "from": "T15n0603_002:0179a03_0",
        "context_with_next_sentence": true
    },
    {
        "source_sentence": "持[衛-韋+正]戒轉模貿，為意向從是[衛-韋+正]戒攝守，從是當為得天亦天比，當為天上，彼字為甲，玉女當為是俱相樂共居。",
        "from": "T15n0603_002:0179a04_1",
        "context_with_next_sentence": true
    },
    {
        "source_sentence": "如是望，如是可，如是思，結相見意向，是為渴愛。",
        "from": "T15n0603_002:0179a06_2",
        "context_with_next_sentence": true
    },
    {
        "source_sentence": "雖持[衛-韋+正]戒，為墮摸貿，彼為不解持[衛-韋+正]戒。",
        "from": "T15n0603_002:0179a07_3",
        "context_with_next_sentence": true
    },
    {
        "source_sentence": "轉摸貿為何等？",
        "from": "T15n0603_002:0179a08_4",
        "context_with_next_sentence": true
    },
    {
        "source_sentence": "戒[衛-韋+正]者為轉貿。",
        "from": "T15n0603_002:0179a09_5",
        "context_with_next_sentence": true
    },
    {
        "source_sentence": "戒轉貿為何等？",
        "from": "T15n0603_002:0179a09_6",
        "context_with_next_sentence": true
    },
    {
        "source_sentence": "為意生從戒得淨，從戒得解脫，從戒得要，為從苦樂得度，或意生從願得度，是為不解持[衛-韋+正]戒轉摸貿。",
        "from": "T15n0603_002:0179a09_7",
        "context_with_next_sentence": true
    },
    {
        "source_sentence": "何因緣為不解轉摸貿？",
        "from": "T15n0603_002:0179a12_8",
        "context_with_next_sentence": true
    },
    {
        "source_sentence": "意生從被服，亦從願得度世，從苦樂得却離，為從是二業被服，亦願為摸。",
        "from": "T15n0603_002:0179a12_9",
        "context_with_next_sentence": true
    },
    {
        "source_sentence": "何等為摸？",
        "from": "T15n0603_002:0179a14_10",
        "context_with_next_sentence": true
    },
    {
        "source_sentence": "為是二戒被服願，意計從是得解脫，從是得要，從是得過苦樂，從是苦樂為得無為。",
        "from": "T15n0603_002:0179a14_11",
        "context_with_next_sentence": true
    },
    {
        "source_sentence": "從是不正計法，不從是解脫，意計從是解脫，不正計為是正，隨是[衛-韋+正]如是有，忍可意望結見，是從是為解，是為不解持戒轉摸貿，是為二結。",
        "from": "T15n0603_002:0179a16_12",
        "context_with_next_sentence": true
    },
    {
        "source_sentence": "得道弟子已捨，為無有本已斷。",
        "from": "T15n0603_002:0179a19_13",
        "context_with_next_sentence": true
    },
    {
        "source_sentence": "樹已拔不復現，從後不復生，是法便為已淨。",
        "from": "T15n0603_002:0179a20_14",
        "context_with_next_sentence": true
    },
    {
        "source_sentence": "戒如得道戒，隨[衛-韋+正]不為破、不為穿、不為失、不為悔。",
        "from": "T15n0603_002:0179a21_15",
        "context_with_next_sentence": true
    },
    {
        "source_sentence": "但有增如，慧者可，無有能奪，為得從是致定，是為三縛結。",
        "from": "T15n0603_002:0179a22_16",
        "context_with_next_sentence": true
    },
    {
        "source_sentence": "道弟子為已斷，已墮道迹，不復墮惡法，必度世，在七往來天上亦人中；往來期畢，便得出苦要。",
        "from": "T15n0603_002:0179a24_0",
        "context_with_next_sentence": true
    },
    {
        "source_sentence": "有四相應，何謂四相應？",
        "from": "T15n0603_002:0179a26_1",
        "context_with_next_sentence": true
    },
    {
        "source_sentence": "一為已解相應，二為已斷捨相應，三為自證相應，四為增滿相應。",
        "from": "T15n0603_002:0179a26_2",
        "context_with_next_sentence": true
    },
    {
        "source_sentence": "彼道德弟子，從苦為已解相應；從習為已斷捨相應；從盡為自證相應；從道為增滿相應。",
        "from": "T15n0603_002:0179a28_3",
        "context_with_next_sentence": true
    },
    {
        "source_sentence": "彼為止觀俱隨行，一處一時一意。",
        "from": "T15n0603_002:0179b01_4",
        "context_with_next_sentence": true
    },
    {
        "source_sentence": "本來有是有意，令為作四事。",
        "from": "T15n0603_002:0179b02_0",
        "context_with_next_sentence": true
    },
    {
        "source_sentence": "何等為四？",
        "from": "T15n0603_002:0179b02_1",
        "context_with_next_sentence": true
    },
    {
        "source_sentence": "一為苦，從苦已解為苦相應。",
        "from": "T15n0603_002:0179b02_2",
        "context_with_next_sentence": true
    },
    {
        "source_sentence": "二為習，從習已斷捨為習相應。",
        "from": "T15n0603_002:0179b03_3",
        "context_with_next_sentence": true
    },
    {
        "source_sentence": "三為盡，從盡自證為盡相應。",
        "from": "T15n0603_002:0179b04_4",
        "context_with_next_sentence": true
    },
    {
        "source_sentence": "四為道，從道增滿令道相應。",
        "from": "T15n0603_002:0179b05_5",
        "context_with_next_sentence": true
    },
    {
        "source_sentence": "何以故從苦已解相應？",
        "from": "T15n0603_002:0179b05_6",
        "context_with_next_sentence": true
    },
    {
        "source_sentence": "何以故從習已斷捨相應？",
        "from": "T15n0603_002:0179b06_7",
        "context_with_next_sentence": true
    },
    {
        "source_sentence": "何以故從盡已自證相應？",
        "from": "T15n0603_002:0179b06_8",
        "context_with_next_sentence": true
    },
    {
        "source_sentence": "何以故從道已增滿相應？",
        "from": "T15n0603_002:0179b07_9",
        "context_with_next_sentence": true
    },
    {
        "source_sentence": "為有譬喻。",
        "from": "T15n0603_002:0179b08_0",
        "context_with_next_sentence": true
    },
    {
        "source_sentence": "如水中沫行上至竟，為有四[衛-韋+正]。",
        "from": "T15n0603_002:0179b08_1",
        "context_with_next_sentence": true
    },
    {
        "source_sentence": "從是岸邊，致度岸邊，度就，斷脈。",
        "from": "T15n0603_002:0179b08_2",
        "context_with_next_sentence": true
    },
    {
        "source_sentence": "是亦如是，止觀雙俱行，一處一時一意，上要至竟，為成四事。",
        "from": "T15n0603_002:0179b09_3",
        "context_with_next_sentence": true
    },
    {
        "source_sentence": "譬如日出，上至竟，為現作四事：致明、壞冥、現色、現竟。",
        "from": "T15n0603_002:0179b11_4",
        "context_with_next_sentence": true
    },
    {
        "source_sentence": "譬如船渡，捨是岸邊、致渡岸邊、致物、斷脈。",
        "from": "T15n0603_002:0179b12_5",
        "context_with_next_sentence": true
    },
    {
        "source_sentence": "止觀亦如是，雙發行，為一處一時一意，上要至竟，為作四事：為解苦如應相燭，為斷習如應相應，為盡自證如應解相應，為[衛-韋+正]道要如應相應。",
        "from": "T15n0603_002:0179b13_6",
        "context_with_next_sentence": true
    },
    {
        "source_sentence": "何以故？",
        "from": "T15n0603_002:0179b16_7",
        "context_with_next_sentence": true
    },
    {
        "source_sentence": "為苦從更解相應；習從斷解相應；盡從苦證解相應；道[衛-韋+正]要解相應。",
        "from": "T15n0603_002:0179b16_8",
        "context_with_next_sentence": true
    },
    {
        "source_sentence": "止觀亦如是，雙相連行，一處一時一意，止要至竟，為[衛-韋+正]竟四事：為苦更，為習斷，為盡自證，為[衛-韋+正]道滿。",
        "from": "T15n0603_002:0179b18_9",
        "context_with_next_sentence": true
    },
    {
        "source_sentence": "譬如然燈燭，上至竟為作四事：為作明、為去冥、為現色、為却疑。",
        "from": "T15n0603_002:0179b20_10",
        "context_with_next_sentence": true
    },
    {
        "source_sentence": "止觀亦如是，為作四事：為識苦、為斷集、為盡自證、為[衛-韋+正]道滿。",
        "from": "T15n0603_002:0179b22_11",
        "context_with_next_sentence": true
    },
    {
        "source_sentence": "譬如然燈上至竟，為有四義：為現明、為去冥、為現色、為盡膏炷。",
        "from": "T15n0603_002:0179b23_12",
        "context_with_next_sentence": true
    },
    {
        "source_sentence": "止觀亦如是，雙隨行，一處一時一意止至竟，為作四事：為識苦苦相應，為斷習習相應，為盡自證盡相應，為[衛-韋+正]道滿道相應。",
        "from": "T15n0603_002:0179b25_13",
        "context_with_next_sentence": true
    },
    {
        "source_sentence": "何以故為識苦苦相應？",
        "from": "T15n0603_002:0179b28_14",
        "context_with_next_sentence": true
    },
    {
        "source_sentence": "何以故為斷習習相應？",
        "from": "T15n0603_002:0179b28_15",
        "context_with_next_sentence": true
    },
    {
        "source_sentence": "何以故為盡自證盡相應？",
        "from": "T15n0603_002:0179b29_16",
        "context_with_next_sentence": true
    },
    {
        "source_sentence": "何以故為[衛-韋+正]道滿道相應？",
        "from": "T15n0603_002:0179b29_17",
        "context_with_next_sentence": true
    },
    {
        "source_sentence": "為從誰應？",
        "from": "T15n0603_002:0179c01_18",
        "context_with_next_sentence": true
    },
    {
        "source_sentence": "為從止觀。",
        "from": "T15n0603_002:0179c01_19",
        "context_with_next_sentence": true
    },
    {
        "source_sentence": "何等為應？",
        "from": "T15n0603_002:0179c01_20",
        "context_with_next_sentence": true
    },
    {
        "source_sentence": "應云何持？",
        "from": "T15n0603_002:0179c02_21",
        "context_with_next_sentence": true
    },
    {
        "source_sentence": "意繫觀。",
        "from": "T15n0603_002:0179c02_22",
        "context_with_next_sentence": true
    },
    {
        "source_sentence": "已意繫觀，便見五陰苦，彼所意繫是為止，已見五陰為苦是為觀。",
        "from": "T15n0603_002:0179c02_23",
        "context_with_next_sentence": true
    },
    {
        "source_sentence": "彼所為五陰相近，可發往欲著，願得相往不捨習所，是已斷已盡。",
        "from": "T15n0603_002:0179c04_24",
        "context_with_next_sentence": true
    },
    {
        "source_sentence": "止觀道亦如是，令是道德四諦，一處一時一意上至竟，為令四諦相應。",
        "from": "T15n0603_002:0179c05_25",
        "context_with_next_sentence": true
    },
    {
        "source_sentence": "如是道，道德弟子為是法相法，已應是名為見地；已得道脈，至道迹跓，為復止觀，令是欲恚使縛為復除。",
        "from": "T15n0603_002:0179c07_26",
        "context_with_next_sentence": true
    },
    {
        "source_sentence": "得道弟子為往來受，以是[衛-韋+正]足，已從往來便壞苦本，是為薄地；便已竟往來福已來得在德止；復增止觀，令餘愛欲恚所使為畢捨，欲恚未畢捨，使結令畢已畢，為得道弟子，便解下五結已畢。",
        "from": "T15n0603_002:0179c09_27",
        "context_with_next_sentence": true
    },
    {
        "source_sentence": "何等為五？",
        "from": "T15n0603_002:0179c14_28",
        "context_with_next_sentence": true
    },
    {
        "source_sentence": "一為見身是非，二為解疑，三為不惑不貿戒，四為不望，五為不恚，是為五結。",
        "from": "T15n0603_002:0179c14_29",
        "context_with_next_sentence": true
    },
    {
        "source_sentence": "已畢，便得道弟子，不復還世間，彼度世不復還是世間，是名為却地，是為不還福。",
        "from": "T15n0603_002:0179c16_30",
        "context_with_next_sentence": true
    },
    {
        "source_sentence": "已致得止不還福，復增翅止觀，令為解捨上五結。",
        "from": "T15n0603_002:0180a01_31",
        "context_with_next_sentence": true
    },
    {
        "source_sentence": "何等為五？",
        "from": "T15n0603_002:0180a03_32",
        "context_with_next_sentence": true
    },
    {
        "source_sentence": "一為色欲，二為不色欲，三為癡，四為憍慢，五為不解。",
        "from": "T15n0603_002:0180a03_33",
        "context_with_next_sentence": true
    },
    {
        "source_sentence": "已上五[衛-韋+正]足，為已捨五結，便無所著，已度世無有漏，已竟從正得解脫，是為畢地。",
        "from": "T15n0603_002:0180a04_34",
        "context_with_next_sentence": true
    },
    {
        "source_sentence": "無所著尚有妙無為，為捨畢已，世間命根盡，亦世間苦盡，不復生苦。",
        "from": "T15n0603_002:0180a06_35",
        "context_with_next_sentence": true
    },
    {
        "source_sentence": "彼以為是陰持入已盡寂然，不有陰持入，不相連不復發，是名為已畢無為。",
        "from": "T15n0603_002:0180a08_36",
        "context_with_next_sentence": true
    },
    {
        "source_sentence": "為已說諦相應、亦說份相應、亦說地、亦說福說斷，說罪說離、說二無為，為一切如是說。",
        "from": "T15n0603_002:0180a09_37",
        "context_with_next_sentence": true
    },
    {
        "source_sentence": "佛已更度世畢，若人欲度世，當[衛-韋+正]是彼。",
        "from": "T15n0603_002:0180a11_38",
        "context_with_next_sentence": true
    },
    {
        "source_sentence": "何等為九次第思惟正定？",
        "from": "T15n0603_002:0180a13_0",
        "context_with_next_sentence": true
    },
    {
        "source_sentence": "為四禪，亦無色正四定，亦已盡畢定，為九次第正定。",
        "from": "T15n0603_002:0180a13_1",
        "context_with_next_sentence": true
    },
    {
        "source_sentence": "彼第一禪已捨五種，隨正五種。",
        "from": "T15n0603_002:0180a14_2",
        "context_with_next_sentence": true
    },
    {
        "source_sentence": "已捨五種為何等？",
        "from": "T15n0603_002:0180a15_3",
        "context_with_next_sentence": true
    },
    {
        "source_sentence": "為五蓋：一、愛欲，二、瞋恚，三、睡眠，四、不了悔，五、為疑。",
        "from": "T15n0603_002:0180a15_4",
        "context_with_next_sentence": true
    },
    {
        "source_sentence": "是為五種。",
        "from": "T15n0603_002:0180a17_5",
        "context_with_next_sentence": true
    },
    {
        "source_sentence": "上禪已捨。",
        "from": "T15n0603_002:0180a17_6",
        "context_with_next_sentence": true
    },
    {
        "source_sentence": "彼愛欲蓋為何等？",
        "from": "T15n0603_002:0180a17_7",
        "context_with_next_sentence": true
    },
    {
        "source_sentence": "愛欲名為所為，五樂愛著，發往可求，隨願發不捨使發起，是名為愛欲蓋。",
        "from": "T15n0603_002:0180a18_0",
        "context_with_next_sentence": true
    },
    {
        "source_sentence": "彼瞋恚蓋為何等？",
        "from": "T15n0603_002:0180a19_1",
        "context_with_next_sentence": true
    },
    {
        "source_sentence": "為若人為發行拕，[病-丙+(止/(止*止))]恚相恚非法本所使所從起，是名為瞋恚蓋。",
        "from": "T15n0603_002:0180a20_2",
        "context_with_next_sentence": true
    },
    {
        "source_sentence": "彼睡瞑蓋為何等？",
        "from": "T15n0603_002:0180a21_3",
        "context_with_next_sentence": true
    },
    {
        "source_sentence": "睡為身跓、為意跓，為身止、為意止，為身癡、為意癡，為身重、為意重，為身不便、為意不便，為身不使、為意不使，是為睡。",
        "from": "T15n0603_002:0180a22_4",
        "context_with_next_sentence": true
    },
    {
        "source_sentence": "瞑為何等？",
        "from": "T15n0603_002:0180a24_5",
        "context_with_next_sentence": true
    },
    {
        "source_sentence": "為意相，從令瞑動相動，令不作事，是為瞑。",
        "from": "T15n0603_002:0180a25_6",
        "context_with_next_sentence": true
    },
    {
        "source_sentence": "上頭為睡，後為瞑，是共名為睡瞑蓋。",
        "from": "T15n0603_002:0180a26_7",
        "context_with_next_sentence": true
    },
    {
        "source_sentence": "彼不了悔蓋為何等？",
        "from": "T15n0603_002:0180a27_0",
        "context_with_next_sentence": true
    },
    {
        "source_sentence": "為身不止。",
        "from": "T15n0603_002:0180a27_1",
        "context_with_next_sentence": true
    },
    {
        "source_sentence": "悔為何等？",
        "from": "T15n0603_002:0180a27_2",
        "context_with_next_sentence": true
    },
    {
        "source_sentence": "為所念可不可不得悔。",
        "from": "T15n0603_002:0180a27_3",
        "context_with_next_sentence": true
    },
    {
        "source_sentence": "是上頭為不了，後為悔，是共名為不了悔蓋。",
        "from": "T15n0603_002:0180a28_4",
        "context_with_next_sentence": true
    },
    {
        "source_sentence": "彼疑蓋為何等？",
        "from": "T15n0603_002:0180a29_5",
        "context_with_next_sentence": true
    },
    {
        "source_sentence": "若不信佛、不信法、不信[衛-韋+正]者聚，不解苦、習、盡、道比，結使亦從發，是名為疑蓋。",
        "from": "T15n0603_002:0180a29_6",
        "context_with_next_sentence": true
    },
    {
        "source_sentence": "亦有五疑：有縣聚疑、有發教疑、有道分別疑、有欲[衛-韋+正]定疑、有得道福疑。",
        "from": "T15n0603_002:0180b02_7",
        "context_with_next_sentence": true
    },
    {
        "source_sentence": "如是是為說定疑，是為五蓋。",
        "from": "T15n0603_002:0180b04_8",
        "context_with_next_sentence": true
    },
    {
        "source_sentence": "蓋說為何等？",
        "from": "T15n0603_002:0180b04_9",
        "context_with_next_sentence": true
    },
    {
        "source_sentence": "蓋為却對，為却一切清淨法。",
        "from": "T15n0603_002:0180b05_10",
        "context_with_next_sentence": true
    },
    {
        "source_sentence": "却云何？",
        "from": "T15n0603_002:0180b05_11",
        "context_with_next_sentence": true
    },
    {
        "source_sentence": "愛欲為却清淨，瞋恚為却等意，睡為却止，瞑為却精進，五樂為却[衛-韋+正]亦止，結為却不悔，疑為却慧，不知本從起，為却解明。",
        "from": "T15n0603_002:0180b06_12",
        "context_with_next_sentence": true
    },
    {
        "source_sentence": "陰持入經卷下",
        "from": "T15n0603_002:0180b09_0",
        "context_with_next_sentence": true
    },
    {
        "source_sentence": "佛說慧印百六十三定解",
        "from": "T15n0603_002:0180b10_0",
        "context_with_next_sentence": true
    },
    {
        "source_sentence": "當知舍利弗！",
        "from": "T15n0603_002:0180b11_0",
        "context_with_next_sentence": true
    },
    {
        "source_sentence": "如來之身為無身、無作、無起、無滅、無從有、未曾造、無合、無遊、無至、無知、無習、都清淨、無畜、無憎、無行、無止、無生、無報、無見、無間、無臭、無甞、無更、無識、無曉、無喻、無知忍、無志、無思。",
        "from": "T15n0603_002:0180b11_1",
        "context_with_next_sentence": true
    },
    {
        "source_sentence": "非意、離意、意平無平、去意。",
        "from": "T15n0603_002:0180b15_0",
        "context_with_next_sentence": true
    },
    {
        "source_sentence": "無所與、無五道五道斷要具、無閨、無惱、無有、無畏、無可無不可、無業、無成、無言、無耎不現。",
        "from": "T15n0603_002:0180b15_1",
        "context_with_next_sentence": true
    },
    {
        "source_sentence": "非明非冥、非滅不滅、離滅已滅、為淨極淨。",
        "from": "T15n0603_002:0180b17_2",
        "context_with_next_sentence": true
    },
    {
        "source_sentence": "彼淨不用、非悅非愛、非負離負已住應於無處、非逝非亡非沒、非法非無法、非土非無土、非盡無有盡捨盡、無怒、離於天、離於嚮、離於說、離於思。",
        "from": "T15n0603_002:0180b18_3",
        "context_with_next_sentence": true
    },
    {
        "source_sentence": "非合非不合、非極非不極、非去非不去、非二非不樂。",
        "from": "T15n0603_002:0180b21_4",
        "context_with_next_sentence": true
    },
    {
        "source_sentence": "無彼受、無所視、無相、離相、不求相，明、安徐、無著、離著造信。",
        "from": "T15n0603_002:0180b22_5",
        "context_with_next_sentence": true
    },
    {
        "source_sentence": "亦無二稱，如為審如審，如義不負人，度無度，除無除，救無救，說無說，二無有等，無比等、與空等、無處等、無生等、無得等。",
        "from": "T15n0603_002:0180b23_6",
        "context_with_next_sentence": true
    },
    {
        "source_sentence": "無休息離息、已寂而寂、滿寂、散解、心善行轉至要，一切報斷，成具甚真身，明質淨。",
        "from": "T15n0603_002:0180b26_7",
        "context_with_next_sentence": true
    },
    {
        "source_sentence": "無自惟、無所行，行解無解無應，不齊、不長、不圓、不方、不讚陰、不稱種、不譽入、不是數、不致數、不復生、不可見、不有知、亦不死。",
        "from": "T15n0603_002:0180b27_8",
        "context_with_next_sentence": true
    },
    {
        "source_sentence": "不世因無不因，身然不趺無有居處，非終、非始、非念、非憂、非事、非諍、非惡相、非滅度、非滅訖、非所造、非不遊。",
        "from": "T15n0603_002:0180c01_9",
        "context_with_next_sentence": false
    }
]