[
    {
        "source_sentence": "佛說長者子六過出家經",
        "from": "T02n0134_001:0857a16_0",
        "context_with_next_sentence": true
    },
    {
        "source_sentence": "宋沙門釋慧簡譯",
        "from": "T02n0134_001:0857a18_0",
        "context_with_next_sentence": true
    },
    {
        "source_sentence": "聞如是：一時婆伽婆在舍衛城祇樹給孤獨園。",
        "from": "T02n0134_001:0857a19_0",
        "context_with_next_sentence": true
    },
    {
        "source_sentence": "爾時，僧伽羅摩長者子，乃至六出家為道便，往至世尊所，頭面禮足在一面立。",
        "from": "T02n0134_001:0857a20_1",
        "context_with_next_sentence": true
    },
    {
        "source_sentence": "時僧伽羅摩長者子白世尊言：「願世尊聽出家學道，時僧伽羅摩得出家學道。」",
        "from": "T02n0134_001:0857a21_2",
        "context_with_next_sentence": true
    },
    {
        "source_sentence": "時，世尊告僧伽羅摩比丘：「汝當行二法。",
        "from": "T02n0134_001:0857a23_3",
        "context_with_next_sentence": true
    },
    {
        "source_sentence": "云何為二？",
        "from": "T02n0134_001:0857a24_4",
        "context_with_next_sentence": true
    },
    {
        "source_sentence": "止觀是也。」",
        "from": "T02n0134_001:0857a24_5",
        "context_with_next_sentence": true
    },
    {
        "source_sentence": "僧伽羅摩比丘白佛言：「甚解世尊！",
        "from": "T02n0134_001:0857a24_6",
        "context_with_next_sentence": true
    },
    {
        "source_sentence": "甚解如來！」",
        "from": "T02n0134_001:0857a25_7",
        "context_with_next_sentence": true
    },
    {
        "source_sentence": "世尊告曰：「我取要而說，云何言甚解耶？」",
        "from": "T02n0134_001:0857a25_8",
        "context_with_next_sentence": true
    },
    {
        "source_sentence": "僧伽羅摩白佛言：「止者諸結永息，觀者世尊，觀一切諸法。」",
        "from": "T02n0134_001:0857a26_9",
        "context_with_next_sentence": true
    },
    {
        "source_sentence": "世尊告曰：「善哉善哉！",
        "from": "T02n0134_001:0857a28_10",
        "context_with_next_sentence": true
    },
    {
        "source_sentence": "僧伽羅摩！",
        "from": "T02n0134_001:0857a28_11",
        "context_with_next_sentence": true
    },
    {
        "source_sentence": "我取要說法，能廣分別。」",
        "from": "T02n0134_001:0857a28_12",
        "context_with_next_sentence": true
    },
    {
        "source_sentence": "時僧伽羅摩即從佛受如此教，在閑靜處而思惟此義，在閑靜處思惟此義已，族姓子剃除鬚髮著三法衣，以信堅固出家學道，修無上梵行，盡生死原，梵行已立，所作已辦，更不復受母胞胎。",
        "from": "T02n0134_001:0857a29_13",
        "context_with_next_sentence": true
    },
    {
        "source_sentence": "時，尊者僧伽羅摩便成阿羅漢果。",
        "from": "T02n0134_001:0857b04_14",
        "context_with_next_sentence": true
    },
    {
        "source_sentence": "時，僧伽羅摩未出家時有婦母在，聞女夫出家，僧伽羅摩長者子乃至七反，於如來所出家學道，更不習欲，捨家業僕從。",
        "from": "T02n0134_001:0857b05_15",
        "context_with_next_sentence": true
    },
    {
        "source_sentence": "時，僧伽羅摩婦母便將女詣僧伽羅摩比丘所，在前默然立，再三歎息，便作是語：「汝僧伽羅摩！",
        "from": "T02n0134_001:0857b08_16",
        "context_with_next_sentence": true
    },
    {
        "source_sentence": "無義無禮，不端思惟捨我女，於如來所出家學道，諸有舍衛城王及大臣長者婆羅門剎利，見我女者悉皆迷惑莫知所在，如常懷敬念願與居止，汝不思惟而棄我女。」",
        "from": "T02n0134_001:0857b10_17",
        "context_with_next_sentence": true
    },
    {
        "source_sentence": "時尊者僧伽羅摩便說偈言：「此外更無要，　　此外亦無比，　此外更無觀，　　善慮無過此。」",
        "from": "T02n0134_001:0857b14_0",
        "context_with_next_sentence": true
    },
    {
        "source_sentence": "爾時，尊者僧伽羅摩婦母，語僧伽羅摩言：「我女意有何咎何過？",
        "from": "T02n0134_001:0857b17_0",
        "context_with_next_sentence": true
    },
    {
        "source_sentence": "乃使汝捐棄，於如來所出家學道？」",
        "from": "T02n0134_001:0857b18_1",
        "context_with_next_sentence": true
    },
    {
        "source_sentence": "時，尊者僧伽羅摩，便說偈曰：「惡口常誹謗，　　嫉姤心懷姦，　瞋恚喜妄語，　　如來說大惡。」",
        "from": "T02n0134_001:0857b19_2",
        "context_with_next_sentence": true
    },
    {
        "source_sentence": "爾時，尊者僧伽羅摩婦及婦母，從頭至足皆悉觀，此比丘從足至頭亦復悉觀，我尊者僧伽羅摩足，便作是言：「願尊者，懺悔我愚癡所為亦不別真。」",
        "from": "T02n0134_001:0857b22_0",
        "context_with_next_sentence": true
    },
    {
        "source_sentence": "僧伽羅摩言：「願妹常安隱壽命延長。」",
        "from": "T02n0134_001:0857b25_1",
        "context_with_next_sentence": true
    },
    {
        "source_sentence": "時，僧伽羅摩婦便語母言：「僧伽羅摩稱我為妹，此必不復樂欲。」",
        "from": "T02n0134_001:0857b26_2",
        "context_with_next_sentence": true
    },
    {
        "source_sentence": "便語僧伽羅摩言：「願尊者僧伽羅摩，懺悔愚癡所為然不別真。」",
        "from": "T02n0134_001:0857b27_3",
        "context_with_next_sentence": true
    },
    {
        "source_sentence": "僧伽羅摩言：「願妹安隱壽命延長。」",
        "from": "T02n0134_001:0857b28_4",
        "context_with_next_sentence": true
    },
    {
        "source_sentence": "時，僧伽羅摩婦及婦母，頭面禮足繞三匝，再三歎息便退去。",
        "from": "T02n0134_001:0857b29_5",
        "context_with_next_sentence": true
    },
    {
        "source_sentence": "時，尊者阿難，從舍衛城遙見尊者僧伽羅摩婦及婦母，見已便作是語：「諸妹見僧伽羅摩不耶？」",
        "from": "T02n0134_001:0857c02_6",
        "context_with_next_sentence": true
    },
    {
        "source_sentence": "僧伽羅摩婦對曰：「見僧伽羅摩亦與言語，然我願不果。」",
        "from": "T02n0134_001:0857c04_7",
        "context_with_next_sentence": true
    },
    {
        "source_sentence": "時，尊者阿難，默然而行。",
        "from": "T02n0134_001:0857c05_8",
        "context_with_next_sentence": true
    },
    {
        "source_sentence": "時尊者阿難還自詣房，收攝衣鉢澡手洗足，以尼師檀著肩上詣世尊所，頭面禮足在一面坐，須臾退坐以此因緣具白世尊。",
        "from": "T02n0134_001:0857c05_9",
        "context_with_next_sentence": true
    },
    {
        "source_sentence": "爾時，世尊便說偈曰：「腐樹求萌芽，　　火中求水渧，　水中而求火，　　無欲而求欲。」",
        "from": "T02n0134_001:0857c08_10",
        "context_with_next_sentence": true
    },
    {
        "source_sentence": "爾時，世尊告諸比丘：「我聲聞中第一比丘能降伏魔，所謂僧伽羅摩比丘是。」",
        "from": "T02n0134_001:0857c12_0",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0134_001:0857c13_1",
        "context_with_next_sentence": true
    },
    {
        "source_sentence": "佛說長者子六過出家經",
        "from": "T02n0134_001:0857c15_0",
        "context_with_next_sentence": false
    }
]