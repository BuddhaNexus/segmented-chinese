[
    {
        "source_sentence": "分別功德論卷第三",
        "from": "T25n1507_003:0037c02_0",
        "context_with_next_sentence": true
    },
    {
        "source_sentence": "失譯人名附後漢錄",
        "from": "T25n1507_003:0037c04_0",
        "context_with_next_sentence": true
    },
    {
        "source_sentence": "佛告諸比丘者，佛大慈，欲令弟子具知念佛之義，猶父約誡語子孫欲令成就無復已，已專精念佛，觀如來形目未曾離，猶如阿難觀佛無厭、心念無已。",
        "from": "T25n1507_003:0037c05_0",
        "context_with_next_sentence": true
    },
    {
        "source_sentence": "時阿難背上生癰，佛命耆婆治阿難所患。",
        "from": "T25n1507_003:0037c08_1",
        "context_with_next_sentence": true
    },
    {
        "source_sentence": "耆婆白佛：「不敢以手近阿難背。」",
        "from": "T25n1507_003:0037c09_2",
        "context_with_next_sentence": true
    },
    {
        "source_sentence": "佛告耆婆：「但治勿疑。",
        "from": "T25n1507_003:0037c10_3",
        "context_with_next_sentence": true
    },
    {
        "source_sentence": "我自當與阿難說法，令其不覺痛。」",
        "from": "T25n1507_003:0037c10_4",
        "context_with_next_sentence": true
    },
    {
        "source_sentence": "如來令阿難熟視佛相好，佛為說：「如來身者金剛之數，不可敗壞，三千二百福功德所成。」",
        "from": "T25n1507_003:0037c11_5",
        "context_with_next_sentence": true
    },
    {
        "source_sentence": "阿難目視不惓、耳聽不厭、心念不散。",
        "from": "T25n1507_003:0037c13_6",
        "context_with_next_sentence": true
    },
    {
        "source_sentence": "時耆婆於阿難背上潰癰傅膏。",
        "from": "T25n1507_003:0037c14_7",
        "context_with_next_sentence": true
    },
    {
        "source_sentence": "佛問阿難：「汝覺背上痛不？」",
        "from": "T25n1507_003:0037c15_0",
        "context_with_next_sentence": true
    },
    {
        "source_sentence": "答曰：「不覺。」",
        "from": "T25n1507_003:0037c15_1",
        "context_with_next_sentence": true
    },
    {
        "source_sentence": "不覺痛者，由念佛故也。",
        "from": "T25n1507_003:0037c15_2",
        "context_with_next_sentence": true
    },
    {
        "source_sentence": "十力所成、四無所畏。",
        "from": "T25n1507_003:0037c16_3",
        "context_with_next_sentence": true
    },
    {
        "source_sentence": "昔有長者將奴禮偷婆，云：「南無十力世尊。」",
        "from": "T25n1507_003:0037c16_4",
        "context_with_next_sentence": true
    },
    {
        "source_sentence": "奴在後禮云：「南無十一力如來。」",
        "from": "T25n1507_003:0037c17_5",
        "context_with_next_sentence": true
    },
    {
        "source_sentence": "長者曰：「如來正有十力，云何有十一力耶？」",
        "from": "T25n1507_003:0037c18_6",
        "context_with_next_sentence": true
    },
    {
        "source_sentence": "奴曰：「十一力復何苦？",
        "from": "T25n1507_003:0037c19_7",
        "context_with_next_sentence": true
    },
    {
        "source_sentence": "但莫言九力。",
        "from": "T25n1507_003:0037c20_0",
        "context_with_next_sentence": true
    },
    {
        "source_sentence": "言十一力更益一力，有何過失？」",
        "from": "T25n1507_003:0037c20_1",
        "context_with_next_sentence": true
    },
    {
        "source_sentence": "大家默然而歸。",
        "from": "T25n1507_003:0037c21_0",
        "context_with_next_sentence": true
    },
    {
        "source_sentence": "問諸法師曰：「如來為有幾力耶？」",
        "from": "T25n1507_003:0037c21_1",
        "context_with_next_sentence": true
    },
    {
        "source_sentence": "答曰：「或有三力、或有十力、或云無數。」",
        "from": "T25n1507_003:0037c22_2",
        "context_with_next_sentence": true
    },
    {
        "source_sentence": "以是言之，不限於十耶。",
        "from": "T25n1507_003:0037c22_3",
        "context_with_next_sentence": true
    },
    {
        "source_sentence": "長者即出家學道，免奴為家主。",
        "from": "T25n1507_003:0037c23_4",
        "context_with_next_sentence": true
    },
    {
        "source_sentence": "言四非為不足、言無數非為有餘，適時應物無有常量也。",
        "from": "T25n1507_003:0037c24_5",
        "context_with_next_sentence": true
    },
    {
        "source_sentence": "念法者，從欲至無欲、從欲至道、從漏至無漏、從有為至無為也。",
        "from": "T25n1507_003:0037c26_0",
        "context_with_next_sentence": true
    },
    {
        "source_sentence": "何以知其然？",
        "from": "T25n1507_003:0037c27_1",
        "context_with_next_sentence": true
    },
    {
        "source_sentence": "昔者世尊於憂填王國說法教化。",
        "from": "T25n1507_003:0037c27_2",
        "context_with_next_sentence": true
    },
    {
        "source_sentence": "時三十三天上為母摩耶說法，九十日而還，於迦尸城北下。",
        "from": "T25n1507_003:0037c28_3",
        "context_with_next_sentence": true
    },
    {
        "source_sentence": "時優鉢蓮華比丘尼，心念欲獨前見佛。",
        "from": "T25n1507_003:0037c29_4",
        "context_with_next_sentence": true
    },
    {
        "source_sentence": "時諸國王不見佛已九十日，皆有渴仰之情，並來雲集。",
        "from": "T25n1507_003:0038a01_5",
        "context_with_next_sentence": true
    },
    {
        "source_sentence": "「我為比丘尼，不宜在此眾閙之中。",
        "from": "T25n1507_003:0038a03_0",
        "context_with_next_sentence": true
    },
    {
        "source_sentence": "當作方儀令得在先。」",
        "from": "T25n1507_003:0038a03_1",
        "context_with_next_sentence": true
    },
    {
        "source_sentence": "即化作轉輪聖王，將從如聖王法。",
        "from": "T25n1507_003:0038a04_2",
        "context_with_next_sentence": true
    },
    {
        "source_sentence": "諸小國王見聖王，各自馳散。",
        "from": "T25n1507_003:0038a05_0",
        "context_with_next_sentence": true
    },
    {
        "source_sentence": "比丘尼即還服本形，見佛禮拜問訊。",
        "from": "T25n1507_003:0038a05_1",
        "context_with_next_sentence": true
    },
    {
        "source_sentence": "諸王各來見佛，不復見聖王，乃知比丘尼所化，謂比丘尼曰：「向者所見，誑如此耶？」",
        "from": "T25n1507_003:0038a06_2",
        "context_with_next_sentence": true
    },
    {
        "source_sentence": "時優鉢蓮華心念自謂最先見佛。",
        "from": "T25n1507_003:0038a08_3",
        "context_with_next_sentence": true
    },
    {
        "source_sentence": "佛告優鉢蓮華曰：「汝自呼最先見佛。",
        "from": "T25n1507_003:0038a09_4",
        "context_with_next_sentence": true
    },
    {
        "source_sentence": "復有先汝者。」",
        "from": "T25n1507_003:0038a09_5",
        "context_with_next_sentence": true
    },
    {
        "source_sentence": "「不審是誰？」",
        "from": "T25n1507_003:0038a10_6",
        "context_with_next_sentence": true
    },
    {
        "source_sentence": "佛言：「乃羅閱城東山中須菩提，在彼補衣。",
        "from": "T25n1507_003:0038a10_7",
        "context_with_next_sentence": true
    },
    {
        "source_sentence": "天語曰：『佛來下已。』",
        "from": "T25n1507_003:0038a11_8",
        "context_with_next_sentence": true
    },
    {
        "source_sentence": "須菩提曰：『我為弟子，法當往禮問。』",
        "from": "T25n1507_003:0038a11_9",
        "context_with_next_sentence": true
    },
    {
        "source_sentence": "覆自思惟：『佛為所在？",
        "from": "T25n1507_003:0038a12_10",
        "context_with_next_sentence": true
    },
    {
        "source_sentence": "若金色是佛耶？",
        "from": "T25n1507_003:0038a13_11",
        "context_with_next_sentence": true
    },
    {
        "source_sentence": "金復何限。",
        "from": "T25n1507_003:0038a13_12",
        "context_with_next_sentence": true
    },
    {
        "source_sentence": "佛言：「一切諸法空無所有。",
        "from": "T25n1507_003:0038a13_13",
        "context_with_next_sentence": true
    },
    {
        "source_sentence": "若解十二因空，非造非作、非人非士、無命非命者則為見法。",
        "from": "T25n1507_003:0038a14_14",
        "context_with_next_sentence": true
    },
    {
        "source_sentence": "見法無命，非命為見我。」",
        "from": "T25n1507_003:0038a15_15",
        "context_with_next_sentence": true
    },
    {
        "source_sentence": "即叉手起喚曰：「婆南。」",
        "from": "T25n1507_003:0038a16_16",
        "context_with_next_sentence": true
    },
    {
        "source_sentence": "正爾還坐補衣。』",
        "from": "T25n1507_003:0038a16_17",
        "context_with_next_sentence": true
    },
    {
        "source_sentence": "以是言之，須菩提為先汝見佛也。」",
        "from": "T25n1507_003:0038a17_18",
        "context_with_next_sentence": true
    },
    {
        "source_sentence": "佛者諸法之主，解了法空即是念法。",
        "from": "T25n1507_003:0038a17_19",
        "context_with_next_sentence": true
    },
    {
        "source_sentence": "念眾者，謂賢聖眾也。",
        "from": "T25n1507_003:0038a18_20",
        "context_with_next_sentence": true
    },
    {
        "source_sentence": "凡眾有若干種，外道九十五種亦各各有眾，或有和合者、或有不同者，亦以戒律自防。",
        "from": "T25n1507_003:0038a19_21",
        "context_with_next_sentence": true
    },
    {
        "source_sentence": "或行禪定、或以無想為盡妙，各信所事自以為真。",
        "from": "T25n1507_003:0038a21_22",
        "context_with_next_sentence": true
    },
    {
        "source_sentence": "但不得實聖八品道，是以不能至涅槃耳。",
        "from": "T25n1507_003:0038a22_23",
        "context_with_next_sentence": true
    },
    {
        "source_sentence": "雖復有五通住壽及無想延劫，皆不免於生死。",
        "from": "T25n1507_003:0038a23_24",
        "context_with_next_sentence": true
    },
    {
        "source_sentence": "唯有如來聖眾四雙八輩之士，不復為四駛所漂、九止所索耳。",
        "from": "T25n1507_003:0038a24_25",
        "context_with_next_sentence": true
    },
    {
        "source_sentence": "故經云：九十六種僧，佛僧最為真。",
        "from": "T25n1507_003:0038a25_26",
        "context_with_next_sentence": true
    },
    {
        "source_sentence": "如來四部眾皆同為釋種，喻若四恒水各別有五百支，皆合入大海以等一味。",
        "from": "T25n1507_003:0038a26_27",
        "context_with_next_sentence": true
    },
    {
        "source_sentence": "眾亦如是，或有剎帝利種、或婆羅門種、或長者種、或居士種，四姓中有出家學者，皆同釋種為一姓，無有若干別名。",
        "from": "T25n1507_003:0038a28_28",
        "context_with_next_sentence": true
    },
    {
        "source_sentence": "以是所包彌遠、其義彌深。",
        "from": "T25n1507_003:0038b01_29",
        "context_with_next_sentence": true
    },
    {
        "source_sentence": "眾僧者，乃含受於三乘，羅漢僧亦出於中、緣一覺亦在其中、大乘僧亦在其中，是故名為良祐福田。",
        "from": "T25n1507_003:0038b02_30",
        "context_with_next_sentence": true
    },
    {
        "source_sentence": "三界之中濟益眾生，無過此良美之地。",
        "from": "T25n1507_003:0038b04_31",
        "context_with_next_sentence": true
    },
    {
        "source_sentence": "如來雖復成正覺，常還向眾僧懺悔者，以僧地厚重。",
        "from": "T25n1507_003:0038b05_32",
        "context_with_next_sentence": true
    },
    {
        "source_sentence": "三世諸佛緣覺弟子，無不由僧而得滅度，猶梵摩達比丘，賴聖眾以全濟。",
        "from": "T25n1507_003:0038b06_33",
        "context_with_next_sentence": true
    },
    {
        "source_sentence": "念戒者，謂行淨戒具諸律儀。",
        "from": "T25n1507_003:0038b08_34",
        "context_with_next_sentence": true
    },
    {
        "source_sentence": "猶若陶家調繕埴泥，俟諸求器，大小方圓各適所欲。",
        "from": "T25n1507_003:0038b09_35",
        "context_with_next_sentence": true
    },
    {
        "source_sentence": "戒亦如是，若願生天，三界受福；若欲斷結求道，所願應意。",
        "from": "T25n1507_003:0038b10_36",
        "context_with_next_sentence": true
    },
    {
        "source_sentence": "猶吉祥瓶，隨人所欲，取即得之。",
        "from": "T25n1507_003:0038b11_37",
        "context_with_next_sentence": true
    },
    {
        "source_sentence": "以戒為本，兼行三十七品及諸三昧定，斷七使九結，進成涅槃。",
        "from": "T25n1507_003:0038b12_38",
        "context_with_next_sentence": true
    },
    {
        "source_sentence": "喻埴成器，不可復壞也。",
        "from": "T25n1507_003:0038b13_39",
        "context_with_next_sentence": true
    },
    {
        "source_sentence": "念施者，謂施有二事：或有主施、或無主施。",
        "from": "T25n1507_003:0038b15_0",
        "context_with_next_sentence": true
    },
    {
        "source_sentence": "復有二施：一名與、二名捨。",
        "from": "T25n1507_003:0038b15_1",
        "context_with_next_sentence": true
    },
    {
        "source_sentence": "復有二施：一財、二法。",
        "from": "T25n1507_003:0038b16_2",
        "context_with_next_sentence": true
    },
    {
        "source_sentence": "與者即有主施也，捨即無主施也。",
        "from": "T25n1507_003:0038b17_3",
        "context_with_next_sentence": true
    },
    {
        "source_sentence": "捨則捨結也，與則前人受財法。",
        "from": "T25n1507_003:0038b17_4",
        "context_with_next_sentence": true
    },
    {
        "source_sentence": "所以施至涅槃者，若與人財法時，心不望報、不計彼己，以三事無礙，即同無為也。",
        "from": "T25n1507_003:0038b18_5",
        "context_with_next_sentence": true
    },
    {
        "source_sentence": "若能捨結，亦是涅槃。",
        "from": "T25n1507_003:0038b20_6",
        "context_with_next_sentence": true
    },
    {
        "source_sentence": "捨、與俱至涅槃者，猶象逐健兒進之與退，其於得肉，進則破軍、退則自喪，食肉必矣。",
        "from": "T25n1507_003:0038b20_7",
        "context_with_next_sentence": true
    },
    {
        "source_sentence": "念天者，有三種天也：有舉天、有生天、有清淨天。",
        "from": "T25n1507_003:0038b22_8",
        "context_with_next_sentence": true
    },
    {
        "source_sentence": "云何舉天？",
        "from": "T25n1507_003:0038b23_9",
        "context_with_next_sentence": true
    },
    {
        "source_sentence": "謂轉輪聖王，為眾人所舉。",
        "from": "T25n1507_003:0038b24_10",
        "context_with_next_sentence": true
    },
    {
        "source_sentence": "所以名為天者，以聖王有十善教世，使人皆生天。",
        "from": "T25n1507_003:0038b24_11",
        "context_with_next_sentence": true
    },
    {
        "source_sentence": "在人之上，故稱為天。",
        "from": "T25n1507_003:0038b25_12",
        "context_with_next_sentence": true
    },
    {
        "source_sentence": "或有說曰：聖王勝佛。",
        "from": "T25n1507_003:0038b26_13",
        "context_with_next_sentence": true
    },
    {
        "source_sentence": "何以言之？",
        "from": "T25n1507_003:0038b26_14",
        "context_with_next_sentence": true
    },
    {
        "source_sentence": "聖王治世人，無墮三惡道者；佛出世時，三惡不斷。",
        "from": "T25n1507_003:0038b27_15",
        "context_with_next_sentence": true
    },
    {
        "source_sentence": "以是為勝也。",
        "from": "T25n1507_003:0038b28_16",
        "context_with_next_sentence": true
    },
    {
        "source_sentence": "或復說曰：佛勝聖王。",
        "from": "T25n1507_003:0038b28_17",
        "context_with_next_sentence": true
    },
    {
        "source_sentence": "所以言勝，聖王以十善教世，不過人天；佛出教世，得至涅槃。",
        "from": "T25n1507_003:0038b28_18",
        "context_with_next_sentence": true
    },
    {
        "source_sentence": "以是為勝也。",
        "from": "T25n1507_003:0038c01_19",
        "context_with_next_sentence": true
    },
    {
        "source_sentence": "云何生天？",
        "from": "T25n1507_003:0038c01_20",
        "context_with_next_sentence": true
    },
    {
        "source_sentence": "從四天王至二十八天，諸受福者盡是生天。",
        "from": "T25n1507_003:0038c01_21",
        "context_with_next_sentence": true
    },
    {
        "source_sentence": "所以言生天，流轉不息不離生死，故曰生天也。",
        "from": "T25n1507_003:0038c02_22",
        "context_with_next_sentence": true
    },
    {
        "source_sentence": "云何清淨天？",
        "from": "T25n1507_003:0038c03_23",
        "context_with_next_sentence": true
    },
    {
        "source_sentence": "謂佛、緣、覺聲聞三人，皆盡結使出於三界，清淨無欲，故曰清淨天也。",
        "from": "T25n1507_003:0038c04_24",
        "context_with_next_sentence": true
    },
    {
        "source_sentence": "八淨居天者，過於生、舉，不及清淨，處其中間。",
        "from": "T25n1507_003:0038c05_25",
        "context_with_next_sentence": true
    },
    {
        "source_sentence": "念天者，之所慕也。",
        "from": "T25n1507_003:0038c06_26",
        "context_with_next_sentence": true
    },
    {
        "source_sentence": "因念生、舉亦有至涅槃理。",
        "from": "T25n1507_003:0038c07_27",
        "context_with_next_sentence": true
    },
    {
        "source_sentence": "何者？",
        "from": "T25n1507_003:0038c07_28",
        "context_with_next_sentence": true
    },
    {
        "source_sentence": "舍衛城中有清信士夫婦二人，無有子姪。",
        "from": "T25n1507_003:0038c07_29",
        "context_with_next_sentence": true
    },
    {
        "source_sentence": "二人精進心存三寶。",
        "from": "T25n1507_003:0038c08_30",
        "context_with_next_sentence": true
    },
    {
        "source_sentence": "時婦早亡，即生三十三天為天女，端政無雙天中少比。",
        "from": "T25n1507_003:0038c09_31",
        "context_with_next_sentence": true
    },
    {
        "source_sentence": "女自念言：「誰任我夫？」",
        "from": "T25n1507_003:0038c10_32",
        "context_with_next_sentence": true
    },
    {
        "source_sentence": "以天眼觀世間，見本夫以出家學道，年高闇短專信而已，常以掃除塔廟為行。",
        "from": "T25n1507_003:0038c11_33",
        "context_with_next_sentence": true
    },
    {
        "source_sentence": "見其精勤理應生天，必還為我夫。",
        "from": "T25n1507_003:0038c13_0",
        "context_with_next_sentence": true
    },
    {
        "source_sentence": "時處靜室夜坐思惟，霍然見明，怪其有異，舉頭仰視見有天女，問其所由，從何而來？",
        "from": "T25n1507_003:0038c13_1",
        "context_with_next_sentence": true
    },
    {
        "source_sentence": "天女答曰：「我從三十三天上來。",
        "from": "T25n1507_003:0038c15_2",
        "context_with_next_sentence": true
    },
    {
        "source_sentence": "本是君婦，今為天女。",
        "from": "T25n1507_003:0038c16_3",
        "context_with_next_sentence": true
    },
    {
        "source_sentence": "天上無任我夫者，觀君精進，應還為我夫，是以故來白意。」",
        "from": "T25n1507_003:0038c16_4",
        "context_with_next_sentence": true
    },
    {
        "source_sentence": "語訖忽然不見，還歸天上。",
        "from": "T25n1507_003:0038c18_5",
        "context_with_next_sentence": true
    },
    {
        "source_sentence": "時老比丘自是以後倍加精進，兼更補繕故廟。",
        "from": "T25n1507_003:0038c18_6",
        "context_with_next_sentence": true
    },
    {
        "source_sentence": "晨夕不懈，積功遂多福德轉勝，乃應生第四兜率天。",
        "from": "T25n1507_003:0038c19_7",
        "context_with_next_sentence": true
    },
    {
        "source_sentence": "天女復以天眼觀之，見其乃應生第四天，復來語言：「積精進已過我界，我不復得君為夫。」",
        "from": "T25n1507_003:0038c21_8",
        "context_with_next_sentence": true
    },
    {
        "source_sentence": "語訖還去。",
        "from": "T25n1507_003:0038c23_9",
        "context_with_next_sentence": true
    },
    {
        "source_sentence": "比丘倍更精進勝於前時，晝則經行、夜則禪思，心意轉明思惟四諦，如是不久遂得羅漢。",
        "from": "T25n1507_003:0038c23_10",
        "context_with_next_sentence": true
    },
    {
        "source_sentence": "所謂因念天得至涅槃者。",
        "from": "T25n1507_003:0038c25_11",
        "context_with_next_sentence": true
    },
    {
        "source_sentence": "念休息者，謂得定也。",
        "from": "T25n1507_003:0038c25_12",
        "context_with_next_sentence": true
    },
    {
        "source_sentence": "休息有二：有俗休息、有道休息。",
        "from": "T25n1507_003:0038c26_13",
        "context_with_next_sentence": true
    },
    {
        "source_sentence": "俗休息者，猶行作疲極，小住懈息，故名為俗休息。",
        "from": "T25n1507_003:0038c27_14",
        "context_with_next_sentence": true
    },
    {
        "source_sentence": "道休息者，謂定之人。",
        "from": "T25n1507_003:0038c28_15",
        "context_with_next_sentence": true
    },
    {
        "source_sentence": "何以知其然？",
        "from": "T25n1507_003:0038c28_16",
        "context_with_next_sentence": true
    },
    {
        "source_sentence": "昔有比丘名曰等會，時近大道邊坐禪定意。",
        "from": "T25n1507_003:0038c29_0",
        "context_with_next_sentence": true
    },
    {
        "source_sentence": "時有五百乘車過，聲甚凶凶，寂然不聞。",
        "from": "T25n1507_003:0039a01_0",
        "context_with_next_sentence": true
    },
    {
        "source_sentence": "時復天雷霹靂，又頃復地大動，都無所聞。",
        "from": "T25n1507_003:0039a01_1",
        "context_with_next_sentence": true
    },
    {
        "source_sentence": "行過者眾，塵土坌衣，積有時節。",
        "from": "T25n1507_003:0039a02_2",
        "context_with_next_sentence": true
    },
    {
        "source_sentence": "有一人來，見此比丘端坐不動，塵土坌衣都無所覺耶？",
        "from": "T25n1507_003:0039a03_3",
        "context_with_next_sentence": true
    },
    {
        "source_sentence": "比丘定覺，抖擻塵土。",
        "from": "T25n1507_003:0039a04_4",
        "context_with_next_sentence": true
    },
    {
        "source_sentence": "又問曰：「向者眠耶？」",
        "from": "T25n1507_003:0039a05_5",
        "context_with_next_sentence": true
    },
    {
        "source_sentence": "曰：「不也。」",
        "from": "T25n1507_003:0039a05_6",
        "context_with_next_sentence": true
    },
    {
        "source_sentence": "又問：「若不眠者，向有車過及天雷地動。",
        "from": "T25n1507_003:0039a05_7",
        "context_with_next_sentence": true
    },
    {
        "source_sentence": "寂然不驚，何由如此？」",
        "from": "T25n1507_003:0039a06_8",
        "context_with_next_sentence": true
    },
    {
        "source_sentence": "答曰：「我時入休息三昧，是以都無所聞耳。」",
        "from": "T25n1507_003:0039a07_9",
        "context_with_next_sentence": true
    },
    {
        "source_sentence": "以是言之，得休息定者，雖復天地覆墜不革其志，故名休息定也。",
        "from": "T25n1507_003:0039a08_10",
        "context_with_next_sentence": true
    },
    {
        "source_sentence": "念安般者，謂息諸坐馳也。",
        "from": "T25n1507_003:0039a09_11",
        "context_with_next_sentence": true
    },
    {
        "source_sentence": "趣道之徑非唯一塗，所悟之方各有所在。",
        "from": "T25n1507_003:0039a10_12",
        "context_with_next_sentence": true
    },
    {
        "source_sentence": "何以知其然耶？",
        "from": "T25n1507_003:0039a11_13",
        "context_with_next_sentence": true
    },
    {
        "source_sentence": "身子昔曾供養十四億佛，從佛聞法，未曾綜習安般。",
        "from": "T25n1507_003:0039a11_14",
        "context_with_next_sentence": true
    },
    {
        "source_sentence": "至釋迦文世，從馬師比丘始達空法，即見道迹。",
        "from": "T25n1507_003:0039a12_15",
        "context_with_next_sentence": true
    },
    {
        "source_sentence": "佛具演慧，漏盡結解，今為智慧第一。",
        "from": "T25n1507_003:0039a13_16",
        "context_with_next_sentence": true
    },
    {
        "source_sentence": "不由安般得至涅槃也。",
        "from": "T25n1507_003:0039a14_17",
        "context_with_next_sentence": true
    },
    {
        "source_sentence": "目揵連昔三十劫中供養諸佛，修大乘行不能終訖，遭遇世尊退取盡漏。",
        "from": "T25n1507_003:0039a15_18",
        "context_with_next_sentence": true
    },
    {
        "source_sentence": "自昔暨今未曾習安般。",
        "from": "T25n1507_003:0039a16_19",
        "context_with_next_sentence": true
    },
    {
        "source_sentence": "迦葉比丘昔亦曾供養三萬如來，亦未曾習安般，應得辟支佛，今退為羅漢。",
        "from": "T25n1507_003:0039a17_20",
        "context_with_next_sentence": true
    },
    {
        "source_sentence": "馬師比丘昔日亦供養七佛，亦不習安般，今亦盡漏。",
        "from": "T25n1507_003:0039a19_21",
        "context_with_next_sentence": true
    },
    {
        "source_sentence": "阿難昔曾供養二萬如來，所從諸佛諮受法教，亦不習安般。",
        "from": "T25n1507_003:0039a20_22",
        "context_with_next_sentence": true
    },
    {
        "source_sentence": "唯有羅云、摩呵劫匹羅，曩昔以來常習安般，今亦至道。",
        "from": "T25n1507_003:0039a21_23",
        "context_with_next_sentence": true
    },
    {
        "source_sentence": "以是言之，趣道之徑非唯一塗。",
        "from": "T25n1507_003:0039a22_24",
        "context_with_next_sentence": true
    },
    {
        "source_sentence": "安般者，知息長短、冷熱、遲疾，從麁至細，漸御亂想，遂至微妙。",
        "from": "T25n1507_003:0039a23_25",
        "context_with_next_sentence": true
    },
    {
        "source_sentence": "或因息以悟、或分別解了、或頭陀守節、或多聞彊記、或神足識微、或揩或訓悟，所謂殊途而同歸也。",
        "from": "T25n1507_003:0039a25_26",
        "context_with_next_sentence": true
    },
    {
        "source_sentence": "念身者，謂分別四大也。",
        "from": "T25n1507_003:0039a27_27",
        "context_with_next_sentence": true
    },
    {
        "source_sentence": "解了五陰一同之幻夢。",
        "from": "T25n1507_003:0039a27_28",
        "context_with_next_sentence": true
    },
    {
        "source_sentence": "何以知之念身得至涅槃耶？",
        "from": "T25n1507_003:0039a28_29",
        "context_with_next_sentence": true
    },
    {
        "source_sentence": "昔佛去世後百歲，時有阿育王，典主閻浮提，群臣夫人象馬各有八萬四千。",
        "from": "T25n1507_003:0039a29_30",
        "context_with_next_sentence": true
    },
    {
        "source_sentence": "時王巡行國界，見閻羅王有十八地獄，亦有臣吏僻問罪囚。",
        "from": "T25n1507_003:0039b01_31",
        "context_with_next_sentence": true
    },
    {
        "source_sentence": "王問左右曰：「此何等人？」",
        "from": "T25n1507_003:0039b03_32",
        "context_with_next_sentence": true
    },
    {
        "source_sentence": "答曰：「此死人王也，主分別善惡。」",
        "from": "T25n1507_003:0039b03_33",
        "context_with_next_sentence": true
    },
    {
        "source_sentence": "王曰：「死人王尚能作地獄治罪人。",
        "from": "T25n1507_003:0039b04_34",
        "context_with_next_sentence": true
    },
    {
        "source_sentence": "我是生人王，不能作地獄耶？」",
        "from": "T25n1507_003:0039b05_35",
        "context_with_next_sentence": true
    },
    {
        "source_sentence": "問諸群臣：「誰能造地獄？」",
        "from": "T25n1507_003:0039b05_36",
        "context_with_next_sentence": true
    },
    {
        "source_sentence": "諸臣對曰：「唯有極惡人能造地獄耳。」",
        "from": "T25n1507_003:0039b06_37",
        "context_with_next_sentence": true
    },
    {
        "source_sentence": "王勅諸臣訪覓惡人。",
        "from": "T25n1507_003:0039b07_38",
        "context_with_next_sentence": true
    },
    {
        "source_sentence": "臣即行覓，見有一人坐地織罽，旁有弓箭兼有釣魚鉤，復以毒飯食雀，並織罽並釣魚射鳥捕雀。",
        "from": "T25n1507_003:0039b07_39",
        "context_with_next_sentence": true
    },
    {
        "source_sentence": "臣還以狀白王，惡人如是。",
        "from": "T25n1507_003:0039b09_40",
        "context_with_next_sentence": true
    },
    {
        "source_sentence": "王曰：「此人極惡，必能辦地獄事。」",
        "from": "T25n1507_003:0039b10_41",
        "context_with_next_sentence": true
    },
    {
        "source_sentence": "王遣人喚曰：「王欲見汝。」",
        "from": "T25n1507_003:0039b11_42",
        "context_with_next_sentence": true
    },
    {
        "source_sentence": "惡人曰：「我是小人，無有識知。",
        "from": "T25n1507_003:0039b11_43",
        "context_with_next_sentence": true
    },
    {
        "source_sentence": "王用我為？」",
        "from": "T25n1507_003:0039b12_44",
        "context_with_next_sentence": true
    },
    {
        "source_sentence": "曰：「王正欲得汝治地獄事。」",
        "from": "T25n1507_003:0039b12_45",
        "context_with_next_sentence": true
    },
    {
        "source_sentence": "其人即歸。",
        "from": "T25n1507_003:0039b13_46",
        "context_with_next_sentence": true
    },
    {
        "source_sentence": "家有老母，語母曰：「王喚我。」",
        "from": "T25n1507_003:0039b13_47",
        "context_with_next_sentence": true
    },
    {
        "source_sentence": "母語兒曰：「王喚汝為？」",
        "from": "T25n1507_003:0039b14_48",
        "context_with_next_sentence": true
    },
    {
        "source_sentence": "兒曰：「王欲使我治地獄事。」",
        "from": "T25n1507_003:0039b14_49",
        "context_with_next_sentence": true
    },
    {
        "source_sentence": "母曰：「汝去，我云何活？」",
        "from": "T25n1507_003:0039b15_50",
        "context_with_next_sentence": true
    },
    {
        "source_sentence": "母即抱兒腳不放。",
        "from": "T25n1507_003:0039b15_51",
        "context_with_next_sentence": true
    },
    {
        "source_sentence": "兒意欲去，即拔刀斫母，殺而去至王所。",
        "from": "T25n1507_003:0039b16_0",
        "context_with_next_sentence": true
    },
    {
        "source_sentence": "王問曰：「母不放汝，何由得來？」",
        "from": "T25n1507_003:0039b16_1",
        "context_with_next_sentence": true
    },
    {
        "source_sentence": "曰：「殺母而來。」",
        "from": "T25n1507_003:0039b17_2",
        "context_with_next_sentence": true
    },
    {
        "source_sentence": "王曰：「真惡人也。",
        "from": "T25n1507_003:0039b17_3",
        "context_with_next_sentence": true
    },
    {
        "source_sentence": "必能辦地獄事。」",
        "from": "T25n1507_003:0039b18_4",
        "context_with_next_sentence": true
    },
    {
        "source_sentence": "即委此人作地獄城，設鑊湯劍樹。",
        "from": "T25n1507_003:0039b18_5",
        "context_with_next_sentence": true
    },
    {
        "source_sentence": "即拜此人為地獄王，與立臣佐，各有所典，如閻羅王。",
        "from": "T25n1507_003:0039b19_6",
        "context_with_next_sentence": true
    },
    {
        "source_sentence": "王約勅曰：「若有人入此城者，不問貴賤得便治罪。」",
        "from": "T25n1507_003:0039b20_7",
        "context_with_next_sentence": true
    },
    {
        "source_sentence": "王曰：「正使我入中者，亦莫聽出。」",
        "from": "T25n1507_003:0039b21_8",
        "context_with_next_sentence": true
    },
    {
        "source_sentence": "時有老比丘名曰善覺，常行乞食。",
        "from": "T25n1507_003:0039b22_9",
        "context_with_next_sentence": true
    },
    {
        "source_sentence": "至此城門外，見好華香，謂內有人，即便入城。",
        "from": "T25n1507_003:0039b23_10",
        "context_with_next_sentence": true
    },
    {
        "source_sentence": "但見治罪人，驚怖欲還出。",
        "from": "T25n1507_003:0039b24_11",
        "context_with_next_sentence": true
    },
    {
        "source_sentence": "時獄卒不聽出，欲將至鑊湯。",
        "from": "T25n1507_003:0039b24_12",
        "context_with_next_sentence": true
    },
    {
        "source_sentence": "道人求曰：「小寬我至日中。」",
        "from": "T25n1507_003:0039b25_13",
        "context_with_next_sentence": true
    },
    {
        "source_sentence": "又語頃，有男女二人坐犯婬，將來欲治罪，置碓臼中擣之，斯須變成為沫。",
        "from": "T25n1507_003:0039b26_14",
        "context_with_next_sentence": true
    },
    {
        "source_sentence": "道人見之，始念佛語：「人身如聚沫。",
        "from": "T25n1507_003:0039b27_15",
        "context_with_next_sentence": true
    },
    {
        "source_sentence": "誠哉斯言。」",
        "from": "T25n1507_003:0039b28_16",
        "context_with_next_sentence": true
    },
    {
        "source_sentence": "又頃復變為白色，復念人身如白灰聚，變易不一。",
        "from": "T25n1507_003:0039b28_17",
        "context_with_next_sentence": true
    },
    {
        "source_sentence": "如幻如化，諦計非真。",
        "from": "T25n1507_003:0039b29_18",
        "context_with_next_sentence": true
    },
    {
        "source_sentence": "即時意悟漏盡結解。",
        "from": "T25n1507_003:0039c01_19",
        "context_with_next_sentence": true
    },
    {
        "source_sentence": "獄卒復催入鑊湯，時比丘笑。",
        "from": "T25n1507_003:0039c01_20",
        "context_with_next_sentence": true
    },
    {
        "source_sentence": "獄卒瞋恚，使四人俠兩腋倒著鑊中。",
        "from": "T25n1507_003:0039c02_21",
        "context_with_next_sentence": true
    },
    {
        "source_sentence": "即時湯冷，比丘即化作千葉蓮華，於蓮華中結加趺坐。",
        "from": "T25n1507_003:0039c03_22",
        "context_with_next_sentence": true
    },
    {
        "source_sentence": "獄卒驚怪，白阿育王曰：「今獄中有奇怪事。",
        "from": "T25n1507_003:0039c04_23",
        "context_with_next_sentence": true
    },
    {
        "source_sentence": "願王暫屈臨視。」",
        "from": "T25n1507_003:0039c05_24",
        "context_with_next_sentence": true
    },
    {
        "source_sentence": "王曰：「我先有要，正使我入中，亦不聽出。",
        "from": "T25n1507_003:0039c05_25",
        "context_with_next_sentence": true
    },
    {
        "source_sentence": "我今那得入耶？」",
        "from": "T25n1507_003:0039c06_26",
        "context_with_next_sentence": true
    },
    {
        "source_sentence": "吏白王曰：「但入無苦。」",
        "from": "T25n1507_003:0039c07_27",
        "context_with_next_sentence": true
    },
    {
        "source_sentence": "王即隨入。",
        "from": "T25n1507_003:0039c07_28",
        "context_with_next_sentence": true
    },
    {
        "source_sentence": "見道人在蓮華上坐，問曰：「汝是何人也？」",
        "from": "T25n1507_003:0039c07_29",
        "context_with_next_sentence": true
    },
    {
        "source_sentence": "曰：「我是道人。」",
        "from": "T25n1507_003:0039c08_30",
        "context_with_next_sentence": true
    },
    {
        "source_sentence": "道人語王：「汝是癡人。」",
        "from": "T25n1507_003:0039c09_31",
        "context_with_next_sentence": true
    },
    {
        "source_sentence": "王曰：「何以名我為癡人也？」",
        "from": "T25n1507_003:0039c09_32",
        "context_with_next_sentence": true
    },
    {
        "source_sentence": "道人曰：「汝本作童子時，以一把土上佛，佛受呪願言：『汝後當王閻浮提作鐵輪王名阿育，一日之中當起八萬四千佛圖。』",
        "from": "T25n1507_003:0039c10_33",
        "context_with_next_sentence": true
    },
    {
        "source_sentence": "此獄是佛圖耶？」",
        "from": "T25n1507_003:0039c12_34",
        "context_with_next_sentence": true
    },
    {
        "source_sentence": "王意即悟，便前悔過，以善覺為師。",
        "from": "T25n1507_003:0039c13_35",
        "context_with_next_sentence": true
    },
    {
        "source_sentence": "於是罷獄興福，起八萬四千圖廟。",
        "from": "T25n1507_003:0039c14_36",
        "context_with_next_sentence": true
    },
    {
        "source_sentence": "以是言之，念身得涅槃，此其義也。",
        "from": "T25n1507_003:0039c14_37",
        "context_with_next_sentence": true
    },
    {
        "source_sentence": "云何念死得至涅槃？",
        "from": "T25n1507_003:0039c16_0",
        "context_with_next_sentence": true
    },
    {
        "source_sentence": "昔阿育王奉法精進，常供養五百眾僧於宮內四事無乏，兼外給五百乞食阿練若，復送五百人餉就供養之。",
        "from": "T25n1507_003:0039c16_1",
        "context_with_next_sentence": true
    },
    {
        "source_sentence": "復於四城門中給諸窮乏。",
        "from": "T25n1507_003:0039c19_0",
        "context_with_next_sentence": true
    },
    {
        "source_sentence": "供養遂久，財寶轉減。",
        "from": "T25n1507_003:0039c19_1",
        "context_with_next_sentence": true
    },
    {
        "source_sentence": "時弟名修伽妬路，不信三尊。",
        "from": "T25n1507_003:0039c20_2",
        "context_with_next_sentence": true
    },
    {
        "source_sentence": "大臣耶舍、夫人善容亦同不信。",
        "from": "T25n1507_003:0039c20_3",
        "context_with_next_sentence": true
    },
    {
        "source_sentence": "三人同心患王，數數諫曰：「供養道士空竭國財。",
        "from": "T25n1507_003:0039c21_4",
        "context_with_next_sentence": true
    },
    {
        "source_sentence": "何用是為？」",
        "from": "T25n1507_003:0039c22_5",
        "context_with_next_sentence": true
    },
    {
        "source_sentence": "王曰：「汝好護口。",
        "from": "T25n1507_003:0039c22_6",
        "context_with_next_sentence": true
    },
    {
        "source_sentence": "夫士處世，所以斬身，由其惡言也。」",
        "from": "T25n1507_003:0039c23_7",
        "context_with_next_sentence": true
    },
    {
        "source_sentence": "修伽妬路白王曰：「此諸道士並是年少，餚膳恣口情欲熾盛，而處深宮婦女之間，豈可信乎？」",
        "from": "T25n1507_003:0039c24_0",
        "context_with_next_sentence": true
    },
    {
        "source_sentence": "王答曰：「道士制刑以法自防，節身守禁，不為色欲所屈也。」",
        "from": "T25n1507_003:0039c26_1",
        "context_with_next_sentence": true
    },
    {
        "source_sentence": "修伽妬路後出行獵，見有鹿群，中有一人，張圍捕之得人。",
        "from": "T25n1507_003:0039c27_2",
        "context_with_next_sentence": true
    },
    {
        "source_sentence": "問曰：「汝是何人？」",
        "from": "T25n1507_003:0039c28_3",
        "context_with_next_sentence": true
    },
    {
        "source_sentence": "曰：「我年八歲時失父母，迸在山中為鹿所乳，遂至于今。」",
        "from": "T25n1507_003:0039c29_4",
        "context_with_next_sentence": true
    },
    {
        "source_sentence": "復問曰：「鹿無乳時何所噉食？」",
        "from": "T25n1507_003:0040a01_5",
        "context_with_next_sentence": true
    },
    {
        "source_sentence": "曰：「我隨鹿噉草葉以自濟命。」",
        "from": "T25n1507_003:0040a02_6",
        "context_with_next_sentence": true
    },
    {
        "source_sentence": "又問曰：「頗有欲意不？」",
        "from": "T25n1507_003:0040a02_7",
        "context_with_next_sentence": true
    },
    {
        "source_sentence": "曰：「有。」",
        "from": "T25n1507_003:0040a03_8",
        "context_with_next_sentence": true
    },
    {
        "source_sentence": "遂便將歸，以狀白王曰：「此噉草人身形羸瘦尚有欲情。",
        "from": "T25n1507_003:0040a03_9",
        "context_with_next_sentence": true
    },
    {
        "source_sentence": "況諸道士飲食恣口身體肥盛，豈無欲情乎？」",
        "from": "T25n1507_003:0040a04_10",
        "context_with_next_sentence": true
    },
    {
        "source_sentence": "王心念曰：「當何方便化此弟乎？」",
        "from": "T25n1507_003:0040a05_11",
        "context_with_next_sentence": true
    },
    {
        "source_sentence": "即設權謀詐欲出遊，大集人兵嚴政出外。",
        "from": "T25n1507_003:0040a06_12",
        "context_with_next_sentence": true
    },
    {
        "source_sentence": "王盜還入，隱而不現。",
        "from": "T25n1507_003:0040a07_13",
        "context_with_next_sentence": true
    },
    {
        "source_sentence": "王先與諸臣議：「若我出後，便舉為王。」",
        "from": "T25n1507_003:0040a07_14",
        "context_with_next_sentence": true
    },
    {
        "source_sentence": "諸臣即勸試著王服，詐佯不肯。",
        "from": "T25n1507_003:0040a08_15",
        "context_with_next_sentence": true
    },
    {
        "source_sentence": "諸臣曰：「但作，我等當著。」",
        "from": "T25n1507_003:0040a09_16",
        "context_with_next_sentence": true
    },
    {
        "source_sentence": "即著天冠王服，咸稱萬歲，左右侍立如聖王法。",
        "from": "T25n1507_003:0040a09_17",
        "context_with_next_sentence": true
    },
    {
        "source_sentence": "阿育王見其已定，便從外來，曰：「何如大王？」",
        "from": "T25n1507_003:0040a10_18",
        "context_with_next_sentence": true
    },
    {
        "source_sentence": "弟見王，慚赧莫知所如。",
        "from": "T25n1507_003:0040a11_19",
        "context_with_next_sentence": true
    },
    {
        "source_sentence": "阿育王曰：「我暫出遊，卿等云何便作此事？",
        "from": "T25n1507_003:0040a12_20",
        "context_with_next_sentence": true
    },
    {
        "source_sentence": "我鐵輪不在那？",
        "from": "T25n1507_003:0040a13_21",
        "context_with_next_sentence": true
    },
    {
        "source_sentence": "何乃如此縱橫耶？",
        "from": "T25n1507_003:0040a13_22",
        "context_with_next_sentence": true
    },
    {
        "source_sentence": "我殺汝斯須間耳。」",
        "from": "T25n1507_003:0040a14_23",
        "context_with_next_sentence": true
    },
    {
        "source_sentence": "即命諸臣收撿桎梏，蜜遣信白道人：「善念此意，當來救請。」",
        "from": "T25n1507_003:0040a14_24",
        "context_with_next_sentence": true
    },
    {
        "source_sentence": "「正欲殺汝。",
        "from": "T25n1507_003:0040a16_0",
        "context_with_next_sentence": true
    },
    {
        "source_sentence": "念汝作王日淺未得恣意，今且假汝七日作王，如我王法，群臣侍從、宮人妓女、飲食進御。",
        "from": "T25n1507_003:0040a16_1",
        "context_with_next_sentence": true
    },
    {
        "source_sentence": "恣意七日，當就極法。」",
        "from": "T25n1507_003:0040a18_2",
        "context_with_next_sentence": true
    },
    {
        "source_sentence": "即如教施行，雖滿七日無心自歡。",
        "from": "T25n1507_003:0040a18_3",
        "context_with_next_sentence": true
    },
    {
        "source_sentence": "道人來請，持鉢執錫詣王宮門。",
        "from": "T25n1507_003:0040a19_4",
        "context_with_next_sentence": true
    },
    {
        "source_sentence": "王問曰：「道人何所欲也？」",
        "from": "T25n1507_003:0040a20_5",
        "context_with_next_sentence": true
    },
    {
        "source_sentence": "曰：「欲乞死人。」",
        "from": "T25n1507_003:0040a20_6",
        "context_with_next_sentence": true
    },
    {
        "source_sentence": "王曰：「此罪人應死，不得。",
        "from": "T25n1507_003:0040a21_7",
        "context_with_next_sentence": true
    },
    {
        "source_sentence": "乞道人。」",
        "from": "T25n1507_003:0040a21_8",
        "context_with_next_sentence": true
    },
    {
        "source_sentence": "道人重曰：「但乞道人，當使學道。」",
        "from": "T25n1507_003:0040a21_9",
        "context_with_next_sentence": true
    },
    {
        "source_sentence": "王曰：「問此人能學道不？」",
        "from": "T25n1507_003:0040a22_10",
        "context_with_next_sentence": true
    },
    {
        "source_sentence": "道人即問：「今乞汝作沙彌。",
        "from": "T25n1507_003:0040a23_11",
        "context_with_next_sentence": true
    },
    {
        "source_sentence": "能不？」",
        "from": "T25n1507_003:0040a23_12",
        "context_with_next_sentence": true
    },
    {
        "source_sentence": "答曰：「正使作奴猶當不却，況復沙彌。」",
        "from": "T25n1507_003:0040a23_13",
        "context_with_next_sentence": true
    },
    {
        "source_sentence": "王曰：「作道人難，為審能不？",
        "from": "T25n1507_003:0040a24_14",
        "context_with_next_sentence": true
    },
    {
        "source_sentence": "道人法當麁衣惡食趣支形命行道而已。",
        "from": "T25n1507_003:0040a25_15",
        "context_with_next_sentence": true
    },
    {
        "source_sentence": "汝串優樂，何能堪此苦行耶？」",
        "from": "T25n1507_003:0040a26_16",
        "context_with_next_sentence": true
    },
    {
        "source_sentence": "答曰：「尚當死，豈不堪苦行耶？」",
        "from": "T25n1507_003:0040a27_0",
        "context_with_next_sentence": true
    },
    {
        "source_sentence": "王曰：「若堪者，聽使七日乞食。」",
        "from": "T25n1507_003:0040a27_1",
        "context_with_next_sentence": true
    },
    {
        "source_sentence": "王令宮內：「修伽妬路來乞時，與極惡食餘殘穢臭者。」",
        "from": "T25n1507_003:0040a28_2",
        "context_with_next_sentence": true
    },
    {
        "source_sentence": "即使著弊衣造諸房，乞食處處皆得惡食。",
        "from": "T25n1507_003:0040a29_3",
        "context_with_next_sentence": true
    },
    {
        "source_sentence": "以免死之情重，甘心食惡食。",
        "from": "T25n1507_003:0040b01_4",
        "context_with_next_sentence": true
    },
    {
        "source_sentence": "滿七日已，王見其無悔恨，即聽為道：「汝常言：『道人閑樂，多情難信。』",
        "from": "T25n1507_003:0040b02_5",
        "context_with_next_sentence": true
    },
    {
        "source_sentence": "汝所乞食，故在我宮內，猶尚精細。",
        "from": "T25n1507_003:0040b03_6",
        "context_with_next_sentence": true
    },
    {
        "source_sentence": "道人乞食又甚於此。",
        "from": "T25n1507_003:0040b04_7",
        "context_with_next_sentence": true
    },
    {
        "source_sentence": "所食如是，豈可有情欲乎。」",
        "from": "T25n1507_003:0040b04_8",
        "context_with_next_sentence": true
    },
    {
        "source_sentence": "即付善念為沙門。",
        "from": "T25n1507_003:0040b05_9",
        "context_with_next_sentence": true
    },
    {
        "source_sentence": "王遣使至石室城，於彼城中行諸禪觀，或在塚間、或在樹下。",
        "from": "T25n1507_003:0040b05_10",
        "context_with_next_sentence": true
    },
    {
        "source_sentence": "時在塚間觀死屍，夜見有餓鬼打一死屍。",
        "from": "T25n1507_003:0040b07_11",
        "context_with_next_sentence": true
    },
    {
        "source_sentence": "問曰：「何以打此死屍耶？」",
        "from": "T25n1507_003:0040b08_12",
        "context_with_next_sentence": true
    },
    {
        "source_sentence": "曰：「坐此屍困我如是，是以打之耳。」",
        "from": "T25n1507_003:0040b08_13",
        "context_with_next_sentence": true
    },
    {
        "source_sentence": "道人曰：「何以不打汝心，打此死屍當復何益也？」",
        "from": "T25n1507_003:0040b09_14",
        "context_with_next_sentence": true
    },
    {
        "source_sentence": "須臾頃，復有一天以天文陀羅花散於死屍。",
        "from": "T25n1507_003:0040b10_15",
        "context_with_next_sentence": true
    },
    {
        "source_sentence": "道人復問曰：「何以散此臭屍為？」",
        "from": "T25n1507_003:0040b11_16",
        "context_with_next_sentence": true
    },
    {
        "source_sentence": "答曰：「我由此屍得生天上。",
        "from": "T25n1507_003:0040b12_17",
        "context_with_next_sentence": true
    },
    {
        "source_sentence": "此屍即是我之善友，故來散華報往昔恩耳。」",
        "from": "T25n1507_003:0040b12_18",
        "context_with_next_sentence": true
    },
    {
        "source_sentence": "道人曰：「何以不散華於汝心中，乃散此臭屍花為？",
        "from": "T25n1507_003:0040b13_19",
        "context_with_next_sentence": true
    },
    {
        "source_sentence": "夫善惡之本皆心所為，汝等乃復捨本取其末耶？」",
        "from": "T25n1507_003:0040b15_20",
        "context_with_next_sentence": true
    },
    {
        "source_sentence": "時修伽妬路自念：「我從死得活，由是因緣當得解脫。」",
        "from": "T25n1507_003:0040b16_21",
        "context_with_next_sentence": true
    },
    {
        "source_sentence": "於是觀身念死，思惟分別，解了無常苦空非身，即得羅漢。",
        "from": "T25n1507_003:0040b17_22",
        "context_with_next_sentence": true
    },
    {
        "source_sentence": "以是言之，念死者亦至涅槃。",
        "from": "T25n1507_003:0040b18_23",
        "context_with_next_sentence": true
    },
    {
        "source_sentence": "◎分別功德論卷第三",
        "from": "T25n1507_003:0040b19_24",
        "context_with_next_sentence": false
    }
]