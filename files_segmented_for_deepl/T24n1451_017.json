[
    {
        "source_sentence": "根本說一切有部毘奈耶雜事",
        "from": "T24n1451_017:0282a02_0",
        "context_with_next_sentence": true
    },
    {
        "source_sentence": "卷第十七",
        "from": "T24n1451_017:0282a03_0",
        "context_with_next_sentence": true
    },
    {
        "source_sentence": "三藏法師義淨奉　制譯",
        "from": "T24n1451_017:0282a05_0",
        "context_with_next_sentence": true
    },
    {
        "source_sentence": "第四門第五子攝頌曰：　旃荼蘇陀夷、　　大衣暫時用、　師謨婆蘇達、　　取鉢己物想、　阿市多護月、　　賊想取自衣。",
        "from": "T24n1451_017:0282a06_0",
        "context_with_next_sentence": true
    },
    {
        "source_sentence": "此頌與廣釋盜戒不異，故更不出，尋彼可知。",
        "from": "T24n1451_017:0282a10_0",
        "context_with_next_sentence": true
    },
    {
        "source_sentence": "第四門第六子攝頌曰：　猪蔗多羅果、　　毛緂黑喜還、　安置刀子針、　　不用瑠璃器。",
        "from": "T24n1451_017:0282a11_0",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0282a14_0",
        "context_with_next_sentence": true
    },
    {
        "source_sentence": "時當儉歲，有竊盜者偷得他猪，往闇林中殺而噉食，骨及頭蹄棄擲而去。",
        "from": "T24n1451_017:0282a14_1",
        "context_with_next_sentence": true
    },
    {
        "source_sentence": "六眾常法，晨朝起已昇寺閣上四方瞻顧，若遙見有烟群烏亂下，即便相命共往觀看。",
        "from": "T24n1451_017:0282a15_2",
        "context_with_next_sentence": true
    },
    {
        "source_sentence": "既見闇林烟揚烏下，遂相告曰：「難陀、鄔波難陀！",
        "from": "T24n1451_017:0282a17_3",
        "context_with_next_sentence": true
    },
    {
        "source_sentence": "彼處定有可噉之物，我等宜往，或有所得。」",
        "from": "T24n1451_017:0282a19_0",
        "context_with_next_sentence": true
    },
    {
        "source_sentence": "至彼便見猪骨頭足，共相謂曰：「糞掃之物斯為足矣！",
        "from": "T24n1451_017:0282a19_1",
        "context_with_next_sentence": true
    },
    {
        "source_sentence": "可煮而食。」",
        "from": "T24n1451_017:0282a21_2",
        "context_with_next_sentence": true
    },
    {
        "source_sentence": "即便自煮。",
        "from": "T24n1451_017:0282a21_3",
        "context_with_next_sentence": true
    },
    {
        "source_sentence": "是時猪主尋蹤遂至，見其煮肉，報言：「聖者！",
        "from": "T24n1451_017:0282a21_4",
        "context_with_next_sentence": true
    },
    {
        "source_sentence": "著大仙服作此非宜。」",
        "from": "T24n1451_017:0282a22_5",
        "context_with_next_sentence": true
    },
    {
        "source_sentence": "報言：「賢首！",
        "from": "T24n1451_017:0282a23_6",
        "context_with_next_sentence": true
    },
    {
        "source_sentence": "若我得作殺生事者，豈可不能取好麞鹿上妙之肉而充食耶？",
        "from": "T24n1451_017:0282a23_7",
        "context_with_next_sentence": true
    },
    {
        "source_sentence": "何容取此猪骨頭足自煮而食？",
        "from": "T24n1451_017:0282a24_8",
        "context_with_next_sentence": true
    },
    {
        "source_sentence": "有人盜得好肉已飡，餘骨頭蹄是他所棄，充糞掃物於我何辜。」",
        "from": "T24n1451_017:0282a25_9",
        "context_with_next_sentence": true
    },
    {
        "source_sentence": "彼言：「聖者！",
        "from": "T24n1451_017:0282a26_10",
        "context_with_next_sentence": true
    },
    {
        "source_sentence": "然出家人不應作此可惡之事。」",
        "from": "T24n1451_017:0282a27_11",
        "context_with_next_sentence": true
    },
    {
        "source_sentence": "苾芻白佛，佛言：「不應如是取糞掃物，作者得越法罪。」",
        "from": "T24n1451_017:0282a27_12",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0282a29_0",
        "context_with_next_sentence": true
    },
    {
        "source_sentence": "時有盜者，取他甘蔗，中間食訖根梢棄去。",
        "from": "T24n1451_017:0282a29_1",
        "context_with_next_sentence": true
    },
    {
        "source_sentence": "六眾行見，遂相告曰：「尊者！",
        "from": "T24n1451_017:0282b01_2",
        "context_with_next_sentence": true
    },
    {
        "source_sentence": "多有糞掃物，可共收將。」",
        "from": "T24n1451_017:0282b01_3",
        "context_with_next_sentence": true
    },
    {
        "source_sentence": "即便收取。",
        "from": "T24n1451_017:0282b02_4",
        "context_with_next_sentence": true
    },
    {
        "source_sentence": "時甘蔗主尋蹤來至，見彼六眾共收殘蔗，報言：「聖者！",
        "from": "T24n1451_017:0282b02_5",
        "context_with_next_sentence": true
    },
    {
        "source_sentence": "著大仙服為非法事。」",
        "from": "T24n1451_017:0282b03_6",
        "context_with_next_sentence": true
    },
    {
        "source_sentence": "答言：「賢首！",
        "from": "T24n1451_017:0282b04_7",
        "context_with_next_sentence": true
    },
    {
        "source_sentence": "若我得為偷盜事者，豈可不能取好甘蔗隨意噉食，而復取他所棄之物？",
        "from": "T24n1451_017:0282b04_8",
        "context_with_next_sentence": true
    },
    {
        "source_sentence": "然此甘蔗有人盜來，食好棄惡，我等收取。",
        "from": "T24n1451_017:0282b06_9",
        "context_with_next_sentence": true
    },
    {
        "source_sentence": "斯有何過？」",
        "from": "T24n1451_017:0282b07_10",
        "context_with_next_sentence": true
    },
    {
        "source_sentence": "彼言：「聖者！",
        "from": "T24n1451_017:0282b07_11",
        "context_with_next_sentence": true
    },
    {
        "source_sentence": "此譏嫌事，非出家人之所應作。」",
        "from": "T24n1451_017:0282b07_12",
        "context_with_next_sentence": true
    },
    {
        "source_sentence": "苾芻白佛，佛言：「不應如是取糞掃物，作者得越法罪。」",
        "from": "T24n1451_017:0282b08_13",
        "context_with_next_sentence": true
    },
    {
        "source_sentence": "緣處同前，時有盜者取多羅果，於闇林中好者選食惡者棄去。",
        "from": "T24n1451_017:0282b10_0",
        "context_with_next_sentence": true
    },
    {
        "source_sentence": "六眾因行見此遺物，事同甘蔗，乃至被俗訶責。",
        "from": "T24n1451_017:0282b11_1",
        "context_with_next_sentence": true
    },
    {
        "source_sentence": "苾芻白佛，佛言：「取者得越法罪。」",
        "from": "T24n1451_017:0282b12_2",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0282b14_0",
        "context_with_next_sentence": true
    },
    {
        "source_sentence": "時此城中有賣香童子，有好毛緂極生愛樂不同餘物，後因染患，雖加醫療無効將終，遂集諸親告言：「我亡之後勿以火焚，將此毛緂纏裹我身棄於林野。」",
        "from": "T24n1451_017:0282b14_1",
        "context_with_next_sentence": true
    },
    {
        "source_sentence": "現在諸親共安慰曰：「汝不須怖，豈遭病者並悉身亡？",
        "from": "T24n1451_017:0282b17_2",
        "context_with_next_sentence": true
    },
    {
        "source_sentence": "不久之間自當平復。」",
        "from": "T24n1451_017:0282b18_3",
        "context_with_next_sentence": true
    },
    {
        "source_sentence": "然命盡難留奄然氣斷，由於毛緂生重愛故，捨命之後生大癭鬼中。",
        "from": "T24n1451_017:0282b19_4",
        "context_with_next_sentence": true
    },
    {
        "source_sentence": "時彼親族以五色彩裝飾喪輿，毛緂纏尸送至林處。",
        "from": "T24n1451_017:0282b20_5",
        "context_with_next_sentence": true
    },
    {
        "source_sentence": "苾芻見已告屍林苾芻黑喜曰：「具壽！",
        "from": "T24n1451_017:0282b22_6",
        "context_with_next_sentence": true
    },
    {
        "source_sentence": "有賣香人因病身死，以好毛緂用裹屍骸棄在林內，是糞掃物可往取之。」",
        "from": "T24n1451_017:0282b22_7",
        "context_with_next_sentence": true
    },
    {
        "source_sentence": "彼便疾往詣屍林所取其毛緂。",
        "from": "T24n1451_017:0282b24_8",
        "context_with_next_sentence": true
    },
    {
        "source_sentence": "時彼非人即便起屍，堅捉其緂作如是語：「聖者黑喜！",
        "from": "T24n1451_017:0282b25_9",
        "context_with_next_sentence": true
    },
    {
        "source_sentence": "勿取我緂。」",
        "from": "T24n1451_017:0282b26_10",
        "context_with_next_sentence": true
    },
    {
        "source_sentence": "凡屍林人多有胸膽，便報鬼曰：「癡人！",
        "from": "T24n1451_017:0282b26_11",
        "context_with_next_sentence": true
    },
    {
        "source_sentence": "汝由愛緂生餓鬼中，今更欲往捺洛迦耶？",
        "from": "T24n1451_017:0282b27_12",
        "context_with_next_sentence": true
    },
    {
        "source_sentence": "汝今宜放。」",
        "from": "T24n1451_017:0282b28_13",
        "context_with_next_sentence": true
    },
    {
        "source_sentence": "黑喜愛著共鬼相爭，以脚踏之強牽而去，往逝多林。",
        "from": "T24n1451_017:0282b28_14",
        "context_with_next_sentence": true
    },
    {
        "source_sentence": "時彼屍鬼更增瞋恚隨逐不放，報言：「聖者！",
        "from": "T24n1451_017:0282b29_15",
        "context_with_next_sentence": true
    },
    {
        "source_sentence": "還我緂來。」",
        "from": "T24n1451_017:0282c01_16",
        "context_with_next_sentence": true
    },
    {
        "source_sentence": "彼不採錄便入寺中。",
        "from": "T24n1451_017:0282c02_17",
        "context_with_next_sentence": true
    },
    {
        "source_sentence": "然逝多林多有天龍藥叉諸大神祇之所守護，此鬼薄福不敢前行，於寺門前啼泣而住。",
        "from": "T24n1451_017:0282c02_18",
        "context_with_next_sentence": true
    },
    {
        "source_sentence": "佛知故問阿難陀曰：「何意門前非人啼泣？」",
        "from": "T24n1451_017:0282c04_19",
        "context_with_next_sentence": true
    },
    {
        "source_sentence": "即白佛言：「有黑喜苾芻取彼毛緂。」",
        "from": "T24n1451_017:0282c05_20",
        "context_with_next_sentence": true
    },
    {
        "source_sentence": "佛作是念：「看此非人深生愛著，若不得緂必歐熱血因即命終。」",
        "from": "T24n1451_017:0282c06_21",
        "context_with_next_sentence": true
    },
    {
        "source_sentence": "告阿難陀曰：「汝即宜去報彼黑喜還非人緂，若不與者歐血而死。",
        "from": "T24n1451_017:0282c07_22",
        "context_with_next_sentence": true
    },
    {
        "source_sentence": "既與緂已令使前行到彼林中，報言：『汝臥。』",
        "from": "T24n1451_017:0282c09_23",
        "context_with_next_sentence": true
    },
    {
        "source_sentence": "後以緂蓋。」",
        "from": "T24n1451_017:0282c10_24",
        "context_with_next_sentence": true
    },
    {
        "source_sentence": "時阿難陀宣教語彼黑喜苾芻，廣如上說，乃至後以緂蓋。",
        "from": "T24n1451_017:0282c10_25",
        "context_with_next_sentence": true
    },
    {
        "source_sentence": "黑喜聞已告阿難陀曰：「如佛所教，不敢違越。」",
        "from": "T24n1451_017:0282c11_26",
        "context_with_next_sentence": true
    },
    {
        "source_sentence": "即報鬼曰：「愛毛緂者可在前行。」",
        "from": "T24n1451_017:0282c12_27",
        "context_with_next_sentence": true
    },
    {
        "source_sentence": "至林遣臥，隨言即臥，以緂蓋上。",
        "from": "T24n1451_017:0282c13_28",
        "context_with_next_sentence": true
    },
    {
        "source_sentence": "時彼非人便以脚踏黑喜苾芻，黑喜有大力僅得免死。",
        "from": "T24n1451_017:0282c14_29",
        "context_with_next_sentence": true
    },
    {
        "source_sentence": "苾芻白佛，佛言：「苾芻不應隨宜輒取屍林處衣，亦復不應作如是與，若取衣時從足向頭，若與衣時從頭向足。",
        "from": "T24n1451_017:0282c15_30",
        "context_with_next_sentence": true
    },
    {
        "source_sentence": "苾芻當知：屍林處衣有五過失。",
        "from": "T24n1451_017:0282c17_31",
        "context_with_next_sentence": true
    },
    {
        "source_sentence": "云何為五？",
        "from": "T24n1451_017:0282c18_32",
        "context_with_next_sentence": true
    },
    {
        "source_sentence": "一、惡彩色；二、臭氣；三、無力；四、多虱；五、藥叉所持。",
        "from": "T24n1451_017:0282c18_33",
        "context_with_next_sentence": true
    },
    {
        "source_sentence": "若其死屍身無瘡處不應取衣。」",
        "from": "T24n1451_017:0282c20_0",
        "context_with_next_sentence": true
    },
    {
        "source_sentence": "聞佛制已，六眾即便將狗而去，不信見譏，問言：「聖者！",
        "from": "T24n1451_017:0282c20_1",
        "context_with_next_sentence": true
    },
    {
        "source_sentence": "仁將犬去向彼空林，豈殺畜耶？」",
        "from": "T24n1451_017:0282c21_2",
        "context_with_next_sentence": true
    },
    {
        "source_sentence": "苾芻白佛，佛言：「不應將狗隨去。」",
        "from": "T24n1451_017:0282c22_3",
        "context_with_next_sentence": true
    },
    {
        "source_sentence": "便以刀傷損而取其衣，佛言：「不應如是。",
        "from": "T24n1451_017:0282c23_4",
        "context_with_next_sentence": true
    },
    {
        "source_sentence": "若有虫蟻損傷身者，後當取衣。」",
        "from": "T24n1451_017:0282c24_5",
        "context_with_next_sentence": true
    },
    {
        "source_sentence": "彼得衣已隨便即披，佛言：「不得即披，可七八日置叢林中，待風日吹曬已，然後浣染方可披著。」",
        "from": "T24n1451_017:0282c25_0",
        "context_with_next_sentence": true
    },
    {
        "source_sentence": "即披入寺旋禮制底。",
        "from": "T24n1451_017:0282c27_1",
        "context_with_next_sentence": true
    },
    {
        "source_sentence": "苾芻白佛，佛言：「屍林苾芻所有行法我今應制，屍林苾芻披死人衣，不得入寺、不禮制底，若樂禮者離一尋外，不受用僧房及床敷等，不入眾坐，不為俗人宣說法義，不往俗家。",
        "from": "T24n1451_017:0282c27_2",
        "context_with_next_sentence": true
    },
    {
        "source_sentence": "若有緣須至者，應立門外。",
        "from": "T24n1451_017:0283a02_3",
        "context_with_next_sentence": true
    },
    {
        "source_sentence": "主命入者，答曰：『我住屍林。』",
        "from": "T24n1451_017:0283a03_4",
        "context_with_next_sentence": true
    },
    {
        "source_sentence": "若言：『我今獲大福利，幸蒙聖者勝杜多人來過我舍。』",
        "from": "T24n1451_017:0283a03_5",
        "context_with_next_sentence": true
    },
    {
        "source_sentence": "聞如是語，即應入舍，不坐床座。",
        "from": "T24n1451_017:0283a05_0",
        "context_with_next_sentence": true
    },
    {
        "source_sentence": "若喚坐者，答曰：『我住屍林。』",
        "from": "T24n1451_017:0283a05_1",
        "context_with_next_sentence": true
    },
    {
        "source_sentence": "若說難遭，即應為坐，勿致疑惑。",
        "from": "T24n1451_017:0283a06_2",
        "context_with_next_sentence": true
    },
    {
        "source_sentence": "屍林苾芻不依教者得越法罪。」",
        "from": "T24n1451_017:0283a07_3",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0283a08_0",
        "context_with_next_sentence": true
    },
    {
        "source_sentence": "時諸苾芻所有刀針隨處安置被垢所損，苾芻白佛，佛言：「不應隨處安置，應安針氈。」",
        "from": "T24n1451_017:0283a08_1",
        "context_with_next_sentence": true
    },
    {
        "source_sentence": "苾芻不解如何當作？",
        "from": "T24n1451_017:0283a10_2",
        "context_with_next_sentence": true
    },
    {
        "source_sentence": "佛言：「應用氈片或於布帛炙黃臘拭裹方刀針即不生垢。」",
        "from": "T24n1451_017:0283a10_3",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0283a13_0",
        "context_with_next_sentence": true
    },
    {
        "source_sentence": "時吐羅難陀苾芻尼，彼先停貯假琉璃器，有尼渴逼欲求水飲，詣彼尼所，問言：「聖者！",
        "from": "T24n1451_017:0283a13_1",
        "context_with_next_sentence": true
    },
    {
        "source_sentence": "我為渴逼，與琉璃器欲將飲水。」",
        "from": "T24n1451_017:0283a15_2",
        "context_with_next_sentence": true
    },
    {
        "source_sentence": "報言：「此即是器，汝可持用。」",
        "from": "T24n1451_017:0283a15_3",
        "context_with_next_sentence": true
    },
    {
        "source_sentence": "用時墮地便破。",
        "from": "T24n1451_017:0283a16_4",
        "context_with_next_sentence": true
    },
    {
        "source_sentence": "後於異時吐羅難陀憶所借器，即從彼索：「還我器來。」",
        "from": "T24n1451_017:0283a16_5",
        "context_with_next_sentence": true
    },
    {
        "source_sentence": "彼言：「聖者！",
        "from": "T24n1451_017:0283a18_0",
        "context_with_next_sentence": true
    },
    {
        "source_sentence": "手執不牢墮地打破，別造當還。」",
        "from": "T24n1451_017:0283a18_1",
        "context_with_next_sentence": true
    },
    {
        "source_sentence": "答言：「與我舊物。」",
        "from": "T24n1451_017:0283a18_2",
        "context_with_next_sentence": true
    },
    {
        "source_sentence": "如是多時故相煩擾。",
        "from": "T24n1451_017:0283a19_3",
        "context_with_next_sentence": true
    },
    {
        "source_sentence": "告諸苾芻，苾芻白佛。",
        "from": "T24n1451_017:0283a19_4",
        "context_with_next_sentence": true
    },
    {
        "source_sentence": "佛作是念：「尼於瑠璃器飲水有如是過，故尼不應於此器中飲水噉食，若受用者得越法罪。」",
        "from": "T24n1451_017:0283a20_5",
        "context_with_next_sentence": true
    },
    {
        "source_sentence": "第四門第七子攝頌曰：　寺中應遍畫、　　然火并洗浴、　鉢水不蹈葉、　　連鞋食不應。",
        "from": "T24n1451_017:0283a23_0",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0283a26_0",
        "context_with_next_sentence": true
    },
    {
        "source_sentence": "給孤長者施園之後作如是念：「若不彩畫便不端嚴，佛若許者我欲莊飾。」",
        "from": "T24n1451_017:0283a26_1",
        "context_with_next_sentence": true
    },
    {
        "source_sentence": "即往白佛，佛言：「隨意當畫。」",
        "from": "T24n1451_017:0283a27_2",
        "context_with_next_sentence": true
    },
    {
        "source_sentence": "聞佛聽已，集諸彩色并喚畫工，報言：「此是彩色，可畫寺中。」",
        "from": "T24n1451_017:0283a28_3",
        "context_with_next_sentence": true
    },
    {
        "source_sentence": "答曰：「從何處作？",
        "from": "T24n1451_017:0283a29_4",
        "context_with_next_sentence": true
    },
    {
        "source_sentence": "欲畫何物？」",
        "from": "T24n1451_017:0283b01_5",
        "context_with_next_sentence": true
    },
    {
        "source_sentence": "報言：「我亦未知，當往問佛。」",
        "from": "T24n1451_017:0283b01_6",
        "context_with_next_sentence": true
    },
    {
        "source_sentence": "佛言：「長者！",
        "from": "T24n1451_017:0283b02_7",
        "context_with_next_sentence": true
    },
    {
        "source_sentence": "於門兩頰應作執杖藥叉，次傍一面作大神通變，又於一面畫作五趣生死之輪，簷下畫作本生事。",
        "from": "T24n1451_017:0283b02_8",
        "context_with_next_sentence": true
    },
    {
        "source_sentence": "佛殿門傍畫持鬘藥叉，於講堂處畫老宿苾芻宣揚法要，於食堂處畫持餅藥叉，於庫門傍畫執寶藥叉，安水堂處畫龍持水瓶著妙瓔珞，浴室火堂依天使經法式畫之，并畫少多地獄變，於瞻病堂畫如來像躬自看病，大小行處畫作死屍形容可畏，若於房內應畫白骨髑髏。」",
        "from": "T24n1451_017:0283b04_9",
        "context_with_next_sentence": true
    },
    {
        "source_sentence": "是時長者從佛聞已禮足而去，依教畫飾。",
        "from": "T24n1451_017:0283b10_10",
        "context_with_next_sentence": true
    },
    {
        "source_sentence": "既並畫已，時有不作意苾芻，隨處然火烟熏損畫。",
        "from": "T24n1451_017:0283b11_11",
        "context_with_next_sentence": true
    },
    {
        "source_sentence": "苾芻白佛，佛言：「我聽苾芻作然火堂。",
        "from": "T24n1451_017:0283b12_12",
        "context_with_next_sentence": true
    },
    {
        "source_sentence": "若有須者於此然火，非於餘處，作者得越法罪。」",
        "from": "T24n1451_017:0283b13_13",
        "context_with_next_sentence": true
    },
    {
        "source_sentence": "時有病人要須然火，於房簷下不敢輒然，佛言：「可寺外或寺中庭然，待烟盡方持火入。」",
        "from": "T24n1451_017:0283b14_14",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0283b17_0",
        "context_with_next_sentence": true
    },
    {
        "source_sentence": "苾芻於簷下洗浴濕損壁畫，佛言：「不應爾。",
        "from": "T24n1451_017:0283b17_1",
        "context_with_next_sentence": true
    },
    {
        "source_sentence": "可於寺內近一角頭，面向佛像而為澡浴，或可別作洗浴之室。」",
        "from": "T24n1451_017:0283b18_2",
        "context_with_next_sentence": true
    },
    {
        "source_sentence": "室中有泥，佛言：「安甎應為水竇。",
        "from": "T24n1451_017:0283b19_3",
        "context_with_next_sentence": true
    },
    {
        "source_sentence": "若有不淨時時洗決，或近水渠為澡浴事。」",
        "from": "T24n1451_017:0283b20_4",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0283b22_0",
        "context_with_next_sentence": true
    },
    {
        "source_sentence": "於此城中有婆羅門，其子遇患，至醫人所，問言：「我子有如是病，幸為處方。」",
        "from": "T24n1451_017:0283b22_1",
        "context_with_next_sentence": true
    },
    {
        "source_sentence": "其人信敬，報言：「仁可向聖眾處乞取鉢水，用洗身形必當得差。」",
        "from": "T24n1451_017:0283b23_2",
        "context_with_next_sentence": true
    },
    {
        "source_sentence": "時婆羅門聞已便去，往給園中，六眾在門。",
        "from": "T24n1451_017:0283b25_3",
        "context_with_next_sentence": true
    },
    {
        "source_sentence": "鄔波難陀見婆羅門，報言：「善來！",
        "from": "T24n1451_017:0283b26_4",
        "context_with_next_sentence": true
    },
    {
        "source_sentence": "何現遲遲猶如初月？」",
        "from": "T24n1451_017:0283b26_5",
        "context_with_next_sentence": true
    },
    {
        "source_sentence": "彼言：「畔睇聖者！",
        "from": "T24n1451_017:0283b27_6",
        "context_with_next_sentence": true
    },
    {
        "source_sentence": "我實希來今幸相見，若數來者仁生賤心。」",
        "from": "T24n1451_017:0283b27_7",
        "context_with_next_sentence": true
    },
    {
        "source_sentence": "問曰：「仁何故來？」",
        "from": "T24n1451_017:0283b28_8",
        "context_with_next_sentence": true
    },
    {
        "source_sentence": "答言：「聖者！",
        "from": "T24n1451_017:0283b29_9",
        "context_with_next_sentence": true
    },
    {
        "source_sentence": "我子病重，往問醫人，彼言：『可乞聖眾鉢水洗得病除。』",
        "from": "T24n1451_017:0283b29_10",
        "context_with_next_sentence": true
    },
    {
        "source_sentence": "我故來乞，幸願施與。」",
        "from": "T24n1451_017:0283c01_11",
        "context_with_next_sentence": true
    },
    {
        "source_sentence": "鄔波難陀報言：「且住，我為取水。」",
        "from": "T24n1451_017:0283c02_0",
        "context_with_next_sentence": true
    },
    {
        "source_sentence": "即便入寺食已洗鉢，取殘餅麨菜餅果雜葉，以水和攪持出寺外，報婆羅門曰：「此是鉢水，汝可取用。」",
        "from": "T24n1451_017:0283c02_1",
        "context_with_next_sentence": true
    },
    {
        "source_sentence": "彼言：「聖者！",
        "from": "T24n1451_017:0283c05_0",
        "context_with_next_sentence": true
    },
    {
        "source_sentence": "我兒寧死，豈能將此不淨之物用洗身耶？」",
        "from": "T24n1451_017:0283c05_1",
        "context_with_next_sentence": true
    },
    {
        "source_sentence": "鄔波難陀曰：「如汝信心堅固成就，其子亦應得病瘳損。」",
        "from": "T24n1451_017:0283c06_2",
        "context_with_next_sentence": true
    },
    {
        "source_sentence": "時婆羅門深生輕賤。",
        "from": "T24n1451_017:0283c07_3",
        "context_with_next_sentence": true
    },
    {
        "source_sentence": "苾芻白佛，佛作是念：「由將惡物置在鉢中有如是過，是故我今告諸苾芻，不以惡物置於鉢內，若有作者得越法罪。",
        "from": "T24n1451_017:0283c07_4",
        "context_with_next_sentence": true
    },
    {
        "source_sentence": "然諸苾芻授他鉢水，所有行法我今當制：先可三遍淨洗其鉢，盛水滿中，以佛經頌呪之數遍，然後授與。",
        "from": "T24n1451_017:0283c10_5",
        "context_with_next_sentence": true
    },
    {
        "source_sentence": "若不依者得越法罪。」",
        "from": "T24n1451_017:0283c12_6",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0283c14_0",
        "context_with_next_sentence": true
    },
    {
        "source_sentence": "時諸苾芻每食噉時，替鉢之葉便以脚蹈，俗旅見譏：「沙門釋子實不清淨，安鉢之葉脚蹈而食。」",
        "from": "T24n1451_017:0283c14_1",
        "context_with_next_sentence": true
    },
    {
        "source_sentence": "苾芻白佛，佛言：「苾芻不應蹈葉而食，作者得越法罪。」",
        "from": "T24n1451_017:0283c16_2",
        "context_with_next_sentence": true
    },
    {
        "source_sentence": "佛在廣嚴城。",
        "from": "T24n1451_017:0283c18_0",
        "context_with_next_sentence": true
    },
    {
        "source_sentence": "時有苾芻著革屣食，俗旅譏云：「沙門釋子食不清淨。」",
        "from": "T24n1451_017:0283c18_1",
        "context_with_next_sentence": true
    },
    {
        "source_sentence": "佛言：「不應如是著鞋履食，作者得越法罪。」",
        "from": "T24n1451_017:0283c19_2",
        "context_with_next_sentence": true
    },
    {
        "source_sentence": "時諸病人脫去革屣食便增病，佛言：「若病人，不脫革屣踏上而食。」",
        "from": "T24n1451_017:0283c20_3",
        "context_with_next_sentence": true
    },
    {
        "source_sentence": "第四門第八子攝頌曰：　無鉢度大賊、　　安居無依止、　五年同利養、　　負重不應為。",
        "from": "T24n1451_017:0283c22_0",
        "context_with_next_sentence": true
    },
    {
        "source_sentence": "緣在室羅伐城。",
        "from": "T24n1451_017:0283c25_0",
        "context_with_next_sentence": true
    },
    {
        "source_sentence": "鄔波難陀度一弟子無鉢可與，眾人食時各自洗鉢，置於淨處出行禮塔，新出家者見鉢便念：「比有閑鉢，我今將去食後當還。」",
        "from": "T24n1451_017:0283c25_1",
        "context_with_next_sentence": true
    },
    {
        "source_sentence": "即便欲取上座阿若憍陳如鉢，餘人報言：「具壽！",
        "from": "T24n1451_017:0283c28_2",
        "context_with_next_sentence": true
    },
    {
        "source_sentence": "此是尊者鉢，汝不應將。」",
        "from": "T24n1451_017:0283c29_3",
        "context_with_next_sentence": true
    },
    {
        "source_sentence": "復更取餘尊者馬勝、賢善等鉢。",
        "from": "T24n1451_017:0283c29_4",
        "context_with_next_sentence": true
    },
    {
        "source_sentence": "苾芻問曰：「汝無鉢耶？」",
        "from": "T24n1451_017:0284a01_5",
        "context_with_next_sentence": true
    },
    {
        "source_sentence": "答言：「我無。」",
        "from": "T24n1451_017:0284a01_6",
        "context_with_next_sentence": true
    },
    {
        "source_sentence": "「誰先無鉢度汝出家？」",
        "from": "T24n1451_017:0284a02_7",
        "context_with_next_sentence": true
    },
    {
        "source_sentence": "答曰：「鄔波馱耶鄔波難陀與我出家。」",
        "from": "T24n1451_017:0284a02_8",
        "context_with_next_sentence": true
    },
    {
        "source_sentence": "苾芻譏恥：「除彼惡行，誰不與鉢令他出家？」",
        "from": "T24n1451_017:0284a03_9",
        "context_with_next_sentence": true
    },
    {
        "source_sentence": "苾芻白佛，佛言：「不應無鉢與他出家，作者得越法罪。",
        "from": "T24n1451_017:0284a04_10",
        "context_with_next_sentence": true
    },
    {
        "source_sentence": "凡欲與他為出家者，先當與辦所須六物三衣敷具鉢及水羅。」",
        "from": "T24n1451_017:0284a05_11",
        "context_with_next_sentence": true
    },
    {
        "source_sentence": "具壽鄔波離請世尊曰：「知其無鉢與受近圓，成近圓不？」",
        "from": "T24n1451_017:0284a07_0",
        "context_with_next_sentence": true
    },
    {
        "source_sentence": "佛言：「成。",
        "from": "T24n1451_017:0284a08_1",
        "context_with_next_sentence": true
    },
    {
        "source_sentence": "受眾得越法罪。」",
        "from": "T24n1451_017:0284a08_2",
        "context_with_next_sentence": true
    },
    {
        "source_sentence": "「時有苾芻以其小鉢或絕大鉢，或以白鉢與受近圓，成近圓不？」",
        "from": "T24n1451_017:0284a08_3",
        "context_with_next_sentence": true
    },
    {
        "source_sentence": "佛言：「成。",
        "from": "T24n1451_017:0284a10_4",
        "context_with_next_sentence": true
    },
    {
        "source_sentence": "受眾得越法罪。」",
        "from": "T24n1451_017:0284a10_5",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0284a11_0",
        "context_with_next_sentence": true
    },
    {
        "source_sentence": "時有大賊偷他物時，主既覺已棄物逃走，往逝多林。",
        "from": "T24n1451_017:0284a11_1",
        "context_with_next_sentence": true
    },
    {
        "source_sentence": "道行既困，止一樹下掌頰而住。",
        "from": "T24n1451_017:0284a12_2",
        "context_with_next_sentence": true
    },
    {
        "source_sentence": "時鄔波難陀於日初分，執持衣鉢入城乞食，於路見賊，問：「汝何人？」",
        "from": "T24n1451_017:0284a13_3",
        "context_with_next_sentence": true
    },
    {
        "source_sentence": "答曰：「我是貧人。」",
        "from": "T24n1451_017:0284a14_4",
        "context_with_next_sentence": true
    },
    {
        "source_sentence": "問言：「若爾，何不出家？」",
        "from": "T24n1451_017:0284a15_0",
        "context_with_next_sentence": true
    },
    {
        "source_sentence": "答曰：「說我情事方論出家，我是大賊誰當攝受？」",
        "from": "T24n1451_017:0284a15_1",
        "context_with_next_sentence": true
    },
    {
        "source_sentence": "答曰：「世尊教法慈念為先，誰不悲憐共相引接？",
        "from": "T24n1451_017:0284a16_2",
        "context_with_next_sentence": true
    },
    {
        "source_sentence": "汝須發意，我與出家。」",
        "from": "T24n1451_017:0284a17_3",
        "context_with_next_sentence": true
    },
    {
        "source_sentence": "「善哉聖者！",
        "from": "T24n1451_017:0284a18_4",
        "context_with_next_sentence": true
    },
    {
        "source_sentence": "我今出俗。」",
        "from": "T24n1451_017:0284a18_5",
        "context_with_next_sentence": true
    },
    {
        "source_sentence": "鄔波難陀即與出家并受圓具，報言：「賢首！",
        "from": "T24n1451_017:0284a18_6",
        "context_with_next_sentence": true
    },
    {
        "source_sentence": "豈見於鹿能養鹿耶？",
        "from": "T24n1451_017:0284a19_7",
        "context_with_next_sentence": true
    },
    {
        "source_sentence": "室羅伐城處所寬廣，即是祖父所行之處，宜當乞食以自供身。」",
        "from": "T24n1451_017:0284a19_8",
        "context_with_next_sentence": true
    },
    {
        "source_sentence": "聞是語已，於日初分，執持衣鉢入城乞食。",
        "from": "T24n1451_017:0284a21_9",
        "context_with_next_sentence": true
    },
    {
        "source_sentence": "巡歷之時，彼諸俗人咸皆憶識，遂相告曰：「此是大賊，今得出家。」",
        "from": "T24n1451_017:0284a22_10",
        "context_with_next_sentence": true
    },
    {
        "source_sentence": "復共譏曰：「善哉！",
        "from": "T24n1451_017:0284a23_11",
        "context_with_next_sentence": true
    },
    {
        "source_sentence": "沙門釋子知是大賊亦與出家，白日巡家諳知處所，夜便作賊竊取他財。」",
        "from": "T24n1451_017:0284a24_12",
        "context_with_next_sentence": true
    },
    {
        "source_sentence": "苾芻白佛，佛作是念：「度賊出家有如是過。」",
        "from": "T24n1451_017:0284a25_13",
        "context_with_next_sentence": true
    },
    {
        "source_sentence": "告諸苾芻曰：「若是大賊勿與出家，度者得越法罪。」",
        "from": "T24n1451_017:0284a26_14",
        "context_with_next_sentence": true
    },
    {
        "source_sentence": "時有苾芻，不知是賊而不與出家，遂作難緣乖出離道，佛言：「若知是賊，不與出家。",
        "from": "T24n1451_017:0284a27_15",
        "context_with_next_sentence": true
    },
    {
        "source_sentence": "若不知者隨意當與。",
        "from": "T24n1451_017:0284a29_16",
        "context_with_next_sentence": true
    },
    {
        "source_sentence": "若有人來求出家者，應先問言：『汝非大賊不？』",
        "from": "T24n1451_017:0284b01_17",
        "context_with_next_sentence": true
    },
    {
        "source_sentence": "不問出家，得越法罪。」",
        "from": "T24n1451_017:0284b02_18",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0284b03_0",
        "context_with_next_sentence": true
    },
    {
        "source_sentence": "時有住處，有一苾芻多有門人而來依止。",
        "from": "T24n1451_017:0284b03_1",
        "context_with_next_sentence": true
    },
    {
        "source_sentence": "此師命過無依止人，共相謂曰：「我既無依欲何所作？」",
        "from": "T24n1451_017:0284b04_2",
        "context_with_next_sentence": true
    },
    {
        "source_sentence": "苾芻白佛，佛言：「彼諸門人應更求覓有德之人，供給好房放免知事，侍人臥具咸令無闕。",
        "from": "T24n1451_017:0284b05_3",
        "context_with_next_sentence": true
    },
    {
        "source_sentence": "若得者善。",
        "from": "T24n1451_017:0284b07_4",
        "context_with_next_sentence": true
    },
    {
        "source_sentence": "必其無者，時諸苾芻不應於此處經第二褒灑陀，違者得越法罪。」",
        "from": "T24n1451_017:0284b07_5",
        "context_with_next_sentence": true
    },
    {
        "source_sentence": "復有苾芻，於一住處欲為依止，其依止師忽然命過，諸人議曰：「我欲如何？」",
        "from": "T24n1451_017:0284b09_6",
        "context_with_next_sentence": true
    },
    {
        "source_sentence": "白佛，佛言：「此等亦可求依止師同前供給。",
        "from": "T24n1451_017:0284b10_7",
        "context_with_next_sentence": true
    },
    {
        "source_sentence": "若得者善。",
        "from": "T24n1451_017:0284b11_8",
        "context_with_next_sentence": true
    },
    {
        "source_sentence": "若其無者，苾芻於此不應為夏。",
        "from": "T24n1451_017:0284b12_0",
        "context_with_next_sentence": true
    },
    {
        "source_sentence": "違者得越法罪。」",
        "from": "T24n1451_017:0284b12_1",
        "context_with_next_sentence": true
    },
    {
        "source_sentence": "復有苾芻，於一住處作前安居，有一依止師遇患身死，諸人議曰：「我欲如何？」",
        "from": "T24n1451_017:0284b13_2",
        "context_with_next_sentence": true
    },
    {
        "source_sentence": "白佛，佛言：「應可求覓依止師同前供給。",
        "from": "T24n1451_017:0284b14_3",
        "context_with_next_sentence": true
    },
    {
        "source_sentence": "若得者善。",
        "from": "T24n1451_017:0284b15_4",
        "context_with_next_sentence": true
    },
    {
        "source_sentence": "若其無者，時諸苾芻應向餘處求依止師而為後夏。",
        "from": "T24n1451_017:0284b15_5",
        "context_with_next_sentence": true
    },
    {
        "source_sentence": "違者得越法罪。」",
        "from": "T24n1451_017:0284b17_6",
        "context_with_next_sentence": true
    },
    {
        "source_sentence": "復有苾芻，依止一師作後安居，師遂身亡。",
        "from": "T24n1451_017:0284b18_0",
        "context_with_next_sentence": true
    },
    {
        "source_sentence": "佛言：「可於兩月共相撿察謹慎而住，過兩月已有依止人同前供給。",
        "from": "T24n1451_017:0284b18_1",
        "context_with_next_sentence": true
    },
    {
        "source_sentence": "若其無者，不得更過第二長淨，可向餘處求依止師。",
        "from": "T24n1451_017:0284b20_2",
        "context_with_next_sentence": true
    },
    {
        "source_sentence": "違者得越法罪。」",
        "from": "T24n1451_017:0284b21_3",
        "context_with_next_sentence": true
    },
    {
        "source_sentence": "復有苾芻，於一住處出家圓具，本師身死，不知如何？",
        "from": "T24n1451_017:0284b22_0",
        "context_with_next_sentence": true
    },
    {
        "source_sentence": "佛言：「所有事業皆悉同前依止師作，如有違者得越法罪。」",
        "from": "T24n1451_017:0284b23_1",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0284b25_0",
        "context_with_next_sentence": true
    },
    {
        "source_sentence": "於一聚落有大長者，造一住處眾事具足，捨與四方僧伽。",
        "from": "T24n1451_017:0284b25_1",
        "context_with_next_sentence": true
    },
    {
        "source_sentence": "後於異時被官拘執，苾芻聞已棄寺他行，有三寶物被賊偷去。",
        "from": "T24n1451_017:0284b26_2",
        "context_with_next_sentence": true
    },
    {
        "source_sentence": "長者得脫，苾芻知已還來相問：「長者，先知棄寺而去，失受用物。」",
        "from": "T24n1451_017:0284b28_0",
        "context_with_next_sentence": true
    },
    {
        "source_sentence": "長者白言：「何因聖者棄寺他行？」",
        "from": "T24n1451_017:0284b29_1",
        "context_with_next_sentence": true
    },
    {
        "source_sentence": "答曰：「我聞長者為王所執，心生惶懼遂即逃奔。」",
        "from": "T24n1451_017:0284c01_2",
        "context_with_next_sentence": true
    },
    {
        "source_sentence": "答曰：「我雖被禁，餘有宗親豈皆拘執，彼能供給，何事怱遽？」",
        "from": "T24n1451_017:0284c02_3",
        "context_with_next_sentence": true
    },
    {
        "source_sentence": "彼聞默爾。",
        "from": "T24n1451_017:0284c03_4",
        "context_with_next_sentence": true
    },
    {
        "source_sentence": "苾芻白佛，佛言：「不應逃走。",
        "from": "T24n1451_017:0284c03_5",
        "context_with_next_sentence": true
    },
    {
        "source_sentence": "應問寺主所有宗親：『寺主被拘，仁等頗能相供濟不？』",
        "from": "T24n1451_017:0284c04_6",
        "context_with_next_sentence": true
    },
    {
        "source_sentence": "若能者善。",
        "from": "T24n1451_017:0284c05_7",
        "context_with_next_sentence": true
    },
    {
        "source_sentence": "若不能者，五歲以來隨緣乞食守護而住。",
        "from": "T24n1451_017:0284c05_8",
        "context_with_next_sentence": true
    },
    {
        "source_sentence": "寺主脫者善。",
        "from": "T24n1451_017:0284c06_9",
        "context_with_next_sentence": true
    },
    {
        "source_sentence": "若不脫者，於隨近寺五年之中同一利養、別為長淨。",
        "from": "T24n1451_017:0284c06_10",
        "context_with_next_sentence": true
    },
    {
        "source_sentence": "應作羯磨，敷座席鳴揵椎，言白告已大眾皆集，令一苾芻作白羯磨，應如是作：「『大德僧伽聽！",
        "from": "T24n1451_017:0284c08_11",
        "context_with_next_sentence": true
    },
    {
        "source_sentence": "今某住處造寺施主，若為王、若為賊之所拘執。",
        "from": "T24n1451_017:0284c10_12",
        "context_with_next_sentence": true
    },
    {
        "source_sentence": "若僧伽時至聽者，僧伽應許僧伽今此住處與某住處，於五年中作同利養、別長淨。",
        "from": "T24n1451_017:0284c11_13",
        "context_with_next_sentence": true
    },
    {
        "source_sentence": "白如是。』",
        "from": "T24n1451_017:0284c13_14",
        "context_with_next_sentence": true
    },
    {
        "source_sentence": "次作羯磨。",
        "from": "T24n1451_017:0284c13_15",
        "context_with_next_sentence": true
    },
    {
        "source_sentence": "「『大德僧伽聽！",
        "from": "T24n1451_017:0284c14_0",
        "context_with_next_sentence": true
    },
    {
        "source_sentence": "今某住處造寺施主，若為王、若為賊之所拘執。",
        "from": "T24n1451_017:0284c14_1",
        "context_with_next_sentence": true
    },
    {
        "source_sentence": "僧伽今此住處與某住處，於五年中作同利養、別長淨。",
        "from": "T24n1451_017:0284c15_2",
        "context_with_next_sentence": true
    },
    {
        "source_sentence": "若諸具壽聽此處彼處於五年中作同利養、別長淨者默然，若不許者說。』",
        "from": "T24n1451_017:0284c16_3",
        "context_with_next_sentence": true
    },
    {
        "source_sentence": "『僧伽已於此處彼處於五年中作同利養、別長淨竟。",
        "from": "T24n1451_017:0284c18_4",
        "context_with_next_sentence": true
    },
    {
        "source_sentence": "僧伽已聽許，由其默然故，我今如是持。』",
        "from": "T24n1451_017:0284c19_5",
        "context_with_next_sentence": true
    },
    {
        "source_sentence": "「若滿五年主來者善。",
        "from": "T24n1451_017:0284c21_0",
        "context_with_next_sentence": true
    },
    {
        "source_sentence": "若不來者，乃至十年如是應作同利養、別長淨。",
        "from": "T24n1451_017:0284c21_1",
        "context_with_next_sentence": true
    },
    {
        "source_sentence": "主來者善。",
        "from": "T24n1451_017:0284c22_2",
        "context_with_next_sentence": true
    },
    {
        "source_sentence": "若不來者，所有臥具及諸雜物，寄隨近寺牢閉寺門隨意當去。",
        "from": "T24n1451_017:0284c22_3",
        "context_with_next_sentence": true
    },
    {
        "source_sentence": "若主來時，所寄之物悉當還彼。",
        "from": "T24n1451_017:0284c24_4",
        "context_with_next_sentence": true
    },
    {
        "source_sentence": "若還者善，不還者苾芻得越法罪。」",
        "from": "T24n1451_017:0284c24_5",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0284c26_0",
        "context_with_next_sentence": true
    },
    {
        "source_sentence": "六眾苾芻身擎重擔，俗旅見時便生譏笑：「我等俗人有父母妻子王官人事共相養育，自身負擔正是其宜。",
        "from": "T24n1451_017:0284c26_1",
        "context_with_next_sentence": true
    },
    {
        "source_sentence": "仁今為誰作斯勞苦？」",
        "from": "T24n1451_017:0284c28_2",
        "context_with_next_sentence": true
    },
    {
        "source_sentence": "彼聞默爾。",
        "from": "T24n1451_017:0284c29_3",
        "context_with_next_sentence": true
    },
    {
        "source_sentence": "苾芻白佛，佛言：「苾芻不應身持重擔，作者得越法罪。」",
        "from": "T24n1451_017:0284c29_4",
        "context_with_next_sentence": true
    },
    {
        "source_sentence": "是時六眾聞此制已，即於頭背腰髁而擎重擔，還招譏醜。",
        "from": "T24n1451_017:0285a01_5",
        "context_with_next_sentence": true
    },
    {
        "source_sentence": "「不應如是擎持重擔，作者得越法罪。」",
        "from": "T24n1451_017:0285a02_6",
        "context_with_next_sentence": true
    },
    {
        "source_sentence": "第四門第九子攝頌曰：　四依求六物、　　賊盜苾芻衣、　委寄五種殊、　　須知染方法。",
        "from": "T24n1451_017:0285a04_0",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0285a07_0",
        "context_with_next_sentence": true
    },
    {
        "source_sentence": "時有婆羅門欲求出家，往逝多林。",
        "from": "T24n1451_017:0285a07_1",
        "context_with_next_sentence": true
    },
    {
        "source_sentence": "既入寺已，見諸苾芻執錫持鉢欲行乞食。",
        "from": "T24n1451_017:0285a08_0",
        "context_with_next_sentence": true
    },
    {
        "source_sentence": "彼見苾芻作如是念：「我今問彼何處行耶？」",
        "from": "T24n1451_017:0285a08_1",
        "context_with_next_sentence": true
    },
    {
        "source_sentence": "問言：「聖者！",
        "from": "T24n1451_017:0285a09_2",
        "context_with_next_sentence": true
    },
    {
        "source_sentence": "欲何處去？」",
        "from": "T24n1451_017:0285a10_3",
        "context_with_next_sentence": true
    },
    {
        "source_sentence": "答曰：「我行乞食。」",
        "from": "T24n1451_017:0285a10_4",
        "context_with_next_sentence": true
    },
    {
        "source_sentence": "問曰：「豈諸苾芻皆乞食耶？」",
        "from": "T24n1451_017:0285a10_5",
        "context_with_next_sentence": true
    },
    {
        "source_sentence": "答曰：「諸有大德眾所知者，多諸施主持食來施，無知識者自行乞食。」",
        "from": "T24n1451_017:0285a11_6",
        "context_with_next_sentence": true
    },
    {
        "source_sentence": "彼作是念：「我若出家，還同乞食有何殊異？",
        "from": "T24n1451_017:0285a12_7",
        "context_with_next_sentence": true
    },
    {
        "source_sentence": "來投釋子不免劬勞。」",
        "from": "T24n1451_017:0285a13_8",
        "context_with_next_sentence": true
    },
    {
        "source_sentence": "復作是念：「我今更可問餘苾芻，唯依乞食而作出家，為更有餘事？」",
        "from": "T24n1451_017:0285a14_9",
        "context_with_next_sentence": true
    },
    {
        "source_sentence": "即詣餘人所，彼既見已問言：「何故仁今得來？」",
        "from": "T24n1451_017:0285a15_10",
        "context_with_next_sentence": true
    },
    {
        "source_sentence": "答言：「聖者！",
        "from": "T24n1451_017:0285a16_11",
        "context_with_next_sentence": true
    },
    {
        "source_sentence": "有事須來今欲請問：仁等何依而為出家？」",
        "from": "T24n1451_017:0285a17_12",
        "context_with_next_sentence": true
    },
    {
        "source_sentence": "答曰：「善問。",
        "from": "T24n1451_017:0285a18_0",
        "context_with_next_sentence": true
    },
    {
        "source_sentence": "且當安坐，吾為汝說。」",
        "from": "T24n1451_017:0285a18_1",
        "context_with_next_sentence": true
    },
    {
        "source_sentence": "其人心欲希求出家，禮已而坐。",
        "from": "T24n1451_017:0285a18_2",
        "context_with_next_sentence": true
    },
    {
        "source_sentence": "苾芻報言：「於佛法中為出家者，有四依事，出家近圓成苾芻性。",
        "from": "T24n1451_017:0285a19_3",
        "context_with_next_sentence": true
    },
    {
        "source_sentence": "云何為四？",
        "from": "T24n1451_017:0285a20_4",
        "context_with_next_sentence": true
    },
    {
        "source_sentence": "佛告苾芻：『著糞掃衣清淨易得，乞食活命、在樹下居、用陳棄藥清淨易得，依此出家成苾芻性。』」",
        "from": "T24n1451_017:0285a21_5",
        "context_with_next_sentence": true
    },
    {
        "source_sentence": "時婆羅門聞是語已，報言：「聖者！",
        "from": "T24n1451_017:0285a23_6",
        "context_with_next_sentence": true
    },
    {
        "source_sentence": "誰能依此而為活命？",
        "from": "T24n1451_017:0285a24_0",
        "context_with_next_sentence": true
    },
    {
        "source_sentence": "我之本意求覓出家，見此難行我今辭去。」",
        "from": "T24n1451_017:0285a24_1",
        "context_with_next_sentence": true
    },
    {
        "source_sentence": "遂與出家近圓為大障礙。",
        "from": "T24n1451_017:0285a25_2",
        "context_with_next_sentence": true
    },
    {
        "source_sentence": "苾芻白佛，佛作是念：「未出家人先告四依有如是過，由此苾芻見未出家未近圓者，不應為彼說四依法，若近圓後方可為說。",
        "from": "T24n1451_017:0285a26_0",
        "context_with_next_sentence": true
    },
    {
        "source_sentence": "預先說者得越法罪。」",
        "from": "T24n1451_017:0285a28_1",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0285b01_0",
        "context_with_next_sentence": true
    },
    {
        "source_sentence": "有一長者，娶妻未久便誕一男，年漸長大。",
        "from": "T24n1451_017:0285b01_1",
        "context_with_next_sentence": true
    },
    {
        "source_sentence": "其父瞋責，便作是念：「父難承事，宜可出家。」",
        "from": "T24n1451_017:0285b02_2",
        "context_with_next_sentence": true
    },
    {
        "source_sentence": "便往逝多林。",
        "from": "T24n1451_017:0285b03_3",
        "context_with_next_sentence": true
    },
    {
        "source_sentence": "時鄔波難陀見而問曰：「何故得來？」",
        "from": "T24n1451_017:0285b03_4",
        "context_with_next_sentence": true
    },
    {
        "source_sentence": "答曰：「我欲出家。」",
        "from": "T24n1451_017:0285b04_5",
        "context_with_next_sentence": true
    },
    {
        "source_sentence": "報言：「斯為善事，如佛所說：『夫出家者有五勝利，廣說如前，佛所讚歎。』",
        "from": "T24n1451_017:0285b04_6",
        "context_with_next_sentence": true
    },
    {
        "source_sentence": "然出家者須得六物。」",
        "from": "T24n1451_017:0285b06_7",
        "context_with_next_sentence": true
    },
    {
        "source_sentence": "問言：「何者為六？」",
        "from": "T24n1451_017:0285b06_8",
        "context_with_next_sentence": true
    },
    {
        "source_sentence": "答曰：「三衣、鉢盂、水羅敷具。」",
        "from": "T24n1451_017:0285b06_9",
        "context_with_next_sentence": true
    },
    {
        "source_sentence": "報言：「我無。」",
        "from": "T24n1451_017:0285b07_10",
        "context_with_next_sentence": true
    },
    {
        "source_sentence": "鄔波難陀曰：「汝今且去，我為方求所須六物。」",
        "from": "T24n1451_017:0285b07_11",
        "context_with_next_sentence": true
    },
    {
        "source_sentence": "彼辭而去。",
        "from": "T24n1451_017:0285b08_12",
        "context_with_next_sentence": true
    },
    {
        "source_sentence": "知父已棄，不歸本舍往親眷家。",
        "from": "T24n1451_017:0285b09_13",
        "context_with_next_sentence": true
    },
    {
        "source_sentence": "親屬知是長者之子欲求出家，便不放去即為娶妻。",
        "from": "T24n1451_017:0285b09_14",
        "context_with_next_sentence": true
    },
    {
        "source_sentence": "具壽鄔波難陀求得六物，後於異時入城乞食，見彼童子報言：「賢首！",
        "from": "T24n1451_017:0285b10_15",
        "context_with_next_sentence": true
    },
    {
        "source_sentence": "我得六物，汝今可來，當為出家。」",
        "from": "T24n1451_017:0285b12_16",
        "context_with_next_sentence": true
    },
    {
        "source_sentence": "答言：「聖者！",
        "from": "T24n1451_017:0285b13_17",
        "context_with_next_sentence": true
    },
    {
        "source_sentence": "我亦求得所須六物。」",
        "from": "T24n1451_017:0285b13_18",
        "context_with_next_sentence": true
    },
    {
        "source_sentence": "問曰：「如何六物？」",
        "from": "T24n1451_017:0285b13_19",
        "context_with_next_sentence": true
    },
    {
        "source_sentence": "答曰：「所謂眼、耳、鼻、舌、身、意。」",
        "from": "T24n1451_017:0285b14_20",
        "context_with_next_sentence": true
    },
    {
        "source_sentence": "鄔波難陀問曰：「此是何物？」",
        "from": "T24n1451_017:0285b14_21",
        "context_with_next_sentence": true
    },
    {
        "source_sentence": "彼即答曰：「我諸眷屬為我娶婦具足六根，由是我今不能出家。」",
        "from": "T24n1451_017:0285b15_22",
        "context_with_next_sentence": true
    },
    {
        "source_sentence": "以此因緣，遂與出家近圓為大障礙。",
        "from": "T24n1451_017:0285b17_0",
        "context_with_next_sentence": true
    },
    {
        "source_sentence": "苾芻白佛，佛言：「從今已後若貧人來欲出家近圓者，應可為借所須六物。",
        "from": "T24n1451_017:0285b17_1",
        "context_with_next_sentence": true
    },
    {
        "source_sentence": "何以故，於善法律出家近圓，成苾芻性實難遭遇。",
        "from": "T24n1451_017:0285b19_2",
        "context_with_next_sentence": true
    },
    {
        "source_sentence": "既近圓已，後自經求還他本物。」",
        "from": "T24n1451_017:0285b20_3",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0285b22_0",
        "context_with_next_sentence": true
    },
    {
        "source_sentence": "時有眾多苾芻人間遊行，中路遭賊劫奪苾芻所有衣物，往逝多林賣所盜物，被奪苾芻亦至林所，見自衣鉢悉皆識認，即皆大聲告諸人曰：「捉賊！",
        "from": "T24n1451_017:0285b22_1",
        "context_with_next_sentence": true
    },
    {
        "source_sentence": "捉賊！",
        "from": "T24n1451_017:0285b25_2",
        "context_with_next_sentence": true
    },
    {
        "source_sentence": "我等衣鉢是此劫來。」",
        "from": "T24n1451_017:0285b25_3",
        "context_with_next_sentence": true
    },
    {
        "source_sentence": "囂聲遠聞，賊便走散。",
        "from": "T24n1451_017:0285b26_4",
        "context_with_next_sentence": true
    },
    {
        "source_sentence": "苾芻各各自取衣鉢隨處而住，作如是念：「此等諸物更合取不？」",
        "from": "T24n1451_017:0285b26_5",
        "context_with_next_sentence": true
    },
    {
        "source_sentence": "苾芻白佛，佛言：「不應驚彼，其所劫者即是彼物。」",
        "from": "T24n1451_017:0285b28_0",
        "context_with_next_sentence": true
    },
    {
        "source_sentence": "如佛所言其所劫者即是彼物者，復有苾芻人間遊行，賊奪其物。",
        "from": "T24n1451_017:0285b29_1",
        "context_with_next_sentence": true
    },
    {
        "source_sentence": "賊手觸著苾芻衣鉢，苾芻便棄，遂於衣鉢廢闕受用。",
        "from": "T24n1451_017:0285c01_2",
        "context_with_next_sentence": true
    },
    {
        "source_sentence": "佛言：「苾芻失物不應造次即作捨心，乃至其賊心未安隱，作屬已心來見時應取。」",
        "from": "T24n1451_017:0285c02_3",
        "context_with_next_sentence": true
    },
    {
        "source_sentence": "復有苾芻同前遭賊，賊詣給園賣其衣物。",
        "from": "T24n1451_017:0285c04_4",
        "context_with_next_sentence": true
    },
    {
        "source_sentence": "苾芻見衣悉皆憶識，執捉其賊將付王家，即便枷棒打拷楚毒受眾苦惱。",
        "from": "T24n1451_017:0285c05_5",
        "context_with_next_sentence": true
    },
    {
        "source_sentence": "苾芻白佛，佛言：「不應將賊付彼官人，可為說法從其乞物，若不與者應還半價。",
        "from": "T24n1451_017:0285c07_6",
        "context_with_next_sentence": true
    },
    {
        "source_sentence": "若仍不與應全與直。",
        "from": "T24n1451_017:0285c09_0",
        "context_with_next_sentence": true
    },
    {
        "source_sentence": "何以故？",
        "from": "T24n1451_017:0285c09_1",
        "context_with_next_sentence": true
    },
    {
        "source_sentence": "成就衣鉢卒難可得。」",
        "from": "T24n1451_017:0285c09_2",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0285c11_0",
        "context_with_next_sentence": true
    },
    {
        "source_sentence": "時諸苾芻用牛糞土及以齒木并雜染汁，行出外時無顧戀心棄擲而去。",
        "from": "T24n1451_017:0285c11_1",
        "context_with_next_sentence": true
    },
    {
        "source_sentence": "時諸苾芻雖見棄去有疑惑心，皆不敢用遂便爛壞。",
        "from": "T24n1451_017:0285c12_2",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「作親友想用。",
        "from": "T24n1451_017:0285c14_3",
        "context_with_next_sentence": true
    },
    {
        "source_sentence": "凡是親友可委寄人有其五種：一者心相愛愍；二者近為得意；三者是所尊重；四者久故通懷；五者聞用己財心生歡喜。",
        "from": "T24n1451_017:0285c14_4",
        "context_with_next_sentence": true
    },
    {
        "source_sentence": "此五人物雖不問主，用時無咎。",
        "from": "T24n1451_017:0285c17_5",
        "context_with_next_sentence": true
    },
    {
        "source_sentence": "又復觀知他所棄物，作無主想用亦無過。」",
        "from": "T24n1451_017:0285c18_6",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0285c20_0",
        "context_with_next_sentence": true
    },
    {
        "source_sentence": "佛許染衣，便於寺外露地及經行處而為染作，被塵土污及風雨濕。",
        "from": "T24n1451_017:0285c20_1",
        "context_with_next_sentence": true
    },
    {
        "source_sentence": "苾芻白佛，佛言：「可於寺內而為染作。」",
        "from": "T24n1451_017:0285c21_2",
        "context_with_next_sentence": true
    },
    {
        "source_sentence": "寺內染時染汁墮地猶如血色，俗人見時作如是語：「聖者！",
        "from": "T24n1451_017:0285c22_3",
        "context_with_next_sentence": true
    },
    {
        "source_sentence": "此處殺牛羊耶？」",
        "from": "T24n1451_017:0285c23_4",
        "context_with_next_sentence": true
    },
    {
        "source_sentence": "答曰：「非殺眾生，是染汁墮地。」",
        "from": "T24n1451_017:0285c24_5",
        "context_with_next_sentence": true
    },
    {
        "source_sentence": "報言：「聖者！",
        "from": "T24n1451_017:0285c24_6",
        "context_with_next_sentence": true
    },
    {
        "source_sentence": "染汁墮地何不掃除？」",
        "from": "T24n1451_017:0285c25_7",
        "context_with_next_sentence": true
    },
    {
        "source_sentence": "佛言：「可於染處牛糞及泥塗拭令淨。」",
        "from": "T24n1451_017:0285c25_8",
        "context_with_next_sentence": true
    },
    {
        "source_sentence": "彼遂重塗損石灰地，佛言：「石灰地處可以水洗，餘處應塗。",
        "from": "T24n1451_017:0285c26_9",
        "context_with_next_sentence": true
    },
    {
        "source_sentence": "若違者得越法罪。」",
        "from": "T24n1451_017:0285c27_10",
        "context_with_next_sentence": true
    },
    {
        "source_sentence": "第四門第十子攝頌曰：　須知栽樹法、　　賊緂作神通、　若得上帔衣、　　不應割去繢。",
        "from": "T24n1451_017:0285c29_0",
        "context_with_next_sentence": true
    },
    {
        "source_sentence": "緣在王舍城竹林園中，爾時世尊於勝身山，令天帝釋得見諦已，其影勝王即於此處建大法會，盡摩揭陀所有人眾悉皆雲集，山無樹木人眾聚時為熱所困，報苾芻曰：「善哉仁等！",
        "from": "T24n1451_017:0286a03_0",
        "context_with_next_sentence": true
    },
    {
        "source_sentence": "可於此處栽植樹陰。」",
        "from": "T24n1451_017:0286a07_1",
        "context_with_next_sentence": true
    },
    {
        "source_sentence": "答曰：「世尊未許。」",
        "from": "T24n1451_017:0286a07_2",
        "context_with_next_sentence": true
    },
    {
        "source_sentence": "報言：「賢首！",
        "from": "T24n1451_017:0286a07_3",
        "context_with_next_sentence": true
    },
    {
        "source_sentence": "有何違處？」",
        "from": "T24n1451_017:0286a08_4",
        "context_with_next_sentence": true
    },
    {
        "source_sentence": "苾芻默然。",
        "from": "T24n1451_017:0286a08_5",
        "context_with_next_sentence": true
    },
    {
        "source_sentence": "佛言：「我聽種樹。」",
        "from": "T24n1451_017:0286a08_6",
        "context_with_next_sentence": true
    },
    {
        "source_sentence": "苾芻種樹便棄而去，其樹便死。",
        "from": "T24n1451_017:0286a09_7",
        "context_with_next_sentence": true
    },
    {
        "source_sentence": "時諸人眾至第二年還來集會，同前熱逼，問言：「聖者！",
        "from": "T24n1451_017:0286a09_8",
        "context_with_next_sentence": true
    },
    {
        "source_sentence": "先栽樹耶？」",
        "from": "T24n1451_017:0286a10_9",
        "context_with_next_sentence": true
    },
    {
        "source_sentence": "答曰：「已種。」",
        "from": "T24n1451_017:0286a11_10",
        "context_with_next_sentence": true
    },
    {
        "source_sentence": "「今何故無？」",
        "from": "T24n1451_017:0286a11_11",
        "context_with_next_sentence": true
    },
    {
        "source_sentence": "報言：「種了棄去不為防守，致使摧殘復多枯死。」",
        "from": "T24n1451_017:0286a11_12",
        "context_with_next_sentence": true
    },
    {
        "source_sentence": "俗人曰：「仁等初生，父母若不將養必當損壞，樹須將護待大方行。」",
        "from": "T24n1451_017:0286a12_13",
        "context_with_next_sentence": true
    },
    {
        "source_sentence": "苾芻白佛，佛言：「不應種樹即棄他行。」",
        "from": "T24n1451_017:0286a14_14",
        "context_with_next_sentence": true
    },
    {
        "source_sentence": "苾芻不知云何養護？",
        "from": "T24n1451_017:0286a15_15",
        "context_with_next_sentence": true
    },
    {
        "source_sentence": "「冬月恐損，應以草蓋。」",
        "from": "T24n1451_017:0286a15_16",
        "context_with_next_sentence": true
    },
    {
        "source_sentence": "野火便燒，佛言：「當於四邊壘墼遮護。」",
        "from": "T24n1451_017:0286a16_0",
        "context_with_next_sentence": true
    },
    {
        "source_sentence": "復為熱傷，佛言：「應通窓穴。」",
        "from": "T24n1451_017:0286a16_1",
        "context_with_next_sentence": true
    },
    {
        "source_sentence": "夏雨如篅停水爛壞，佛言：「夏時可除圍壁，應通水穴。」",
        "from": "T24n1451_017:0286a17_2",
        "context_with_next_sentence": true
    },
    {
        "source_sentence": "其樹未大棄去，同前致損，苾芻白佛，佛言：「種樹行法我今當制，若是花樹花發隨行，若是果樹著子方去。」",
        "from": "T24n1451_017:0286a18_3",
        "context_with_next_sentence": true
    },
    {
        "source_sentence": "時有苾芻有要緣務事必須行，不知云何？",
        "from": "T24n1451_017:0286a21_0",
        "context_with_next_sentence": true
    },
    {
        "source_sentence": "佛言：「應委守園人及親友者隨意而去。」",
        "from": "T24n1451_017:0286a21_1",
        "context_with_next_sentence": true
    },
    {
        "source_sentence": "緣處同前。",
        "from": "T24n1451_017:0286a23_0",
        "context_with_next_sentence": true
    },
    {
        "source_sentence": "時北方健陀羅王附上毛緂與影勝王，王既得已將奉尊者畢隣陀婆蹉，尊者便披向阿蘭若。",
        "from": "T24n1451_017:0286a23_1",
        "context_with_next_sentence": true
    },
    {
        "source_sentence": "賊聞此事，王得上緂與尊者披在阿蘭若，共相議曰：「此是好物，我等如何？」",
        "from": "T24n1451_017:0286a25_2",
        "context_with_next_sentence": true
    },
    {
        "source_sentence": "一人報曰：「可行奪取，餘更何云？」",
        "from": "T24n1451_017:0286a27_0",
        "context_with_next_sentence": true
    },
    {
        "source_sentence": "即便夜至阿蘭若處杖扣其門，尊者問曰：「汝是何人？」",
        "from": "T24n1451_017:0286a27_1",
        "context_with_next_sentence": true
    },
    {
        "source_sentence": "答言：「聖者！",
        "from": "T24n1451_017:0286a28_2",
        "context_with_next_sentence": true
    },
    {
        "source_sentence": "我是賊徒。」",
        "from": "T24n1451_017:0286a29_3",
        "context_with_next_sentence": true
    },
    {
        "source_sentence": "問曰：「欲何所覓？」",
        "from": "T24n1451_017:0286a29_4",
        "context_with_next_sentence": true
    },
    {
        "source_sentence": "答曰：「欲取上緂。」",
        "from": "T24n1451_017:0286a29_5",
        "context_with_next_sentence": true
    },
    {
        "source_sentence": "「若如是者窓中舒臂。」",
        "from": "T24n1451_017:0286b01_6",
        "context_with_next_sentence": true
    },
    {
        "source_sentence": "賊便展手，是時尊者作念加持：「勿令此緂被截、被燒，出莫令盡。」",
        "from": "T24n1451_017:0286b01_7",
        "context_with_next_sentence": true
    },
    {
        "source_sentence": "其賊遂即抽出一邊，拔之不已便成大聚不知窮盡，遂以刀割刀不能傷。",
        "from": "T24n1451_017:0286b03_0",
        "context_with_next_sentence": true
    },
    {
        "source_sentence": "復以火燒火不能著，告言：「聖者畢隣陀婆蹉！",
        "from": "T24n1451_017:0286b04_1",
        "context_with_next_sentence": true
    },
    {
        "source_sentence": "何因惱我？」",
        "from": "T24n1451_017:0286b05_2",
        "context_with_next_sentence": true
    },
    {
        "source_sentence": "答言：「癡人！",
        "from": "T24n1451_017:0286b05_3",
        "context_with_next_sentence": true
    },
    {
        "source_sentence": "汝不惱我，我何惱汝？",
        "from": "T24n1451_017:0286b06_4",
        "context_with_next_sentence": true
    },
    {
        "source_sentence": "盡汝勇健努力拔取，我終不放。」",
        "from": "T24n1451_017:0286b06_5",
        "context_with_next_sentence": true
    },
    {
        "source_sentence": "賊相謂曰：「尊者有大神通，我非彼敵，宜當逃竄勿被王收。」",
        "from": "T24n1451_017:0286b07_6",
        "context_with_next_sentence": true
    },
    {
        "source_sentence": "便棄毛緂滅影而去。",
        "from": "T24n1451_017:0286b08_7",
        "context_with_next_sentence": true
    },
    {
        "source_sentence": "苾芻白佛，佛作是念：「由披上緂住蘭若中有如是過。」",
        "from": "T24n1451_017:0286b09_8",
        "context_with_next_sentence": true
    },
    {
        "source_sentence": "告諸苾芻曰：「畢隣陀婆蹉所作非理，披此上緂住蘭若中，是故苾芻不應披此上價之緂住曠野中。",
        "from": "T24n1451_017:0286b10_9",
        "context_with_next_sentence": true
    },
    {
        "source_sentence": "若有作者得越法罪。",
        "from": "T24n1451_017:0286b12_10",
        "context_with_next_sentence": true
    },
    {
        "source_sentence": "若有蘭若苾芻得斯好緂，應著村中令人守護。」",
        "from": "T24n1451_017:0286b13_0",
        "context_with_next_sentence": true
    },
    {
        "source_sentence": "後有蘭若苾芻得他好緂寄在俗舍，身往林中，遂被蟲食。",
        "from": "T24n1451_017:0286b14_1",
        "context_with_next_sentence": true
    },
    {
        "source_sentence": "佛言：「不應如是，於其衣內安苦蔘葉、或安阿魏、或苦楝葉，此等若無應安架上時時曬暴。」",
        "from": "T24n1451_017:0286b15_2",
        "context_with_next_sentence": true
    },
    {
        "source_sentence": "緣在室羅伐城。",
        "from": "T24n1451_017:0286b18_0",
        "context_with_next_sentence": true
    },
    {
        "source_sentence": "給孤長者常來禮佛及諸尊者，時屬寒天，見諸苾芻踡脊而臥。",
        "from": "T24n1451_017:0286b18_1",
        "context_with_next_sentence": true
    },
    {
        "source_sentence": "長者既見不修善品隨處而眠，問言：「聖者！",
        "from": "T24n1451_017:0286b19_2",
        "context_with_next_sentence": true
    },
    {
        "source_sentence": "世尊之教一向專修。",
        "from": "T24n1451_017:0286b20_3",
        "context_with_next_sentence": true
    },
    {
        "source_sentence": "何故聖者棄其善品隨處而臥？」",
        "from": "T24n1451_017:0286b21_4",
        "context_with_next_sentence": true
    },
    {
        "source_sentence": "答言：「長者！",
        "from": "T24n1451_017:0286b21_5",
        "context_with_next_sentence": true
    },
    {
        "source_sentence": "我忍寒苦，何暇專修？」",
        "from": "T24n1451_017:0286b22_6",
        "context_with_next_sentence": true
    },
    {
        "source_sentence": "長者聞已禮而辭去，既至宅中以五百張白疊衣帔，持來寺內奉施僧伽。",
        "from": "T24n1451_017:0286b22_7",
        "context_with_next_sentence": true
    },
    {
        "source_sentence": "苾芻得已截其縷繢，染以赤石隨意而披。",
        "from": "T24n1451_017:0286b24_8",
        "context_with_next_sentence": true
    },
    {
        "source_sentence": "長者後來於諸房門，觀其帔疊悉皆不見，問言：「聖者！",
        "from": "T24n1451_017:0286b25_9",
        "context_with_next_sentence": true
    },
    {
        "source_sentence": "我施帔物今何不見？」",
        "from": "T24n1451_017:0286b26_10",
        "context_with_next_sentence": true
    },
    {
        "source_sentence": "苾芻以事具答，報言：「聖者！",
        "from": "T24n1451_017:0286b26_11",
        "context_with_next_sentence": true
    },
    {
        "source_sentence": "我以如是勝妙上帔，因何割壞？",
        "from": "T24n1451_017:0286b27_12",
        "context_with_next_sentence": true
    },
    {
        "source_sentence": "唯願留繢受用。」",
        "from": "T24n1451_017:0286b28_13",
        "context_with_next_sentence": true
    },
    {
        "source_sentence": "苾芻白佛，佛言：「僧祇之物不應割繢直爾而用。",
        "from": "T24n1451_017:0286b28_14",
        "context_with_next_sentence": true
    },
    {
        "source_sentence": "割者得越法罪。」",
        "from": "T24n1451_017:0286b29_15",
        "context_with_next_sentence": true
    },
    {
        "source_sentence": "根本說一切有部毘奈耶雜事卷第十七",
        "from": "T24n1451_017:0286c02_0",
        "context_with_next_sentence": false
    }
]