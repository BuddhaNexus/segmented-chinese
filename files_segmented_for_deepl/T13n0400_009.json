[
    {
        "source_sentence": "佛說海意菩薩所問淨印法門經",
        "from": "T13n0400_009:0495b24_0",
        "context_with_next_sentence": true
    },
    {
        "source_sentence": "卷第九",
        "from": "T13n0400_009:0495b25_0",
        "context_with_next_sentence": true
    },
    {
        "source_sentence": "譯經三藏朝散大夫試鴻臚卿光梵大師賜紫沙門臣惟淨等奉　詔譯爾時，世尊重說頌曰：「諸佛正法能護持，　　當得種種善稱讚；　彼稱讚法我略宣，　　如大海中水一渧。",
        "from": "T13n0400_009:0495b27_0",
        "context_with_next_sentence": true
    },
    {
        "source_sentence": "　知諸佛恩能報者，　　諸佛付託持法藏；　諸佛正法能護持，　　是即普供十方佛。",
        "from": "T13n0400_009:0495c03_0",
        "context_with_next_sentence": true
    },
    {
        "source_sentence": "　佛眼照明觀佛剎，　　妙寶供養諸世尊；　諸佛正法護持時，　　比前福蘊此最勝。",
        "from": "T13n0400_009:0495c05_0",
        "context_with_next_sentence": true
    },
    {
        "source_sentence": "　雖以世財供養佛，　　不能解脫世間行；　出世勝法若求時，　　智者出離世間法。",
        "from": "T13n0400_009:0495c07_0",
        "context_with_next_sentence": true
    },
    {
        "source_sentence": "　諸佛正法護持者，　　即得諸佛所攝受；　諸天、龍等亦攝持，　　福攝、智攝皆獲得。",
        "from": "T13n0400_009:0495c09_0",
        "context_with_next_sentence": true
    },
    {
        "source_sentence": "　諸佛正法護持者，　　得念、慧、行悉具足；　廣大勝慧普遍知，　　智者拔除煩惱種。",
        "from": "T13n0400_009:0495c11_0",
        "context_with_next_sentence": true
    },
    {
        "source_sentence": "　諸佛正法護持者，　　非彼諸魔伺得便；　惡作疑惑悉蠲除，　　彼無諸障亦無縛。",
        "from": "T13n0400_009:0495c13_0",
        "context_with_next_sentence": true
    },
    {
        "source_sentence": "　諸佛正法護持者，　　所生剎土不空過；　一切生中見佛身，　　見已即得心清淨。",
        "from": "T13n0400_009:0495c15_0",
        "context_with_next_sentence": true
    },
    {
        "source_sentence": "　諸佛正法護持者，　　獲得宿命大智法；　出家善利數能成，　　所修真實清淨行。",
        "from": "T13n0400_009:0495c17_0",
        "context_with_next_sentence": true
    },
    {
        "source_sentence": "　諸佛正法護持者，　　戒聞勝生諸梵行；　得五智通妙輕安，　　禪定解脫悉無礙。",
        "from": "T13n0400_009:0495c19_0",
        "context_with_next_sentence": true
    },
    {
        "source_sentence": "　諸佛正法護持者，　　趣入甚深諸法中；　佛境界空無所疑，　　信解眾生無我法。",
        "from": "T13n0400_009:0495c21_0",
        "context_with_next_sentence": true
    },
    {
        "source_sentence": "　諸佛正法護持者，　　獲無礙解捷利慧；　得無礙言無畏門，　　破諸眾生疑惑網。",
        "from": "T13n0400_009:0495c23_0",
        "context_with_next_sentence": true
    },
    {
        "source_sentence": "　諸佛正法護持者，　　得大總持勝善利；　不能聽受百劫中，　　由具辯才悉無礙。",
        "from": "T13n0400_009:0495c25_0",
        "context_with_next_sentence": true
    },
    {
        "source_sentence": "　諸佛正法護持者，　　得諸智者常稱讚；　天、阿修羅等悅心，　　諸佛讚護如佛子。",
        "from": "T13n0400_009:0495c27_0",
        "context_with_next_sentence": true
    },
    {
        "source_sentence": "　諸佛正法護持者，　　帝釋梵王得非難；　及彼人中轉輪王，　　乃至菩提勝妙樂。",
        "from": "T13n0400_009:0495c29_0",
        "context_with_next_sentence": true
    },
    {
        "source_sentence": "　諸佛正法護持者，　　具三十二殊妙相；　大智圓成無壞身，　　一切觀者無厭足。",
        "from": "T13n0400_009:0496a02_0",
        "context_with_next_sentence": true
    },
    {
        "source_sentence": "　諸佛正法護持者，　　得善知識亦非難；　彼為宣明法印門，　　聽受無盡正法藏。",
        "from": "T13n0400_009:0496a04_0",
        "context_with_next_sentence": true
    },
    {
        "source_sentence": "　諸佛正法護持者，　　身、語、心業皆清淨；　戒、定、慧淨亦復然，　　得解脫智善清淨。",
        "from": "T13n0400_009:0496a06_0",
        "context_with_next_sentence": true
    },
    {
        "source_sentence": "　諸佛正法護持者，　　常不捨離菩提心；　波羅蜜行不棄捐，　　而能普攝多善法。",
        "from": "T13n0400_009:0496a08_0",
        "context_with_next_sentence": true
    },
    {
        "source_sentence": "　諸佛正法護持者，　　若廣稱讚彼功德；　正使住壽一劫中，　　亦不能說其邊際。」",
        "from": "T13n0400_009:0496a10_0",
        "context_with_next_sentence": true
    },
    {
        "source_sentence": "爾時，會中有一菩薩，名功德光王，從座而起，前白佛言：「世尊！",
        "from": "T13n0400_009:0496a12_0",
        "context_with_next_sentence": true
    },
    {
        "source_sentence": "如佛向者作如是言：『我於不可說法中而成正覺。』",
        "from": "T13n0400_009:0496a13_1",
        "context_with_next_sentence": true
    },
    {
        "source_sentence": "世尊！",
        "from": "T13n0400_009:0496a14_2",
        "context_with_next_sentence": true
    },
    {
        "source_sentence": "若法不可說，何故今言護持正法？」",
        "from": "T13n0400_009:0496a14_3",
        "context_with_next_sentence": true
    },
    {
        "source_sentence": "佛言：「如是，如是！",
        "from": "T13n0400_009:0496a15_4",
        "context_with_next_sentence": true
    },
    {
        "source_sentence": "善男子！",
        "from": "T13n0400_009:0496a15_5",
        "context_with_next_sentence": true
    },
    {
        "source_sentence": "如汝所言，我於不可說法中而成正覺。",
        "from": "T13n0400_009:0496a15_6",
        "context_with_next_sentence": true
    },
    {
        "source_sentence": "然善男子！",
        "from": "T13n0400_009:0496a16_7",
        "context_with_next_sentence": true
    },
    {
        "source_sentence": "不可說者，謂以世俗文字、語言，於無為法中而不可說。",
        "from": "T13n0400_009:0496a17_8",
        "context_with_next_sentence": true
    },
    {
        "source_sentence": "若以文字、語言詮總持門，施設建立顯明開示，乃有所說；此即是為護持正法。",
        "from": "T13n0400_009:0496a18_9",
        "context_with_next_sentence": true
    },
    {
        "source_sentence": "又善男子！",
        "from": "T13n0400_009:0496a20_10",
        "context_with_next_sentence": true
    },
    {
        "source_sentence": "有說法師，於如是等甚深經中，廣大受持、為他演說、如理修行者，若人能於此法師所恭敬、尊重、承事，種種供養密為護持，飲食、衣服、坐臥之具、病緣醫藥善作供施，能護善法善護語言，於非語言而為藏覆，此即是為護持正法。",
        "from": "T13n0400_009:0496a20_11",
        "context_with_next_sentence": true
    },
    {
        "source_sentence": "又善男子！",
        "from": "T13n0400_009:0496a25_12",
        "context_with_next_sentence": true
    },
    {
        "source_sentence": "若有人能解了於空，信順無相、無願、無求，於無加行中真實安止，此即是為護持正法。",
        "from": "T13n0400_009:0496a25_13",
        "context_with_next_sentence": true
    },
    {
        "source_sentence": "又善男子！",
        "from": "T13n0400_009:0496a27_14",
        "context_with_next_sentence": true
    },
    {
        "source_sentence": "若有人能於自所說無諍勝語，及他所說非法語言，是二同於法中所攝，此即是為護持正法。",
        "from": "T13n0400_009:0496a27_15",
        "context_with_next_sentence": true
    },
    {
        "source_sentence": "又善男子！",
        "from": "T13n0400_009:0496b01_0",
        "context_with_next_sentence": true
    },
    {
        "source_sentence": "若人能以無障礙心，相續普攝一切眾生，入解脫慧中，不以世間財利之心為他法施，此即是為護持正法。",
        "from": "T13n0400_009:0496b01_1",
        "context_with_next_sentence": true
    },
    {
        "source_sentence": "又善男子！",
        "from": "T13n0400_009:0496b03_2",
        "context_with_next_sentence": true
    },
    {
        "source_sentence": "若有人能棄捨身命，於如是等甚深經典密為作護，居寂靜處依法修行，此即是為護持正法。",
        "from": "T13n0400_009:0496b03_3",
        "context_with_next_sentence": true
    },
    {
        "source_sentence": "又善男子！",
        "from": "T13n0400_009:0496b06_0",
        "context_with_next_sentence": true
    },
    {
        "source_sentence": "若有人能為聽法因緣，或為說法因緣，乃至行於一步，或一出、入息間能專注者，此即是為護持正法。",
        "from": "T13n0400_009:0496b06_1",
        "context_with_next_sentence": true
    },
    {
        "source_sentence": "又善男子！",
        "from": "T13n0400_009:0496b08_2",
        "context_with_next_sentence": true
    },
    {
        "source_sentence": "若了一切法無所護、無所取，此即是為護持正法。",
        "from": "T13n0400_009:0496b08_3",
        "context_with_next_sentence": true
    },
    {
        "source_sentence": "「復次，功德光王！",
        "from": "T13n0400_009:0496b09_4",
        "context_with_next_sentence": true
    },
    {
        "source_sentence": "如是等緣汝應當知！",
        "from": "T13n0400_009:0496b10_5",
        "context_with_next_sentence": true
    },
    {
        "source_sentence": "善男子！",
        "from": "T13n0400_009:0496b10_6",
        "context_with_next_sentence": true
    },
    {
        "source_sentence": "我念過去阿僧祇劫復過阿僧祇劫數之前，彼時有佛出現世間，名大智力聲如來、應供、正等正覺、明行足、善逝、世間解、無上士、調御丈夫、天人師、佛、世尊，世界名淨光，劫名喜上。",
        "from": "T13n0400_009:0496b11_0",
        "context_with_next_sentence": true
    },
    {
        "source_sentence": "善男子！",
        "from": "T13n0400_009:0496b15_1",
        "context_with_next_sentence": true
    },
    {
        "source_sentence": "彼淨光世界琉璃所成，廣博清淨光照十方。",
        "from": "T13n0400_009:0496b15_2",
        "context_with_next_sentence": true
    },
    {
        "source_sentence": "彼有清淨諸大菩薩摩訶薩眾，依止遊戲大神通力，從甚深法之所出生。",
        "from": "T13n0400_009:0496b16_3",
        "context_with_next_sentence": true
    },
    {
        "source_sentence": "彼菩薩眾諸所受用，皆如化樂天子，悉以天子之狀，於彼佛所聽受說法，無復在家、出家種種形相。",
        "from": "T13n0400_009:0496b18_0",
        "context_with_next_sentence": true
    },
    {
        "source_sentence": "「時彼大智力聲如來，常為彼會諸菩薩眾，廣大宣說護持正法，作如是言：『汝等善男子，應當勤行不惜身命護持正法。』",
        "from": "T13n0400_009:0496b20_1",
        "context_with_next_sentence": true
    },
    {
        "source_sentence": "時彼會中有一菩薩摩訶薩，名曰法語，白彼世尊大智力聲如來言：『世尊！",
        "from": "T13n0400_009:0496b22_2",
        "context_with_next_sentence": true
    },
    {
        "source_sentence": "云何是諸菩薩能護正法？",
        "from": "T13n0400_009:0496b24_3",
        "context_with_next_sentence": true
    },
    {
        "source_sentence": "又復云何是所護法？』",
        "from": "T13n0400_009:0496b25_4",
        "context_with_next_sentence": true
    },
    {
        "source_sentence": "彼佛告言：『善男子！",
        "from": "T13n0400_009:0496b25_5",
        "context_with_next_sentence": true
    },
    {
        "source_sentence": "若於色心境界之中，善護諸障專注一境，調伏止息住寂靜法，此即是為護持正法。",
        "from": "T13n0400_009:0496b26_6",
        "context_with_next_sentence": true
    },
    {
        "source_sentence": "何以故？",
        "from": "T13n0400_009:0496b27_7",
        "context_with_next_sentence": true
    },
    {
        "source_sentence": "眼根、色境、眼識此三非法、非非法故。",
        "from": "T13n0400_009:0496b28_8",
        "context_with_next_sentence": true
    },
    {
        "source_sentence": "耳根、聲境、耳識，鼻根、香境、鼻識，舌根、味境、舌識，身根、觸境、身識，意根、法境、意識，非法、非非法故。",
        "from": "T13n0400_009:0496b28_9",
        "context_with_next_sentence": true
    },
    {
        "source_sentence": "若能了知眼色空已，即眼及色無所分別，眼識無住，此即正法。",
        "from": "T13n0400_009:0496c02_10",
        "context_with_next_sentence": true
    },
    {
        "source_sentence": "菩薩若於如實智中，善令他得如是法者，此即是為護持正法。",
        "from": "T13n0400_009:0496c03_11",
        "context_with_next_sentence": true
    },
    {
        "source_sentence": "如是耳聲、鼻香、舌味、身觸、意法，了知空已，即意及法無所分別，意識無住，此即正法。",
        "from": "T13n0400_009:0496c05_12",
        "context_with_next_sentence": true
    },
    {
        "source_sentence": "菩薩若於如實智中，善令他得如是法者，此即是為護持正法。",
        "from": "T13n0400_009:0496c06_13",
        "context_with_next_sentence": true
    },
    {
        "source_sentence": "又善男子！",
        "from": "T13n0400_009:0496c08_14",
        "context_with_next_sentence": true
    },
    {
        "source_sentence": "若有法於諸法中而可轉者，彼法即無所護、無所取。",
        "from": "T13n0400_009:0496c08_15",
        "context_with_next_sentence": true
    },
    {
        "source_sentence": "如是解者，此即是為護持正法。",
        "from": "T13n0400_009:0496c09_16",
        "context_with_next_sentence": true
    },
    {
        "source_sentence": "又復於諸見中，依止邪見者，彼見即無所護、無所取。",
        "from": "T13n0400_009:0496c10_17",
        "context_with_next_sentence": true
    },
    {
        "source_sentence": "如是解者，此即是為護持正法。",
        "from": "T13n0400_009:0496c11_18",
        "context_with_next_sentence": true
    },
    {
        "source_sentence": "又復以其無智癡障故，心不清白。",
        "from": "T13n0400_009:0496c12_19",
        "context_with_next_sentence": true
    },
    {
        "source_sentence": "若彼無智癡障中，無所護、無所取，如是解者，此即是為護持正法。",
        "from": "T13n0400_009:0496c13_20",
        "context_with_next_sentence": true
    },
    {
        "source_sentence": "又善男子！",
        "from": "T13n0400_009:0496c14_21",
        "context_with_next_sentence": true
    },
    {
        "source_sentence": "若法有集、有散即非法、非律，若無集、無散即是法、是律。",
        "from": "T13n0400_009:0496c14_22",
        "context_with_next_sentence": true
    },
    {
        "source_sentence": "何等法集、散？",
        "from": "T13n0400_009:0496c16_23",
        "context_with_next_sentence": true
    },
    {
        "source_sentence": "謂有為道諸法集、散。",
        "from": "T13n0400_009:0496c16_24",
        "context_with_next_sentence": true
    },
    {
        "source_sentence": "若非法、非律，何無集、無散？",
        "from": "T13n0400_009:0496c17_0",
        "context_with_next_sentence": true
    },
    {
        "source_sentence": "是故當知！",
        "from": "T13n0400_009:0496c17_1",
        "context_with_next_sentence": true
    },
    {
        "source_sentence": "若無取即無生，由無生即無集亦無散。",
        "from": "T13n0400_009:0496c17_2",
        "context_with_next_sentence": true
    },
    {
        "source_sentence": "以無集、無散故，即是法、是律。",
        "from": "T13n0400_009:0496c18_3",
        "context_with_next_sentence": true
    },
    {
        "source_sentence": "何者是法、是律？",
        "from": "T13n0400_009:0496c19_4",
        "context_with_next_sentence": true
    },
    {
        "source_sentence": "謂自性不生，諸煩惱等不令生起，此即名為是法、是律。",
        "from": "T13n0400_009:0496c19_5",
        "context_with_next_sentence": true
    },
    {
        "source_sentence": "若是法、是律故，即不生、不滅者即是無盡。",
        "from": "T13n0400_009:0496c21_6",
        "context_with_next_sentence": true
    },
    {
        "source_sentence": "此無盡者，即是無生法律，如是無生法乃無所護。",
        "from": "T13n0400_009:0496c22_0",
        "context_with_next_sentence": true
    },
    {
        "source_sentence": "此無所護，是即真實護持正法。』",
        "from": "T13n0400_009:0496c23_1",
        "context_with_next_sentence": true
    },
    {
        "source_sentence": "「復次，功德光王！",
        "from": "T13n0400_009:0496c23_2",
        "context_with_next_sentence": true
    },
    {
        "source_sentence": "彼大智力聲如來說是法時，彼眾會中三萬二千菩薩，得無生法忍。",
        "from": "T13n0400_009:0496c24_3",
        "context_with_next_sentence": true
    },
    {
        "source_sentence": "法語菩薩於彼佛所，得聞法已心意快然，踊躍歡喜前白佛言：『稀有世尊，善說如是護持正法甚深法門。",
        "from": "T13n0400_009:0496c25_4",
        "context_with_next_sentence": true
    },
    {
        "source_sentence": "世尊！",
        "from": "T13n0400_009:0496c28_5",
        "context_with_next_sentence": true
    },
    {
        "source_sentence": "如我解佛所說義，如我所得，即一切法無法，若無法即有法。",
        "from": "T13n0400_009:0496c28_6",
        "context_with_next_sentence": true
    },
    {
        "source_sentence": "何以故？",
        "from": "T13n0400_009:0496c29_7",
        "context_with_next_sentence": true
    },
    {
        "source_sentence": "世尊！",
        "from": "T13n0400_009:0496c29_8",
        "context_with_next_sentence": true
    },
    {
        "source_sentence": "若一切法有所取著即無法，若無所取著即有法。",
        "from": "T13n0400_009:0497a01_0",
        "context_with_next_sentence": true
    },
    {
        "source_sentence": "以法與非法二想，於一切法中，無法非法二想可知。",
        "from": "T13n0400_009:0497a02_1",
        "context_with_next_sentence": true
    },
    {
        "source_sentence": "世尊！",
        "from": "T13n0400_009:0497a03_2",
        "context_with_next_sentence": true
    },
    {
        "source_sentence": "一切法與非法，若於勝義諦中，即無法可得，亦無非法可得。",
        "from": "T13n0400_009:0497a03_3",
        "context_with_next_sentence": true
    },
    {
        "source_sentence": "由無法想亦無非法想故，即無法可數。",
        "from": "T13n0400_009:0497a04_4",
        "context_with_next_sentence": true
    },
    {
        "source_sentence": "以無法可數故，即住實際，若住實際即是無際。",
        "from": "T13n0400_009:0497a05_5",
        "context_with_next_sentence": true
    },
    {
        "source_sentence": "何以故？",
        "from": "T13n0400_009:0497a06_6",
        "context_with_next_sentence": true
    },
    {
        "source_sentence": "虛空際即是諸法實際，以其虛空無所從來，是故無際。",
        "from": "T13n0400_009:0497a07_7",
        "context_with_next_sentence": true
    },
    {
        "source_sentence": "如虛空無所從來故無際，諸法亦然，無所從來故亦無際，乃說諸法即虛空際。",
        "from": "T13n0400_009:0497a08_8",
        "context_with_next_sentence": true
    },
    {
        "source_sentence": "世尊！",
        "from": "T13n0400_009:0497a10_9",
        "context_with_next_sentence": true
    },
    {
        "source_sentence": "若有菩薩，得聞如是實際法已，如實解者，彼即了達諸法無有二相。",
        "from": "T13n0400_009:0497a10_10",
        "context_with_next_sentence": true
    },
    {
        "source_sentence": "世尊！",
        "from": "T13n0400_009:0497a11_11",
        "context_with_next_sentence": true
    },
    {
        "source_sentence": "我不見有少法可得，若法無所有，是故我說護持正法。",
        "from": "T13n0400_009:0497a12_0",
        "context_with_next_sentence": true
    },
    {
        "source_sentence": "又復，世尊！",
        "from": "T13n0400_009:0497a13_1",
        "context_with_next_sentence": true
    },
    {
        "source_sentence": "我說此法時，契順如來所說語不？",
        "from": "T13n0400_009:0497a13_2",
        "context_with_next_sentence": true
    },
    {
        "source_sentence": "是法語不？",
        "from": "T13n0400_009:0497a14_3",
        "context_with_next_sentence": true
    },
    {
        "source_sentence": "法隨法說我為正說不？』",
        "from": "T13n0400_009:0497a14_4",
        "context_with_next_sentence": true
    },
    {
        "source_sentence": "佛言：『善男子！",
        "from": "T13n0400_009:0497a15_5",
        "context_with_next_sentence": true
    },
    {
        "source_sentence": "如汝所說，真實契順如來之語，是實法語，法隨法說是為正說。』",
        "from": "T13n0400_009:0497a15_6",
        "context_with_next_sentence": true
    },
    {
        "source_sentence": "「復次，功德光王！",
        "from": "T13n0400_009:0497a16_7",
        "context_with_next_sentence": true
    },
    {
        "source_sentence": "彼法語菩薩說是法時，彼天子眾中，有十千天子得柔順法忍。",
        "from": "T13n0400_009:0497a17_8",
        "context_with_next_sentence": true
    },
    {
        "source_sentence": "功德光王！",
        "from": "T13n0400_009:0497a18_9",
        "context_with_next_sentence": true
    },
    {
        "source_sentence": "汝勿生疑念，彼時法語菩薩者豈異人乎？",
        "from": "T13n0400_009:0497a19_0",
        "context_with_next_sentence": true
    },
    {
        "source_sentence": "即汝功德光王是。",
        "from": "T13n0400_009:0497a19_1",
        "context_with_next_sentence": true
    },
    {
        "source_sentence": "汝今於此大眾會前，勸請於我，是故我今以彼阿僧祇俱胝劫中，積集阿耨多羅三藐三菩提法付囑於汝，汝當受持，廣為他說宣演流布。」",
        "from": "T13n0400_009:0497a20_2",
        "context_with_next_sentence": true
    },
    {
        "source_sentence": "爾時，世尊說是法已，而此會中有六十俱胝大菩薩眾，悉住佛前，異口同音咸作是言：「世尊！",
        "from": "T13n0400_009:0497a24_0",
        "context_with_next_sentence": true
    },
    {
        "source_sentence": "我等願為護持如來菩提正法，廣演流布。」",
        "from": "T13n0400_009:0497a26_1",
        "context_with_next_sentence": true
    },
    {
        "source_sentence": "佛告諸菩薩言：「諸善男子！",
        "from": "T13n0400_009:0497a28_0",
        "context_with_next_sentence": true
    },
    {
        "source_sentence": "汝等修行住何法已，乃於如來阿僧祇俱胝劫，積集菩提之法而為護持？」",
        "from": "T13n0400_009:0497a28_1",
        "context_with_next_sentence": true
    },
    {
        "source_sentence": "爾時，會中有菩薩，名山自在王，前白佛言：「世尊！",
        "from": "T13n0400_009:0497b02_0",
        "context_with_next_sentence": true
    },
    {
        "source_sentence": "若護惜身命，斯即不能護持正法；我不惜身命故，如是乃能護持正法。」",
        "from": "T13n0400_009:0497b03_1",
        "context_with_next_sentence": true
    },
    {
        "source_sentence": "吉祥峯王菩薩言：「世尊！",
        "from": "T13n0400_009:0497b05_0",
        "context_with_next_sentence": true
    },
    {
        "source_sentence": "若於利養有所希求，斯即不能護持正法；我於名聞利養等事而悉棄捨，非聖所許亦悉遠離，如是乃能護持正法。」",
        "from": "T13n0400_009:0497b05_1",
        "context_with_next_sentence": true
    },
    {
        "source_sentence": "大幢菩薩言：「世尊！",
        "from": "T13n0400_009:0497b09_0",
        "context_with_next_sentence": true
    },
    {
        "source_sentence": "若法非法有其二想，斯即不能護持正法；若離二想得法平等，如是乃能護持正法。」",
        "from": "T13n0400_009:0497b09_1",
        "context_with_next_sentence": true
    },
    {
        "source_sentence": "勝密菩薩言：「若煩惱病之所逼迫，斯即不能護持正法；我得諸聖智慧之力，勝伏煩惱，如是乃能護持正法。」",
        "from": "T13n0400_009:0497b12_0",
        "context_with_next_sentence": true
    },
    {
        "source_sentence": "持炬菩薩言：「世尊！",
        "from": "T13n0400_009:0497b15_0",
        "context_with_next_sentence": true
    },
    {
        "source_sentence": "若處癡暗境界之中，斯即不能護持正法；我得無礙智光離諸癡暗，如是乃能護持正法。」",
        "from": "T13n0400_009:0497b15_1",
        "context_with_next_sentence": true
    },
    {
        "source_sentence": "電天菩薩言：「世尊！",
        "from": "T13n0400_009:0497b18_0",
        "context_with_next_sentence": true
    },
    {
        "source_sentence": "法中若起比量智者，斯即不能護持正法；我已證得現量之智，於諸法中不起他信，如是乃能護持正法。」",
        "from": "T13n0400_009:0497b18_1",
        "context_with_next_sentence": true
    },
    {
        "source_sentence": "普密菩薩言：「世尊！",
        "from": "T13n0400_009:0497b21_0",
        "context_with_next_sentence": true
    },
    {
        "source_sentence": "若世俗根性及散亂心，斯即不能護持正法；我於諸根諸門諸處，善調深密，如是乃能護持正法。」",
        "from": "T13n0400_009:0497b21_1",
        "context_with_next_sentence": true
    },
    {
        "source_sentence": "淨光菩薩言：「世尊！",
        "from": "T13n0400_009:0497b24_0",
        "context_with_next_sentence": true
    },
    {
        "source_sentence": "若眾生法有種種性及種種想，斯即不能護持正法；我於一切眾生起平等心，及一切法亦得平等，如是乃能護持正法。」",
        "from": "T13n0400_009:0497b24_1",
        "context_with_next_sentence": true
    },
    {
        "source_sentence": "最勝步菩薩言：「世尊！",
        "from": "T13n0400_009:0497b28_0",
        "context_with_next_sentence": true
    },
    {
        "source_sentence": "若起散亂非等引心，斯即不能護持正法；我住等引不散亂心，如是乃能護持正法。」",
        "from": "T13n0400_009:0497b28_1",
        "context_with_next_sentence": true
    },
    {
        "source_sentence": "導師菩薩言：「世尊！",
        "from": "T13n0400_009:0497c02_0",
        "context_with_next_sentence": true
    },
    {
        "source_sentence": "若不了知正道之法，修行邪道，斯即不能護持正法；我已了知正道智法，邪道眾生置如實道，如是乃能護持正法。」",
        "from": "T13n0400_009:0497c02_1",
        "context_with_next_sentence": true
    },
    {
        "source_sentence": "善慧菩薩言：「世尊！",
        "from": "T13n0400_009:0497c05_0",
        "context_with_next_sentence": true
    },
    {
        "source_sentence": "若猶豫心起於分別，斯即不能護持正法；我今已離猶豫之心，斷諸分別，復令一切眾生得除疑惑之病，如是乃能護持正法。」",
        "from": "T13n0400_009:0497c05_1",
        "context_with_next_sentence": true
    },
    {
        "source_sentence": "遍照菩薩言：「世尊！",
        "from": "T13n0400_009:0497c09_0",
        "context_with_next_sentence": true
    },
    {
        "source_sentence": "若住非法壞修行道，斯即不能護持正法；我住正法真實修行，復置一切眾生皆住如實道中，如是乃能護持正法。」",
        "from": "T13n0400_009:0497c09_1",
        "context_with_next_sentence": true
    },
    {
        "source_sentence": "明觀菩薩言：「世尊！",
        "from": "T13n0400_009:0497c12_0",
        "context_with_next_sentence": true
    },
    {
        "source_sentence": "若具染慧離法光明，斯即不能護持正法；我得決定慧圓善巧智具法光明，如是乃能護持正法。」",
        "from": "T13n0400_009:0497c12_1",
        "context_with_next_sentence": true
    },
    {
        "source_sentence": "無礙慧菩薩言：「世尊！",
        "from": "T13n0400_009:0497c15_0",
        "context_with_next_sentence": true
    },
    {
        "source_sentence": "若有礙心不能隨護眾生之慧，斯即不能護持正法；我以無障礙心隨護眾生令住勝慧，如是乃能護持正法。」",
        "from": "T13n0400_009:0497c15_1",
        "context_with_next_sentence": true
    },
    {
        "source_sentence": "行淨慧菩薩言：「世尊！",
        "from": "T13n0400_009:0497c18_0",
        "context_with_next_sentence": true
    },
    {
        "source_sentence": "若不善解諸眾生根，又不能知諸眾生行，斯即不能護持正法；我於一切眾生根行智解入已，如是乃能護持正法。」",
        "from": "T13n0400_009:0497c18_1",
        "context_with_next_sentence": true
    },
    {
        "source_sentence": "莊嚴王菩薩言：「世尊！",
        "from": "T13n0400_009:0497c22_0",
        "context_with_next_sentence": true
    },
    {
        "source_sentence": "於法若有分別之想，依止我人及依止法，斯即不能護持正法；我於一切分別非分別，悉離遍計，三輪清淨，無我、無人、無法依止，亦無造作，如是乃能護持正法。」",
        "from": "T13n0400_009:0497c22_1",
        "context_with_next_sentence": true
    },
    {
        "source_sentence": "師子幢菩薩言：「世尊！",
        "from": "T13n0400_009:0497c27_0",
        "context_with_next_sentence": true
    },
    {
        "source_sentence": "世間眾生聞一切法無生無起，咸皆驚怖，斯即不能護持正法；我已了知一切法無生無起，無復驚怖，不見有法若近、若遠，如實住已，如是乃能護持正法。」",
        "from": "T13n0400_009:0497c27_1",
        "context_with_next_sentence": true
    },
    {
        "source_sentence": "慈氏菩薩言：「世尊！",
        "from": "T13n0400_009:0498a03_0",
        "context_with_next_sentence": true
    },
    {
        "source_sentence": "若於菩提起懸遠想，斯即不能護持正法；若有菩薩作是思惟：『我雖得阿耨多羅三藐三菩提，而不見菩提，若身、若心有所和合、非不和合。』",
        "from": "T13n0400_009:0498a03_1",
        "context_with_next_sentence": true
    },
    {
        "source_sentence": "彼菩薩者如是乃能護持正法。」",
        "from": "T13n0400_009:0498a06_2",
        "context_with_next_sentence": true
    },
    {
        "source_sentence": "功德光王菩薩言：「世尊！",
        "from": "T13n0400_009:0498a08_0",
        "context_with_next_sentence": true
    },
    {
        "source_sentence": "若住非功德離真實功德，不求如來勝功德者，斯即不能護持正法；我已遠離諸非功德，安住菩薩真實功德，勤求如來最勝功德，如是乃能護持正法。」",
        "from": "T13n0400_009:0498a08_1",
        "context_with_next_sentence": true
    },
    {
        "source_sentence": "妙吉祥菩薩言：「世尊！",
        "from": "T13n0400_009:0498a13_0",
        "context_with_next_sentence": true
    },
    {
        "source_sentence": "如世狂亂之人作如是言：『我能護持如來正法。』",
        "from": "T13n0400_009:0498a13_1",
        "context_with_next_sentence": true
    },
    {
        "source_sentence": "此非誠信。",
        "from": "T13n0400_009:0498a14_2",
        "context_with_next_sentence": true
    },
    {
        "source_sentence": "所以者何？",
        "from": "T13n0400_009:0498a14_3",
        "context_with_next_sentence": true
    },
    {
        "source_sentence": "如佛世尊坐道場時，無法可得亦無所證。",
        "from": "T13n0400_009:0498a15_4",
        "context_with_next_sentence": true
    },
    {
        "source_sentence": "是中云何有法可護？",
        "from": "T13n0400_009:0498a16_0",
        "context_with_next_sentence": true
    },
    {
        "source_sentence": "世尊！",
        "from": "T13n0400_009:0498a16_1",
        "context_with_next_sentence": true
    },
    {
        "source_sentence": "我於一切法都無所護，離諸執著，而以大悲持諸法性，然於諸法無所成辦，非不成辦。」",
        "from": "T13n0400_009:0498a16_2",
        "context_with_next_sentence": true
    },
    {
        "source_sentence": "爾時，世尊讚妙吉祥童真菩薩言：「善哉，善哉！",
        "from": "T13n0400_009:0498a19_0",
        "context_with_next_sentence": true
    },
    {
        "source_sentence": "妙吉祥！",
        "from": "T13n0400_009:0498a20_0",
        "context_with_next_sentence": true
    },
    {
        "source_sentence": "如是如是，如汝所說，我坐道場時無少法可得，無所得時乃作是言處于道場。」",
        "from": "T13n0400_009:0498a20_1",
        "context_with_next_sentence": true
    },
    {
        "source_sentence": "妙吉祥白佛言：「世尊！",
        "from": "T13n0400_009:0498a21_2",
        "context_with_next_sentence": true
    },
    {
        "source_sentence": "為於何時坐道場邪？",
        "from": "T13n0400_009:0498a22_3",
        "context_with_next_sentence": true
    },
    {
        "source_sentence": "若有所坐，即於菩提而有所得，斯乃有二，對礙有別、菩提有別。",
        "from": "T13n0400_009:0498a22_4",
        "context_with_next_sentence": true
    },
    {
        "source_sentence": "世尊！",
        "from": "T13n0400_009:0498a24_5",
        "context_with_next_sentence": true
    },
    {
        "source_sentence": "謂以佛及菩提無二對礙故。」",
        "from": "T13n0400_009:0498a24_6",
        "context_with_next_sentence": true
    },
    {
        "source_sentence": "佛言：「妙吉祥！",
        "from": "T13n0400_009:0498a25_7",
        "context_with_next_sentence": true
    },
    {
        "source_sentence": "菩提場自性我了達已，是故我乃坐菩提場。",
        "from": "T13n0400_009:0498a25_8",
        "context_with_next_sentence": true
    },
    {
        "source_sentence": "以我自性即是菩提場自性，而菩提自性即一切眾生自性，彼一切眾生自性即一切法自性。",
        "from": "T13n0400_009:0498a26_9",
        "context_with_next_sentence": true
    },
    {
        "source_sentence": "妙吉祥！",
        "from": "T13n0400_009:0498a28_10",
        "context_with_next_sentence": true
    },
    {
        "source_sentence": "同一自性等一味故。",
        "from": "T13n0400_009:0498a28_11",
        "context_with_next_sentence": true
    },
    {
        "source_sentence": "我於菩提場成正覺時，觀菩提場，無有少法而不解脫。",
        "from": "T13n0400_009:0498a29_12",
        "context_with_next_sentence": true
    },
    {
        "source_sentence": "謂以菩提平等故，現證諸法而亦平等。",
        "from": "T13n0400_009:0498b01_13",
        "context_with_next_sentence": true
    },
    {
        "source_sentence": "然平等法中不墮諸數，數與非數皆悉離故。",
        "from": "T13n0400_009:0498b02_14",
        "context_with_next_sentence": true
    },
    {
        "source_sentence": "彼平等法，是故如來說名無為。",
        "from": "T13n0400_009:0498b03_15",
        "context_with_next_sentence": true
    },
    {
        "source_sentence": "妙吉祥！",
        "from": "T13n0400_009:0498b04_0",
        "context_with_next_sentence": true
    },
    {
        "source_sentence": "如來得是無為，超越一切有為之法。」",
        "from": "T13n0400_009:0498b04_1",
        "context_with_next_sentence": true
    },
    {
        "source_sentence": "如來說是法時，妙吉祥菩薩深生信解，及一切眾會信解如來解脫之法。",
        "from": "T13n0400_009:0498b05_0",
        "context_with_next_sentence": true
    },
    {
        "source_sentence": "由信解故，普遍皆於平等法中無所違越。",
        "from": "T13n0400_009:0498b06_1",
        "context_with_next_sentence": true
    },
    {
        "source_sentence": "爾時，無量功德寶無垢殊妙莊嚴世界，先同海意菩薩來此娑婆世界諸大菩薩摩訶薩眾，聞是法已，心意快然踊躍歡喜，咸皆忻樂俱發是言：「我等來此佛剎快得善利。",
        "from": "T13n0400_009:0498b08_0",
        "context_with_next_sentence": true
    },
    {
        "source_sentence": "見佛世尊，又見妙吉祥童真大士，得聞說此甚深正法，見佛出世，見此正法現住世間轉大法輪。",
        "from": "T13n0400_009:0498b11_1",
        "context_with_next_sentence": true
    },
    {
        "source_sentence": "世尊！",
        "from": "T13n0400_009:0498b14_0",
        "context_with_next_sentence": true
    },
    {
        "source_sentence": "若此正法所在之處廣流布者，彼諸眾生得大善利。",
        "from": "T13n0400_009:0498b14_1",
        "context_with_next_sentence": true
    },
    {
        "source_sentence": "又若有人於佛在世或涅槃後，而能聽受如是正法，聞已信解，受持、讀誦、廣為他說，當知是人得大利益。」",
        "from": "T13n0400_009:0498b15_2",
        "context_with_next_sentence": true
    },
    {
        "source_sentence": "佛言：「諸善男子！",
        "from": "T13n0400_009:0498b17_3",
        "context_with_next_sentence": true
    },
    {
        "source_sentence": "如汝所知，菩薩善得幾種大利？」",
        "from": "T13n0400_009:0498b18_4",
        "context_with_next_sentence": true
    },
    {
        "source_sentence": "彼菩薩白佛言：「世尊！",
        "from": "T13n0400_009:0498b18_5",
        "context_with_next_sentence": true
    },
    {
        "source_sentence": "菩薩善得十種大利，此即不思議善利所轉。",
        "from": "T13n0400_009:0498b19_6",
        "context_with_next_sentence": true
    },
    {
        "source_sentence": "何等為十？",
        "from": "T13n0400_009:0498b20_7",
        "context_with_next_sentence": true
    },
    {
        "source_sentence": "所謂：一者、值佛出世而能親近得此大利；二者、得見佛已深心清淨；三者、起清淨心聽受正法；四者、聞正法已離諸疑惑；五者、離疑惑已於中出家；六者、既出家已淨命自資；七者、淨命資故能善說法；八者、善說法已發菩提心；九者、由不忘失菩提心故，而能聽受菩薩藏法；十者、聞菩薩藏甚深法已，依法修行得此大利。",
        "from": "T13n0400_009:0498b20_8",
        "context_with_next_sentence": true
    },
    {
        "source_sentence": "世尊！",
        "from": "T13n0400_009:0498b27_9",
        "context_with_next_sentence": true
    },
    {
        "source_sentence": "如是等法，是為菩薩十種大利。",
        "from": "T13n0400_009:0498b27_10",
        "context_with_next_sentence": true
    },
    {
        "source_sentence": "此即不思議善利所轉，若諸菩薩如是住者，此即說名善得大利。」",
        "from": "T13n0400_009:0498b28_11",
        "context_with_next_sentence": true
    },
    {
        "source_sentence": "時佛讚言：「善哉，善哉！",
        "from": "T13n0400_009:0498c02_0",
        "context_with_next_sentence": true
    },
    {
        "source_sentence": "汝諸大士！",
        "from": "T13n0400_009:0498c02_1",
        "context_with_next_sentence": true
    },
    {
        "source_sentence": "善說菩薩所得大利。」",
        "from": "T13n0400_009:0498c02_2",
        "context_with_next_sentence": true
    },
    {
        "source_sentence": "說是法時，會中有三萬六千人，發阿耨多羅三藐三菩提心。",
        "from": "T13n0400_009:0498c03_3",
        "context_with_next_sentence": true
    },
    {
        "source_sentence": "◎佛說海意菩薩所問淨印法門經卷第九",
        "from": "T13n0400_009:0498c04_4",
        "context_with_next_sentence": false
    }
]