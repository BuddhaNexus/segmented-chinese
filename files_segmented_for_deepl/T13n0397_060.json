[
    {
        "source_sentence": "大方等大集經卷第六十",
        "from": "T13n0397_060:0401a21_0",
        "context_with_next_sentence": true
    },
    {
        "source_sentence": "高齊天竺三藏那連提耶舍譯",
        "from": "T13n0397_060:0401a23_0",
        "context_with_next_sentence": true
    },
    {
        "source_sentence": "十方菩薩品之二",
        "from": "T13n0397_060:0401a24_0",
        "context_with_next_sentence": true
    },
    {
        "source_sentence": "佛言：「菩薩坐禪數息不得定意、得定意不久，但坐不斷本罪故使禪不安。」",
        "from": "T13n0397_060:0401a25_0",
        "context_with_next_sentence": true
    },
    {
        "source_sentence": "菩薩自言：「我何因緣本罪不斷？」",
        "from": "T13n0397_060:0401a26_1",
        "context_with_next_sentence": true
    },
    {
        "source_sentence": "佛言：「用菩薩坐不校計斷生死，故令本罪不斷。」",
        "from": "T13n0397_060:0401a27_2",
        "context_with_next_sentence": true
    },
    {
        "source_sentence": "佛言：「欲斷本罪者，當斷當來生死意，當滅本罪生死意。」",
        "from": "T13n0397_060:0401a28_3",
        "context_with_next_sentence": true
    },
    {
        "source_sentence": "諸菩薩問佛言：「何等當斷當來生死意、當滅本罪生死意？」",
        "from": "T13n0397_060:0401a29_4",
        "context_with_next_sentence": true
    },
    {
        "source_sentence": "佛言：「心所動為本罪轉得因緣，為當來生死罪。",
        "from": "T13n0397_060:0401b01_5",
        "context_with_next_sentence": true
    },
    {
        "source_sentence": "要當斷當來生死乃應菩薩。」",
        "from": "T13n0397_060:0401b03_0",
        "context_with_next_sentence": true
    },
    {
        "source_sentence": "諸菩薩皆稽首言：「願佛當復為我解當來生死罪。」",
        "from": "T13n0397_060:0401b03_1",
        "context_with_next_sentence": true
    },
    {
        "source_sentence": "佛告諸菩薩：「心所動得因緣合，中有盛百八生死。",
        "from": "T13n0397_060:0401b04_2",
        "context_with_next_sentence": true
    },
    {
        "source_sentence": "菩薩要當斷是盛百八生死；菩薩意所動得因緣，不能遠意，中有盛百八生死，菩薩要當斷是盛百八生死。",
        "from": "T13n0397_060:0401b05_3",
        "context_with_next_sentence": true
    },
    {
        "source_sentence": "「菩薩為本識動，復欲識中有盛百八生死，菩薩要當斷是盛百八生死。",
        "from": "T13n0397_060:0401b08_4",
        "context_with_next_sentence": true
    },
    {
        "source_sentence": "「轉入眼，菩薩眼所見好色為本，好色動欲分別中有盛百八生死，菩薩要當斷是盛百八生死；眼所見中色為本，中色動欲分別中有盛百八生死，菩薩要當斷是盛百八生死；眼所見惡色為本，惡色動欲分別中有盛百八生死，菩薩要當斷是盛百八生死。",
        "from": "T13n0397_060:0401b09_5",
        "context_with_next_sentence": true
    },
    {
        "source_sentence": "「轉入耳，菩薩耳所聞好聲為本，好聲動欲分別中有盛百八生死，菩薩要當斷是盛百八生死；耳所聞中聲為本，中聲動欲分別中有盛百八生死，菩薩要當斷是盛百八生死；耳所聞惡聲為本，惡聲動欲分別中有盛百八生死，菩薩要當斷是盛百八生死。",
        "from": "T13n0397_060:0401b15_6",
        "context_with_next_sentence": true
    },
    {
        "source_sentence": "「轉入鼻，菩薩鼻所聞好香為本，好香動欲分別中有盛百八生死，菩薩要當斷是盛百八生死；鼻所聞中香為本，中香動欲分別中有盛百八生死，菩薩要當斷是盛百八生死；鼻所聞惡臭為本，惡臭動欲分別中有盛百八生死，菩薩要當斷是盛百八生死。",
        "from": "T13n0397_060:0401b21_7",
        "context_with_next_sentence": true
    },
    {
        "source_sentence": "「轉入口，菩薩口所得美味好語言為本，美味好語言動欲分別中有盛百八生死，菩薩要當斷是盛百八生死；口所得中味中語言為本，中味中語言動欲分別中有盛百八生死，菩薩要當斷是盛百八生死；口所得惡味惡語言為本，惡味惡語言動欲分別中有盛百八生死，菩薩要當斷是盛百八生死。",
        "from": "T13n0397_060:0401b27_8",
        "context_with_next_sentence": true
    },
    {
        "source_sentence": "「轉入身，身所得好細軟可身為本，細軟動欲分別中有盛百八生死，菩薩要當斷是盛百八生死；身所得中細軟為本，中細軟動欲分別中有盛百八生死，菩薩要當斷是盛百八生死；身所得惡麁堅苦痛不可身為本，惡麁堅苦痛不可身動欲分別中有盛百八生死，菩薩要當斷是盛百八生死。」",
        "from": "T13n0397_060:0401c05_0",
        "context_with_next_sentence": true
    },
    {
        "source_sentence": "佛言：「菩薩要當斷是乃應菩薩，不斷者不應為菩薩，如是尚未解。」",
        "from": "T13n0397_060:0401c11_1",
        "context_with_next_sentence": true
    },
    {
        "source_sentence": "諸菩薩報佛言：「我已解因緣。」",
        "from": "T13n0397_060:0401c13_2",
        "context_with_next_sentence": true
    },
    {
        "source_sentence": "諸菩薩言：「我聞佛所說，我一切不墮罪中。」",
        "from": "T13n0397_060:0401c13_3",
        "context_with_next_sentence": true
    },
    {
        "source_sentence": "佛問諸菩薩：「汝寧見菩薩髠頭剔鬚作沙門者不？」",
        "from": "T13n0397_060:0401c14_4",
        "context_with_next_sentence": true
    },
    {
        "source_sentence": "諸菩薩言：「然見作沙門。」",
        "from": "T13n0397_060:0401c15_5",
        "context_with_next_sentence": true
    },
    {
        "source_sentence": "佛問諸菩薩：「沙門當髠頭剔鬚時，沙門頭鬚了盡[歹*斯]不？」",
        "from": "T13n0397_060:0401c16_6",
        "context_with_next_sentence": true
    },
    {
        "source_sentence": "諸菩薩言：「盡[歹*斯]。」",
        "from": "T13n0397_060:0401c17_7",
        "context_with_next_sentence": true
    },
    {
        "source_sentence": "佛言：「當盡[歹*斯]時，沙門寧願復欲使頭鬚生不？」",
        "from": "T13n0397_060:0401c18_8",
        "context_with_next_sentence": true
    },
    {
        "source_sentence": "諸菩薩言：「沙門不願使生。」",
        "from": "T13n0397_060:0401c19_9",
        "context_with_next_sentence": true
    },
    {
        "source_sentence": "佛問諸菩薩：「頭鬚髮何以故復生？」",
        "from": "T13n0397_060:0401c19_10",
        "context_with_next_sentence": true
    },
    {
        "source_sentence": "諸菩薩言：「自然生，沙門亦不使生。」",
        "from": "T13n0397_060:0401c20_11",
        "context_with_next_sentence": true
    },
    {
        "source_sentence": "佛言：「沙門頭鬚髮生，寧能自知日長幾分？」",
        "from": "T13n0397_060:0401c21_12",
        "context_with_next_sentence": true
    },
    {
        "source_sentence": "諸菩薩報佛言：「沙門頭鬚髮生，不能自知日長幾分？」",
        "from": "T13n0397_060:0401c22_13",
        "context_with_next_sentence": true
    },
    {
        "source_sentence": "佛言：「菩薩不能自覺微微盛百八罪行，譬如沙門自有頭髮生不知日長幾分；如是菩薩罪坐不能自知，言我無罪者云何？」",
        "from": "T13n0397_060:0401c23_14",
        "context_with_next_sentence": true
    },
    {
        "source_sentence": "佛問諸菩薩：「寧有是不？」",
        "from": "T13n0397_060:0401c26_15",
        "context_with_next_sentence": true
    },
    {
        "source_sentence": "諸菩薩即稽首慚受行。",
        "from": "T13n0397_060:0401c26_16",
        "context_with_next_sentence": true
    },
    {
        "source_sentence": "諸菩薩報佛言：「願佛當復為我解。」",
        "from": "T13n0397_060:0401c28_0",
        "context_with_next_sentence": true
    },
    {
        "source_sentence": "佛言：「菩薩不可自怙言我無罪、罪滅。」",
        "from": "T13n0397_060:0401c28_1",
        "context_with_next_sentence": true
    },
    {
        "source_sentence": "佛言：「要校計百八本罪滅不滅。」",
        "from": "T13n0397_060:0401c29_2",
        "context_with_next_sentence": true
    },
    {
        "source_sentence": "菩薩問佛：「何等為百八本罪滅不滅？」",
        "from": "T13n0397_060:0402a01_3",
        "context_with_next_sentence": true
    },
    {
        "source_sentence": "佛言：「菩薩心生轉便滅，滅中有百八後世當復生受不滅。",
        "from": "T13n0397_060:0402a02_4",
        "context_with_next_sentence": true
    },
    {
        "source_sentence": "「轉入意，意生轉復滅，滅中有百八後世當復生受不滅。",
        "from": "T13n0397_060:0402a03_5",
        "context_with_next_sentence": true
    },
    {
        "source_sentence": "「轉入識，識生轉復滅，滅中有百八後世當復生受不滅。",
        "from": "T13n0397_060:0402a04_6",
        "context_with_next_sentence": true
    },
    {
        "source_sentence": "「轉入眼，眼所見好色生轉便滅，滅中有百八後世當復生受不滅；眼所見中色生轉便滅，滅中有百八後世當復生受不滅；眼所見惡色生轉便滅，滅中有百八後世當復生受不滅。",
        "from": "T13n0397_060:0402a05_7",
        "context_with_next_sentence": true
    },
    {
        "source_sentence": "「轉入耳，耳所聞好聲生轉便滅，滅中有百八後世當復生受不滅；耳所聞中聲生轉便滅，滅中有百八後世當復生受不滅；耳所聞惡聲生轉便滅，滅中有百八後世當復生受不滅。",
        "from": "T13n0397_060:0402a09_8",
        "context_with_next_sentence": true
    },
    {
        "source_sentence": "「轉入鼻，鼻所聞好香生轉便滅，滅中有百八後世當復生受不滅；鼻所聞中香生轉便滅，滅中有百八後世當復生受不滅；鼻所聞惡臭生轉便滅，滅中有百八後世當復生受不滅。",
        "from": "T13n0397_060:0402a14_0",
        "context_with_next_sentence": true
    },
    {
        "source_sentence": "「轉入口，口所得美味好語言生轉便滅，滅中有百八後世當復生受不滅；口所得中味中語言生轉便滅，滅中有百八後世當復生受不滅；口所得惡味惡語言生轉便滅，滅中有百八後世當復生受不滅。",
        "from": "T13n0397_060:0402a18_1",
        "context_with_next_sentence": true
    },
    {
        "source_sentence": "「轉入身，身所得好細軟可身生轉便滅，滅中有百八後世當復生受不滅；身所得中細軟生轉便滅，滅中有百八後世當復生受不滅；身所得惡麁堅苦痛不可身生轉便滅，滅中有百八後世當復生受不滅。」",
        "from": "T13n0397_060:0402a22_2",
        "context_with_next_sentence": true
    },
    {
        "source_sentence": "菩薩言：「我何以故罪生復滅？",
        "from": "T13n0397_060:0402a27_3",
        "context_with_next_sentence": true
    },
    {
        "source_sentence": "何以故我了不見？」",
        "from": "T13n0397_060:0402a27_4",
        "context_with_next_sentence": true
    },
    {
        "source_sentence": "佛問諸菩薩：「汝曹心寧轉不？」",
        "from": "T13n0397_060:0402a28_5",
        "context_with_next_sentence": true
    },
    {
        "source_sentence": "諸菩薩報佛言：「我心轉生，設我心不轉生，亦不能與佛共語。」",
        "from": "T13n0397_060:0402a29_6",
        "context_with_next_sentence": true
    },
    {
        "source_sentence": "佛問諸菩薩言：「若心生時寧還自覺心生不？」",
        "from": "T13n0397_060:0402b01_7",
        "context_with_next_sentence": true
    },
    {
        "source_sentence": "諸菩薩言：「我但識見因緣時，不覺初起生時。」",
        "from": "T13n0397_060:0402b02_8",
        "context_with_next_sentence": true
    },
    {
        "source_sentence": "佛言：「如汝所說，尚不能知心初生時，何能無罪？」",
        "from": "T13n0397_060:0402b03_9",
        "context_with_next_sentence": true
    },
    {
        "source_sentence": "佛說如是，諸菩薩皆慚稽首受行。",
        "from": "T13n0397_060:0402b04_10",
        "context_with_next_sentence": true
    },
    {
        "source_sentence": "諸菩薩報佛言：「為我解微太促，願佛更復為我解。」",
        "from": "T13n0397_060:0402b06_0",
        "context_with_next_sentence": true
    },
    {
        "source_sentence": "佛問諸菩薩言：「汝曹生以來，寧能覺身中溫熱有幾所火？",
        "from": "T13n0397_060:0402b07_1",
        "context_with_next_sentence": true
    },
    {
        "source_sentence": "覺身中寒有幾所風？",
        "from": "T13n0397_060:0402b08_2",
        "context_with_next_sentence": true
    },
    {
        "source_sentence": "合身中有幾所水？」",
        "from": "T13n0397_060:0402b08_3",
        "context_with_next_sentence": true
    },
    {
        "source_sentence": "諸菩薩言：「我不能還自具分別知多少？」",
        "from": "T13n0397_060:0402b09_4",
        "context_with_next_sentence": true
    },
    {
        "source_sentence": "佛言：「若不知多少，寧知寒熱為水火不？」",
        "from": "T13n0397_060:0402b10_5",
        "context_with_next_sentence": true
    },
    {
        "source_sentence": "諸菩薩報佛言：「我知寒熱有水火。」",
        "from": "T13n0397_060:0402b11_6",
        "context_with_next_sentence": true
    },
    {
        "source_sentence": "佛言：「汝尚知寒熱水火，何以故不知多少？」",
        "from": "T13n0397_060:0402b11_7",
        "context_with_next_sentence": true
    },
    {
        "source_sentence": "諸菩薩言：「我但能覺寒熱，不能知多少？」",
        "from": "T13n0397_060:0402b12_8",
        "context_with_next_sentence": true
    },
    {
        "source_sentence": "佛言：「菩薩不自覺心生正受罪百八罪多少，譬如不覺寒熱水火不知火生以來多少。",
        "from": "T13n0397_060:0402b13_9",
        "context_with_next_sentence": true
    },
    {
        "source_sentence": "菩薩不自知心轉生以來多少。",
        "from": "T13n0397_060:0402b15_10",
        "context_with_next_sentence": true
    },
    {
        "source_sentence": "如是菩薩但能覺枝不能覺根，如是菩薩罪入空中尚未解。」",
        "from": "T13n0397_060:0402b16_11",
        "context_with_next_sentence": true
    },
    {
        "source_sentence": "諸菩薩皆稽首問佛：「願更為我解罪入空中。」",
        "from": "T13n0397_060:0402b17_12",
        "context_with_next_sentence": true
    },
    {
        "source_sentence": "佛言：「菩薩有百八罪，入空中不可見。",
        "from": "T13n0397_060:0402b18_13",
        "context_with_next_sentence": true
    },
    {
        "source_sentence": "何等為百八罪？",
        "from": "T13n0397_060:0402b19_14",
        "context_with_next_sentence": true
    },
    {
        "source_sentence": "若菩薩心有所念，生空中復滅空中，中有百八罪不可見心生滅。",
        "from": "T13n0397_060:0402b19_15",
        "context_with_next_sentence": true
    },
    {
        "source_sentence": "譬如人語有聲不可見，要為有聲在空中但不可見。",
        "from": "T13n0397_060:0402b21_16",
        "context_with_next_sentence": true
    },
    {
        "source_sentence": "「轉入意，意生空中復滅空中，中有百八罪不可見。",
        "from": "T13n0397_060:0402b22_17",
        "context_with_next_sentence": true
    },
    {
        "source_sentence": "「轉入識，識生空中復滅空中，中有百八罪不可見。",
        "from": "T13n0397_060:0402b23_18",
        "context_with_next_sentence": true
    },
    {
        "source_sentence": "「轉入眼，眼所見好色，生空中復滅空中，中有百八罪不可見；眼所見中色，生空中復滅空中，中有百八罪不可見；眼所見惡色，生空中復滅空中，中有百八罪不可見。",
        "from": "T13n0397_060:0402b24_19",
        "context_with_next_sentence": true
    },
    {
        "source_sentence": "「轉入耳，耳所聞好聲，生空中復滅空中，中有百八罪不可見；耳所聞中聲，生空中復滅空中，中有百八罪不可見；耳所聞惡聲，生空中復滅空中，中有百八罪不可見。",
        "from": "T13n0397_060:0402b28_20",
        "context_with_next_sentence": true
    },
    {
        "source_sentence": "「轉入鼻，鼻所聞好香，生空中復滅空中，中有百八罪不可見；鼻所聞中香，生空中復滅空中，中有百八罪不可見；鼻所聞惡臭，生空中復滅空中，中有百八罪不可見。",
        "from": "T13n0397_060:0402c03_21",
        "context_with_next_sentence": true
    },
    {
        "source_sentence": "「轉入口，口所得美味好語言生，空中復滅空中，中有百八罪不可見；口所得中味中語言，生空中復滅空中，中有百八罪不可見；口所得惡味惡語言，生空中復滅空中，中有百八罪不可見。",
        "from": "T13n0397_060:0402c06_22",
        "context_with_next_sentence": true
    },
    {
        "source_sentence": "「轉入身，身所得好細軟可身，生空中復滅空中，中有百八罪不可見；身所得中細軟，生空中復滅空中，中有百八罪不可見；身所得惡麁堅苦痛不可身，生空中復滅空中，中有百八罪不可見。」",
        "from": "T13n0397_060:0402c11_23",
        "context_with_next_sentence": true
    },
    {
        "source_sentence": "佛告諸菩薩：「若不見罪生空中，亦不見滅空中，如是諸菩薩尚未應解。」",
        "from": "T13n0397_060:0402c15_24",
        "context_with_next_sentence": true
    },
    {
        "source_sentence": "諸菩薩言：「如是我為覺知解。」",
        "from": "T13n0397_060:0402c17_25",
        "context_with_next_sentence": true
    },
    {
        "source_sentence": "佛問諸菩薩：「若何因緣覺，諸菩薩何以故不常坐禪？",
        "from": "T13n0397_060:0402c17_26",
        "context_with_next_sentence": true
    },
    {
        "source_sentence": "何以故復飛行到十方佛所？」",
        "from": "T13n0397_060:0402c18_27",
        "context_with_next_sentence": true
    },
    {
        "source_sentence": "菩薩言：「用我有本願故，不得不行耳。」",
        "from": "T13n0397_060:0402c19_28",
        "context_with_next_sentence": true
    },
    {
        "source_sentence": "佛言：「如若有本願到十方佛所，何因緣坐禪棄罪？",
        "from": "T13n0397_060:0402c20_29",
        "context_with_next_sentence": true
    },
    {
        "source_sentence": "設令汝坐禪棄罪，本願當滅。」",
        "from": "T13n0397_060:0402c21_30",
        "context_with_next_sentence": true
    },
    {
        "source_sentence": "諸菩薩言：「我坐禪但滅當來罪耳，我未滅本願罪。」",
        "from": "T13n0397_060:0402c22_31",
        "context_with_next_sentence": true
    },
    {
        "source_sentence": "佛問諸菩薩：「若曹從無數劫以來所作過去生死罪當滅不？」",
        "from": "T13n0397_060:0402c23_32",
        "context_with_next_sentence": true
    },
    {
        "source_sentence": "諸菩薩言：「我當滅過去無數劫本罪。」",
        "from": "T13n0397_060:0402c24_33",
        "context_with_next_sentence": true
    },
    {
        "source_sentence": "佛言：「若尚能滅無數劫本罪，何以故獨不滅本願罪？」",
        "from": "T13n0397_060:0402c25_34",
        "context_with_next_sentence": true
    },
    {
        "source_sentence": "諸菩薩言：「佛問我是，我不能卒解。」",
        "from": "T13n0397_060:0402c26_35",
        "context_with_next_sentence": true
    },
    {
        "source_sentence": "佛言：「如是若曹為未解，何以故言我解？」",
        "from": "T13n0397_060:0402c27_36",
        "context_with_next_sentence": true
    },
    {
        "source_sentence": "諸菩薩皆稽首慚受行。",
        "from": "T13n0397_060:0402c28_37",
        "context_with_next_sentence": true
    },
    {
        "source_sentence": "諸菩薩報佛言：「佛雖為我解，我尚未解。",
        "from": "T13n0397_060:0402c29_0",
        "context_with_next_sentence": true
    },
    {
        "source_sentence": "願佛當復為我解，當復何等行？」",
        "from": "T13n0397_060:0402c29_1",
        "context_with_next_sentence": true
    },
    {
        "source_sentence": "佛言：「諸菩薩行道無數劫以來，意生死本意。",
        "from": "T13n0397_060:0403a01_2",
        "context_with_next_sentence": true
    },
    {
        "source_sentence": "譬如菓實種著土中生大樹，已成大樹，樹上生百種億億枝，枝生億億萬葉，枝枝生億億萬實，一實者當復轉生一樹。",
        "from": "T13n0397_060:0403a02_3",
        "context_with_next_sentence": true
    },
    {
        "source_sentence": "菩薩坐禪棄我本罪，譬如取樹葉一一滅之，取實一一滅之，便不復種生；取枝一一滅之，如是葉實枝滅盡了[歹*斯]但有根。",
        "from": "T13n0397_060:0403a05_4",
        "context_with_next_sentence": true
    },
    {
        "source_sentence": "根者為譬，如本願一意所起本罪意，譬如樹根枝葉生當復滅之，不滅者當長養，實復生滅者不復生。",
        "from": "T13n0397_060:0403a08_0",
        "context_with_next_sentence": true
    },
    {
        "source_sentence": "菩薩守意，譬如守樹根，不得使樹枝葉實生，生為增當來罪，滅者為不增當來罪，為滅本罪。",
        "from": "T13n0397_060:0403a10_1",
        "context_with_next_sentence": true
    },
    {
        "source_sentence": "如是菩薩本罪未盡者，常當念百八不捨盡。」",
        "from": "T13n0397_060:0403a12_2",
        "context_with_next_sentence": true
    },
    {
        "source_sentence": "諸菩薩稽首言：「願佛為我解我不解。」",
        "from": "T13n0397_060:0403a13_3",
        "context_with_next_sentence": true
    },
    {
        "source_sentence": "佛言：「不捨盡心有所念，生念還盡，百八便盡，是為不捨盡。",
        "from": "T13n0397_060:0403a14_4",
        "context_with_next_sentence": true
    },
    {
        "source_sentence": "「轉入意，意生念還盡，百八便盡，是為不捨盡。",
        "from": "T13n0397_060:0403a15_5",
        "context_with_next_sentence": true
    },
    {
        "source_sentence": "「轉入識，識生念還盡，百八便盡，是為不捨盡。",
        "from": "T13n0397_060:0403a16_6",
        "context_with_next_sentence": true
    },
    {
        "source_sentence": "「轉入眼，眼所見好色念還盡，百八便盡，是為不捨盡；眼所見中色念還盡，百八便盡，是為不捨盡；眼所見惡色念還盡，百八便盡，是為不捨盡。",
        "from": "T13n0397_060:0403a17_7",
        "context_with_next_sentence": true
    },
    {
        "source_sentence": "「轉入耳，耳所聞好聲念還盡，百八便盡，是為不捨盡；耳所聞中聲念還盡，百八便盡，是為不捨盡；耳所聞惡聲念還盡，百八便盡，是為不捨盡。",
        "from": "T13n0397_060:0403a20_8",
        "context_with_next_sentence": true
    },
    {
        "source_sentence": "「轉入鼻，鼻所聞好香念還盡，百八便盡，是為不捨盡；鼻所聞中香念還盡，百八便盡，是為不捨盡；鼻所聞惡臭念還盡，百八便盡，是為不捨盡。",
        "from": "T13n0397_060:0403a23_9",
        "context_with_next_sentence": true
    },
    {
        "source_sentence": "「轉入口，口所得美味好語言念還盡，百八便盡，是為不捨盡；口所得中味中語言念還盡，百八便盡，是為不捨盡；口所得惡味惡語言念還盡，百八便盡，是為不捨盡。",
        "from": "T13n0397_060:0403a27_10",
        "context_with_next_sentence": true
    },
    {
        "source_sentence": "「轉入身，身所得好細軟可身念還盡，百八便盡，是為不捨盡；身所得中細軟念還盡，百八便盡，是為不捨盡；身所得惡麁堅苦痛不可身念還盡，百八便盡，是為不捨盡。",
        "from": "T13n0397_060:0403b01_11",
        "context_with_next_sentence": true
    },
    {
        "source_sentence": "如是菩薩不捨盡，便入百八淨。」",
        "from": "T13n0397_060:0403b05_12",
        "context_with_next_sentence": true
    },
    {
        "source_sentence": "佛說如是，諸菩薩皆歡喜稽首受行。",
        "from": "T13n0397_060:0403b06_13",
        "context_with_next_sentence": true
    },
    {
        "source_sentence": "諸菩薩復稽首問佛言：「為何等為百八淨？」",
        "from": "T13n0397_060:0403b08_0",
        "context_with_next_sentence": true
    },
    {
        "source_sentence": "佛言：「若有菩薩心起生出念，即還入滅為入淨，為滅百八不捨淨。",
        "from": "T13n0397_060:0403b08_1",
        "context_with_next_sentence": true
    },
    {
        "source_sentence": "「轉入意，意生出即還入滅為入淨，為滅百八不捨淨。",
        "from": "T13n0397_060:0403b10_2",
        "context_with_next_sentence": true
    },
    {
        "source_sentence": "「轉入識，識生出即還入滅為入淨，為滅百八不捨淨。",
        "from": "T13n0397_060:0403b11_3",
        "context_with_next_sentence": true
    },
    {
        "source_sentence": "「轉入眼，眼所見好色生出，即還入滅為入淨，為滅百八不捨淨；眼所見中色生出，即還入滅為入淨，為滅百八不捨淨；眼所見惡色生出，即還入滅為入淨，為滅百八不捨淨。",
        "from": "T13n0397_060:0403b12_4",
        "context_with_next_sentence": true
    },
    {
        "source_sentence": "「轉入耳，耳所聞好聲生出，即還入滅為入淨，為滅百八不捨淨；耳所聞中聲生出，即還入滅為入淨，為滅百八不捨淨；耳所聞惡聲生出，即還入滅為入淨，為滅百八不捨淨。",
        "from": "T13n0397_060:0403b16_5",
        "context_with_next_sentence": true
    },
    {
        "source_sentence": "「轉入鼻，鼻所聞好香生出，即還入滅為入淨，為滅百八不捨淨；鼻所得中香生出，即還入滅為入淨，為滅百八不捨淨；鼻所聞惡臭生出，即還入滅為入淨，為滅百八不捨淨。",
        "from": "T13n0397_060:0403b20_6",
        "context_with_next_sentence": true
    },
    {
        "source_sentence": "「轉入口，口所得美味好語言生出，即還入滅為入淨，為滅百八不捨淨；口所得中味中語言生出，即還入滅為入淨，為滅百八不捨淨；口所得惡味惡語言生出，即還入滅為入淨，為滅百八不捨淨。",
        "from": "T13n0397_060:0403b24_7",
        "context_with_next_sentence": true
    },
    {
        "source_sentence": "「轉入身，身所得好細軟可身生出，即還入滅為入淨，為滅百八不捨淨；身所得中細軟生出，即還入滅為入淨，為滅百八不捨淨；身所得惡麁堅苦痛不可身生出，即還入滅為入淨，為滅百八不捨淨。",
        "from": "T13n0397_060:0403b29_8",
        "context_with_next_sentence": true
    },
    {
        "source_sentence": "菩薩行如是不捨淨，便能精還百八應戒。」",
        "from": "T13n0397_060:0403c04_9",
        "context_with_next_sentence": true
    },
    {
        "source_sentence": "佛說如是，諸菩薩皆歡喜受行。",
        "from": "T13n0397_060:0403c05_10",
        "context_with_next_sentence": true
    },
    {
        "source_sentence": "諸菩薩復稽首問佛言：「何等精還百八應戒？」",
        "from": "T13n0397_060:0403c07_0",
        "context_with_next_sentence": true
    },
    {
        "source_sentence": "佛言：「諸菩薩行道心起，即精還滅百八，為還應戒。",
        "from": "T13n0397_060:0403c08_0",
        "context_with_next_sentence": true
    },
    {
        "source_sentence": "「轉入意，意生即精還滅百八，為還應戒。",
        "from": "T13n0397_060:0403c09_1",
        "context_with_next_sentence": true
    },
    {
        "source_sentence": "「轉入識，識生即精還滅百八，為還應戒。",
        "from": "T13n0397_060:0403c10_0",
        "context_with_next_sentence": true
    },
    {
        "source_sentence": "「轉入眼，眼所見好色生，即精還滅百八，為還應戒；眼所見中色生，即精還滅百八，為還應戒；眼所見惡色生，即精還滅百八，為還應戒。",
        "from": "T13n0397_060:0403c10_1",
        "context_with_next_sentence": true
    },
    {
        "source_sentence": "「轉入耳，耳所聞好聲生，即精還滅百八，為還應戒；耳所聞中聲生，即精還滅百八，為還應戒；耳所聞惡聲生，即精還滅百八，為還應戒。",
        "from": "T13n0397_060:0403c13_2",
        "context_with_next_sentence": true
    },
    {
        "source_sentence": "「轉入鼻，鼻所聞好香生，即精還滅百八，為還應戒；鼻所聞中香生，即精還滅百八，為還應戒；鼻所聞惡臭生，即精還滅百八，為還應戒。",
        "from": "T13n0397_060:0403c16_3",
        "context_with_next_sentence": true
    },
    {
        "source_sentence": "「轉入口，口所得美味好語言生，即精還滅百八，為還應戒；口所得中味中語言生，即精還滅百八，為還應戒；口所得惡味惡語言生，即精還滅百八，為還應戒。",
        "from": "T13n0397_060:0403c19_4",
        "context_with_next_sentence": true
    },
    {
        "source_sentence": "「轉入身，身所得好細軟可身生，即精還滅百八，為還應戒；身所得中細軟生，即精還滅百八，為還應戒；身所得惡麁堅苦痛不可身生，即精還滅百八，為還應戒。」",
        "from": "T13n0397_060:0403c23_5",
        "context_with_next_sentence": true
    },
    {
        "source_sentence": "佛說如是，諸菩薩皆歡喜受行。",
        "from": "T13n0397_060:0403c27_6",
        "context_with_next_sentence": true
    },
    {
        "source_sentence": "佛言：「諸菩薩以精還應戒便進行入道。」",
        "from": "T13n0397_060:0403c28_0",
        "context_with_next_sentence": true
    },
    {
        "source_sentence": "諸菩薩問佛言：「何等為精還戒便進行入道？」",
        "from": "T13n0397_060:0403c28_1",
        "context_with_next_sentence": true
    },
    {
        "source_sentence": "佛言：「菩薩心有所念從心盡力，盡所念滅百八，是為進行入道。",
        "from": "T13n0397_060:0403c29_2",
        "context_with_next_sentence": true
    },
    {
        "source_sentence": "「轉入意，意有所念從意盡力，盡所念滅百八，是為進行入道。",
        "from": "T13n0397_060:0404a02_3",
        "context_with_next_sentence": true
    },
    {
        "source_sentence": "「轉入識，識有所識從識盡力，盡所識滅百八，是為進行入道。",
        "from": "T13n0397_060:0404a03_4",
        "context_with_next_sentence": true
    },
    {
        "source_sentence": "「轉入眼，眼所見好色，從好色盡力，盡好色滅百八，是為進行入道；眼所見中色，從中色盡力，盡中色滅百八，是為進行入道；眼所見惡色，從惡色盡力，盡惡色滅百八，是為進行入道。",
        "from": "T13n0397_060:0404a05_5",
        "context_with_next_sentence": true
    },
    {
        "source_sentence": "「轉入耳，耳所聞好聲，從好聲盡力，盡好聲滅百八，是為進行入道；耳所聞中聲，從中聲盡力，盡中聲滅百八，是為進行入道；耳所聞惡聲，從惡聲盡力，盡惡聲滅百八，是為進行入道。",
        "from": "T13n0397_060:0404a09_6",
        "context_with_next_sentence": true
    },
    {
        "source_sentence": "「轉入鼻，鼻所聞好香，從好香盡力，盡好香滅百八，是為進行入道；鼻所聞中香，從中香盡力，盡中香滅百八，是為進行入道；鼻所聞惡臭，從惡臭盡力，盡惡臭滅百八，是為進行入道。",
        "from": "T13n0397_060:0404a13_7",
        "context_with_next_sentence": true
    },
    {
        "source_sentence": "「轉入口，口所得美味好語言，從美味好語言盡力，盡美味好語言滅百八，是為進行入道；口所得中味中語言，從中味中語言盡力，盡中味中語言滅百八，是為進行入道；口所得惡味惡語言，從惡味惡語言盡力，盡惡味惡語言滅百八，是為進行入道。",
        "from": "T13n0397_060:0404a17_8",
        "context_with_next_sentence": true
    },
    {
        "source_sentence": "「轉入身，身所得好細軟可身，從好細濡可身盡力，盡好細軟可身滅百八，是為進行入道；身所得中細軟，從中細軟盡力，盡中細軟滅百八，是為進行入道；身所得惡麁堅苦痛不可身，從惡麁堅苦痛不可身盡力，盡惡麁堅苦痛不可身滅百八，是為進行入道。」",
        "from": "T13n0397_060:0404a22_9",
        "context_with_next_sentence": true
    },
    {
        "source_sentence": "佛言：「進行入道便能忍持行戒。」",
        "from": "T13n0397_060:0404a28_10",
        "context_with_next_sentence": true
    },
    {
        "source_sentence": "諸菩薩問佛言：「何等為忍持行戒？」",
        "from": "T13n0397_060:0404b01_0",
        "context_with_next_sentence": true
    },
    {
        "source_sentence": "佛言：「菩薩已能當能忍持戒不離戒，如是乃應菩薩行。",
        "from": "T13n0397_060:0404b01_1",
        "context_with_next_sentence": true
    },
    {
        "source_sentence": "菩薩心動當忍百八不得令轉，是為忍心忍行戒。",
        "from": "T13n0397_060:0404b03_0",
        "context_with_next_sentence": true
    },
    {
        "source_sentence": "「轉入意，意有所念，當從意忍不得令轉，百八便不得行，是為忍行戒。",
        "from": "T13n0397_060:0404b04_1",
        "context_with_next_sentence": true
    },
    {
        "source_sentence": "「轉入識，識有所識，當從識忍不得令轉，百八便不得行，是為忍識忍行戒。",
        "from": "T13n0397_060:0404b05_2",
        "context_with_next_sentence": true
    },
    {
        "source_sentence": "「轉入眼，眼所見好色，從好色當忍不得令轉，百八便不得行，是為忍好色忍行戒；眼所見中色，從中色當忍不得令轉，百八便不得行，是為忍中色忍行戒；眼所見惡色，從惡色當忍不得令轉，百八便不得行，是為忍惡色忍行戒。",
        "from": "T13n0397_060:0404b07_3",
        "context_with_next_sentence": true
    },
    {
        "source_sentence": "「轉入耳，耳所聞好聲，從好聲當忍不得令轉，百八便不得行，是為忍好聲忍行戒；耳所聞中聲，從中聲當忍不得令轉，百八便不得行，是為忍中聲忍行戒；耳所聞惡聲，從惡聲當忍不得令轉，百八便不得行，是為忍惡聲忍行戒。",
        "from": "T13n0397_060:0404b12_4",
        "context_with_next_sentence": true
    },
    {
        "source_sentence": "「轉入鼻，鼻所聞好香，從好香當忍不得令轉，百八便不得行，是為忍好香忍行戒；鼻所聞中香，從中香當忍不得令轉，百八便不得行，是為忍中香忍行戒；鼻所聞惡臭，從惡臭當忍不得令轉，百八便不得行，是為忍惡臭忍行戒。",
        "from": "T13n0397_060:0404b17_5",
        "context_with_next_sentence": true
    },
    {
        "source_sentence": "「轉入口，口所得美味好語言當忍不得令轉，百八便不得行，是為美味好語言忍行戒；口所得中味中語言，從中味中語言當忍不得令轉，百八便不得行，是為忍中味中語言忍行戒；口所得惡味惡語言當忍不得令轉，百八便不得行，是為忍惡味惡語言忍行戒。",
        "from": "T13n0397_060:0404b22_6",
        "context_with_next_sentence": true
    },
    {
        "source_sentence": "「轉入身，身所得好細軟可身，從好細軟可身當忍不得令轉，百八便不得行，是為忍好細軟可身忍行戒；身所得中細軟，從中細軟當忍不得令轉，百八便不得行，是為忍中細軟忍行戒；身所得惡麁堅苦痛不可身，從惡麁堅苦痛不可身當忍不得令轉，百八便不得行，是為惡麁堅苦痛不可身忍行戒。」",
        "from": "T13n0397_060:0404b28_7",
        "context_with_next_sentence": true
    },
    {
        "source_sentence": "佛言：「是為菩薩十校計。」",
        "from": "T13n0397_060:0404c06_8",
        "context_with_next_sentence": true
    },
    {
        "source_sentence": "佛言：「菩薩復有十校計。」",
        "from": "T13n0397_060:0404c08_0",
        "context_with_next_sentence": true
    },
    {
        "source_sentence": "諸菩薩稽首問佛：「何等為十校計？」",
        "from": "T13n0397_060:0404c08_1",
        "context_with_next_sentence": true
    },
    {
        "source_sentence": "佛言：「菩薩當能耐辱，能耐辱便入道。」",
        "from": "T13n0397_060:0404c09_2",
        "context_with_next_sentence": true
    },
    {
        "source_sentence": "諸菩薩問佛：「何等為耐辱入道？」",
        "from": "T13n0397_060:0404c10_3",
        "context_with_next_sentence": true
    },
    {
        "source_sentence": "佛言：「菩薩心有所念，當辱心不得令念，便辱百八罪不得勝，是為辱心入道。",
        "from": "T13n0397_060:0404c10_4",
        "context_with_next_sentence": true
    },
    {
        "source_sentence": "「轉入意，意有所念，當辱意不得令念，便辱百八罪不得勝，是為辱意入道。",
        "from": "T13n0397_060:0404c12_5",
        "context_with_next_sentence": true
    },
    {
        "source_sentence": "「轉入識，識有所念，當辱識不得令念，便辱百八罪不得勝，是為辱識入道。",
        "from": "T13n0397_060:0404c14_6",
        "context_with_next_sentence": true
    },
    {
        "source_sentence": "「轉入眼，眼所見好色，當辱好色不得令念，便辱百八不得勝，是為辱好色入道；眼所見中色，當辱中色不得令念，便辱百八不得勝，是為辱中色入道；眼所見惡色，當辱惡色不得令念，便辱百八不得勝，是為辱惡色入道。",
        "from": "T13n0397_060:0404c15_7",
        "context_with_next_sentence": true
    },
    {
        "source_sentence": "「轉入耳，耳所聞好聲，當辱好聲不得令念，便辱百八不得勝，是為辱好聲入道；耳所聞中聲，當辱中聲不得令念，便辱百八不得勝，是為辱中聲入道；耳所聞惡聲，當辱惡聲不得令念，便辱百八不得勝，是為辱惡聲入道。",
        "from": "T13n0397_060:0404c20_8",
        "context_with_next_sentence": true
    },
    {
        "source_sentence": "「轉入鼻，鼻所聞好香，當辱好香不得令念，便辱百八不得勝，是為辱好香入道；鼻所聞中香，當辱中香不得令念，便辱百八不得勝，是為辱中香入道；鼻所聞惡臭，當辱惡臭不得令念，便辱百八不得勝，是為辱惡臭入道。",
        "from": "T13n0397_060:0404c25_9",
        "context_with_next_sentence": true
    },
    {
        "source_sentence": "「轉入口，口所得美味好語言，當辱美味好語言不得令念，便辱百八不得勝，是為辱美味好語言入道；口所得中味中語言，當辱中味中語言不得令念，便辱百八不得勝，是為辱中味中語言入道；口所得惡味惡語言不得令念，便辱百八不得勝，是為辱惡味惡語言入道。",
        "from": "T13n0397_060:0405a01_10",
        "context_with_next_sentence": true
    },
    {
        "source_sentence": "「轉入身，身所得好細軟可身，當辱好細軟可身不得令念，便辱百八不得勝，是為辱細軟可身入道；身所得中細軟，當辱中細軟不得令念，便辱百八不得勝，是為辱中細軟入道；身所得惡麁堅苦痛不可身，當辱惡麁堅苦痛不可身不得令念，便辱百八不得勝，是為辱惡麁堅苦痛不可身入道。」",
        "from": "T13n0397_060:0405a07_11",
        "context_with_next_sentence": true
    },
    {
        "source_sentence": "佛言：「菩薩行如是，為應菩薩忍戒行，菩薩以忍辱便得百八合道願，便得百八本信入道，便得百八出癡入慧，便得百八歡喜還滅，便得百八佛悲心，便得百八未得佛道愁。",
        "from": "T13n0397_060:0405a14_12",
        "context_with_next_sentence": true
    },
    {
        "source_sentence": "「何等為佛百八悲心？",
        "from": "T13n0397_060:0405a18_13",
        "context_with_next_sentence": true
    },
    {
        "source_sentence": "何等為百八未得佛道愁？",
        "from": "T13n0397_060:0405a18_14",
        "context_with_next_sentence": true
    },
    {
        "source_sentence": "謂菩薩得佛悲心，念十方泥犁中人難得度脫。",
        "from": "T13n0397_060:0405a19_15",
        "context_with_next_sentence": true
    },
    {
        "source_sentence": "謂菩薩得佛悲心，念禽獸蜎飛蠕動難得度脫。",
        "from": "T13n0397_060:0405a20_16",
        "context_with_next_sentence": true
    },
    {
        "source_sentence": "謂菩薩得佛悲心，念薜荔中餓鬼難得度脫。",
        "from": "T13n0397_060:0405a21_17",
        "context_with_next_sentence": true
    },
    {
        "source_sentence": "謂菩薩得佛悲心，念二十八天及諸天長壽憍樂不知苦習難得度脫。",
        "from": "T13n0397_060:0405a22_18",
        "context_with_next_sentence": true
    },
    {
        "source_sentence": "謂菩薩得佛悲心，念世間帝王豪貴難得度脫。",
        "from": "T13n0397_060:0405a24_19",
        "context_with_next_sentence": true
    },
    {
        "source_sentence": "謂菩薩得佛悲心，念世間癡人不解難得度脫。",
        "from": "T13n0397_060:0405a25_20",
        "context_with_next_sentence": true
    },
    {
        "source_sentence": "謂菩薩得佛悲心，念世間人多癡難得度脫。",
        "from": "T13n0397_060:0405a26_21",
        "context_with_next_sentence": true
    },
    {
        "source_sentence": "謂菩薩得佛悲心，念十方五道一切五道一切同法難得度脫。",
        "from": "T13n0397_060:0405a27_22",
        "context_with_next_sentence": true
    },
    {
        "source_sentence": "如是菩薩為得佛悲心，便得佛愁。",
        "from": "T13n0397_060:0405a28_23",
        "context_with_next_sentence": true
    },
    {
        "source_sentence": "謂菩薩念十方五道勤苦難得度脫愁，菩薩已悲已愁百八愛復增多，如是菩薩不可用百八愛增多故不悲愁。」",
        "from": "T13n0397_060:0405a29_24",
        "context_with_next_sentence": true
    },
    {
        "source_sentence": "佛言：「我但用十方五道勤苦悲愁故得佛，是為菩薩未得佛百八悲，是為菩薩未得佛百八愁。」",
        "from": "T13n0397_060:0405b03_25",
        "context_with_next_sentence": true
    },
    {
        "source_sentence": "佛言：「復有菩薩未得佛百八惱。」",
        "from": "T13n0397_060:0405b05_26",
        "context_with_next_sentence": true
    },
    {
        "source_sentence": "諸菩薩問佛言：「何等為菩薩百八惱？」",
        "from": "T13n0397_060:0405b06_0",
        "context_with_next_sentence": true
    },
    {
        "source_sentence": "佛言：「謂菩薩未得佛，見十方泥犁中人拷掠毒痛，欲往度脫不能度脫便生惱。",
        "from": "T13n0397_060:0405b06_1",
        "context_with_next_sentence": true
    },
    {
        "source_sentence": "謂菩薩未得佛，見禽獸蜎飛蠕動及人民轉相拷掠毒痛相殺，菩薩欲度不能度便生惱。",
        "from": "T13n0397_060:0405b08_2",
        "context_with_next_sentence": true
    },
    {
        "source_sentence": "謂菩薩未得佛，見薜荔餓鬼無所食，欲度脫不能度便生惱。",
        "from": "T13n0397_060:0405b10_3",
        "context_with_next_sentence": true
    },
    {
        "source_sentence": "謂菩薩未得作佛，見世間人所作惡貪婬瞋恚烹殺祠祀貪利強盜快心恣意，見是曹人死生五道苦痛無有斷絕。",
        "from": "T13n0397_060:0405b11_4",
        "context_with_next_sentence": true
    },
    {
        "source_sentence": "雖上為諸天無有別異，要五道死生苦痛，便不時得佛便生惱，便增盛百八愛行，是為菩薩未得佛百八惱。",
        "from": "T13n0397_060:0405b14_5",
        "context_with_next_sentence": true
    },
    {
        "source_sentence": "謂菩薩未得佛經要百八黠，未得佛泥洹要。」",
        "from": "T13n0397_060:0405b16_6",
        "context_with_next_sentence": true
    },
    {
        "source_sentence": "諸菩薩復問佛：「何等為百八得佛經黠？」",
        "from": "T13n0397_060:0405b17_7",
        "context_with_next_sentence": true
    },
    {
        "source_sentence": "佛言：「謂菩薩能自護六情百八不行，為得佛經黠。」",
        "from": "T13n0397_060:0405b18_8",
        "context_with_next_sentence": true
    },
    {
        "source_sentence": "「何等為未得佛泥洹要？」",
        "from": "T13n0397_060:0405b19_9",
        "context_with_next_sentence": true
    },
    {
        "source_sentence": "佛言：「謂菩薩未得佛，未得泥洹要。」",
        "from": "T13n0397_060:0405b20_10",
        "context_with_next_sentence": true
    },
    {
        "source_sentence": "佛言：「諸菩薩當校計百八出罪要，便得入泥洹要。」",
        "from": "T13n0397_060:0405b21_11",
        "context_with_next_sentence": true
    },
    {
        "source_sentence": "菩薩復問佛言：「何等為出罪要便得入泥洹要？」",
        "from": "T13n0397_060:0405b22_12",
        "context_with_next_sentence": true
    },
    {
        "source_sentence": "佛言：「謂菩薩所念為罪出要當滅，滅者為得入泥洹要，一切六情百八滅，亦為入泥洹要，是為菩薩出百八罪入泥洹要，是為菩薩十校計。」",
        "from": "T13n0397_060:0405b23_13",
        "context_with_next_sentence": true
    },
    {
        "source_sentence": "佛言：「菩薩復有十校計：第一、菩薩相聚會，但當校計百八當令盡，當求入慧出罪，便應菩薩法；二者、當校計菩薩百八求入空法，便出罪空法，是為菩薩百八校計出罪入道空；三者、菩薩當校計百八罪法初起空生時，當知校計滅歸空時，是為菩薩校計百八生滅，為合空以知生滅，是為菩薩諦校計；四者、菩薩當校計百八持空法解盡法。」",
        "from": "T13n0397_060:0405b27_0",
        "context_with_next_sentence": true
    },
    {
        "source_sentence": "諸菩薩復問佛：「何等為持空法解盡法？」",
        "from": "T13n0397_060:0405c05_1",
        "context_with_next_sentence": true
    },
    {
        "source_sentence": "佛言：「菩薩一切知十方所有本末皆空已，知空知所有當復滅盡。",
        "from": "T13n0397_060:0405c06_2",
        "context_with_next_sentence": true
    },
    {
        "source_sentence": "菩薩知盡以為諦，即不復貪百八。",
        "from": "T13n0397_060:0405c08_0",
        "context_with_next_sentence": true
    },
    {
        "source_sentence": "不復行著欲，菩薩能自解當知盡，是為菩薩校計持空法解盡法，是為菩薩校計百八解盡應法。",
        "from": "T13n0397_060:0405c08_1",
        "context_with_next_sentence": true
    },
    {
        "source_sentence": "「五者、菩薩當校計百八盡法不復生，已知不復生，是為菩薩校計盡法不復生已知不復生法；六者、菩薩當校計百八盡，當得泥洹長生不復滅不死，菩薩得是校計自知苦，是為菩薩法知泥洹樂校計法；七者、菩薩當校計知百八盡泥洹念，是為菩薩知泥洹校計相念；八者、菩薩當校計百八滅盡捨相念不復念，是為菩薩百八捨相念不復念校計；九者、菩薩當校計所念不盡便生雜相念，以知雜相念，當校計泥洹無所有，何以故復有雜相念當復滅，是為菩薩知雜相念校計；十者、菩薩當校計自知滅無所有，長受泥洹相，泥洹長生不復滅，是為菩薩校計受泥洹相。",
        "from": "T13n0397_060:0405c10_2",
        "context_with_next_sentence": true
    },
    {
        "source_sentence": "是為菩薩十校計。」",
        "from": "T13n0397_060:0405c23_3",
        "context_with_next_sentence": true
    },
    {
        "source_sentence": "佛言：「菩薩復有十校計。」",
        "from": "T13n0397_060:0405c25_0",
        "context_with_next_sentence": true
    },
    {
        "source_sentence": "諸菩薩問佛：「何等為菩薩十校計？」",
        "from": "T13n0397_060:0405c25_1",
        "context_with_next_sentence": true
    },
    {
        "source_sentence": "佛言：「一者、菩薩自知百八罪，亦當為十方人說百八罪，亦當為人說十方生死五道苦痛，常當為十方人說萬物成敗本末生死無所有，是為菩薩一校計；二者、菩薩當校計十方成敗牽證用示人，是為菩薩牽證校計解人法；三者、菩薩當校計十方人所有皆坐貪故著，以貪著皆為癡，菩薩常當為人解貪著解人癡，菩薩亦當持貪癡還自況，我未知菩薩道時貪癡亦劇，是菩薩得是校計；常當慈心解人貪癡，是為菩薩校計；四者、菩薩常當校計百八牽十方癡人作證。」",
        "from": "T13n0397_060:0405c26_2",
        "context_with_next_sentence": true
    },
    {
        "source_sentence": "諸菩薩復問佛：「何等為牽十方癡人作證？」",
        "from": "T13n0397_060:0406a07_3",
        "context_with_next_sentence": true
    },
    {
        "source_sentence": "佛言：「十方人所念皆坐百八癡，故菩薩去百八乃為不癡。",
        "from": "T13n0397_060:0406a08_4",
        "context_with_next_sentence": true
    },
    {
        "source_sentence": "菩薩失行百八行便為癡，常當牽十方癡人作證不得失行，是為菩薩校計法。",
        "from": "T13n0397_060:0406a10_5",
        "context_with_next_sentence": true
    },
    {
        "source_sentence": "「五者、菩薩當復校計百八牽十方阿羅漢作證者。」",
        "from": "T13n0397_060:0406a11_6",
        "context_with_next_sentence": true
    },
    {
        "source_sentence": "諸菩薩言：「復校計百八牽阿羅漢作證云何？」",
        "from": "T13n0397_060:0406a13_0",
        "context_with_next_sentence": true
    },
    {
        "source_sentence": "佛言：「菩薩失行但坐貪著，故當牽阿羅漢泥洹去無所有。",
        "from": "T13n0397_060:0406a14_0",
        "context_with_next_sentence": true
    },
    {
        "source_sentence": "我何為所念失行？",
        "from": "T13n0397_060:0406a15_1",
        "context_with_next_sentence": true
    },
    {
        "source_sentence": "何為當坐是苦所念？",
        "from": "T13n0397_060:0406a15_2",
        "context_with_next_sentence": true
    },
    {
        "source_sentence": "牽阿羅漢泥洹常作證，是為菩薩校計法。",
        "from": "T13n0397_060:0406a16_3",
        "context_with_next_sentence": true
    },
    {
        "source_sentence": "「六者、若復失行，當校計百八牽辟支佛泥洹無所有作證，是為菩薩校計法；七者、菩薩若失行，當復校計百八無所有，當牽十方過去佛泥洹無所有，十方過去佛皆我師，皆取泥洹去，我何為失行行在世間？",
        "from": "T13n0397_060:0406a17_4",
        "context_with_next_sentence": true
    },
    {
        "source_sentence": "菩薩已牽證便還攝行，是為菩薩牽證校計法；八者、菩薩復失行，當復牽現在十方佛亦當泥洹去，常當牽自證，已自證當即還行，是為菩薩百八牽證還行校計法；九者、菩薩當校計百八復失行。」",
        "from": "T13n0397_060:0406a21_5",
        "context_with_next_sentence": true
    },
    {
        "source_sentence": "佛言：「我今作釋迦文佛，我所主天地帝王人民皆屬我，自在飛行大威神，我要般泥洹去歸無所有，常當牽我作證，常當堅意求佛，持我作證意不轉，轉者為失行，便墮盛百八愛行中，是為菩薩校計。",
        "from": "T13n0397_060:0406a26_6",
        "context_with_next_sentence": true
    },
    {
        "source_sentence": "「十者、菩薩常當盡力却貪，令不得受求，受求者為不應菩薩，菩薩諦求分別思惟我所校計，是為菩薩五十校計。」",
        "from": "T13n0397_060:0406b01_7",
        "context_with_next_sentence": true
    },
    {
        "source_sentence": "佛言：「諸菩薩行安般守意常苦失行，無有不失行。」",
        "from": "T13n0397_060:0406b04_8",
        "context_with_next_sentence": true
    },
    {
        "source_sentence": "時諸菩薩問佛：「何以故？",
        "from": "T13n0397_060:0406b05_9",
        "context_with_next_sentence": true
    },
    {
        "source_sentence": "我曹作菩薩常苦失行。」",
        "from": "T13n0397_060:0406b05_10",
        "context_with_next_sentence": true
    },
    {
        "source_sentence": "佛言：「菩薩不厭生死苦習故，不自覺生死習故，不諦知生死盡無所有，不諦知有佛泥洹道故。」",
        "from": "T13n0397_060:0406b06_11",
        "context_with_next_sentence": true
    },
    {
        "source_sentence": "佛言：「諸菩薩不可自用作菩薩道故貢高勝十方人。」",
        "from": "T13n0397_060:0406b08_12",
        "context_with_next_sentence": true
    },
    {
        "source_sentence": "佛言：「未得佛生死苦習未與盡合未與道合，常有身體苦痛，亦有寒熱苦，亦有飢渴苦惱不能斷，如是菩薩未可自怙其善。」",
        "from": "T13n0397_060:0406b09_13",
        "context_with_next_sentence": true
    },
    {
        "source_sentence": "佛言：「我未得佛時，自謂智慧無能及者，自謂知禪無能及者，自謂知細微滅心無有及者。」",
        "from": "T13n0397_060:0406b12_14",
        "context_with_next_sentence": true
    },
    {
        "source_sentence": "佛言：「我已立身作釋迦文佛，還自校計作菩薩時所知。",
        "from": "T13n0397_060:0406b14_15",
        "context_with_next_sentence": true
    },
    {
        "source_sentence": "譬如一菩薩智，今已作佛有所知；譬如十方佛國中，所有萬物菩薩。」",
        "from": "T13n0397_060:0406b15_16",
        "context_with_next_sentence": true
    },
    {
        "source_sentence": "佛言：「十方佛所有菩薩智慧，未能得一方佛一小塵智。」",
        "from": "T13n0397_060:0406b17_17",
        "context_with_next_sentence": true
    },
    {
        "source_sentence": "菩薩即稽首問佛言：「我曹癡，何以多不能及佛一塵智？」",
        "from": "T13n0397_060:0406b18_18",
        "context_with_next_sentence": true
    },
    {
        "source_sentence": "佛言：「用汝不厭生死苦習故，不早取佛故，不知細微意故，不知滅本斷根故。",
        "from": "T13n0397_060:0406b19_19",
        "context_with_next_sentence": true
    },
    {
        "source_sentence": "汝曹盡力精進行，亦當知十方佛智慧。」",
        "from": "T13n0397_060:0406b21_20",
        "context_with_next_sentence": true
    },
    {
        "source_sentence": "諸菩薩問佛：「我何因緣生死多如是？」",
        "from": "T13n0397_060:0406b22_21",
        "context_with_next_sentence": true
    },
    {
        "source_sentence": "佛言：「汝曹不諦行安般守意三十七品經十二問三向中微意，不知分別校計生死百八中細微意，故使生死多、難得佛。」",
        "from": "T13n0397_060:0406b23_22",
        "context_with_next_sentence": true
    },
    {
        "source_sentence": "佛言：「汝心未起時，中有五百四十百八愛行。",
        "from": "T13n0397_060:0406b26_0",
        "context_with_next_sentence": true
    },
    {
        "source_sentence": "心轉作意，中有五百四十百八愛行。",
        "from": "T13n0397_060:0406b27_0",
        "context_with_next_sentence": true
    },
    {
        "source_sentence": "「意轉作識，中有五百四十百八愛行。",
        "from": "T13n0397_060:0406b27_1",
        "context_with_next_sentence": true
    },
    {
        "source_sentence": "「轉入眼，眼所見好色，中有五百四十百八愛行；眼所見中色，中有五百四十百八愛行；眼所見惡色，中有五百四十百八愛行。",
        "from": "T13n0397_060:0406b28_2",
        "context_with_next_sentence": true
    },
    {
        "source_sentence": "「轉入耳，耳所聞好聲，中有五百四十百八愛行；耳所聞中聲，中有五百四十百八愛行；耳所聞惡聲，中有五百四十百八愛行。",
        "from": "T13n0397_060:0406c02_3",
        "context_with_next_sentence": true
    },
    {
        "source_sentence": "「轉入鼻，鼻所聞好香，中有五百四十百八愛行；鼻所聞中香，中有五百四十百八愛行；鼻所聞惡臭，中有五百四十百八愛行。",
        "from": "T13n0397_060:0406c05_4",
        "context_with_next_sentence": true
    },
    {
        "source_sentence": "「轉入口，口所得好味好語言，中有五百四十百八愛行；口所得中味中語言，中有五百四十百八愛行；口所得惡味惡語言，中有五百四十百八愛行。",
        "from": "T13n0397_060:0406c08_5",
        "context_with_next_sentence": true
    },
    {
        "source_sentence": "「轉入身，身所得好細軟可身，中有五百四十百八愛行；身所得中細軟，中有五百四十百八愛行；身所得惡麁堅苦痛不可身，中有五百四十百八愛行。」",
        "from": "T13n0397_060:0406c11_6",
        "context_with_next_sentence": true
    },
    {
        "source_sentence": "佛言：「一心中有五百四十百八愛行，五百四十百八愛行中，一愛者當受一生死，一愛者當受一身，如是不盡五百四十為受五百四十生死身。",
        "from": "T13n0397_060:0406c14_7",
        "context_with_next_sentence": true
    },
    {
        "source_sentence": "意亦爾、識亦爾，好色亦爾、中色亦爾、惡色亦爾，好聲亦爾、中聲亦爾、惡聲亦爾，好香亦爾、中香亦爾、惡臭亦爾，美味好語言亦爾、中味中語言亦爾、惡味惡語言亦爾，好細軟可身亦爾、中細軟亦爾、惡麁堅苦痛不可身亦爾。」",
        "from": "T13n0397_060:0406c18_8",
        "context_with_next_sentence": true
    },
    {
        "source_sentence": "佛問諸菩薩：「寧知是不？」",
        "from": "T13n0397_060:0406c23_9",
        "context_with_next_sentence": true
    },
    {
        "source_sentence": "諸菩薩言：「聞佛說皆知。」",
        "from": "T13n0397_060:0406c23_10",
        "context_with_next_sentence": true
    },
    {
        "source_sentence": "佛言諸菩薩：「汝曹寧信有是無？」",
        "from": "T13n0397_060:0406c24_11",
        "context_with_next_sentence": true
    },
    {
        "source_sentence": "諸菩薩言：「信有是。",
        "from": "T13n0397_060:0406c24_12",
        "context_with_next_sentence": true
    },
    {
        "source_sentence": "眾不疑，但不解。」",
        "from": "T13n0397_060:0406c25_13",
        "context_with_next_sentence": true
    },
    {
        "source_sentence": "佛問諸菩薩；「汝曹發起來至我所，寧知汝意中幾轉？",
        "from": "T13n0397_060:0406c25_14",
        "context_with_next_sentence": true
    },
    {
        "source_sentence": "汝聞我造說經以來，知汝意幾轉？」",
        "from": "T13n0397_060:0406c26_15",
        "context_with_next_sentence": true
    },
    {
        "source_sentence": "諸菩薩報佛言：「不知幾轉。」",
        "from": "T13n0397_060:0406c27_16",
        "context_with_next_sentence": true
    },
    {
        "source_sentence": "佛問諸菩薩：「何以故不知幾轉？」",
        "from": "T13n0397_060:0406c28_17",
        "context_with_next_sentence": true
    },
    {
        "source_sentence": "諸菩薩言：「我聞佛說經，歡喜不知覺幾轉。」",
        "from": "T13n0397_060:0406c28_18",
        "context_with_next_sentence": true
    },
    {
        "source_sentence": "佛言：「汝曹來至今不覺意轉墮生死，譬如是摩竭國中塵不知多少。",
        "from": "T13n0397_060:0406c29_19",
        "context_with_next_sentence": true
    },
    {
        "source_sentence": "菩薩但坐失行，不自知覺生死多少，是故不即時得佛。」",
        "from": "T13n0397_060:0407a02_20",
        "context_with_next_sentence": true
    },
    {
        "source_sentence": "諸菩薩各各稽首歡喜受行。",
        "from": "T13n0397_060:0407a03_21",
        "context_with_next_sentence": true
    },
    {
        "source_sentence": "諸菩薩各各稽首言：「未聞佛五十校計時，自用不失行，聞佛解五十校計，自知失行。」",
        "from": "T13n0397_060:0407a05_0",
        "context_with_next_sentence": true
    },
    {
        "source_sentence": "佛言：「汝亦失行，亦不失行。」",
        "from": "T13n0397_060:0407a06_1",
        "context_with_next_sentence": true
    },
    {
        "source_sentence": "菩薩復問：「何以失行，亦不失行？」",
        "from": "T13n0397_060:0407a07_2",
        "context_with_next_sentence": true
    },
    {
        "source_sentence": "佛言：「汝至十方佛前自貢高自譽言，我解無有是五十校計罪，便墮罪失行，是為亦失行。」",
        "from": "T13n0397_060:0407a08_3",
        "context_with_next_sentence": true
    },
    {
        "source_sentence": "佛言：「不失行者，菩薩至十方佛前，常當自慚，身體自慚、生死自慚，生墮罪不能校計知，常持五十校計還自慚，是為菩薩不失行，不自慚者常失行。」",
        "from": "T13n0397_060:0407a10_4",
        "context_with_next_sentence": true
    },
    {
        "source_sentence": "佛說如是。",
        "from": "T13n0397_060:0407a13_5",
        "context_with_next_sentence": true
    },
    {
        "source_sentence": "諸菩薩各各自慚，各各自悔，各各自念：「滅盡非常苦空非身。」",
        "from": "T13n0397_060:0407a13_6",
        "context_with_next_sentence": true
    },
    {
        "source_sentence": "諸菩薩聞經皆大歡喜，前為佛作禮，頭面著佛足，受行而去。",
        "from": "T13n0397_060:0407a15_7",
        "context_with_next_sentence": true
    },
    {
        "source_sentence": "大集經卷第六十",
        "from": "T13n0397_060:0407a17_0",
        "context_with_next_sentence": false
    }
]