[
    {
        "source_sentence": "大哀經卷第五",
        "from": "T13n0398_005:0431a13_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T13n0398_005:0431a15_0",
        "context_with_next_sentence": true
    },
    {
        "source_sentence": "知眾生本行品第十七",
        "from": "T13n0398_005:0431a16_0",
        "context_with_next_sentence": true
    },
    {
        "source_sentence": "佛告族姓子：「如來見己及他眾生，知於往古不可稱計本所行業——一世、十世、百世、千世、百千世、無數世不可計載，百千億世、天地成敗、劫立劫盡亦不可計，無能限量天地及劫之反數也——而悉知之，靡不徹了。",
        "from": "T13n0398_005:0431a17_0",
        "context_with_next_sentence": true
    },
    {
        "source_sentence": "本於某處，名字、種姓、居止、飲食、顏色、形容、壽命長短、所更苦樂善惡之事，於某處沒生於某處、於某處沒復生彼處，言語、學問、音辭、章句而悉說之。",
        "from": "T13n0398_005:0431a21_1",
        "context_with_next_sentence": true
    },
    {
        "source_sentence": "己身本末、一切眾生，皆以了了為眾生講。",
        "from": "T13n0398_005:0431a24_2",
        "context_with_next_sentence": true
    },
    {
        "source_sentence": "「如來咸知眾生因所從來、本末根源、所更苦樂，隨其應時、察其本末而為說法。",
        "from": "T13n0398_005:0431a25_3",
        "context_with_next_sentence": true
    },
    {
        "source_sentence": "識其過去心所執懷、心所抱緣使其罣礙、或無朽廢所因興緣、本為何從而有是心？",
        "from": "T13n0398_005:0431a27_4",
        "context_with_next_sentence": true
    },
    {
        "source_sentence": "如來皆知。",
        "from": "T13n0398_005:0431a29_5",
        "context_with_next_sentence": true
    },
    {
        "source_sentence": "其一人心所行如是，因其行而起陰蔽，如來能悉頒宣無數恒河沙劫所行本末；亦復觀察一切十方眾生心之本末等無差特。",
        "from": "T13n0398_005:0431a29_6",
        "context_with_next_sentence": true
    },
    {
        "source_sentence": "說其本際當來亦然，心之所緣如來所覩而演本無，有過於此而無窮極，是為如來知其往古過去眾生之心不可思議、不可稱量，佛之聖智不可稱計。",
        "from": "T13n0398_005:0431b03_7",
        "context_with_next_sentence": true
    },
    {
        "source_sentence": "「如來察於眾生之行：心懷恐懼、擾擾不安、周旋生死、某在某處、某從某來、本殖德本志在佛道、或為聲聞、緣覺之乘，緣其種德承佛聖慧，悉識念之。",
        "from": "T13n0398_005:0431b07_0",
        "context_with_next_sentence": true
    },
    {
        "source_sentence": "「是為如來而知眾人所殖德本因緣之報，應其根源而為說法，而令聽者立不退轉，各從本行心所信樂使得其所，是為如來第八之業。」",
        "from": "T13n0398_005:0431b10_1",
        "context_with_next_sentence": true
    },
    {
        "source_sentence": "佛於是頌曰：「其劫之數，　　無底億姟，　　世之錠燎，　悉識往古。",
        "from": "T13n0398_005:0431b13_2",
        "context_with_next_sentence": true
    },
    {
        "source_sentence": "　　又察己身，　　及知眾生，　所觀了了，　　如掌中珠。",
        "from": "T13n0398_005:0431b15_3",
        "context_with_next_sentence": true
    },
    {
        "source_sentence": "　　名字、種姓、　顏像亦然，　　住此終沒、　　所周旋處、　因何所緣，　　而受其身。",
        "from": "T13n0398_005:0431b16_4",
        "context_with_next_sentence": true
    },
    {
        "source_sentence": "　　其平等乘，　演說彼法，　　其有過去，　　無量、無底。",
        "from": "T13n0398_005:0431b18_5",
        "context_with_next_sentence": true
    },
    {
        "source_sentence": "　眾人之心、　　所想念法、　　所可由從，　而其發心，　　最勝大慧，　　而皆知之。",
        "from": "T13n0398_005:0431b20_0",
        "context_with_next_sentence": true
    },
    {
        "source_sentence": "　其中間心，　　從古過去，　　因人所行，　安住悉知。",
        "from": "T13n0398_005:0431b22_0",
        "context_with_next_sentence": true
    },
    {
        "source_sentence": "　　恒河沙劫，　　稱量本末，　諮嗟講說，　　不得涯底。",
        "from": "T13n0398_005:0431b23_1",
        "context_with_next_sentence": true
    },
    {
        "source_sentence": "　　當來無底，　本際之源，　　而為頒宣，　　往古所行。",
        "from": "T13n0398_005:0431b24_2",
        "context_with_next_sentence": true
    },
    {
        "source_sentence": "　其無儔疋，　　慧不可盡，　　世尊如是，　聖慧如海。",
        "from": "T13n0398_005:0431b26_0",
        "context_with_next_sentence": true
    },
    {
        "source_sentence": "　　若有眾生，　　立德求佛，　設於過世，　　奉敬最勝，　　住佛神足，　力無所畏，　　悉念於此，　　前世所作。",
        "from": "T13n0398_005:0431b27_1",
        "context_with_next_sentence": true
    },
    {
        "source_sentence": "　世尊皆知，　　眾生所念，　　如其往本，　所種眾德；　　悉識於此，　　住三乘者，　成不退轉，　　解脫淨道。",
        "from": "T13n0398_005:0431c01_0",
        "context_with_next_sentence": true
    },
    {
        "source_sentence": "　　安住別識，　過世善行，　　一切眾生，　　無能思議。",
        "from": "T13n0398_005:0431c03_1",
        "context_with_next_sentence": true
    },
    {
        "source_sentence": "　是為大聖，　　第八之業，　　以化眾生，　所度無底。」",
        "from": "T13n0398_005:0431c05_0",
        "context_with_next_sentence": true
    },
    {
        "source_sentence": "大哀經徹視品第十八",
        "from": "T13n0398_005:0431c07_0",
        "context_with_next_sentence": true
    },
    {
        "source_sentence": "佛告族姓子：「如來至真以淨天眼過於凡俗，皆見眾生——生者、死者，微妙、瑕穢，善惡、禍福，好顏、醜姿，趣安、趣苦——如其眾生所興禍福報應之果、如其本末，悉知斯實。",
        "from": "T13n0398_005:0431c08_0",
        "context_with_next_sentence": true
    },
    {
        "source_sentence": "其人如是：身行惡、口言惡、心念毒害、謗毀賢聖、墜于邪見，以此邪見所行事業，壽盡身壞墮於惡趣，危害地獄苦惱之中。",
        "from": "T13n0398_005:0431c11_1",
        "context_with_next_sentence": true
    },
    {
        "source_sentence": "於是民人其身行善、發口言善、心所念善，不謗賢聖、隨其正見，則因正見所行快事，壽盡身散便趣安處快樂世生。",
        "from": "T13n0398_005:0431c14_2",
        "context_with_next_sentence": true
    },
    {
        "source_sentence": "「如來於彼則以天眼如其方面觀諸佛土等如空界，無邊無際。",
        "from": "T13n0398_005:0431c16_3",
        "context_with_next_sentence": true
    },
    {
        "source_sentence": "思其法界而不可得，亦無所著，超過一切諸所句跡。",
        "from": "T13n0398_005:0431c18_4",
        "context_with_next_sentence": true
    },
    {
        "source_sentence": "其有眾生受形類者、敢有現世皆見終沒而復生者、其諸佛土今現在者皆見有外散壞合成。",
        "from": "T13n0398_005:0431c19_5",
        "context_with_next_sentence": true
    },
    {
        "source_sentence": "又復所現諸菩薩眾悉復覩此盡終沒，來就其生而復出家；或復所現坐於樹下成最正覺，轉于法輪，捨其壽命而取滅度。",
        "from": "T13n0398_005:0431c21_6",
        "context_with_next_sentence": true
    },
    {
        "source_sentence": "聲聞解脫滅度皆復見此緣覺之法，顯示神足而為眾生作祐。",
        "from": "T13n0398_005:0431c24_7",
        "context_with_next_sentence": true
    },
    {
        "source_sentence": "「或有眾生形不現者——外道、異學、五通仙人明所不覩——聲聞、緣覺及諸菩薩所不能逮，如來至真則以天眼悉覩此類。",
        "from": "T13n0398_005:0431c25_8",
        "context_with_next_sentence": true
    },
    {
        "source_sentence": "「如來見於眾生所有微神，根如車輪多於三千大千世界，其不現者不可稱載。",
        "from": "T13n0398_005:0431c28_9",
        "context_with_next_sentence": true
    },
    {
        "source_sentence": "眾生之界如是無量，浩浩昊昊無有崖底；如來天眼巍巍如茲，悉覩一切諸佛國土眾生種類、本末源界。",
        "from": "T13n0398_005:0432a01_10",
        "context_with_next_sentence": true
    },
    {
        "source_sentence": "「何許眾生佛所應化而隨律者，從其人本修行佛戒，尋立其前便化其人，餘人在邊猶不見知，是為如來第九之業。」",
        "from": "T13n0398_005:0432a03_11",
        "context_with_next_sentence": true
    },
    {
        "source_sentence": "佛於是頌曰：「如來之天眼，　　清淨無垢穢，　嚴治無量劫，　　功德威神聖。",
        "from": "T13n0398_005:0432a06_12",
        "context_with_next_sentence": true
    },
    {
        "source_sentence": "　覩見於十方，　　諸佛土眾相，　所有及與無，　　諸所可興衰。",
        "from": "T13n0398_005:0432a09_0",
        "context_with_next_sentence": true
    },
    {
        "source_sentence": "　彼所有眾生，　　有色并無色，　歸於善惡趣，　　生上、下、中間。",
        "from": "T13n0398_005:0432a11_0",
        "context_with_next_sentence": true
    },
    {
        "source_sentence": "　退沒來受胎，　　行惡墮苦惱、　積德則安樂，　　最勝悉知此。",
        "from": "T13n0398_005:0432a13_0",
        "context_with_next_sentence": true
    },
    {
        "source_sentence": "　其諸菩薩眾，　　一切諸佛土，　遊步所作行，　　出生棄家去。",
        "from": "T13n0398_005:0432a15_0",
        "context_with_next_sentence": true
    },
    {
        "source_sentence": "　若在佛樹下，　　降伏魔官屬，　諸佛皆知此，　　天眼悉覩之。",
        "from": "T13n0398_005:0432a17_0",
        "context_with_next_sentence": true
    },
    {
        "source_sentence": "　若佛為法王，　　逮上最正覺，　所可轉法輪，　　度脫諸天人。",
        "from": "T13n0398_005:0432a19_0",
        "context_with_next_sentence": true
    },
    {
        "source_sentence": "　為作尊佛事，　　或復放壽命、　若復現滅度，　　佛亦悉覩彼。",
        "from": "T13n0398_005:0432a21_0",
        "context_with_next_sentence": true
    },
    {
        "source_sentence": "　其聽導師法，　　思惟而修行，　致尊清淨業，　　興立無惱熱。",
        "from": "T13n0398_005:0432a23_0",
        "context_with_next_sentence": true
    },
    {
        "source_sentence": "　自聞於經道，　　毀呰於生死，　已度至彼岸，　　最勝悉見之。",
        "from": "T13n0398_005:0432a25_0",
        "context_with_next_sentence": true
    },
    {
        "source_sentence": "　其外道聲聞、　　緣覺及菩薩，　天眼之所覩，　　不究見生界。",
        "from": "T13n0398_005:0432a27_0",
        "context_with_next_sentence": true
    },
    {
        "source_sentence": "　如來之天眼，　　清淨無垢穢，　普見於眾生，　　微妙身神處。",
        "from": "T13n0398_005:0432a29_0",
        "context_with_next_sentence": true
    },
    {
        "source_sentence": "　所現如車輪，　　眾生細妙身，　多於三千界，　　諸天、人民形。",
        "from": "T13n0398_005:0432b02_0",
        "context_with_next_sentence": true
    },
    {
        "source_sentence": "　生死若干種，　　眾生界如此，　悉知天人想，　　普為現佛道。",
        "from": "T13n0398_005:0432b04_0",
        "context_with_next_sentence": true
    },
    {
        "source_sentence": "　如來所開化，　　眾生根通利，　世雄在前住，　　為說尊上法。",
        "from": "T13n0398_005:0432b06_0",
        "context_with_next_sentence": true
    },
    {
        "source_sentence": "　餘人在其邊，　　不見如來化，　是為導師業，　　天眼之勢力。」",
        "from": "T13n0398_005:0432b08_0",
        "context_with_next_sentence": true
    },
    {
        "source_sentence": "大哀經諸漏盡品第十九",
        "from": "T13n0398_005:0432b10_0",
        "context_with_next_sentence": true
    },
    {
        "source_sentence": "佛復告族姓子：「如來至真皆盡諸漏，以無漏心而修解脫，以智慧度已證神通而尊其行，生死已斷建立梵行，所作已辦知名色源。",
        "from": "T13n0398_005:0432b11_0",
        "context_with_next_sentence": true
    },
    {
        "source_sentence": "如來於彼以無漏慧清淨無垢，鮮潔顯曜，蠲除一切諸所止處罣礙之蔽。",
        "from": "T13n0398_005:0432b13_1",
        "context_with_next_sentence": true
    },
    {
        "source_sentence": "「諸聲聞眾諸漏所盡，而有限礙未至止處；其緣覺者所盡諸漏，若有限礙於大哀行而無辯才；如來至真所盡諸漏眾行普會而悉備足——皆除一切諸所止處，執懷大哀，辯才勇猛而無所畏，威神巍巍無能諦察——一切世人所不能逮，一心一時而僉平等。",
        "from": "T13n0398_005:0432b15_2",
        "context_with_next_sentence": true
    },
    {
        "source_sentence": "「如來至真亦無罪業罣礙止處，威儀禮節亦無缺漏，猶如虛空而本清淨，一切諸魔及諸外道所不能當。",
        "from": "T13n0398_005:0432b21_3",
        "context_with_next_sentence": true
    },
    {
        "source_sentence": "功德名稱是為如來諸漏盡慧，不與一切塵欲罣礙而俱合同。",
        "from": "T13n0398_005:0432b23_4",
        "context_with_next_sentence": true
    },
    {
        "source_sentence": "是無漏慧住於堅固，為諸塵漏眾生之類講無漏法，除諸所著而說經典，從不誠思而出生矣。",
        "from": "T13n0398_005:0432b25_0",
        "context_with_next_sentence": true
    },
    {
        "source_sentence": "眾生由此而成眾漏則受陰入，以故汝等觀察而審，如來則為興喻示本而現其前如應說法，令知塵欲虛偽無實，使知如審以了真諦無受法者，是，族姓子！",
        "from": "T13n0398_005:0432b27_1",
        "context_with_next_sentence": true
    },
    {
        "source_sentence": "如來至真第十之業。」",
        "from": "T13n0398_005:0432c01_2",
        "context_with_next_sentence": true
    },
    {
        "source_sentence": "佛於是頌曰：「其導師者，　　為無漏慧，　　明闡廣普，　清淨無量。",
        "from": "T13n0398_005:0432c02_3",
        "context_with_next_sentence": true
    },
    {
        "source_sentence": "　　所以十力，　　以勢超殊，　堪任於此，　　篤信遵道。",
        "from": "T13n0398_005:0432c04_4",
        "context_with_next_sentence": true
    },
    {
        "source_sentence": "　　諸漏盡慧，　謂聲聞眾，　　不除止處，　　縛在罣礙；　人中之上，　　為眾導師，　　已除止處，　獨無限礙。",
        "from": "T13n0398_005:0432c05_5",
        "context_with_next_sentence": true
    },
    {
        "source_sentence": "　　其得緣覺，　　亦復如是，　無有大哀，　　及與辯才；　　有佛世尊，　諸漏已盡，　　以無盡慈，　　辯才無量。",
        "from": "T13n0398_005:0432c08_6",
        "context_with_next_sentence": true
    },
    {
        "source_sentence": "　清淨尊人，　　住無盡慧，　　知其眾人，　諸漏所因。",
        "from": "T13n0398_005:0432c11_0",
        "context_with_next_sentence": true
    },
    {
        "source_sentence": "　　緣其好此，　　而與眾生，　不能曉了，　　其應真跡。",
        "from": "T13n0398_005:0432c12_1",
        "context_with_next_sentence": true
    },
    {
        "source_sentence": "　　最勝則為，　愍哀此三，　　講無常法，　　苦、空、非身。",
        "from": "T13n0398_005:0432c13_2",
        "context_with_next_sentence": true
    },
    {
        "source_sentence": "　今此諸法，　　本從無出，　　了是若干，　致尊佛道。",
        "from": "T13n0398_005:0432c15_0",
        "context_with_next_sentence": true
    },
    {
        "source_sentence": "　　亦無有人，　　及與壽命，　號名為人，　　所作亦然。",
        "from": "T13n0398_005:0432c16_1",
        "context_with_next_sentence": true
    },
    {
        "source_sentence": "　　一切眾生，　猗此若干，　　世尊興愍，　　故說解脫。",
        "from": "T13n0398_005:0432c17_2",
        "context_with_next_sentence": true
    },
    {
        "source_sentence": "　又其安住，　　不以懈惓，　　亦復未曾，　減損佛智。",
        "from": "T13n0398_005:0432c19_0",
        "context_with_next_sentence": true
    },
    {
        "source_sentence": "　　以故最勝，　　常懷慇懃，　心恒憐傷，　　頒宣經道。",
        "from": "T13n0398_005:0432c20_1",
        "context_with_next_sentence": true
    },
    {
        "source_sentence": "　　佛業如是，　倫匹若茲，　　是為十力，　　降伏外道。",
        "from": "T13n0398_005:0432c21_2",
        "context_with_next_sentence": true
    },
    {
        "source_sentence": "　十力所住，　　建立勢強，　　轉無稱量，　殊勝法輪。」",
        "from": "T13n0398_005:0432c23_0",
        "context_with_next_sentence": true
    },
    {
        "source_sentence": "大哀經四無畏品第二十",
        "from": "T13n0398_005:0432c25_0",
        "context_with_next_sentence": true
    },
    {
        "source_sentence": "佛告族姓子：「如來至真有四無畏，諦住勇猛所作業者。",
        "from": "T13n0398_005:0432c26_0",
        "context_with_next_sentence": true
    },
    {
        "source_sentence": "吾為至真平等之覺，自了如此，諸天、世人、沙門、梵志、魔王、釋梵不能障塞如來之法。",
        "from": "T13n0398_005:0432c27_1",
        "context_with_next_sentence": true
    },
    {
        "source_sentence": "言不曉了，成最正覺，未之有也。",
        "from": "T13n0398_005:0432c29_2",
        "context_with_next_sentence": true
    },
    {
        "source_sentence": "何故如來名等正覺？",
        "from": "T13n0398_005:0432c29_3",
        "context_with_next_sentence": true
    },
    {
        "source_sentence": "了一切法悉為平等無有偏黨。",
        "from": "T13n0398_005:0433a01_4",
        "context_with_next_sentence": true
    },
    {
        "source_sentence": "其凡夫法及與佛法則悉平等，故成正覺；其所學法及不學法、緣覺之法與菩薩法至諸佛法，悉亦等之，故曰正覺。",
        "from": "T13n0398_005:0433a02_5",
        "context_with_next_sentence": true
    },
    {
        "source_sentence": "其計世俗及於度世，有罪、無罪，有漏、無漏，有為、無為，有數、無數，此二諸法亦悉等之，故成正覺。",
        "from": "T13n0398_005:0433a04_6",
        "context_with_next_sentence": true
    },
    {
        "source_sentence": "「彼何故等？",
        "from": "T13n0398_005:0433a06_7",
        "context_with_next_sentence": true
    },
    {
        "source_sentence": "以空故等，故曰為等。",
        "from": "T13n0398_005:0433a07_8",
        "context_with_next_sentence": true
    },
    {
        "source_sentence": "諸見自然以無想等，想自然故；以無願等，三界自然故；以無想等，所想自然故；以無行等，行自然故；以無起等，所起自然故；以無依等，所依自然故；能如審等，三世自然故；以慧等，無明恩愛自然之故；以泥洹等，生死自然故。",
        "from": "T13n0398_005:0433a07_9",
        "context_with_next_sentence": true
    },
    {
        "source_sentence": "「又，族姓子！",
        "from": "T13n0398_005:0433a12_10",
        "context_with_next_sentence": true
    },
    {
        "source_sentence": "如來至真於一切法如是平等，故成正覺，是故名曰平等正覺。",
        "from": "T13n0398_005:0433a13_11",
        "context_with_next_sentence": true
    },
    {
        "source_sentence": "如其如來曉了諸法成最正覺，如是建立住於大哀，便為眾生若干方便、種種因緣各為如應而分別說，則歸命法因法而生，尋時滅盡苦惱之源。",
        "from": "T13n0398_005:0433a14_12",
        "context_with_next_sentence": true
    },
    {
        "source_sentence": "其此非師自稱為師、不尊稱尊、未成正覺自謂正覺。",
        "from": "T13n0398_005:0433a17_13",
        "context_with_next_sentence": true
    },
    {
        "source_sentence": "是故，如來於此儔類獨無所畏，超絕無侶而無倫匹，是為如來十一之業。」",
        "from": "T13n0398_005:0433a19_14",
        "context_with_next_sentence": true
    },
    {
        "source_sentence": "佛於是頌曰：「於諸法平等，　　由已成正覺，　是故平等覺，　　如來而普現。",
        "from": "T13n0398_005:0433a20_15",
        "context_with_next_sentence": true
    },
    {
        "source_sentence": "　其凡夫之法，　　佛法則亦等，　所學不學法、　　及諸緣覺乘、　諸有世俗法、　　及與度世法、　諸善、不善行、　　泥洹一等類。",
        "from": "T13n0398_005:0433a24_0",
        "context_with_next_sentence": true
    },
    {
        "source_sentence": "　解空及無相，　　棄捐於諸願，　無生、無所行，　　等見於此事。",
        "from": "T13n0398_005:0433a28_0",
        "context_with_next_sentence": true
    },
    {
        "source_sentence": "　等明如是業，　　所說亦如茲，　因此度眾生，　　是為大仙法。」",
        "from": "T13n0398_005:0433b01_0",
        "context_with_next_sentence": true
    },
    {
        "source_sentence": "佛復告族姓子：「如來自知諸漏已盡，彼諸天人、天上世間無能譏謗如來至真、敢言諸漏不盡者。",
        "from": "T13n0398_005:0433b03_0",
        "context_with_next_sentence": true
    },
    {
        "source_sentence": "所謂如來諸漏盡者，如來已脫愛欲之源，心解諸欲無所罣礙。",
        "from": "T13n0398_005:0433b05_1",
        "context_with_next_sentence": true
    },
    {
        "source_sentence": "又，佛心者，已度諸漏，蠲除一切塵勞之行無所罣礙，是故名曰如來至真。",
        "from": "T13n0398_005:0433b06_2",
        "context_with_next_sentence": true
    },
    {
        "source_sentence": "諸漏已盡故顯現世，以賢聖慧第一真諦無敢當前能遮蔽法雨，當令除滅穢修之行使其造證，以故曰盡。",
        "from": "T13n0398_005:0433b08_3",
        "context_with_next_sentence": true
    },
    {
        "source_sentence": "無有不盡、未曾生盡，以此名為盡。",
        "from": "T13n0398_005:0433b10_4",
        "context_with_next_sentence": true
    },
    {
        "source_sentence": "如來所盡謂真諦者無所復盡，已無所盡此則無為，其已無為彼則無受。",
        "from": "T13n0398_005:0433b11_5",
        "context_with_next_sentence": true
    },
    {
        "source_sentence": "無在不在，此無處所是謂興立，成諸如來住無所生，是諸法住如法界住，此為應慧。",
        "from": "T13n0398_005:0433b13_6",
        "context_with_next_sentence": true
    },
    {
        "source_sentence": "如是應者則無所應，亦不滅度、亦無所成；如是像法則不可得諸漏形色，亦不除漏。",
        "from": "T13n0398_005:0433b15_7",
        "context_with_next_sentence": true
    },
    {
        "source_sentence": "「如來大哀住權方便，皆為眾生而演經典使除諸漏，是為如來十二之業。」",
        "from": "T13n0398_005:0433b17_8",
        "context_with_next_sentence": true
    },
    {
        "source_sentence": "佛於是頌曰：「最勝已盡諸漏欲，　　未曾復有貪罣礙，　人尊皆脫諸生死，　　已斷瑕穢無有餘。",
        "from": "T13n0398_005:0433b18_9",
        "context_with_next_sentence": true
    },
    {
        "source_sentence": "　安住皆棄諸無明，　　未曾可得愚癡冥，　人中師子諸餘見，　　是故無礙、無欲塵。",
        "from": "T13n0398_005:0433b22_0",
        "context_with_next_sentence": true
    },
    {
        "source_sentence": "　安住所說隨其時，　　皆盡諸漏無死生，　究察諸法無所有，　　豈能使盡復令長？",
        "from": "T13n0398_005:0433b24_0",
        "context_with_next_sentence": true
    },
    {
        "source_sentence": "　其所盡者無伴黨，　　若已盡者假名盡，　其有盡者二有為，　　計彼又無於三相。",
        "from": "T13n0398_005:0433b26_0",
        "context_with_next_sentence": true
    },
    {
        "source_sentence": "　住於此界無取作，　　佛以聖慧度彼岸，　曉了是以應說法，　　是為安住十二法。」",
        "from": "T13n0398_005:0433b28_0",
        "context_with_next_sentence": true
    },
    {
        "source_sentence": "佛復告族姓子：「如來悉了蔽礙塵欲諸罣惑法而無罣礙，天上世間、諸天人民無能堪任毀於如來、言不應法。",
        "from": "T13n0398_005:0433c01_0",
        "context_with_next_sentence": true
    },
    {
        "source_sentence": "「於彼何謂廢退於法？",
        "from": "T13n0398_005:0433c03_1",
        "context_with_next_sentence": true
    },
    {
        "source_sentence": "又有一事令法廢退。",
        "from": "T13n0398_005:0433c04_0",
        "context_with_next_sentence": true
    },
    {
        "source_sentence": "「何言毀於如來為不為一？",
        "from": "T13n0398_005:0433c04_1",
        "context_with_next_sentence": true
    },
    {
        "source_sentence": "謂心憒亂不能專精。",
        "from": "T13n0398_005:0433c05_2",
        "context_with_next_sentence": true
    },
    {
        "source_sentence": "「復有二法：一曰、不慚，二曰、無愧。",
        "from": "T13n0398_005:0433c05_3",
        "context_with_next_sentence": true
    },
    {
        "source_sentence": "「復有三法：一曰、身行惡行，二曰、口出麁辭，三曰、意念毒害。",
        "from": "T13n0398_005:0433c06_4",
        "context_with_next_sentence": true
    },
    {
        "source_sentence": "「復有四法，二行於四至不可至：一曰、[怡台+龍]悷，二曰、瞋恚，三曰、觸忌，四曰、愚癡。",
        "from": "T13n0398_005:0433c07_5",
        "context_with_next_sentence": true
    },
    {
        "source_sentence": "「復有五法：一曰、殺生，二曰、盜竊，三曰、貪婬，四曰、妄言，五曰、醉酒。",
        "from": "T13n0398_005:0433c09_6",
        "context_with_next_sentence": true
    },
    {
        "source_sentence": "「復有六法：一曰、無恭恪心，二曰、祕惜經典，三曰、輕毀禁戒，四曰、不隨定意，五曰、不懷法念，六曰、憍慢法師。",
        "from": "T13n0398_005:0433c10_7",
        "context_with_next_sentence": true
    },
    {
        "source_sentence": "「復有七法：一曰、自大，二曰、甚慢，三曰、重慢，四曰、是我，五曰、邪慢，六曰、過諸貢高，七曰、無能及我。",
        "from": "T13n0398_005:0433c13_8",
        "context_with_next_sentence": true
    },
    {
        "source_sentence": "「復有八法：一曰、邪見，二曰、邪念，三曰、邪言，四曰、邪業，五曰、邪活，六曰、邪便，七曰、邪意，八曰、邪定。",
        "from": "T13n0398_005:0433c15_9",
        "context_with_next_sentence": true
    },
    {
        "source_sentence": "「復有九法，謂九害惱：一曰、我所敬者而輕蔑之，二曰、今現輕蔑，三曰、將來黨侵，四曰、我所憎者而敬愛之，五曰、今現欽敬，六曰、將來欽敬，七曰、曾侵毀我，八曰、今現侵我，九曰、將來侵我，緣是之故起惱害心。",
        "from": "T13n0398_005:0433c17_10",
        "context_with_next_sentence": true
    },
    {
        "source_sentence": "「復有十法，謂十惡業：一曰、殺生，二曰、盜竊，三曰、婬妷，四曰、妄言，五曰、兩舌，六曰、惡口，七曰、綺語，八曰、無明，九曰、鬪諍，十曰、邪見，是為所行從不順念。",
        "from": "T13n0398_005:0433c22_11",
        "context_with_next_sentence": true
    },
    {
        "source_sentence": "「見應順法而不愛樂，墮於顛倒立在陰蓋，依倚邪見、恩愛之弊則失正法，違遠妨廢。",
        "from": "T13n0398_005:0433c26_12",
        "context_with_next_sentence": true
    },
    {
        "source_sentence": "身、口、心行如來悉知——如其所知，知諸蔽礙——所說如審。",
        "from": "T13n0398_005:0433c27_13",
        "context_with_next_sentence": true
    },
    {
        "source_sentence": "如是法者致於蔽礙，當除此法；已能除去故為說法，令諸眾生去諸陰蓋超然則出，是為如來十三之業。」",
        "from": "T13n0398_005:0433c29_14",
        "context_with_next_sentence": true
    },
    {
        "source_sentence": "佛於是頌曰：「諸最勝曉了法，　　其習此不得脫，　著心懷不能捨，　　謂不知羞慚者。",
        "from": "T13n0398_005:0434a02_15",
        "context_with_next_sentence": true
    },
    {
        "source_sentence": "　身、口、意亦如是，　　初未能將護斯，　貪、瞋、恚、癡、恐懼、　　犯殺生、偷竊人、　犯人妻、妄語醉、　　六失行、七憍慢、　說於八邪脫門，　　皆妨廢解脫跡。",
        "from": "T13n0398_005:0434a05_0",
        "context_with_next_sentence": true
    },
    {
        "source_sentence": "　若不能制其意，　　乃及十不善句，　由不捨、不順念，　　是等類未解脫。",
        "from": "T13n0398_005:0434a09_0",
        "context_with_next_sentence": true
    },
    {
        "source_sentence": "　見隨逐顛倒著，　　而依猗放逸誼，　不當習如是法，　　可成茲人中尊。」",
        "from": "T13n0398_005:0434a11_0",
        "context_with_next_sentence": true
    },
    {
        "source_sentence": "佛復告族姓子：「如來曉了賢聖所行，尋造平等盡苦惱；眾生習善因是得生，若造平等便滅患害。",
        "from": "T13n0398_005:0434a13_0",
        "context_with_next_sentence": true
    },
    {
        "source_sentence": "假使諸天、世間人民不能障蔽如來正法，謂於至尊不應眾聖之所宗奉、不任大道，佛永無畏。",
        "from": "T13n0398_005:0434a15_1",
        "context_with_next_sentence": true
    },
    {
        "source_sentence": "「何謂所宗？",
        "from": "T13n0398_005:0434a17_2",
        "context_with_next_sentence": true
    },
    {
        "source_sentence": "謂一乘道。",
        "from": "T13n0398_005:0434a17_3",
        "context_with_next_sentence": true
    },
    {
        "source_sentence": "淨眾生有二法：一曰、寂然，二曰、所願。",
        "from": "T13n0398_005:0434a17_4",
        "context_with_next_sentence": true
    },
    {
        "source_sentence": "「復有三法：一曰、空，二曰、無想，三曰、無願。",
        "from": "T13n0398_005:0434a18_5",
        "context_with_next_sentence": true
    },
    {
        "source_sentence": "「復有四法，謂四意止：一曰、身意，二曰、痛痒意，三曰、思想意，四曰、法意。",
        "from": "T13n0398_005:0434a19_6",
        "context_with_next_sentence": true
    },
    {
        "source_sentence": "「復有五法：一曰、信根，二曰、精進根，三曰、意根，四曰、定根，五曰、智根。",
        "from": "T13n0398_005:0434a21_7",
        "context_with_next_sentence": true
    },
    {
        "source_sentence": "「復有六法：一曰、念佛，二曰、念法，三曰、念眾，四曰、念施，五曰、念戒，六曰、念天。",
        "from": "T13n0398_005:0434a22_8",
        "context_with_next_sentence": true
    },
    {
        "source_sentence": "「復有七應法：一曰、意覺意，二曰、法覺意，三曰、精進覺意，四曰、歡悅覺意，五曰、信覺意，六曰、定覺意，七曰、護覺意。",
        "from": "T13n0398_005:0434a24_9",
        "context_with_next_sentence": true
    },
    {
        "source_sentence": "「復有八應法：一曰、正見，二曰、正念，三曰、正言，四曰、正業，五曰、正活，六曰、正便，七曰、正意，八曰、正定。",
        "from": "T13n0398_005:0434a27_10",
        "context_with_next_sentence": true
    },
    {
        "source_sentence": "「復有九應法：一曰、第一禪，二曰、第二禪，三曰、第三禪，四曰、第四禪，五曰、虛空慧正受，六曰、以慧正受，七曰、不用慧正受，八曰、有想無想而為正受，九曰、滅於一切諸痛思想正受。",
        "from": "T13n0398_005:0434a29_11",
        "context_with_next_sentence": true
    },
    {
        "source_sentence": "「復有十應法：一曰、離殺生，二曰、離盜竊，三曰、離貪婬，四曰、離妄言，五曰、離兩舌，六曰、離惡口，七曰、離罵詈，八曰、離綺語，九曰、離瞋恚，十曰、無邪見住於正業。",
        "from": "T13n0398_005:0434b04_12",
        "context_with_next_sentence": true
    },
    {
        "source_sentence": "是謂應行，離於所生，是為諸善三十七品——合集戒品、成於定品、合於慧品、究竟解品、通達度知見品——成賢聖諦離於所生。",
        "from": "T13n0398_005:0434b07_13",
        "context_with_next_sentence": true
    },
    {
        "source_sentence": "「復次，所謂離於所生，謂修行平等賢聖之事。",
        "from": "T13n0398_005:0434b10_14",
        "context_with_next_sentence": true
    },
    {
        "source_sentence": "所謂應賢聖者，彼無法品若二、不二，有權、無權，有進、或退，若生、不生，無受、無捨，道所越度諸不平等二事之行。",
        "from": "T13n0398_005:0434b11_15",
        "context_with_next_sentence": true
    },
    {
        "source_sentence": "諸法無二，則如審慧修所依生。",
        "from": "T13n0398_005:0434b14_16",
        "context_with_next_sentence": true
    },
    {
        "source_sentence": "「如來以此無所生行為眾生說；若能行此，眾生歸斯尋盡苦惱，是為如來第十四業。」",
        "from": "T13n0398_005:0434b14_17",
        "context_with_next_sentence": true
    },
    {
        "source_sentence": "佛於是頌曰：「近斯清淨，　　至不可量，　　人所依猗，　逮到清淨。",
        "from": "T13n0398_005:0434b16_18",
        "context_with_next_sentence": true
    },
    {
        "source_sentence": "　　最勝普聞，　　而悉知之，　已知經典，　　樂說甘露。",
        "from": "T13n0398_005:0434b19_19",
        "context_with_next_sentence": true
    },
    {
        "source_sentence": "　　至乎眾善，　無數諸法，　　道品清淨，　　為佛世尊。",
        "from": "T13n0398_005:0434b20_20",
        "context_with_next_sentence": true
    },
    {
        "source_sentence": "　勇猛習此，　　而得解脫，　　十力所演，　無有所處。",
        "from": "T13n0398_005:0434b22_0",
        "context_with_next_sentence": true
    },
    {
        "source_sentence": "　　如應順念，　　滅盡塵勞，　方便等法，　　無憂豐茂。",
        "from": "T13n0398_005:0434b23_1",
        "context_with_next_sentence": true
    },
    {
        "source_sentence": "　　不依於法、　不猗非法，　　逮平等脫，　　精進平均。",
        "from": "T13n0398_005:0434b24_2",
        "context_with_next_sentence": true
    },
    {
        "source_sentence": "　其緣善德，　　不依道法，　　慌惚虛無，　如空無念。",
        "from": "T13n0398_005:0434b26_0",
        "context_with_next_sentence": true
    },
    {
        "source_sentence": "　　猶如幻化，　　如夢所見，　彼則得度，　　生死所趣。",
        "from": "T13n0398_005:0434b27_1",
        "context_with_next_sentence": true
    },
    {
        "source_sentence": "　　是為十力，　所行之業，　　人所獲致，　　於所周旋。",
        "from": "T13n0398_005:0434b28_2",
        "context_with_next_sentence": true
    },
    {
        "source_sentence": "　是以大哀，　　而度脫之，　　興隆慈愍，　故無等倫。」",
        "from": "T13n0398_005:0434c01_0",
        "context_with_next_sentence": true
    },
    {
        "source_sentence": "大哀經十八不共法品第二十一之一",
        "from": "T13n0398_005:0434c03_0",
        "context_with_next_sentence": true
    },
    {
        "source_sentence": "佛復告族姓子：「如來至真而無缺漏，智者、愚者得未誤失所行正法。",
        "from": "T13n0398_005:0434c04_0",
        "context_with_next_sentence": true
    },
    {
        "source_sentence": "所以者何？",
        "from": "T13n0398_005:0434c05_1",
        "context_with_next_sentence": true
    },
    {
        "source_sentence": "如來至真身行無闕則為至真平等之覺，威神巍巍，端正殊絕。",
        "from": "T13n0398_005:0434c05_2",
        "context_with_next_sentence": true
    },
    {
        "source_sentence": "威儀、禮節、視瞻、舉動順於等行，被服法衣、手執應器，行步、進止、往來、周旋經行、坐立猗臥，出入郡國、州城、大邦、縣邑、聚落，足不蹈地，千輻相文自然輪現，柔軟殊妙香潔蓮華而現乎地。",
        "from": "T13n0398_005:0434c07_3",
        "context_with_next_sentence": true
    },
    {
        "source_sentence": "如來之足踐於其上，其有蟲蟻含血之類，遇如來足晝夜七日而得安隱，壽終之後復生天上。",
        "from": "T13n0398_005:0434c11_4",
        "context_with_next_sentence": true
    },
    {
        "source_sentence": "其法衣被自然四寸不[打丁+親]其體，隨藍之風不能動衣，其傍眾生皆得獲安。",
        "from": "T13n0398_005:0434c13_5",
        "context_with_next_sentence": true
    },
    {
        "source_sentence": "是故言曰如來之身無有缺漏。",
        "from": "T13n0398_005:0434c15_6",
        "context_with_next_sentence": true
    },
    {
        "source_sentence": "「又，族姓子！",
        "from": "T13n0398_005:0434c15_7",
        "context_with_next_sentence": true
    },
    {
        "source_sentence": "如來至真有所演辭未曾有短，智者、愚者不能得便求瑕闕者。",
        "from": "T13n0398_005:0434c16_8",
        "context_with_next_sentence": true
    },
    {
        "source_sentence": "所以者何？",
        "from": "T13n0398_005:0434c17_9",
        "context_with_next_sentence": true
    },
    {
        "source_sentence": "如來至真所言以時，演辭至誠如實無虛，應誼合法順如律教，所言平等，言行相應，語無違失，應不應時。",
        "from": "T13n0398_005:0434c17_10",
        "context_with_next_sentence": true
    },
    {
        "source_sentence": "口所說者皆悅一切眾生之心，無有復重，誼理美要成就莊嚴；口演一音悉應眾生志性所念，各得聞知忻然解達。",
        "from": "T13n0398_005:0434c20_11",
        "context_with_next_sentence": true
    },
    {
        "source_sentence": "是故名曰如來至真言辭無短。",
        "from": "T13n0398_005:0434c23_0",
        "context_with_next_sentence": true
    },
    {
        "source_sentence": "「又，族姓子！",
        "from": "T13n0398_005:0434c24_0",
        "context_with_next_sentence": true
    },
    {
        "source_sentence": "如來至真心之所念亦無誤失，而令智者及與愚者求得便者心念法失。",
        "from": "T13n0398_005:0434c24_1",
        "context_with_next_sentence": true
    },
    {
        "source_sentence": "所以者何？",
        "from": "T13n0398_005:0434c25_2",
        "context_with_next_sentence": true
    },
    {
        "source_sentence": "如來常定無有不寂，懷眾生類得其心本，除諸誤失而為說法，是為如來十五諸業。」",
        "from": "T13n0398_005:0434c26_3",
        "context_with_next_sentence": true
    },
    {
        "source_sentence": "佛於是頌曰：「其尊大人，　　無有闕漏，　　身行、口言，　勝心所念。",
        "from": "T13n0398_005:0434c28_4",
        "context_with_next_sentence": true
    },
    {
        "source_sentence": "　　其世吼護，　　無短、無罪，　愍哀入中，　　憐傷等現。",
        "from": "T13n0398_005:0435a01_5",
        "context_with_next_sentence": true
    },
    {
        "source_sentence": "　　欲求佛失，　一切悉無，　　以此經法，　　示人令寂。",
        "from": "T13n0398_005:0435a02_6",
        "context_with_next_sentence": true
    },
    {
        "source_sentence": "　使皆棄此，　　諸瑕闕行，　　是為最勝，　十五之業。」",
        "from": "T13n0398_005:0435a04_0",
        "context_with_next_sentence": true
    },
    {
        "source_sentence": "佛復告族姓子：「如來至真無有麁教，所宣音響而令諸魔及與官屬并外異學裸形露精殊別異術而得便者。",
        "from": "T13n0398_005:0435a06_0",
        "context_with_next_sentence": true
    },
    {
        "source_sentence": "如來無言亦無有聲，離諸猗著。",
        "from": "T13n0398_005:0435a08_1",
        "context_with_next_sentence": true
    },
    {
        "source_sentence": "如來難說，一切眾生咸皆啟受不以有為，亦復不處在於無為。",
        "from": "T13n0398_005:0435a09_2",
        "context_with_next_sentence": true
    },
    {
        "source_sentence": "如來身行靡不究暢，口言無短。",
        "from": "T13n0398_005:0435a10_3",
        "context_with_next_sentence": true
    },
    {
        "source_sentence": "而今所行，人得其便，不與世諍。",
        "from": "T13n0398_005:0435a11_4",
        "context_with_next_sentence": true
    },
    {
        "source_sentence": "是故，如來無有音響，常順空行。",
        "from": "T13n0398_005:0435a12_5",
        "context_with_next_sentence": true
    },
    {
        "source_sentence": "如來無我亦無所受，復無貪業離一切趣。",
        "from": "T13n0398_005:0435a12_6",
        "context_with_next_sentence": true
    },
    {
        "source_sentence": "是故，如來無有諍訟。",
        "from": "T13n0398_005:0435a13_7",
        "context_with_next_sentence": true
    },
    {
        "source_sentence": "「設無音響，因此蠲除眾生音響而為說法，是為如來十六之業。」",
        "from": "T13n0398_005:0435a14_8",
        "context_with_next_sentence": true
    },
    {
        "source_sentence": "佛於是頌曰：「若聞諮嗟，　　不以動悅；　　若聞毀呰，　亦不愁慼。",
        "from": "T13n0398_005:0435a15_9",
        "context_with_next_sentence": true
    },
    {
        "source_sentence": "　　除諸所著，　　亦無猗望，　本修善行，　　行無所著。",
        "from": "T13n0398_005:0435a18_10",
        "context_with_next_sentence": true
    },
    {
        "source_sentence": "　　最勝諦修，　常順空行，　　無我、無受，　　彼無憎、愛。",
        "from": "T13n0398_005:0435a19_11",
        "context_with_next_sentence": true
    },
    {
        "source_sentence": "　如其所住，　　講說經法，　　是為至誠，　所說尊業。」",
        "from": "T13n0398_005:0435a21_0",
        "context_with_next_sentence": true
    },
    {
        "source_sentence": "佛復告族姓子：「如來常念未曾忽忘，亦無憒亂，意不迷慌而違遠法也；如來常定，為一切智諸通之慧，則以脫門定意正受。",
        "from": "T13n0398_005:0435a23_0",
        "context_with_next_sentence": true
    },
    {
        "source_sentence": "以無能忘，普見一切眾生心行之所住處，觀察其本，便以應誼而為說法，不違法誼，辯才開明，隨順無逆。",
        "from": "T13n0398_005:0435a25_1",
        "context_with_next_sentence": true
    },
    {
        "source_sentence": "其不忘者，去來今慧無所罣礙，咸見三世。",
        "from": "T13n0398_005:0435a28_2",
        "context_with_next_sentence": true
    },
    {
        "source_sentence": "因其己身，自以其心未曾忽忘，慈愍十方一切眾生亦復如是，慇懃念濟而為說法，是為如來第十七業。」",
        "from": "T13n0398_005:0435a29_3",
        "context_with_next_sentence": true
    },
    {
        "source_sentence": "佛於是頌曰：「導師所念，　　未曾忽忘，　　順從法禪，　脫門為行。",
        "from": "T13n0398_005:0435b02_4",
        "context_with_next_sentence": true
    },
    {
        "source_sentence": "　　一切眾生，　　志性所行，　應其所之，　　而為說法。",
        "from": "T13n0398_005:0435b04_5",
        "context_with_next_sentence": true
    },
    {
        "source_sentence": "　　所分別了，　未曾忘失，　　達於三世，　　應無所犯。",
        "from": "T13n0398_005:0435b05_6",
        "context_with_next_sentence": true
    },
    {
        "source_sentence": "　設無所忘，　　應其說法，　　是諸大聖，　所行之業。」",
        "from": "T13n0398_005:0435b07_0",
        "context_with_next_sentence": true
    },
    {
        "source_sentence": "佛復告族姓子：「如來至真心常靜然，無有不定，坐起、行步、臥寐、飲食。",
        "from": "T13n0398_005:0435b09_0",
        "context_with_next_sentence": true
    },
    {
        "source_sentence": "言辭寂然，常以一心。",
        "from": "T13n0398_005:0435b10_1",
        "context_with_next_sentence": true
    },
    {
        "source_sentence": "如來至真三昧微妙，所度無極越乎彼岸，禪思一心初無陰蔽，普察眾生諸有形類行定者、不定者；永無敢覩察如來思惟念所見心也，除其如來神聖所建，作其威靈乃能見耳。",
        "from": "T13n0398_005:0435b11_0",
        "context_with_next_sentence": true
    },
    {
        "source_sentence": "「設如大聖常定一心，三昧亦然，不可上下為人說法、不復觀察。",
        "from": "T13n0398_005:0435b15_1",
        "context_with_next_sentence": true
    },
    {
        "source_sentence": "所以者何？",
        "from": "T13n0398_005:0435b16_2",
        "context_with_next_sentence": true
    },
    {
        "source_sentence": "常見一切眾生心故。",
        "from": "T13n0398_005:0435b16_3",
        "context_with_next_sentence": true
    },
    {
        "source_sentence": "「佛之聖慧巍巍如是——不可攀逮，玄如虛空，無有表裏，靡不通達——是為如來第十八業。」",
        "from": "T13n0398_005:0435b17_4",
        "context_with_next_sentence": true
    },
    {
        "source_sentence": "佛於是頌曰：「佛無進退，　　心常永定，　　行步、住止、　坐臥、寢食，　　言辭寂然，　　無能亂者。",
        "from": "T13n0398_005:0435b19_5",
        "context_with_next_sentence": true
    },
    {
        "source_sentence": "　最勝常定，　　莫敢迷惑，　　八方、上、下，　終無得便，　　亦無敢知，　　其心所定。",
        "from": "T13n0398_005:0435b22_0",
        "context_with_next_sentence": true
    },
    {
        "source_sentence": "　因其所定，　　為人說法，　　常演道誼，　是最勝業。」",
        "from": "T13n0398_005:0435b24_0",
        "context_with_next_sentence": true
    },
    {
        "source_sentence": "大哀經卷第五",
        "from": "T13n0398_005:0435b26_0",
        "context_with_next_sentence": false
    }
]