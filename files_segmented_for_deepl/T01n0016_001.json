[
    {
        "source_sentence": "佛說尸迦羅越六方禮經",
        "from": "T01n0016_001:0250c11_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T01n0016_001:0250c13_0",
        "context_with_next_sentence": true
    },
    {
        "source_sentence": "佛在王舍國鷄山中。",
        "from": "T01n0016_001:0250c14_0",
        "context_with_next_sentence": true
    },
    {
        "source_sentence": "時，有長者子，名尸迦羅越，早起嚴頭，洗浴著文衣，東向四拜、南向四拜、西向四拜、北向四拜、向天四拜、向地四拜。",
        "from": "T01n0016_001:0250c14_1",
        "context_with_next_sentence": true
    },
    {
        "source_sentence": "佛入國分衛遙見之，往到其家問之：「何為六向拜？",
        "from": "T01n0016_001:0250c17_2",
        "context_with_next_sentence": true
    },
    {
        "source_sentence": "此應何法？」",
        "from": "T01n0016_001:0250c18_3",
        "context_with_next_sentence": true
    },
    {
        "source_sentence": "尸迦羅越言：「父在時教我六向拜，不知何應？",
        "from": "T01n0016_001:0250c18_4",
        "context_with_next_sentence": true
    },
    {
        "source_sentence": "今父喪亡，不敢於後違之。」",
        "from": "T01n0016_001:0250c19_5",
        "context_with_next_sentence": true
    },
    {
        "source_sentence": "佛言：「父教汝使六向拜，不以身拜。」",
        "from": "T01n0016_001:0250c20_6",
        "context_with_next_sentence": true
    },
    {
        "source_sentence": "尸迦羅越便長跪言：「願佛為我解此六向拜意。」",
        "from": "T01n0016_001:0250c21_7",
        "context_with_next_sentence": true
    },
    {
        "source_sentence": "佛言：「聽之，內著心中。",
        "from": "T01n0016_001:0250c22_8",
        "context_with_next_sentence": true
    },
    {
        "source_sentence": "其有長者黠人能持四戒不犯者，今世為人所敬，後世生天上。",
        "from": "T01n0016_001:0250c22_9",
        "context_with_next_sentence": true
    },
    {
        "source_sentence": "一者不殺諸群生、二者不盜、三者不愛他人婦女、四者不妄言兩舌。",
        "from": "T01n0016_001:0250c24_10",
        "context_with_next_sentence": true
    },
    {
        "source_sentence": "心欲貪、婬、恚、怒、愚癡，自制勿聽。",
        "from": "T01n0016_001:0250c25_11",
        "context_with_next_sentence": true
    },
    {
        "source_sentence": "不能制此四意者，惡名日聞，如月盡時光明稍冥。",
        "from": "T01n0016_001:0250c26_12",
        "context_with_next_sentence": true
    },
    {
        "source_sentence": "能自制惡意者，如月初生其光稍明，至十五日盛滿時也。」",
        "from": "T01n0016_001:0250c27_13",
        "context_with_next_sentence": true
    },
    {
        "source_sentence": "佛言：「復有六事，錢財日耗減。",
        "from": "T01n0016_001:0250c29_0",
        "context_with_next_sentence": true
    },
    {
        "source_sentence": "一者喜飲酒；二者喜博掩；三者喜早臥晚起；四者喜請客，亦欲令人請之；五者喜與惡知識相隨；六者憍慢輕人。",
        "from": "T01n0016_001:0250c29_1",
        "context_with_next_sentence": true
    },
    {
        "source_sentence": "犯上頭四惡，復行是六事，妨其善行，亦不得憂治生，錢財日耗減，六向拜當何益乎？」",
        "from": "T01n0016_001:0251a03_2",
        "context_with_next_sentence": true
    },
    {
        "source_sentence": "佛言：「惡知識有四輩：一者內有怨心，外強為知識；二者於人前好言語，背後說言惡；三者有急時，於人前愁苦，背後歡喜；四者外如親厚，內興怨謀。",
        "from": "T01n0016_001:0251a06_0",
        "context_with_next_sentence": true
    },
    {
        "source_sentence": "善知識亦有四輩：一者外如怨家，內有厚意；二者於人前直諫，於外說人善；三者病瘦縣官，為其征彸憂解之；四者見人貧賤不棄捐，當念求方便欲富之。",
        "from": "T01n0016_001:0251a09_1",
        "context_with_next_sentence": true
    },
    {
        "source_sentence": "惡知識復有四輩：一者難諫曉，教之作善，故與惡者相隨；二者教之莫與喜酒人為伴，故與嗜酒人相隨；三者教之自守，益更多事；四者教之與賢者為友，故與博掩子為厚。",
        "from": "T01n0016_001:0251a13_2",
        "context_with_next_sentence": true
    },
    {
        "source_sentence": "善知識亦有四輩：一者見人貧窮卒乏令治生；二者不與人諍計挍；三者日往消息之；四者坐起當相念。",
        "from": "T01n0016_001:0251a16_3",
        "context_with_next_sentence": true
    },
    {
        "source_sentence": "善知識復有四輩：一者為吏所捕，將歸藏匿之，於後解決之；二者有病瘦，將歸養視之；三者知識死亡，棺斂視之；四者知識已死，復念其家。",
        "from": "T01n0016_001:0251a19_4",
        "context_with_next_sentence": true
    },
    {
        "source_sentence": "善知識復有四輩：一者欲鬪，止之；二者欲隨惡知識，諫止之；三者不欲治生，勸令治生；四者不喜經道，教令信喜之。",
        "from": "T01n0016_001:0251a22_5",
        "context_with_next_sentence": true
    },
    {
        "source_sentence": "惡知識復有四輩：一者小侵之便大怒；二者有急倩使之，不肯行；三者見人有急時，避人走；四者見人死亡，棄不視。」",
        "from": "T01n0016_001:0251a25_6",
        "context_with_next_sentence": true
    },
    {
        "source_sentence": "佛言：「擇其善者從之，惡者遠離之。",
        "from": "T01n0016_001:0251a28_0",
        "context_with_next_sentence": true
    },
    {
        "source_sentence": "我與善知識相隨，自致成佛。」",
        "from": "T01n0016_001:0251a28_1",
        "context_with_next_sentence": true
    },
    {
        "source_sentence": "佛言：「東向拜者，謂子事父母，當有五事：一者當念治生；二者早起勅令奴婢，時作飯食；三者不益父母憂；四者當念父母恩；五者父母疾病，當恐懼，求醫師治之。",
        "from": "T01n0016_001:0251b01_0",
        "context_with_next_sentence": true
    },
    {
        "source_sentence": "父母視子亦有五事：一者當念令去惡就善；二者當教計書疏；三者當教持經戒；四者當早與娶婦；五者家中所有當給與之。",
        "from": "T01n0016_001:0251b04_1",
        "context_with_next_sentence": true
    },
    {
        "source_sentence": "「南向拜者，謂弟子事師，當有五事：一者當敬難之；二者當念其恩；三者所教隨之；四者思念不厭；五者當從後稱譽之。",
        "from": "T01n0016_001:0251b08_0",
        "context_with_next_sentence": true
    },
    {
        "source_sentence": "師教弟子亦有五事：一者當令疾知；二者當令勝他人弟子；三者欲令知不忘；四者諸疑難悉為解說之；五者欲令弟子智慧勝師。",
        "from": "T01n0016_001:0251b10_1",
        "context_with_next_sentence": true
    },
    {
        "source_sentence": "「西向拜者，謂婦事夫，有五事：一者夫從外來，當起迎之；二者夫出不在，當炊蒸掃除待之；三者不得有婬心於外夫，罵言不得還罵作色；四者當用夫教誡，所有什物不得藏匿；五者夫休息盖藏乃得臥。",
        "from": "T01n0016_001:0251b14_0",
        "context_with_next_sentence": true
    },
    {
        "source_sentence": "夫視婦亦有五事：一者出入當敬於婦；二者飯食之，以時節與衣被；三者當給與金銀珠璣；四者家中所有多少，悉用付之；五者不得於外邪畜傳御。",
        "from": "T01n0016_001:0251b18_1",
        "context_with_next_sentence": true
    },
    {
        "source_sentence": "「北向拜者，謂人視親屬朋友，當有五事：一者見之作罪惡，私往於屏處，諫曉呵止之；二者小有急，當奔趣救護之；三者有私語，不得為他人說；四者當相敬難；五者所有好物，當多少分與之。",
        "from": "T01n0016_001:0251b23_0",
        "context_with_next_sentence": true
    },
    {
        "source_sentence": "「向地拜者，謂大夫視奴客婢使，亦有五事：一者當以時飯食與衣被；二者病瘦當為呼醫治之；三者不得妄撾捶之；四者有私財物，不得奪之；五者分付之物當使平等。",
        "from": "T01n0016_001:0251b28_0",
        "context_with_next_sentence": true
    },
    {
        "source_sentence": "奴客婢使事大夫亦有五事：一者當早起，勿令大夫呼；二者所當作，自用心為之；三者當愛惜大夫物，不得棄捐乞匃人；四者大夫出入當送迎之；五者當稱譽大夫善，不得說其惡。",
        "from": "T01n0016_001:0251c02_1",
        "context_with_next_sentence": true
    },
    {
        "source_sentence": "「向天拜者，謂人事沙門道士，當用五事：一者以善心向之；二者擇好言與語；三者以身敬之；四者當戀慕之；五者沙門道士人中之雄，當恭敬承事，問度世之事。",
        "from": "T01n0016_001:0251c07_0",
        "context_with_next_sentence": true
    },
    {
        "source_sentence": "沙門道士當以六意視凡民：一者教之布施，不得自慳貪；二者教之持戒，不得自犯色；三者教之忍辱，不得自恚怒；四者教之精進，不得自懈慢；五者教人一心，不得自放意；六者教人黠慧，不得自愚癡。",
        "from": "T01n0016_001:0251c10_1",
        "context_with_next_sentence": true
    },
    {
        "source_sentence": "沙門道士教人去惡為善，開示正道，恩大於父母。",
        "from": "T01n0016_001:0251c15_2",
        "context_with_next_sentence": true
    },
    {
        "source_sentence": "如是行之，為知汝父在時六向拜之教也，何憂不富乎？」",
        "from": "T01n0016_001:0251c16_3",
        "context_with_next_sentence": true
    },
    {
        "source_sentence": "尸迦羅越即受五戒，作禮而去。",
        "from": "T01n0016_001:0251c17_4",
        "context_with_next_sentence": true
    },
    {
        "source_sentence": "佛說唄偈：「鷄鳴當早起，　　被衣來下牀，　澡漱令心淨，　　兩手奉花香。",
        "from": "T01n0016_001:0251c19_0",
        "context_with_next_sentence": true
    },
    {
        "source_sentence": "　佛尊過諸天，　　鬼神不能當，　低頭遶塔寺，　　叉手禮十方。",
        "from": "T01n0016_001:0251c22_0",
        "context_with_next_sentence": true
    },
    {
        "source_sentence": "　賢者不精進，　　譬如樹無根，　根斷枝葉落，　　何時當復連？",
        "from": "T01n0016_001:0251c24_0",
        "context_with_next_sentence": true
    },
    {
        "source_sentence": "　採華著日中，　　能有幾時鮮？",
        "from": "T01n0016_001:0251c26_0",
        "context_with_next_sentence": true
    },
    {
        "source_sentence": "　放心自縱意，　　命過復何言。",
        "from": "T01n0016_001:0251c27_0",
        "context_with_next_sentence": true
    },
    {
        "source_sentence": "　人當慮非常，　　對來無有期，　犯過不自覺，　　命過為自欺。",
        "from": "T01n0016_001:0251c28_0",
        "context_with_next_sentence": true
    },
    {
        "source_sentence": "　今當入泥犁，　　何時有出期？",
        "from": "T01n0016_001:0252a01_0",
        "context_with_next_sentence": true
    },
    {
        "source_sentence": "　賢者受佛語，　　持戒慎勿疑。",
        "from": "T01n0016_001:0252a02_0",
        "context_with_next_sentence": true
    },
    {
        "source_sentence": "　佛如好華樹，　　無不愛樂者，　處處人民聞，　　一切皆歡喜。",
        "from": "T01n0016_001:0252a03_0",
        "context_with_next_sentence": true
    },
    {
        "source_sentence": "　令我得佛時，　　願使如法王，　過度諸生死，　　無不解脫者。",
        "from": "T01n0016_001:0252a05_0",
        "context_with_next_sentence": true
    },
    {
        "source_sentence": "　戒德可恃怙，　　福報常隨己，　現法為人長，　　終遠三惡道。",
        "from": "T01n0016_001:0252a07_0",
        "context_with_next_sentence": true
    },
    {
        "source_sentence": "　戒慎除恐畏，　　福德三界尊，　鬼神邪毒害，　　不犯有戒人。",
        "from": "T01n0016_001:0252a09_0",
        "context_with_next_sentence": true
    },
    {
        "source_sentence": "　墮俗生世苦，　　命速如電光，　老病死時至，　　對來無豪強。",
        "from": "T01n0016_001:0252a11_0",
        "context_with_next_sentence": true
    },
    {
        "source_sentence": "　無親可恃怙，　　無處可隱藏，　天福尚有盡，　　人命豈久長。",
        "from": "T01n0016_001:0252a13_0",
        "context_with_next_sentence": true
    },
    {
        "source_sentence": "　父母家室居，　　譬如寄客人，　宿命壽以盡，　　捨故當受新。",
        "from": "T01n0016_001:0252a15_0",
        "context_with_next_sentence": true
    },
    {
        "source_sentence": "　各追所作行，　　無際如車輪，　起滅從罪福，　　生死十二因。",
        "from": "T01n0016_001:0252a17_0",
        "context_with_next_sentence": true
    },
    {
        "source_sentence": "　現身遊免亂，　　濟育一切人，　慈傷墜眾邪，　　流沒于深淵。",
        "from": "T01n0016_001:0252a19_0",
        "context_with_next_sentence": true
    },
    {
        "source_sentence": "　勉進以六度，　　修行致自然，　是故稽首禮，　　歸命天中天。",
        "from": "T01n0016_001:0252a21_0",
        "context_with_next_sentence": true
    },
    {
        "source_sentence": "　人身既難得，　　得人復嗜欲，　貪婬於意識，　　痛想無厭足。",
        "from": "T01n0016_001:0252a23_0",
        "context_with_next_sentence": true
    },
    {
        "source_sentence": "　豫種後世栽，　　歡喜詣地獄，　六情幸完具，　　何為自困辱？",
        "from": "T01n0016_001:0252a25_0",
        "context_with_next_sentence": true
    },
    {
        "source_sentence": "　一切能正心，　　三世神吉祥，　不與八難貪，　　隨行生十方。",
        "from": "T01n0016_001:0252a27_0",
        "context_with_next_sentence": true
    },
    {
        "source_sentence": "　所生趣精進，　　六度為橋梁，　廣勸無極慧，　　一切蒙神光。」",
        "from": "T01n0016_001:0252a29_0",
        "context_with_next_sentence": true
    },
    {
        "source_sentence": "佛說尸迦羅越六方禮經",
        "from": "T01n0016_001:0252b02_0",
        "context_with_next_sentence": false
    }
]