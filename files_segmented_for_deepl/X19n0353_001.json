[
    {
        "source_sentence": "勝鬘經疏義私鈔目次",
        "from": "X19n0353_001:0925a07_0",
        "context_with_next_sentence": true
    },
    {
        "source_sentence": "卷之一",
        "from": "X19n0353_001:0925a09_0",
        "context_with_next_sentence": true
    },
    {
        "source_sentence": "嘆如來真實功德章第一",
        "from": "X19n0353_001:0925a10_0",
        "context_with_next_sentence": true
    },
    {
        "source_sentence": "十大受章第二",
        "from": "X19n0353_001:0925a11_0",
        "context_with_next_sentence": true
    },
    {
        "source_sentence": "卷之二",
        "from": "X19n0353_001:0925a12_0",
        "context_with_next_sentence": true
    },
    {
        "source_sentence": "十大受章之餘",
        "from": "X19n0353_001:0925a13_0",
        "context_with_next_sentence": true
    },
    {
        "source_sentence": "三大願章第三",
        "from": "X19n0353_001:0925a14_0",
        "context_with_next_sentence": true
    },
    {
        "source_sentence": "攝受正法章第四",
        "from": "X19n0353_001:0925a15_0",
        "context_with_next_sentence": true
    },
    {
        "source_sentence": "卷之三",
        "from": "X19n0353_001:0925a16_0",
        "context_with_next_sentence": true
    },
    {
        "source_sentence": "攝受正法章之餘",
        "from": "X19n0353_001:0925a17_0",
        "context_with_next_sentence": true
    },
    {
        "source_sentence": "一乘章第五",
        "from": "X19n0353_001:0925a18_0",
        "context_with_next_sentence": true
    },
    {
        "source_sentence": "卷之四",
        "from": "X19n0353_001:0925a19_0",
        "context_with_next_sentence": true
    },
    {
        "source_sentence": "一乘章之餘",
        "from": "X19n0353_001:0925a20_0",
        "context_with_next_sentence": true
    },
    {
        "source_sentence": "卷之五",
        "from": "X19n0353_001:0925a21_0",
        "context_with_next_sentence": true
    },
    {
        "source_sentence": "無邊聖諦章第六",
        "from": "X19n0353_001:0925a22_0",
        "context_with_next_sentence": true
    },
    {
        "source_sentence": "如來藏章第七",
        "from": "X19n0353_001:0925a23_0",
        "context_with_next_sentence": true
    },
    {
        "source_sentence": "法身章第八",
        "from": "X19n0353_001:0925a24_0",
        "context_with_next_sentence": true
    },
    {
        "source_sentence": "空義隱覆章第九",
        "from": "X19n0353_001:0925b01_0",
        "context_with_next_sentence": true
    },
    {
        "source_sentence": "一諦章第十",
        "from": "X19n0353_001:0925b02_0",
        "context_with_next_sentence": true
    },
    {
        "source_sentence": "一依章第十一",
        "from": "X19n0353_001:0925b03_0",
        "context_with_next_sentence": true
    },
    {
        "source_sentence": "卷之六",
        "from": "X19n0353_001:0925b04_0",
        "context_with_next_sentence": true
    },
    {
        "source_sentence": "顛倒真實章第十二",
        "from": "X19n0353_001:0925b05_0",
        "context_with_next_sentence": true
    },
    {
        "source_sentence": "自性清淨章第十三",
        "from": "X19n0353_001:0925b06_0",
        "context_with_next_sentence": true
    },
    {
        "source_sentence": "真子章第十四",
        "from": "X19n0353_001:0925b07_0",
        "context_with_next_sentence": true
    },
    {
        "source_sentence": "勝鬘章第十五",
        "from": "X19n0353_001:0925b08_0",
        "context_with_next_sentence": true
    },
    {
        "source_sentence": "跋",
        "from": "X19n0353_001:0925b09_0",
        "context_with_next_sentence": true
    },
    {
        "source_sentence": "勝鬘經疏義私鈔目次(終)",
        "from": "X19n0353_001:0925b11_0",
        "context_with_next_sentence": true
    },
    {
        "source_sentence": "勝鬘經疏義私鈔卷之一",
        "from": "X19n0353_001:0925b14_0",
        "context_with_next_sentence": true
    },
    {
        "source_sentence": "惟揚法雲寺僧　明空　述",
        "from": "X19n0353_001:0925b16_0",
        "context_with_next_sentence": true
    },
    {
        "source_sentence": "勝鬘經義疏",
        "from": "X19n0353_001:0925b17_0",
        "context_with_next_sentence": true
    },
    {
        "source_sentence": "【疏】此是大倭國上宮王私集非海彼本。",
        "from": "X19n0353_001:0925b18_0",
        "context_with_next_sentence": true
    },
    {
        "source_sentence": "【鈔】此經前後兩譯一云勝鬘經亦云勝鬘師子吼一乘方便經此是晉安帝世三藏法師曇摩譯注云勝鬘師子吼一乘大方便方廣經此是宋元嘉年求那跋陀羅於揚都譯並出刊定錄今上宮王疏所釋即是後譯經有二十一紙其疏唐大曆七年日本國僧使誡明得清等八人兼法華疏四卷將來揚州與龍興寺大律闍棃靈祐其上宮王是安南都護晁衡姑也相傳云是梁南嶽高僧思大禪師後身禪師先造得金字大品法華寶函盛之於般若臺上石窟無人知之上宮王為國王令五使來取嶽山具有取金經寶函時節及安置金經石窟現在。",
        "from": "X19n0353_001:0925b19_0",
        "context_with_next_sentence": true
    },
    {
        "source_sentence": "疏注云非海彼本者或是疏主注或是別人注存二意好即指此國及新羅國日本國指此二土俱名為彼也以新羅國有曉法師勝鬘疏此間上代亦有此經疏一卷十餘紙不題人名為簡異此二土疏故云非海彼本也。",
        "from": "X19n0353_001:0925c06_1",
        "context_with_next_sentence": true
    },
    {
        "source_sentence": "勝鬘師子吼一乘大方便方廣經",
        "from": "X19n0353_001:0925c11_0",
        "context_with_next_sentence": true
    },
    {
        "source_sentence": "求那跋陀羅　譯",
        "from": "X19n0353_001:0925c12_0",
        "context_with_next_sentence": true
    },
    {
        "source_sentence": "【鈔】疏文大分為二先略釋經題次入經文初文復三先釋別名即是勝鬘師子吼次釋通名即經字三結得名不同初文分五初辨勝鬘本迹二明其所說三釋勝鬘名義四釋師子吼五總結初釋本迹者又二先本次迹通云本迹者本謂法身迹謂應迹諸佛菩薩法身理以之為本能起十類之應迹故法華云應以佛身而為說法乃至釋等經文雖有三十三身所謂六道四聖也故淨名云佛以一音演說法眾生隨類各得解大經亦云隨其類音大聲普告口輪既爾心輪鑒機身輪現應亦復如是於中先本。",
        "from": "X19n0353_001:0925c13_0",
        "context_with_next_sentence": true
    },
    {
        "source_sentence": "【疏】夫勝鬘者本是不可思議何知如來分身或是法雲大士。",
        "from": "X19n0353_001:0925c24_0",
        "context_with_next_sentence": true
    },
    {
        "source_sentence": "【鈔】言不可思議者言其位高下難測不可以心思及言議者也法雲大士者即第十地菩薩華嚴三十九釋十地云佛子此地菩薩以自願力起大悲雲震大法雷通明無畏以為電光福德智慧而為密雲現種種身周旋往返於一念頃普遍十方百千億那由他世界微塵國土演說大法隨諸眾生心之所樂霔甘露雨滅除一切眾惑塵焰是故此地名為法雲經文甚廣准此經本迹義足大士者安法師云開士心初開故又云始士初始發心故此從初得名具存西音應云菩提薩埵什法師恐繁略提埵二字但云菩薩翻譯不同今存一釋菩提云無上道薩埵名大心謂無上道大心言此人發心為眾生求無上道故名菩薩也諸解不同且存一釋。",
        "from": "X19n0353_001:0926a02_0",
        "context_with_next_sentence": true
    },
    {
        "source_sentence": "○次迹。",
        "from": "X19n0353_001:0926a15_1",
        "context_with_next_sentence": true
    },
    {
        "source_sentence": "【疏】但遠照踰闍之機宜以女質為化所以初則生於舍衛國王盡孝養之道中則為阿踰闍友稱夫人顯三從之禮終則影嚮釋迦共弘摩訶衍之道。",
        "from": "X19n0353_001:0926a16_0",
        "context_with_next_sentence": true
    },
    {
        "source_sentence": "【鈔】但遠照踰闍之機等者明迹法身懸鑒故云遠照言菩薩在法身之地懸照踰闍一國有大乘之機仍宜以女質為化也故經云應以女身得度者即現女人身而為說法所以初則生於下明垂迹之相舉始中終三處略示其相也王字去聲謂起也初也言初且興起孝養之道摩訶衍即一乘下經文自釋。",
        "from": "X19n0353_001:0926a19_0",
        "context_with_next_sentence": true
    },
    {
        "source_sentence": "○二明所說。",
        "from": "X19n0353_001:0926b01_1",
        "context_with_next_sentence": true
    },
    {
        "source_sentence": "【疏】論其所演則以十四為體談其大意非近是遠為宗所以如來每說讚同諸佛發言則為述成。",
        "from": "X19n0353_001:0926b02_0",
        "context_with_next_sentence": true
    },
    {
        "source_sentence": "【鈔】十四為體等者一十四章是正說之體一一章內皆對昔二乘之近情顯是今經之遠理悉用此意以為宗要何者且如第一讚歎如來真實功德章且勝鬘因父母遣書方聞常住遠理以為歸依為是異於昔日歸依無常之近為非也第二十大受章歸依既異於昔戒亦應改於昔所以今受十受異於昔日小乘五戒也第三三大願章歸依受戒既殊於昔故願亦更發勝願遠期常住法身異於昔日願身滅智亡也第四攝受正法章七地已還及以二乘有功用行此為近也八地已上一念三行建立真應二身出生五果因果此為遠也第五一乘章昔日別相三寶五乘之別皆是方便為近今日會五乘入一乘以為因一體三寶以為果為遠也第六無邊聖諦章二種聖諦皆是修善之緣而二乘但觀一種聖諦為近如來並皆已達為遠第七如來藏章為歎八諦甚深故言依如來說八聖諦如來藏甚深故八諦豈得不深故立二種聖諦唯在如來非是二乘第八法身章只是明隱為如來藏顯為法身隱顯雖殊即是一體更無異體也第九空義隱覆章明空如來藏不空如來藏照此二藏為二空智此智本來常有昔為無常等空義隱覆者也第十一諦章將明為依之極簡除七諦唯取無作一滅諦為極也是故此諦非凡夫心識所緣亦非二乘智慧境界如七日嬰兒不見日輪第十一一依章明此一滅諦為眾可依之極故非二乘境界第十二顛倒真實章明無作一滅即如來藏生死神明依如來藏相續相續不滅非但出惑言為依從在惑中為依也第十三自性清淨章明如來藏自性清淨雖在惑中不為生死所染但隱覆而已第十四如來真子章明三忍菩薩御此乘而行二乘凡夫不能行之也所以如來每說等者勝鬘凡有所說如來即贊同諸佛也故下文云所說攝受正法皆是過去現在未來諸佛已說今說當說我今得無上菩提亦常說此攝受正法發言則為述成者經云佛讚勝鬘善哉善哉智慧方便甚深微妙汝已長夜植諸善本來世眾生久種善者乃能解汝所說。",
        "from": "X19n0353_001:0926b04_0",
        "context_with_next_sentence": true
    },
    {
        "source_sentence": "○三釋勝鬘名義。",
        "from": "X19n0353_001:0926c16_1",
        "context_with_next_sentence": true
    },
    {
        "source_sentence": "【疏】勝鬘者世以七寶嚴其肉身而今以萬行嚴其法身故云勝鬘。",
        "from": "X19n0353_001:0926c17_0",
        "context_with_next_sentence": true
    },
    {
        "source_sentence": "【鈔】勝鬘者下釋名義可見。",
        "from": "X19n0353_001:0926c19_0",
        "context_with_next_sentence": true
    },
    {
        "source_sentence": "七寶者一金二銀三瑠璃四車璖五馬瑙六珊瑚七真珠鬘(莫還反)華茸飾也茸(如容也)草藂生也言萬行嚴於法身勝於世嚴故也前五章自分他分不出一乘即是萬行嚴於如來藏等八章之境令顯現也故題名中總標一部大意略盡。",
        "from": "X19n0353_001:0926c19_1",
        "context_with_next_sentence": true
    },
    {
        "source_sentence": "○四釋師子吼。",
        "from": "X19n0353_001:0926c24_2",
        "context_with_next_sentence": true
    },
    {
        "source_sentence": "【疏】師子吼者自宣大理無所怖畏義同師子不畏眾狩故云師子吼。",
        "from": "X19n0353_001:0927a01_0",
        "context_with_next_sentence": true
    },
    {
        "source_sentence": "【鈔】師子吼下四釋師子吼義涅槃二十五云師子吼者名決定說一切眾生悉有佛性如來常住無有變易是故勝鬘所演一十四章無非常住自性清淨對佛闡揚無所畏難義同涅槃決定說也。",
        "from": "X19n0353_001:0927a03_0",
        "context_with_next_sentence": true
    },
    {
        "source_sentence": "○第五總結稱。",
        "from": "X19n0353_001:0927a06_1",
        "context_with_next_sentence": true
    },
    {
        "source_sentence": "【疏】勝鬘就當體得名師子舉譬為稱一乘大方便方廣者舉其所說之法。",
        "from": "X19n0353_001:0927a08_0",
        "context_with_next_sentence": true
    },
    {
        "source_sentence": "【鈔】一乘大方便等者此等三名不出一乘權實之法也疏文總舉而已今略釋三名粗知旨趣。",
        "from": "X19n0353_001:0927a10_0",
        "context_with_next_sentence": true
    },
    {
        "source_sentence": "言一乘者夫乘之為稱出於運通今經即以萬善等流為能運一體三寶為所通者也故下經云三乘即一乘得一乘者即得阿耨菩提下文廣釋今且略銷因果權實不二之理故一一是無二之稱乘是運出為義因中善品雖復不同而流義一故云一也。",
        "from": "X19n0353_001:0927a11_1",
        "context_with_next_sentence": true
    },
    {
        "source_sentence": "大方便者善權也方法也便用也巧用諸法會眾生也故下文云如來隨彼所欲而方便說也。",
        "from": "X19n0353_001:0927a17_2",
        "context_with_next_sentence": true
    },
    {
        "source_sentence": "方廣實理也正無邪曰方具德無邊曰廣如世方物無邪無偏妙旨虗融義無偏定故經云自性清淨如來之藏是法身藏常樂我淨四波羅蜜雖有為相非虗妄法是故滅諦是第一義諦當知三法一體從義立於三名也且分於人法理實為論人即是法何者勝鬘從萬善得名師子吼從喻以顯說萬善即一乘方便方廣無畏即決定了義是故當知人法無異也故下經文無異如來無異法身如來即法身也。",
        "from": "X19n0353_001:0927a19_3",
        "context_with_next_sentence": true
    },
    {
        "source_sentence": "○二釋通名。",
        "from": "X19n0353_001:0927b03_4",
        "context_with_next_sentence": true
    },
    {
        "source_sentence": "【疏】經者訓法訓常聖人之教雖復時移易俗不能改其是非故云常亦為物軌則故稱法而此是漢中之語外國云修多羅修多羅五義亦如常釋修多羅雖有五義要在涌泉繩墨二義即同經之法常二義故以此經代彼修多羅也。",
        "from": "X19n0353_001:0927b04_0",
        "context_with_next_sentence": true
    },
    {
        "source_sentence": "【鈔】次經者下釋通名。",
        "from": "X19n0353_001:0927b09_0",
        "context_with_next_sentence": true
    },
    {
        "source_sentence": "不能改其等者肇法師云古今雖殊覺道不改羣邪不能俎眾生不能異故曰常也。",
        "from": "X19n0353_001:0927b09_1",
        "context_with_next_sentence": true
    },
    {
        "source_sentence": "修多羅五義者一法本亦名出生二微發亦名顯示三涌泉四繩墨五結鬘出雜心論一法本者金口所說一言為本流出無量言教當時被物聞即得道故經言一一修多羅復有無量修多羅以為眷屬二微發者佛所說法言辭巧妙次第詮量初中後善圓滿具足如大海水漸漸轉深聞教之者次第領受分別法相微有解生漸漸增長明練通達又云遍讀誦異論廣知智者意多聞強識以至成佛三涌泉者從喻為名也佛所說法文義無盡法流不絕聞教之者於一句法解無量句故云乃至聞一偈通達無量義次第知法說月四月至歲如風於空中自在無障礙四繩墨者佛所說法裁愛之教不為邪風倒惑得入正轍即同繩墨義也五結鬘者如結華鬘令不零落結佛言教不零落也。",
        "from": "X19n0353_001:0927b11_2",
        "context_with_next_sentence": true
    },
    {
        "source_sentence": "要在涌泉繩墨二義等者涌泉則恒流不絕可以同常繩墨則除邪顯正可同法之軌則故以此方之經字代彼修多羅之稱也。",
        "from": "X19n0353_001:0927c01_3",
        "context_with_next_sentence": true
    },
    {
        "source_sentence": "○三結得名不同。",
        "from": "X19n0353_001:0927c03_4",
        "context_with_next_sentence": true
    },
    {
        "source_sentence": "【疏】諸經得名不同今此經上言勝鬘師子吼是舉人下言一乘大方便方廣是舉法雙舉人法為題故云勝鬘師子吼一乘大方便方廣經。",
        "from": "X19n0353_001:0927c05_0",
        "context_with_next_sentence": true
    },
    {
        "source_sentence": "【鈔】三得名不同者如諸經之題所從各異或從法如涅槃大品等或有就事如枯樹經或有就人如須達拏或有就喻如大雲寶篋等經或具法喻如法華等或具人法即如此經及淨名等或具人法喻如華嚴等。",
        "from": "X19n0353_001:0927c08_0",
        "context_with_next_sentence": true
    },
    {
        "source_sentence": "○從夫大聖至說法下第二入經文疏文中先分節經文次釋經文。",
        "from": "X19n0353_001:0927c12_1",
        "context_with_next_sentence": true
    },
    {
        "source_sentence": "【疏】夫大聖應世為物說法不撰經卷之多少不別明理之深淺皆用三段為說第一序說序是漸由為義第二正說正者經之正體第三流通說謂傳之後世須此三所以者良由眾生從來迷塵加復神鈍若卒聞深理非但不能受行更生謗心還墜三塗是以聖人先現殊常之相令物生樂於是眾生因此序相即發樂應聞深理之心故即為說正體序正既竟必時眾生皆得蒙益而大聖垂慈說法非但當時獲利遠及末代皆同令福故末即為說流通以勸之也三段文處者從初訖咸以清淨心嘆佛實功德名為序說從如來妙色身世間無與等以下訖汝已親近百千億佛能說此義以來明為正說從爾時世尊放勝光明普照大眾竟經為流通說。",
        "from": "X19n0353_001:0927c14_0",
        "context_with_next_sentence": true
    },
    {
        "source_sentence": "【鈔】初分三段者夫佛說法雖復殊源而初中後善文必備矣故安法師一切諸經皆用序正流通而分之也後見親光菩薩佛地論果有此文冥合聖意。",
        "from": "X19n0353_001:0928a04_0",
        "context_with_next_sentence": true
    },
    {
        "source_sentence": "更生謗心等者非但不能受領而行之更乃生誹謗如來止而不說也故法華云止止不須說若說是事一切天人皆當驚疑增上慢比丘將墜於大坑大坑即三塗也三塗之名出四解脫經地獄名火塗小獄通寒熱大獄唯在熱從熱邊說為火塗也畜生名血塗從相噉邊說鬼道名刀劒塗從彼駈逼邊也塗者大乎反道路也埿行也。",
        "from": "X19n0353_001:0928a07_1",
        "context_with_next_sentence": true
    },
    {
        "source_sentence": "殊常之相者如法華序品即以天雨四種華地搖六動眉間光照萬八千土一一土中佛轉法輪三乘受行入涅槃等以為表發涅槃面門放光表說常住佛性大品支節放光等各各表發不同此經即以內外緣以為發起也。",
        "from": "X19n0353_001:0928a13_2",
        "context_with_next_sentence": true
    },
    {
        "source_sentence": "【疏】就第一序說初開為二一通二別如是等五事普貫眾經故名通序。",
        "from": "X19n0353_001:0928a19_0",
        "context_with_next_sentence": true
    },
    {
        "source_sentence": "【鈔】釋序中通別二序者言五事至通序者一切經皆安如是等五事故亦名遺囑序如來遺言令標經首故亦名經前序三世諸佛經前皆然故大論云佛將涅槃阿難親屬愛結未除心沒憂海阿泥樓駄語阿難言於未來事若有疑者乃時諮決何為沒在憂海如世凡夫阿難得念道力悶心得醒即以四事請問一問佛涅槃後云何修道二問誰當作師三問惡口車匿云何共住四問佛經初置何等語佛告阿難若現在若去世後依四念處修道解脫戒經是汝大師惡口車匿依梵法治我三僧祇所集法藏初應作如是說如是我聞一時佛在某方某國土與某大眾非獨我法如是三世諸佛經初亦然是故五義名為通序等別釋者如是等五同是勸信之辭所傳之教理我聞者親承音旨明能傳之人一時者能傳所傳會理之時佛住者的出化主亦稟承之主舍衛等者聞經之處故展轉相證勸信非虗欲使將來順而不逆也於中或五或六由主處離合故。",
        "from": "X19n0353_001:0928a21_0",
        "context_with_next_sentence": true
    },
    {
        "source_sentence": "【疏】遣書感佛正為此經非為餘經故稱別序。",
        "from": "X19n0353_001:0928b15_0",
        "context_with_next_sentence": true
    },
    {
        "source_sentence": "【鈔】言遣書至別序者經經由各藉異故名為別教門機別亦名現在序佛在世時有此事故此經別序者波斯匿王與末利信法未久遣書與勝鬘略贊如來無量功德等是已上釋通別二序之來意竟。",
        "from": "X19n0353_001:0928b16_0",
        "context_with_next_sentence": true
    },
    {
        "source_sentence": "【疏】就第一通序即有二一明阿難所傳不謬證人是可信二有住處同聞明說經之根本證法是可信人能弘法故先證法由人弘故後證。",
        "from": "X19n0353_001:0928b21_0",
        "context_with_next_sentence": true
    },
    {
        "source_sentence": "如是我聞一時。",
        "from": "X19n0353_001:0928b24_0",
        "context_with_next_sentence": true
    },
    {
        "source_sentence": "【疏】如是者總舉一教之始終也兩物相似曰如一物無非曰是如來與阿難談其聲口必一八既殊金肉非同故於文曰如一八金肉雖異即其所明即是一物故於理曰是。",
        "from": "X19n0353_001:0928c01_0",
        "context_with_next_sentence": true
    },
    {
        "source_sentence": "【鈔】必一八殊等者一謂一音佛以一音演說法眾生隨類各得解圓音一演異類等解此在於佛八者八音一最好二易了三柔軟四調和五尊慧六不誤七深妙八不女此在阿難一音唯在大八音通大小故將八音且目阿難金謂如來黃金色身口業所說肉謂阿難肉身口業所說金肉一八雖異而阿難傳佛所說如佛所說曰如雖金肉二說而所詮只是一理故云是也一八釋教一物喻理教如理是故也古來多云如是文如理是文以巧詮為如理以無非曰是大論云佛法大海信為能入如是者善信之辭不信者言是事不如是其信者是事如是即勸信之端端猶首也。",
        "from": "X19n0353_001:0928c05_0",
        "context_with_next_sentence": true
    },
    {
        "source_sentence": "【疏】我聞者言阿難親從佛聞所傳不謬且欲表異外道我自然知之過。",
        "from": "X19n0353_001:0928c17_0",
        "context_with_next_sentence": true
    },
    {
        "source_sentence": "【鈔】我聞者若傳從他聞多致偽謬今親聞是則可信羣情承受無所致疑大論云隨俗說我和合稱聞隨俗說我者學無學人傳法利生順俗說我外不乖宣內不乖實大論明三種我見慢名字凡夫三種學人二種無學一種阿難是學人無邪我伏慢我隨世名字稱我無咎和合稱聞者耳根不壞聲在可聞處作意欲聞情塵和合耳識即生意識分別種種所聞因緣和合故稱於聞阿難等內則耳根聰利外則對佛一音領納無遺故稱我聞。",
        "from": "X19n0353_001:0928c19_0",
        "context_with_next_sentence": true
    },
    {
        "source_sentence": "且欲表異外道等者言阿難所聞必有內外因緣異外道不從因緣有執自然之過撿故薩婆多宗明我但有名依曇無德說有假我犢子部所計我在第五不可說藏是等雖殊悉破外人計神我性說假名我也故云表異外道等問大論云阿難是佛得道夜生涅槃明佛成道後過二十年方為給侍自爾已前說經阿難不聞云何皆稱我聞答報恩經云阿難從佛求四願第四願所未聞經願佛重說大論略經更有諸文應須廣引餘三願涅槃三十六云不受故衣不受別請出入無恒撿經。",
        "from": "X19n0353_001:0929a04_0",
        "context_with_next_sentence": true
    },
    {
        "source_sentence": "【疏】一時者明如來所說經教其數無量而阿難得佛覺三昧一時皆領故云一時。",
        "from": "X19n0353_001:0929a14_0",
        "context_with_next_sentence": true
    },
    {
        "source_sentence": "【鈔】一時者肇法師云法王啟運嘉會之時也又四眾感教得道之時此亦助成我聞可信大論云說時令人心生信故。",
        "from": "X19n0353_001:0929a16_0",
        "context_with_next_sentence": true
    },
    {
        "source_sentence": "【疏】第二舉住處同聞證法是可信。",
        "from": "X19n0353_001:0929a19_0",
        "context_with_next_sentence": true
    },
    {
        "source_sentence": "佛住舍衛國祇樹給孤獨園。",
        "from": "X19n0353_001:0929a20_0",
        "context_with_next_sentence": true
    },
    {
        "source_sentence": "【疏】舍衛是城名梁云聞物此城殷富多有名珍遠聞四方故云聞物國名憍薩羅今以城目國故言舍衛是十六大國中之一。",
        "from": "X19n0353_001:0929a21_0",
        "context_with_next_sentence": true
    },
    {
        "source_sentence": "【鈔】第二舉住處證法是可信者言佛住者佛是能說顯其化主亦為助成傳聞可信何者九十六種不足歸心三乘聖人猶居不極說非究竟今明無師大覺朗然頓悟所言誠諦從是聞經稱物機緣眾情忻愜舊云佛陀此言覺者自覺覺他名之為佛智論云佛陀秦言知者知何等法謂知三世眾生數非眾生數及常無常等一切諸法菩提樹下了了覺知故名為佛住者大論云四威儀住故名為住住有四種一天住謂布施持戒善心三事故二梵住者住四諦四無量心四無色定三聖住者住三空四諦十二因緣理也四佛住者住首楞嚴等無量三昧力無畏等一切佛法佛所得法於中住憐愍眾生示住給孤獨園。",
        "from": "X19n0353_001:0929a24_0",
        "context_with_next_sentence": true
    },
    {
        "source_sentence": "今以城目國等者此是中印度憍薩羅國之都城名為異南憍薩羅故以都城名為國之稱撿西域記有南北兩憍薩羅國仁王經列十六大國第一憍薩羅是南第二舍衛國是北南去北甚遠不相關涉古今釋者不同此為定說。",
        "from": "X19n0353_001:0929b12_1",
        "context_with_next_sentence": true
    },
    {
        "source_sentence": "【疏】祇樹給孤獨園者樹囑太子祇達園囑給孤長者二人共立精舍今以兩主標名故云祇樹給孤獨園。",
        "from": "X19n0353_001:0929b18_0",
        "context_with_next_sentence": true
    },
    {
        "source_sentence": "【鈔】祇樹給孤獨者城南五六里有逝多林此云勝林是給孤園何者勝軍王大臣蘇達多此云善施善施長者仁而聰敏積而能散賑乏施貧哀孤恤老時人美德號給孤獨尊重如來願建精舍佛命舍利子隨處瞻揆唯太子逝多林園地爽塏(苦亥切)地高燦也尋自太子戲言金遍乃賣善施豁然即出藏金隨言布地有少未滿太子請留曰佛誠良田宜植善種即於空地建立精舍世尊即告阿難曰園地善施所買林樹逝多所施二人同心式崇功業自今已往應謂此地為逝多樹給孤獨園逝多即祇陀已上出青龍疏。",
        "from": "X19n0353_001:0929b21_0",
        "context_with_next_sentence": true
    },
    {
        "source_sentence": "【疏】同聞眾略無也或云說此經時在乎後宮上唯諸天下唯綵女闕無大士不足以此證經故闕之也而此經下流通之初既云放勝光明普照大眾豈言復無眾且今言以住處同聞證法是可信者豈其舉彼踰闍宮處宮中采女哉是即付囑之時處眾也故知略即明矣。",
        "from": "X19n0353_001:0929c08_0",
        "context_with_next_sentence": true
    },
    {
        "source_sentence": "【鈔】同聞眾略無等者此是同聞法人證法是可信亦證非謬傳但經家略不出之疏主意云准經文下合有即取如來却還祇洹林為阿難帝釋等重說此經及付囑流通之處自有同聞不取踰闍宮中之人也驗知古人釋不當也略義顯矣。",
        "from": "X19n0353_001:0929c14_0",
        "context_with_next_sentence": true
    },
    {
        "source_sentence": "【疏】就第二別序亦開為二第一從時波斯匿王以下訖敬授勝鬘名外緣序第二從勝鬘得書歡喜以下訖嘆佛實功德名內因序言尊者遣書為說此經之外緣云外緣序勝鬘默念感佛為說此經之內因故云內因序。",
        "from": "X19n0353_001:0929c19_0",
        "context_with_next_sentence": true
    },
    {
        "source_sentence": "【鈔】外緣內因等者父母遣書但能發其內心故云發其道意默念感佛機應道交即合聞法故云感以清淨心淨故聞法。",
        "from": "X19n0353_001:0929c24_0",
        "context_with_next_sentence": true
    },
    {
        "source_sentence": "【疏】就第一外緣序亦有三第一王及夫人共談勝鬘心明根利宜聞深法德行第二從夫人白言以下言畢即作書讚佛功德遣信令聞第三從使人奉書以下明使人奉書至阿踰闍國而奉。",
        "from": "X19n0353_001:0930a03_0",
        "context_with_next_sentence": true
    },
    {
        "source_sentence": "時波斯匿王及末利夫人信法未久共相謂言勝鬘夫人是我之女聰慧利根通慜易悟若見佛者必速解法心得無疑宜時遣信發其道意。",
        "from": "X19n0353_001:0930a07_0",
        "context_with_next_sentence": true
    },
    {
        "source_sentence": "【疏】時者言勝鬘應聞常住之時也信法未久者謂信大乘法未久也言王與夫人但信小乘法來久而未信大乘如來在一樹下說法時波斯匿王擊皷來奉佛佛知故問此何聲也阿難依實而答時佛言世王擊生死皷我為法王宜擊法皷即說法皷經於是王及夫人始信大乘未久即遣使告於女勝鬘也。",
        "from": "X19n0353_001:0930a10_0",
        "context_with_next_sentence": true
    },
    {
        "source_sentence": "【鈔】經云波斯匿王此云和悅末利夫人者未曾有經云元是王舍城耶若達多波羅門婢名黃頭常知守園因將乾飯供佛之福後波斯匿王遊獵入園見之婢乃為王種種供給及按摩等極稱王意王問波羅門賣不答言賤婢何堪王重問之答云千兩金王遂以百千兩金從其買取六萬夫人中為第一夫人。",
        "from": "X19n0353_001:0930a17_0",
        "context_with_next_sentence": true
    },
    {
        "source_sentence": "法皷經等者此經後宋求那跋陀羅於東安寺譯有兩卷名大法皷經佛在舍衛國祇樹給孤獨園與大比丘眾五百人俱百千菩薩末利夫人等十方無量諸菩薩眾爾時如來於彼四眾說如是法有有則有苦樂無有則無苦樂是故離苦樂則是涅槃第一之樂爾時波斯匿王擊皷吹貝往詣佛所世尊知而故問阿難以何等故有皷貝聲阿難具答佛告阿難汝今亦應擊大法皷我今當說大法皷經佛告迦葉今此會眾雖復一切清淨純一然於隱覆之說有不善解迦葉白佛言何名為隱覆之說佛言隱覆說者謂言如來畢竟涅槃而實如來常住不滅般涅槃者非毀壞法此修多羅離覆清淨明顯音聲百千因緣分別開示作是語時眾中有下信眾生及聲聞緣覺初業菩薩自性不堪聽受如來已般涅槃而復說言常住不滅從座而去所以者何彼人長夜於般涅槃大修習空見也聞離隱覆清淨經故從座而去等經文甚廣。",
        "from": "X19n0353_001:0930a23_1",
        "context_with_next_sentence": true
    },
    {
        "source_sentence": "【疏】一云時者是謂說法皷經時也解此信法未久種種不同然推尋本末唯此應當故不記也是我之女者讚重之辭也言相子不過父母知臣莫知君王我子之稱不別自他唯在於善今勝鬘既為己子且有明德應聞勝道故亦自稱我子也。",
        "from": "X19n0353_001:0930b17_0",
        "context_with_next_sentence": true
    },
    {
        "source_sentence": "【鈔】我子之稱等者勝鬘以萬行能嚴為名故長表唯善哉審知之更無於惡故云不別自他也。",
        "from": "X19n0353_001:0930b22_0",
        "context_with_next_sentence": true
    },
    {
        "source_sentence": "【疏】聰慧利根者耳善聽曰聰心明察曰慧聰察爽明謂之利根通敏易悟者聞表達裏謂之通善聽之所致照了深明謂之敏善察之所致遇理即解謂之易悟利根之所致前句談其性能後句言其功用共相成也廩教必由善聽故嘆聽為首此明器已具。",
        "from": "X19n0353_001:0930b24_0",
        "context_with_next_sentence": true
    },
    {
        "source_sentence": "【鈔】爽者(疎兩反)善也貴也明也敏者(貧殞反)聰也疾也致(知吏反)至也與也利根是性能易悟是功用易悟必由利根而成利根必由易悟而顯故云共相成也此機器已具堪聞常住故也。",
        "from": "X19n0353_001:0930c06_0",
        "context_with_next_sentence": true
    },
    {
        "source_sentence": "【疏】必速解法者一聞即悟不待再教心得無疑者神情開朗無小乘疑滯也宜時遣信發其道意者時有二一年時二機時皆不可失也此明可納實也。",
        "from": "X19n0353_001:0930c10_0",
        "context_with_next_sentence": true
    },
    {
        "source_sentence": "從夫人白言以下第二遣信略讚。",
        "from": "X19n0353_001:0930c13_1",
        "context_with_next_sentence": true
    },
    {
        "source_sentence": "夫人白言今正是時王及夫人與勝鬘書略讚如來無量功德即遣內人名旃提羅。",
        "from": "X19n0353_001:0930c14_0",
        "context_with_next_sentence": true
    },
    {
        "source_sentence": "【疏】如來無量功德者聖德無量不可備陳故粗標三德。",
        "from": "X19n0353_001:0930c16_0",
        "context_with_next_sentence": true
    },
    {
        "source_sentence": "【鈔】粗標三德者准下經略讚文。",
        "from": "X19n0353_001:0930c18_0",
        "context_with_next_sentence": true
    },
    {
        "source_sentence": "【疏】第三明使人致彼奉書可見。",
        "from": "X19n0353_001:0930c19_0",
        "context_with_next_sentence": true
    },
    {
        "source_sentence": "使人奉書至阿踰闍國入其宮內敬授勝鬘。",
        "from": "X19n0353_001:0930c20_0",
        "context_with_next_sentence": true
    },
    {
        "source_sentence": "【疏】此明正內實可見。",
        "from": "X19n0353_001:0930c21_0",
        "context_with_next_sentence": true
    },
    {
        "source_sentence": "【鈔】正內實者父母遣書為正其內心令生真實常住之解也。",
        "from": "X19n0353_001:0930c22_0",
        "context_with_next_sentence": true
    },
    {
        "source_sentence": "【鈔】從勝鬘得書以下第二內因序分為五第一明得書歡喜亦可見。",
        "from": "X19n0353_001:0930c24_0",
        "context_with_next_sentence": true
    },
    {
        "source_sentence": "勝鬘得書歡喜頂受讀誦受持生希有心向旃提羅而說偈言。",
        "from": "X19n0353_001:0931a02_0",
        "context_with_next_sentence": true
    },
    {
        "source_sentence": "【疏】生希有心者謂聞常住也。",
        "from": "X19n0353_001:0931a04_0",
        "context_with_next_sentence": true
    },
    {
        "source_sentence": "【鈔】謂聞常住也者聞前略三德也。",
        "from": "X19n0353_001:0931a05_0",
        "context_with_next_sentence": true
    },
    {
        "source_sentence": "【疏】二初行偈欲修供養。",
        "from": "X19n0353_001:0931a06_0",
        "context_with_next_sentence": true
    },
    {
        "source_sentence": "我聞佛音聲世所未曾有所言真實者應當修供養。",
        "from": "X19n0353_001:0931a07_0",
        "context_with_next_sentence": true
    },
    {
        "source_sentence": "【疏】而勝鬘但見通而為論常住本然但聞是希故云希有書那得言我聞佛音聲者聲以傳意書以傳聲故書義云聞佛聲又見聞覺者從書得解亦稱為聞世所未曾有者言我理雖本然但據故我云未曾明一生未曾聞常住真實者聖體圓備非偽曰真至德凝然無虗曰實。",
        "from": "X19n0353_001:0931a08_0",
        "context_with_next_sentence": true
    },
    {
        "source_sentence": "【鈔】我聞佛音聲等者無名疏云傳道聲於書故云我聞圓備者具三德也凝者(魚膺反)堅也。",
        "from": "X19n0353_001:0931a14_0",
        "context_with_next_sentence": true
    },
    {
        "source_sentence": "【疏】有一行偈明默念感佛。",
        "from": "X19n0353_001:0931a16_0",
        "context_with_next_sentence": true
    },
    {
        "source_sentence": "仰惟佛世尊普為世間出亦應垂哀愍必令我得見。",
        "from": "X19n0353_001:0931a17_0",
        "context_with_next_sentence": true
    },
    {
        "source_sentence": "【疏】言如來應世為物無偏我雖無知女人亦入世數願垂慈心得見耶。",
        "from": "X19n0353_001:0931a18_0",
        "context_with_next_sentence": true
    },
    {
        "source_sentence": "【鈔】默念者准佛應如經文。",
        "from": "X19n0353_001:0931a20_0",
        "context_with_next_sentence": true
    },
    {
        "source_sentence": "【疏】一行偈明佛應其感。",
        "from": "X19n0353_001:0931a21_0",
        "context_with_next_sentence": true
    },
    {
        "source_sentence": "即生此念時佛於空中現普放淨光明顯示無比身。",
        "from": "X19n0353_001:0931a22_0",
        "context_with_next_sentence": true
    },
    {
        "source_sentence": "【疏】而應於空中者若在宮內或履涉艱難且欲表如來法身無相猶如虗空也如來頂後常光但七尺而已今欲表勝鬘將說一乘圓果常住之理故普身皆放。",
        "from": "X19n0353_001:0931a23_0",
        "context_with_next_sentence": true
    },
    {
        "source_sentence": "一行偈明三業供養可見。",
        "from": "X19n0353_001:0931b02_1",
        "context_with_next_sentence": true
    },
    {
        "source_sentence": "勝鬘及眷屬頭面接足禮咸以清淨心歎佛實功德。",
        "from": "X19n0353_001:0931b03_0",
        "context_with_next_sentence": true
    },
    {
        "source_sentence": "【疏】接足禮者惟在空中以接足禮致敬非適接也。",
        "from": "X19n0353_001:0931b04_0",
        "context_with_next_sentence": true
    },
    {
        "source_sentence": "【鈔】三業供養者經除上句說餘三句對三業可見。",
        "from": "X19n0353_001:0931b05_0",
        "context_with_next_sentence": true
    },
    {
        "source_sentence": "惟在空中者惟思惟念也適者(尸赤反)樂也往也言但惟念在空以申禮敬非住空中而接足也。",
        "from": "X19n0353_001:0931b06_0",
        "context_with_next_sentence": true
    },
    {
        "source_sentence": "【疏】從如來妙色身以下經中之第二正說就中凡有十四章大分為三第一舉初五章明乘之體言萬善皆為乘體舉中八章明乘之境言有作無作八聖諦皆為乘境舉後一章明行乘人言三忍菩薩御此乘而行就第一明乘體中五章亦分為二第一初三章明自分行言勝鬘本是不可思議但迹在七地今初三章明七地行故云自分行第二後二章明他分行明八地以上之行非其七地之分故云他分行自分行中三章第一嘆佛真實功德章第二十大受章第三三大願章今第一嘆如來真實章。",
        "from": "X19n0353_001:0931b08_0",
        "context_with_next_sentence": true
    },
    {
        "source_sentence": "【鈔】第一如來真實章初五章明乘體等者始從初信終至妙覺其乘萬善七地已還有功用行名為自分行八地已上無功用行名為他分行從有入無篤善以為能運至妙覺只是無作滅諦出纏名為法身是故從初即用作滅諦以為所緣後之七章亦是滅諦異名但隨隱顯等義立名異耳故云有作無作八聖諦皆為乘境也真子即是乘善照境之人至於八地分證滅諦建立真應二身出生五乘因果化度五乘之人終訖會歸一乘乃至佛地亦然具如釋迦一化先三後一更無有異此意深矣請為詳之。",
        "from": "X19n0353_001:0931b19_0",
        "context_with_next_sentence": true
    },
    {
        "source_sentence": "【疏】此章來意者勝鬘前來未聞常住但今因父母遣書乃得聞所以嘆今日常住真實願為歸依異於昔日歸依無常且行善之義本在歸依今欲廣明萬行之道故以歸依為首也所以優婆塞戒經云若不依三寶受戒戒不堅強如綵色無膠就此章中又開為二第一有五行偈正嘆常住真實願為歸依第二從哀愍覆護我以下竟章請救就第一正歎中五行偈分為四第一初二行偈嘆法身次一行偈歎解脫次一行偈嘆波若次一行偈總歎三德而常言佛地萬德圓備何意但據此三德為歎者法身是萬德之正體解脫是斷波若是智然即萬德之中此三為要若舉此三德即餘德自顯所以但據此三德為歎也且上父母相聞既云聖德無量不可備陳故但略歎三德爾也所以勝鬘亦從但嘆三德也釋此意義家種種不同而要在於此故不記也。",
        "from": "X19n0353_001:0931c06_0",
        "context_with_next_sentence": true
    },
    {
        "source_sentence": "【鈔】舉此三德則餘德自顯者法身則攝報應二身智慧則攝一切權實之智解脫則五住俱斷能起一切神通變用故涅槃云諸佛調伏眾生之處名為解脫也是故此三萬德中要。",
        "from": "X19n0353_001:0931c22_0",
        "context_with_next_sentence": true
    },
    {
        "source_sentence": "【疏】就第一歎法身中二行分為二第一一行半偈嘆應身第二舉二句嘆真身何即非本無以垂迹非迹無以顯本是以於諸歎處中常為雙歎。",
        "from": "X19n0353_001:0932a02_0",
        "context_with_next_sentence": true
    },
    {
        "source_sentence": "【鈔】非本無以垂迹等者本迹之義出自肇法師彼云非本無以垂迹非迹無以顯本本迹雖殊不思議一今文亦然真身為本應身為迹非真身之本無以垂於應身之迹非應身之迹無以顯於真身之本迹有顯本之能故須雙歎亦是體用及不二也。",
        "from": "X19n0353_001:0932a05_0",
        "context_with_next_sentence": true
    },
    {
        "source_sentence": "如來妙色身世間無與等無比不思議是故今敬禮如來色無盡智慧亦復然。",
        "from": "X19n0353_001:0932a11_0",
        "context_with_next_sentence": true
    },
    {
        "source_sentence": "【疏】如來妙色身世間無與等者歎無等言梵天在上莫能見佛頂無比不思議者比類言眾識非所思議也如來色無盡者言感者言見應謂有興廢故云有感即應無有窮已此四句皆嘆色智慧亦復然者歎心亦如上歎色無比無盡也是故今敬禮結歎應身義家云此句應在第二行偈上二句次而出經者欲以結皆在偈末故然也。",
        "from": "X19n0353_001:0932a13_0",
        "context_with_next_sentence": true
    },
    {
        "source_sentence": "【鈔】梵天在上等者梵天在色界從彼天來亦未曾見世尊頂相。",
        "from": "X19n0353_001:0932a20_0",
        "context_with_next_sentence": true
    },
    {
        "source_sentence": "無比者智論云如釋迦菩薩以一偈歎弗沙佛曰天上天下無如佛十方世界亦無比世界所有我盡見一切無有如佛者。",
        "from": "X19n0353_001:0932a21_1",
        "context_with_next_sentence": true
    },
    {
        "source_sentence": "眾識非所思議者且通而言之據實為論等覺菩薩亦不思議於妙覺。",
        "from": "X19n0353_001:0932a23_2",
        "context_with_next_sentence": true
    },
    {
        "source_sentence": "言應有興廢者有感則興機謝則廢機感無盡是故如來遍法界應未曾有盡故云無有窮已(末撿)故華嚴云八地菩薩於一切不可說國中隨眾生信樂差別而為現身八地尚爾佛地可知亦如觀世音普門示現三十三身十九說法又經云妙色湛然應一切(皆撿)是其例也又涅槃云佛性者亦色非色云何名色金剛身故云何非色十力無畏非色法故金剛身是三十二相既是佛性之色驗知無盡常矣疏家雖有二解俱從二身以釋經文意含若離二為三者初一行應身智慧即報身常住即法身應知二三離合為異異而不異亦常住也。",
        "from": "X19n0353_001:0932b01_3",
        "context_with_next_sentence": true
    },
    {
        "source_sentence": "一切法常住是故我歸依。",
        "from": "X19n0353_001:0932b13_0",
        "context_with_next_sentence": true
    },
    {
        "source_sentence": "【疏】一切法常住者第二歎真身明應即隨感而現但真身凝然常住者不動且餘德通在因地故只就常住為歎私釋少異初一行歎應身後一行全嘆真身如來色無盡者無盡謂是常住歎真身無色常住何即既為色法理為不盡既云不盡即非色常住自明故云如來色無盡亦可以智為色亦可是應色之本故云色智慧亦復然者正歎真身言亦無盡常住也一切法常住者總真身諸法。",
        "from": "X19n0353_001:0932b14_0",
        "context_with_next_sentence": true
    },
    {
        "source_sentence": "【鈔】餘德通在因地等者言佛地四德我樂淨等及餘一切通於下地常住一德唯在如來是故今經偏就常住為歎故纓珞云古昔諸佛二身道同同是常住一切菩薩二身俱是無常釋曰以等覺已下有微細無明因變易生死果故經云三賢十聖住果報唯佛一人居法性土。",
        "from": "X19n0353_001:0932b22_0",
        "context_with_next_sentence": true
    },
    {
        "source_sentence": "私釋小異者瓔珞本業經云有二法身一果極法身二應化法身其應化法身如影隨形以果身常故應身亦常法皷經云常解脫非名妙色湛然住非聲聞緣覺菩薩之境界。",
        "from": "X19n0353_001:0932c03_1",
        "context_with_next_sentence": true
    },
    {
        "source_sentence": "【疏】次一行嘆解脫。",
        "from": "X19n0353_001:0932c08_0",
        "context_with_next_sentence": true
    },
    {
        "source_sentence": "降伏心過惡及與身四種已到難伏地是故禮法王。",
        "from": "X19n0353_001:0932c09_0",
        "context_with_next_sentence": true
    },
    {
        "source_sentence": "【疏】心過惡者謂三毒四倒身四種者謂四大此二句歎脫三界內四住地惡又解謂身三惡四種謂口四惡離為十惡明攝三界內惡盡已到難伏地者難伏地謂金剛心夫魔有四種一天魔二煩惱魔三陰魔四死魔金剛心不為天魔外道所伏且結惑淨盡降煩惱魔但未免行陰魔及生滅死魔故云難伏地一云難伏地即是佛地言佛地非四魔得伏故云難伏地此句歎脫三界外無明住地惡又云上二句嘆有餘解脫下一句歎無餘解脫因盡謂有餘果亡謂無餘前歎離四住地據因盡證果亡後歎離無明舉果亡證因滅則其實雙亡明矣法雲法師云生死有二種一分段生死二變易生死此言心者是變易生死果過惡者是變易生死因身者分段生死果四種者分段生死因前明斷無明住地變易果亡後明除四住地分段報滅故言降伏已到難伏地者煩惱伏智不出二種一鄣令不見法相二感使無常金剛心起斷惑斯盡照見法相免於惑累故言難伏地猶有煩惱感彼心起不免無常果累猶在故不言不可伏己之言過過金剛心至佛地免無常生滅果累亡因果雙亡故解脫私意少異金剛心所難伏者唯是陰魔死魔如來已過此二境故云已到難伏地是故禮法王結歎。",
        "from": "X19n0353_001:0932c10_0",
        "context_with_next_sentence": true
    },
    {
        "source_sentence": "【鈔】解脫德中三毒貪嗔癡四倒謂無常計常我樂淨等亦復如是離為十惡者離心過惡為貪嗔癡足為十惡釋難伏地者初且釋難伏後私意中兼釋已倒金剛心是等覺位此菩薩有一分不思議變易果未免生滅死魔微細生滅遷流故未免行陰魔行以遷流為義瓔珞經云等覺菩薩超度三魔未免生死魔妙覺超過四魔二身常住葢經論異出不同。",
        "from": "X19n0353_001:0933a09_0",
        "context_with_next_sentence": true
    },
    {
        "source_sentence": "【疏】次一行嘆波若。",
        "from": "X19n0353_001:0933a17_0",
        "context_with_next_sentence": true
    },
    {
        "source_sentence": "知一切爾炎智慧身自在攝持一切法是故今敬禮。",
        "from": "X19n0353_001:0933a18_0",
        "context_with_next_sentence": true
    },
    {
        "source_sentence": "【疏】知一切爾炎智慧身自在者爾炎梁言智母智母謂真諦境空為生智之本故稱母空既無為所生智慧故自在此二句歎空智攝持一切法者謂照有參差攝持萬境此一句嘆有智而世諦亦能生智但生智劣故不與母名一解言上二句歎實智下一句嘆方便智爾炎者即此二諦能生乎智故通稱智母智慧身自在者即是照二諦分明縱任下句攝持一切法者明能以方便攝持眾生化令生善是故今敬禮亦結歎。",
        "from": "X19n0353_001:0933a19_0",
        "context_with_next_sentence": true
    },
    {
        "source_sentence": "【鈔】釋般若德中經云知即是智一切是諸境爾炎即是一切境本性空寂此為真諦空也此之空境既是無為照此無為故空智自生參差萬境即俗諦境照此俗諦名為有智俗諦少生空解故不與母名第二解中雙照真俗故云分明真俗無礙故云自在應知縱任釋自在義文中初以真諦為母次以二諦能生實智為母然瓔珞經佛母品中以三諦為母故經敬首菩薩白佛言世尊佛及菩薩二初照智從何而生佛言弟子所謂有諦無諦中道第一義諦是諸佛菩薩智母乃至一切法亦是諸佛菩薩智母所以者何諸佛菩薩從法生故此疏但言二諦則中諦合在真諦之中離合適時諸經皆爾。",
        "from": "X19n0353_001:0933b04_0",
        "context_with_next_sentence": true
    },
    {
        "source_sentence": "【疏】次一行偈總歎可見。",
        "from": "X19n0353_001:0933b17_0",
        "context_with_next_sentence": true
    },
    {
        "source_sentence": "敬禮過稱量敬禮無譬類敬禮無邊法敬禮難思議。",
        "from": "X19n0353_001:0933b18_0",
        "context_with_next_sentence": true
    },
    {
        "source_sentence": "【鈔】經總難中過稱量者淨名云無有量已過量下文云究竟者即是無邊不斷無名云無有終訖故曰無邊無邊之理豈有中斷即常住之異名也。",
        "from": "X19n0353_001:0933b19_0",
        "context_with_next_sentence": true
    },
    {
        "source_sentence": "【疏】從哀愍覆護我以下章中第二請護就中分為四。",
        "from": "X19n0353_001:0933b22_0",
        "context_with_next_sentence": true
    },
    {
        "source_sentence": "第一一行偈直請護。",
        "from": "X19n0353_001:0933b23_1",
        "context_with_next_sentence": true
    },
    {
        "source_sentence": "哀愍覆護我令法種增長此世及後生願佛常攝受。",
        "from": "X19n0353_001:0933b24_0",
        "context_with_next_sentence": true
    },
    {
        "source_sentence": "【疏】言我雖歎佛真實歸依常住若佛不相隨救即歸依不尊故就佛請護法者法身萬善為種。",
        "from": "X19n0353_001:0933c01_0",
        "context_with_next_sentence": true
    },
    {
        "source_sentence": "【鈔】即歸依不尊等者若佛常隨救護則我歸依之心尊重也。",
        "from": "X19n0353_001:0933c03_0",
        "context_with_next_sentence": true
    },
    {
        "source_sentence": "經法種者萬善為能嚴法身為身無所嚴萬善若增長法身即顯現。",
        "from": "X19n0353_001:0933c04_1",
        "context_with_next_sentence": true
    },
    {
        "source_sentence": "【疏】次一行偈如來許護。",
        "from": "X19n0353_001:0933c06_0",
        "context_with_next_sentence": true
    },
    {
        "source_sentence": "我久安立汝前世已開覺今復攝受汝未來生亦然。",
        "from": "X19n0353_001:0933c07_0",
        "context_with_next_sentence": true
    },
    {
        "source_sentence": "【疏】請唯二世許兼往世明護之深遠。",
        "from": "X19n0353_001:0933c08_0",
        "context_with_next_sentence": true
    },
    {
        "source_sentence": "【鈔】請唯現未許兼前世者明護之久遠。",
        "from": "X19n0353_001:0933c09_0",
        "context_with_next_sentence": true
    },
    {
        "source_sentence": "【疏】次一行半因佛許護重請致敬。",
        "from": "X19n0353_001:0933c10_0",
        "context_with_next_sentence": true
    },
    {
        "source_sentence": "我已作功德現在及餘世如是眾善本唯願見攝受爾時勝鬘及諸眷屬頭面禮佛。",
        "from": "X19n0353_001:0933c11_0",
        "context_with_next_sentence": true
    },
    {
        "source_sentence": "【疏】言如來久遠救我者我必已作善餘世謂未來若三世常護者即作善無息故更請賜記。",
        "from": "X19n0353_001:0933c13_0",
        "context_with_next_sentence": true
    },
    {
        "source_sentence": "【鈔】更請賜記者唯願見攝受之文是請救文竟無名釋云勝鬘讚歎美善盡矣以今證古知開覺之不近乘此善根因獲尊號不亦宜乎。",
        "from": "X19n0353_001:0933c15_0",
        "context_with_next_sentence": true
    },
    {
        "source_sentence": "【疏】第四從佛於眾中以下明佛賜記亦分為六。",
        "from": "X19n0353_001:0933c18_0",
        "context_with_next_sentence": true
    },
    {
        "source_sentence": "第一許因。",
        "from": "X19n0353_001:0933c19_0",
        "context_with_next_sentence": true
    },
    {
        "source_sentence": "佛於眾中即為受記汝歎如來真實功德以此善根當於無量阿僧祗劫天人之中為自在王一切生處常得見我現前讚歎如今無異。",
        "from": "X19n0353_001:0933c20_0",
        "context_with_next_sentence": true
    },
    {
        "source_sentence": "【疏】第二從當復供養以下許果。",
        "from": "X19n0353_001:0933c23_0",
        "context_with_next_sentence": true
    },
    {
        "source_sentence": "當復供養無量阿僧祗佛過二萬阿僧祗劫當得作佛號普光如來應正遍知。",
        "from": "X19n0353_001:0933c24_0",
        "context_with_next_sentence": true
    },
    {
        "source_sentence": "【疏】第三從彼佛國土以下許其國無穢。",
        "from": "X19n0353_001:0934a02_0",
        "context_with_next_sentence": true
    },
    {
        "source_sentence": "彼佛國土無諸惡趣老病衰惱不適意苦亦無不善惡業道名。",
        "from": "X19n0353_001:0934a03_0",
        "context_with_next_sentence": true
    },
    {
        "source_sentence": "【疏】第四從彼國眾生以下記其純淨。",
        "from": "X19n0353_001:0934a05_0",
        "context_with_next_sentence": true
    },
    {
        "source_sentence": "彼國眾生色力壽命五欲眾具皆悉快樂勝於他化自在諸天彼諸眾生純一大乘諸有修習善根眾生皆集於彼。",
        "from": "X19n0353_001:0934a06_0",
        "context_with_next_sentence": true
    },
    {
        "source_sentence": "【疏】第五從勝鬘夫人以下明人天發願。",
        "from": "X19n0353_001:0934a09_0",
        "context_with_next_sentence": true
    },
    {
        "source_sentence": "勝鬘夫人得受記時無量眾生諸天及人願生彼國。",
        "from": "X19n0353_001:0934a10_0",
        "context_with_next_sentence": true
    },
    {
        "source_sentence": "【疏】第六明佛賜記人天皆可見彼。",
        "from": "X19n0353_001:0934a11_0",
        "context_with_next_sentence": true
    },
    {
        "source_sentence": "世尊悉記皆當往生。",
        "from": "X19n0353_001:0934a12_0",
        "context_with_next_sentence": true
    },
    {
        "source_sentence": "【疏】從爾時勝鬘夫人聞受記已以下明自分行中之第二十大受章嘆佛真實求依常住本為修善且歸依即異於昔戒亦應改於昔所以今受大受異於昔日小乘五戒也就中開為三第一明受戒方便第二從世尊我從今日以下正明受戒第三從法主世尊以下竟章立誓斷疑將欲受戒故先修容儀以靜其志修儀靜志要為受戒故第二即有受戒受戒既竟即大眾疑勝鬘既為女人所志應弱而今其所受甚重且遠恐將口不當實是以第三立誓斷疑以成其受。",
        "from": "X19n0353_001:0934a13_0",
        "context_with_next_sentence": true
    },
    {
        "source_sentence": "【鈔】第二十受章以靜其志等者靜(疾郢反)淨閑也淨(疾正反)絜明也甚重三聚淨戒且遠即乃至菩提。",
        "from": "X19n0353_001:0934a23_0",
        "context_with_next_sentence": true
    },
    {
        "source_sentence": "爾時勝鬘聞受記已恭敬而立受十大受。",
        "from": "X19n0353_001:0934b01_0",
        "context_with_next_sentence": true
    },
    {
        "source_sentence": "【疏】恭敬而立者常時受戒必須著地今佛處空若著地即言接奢遠故立而為受受十大受者上受是能受之心下受是所受十戒昔日雖復五戒所求者小乘今以常住菩提為期故云大受。",
        "from": "X19n0353_001:0934b02_0",
        "context_with_next_sentence": true
    },
    {
        "source_sentence": "【疏】就第二正受戒中凡有十戒亦開為三第一初五戒名為攝律儀戒律者類也儀者容儀此五戒止於意惡而容儀之類自不失法第二從不自為已以下有四受名為攝眾生戒第三從攝受正法終不失以下有一受名為攝善法戒。",
        "from": "X19n0353_001:0934b06_0",
        "context_with_next_sentence": true
    },
    {
        "source_sentence": "【鈔】十受束為三者瓔珞亦有此文彼大眾受學品云佛子吾今為諸菩薩結一切戒根本所謂三受門攝善法戒所謂八萬四千法門攝眾生戒所謂慈悲喜捨攝律儀戒所謂十波羅夷經文廣佛子是三攝受三種受戒過去未來現在諸佛已說當說今說過去未來現在諸菩薩已學當學今學是諸佛正法戒若一切佛一切菩薩不入是正法戒門得無上道果空平等地者無有是處此三種戒不通小乘是大士律儀通上三業今從身口相顯名曰律儀於律儀上起菩提心能止一切不終善事勤修諸善滿菩提願名攝善法菩薩利生行四攝法大慈與樂大悲拔苦攝救眾生能止自濟兼為益他名攝眾生是故此三通名戒也即是菩薩三聚淨戒方等涅槃地持論等並有廣文。",
        "from": "X19n0353_001:0934b11_0",
        "context_with_next_sentence": true
    },
    {
        "source_sentence": "【疏】將欲化他要必先正己身所以先受自行大士正己要為化物故次有攝眾生戒化物之道非但止惡要修福善故第三有攝善法戒然第一以自行為本兼顯化他第二以化他為宗仍明自行第三合明自行化他即備舉大士之行明矣。",
        "from": "X19n0353_001:0934c01_0",
        "context_with_next_sentence": true
    },
    {
        "source_sentence": "【鈔】將欲化他要必先正己身等者經云自既有縛能解彼縛無有是處故云兼顯化他第二菩薩化他仍資己行故一一戒中皆云乃至菩提。",
        "from": "X19n0353_001:0934c06_0",
        "context_with_next_sentence": true
    },
    {
        "source_sentence": "【疏】就第一攝律儀中五戒分為三。",
        "from": "X19n0353_001:0934c09_0",
        "context_with_next_sentence": true
    },
    {
        "source_sentence": "第一初一受明昔日所受小乘五戒猶不起犯心。",
        "from": "X19n0353_001:0934c09_1",
        "context_with_next_sentence": true
    },
    {
        "source_sentence": "世尊我從今日乃至菩提於所受戒不起犯心。",
        "from": "X19n0353_001:0934c11_0",
        "context_with_next_sentence": true
    },
    {
        "source_sentence": "【疏】小乘戒法但制身口不制於心今又更精其先所行明清淨之極也此戒既防昔日故在初也。",
        "from": "X19n0353_001:0934c12_0",
        "context_with_next_sentence": true
    },
    {
        "source_sentence": "【鈔】言精其先所行者於昔五戒今加制於不犯之心也。",
        "from": "X19n0353_001:0934c14_0",
        "context_with_next_sentence": true
    },
    {
        "source_sentence": "【疏】第二有二受明於尊卑二境誓不起惡。",
        "from": "X19n0353_001:0934c16_0",
        "context_with_next_sentence": true
    },
    {
        "source_sentence": "世尊我從今日乃至菩提於諸尊長不慢起心世尊我從今日乃至菩提於諸眾生不起恚心。",
        "from": "X19n0353_001:0934c17_0",
        "context_with_next_sentence": true
    },
    {
        "source_sentence": "【疏】於諸尊長不起慢心者三處為尊兄袟為長於諸眾生不起恚心者通言含識之類然所以尊上止慢於卑禁瞋者解有三種一云凡人之情於上樂等故起慢於下求遍故起瞋二皆非道所以尊上止慢卑上防瞋二云尊上多生瞋而慢少何即尊者馮其高貴好凌群下故下多生瞋而其德自可敬故慢生少卑上慢多生而瞋少何即為己在下理自可凌故生慢即多縱橫隨我故生瞋少言今於尊上少慢尚不起況乎卑上多生慢又卑上少瞋尚不止起況乎尊上多瞋是皆舉輕況重三云尊長是可敬境恐慢與敬相違故尊上止慢卑是可慈境恐瞋與慈相違故卑上止瞋。",
        "from": "X19n0353_001:0934c19_0",
        "context_with_next_sentence": true
    },
    {
        "source_sentence": "【鈔】三處為尊等者尊謂君父師袟者(直質反)俸祿也兄之品位也。",
        "from": "X19n0353_001:0935a07_0",
        "context_with_next_sentence": true
    },
    {
        "source_sentence": "於下求逼故起嗔者下於己者好逼惱之故下於己而起瞋好之與求綺文互說縱橫隨我者言不敢不隨於我既相隨順故於下生瞋少。",
        "from": "X19n0353_001:0935a08_1",
        "context_with_next_sentence": true
    },
    {
        "source_sentence": "【疏】第三有二受明於自他二境誓不起惡。",
        "from": "X19n0353_001:0935a12_0",
        "context_with_next_sentence": true
    },
    {
        "source_sentence": "世尊我從今日乃至菩提於他身色及外眾具不起嫉心世尊我從今日乃至菩提於內外法不起慳心。",
        "from": "X19n0353_001:0935a13_0",
        "context_with_next_sentence": true
    },
    {
        "source_sentence": "【疏】言於他不起嫉於自不起慳可見。",
        "from": "X19n0353_001:0935a15_0",
        "context_with_next_sentence": true
    },
    {
        "source_sentence": "【鈔】經於他身色等者身色是正報眾具即依報見他勝己而不生嫉內謂頭目手足等正報也外謂國城妻子等依報也欣樂施與求佛智慧。",
        "from": "X19n0353_001:0935a16_0",
        "context_with_next_sentence": true
    },
    {
        "source_sentence": "【疏】就第二攝眾生戒四受亦分為二第一有二受同明慈心與樂第二有二受亦同明悲心拔苦就第一有二受自分為二初受明與樂果。",
        "from": "X19n0353_001:0935a19_0",
        "context_with_next_sentence": true
    },
    {
        "source_sentence": "世尊我從今日乃至菩提不自為己受畜財物凡有所受悉為成就貧苦眾生。",
        "from": "X19n0353_001:0935a22_0",
        "context_with_next_sentence": true
    },
    {
        "source_sentence": "【疏】不自為己受畜財物者明止善從凡有所受以下明行善。",
        "from": "X19n0353_001:0935a24_0",
        "context_with_next_sentence": true
    },
    {
        "source_sentence": "【鈔】與樂果中止其自畜也凡受財物濟彼貧苦畢竟成就令得樂果。",
        "from": "X19n0353_001:0935b02_0",
        "context_with_next_sentence": true
    },
    {
        "source_sentence": "【疏】後受明與樂因。",
        "from": "X19n0353_001:0935b04_0",
        "context_with_next_sentence": true
    },
    {
        "source_sentence": "世尊我從今日乃至菩提不自為己行四攝法為一切眾生故以不愛染心無厭足心無礙心攝受眾生。",
        "from": "X19n0353_001:0935b05_0",
        "context_with_next_sentence": true
    },
    {
        "source_sentence": "【疏】不自為己行四攝法者明止善從為一切眾生以下明行善以無愛染心者謂無貪心無厭足心者無瞋心無礙心者無癡心。",
        "from": "X19n0353_001:0935b07_0",
        "context_with_next_sentence": true
    },
    {
        "source_sentence": "又云以無愛染心者謂不以愛見悲若有愛見即化道為漏亦於生死有厭足且化物有礙又云無以愛染心者說不同凡夫無厭足心者不同二乘無礙心者同於大士。",
        "from": "X19n0353_001:0935b09_1",
        "context_with_next_sentence": true
    },
    {
        "source_sentence": "【鈔】與樂因中止自行四攝也行善中化眾生有厭足者即有不喜心也有癡心者即有礙也慈悲心有三一法緣二眾生緣三無緣出涅槃經法緣者五陰等法空故眾生緣者緣於眾生得樂之相故無緣者緣如來故緣一切眾生與諸佛理一體無二故故云一切眾生亦如也至於彌勒亦如也夫如者不二不異故今愛見悲即眾生緣但緣眾生得樂之相故於眾生有愛染心既有愛心即化道為漏於物有礙故淨名云菩薩以無愛見心莊嚴佛土成就眾生於空無作法中而自調伏而不疲厭是名有方便慧解四攝者此度眾生四通名攝者眾生情所愛者即是此之四法若大士用此同情接引則物之所歸焉若眾生依附乃導以大乘正道而度脫之故云先以欲鈎牽後令入佛道一布施攝者菩薩以無所捨心行於二種布施能攝眾生一者財施二者法施若為樂財眾生即以財施而攝取之若為樂法眾生即以法施而攝取之以此二施能利益一切眾生既蒙恩利因是生愛心而隨受道得住真理故名布施攝也二愛語攝者菩薩若以善軟之言隨順一切根情安慰開喻則一切眾生之所樂聞因是生愛心依附菩薩而隨受道得住真理故名愛語攝三利行攝者菩薩起身口意行能令一切各沾利益眾生既蒙利以欣所得利故因是生親愛心依附受道得住真理故名利行攝四同事攝者菩薩用法眼明見眾生根緣故一切隨有欣同之者即分形散影普和其光同彼事業各使沾益既巧同其事因是生親愛心依附受道得住涅槃故同事利益名為攝也。",
        "from": "X19n0353_001:0935b14_0",
        "context_with_next_sentence": true
    },
    {
        "source_sentence": "無厭足心者厭(於鹽反)飽或作厭(於艷反)。",
        "from": "X19n0353_001:0935c18_0",
        "context_with_next_sentence": true
    },
    {
        "source_sentence": "【疏】第二有二戒明悲心拔苦亦自為二初明拔苦果。",
        "from": "X19n0353_001:0935c19_0",
        "context_with_next_sentence": true
    },
    {
        "source_sentence": "世尊我從今日乃至菩提若見孤獨幽繫疾病種種厄難困苦眾生終不暫捨必欲安穩以義饒益令脫眾苦然後乃捨。",
        "from": "X19n0353_001:0935c21_0",
        "context_with_next_sentence": true
    },
    {
        "source_sentence": "【疏】從若見孤獨以下明止善從必欲安穩以下明行善少無父曰孤老無子曰獨在囹圄為幽有枷鎻曰繫刑惱曰疾疾甚曰病在我稱厄談彼曰難自舋曰困外逼曰苦以義饒益者義猶理也以理濟十苦也然後謂令至菩提乃捨也。",
        "from": "X19n0353_001:0935c24_0",
        "context_with_next_sentence": true
    },
    {
        "source_sentence": "【鈔】若見下明止善在囹圄者(上力郎反下魚舉反又魚據反)獄也危者(魚為反)高也不安也難者(奴旦反)患也舋者(許覲反)罪也皆順也道理齊拔十苦也。",
        "from": "X19n0353_001:0936a05_0",
        "context_with_next_sentence": true
    },
    {
        "source_sentence": "【疏】後明拔苦因。",
        "from": "X19n0353_001:0936a08_0",
        "context_with_next_sentence": true
    },
    {
        "source_sentence": "世尊我從今日乃至菩提若見捕養眾惡律儀及諸犯戒終不棄捨我得力時於彼彼處見此眾生應折伏者而折伏之應攝受者而攝受之何以故以折伏攝受故令法久住法久住者天人充滿惡道減少於如來所轉法輪而得隨轉見是利故救攝不捨。",
        "from": "X19n0353_001:0936a09_0",
        "context_with_next_sentence": true
    },
    {
        "source_sentence": "【疏】就拔苦因亦有止行從若見捕養以下明止善從我得力時以下明行善外求曰捕內畜曰養眾惡律儀謂十六惡律見涅槃經及諸犯戒者言違其本誓者也惡律儀發始更惡犯戒初善後惡者也我得力時者力有二種一勢力二道力於彼彼處者若不行善即諸道皆閇流轉生死遷移六趣所以大士於彼彼處皆見此人重惡即以勢力折伏輕惡即以道力攝受息惡修善即聖化久住聖化住世即善來惡去故天人充滿惡道減少道器既增即佛法輪恒可轉。",
        "from": "X19n0353_001:0936a14_0",
        "context_with_next_sentence": true
    },
    {
        "source_sentence": "【鈔】疏拔苦因中止行者止其棄捨折攝止也行其折攝即行善也捕養者(上補故反提也下余兩反)安也畜者(許六反)養也。",
        "from": "X19n0353_001:0936a24_0",
        "context_with_next_sentence": true
    },
    {
        "source_sentence": "十六惡律者大經二十七云善男子云何復名修習於戒若能破壞一切眾生十六惡律儀令其永斷是名修戒何者十六一者為利養食黑羊肥已轉賣二者為利買已屠殺三者為利養食[月*者]豚肥已轉賣四為利買已屠殺五者為利養食牛犢肥已轉賣六者為利買已屠殺七者為利養雞令肥肥已轉賣八者為利買已屠殺九者鈎魚十者獵師十一劫奪十二魁膾十三網捕飛鳥十四兩舌十五獄卒十六呪龍能為眾生永斷如是十六惡業是名修戒違其本誓者也者由未受戒前惡遍法界欲進受時翻前惡境並起善心故戒發所因還遍法界今既犯戒違初要期故言違本誓也初受為初善後犯為後惡惡律儀在受之前也勢力者王力及天龍力也諸無漏善道皆閇也。",
        "from": "X19n0353_001:0936b02_1",
        "context_with_next_sentence": true
    },
    {
        "source_sentence": "法輪者輪具二義轉義摧碾義何者佛證四諦法有可轉之義故名為輪能摧壞煩惱亦名為輪如輪王寶能壞怨敵佛法輪寶能壞煩惱是故佛初成道趣波羅捺為五比丘八萬諸天說四諦轉入彼心壞彼煩惱故名轉法輪也乃至涅槃隨有三乘之道器法輪常轉故法華云昔於波羅捺轉四諦法輪分別說諸法五眾之生滅今復轉最妙無上大法輪故云恒可轉也。",
        "from": "X19n0353_001:0936b16_2",
        "context_with_next_sentence": true
    },
    {
        "source_sentence": "勝鬘經疏義私鈔卷之一",
        "from": "X19n0353_001:0936b24_0",
        "context_with_next_sentence": false
    }
]