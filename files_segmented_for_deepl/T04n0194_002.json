[
    {
        "source_sentence": "僧伽羅剎所集經卷中",
        "from": "T04n0194_002:0123c26_0",
        "context_with_next_sentence": true
    },
    {
        "source_sentence": "符秦罽賓三藏僧伽跋澄等譯",
        "from": "T04n0194_002:0123c28_0",
        "context_with_next_sentence": true
    },
    {
        "source_sentence": "爾時世尊云何分別生城？",
        "from": "T04n0194_002:0123c29_0",
        "context_with_next_sentence": true
    },
    {
        "source_sentence": "所謂盡生無生，斷塹度血岸及諸木柵，愛欲所由牢固染著愚癡，愚癡為城無慚無愧，圍繞迹無缺漏，五蓋為門覆蔽眾生，種種愛欲充滿瞋恚車，無數種種眾圍繞，竪憍慢幢、吹闇冥螺遊行東西，種種邪見纏絡其身自受持相，作如是諦思惟：「眾生種種園觀極微妙，心娛樂其中樂到彼處，或到飢饉處，是所求樂商人所行，已度境界行到彼處，利養解脫後世有果，盛熱寒暑風雨遭此苦厄，生老病死有是苦惱，當屬死生向一切趣，猶如彼船隨水東西，於彼中而作是意：『狐疑難可入，不與共合亦不可與鬪。』」",
        "from": "T04n0194_002:0123c29_1",
        "context_with_next_sentence": true
    },
    {
        "source_sentence": "爾時世尊以三昧觀如是力難可沮壞，到彼境界，彼死處悉滅盡，一切吉利無有為行。",
        "from": "T04n0194_002:0124a12_2",
        "context_with_next_sentence": true
    },
    {
        "source_sentence": "於是便說此偈：「生國有眾想，　　已度拔濟河，　彼塹血滿中，　　猶海深無底。",
        "from": "T04n0194_002:0124a14_0",
        "context_with_next_sentence": true
    },
    {
        "source_sentence": "　三世聞聲響，　　愚城所圍繞，　世尊觀彼時，　　以權智往壞。」",
        "from": "T04n0194_002:0124a17_0",
        "context_with_next_sentence": true
    },
    {
        "source_sentence": "爾時世尊云何降伏魔眾？",
        "from": "T04n0194_002:0124a19_0",
        "context_with_next_sentence": true
    },
    {
        "source_sentence": "所謂於八解浴池洗，善行無染著漸至解脫門，善無上言教等與住止宿，名稱遠聞，著慚愧衣，空、無願、無相以為寶冠，忍力具足，顏常和悅面滿充盈，布現賢聖八道，種種香熏著若干種衣。",
        "from": "T04n0194_002:0124a19_1",
        "context_with_next_sentence": true
    },
    {
        "source_sentence": "本已覺結使為穢，乘禁戒車，等見導引前，功德圍繞，以智慧力御彼車，專念不移，以善覺悟彼眾生。",
        "from": "T04n0194_002:0124a23_2",
        "context_with_next_sentence": true
    },
    {
        "source_sentence": "三界聞其教，皆本行所追逮，以意止為鎧，手執法幢，揮智慧刀，以善想為拂，以十力無畏吹彼法螺，以神足之力於三千世而得自在，善分別七財，四辯才不可窮盡。",
        "from": "T04n0194_002:0124a26_3",
        "context_with_next_sentence": true
    },
    {
        "source_sentence": "若結使起即能使滅，惠施財業百千萬倍不可稱計，猶如大象莊嚴其身，攝取眾生安處善業。",
        "from": "T04n0194_002:0124a29_4",
        "context_with_next_sentence": true
    },
    {
        "source_sentence": "師子奮迅意無怯弱而開法門，或現驚怖或現剛強。",
        "from": "T04n0194_002:0124b02_5",
        "context_with_next_sentence": true
    },
    {
        "source_sentence": "內無瞋恚獲大財寶，猶羅剎鬼露現牙爪，有如是形狀不別眷屬，或現猫狐或現魔眾，或師子頭虎身或七步蛇，或跱立欲相傷害瞋火熾然，或擔山吐火若干種變其中，或有狗犬者懷憍慢，或一身兩頭或弄舌張目，或身長頸短，或金翅鳥形。",
        "from": "T04n0194_002:0124b04_6",
        "context_with_next_sentence": true
    },
    {
        "source_sentence": "手執刀杖或執輪杵，或師子吼欲傷害人。",
        "from": "T04n0194_002:0124b09_7",
        "context_with_next_sentence": true
    },
    {
        "source_sentence": "作如是變怪，或犛牛形狀者，鳩槃荼形手執大火炎，皆著鎧，眼赤光出擎大火炎，求其方便欲相傷害。",
        "from": "T04n0194_002:0124b10_8",
        "context_with_next_sentence": true
    },
    {
        "source_sentence": "彼羅剎者皆有兩翅，種種鳴鼓聲若干種滿虛空中，有如此鈴嬰頸猶如厭鬼，或童子形手執鐵輪，種種惡行若干種狀，猶如海神手執日月，以智慧刀降伏彼怨。",
        "from": "T04n0194_002:0124b13_0",
        "context_with_next_sentence": true
    },
    {
        "source_sentence": "於是便說此偈：「結盡無恐畏，　　長夜樂其中，　種種色形變，　　種種色無窮。",
        "from": "T04n0194_002:0124b16_1",
        "context_with_next_sentence": true
    },
    {
        "source_sentence": "　起如是之變，　　亦本所造業，　手執智慧刀，　　即能降伏之。」",
        "from": "T04n0194_002:0124b20_0",
        "context_with_next_sentence": true
    },
    {
        "source_sentence": "是時世尊云何度灰河？",
        "from": "T04n0194_002:0124b22_0",
        "context_with_next_sentence": true
    },
    {
        "source_sentence": "所謂度灰河時除去悕望及瞋恚，思惟彼灰河皆悉不淨，種種之想皆悉除捨，緣彼若干種永盡無餘，所觀察微妙，時不可過渡生死海合會難度，皆是古昔所造行，意所愛樂，伽捨救捨(二種草)順水而流斷其悕望，除去愁樹岸邊饒草。",
        "from": "T04n0194_002:0124b22_1",
        "context_with_next_sentence": true
    },
    {
        "source_sentence": "如是身所造行，樹木茂盛種種啼哭，百千種不善行所造手執石，亦是不善行所為，猶彼海中有蟲復往求樂處，為欲所迴轉傷害場界。",
        "from": "T04n0194_002:0124b27_2",
        "context_with_next_sentence": true
    },
    {
        "source_sentence": "瞋恚熾盛眼如赤銅，心修清淨欲想盈滿，而成灰河及諸坑渠峻難。",
        "from": "T04n0194_002:0124c01_3",
        "context_with_next_sentence": true
    },
    {
        "source_sentence": "色聲香味細滑，皆是有漏劍戟悉布彼地，有大幽冥亦無光澤，依彼隨流上下如是之河。",
        "from": "T04n0194_002:0124c03_4",
        "context_with_next_sentence": true
    },
    {
        "source_sentence": "爾時世尊菩薩無量生死中，皆欲遠離，便起是心：「此灰河甚為嶮難，刺布其地，極幽冥無有光明，如此人眾順流於彼，我今當斷其流。」",
        "from": "T04n0194_002:0124c05_5",
        "context_with_next_sentence": true
    },
    {
        "source_sentence": "作如是誓願已而求方便，以法忍為世作軌，倍復作方便等度禁戒地以此安處，以四賢聖諦觀察四方分別決了，以無漏等見山踞生死岸。",
        "from": "T04n0194_002:0124c08_6",
        "context_with_next_sentence": true
    },
    {
        "source_sentence": "已踞彼生死岸，至善業、等業、等方便、娛樂三昧、八賢聖道皆悉分別已，欲至彼岸以神足之力，五根亦無所畏，以涅槃之處於彼止住解脫禪三昧，眾華茂盛不出無為者覺知分別。",
        "from": "T04n0194_002:0124c11_7",
        "context_with_next_sentence": true
    },
    {
        "source_sentence": "是時世尊為契經者錠光佛之印一切華無上(佛名)毘婆施(隨葉佛)生彼種姓家堪任說法。",
        "from": "T04n0194_002:0124c15_8",
        "context_with_next_sentence": true
    },
    {
        "source_sentence": "於是便說此偈：「有力無有限，　　當懷恐懼心，　灰河深無底，　　愚者樂遊彼。",
        "from": "T04n0194_002:0124c17_9",
        "context_with_next_sentence": true
    },
    {
        "source_sentence": "　爾時世尊力，　　度彼沒溺者，　已到安隱處，　　為人說其要。」",
        "from": "T04n0194_002:0124c20_0",
        "context_with_next_sentence": true
    },
    {
        "source_sentence": "大商人本誓願成就，志性柔和，依種種功德而自嚴身，隨時適化，為眾生類觀結使根本，獲智慧降伏彼惡使就善，隨時智成就，善觀諸根法常微妙，善依彼智善問智，成就恭敬忍，善說第一法彼義，說法義辯善成就，賢聖究竟智成就，法辯成就。",
        "from": "T04n0194_002:0124c22_0",
        "context_with_next_sentence": true
    },
    {
        "source_sentence": "所謂義辯者，名身句身味身，皆悉分別若干種聲，彼辯才義善，猶如此名身句身味身，皆使趣善。",
        "from": "T04n0194_002:0124c27_1",
        "context_with_next_sentence": true
    },
    {
        "source_sentence": "音嚮辯才善，於此三辯才與共相應解脫三昧，於道迴轉善知他心，智成就彼，有所授決亦不移動，先問其義說無礙法，使趣一智慧道，彼皆成就授決成就，無處智成就，善趣一切諸法。",
        "from": "T04n0194_002:0124c29_2",
        "context_with_next_sentence": true
    },
    {
        "source_sentence": "於是便說此偈：「有現智慧寶，　　亦說諸義辯，　淡泊無佛等，　　功德亦無雙。",
        "from": "T04n0194_002:0125a04_3",
        "context_with_next_sentence": true
    },
    {
        "source_sentence": "　本去心無來，　　安使作淨慧，　以救世俗業，　　為世開甘露。」",
        "from": "T04n0194_002:0125a08_0",
        "context_with_next_sentence": true
    },
    {
        "source_sentence": "爾時世尊云何說法？",
        "from": "T04n0194_002:0125a10_0",
        "context_with_next_sentence": true
    },
    {
        "source_sentence": "所謂隨前所求皆悉充足，為說解脫德義，如實不虛味盡具足。",
        "from": "T04n0194_002:0125a10_1",
        "context_with_next_sentence": true
    },
    {
        "source_sentence": "隨其時節漸漸與相應義，中間皆悉分別，前後與共相應，種種若干界隨如意說應前人器。",
        "from": "T04n0194_002:0125a11_2",
        "context_with_next_sentence": true
    },
    {
        "source_sentence": "諸法義有勇猛意，有諸智變化有果實，分別法界無有限量。",
        "from": "T04n0194_002:0125a13_3",
        "context_with_next_sentence": true
    },
    {
        "source_sentence": "一切智所為起如是法亦無所猗，除去悕望覺法行業，亦不自稱譽，與眾生說法解諸病本末，三意止成就不懷悕望，攝取彼眾嘆未曾有，天人所供恭敬，善住彼處。",
        "from": "T04n0194_002:0125a15_4",
        "context_with_next_sentence": true
    },
    {
        "source_sentence": "於是便說此偈：「如彼永滅法，　　最勝口所宣，　善說牢固行，　　智慧等無量。",
        "from": "T04n0194_002:0125a19_5",
        "context_with_next_sentence": true
    },
    {
        "source_sentence": "　彼是甘露味，　　外不受塵垢，　已練諸瑕穢，　　亦無雜惡患。」",
        "from": "T04n0194_002:0125a22_0",
        "context_with_next_sentence": true
    },
    {
        "source_sentence": "彼無有穢惡，除去愚癡意性清淨，以捨外事當成佛眼，意無所著亦無瘡痍，以過心意不造過去彼以休息，皆悉平正心不移動得第一義。",
        "from": "T04n0194_002:0125a24_0",
        "context_with_next_sentence": true
    },
    {
        "source_sentence": "一身苦行，彼行造若于身亦無眾想，於聲聞中或以天耳聞聲。",
        "from": "T04n0194_002:0125a27_1",
        "context_with_next_sentence": true
    },
    {
        "source_sentence": "彼無所持，於世俗中起知他人心智，種種有為行不以為勞，以眾生故自識無數宿命之事，如今娛樂一切色行。",
        "from": "T04n0194_002:0125a28_2",
        "context_with_next_sentence": true
    },
    {
        "source_sentence": "或以天眼觀色，眾想亦不移動，諸結已滅已現非義，以苦誓願故亦不造悕望，休息清淨。",
        "from": "T04n0194_002:0125b02_3",
        "context_with_next_sentence": true
    },
    {
        "source_sentence": "彼智不堅住，識處欲已盡，彼以般涅槃義流布世間，內自依猗。",
        "from": "T04n0194_002:0125b04_4",
        "context_with_next_sentence": true
    },
    {
        "source_sentence": "於是便說此偈：「意無有愚癡，　　寂然無眾行，　佛所覺意業，　　是故我歸命。",
        "from": "T04n0194_002:0125b05_5",
        "context_with_next_sentence": true
    },
    {
        "source_sentence": "　為彼人說法，　　清淨無瑕穢，　遊彼園觀間，　　及諸隱學處。」",
        "from": "T04n0194_002:0125b08_0",
        "context_with_next_sentence": true
    },
    {
        "source_sentence": "爾時世尊謂是福田，依彼福田有所悕望，猶如依麥謂麥田稻田，彼佛世尊亦復如是，依福田故故曰福田，以是故號曰福。",
        "from": "T04n0194_002:0125b10_0",
        "context_with_next_sentence": true
    },
    {
        "source_sentence": "若干百千行成就此福田，智慧根所生思惟等業已度到彼岸，依彼而說法，無起滅之想亦無彼此心，除去斷滅，等見等志，無彼等見想，等志吐妙言，身等善無惡，嚮亦無有染污，等成就身亦無疾患，等見生，等語成就命成就，以歡喜果故，彼一切時盡微妙無有上，於眾會上最為第一。",
        "from": "T04n0194_002:0125b12_1",
        "context_with_next_sentence": true
    },
    {
        "source_sentence": "於是便說此偈：「福為第一田，　　無數劫清淨，　愚者不觀察，　　彼則墮盲冥。",
        "from": "T04n0194_002:0125b19_2",
        "context_with_next_sentence": true
    },
    {
        "source_sentence": "　諸有好信者，　　受施能消滅，　今以安處住，　　必還安隱處。」",
        "from": "T04n0194_002:0125b22_0",
        "context_with_next_sentence": true
    },
    {
        "source_sentence": "說世最希有出現，猶如優曇鉢甚奇甚特，荷負眾勞嘆未曾有，出現於世中間，有如此勤勞，有此未曾有出現於世，甚奇無與等。",
        "from": "T04n0194_002:0125b24_0",
        "context_with_next_sentence": true
    },
    {
        "source_sentence": "有大道生亦不依辟支佛，等不等處有如是生，猶如日出不擇坑渠悉照。",
        "from": "T04n0194_002:0125b26_1",
        "context_with_next_sentence": true
    },
    {
        "source_sentence": "有如是大智慧而照，極淨福田生，如是增益天眾，善行所致如是出世，益眾生類布現教誡，無明闇蔽永盡無餘。",
        "from": "T04n0194_002:0125b28_2",
        "context_with_next_sentence": true
    },
    {
        "source_sentence": "欲布現道，解脫生死各各相依倚，猶彼眾生有形之類皆悉莊嚴。",
        "from": "T04n0194_002:0125c02_3",
        "context_with_next_sentence": true
    },
    {
        "source_sentence": "是時眾生極被潤澤，第一眾得成與解脫相應，因道迹諸惡已息，思眾生類與說法味，作諸橋梁度彼人民。",
        "from": "T04n0194_002:0125c03_4",
        "context_with_next_sentence": true
    },
    {
        "source_sentence": "於是便說此偈：「其有眾生類，　　觀察如來者，　皆發歡喜心，　　即得離世患。",
        "from": "T04n0194_002:0125c05_5",
        "context_with_next_sentence": true
    },
    {
        "source_sentence": "　第一微妙福，　　娛樂親屬眾，　發趣涅槃道，　　寂然得解脫。」",
        "from": "T04n0194_002:0125c09_0",
        "context_with_next_sentence": true
    },
    {
        "source_sentence": "爾時世尊有此解脫，於彼愛欲諸蓋心不與相應，故曰解脫也。",
        "from": "T04n0194_002:0125c11_0",
        "context_with_next_sentence": true
    },
    {
        "source_sentence": "彼精進亦不懈怠，所生根本數數修習，清淨無瑕，功德不可限量，不斷解脫境分別因緣亦不起法想，所願充滿亦無有嫉妬心。",
        "from": "T04n0194_002:0125c12_1",
        "context_with_next_sentence": true
    },
    {
        "source_sentence": "諸垢永盡度諸塵結，以智不處生死，亦不捨之，智慧解脫分別，猶秋月照明，幽冥處皆使有光；猶如流水，樹木皆悉潤澤，隨時敷華；猶彼水駛流，沫隨水迴轉，所生至到處皆悉充滿。",
        "from": "T04n0194_002:0125c15_2",
        "context_with_next_sentence": true
    },
    {
        "source_sentence": "世尊亦復如是，無餘涅槃解脫駛流。",
        "from": "T04n0194_002:0125c19_3",
        "context_with_next_sentence": true
    },
    {
        "source_sentence": "於是便說此偈：「佛能滅眾惡，　　解脫最為妙，　除闇現照曜，　　如月星中明，　晝與夜無異，　　常住不移動，　既得解脫法，　　智慧照現彼。」",
        "from": "T04n0194_002:0125c20_4",
        "context_with_next_sentence": true
    },
    {
        "source_sentence": "爾時世尊有是盡智，分別盡智我已知，苦習已除，以盡為證而修行道，作如歎說，本所造行療治彼疾，婬怒憍慢究盡其原，以等智滅婬欲，此是涅槃之智如實不虛。",
        "from": "T04n0194_002:0125c25_0",
        "context_with_next_sentence": true
    },
    {
        "source_sentence": "譬如有人受眾苦惱無能度，彼人亦不可療治現病原本，便作是念境界微妙，如是所生皆悉修行，除去陰蓋斷諸結使。",
        "from": "T04n0194_002:0125c28_1",
        "context_with_next_sentence": true
    },
    {
        "source_sentence": "譬如有力之士種諸病根無能當者，未起方便意彼亦不可療治，有如是患婬怒癡，以盡智使得歡喜。",
        "from": "T04n0194_002:0126a02_2",
        "context_with_next_sentence": true
    },
    {
        "source_sentence": "猶如有人常畏嶮難之處，彼有種種苦惱疹疾，彼若見一浴池清淨無有塵垢，挾池兩邊有清涼風起，魚龍遊戲視水見底，虛空清淨亦無雲曀，優鉢拘文陀華悉滿其中，枝葉華實皆悉在水中生，有是種種微妙樹生其中，若有見者皆懷歡喜心。",
        "from": "T04n0194_002:0126a04_3",
        "context_with_next_sentence": true
    },
    {
        "source_sentence": "然此人於彼浴池，除去苦惱亦無飢渴，得是歡樂所為已辦，於彼浴池底有微風起，觀察是時，若於彼若坐若臥。",
        "from": "T04n0194_002:0126a10_4",
        "context_with_next_sentence": true
    },
    {
        "source_sentence": "彼世尊亦復如是，本所造婬怒癡皆悉除盡，於生死原現如是浴池。",
        "from": "T04n0194_002:0126a12_5",
        "context_with_next_sentence": true
    },
    {
        "source_sentence": "何者？",
        "from": "T04n0194_002:0126a14_6",
        "context_with_next_sentence": true
    },
    {
        "source_sentence": "於三界所生眾生，拔濟苦惱皆悉成就，以為橋梁；復以等見猶彼清涼浴池等三昧清淨，未曾有移動；等志，猶彼魚龍；等解脫，顏色無比；等方便，猶彼優鉢拘文陀華觀無有厭；等念智慧猶彼重雲，世俗三昧不以經心，大眾圍繞，若得彼浴池甚愛歡喜，彼於法浴池中洗浴若飲，所有婬怒癡永無有餘，亦無眾患亦無飢渴，成就如此法。",
        "from": "T04n0194_002:0126a14_7",
        "context_with_next_sentence": true
    },
    {
        "source_sentence": "復以斯法惠施眾生至涅槃所，所作已辦亦無恐畏，到安隱解脫處念樂至無餘涅槃界，復以善法使眾生共。",
        "from": "T04n0194_002:0126a22_0",
        "context_with_next_sentence": true
    },
    {
        "source_sentence": "是時佛世尊坐不移動。",
        "from": "T04n0194_002:0126a24_1",
        "context_with_next_sentence": true
    },
    {
        "source_sentence": "於是便說此偈：「日夜所造行，　　欲使眾生安，　究竟懷歡喜，　　無有若干苦。",
        "from": "T04n0194_002:0126a25_0",
        "context_with_next_sentence": true
    },
    {
        "source_sentence": "　況當長在世，　　眾患常逼己，　不以苦盡智，　　離俗至彼道？」",
        "from": "T04n0194_002:0126a28_0",
        "context_with_next_sentence": true
    },
    {
        "source_sentence": "爾時世尊有無生智，所謂彼無生智者，我以知苦更不復盡，苦以盡習更不復除，習以盡為證更不復作證，以行修道更不復修道，以是之故名曰無生智也。",
        "from": "T04n0194_002:0126b01_0",
        "context_with_next_sentence": true
    },
    {
        "source_sentence": "是故無生智，彼智大功德大事興滅本末，猶如種穀子隨時溉灌，與共相應稍稍長大，隨時茂盛或時不生。",
        "from": "T04n0194_002:0126b04_1",
        "context_with_next_sentence": true
    },
    {
        "source_sentence": "世尊亦復如是，識子為智火所燒，各各與相應除生死原。",
        "from": "T04n0194_002:0126b07_2",
        "context_with_next_sentence": true
    },
    {
        "source_sentence": "識處無欲亦不常住，諸行已盡，於其中間所起心垢不可思議，心所造更亦不造。",
        "from": "T04n0194_002:0126b08_3",
        "context_with_next_sentence": true
    },
    {
        "source_sentence": "於是便說此偈：「諸起無生智，　　諸佛所擁護，　覺知苦原本，　　起諸苦惱患。",
        "from": "T04n0194_002:0126b10_4",
        "context_with_next_sentence": true
    },
    {
        "source_sentence": "　彼智無怯弱，　　清淨而無瑕，　於彼坐道場，　　無起無滅意。」",
        "from": "T04n0194_002:0126b13_0",
        "context_with_next_sentence": true
    },
    {
        "source_sentence": "爾時世尊布現於戒，起諸村落城郭人民，皆使奉持禁戒具足，其有犯者不與彼相應，消滅惡心與彼相應，與十善行相應，使淨眾生盡同功德。",
        "from": "T04n0194_002:0126b15_0",
        "context_with_next_sentence": true
    },
    {
        "source_sentence": "如是眾德成就，在眾有是功德無眾亂想，於中力勤行，前所誓願皆使獲果，不歡喜者皆使歡喜，前於諸佛所造功德，得歡喜者重令修行。",
        "from": "T04n0194_002:0126b18_1",
        "context_with_next_sentence": true
    },
    {
        "source_sentence": "未曾有出世降伏外道，解脫功德為慚愧者皆安隱之，已威儀禮節故於現法中而盡有漏斷其根本，更盡餘漏而不復生，與道相應，作如是說：「使梵行久住，天人得安隱。」",
        "from": "T04n0194_002:0126b21_2",
        "context_with_next_sentence": true
    },
    {
        "source_sentence": "彼教誡語皆悉受誦，諸比丘隨其所犯皆悉避之。",
        "from": "T04n0194_002:0126b25_3",
        "context_with_next_sentence": true
    },
    {
        "source_sentence": "作如是語已盡擁護，猶如孔雀擁毛、犛牛護尾。",
        "from": "T04n0194_002:0126b26_4",
        "context_with_next_sentence": true
    },
    {
        "source_sentence": "於是便說此偈：「如來結禁戒，　　為法而布現，　第一樂奉行，　　猶好戴天冠。",
        "from": "T04n0194_002:0126b27_5",
        "context_with_next_sentence": true
    },
    {
        "source_sentence": "　設有住彼者，　　得此三昧意，　無有犯此者，　　如海不過際。」",
        "from": "T04n0194_002:0126c01_0",
        "context_with_next_sentence": true
    },
    {
        "source_sentence": "是時世尊有如是微妙之首，牢堅無缺漏，視之無厭，不可沮壞猶如團蓋，觀肉髻相無比，無有能見其頂者，無有能攝其相。",
        "from": "T04n0194_002:0126c03_0",
        "context_with_next_sentence": true
    },
    {
        "source_sentence": "彼有微妙眉髮，善生善分別者，髮細青色極微妙。",
        "from": "T04n0194_002:0126c05_1",
        "context_with_next_sentence": true
    },
    {
        "source_sentence": "於是便說此偈：「釋梵及世人，　　盡集觀生時，　皆悉在其上，　　無能見其頂。",
        "from": "T04n0194_002:0126c06_2",
        "context_with_next_sentence": true
    },
    {
        "source_sentence": "　本不起輕慢，　　得為釋師子，　由此行報故，　　得是頂上相。」",
        "from": "T04n0194_002:0126c10_0",
        "context_with_next_sentence": true
    },
    {
        "source_sentence": "爾時世尊有是微妙之髮，善生在頂上，各各軟細而生，無有參差亦不亂錯，各各齊等螺文右旋，諸相具足善住。",
        "from": "T04n0194_002:0126c12_0",
        "context_with_next_sentence": true
    },
    {
        "source_sentence": "如是色相極軟細韑耀光生，其光徹照無與彼等者，猶如藕莖絲極軟細，無能度其上者，亦不可沮壞。",
        "from": "T04n0194_002:0126c14_1",
        "context_with_next_sentence": true
    },
    {
        "source_sentence": "其有眼見者皆獲安隱福最為第一，善香種種熏，皆是眾行具足，有如是相滿行所行，成無上等正覺。",
        "from": "T04n0194_002:0126c16_2",
        "context_with_next_sentence": true
    },
    {
        "source_sentence": "於是便說此偈：「軟細無長短，　　髮如紺青色，　如來顏清淨，　　如夜清月現。",
        "from": "T04n0194_002:0126c19_3",
        "context_with_next_sentence": true
    },
    {
        "source_sentence": "　種種香遠布，　　聞香悉分別，　細軟風吹香，　　猶彼羅栴檀。」",
        "from": "T04n0194_002:0126c22_0",
        "context_with_next_sentence": true
    },
    {
        "source_sentence": "爾時世尊有如是額，牢固如金剛，極平正亦無有皺，方正，其有覩者，皆懷歡喜而無厭足，亦不點污亦無白黑處所，充滿所行業不缺漏，見者歡喜無害意。",
        "from": "T04n0194_002:0126c24_0",
        "context_with_next_sentence": true
    },
    {
        "source_sentence": "眼淨無瑕，眾人見者一切吉祥，無數百千行所成辦，然後得如來額。",
        "from": "T04n0194_002:0126c27_1",
        "context_with_next_sentence": true
    },
    {
        "source_sentence": "爾時即說此偈：「微妙極清淨，　　盡脫諸惡行，　佛額不思議，　　如象牙在水。",
        "from": "T04n0194_002:0126c29_0",
        "context_with_next_sentence": true
    },
    {
        "source_sentence": "　彼所說言教，　　如來額無比，　如虛空清淨，　　人見皆歡喜。」",
        "from": "T04n0194_002:0127a03_0",
        "context_with_next_sentence": true
    },
    {
        "source_sentence": "是時如來有眉間相，最明曜，處面門中，猶牛乳色極軟細，猶如白縞練、白雪色，如日初出、如拘文陀花，色極白無比，如秋時月極清明淨，右旋亦不太高亦不太下，一切無罣礙。",
        "from": "T04n0194_002:0127a05_0",
        "context_with_next_sentence": true
    },
    {
        "source_sentence": "其有覩相無有眾病。",
        "from": "T04n0194_002:0127a08_1",
        "context_with_next_sentence": true
    },
    {
        "source_sentence": "長與肘等，極微妙色不思議，放光已還復其處。",
        "from": "T04n0194_002:0127a09_2",
        "context_with_next_sentence": true
    },
    {
        "source_sentence": "皆是本行所造，猶如此面微妙，於大眾中而說法教。",
        "from": "T04n0194_002:0127a10_3",
        "context_with_next_sentence": true
    },
    {
        "source_sentence": "於是便說此偈：「種種百行造，　　如來眉間相，　此是福良田，　　亦是本行報。",
        "from": "T04n0194_002:0127a11_4",
        "context_with_next_sentence": true
    },
    {
        "source_sentence": "　不麤亦不細，　　右旋色微妙，　出相與肘等，　　三世無不見。",
        "from": "T04n0194_002:0127a14_0",
        "context_with_next_sentence": true
    },
    {
        "source_sentence": "　如來眉間相，　　清淨無眾瑕，　猶如安明山，　　於眾山第一。",
        "from": "T04n0194_002:0127a16_0",
        "context_with_next_sentence": true
    },
    {
        "source_sentence": "　於諸法自在，　　能淨眾生類，　如是面滿相，　　無過眉間相。",
        "from": "T04n0194_002:0127a18_0",
        "context_with_next_sentence": true
    },
    {
        "source_sentence": "　彼色行所造，　　解脫無有比，　已滅意垢火，　　眾生同其淨。」",
        "from": "T04n0194_002:0127a20_0",
        "context_with_next_sentence": true
    },
    {
        "source_sentence": "爾時世尊有如是微妙清淨之眼，猶如彼百葉華色，華葉各離無幽不照，猶如虛空優鉢青文陀羅花色，眼睫極白，猶如鴈王而無有異，極白無比最為第一。",
        "from": "T04n0194_002:0127a22_0",
        "context_with_next_sentence": true
    },
    {
        "source_sentence": "觀四方剎皆悉見之，於其中間皆悉見彼剎有形之類，皆悉分別，彼無有欲亦不卒暴，無有瞋恚亦不與瞋恚相應。",
        "from": "T04n0194_002:0127a25_1",
        "context_with_next_sentence": true
    },
    {
        "source_sentence": "觀彼剎土善惡之行，所有微妙之事亦能觀察，亦無恐懼驚怖之心，修行慈得悲不邪視，於一切眾生亦修喜無有厭足，以守護諸善法，一一分別法，遍滿一切剎。",
        "from": "T04n0194_002:0127a28_2",
        "context_with_next_sentence": true
    },
    {
        "source_sentence": "彼作如是知觀無有惡、無懈怠。",
        "from": "T04n0194_002:0127b02_3",
        "context_with_next_sentence": true
    },
    {
        "source_sentence": "於是便說此偈：「眼淨極微妙，　　一切不可沮，　百福之所造，　　然後成如來。",
        "from": "T04n0194_002:0127b03_4",
        "context_with_next_sentence": true
    },
    {
        "source_sentence": "　善法極清淨，　　亦無有眾惱，　面色如天王，　　是甘露出現。",
        "from": "T04n0194_002:0127b06_0",
        "context_with_next_sentence": true
    },
    {
        "source_sentence": "　法相亦具足，　　亦無眾惱患，　亦如彼明鏡，　　面像於中現。",
        "from": "T04n0194_002:0127b08_0",
        "context_with_next_sentence": true
    },
    {
        "source_sentence": "　觀彼眾生處，　　視之無厭足，　然後成正覺，　　演說甘露法。」",
        "from": "T04n0194_002:0127b10_0",
        "context_with_next_sentence": true
    },
    {
        "source_sentence": "是時世尊有如是微妙鼻，本無數百千劫生中，起是種種智慧皆悉分別，於生死處拔情愛刺，欲度到彼岸，欲拔一切愛刺，為世人民勤行如是苦行以惠施人，或以戒而度脫人，皆是本所造，一切義具足、無雜穢，療治瘡痍。",
        "from": "T04n0194_002:0127b12_0",
        "context_with_next_sentence": true
    },
    {
        "source_sentence": "猶如金聚色最第一明，欲得到彼處者，心所愛樂亦無欺詐，於彼布現一切取要行所造。",
        "from": "T04n0194_002:0127b17_0",
        "context_with_next_sentence": true
    },
    {
        "source_sentence": "於是便說此偈：「微妙無雜穢，　　如來鼻第一，　猶如鸚鵡[口*(隹/乃)]，　　是故歸命之。",
        "from": "T04n0194_002:0127b19_0",
        "context_with_next_sentence": true
    },
    {
        "source_sentence": "　當在面門中，　　眾生所宗仰，　彼鼻如是妙，　　如賴頻陀花(似鸚鵡)。」",
        "from": "T04n0194_002:0127b22_0",
        "context_with_next_sentence": true
    },
    {
        "source_sentence": "是時世尊有如是齒，無缺漏、平正無高下，猶如白雪螺色，亦如彼拘文陀羅花色。",
        "from": "T04n0194_002:0127b24_0",
        "context_with_next_sentence": true
    },
    {
        "source_sentence": "有此微妙色極清淨行具足，有光明，悉脫諸惡行，猶如金剛不可沮壞牢固，如來齒四十，上下各四牙，齒上有千輻輪相。",
        "from": "T04n0194_002:0127b25_1",
        "context_with_next_sentence": true
    },
    {
        "source_sentence": "於是便說此偈：「如來齒平正，　　說法極微妙，　無缺無落墮，　　猶彼提勒華。",
        "from": "T04n0194_002:0127b28_2",
        "context_with_next_sentence": true
    },
    {
        "source_sentence": "　眼淨極微妙，　　善色無變易，　釋種種此德，　　方齒四十具。」",
        "from": "T04n0194_002:0127c02_0",
        "context_with_next_sentence": true
    },
    {
        "source_sentence": "是時世尊有如是廣長舌，未曾有虛，善色不可壞，如阿舒伽樹華(無憂)，猶蓮華葉極軟細滑，亦無麤言獷語，除去婬怒癡患生安詳處，歡喜愛樂禁戒成就。",
        "from": "T04n0194_002:0127c04_0",
        "context_with_next_sentence": true
    },
    {
        "source_sentence": "有所宣說無不得度者，以法智濟拔貧窮，於想味婬怒癡得解脫，皆是本行所造，如來舌相皆悉覆面，甚奇甚特。",
        "from": "T04n0194_002:0127c07_1",
        "context_with_next_sentence": true
    },
    {
        "source_sentence": "於是便說此偈：「百福所造行，　　如來舌第一，　齒脣悉平正，　　常吐甘露法。",
        "from": "T04n0194_002:0127c10_0",
        "context_with_next_sentence": true
    },
    {
        "source_sentence": "　若得若干味，　　妙色及不妙，　悉能分別味，　　次第不失序。」",
        "from": "T04n0194_002:0127c13_0",
        "context_with_next_sentence": true
    },
    {
        "source_sentence": "如來是時有如是言教，說有漏行善，音響無麤獷，言辭功德等具足功德無量，有常無常行，志性無怯弱，甚深無底色最第一，所說言教終無有煩，義義相應現本緣起，善分別法，方便隨時教化眾生，無有瞋恚，自莊嚴身息意為樂。",
        "from": "T04n0194_002:0127c15_0",
        "context_with_next_sentence": true
    },
    {
        "source_sentence": "供養智者、嘆譽名稱各與相類，猶如鴻鳥樂彼淵池，諸有遭百千苦惱者皆救濟之，使眾生類悉得歡喜。",
        "from": "T04n0194_002:0127c20_1",
        "context_with_next_sentence": true
    },
    {
        "source_sentence": "於生老病死度到彼岸，無悕望想得最勝行，心無眾結現諸善行，得未曾有行，以船渡水無有恐怖，度一切生死嘆譽禪德，功德微妙壽命，滅心意至涅槃界，得甘露法滅一切生死原，指授善惡，聞者不懷怖，如光不可蔽。",
        "from": "T04n0194_002:0127c22_2",
        "context_with_next_sentence": true
    },
    {
        "source_sentence": "於是便說此偈：「以法御示現，　　供養佛所行，　以忍之力勢，　　如彼華開敷，　飽食甘露味，　　盲冥不度彼，　能食此甘露，　　得度生死地。」",
        "from": "T04n0194_002:0127c27_3",
        "context_with_next_sentence": true
    },
    {
        "source_sentence": "爾時世尊有如是響，所說功德亦無麤獷，猶鶡鞞鳥音極微妙，聲徹四方展轉聞教，於眾生類有是力勢，亦不出眾外皆悉聞淨聲，悉是本行所作，如梵音、如哀鸞。",
        "from": "T04n0194_002:0128a03_0",
        "context_with_next_sentence": true
    },
    {
        "source_sentence": "爾時聞有五種聲甚深無底，所有言教降伏外眾，猶如彼龍改本所習，往古有如是色極妙無怯弱，若以眼觀察而知之，無所染著，息心與味相應，數數息心無厭足亦不相違，不與瞋恚相應，此皆行報功德所致，故曰樂沙門。",
        "from": "T04n0194_002:0128a06_1",
        "context_with_next_sentence": true
    },
    {
        "source_sentence": "有如是心，依彼心有如是五種，曾聞水流聲聞已歡喜，況當今聞如來言教長益善根，聞音響歡喜長益解脫？",
        "from": "T04n0194_002:0128a11_2",
        "context_with_next_sentence": true
    },
    {
        "source_sentence": "於是便說此偈：「聲響柔和好，　　佛音息心樂，　善勝來聽教，　　功德無有量。",
        "from": "T04n0194_002:0128a14_3",
        "context_with_next_sentence": true
    },
    {
        "source_sentence": "　諸有聞音響，　　本行之所生，　已能覺知彼，　　降五百孔雀。」",
        "from": "T04n0194_002:0128a17_0",
        "context_with_next_sentence": true
    },
    {
        "source_sentence": "爾時世尊有如是面，甚清淨無瑕穢，極端正無比，善眼觀無厭，耳垂睡，脣如朱火，色如天真金，齒極白微妙無極，平滿無點污，亦無瘡瘢亦無愁憂，無有眾惱，覩者皆歡喜，其功德不可稱量，有第一香，本所造行，猶如月滿極淨無瑕穢，最尊第一。",
        "from": "T04n0194_002:0128a19_0",
        "context_with_next_sentence": true
    },
    {
        "source_sentence": "若結加趺坐，與大眾說法，前後坐者皆見其面，若從禪起，先與眾說法。",
        "from": "T04n0194_002:0128a24_1",
        "context_with_next_sentence": true
    },
    {
        "source_sentence": "於是便說此偈：「一切歡喜樂，　　欲覩如來色，　以得見如來，　　猶彼月盛滿，　得利第一樂，　　無過如來眾，　三五月盛滿，　　等說如來樂。」",
        "from": "T04n0194_002:0128a26_2",
        "context_with_next_sentence": true
    },
    {
        "source_sentence": "是時世尊有如是頭，善生牢固極端政無比，無有高下，與自身相相稱，色最第一，猶彼那羅延天八臂力不可盡滅，彼處所與金色相類，彼相最微妙善色極妙，一切無罣礙。",
        "from": "T04n0194_002:0128b02_0",
        "context_with_next_sentence": true
    },
    {
        "source_sentence": "於是便說此偈：「滿足最微妙，　　漸漸緣彼行，　如來有此頭，　　釋種幢無比。",
        "from": "T04n0194_002:0128b05_1",
        "context_with_next_sentence": true
    },
    {
        "source_sentence": "　一切無能害，　　發意於如來，　三界眾生類，　　歎彼如來德。」",
        "from": "T04n0194_002:0128b09_0",
        "context_with_next_sentence": true
    },
    {
        "source_sentence": "爾時世尊有如是臂，善生無比如彼須彌山，肩亦微妙無與等者，無高無下極軟細，猶彼娑盧樹王軟細不可害，如瞻匐華軟細不麤，所生軟毛色極青，各各右旋極軟細，一切觀者皆獲歡喜，極微妙申手降伏魔地證知我。",
        "from": "T04n0194_002:0128b11_0",
        "context_with_next_sentence": true
    },
    {
        "source_sentence": "於是便說此偈：「猶世伽鳩樹，　　降伏諸魔眾，　譬如金剛杵，　　是故歸命佛。",
        "from": "T04n0194_002:0128b16_0",
        "context_with_next_sentence": true
    },
    {
        "source_sentence": "　為三界唱導，　　為法所光照，　彼意無有量，　　歸命最勝前。」",
        "from": "T04n0194_002:0128b19_0",
        "context_with_next_sentence": true
    },
    {
        "source_sentence": "是時世尊有如是手，極自柔軟善生無比，亦不壞敗無缺漏泄，具足滿猶高山峻。",
        "from": "T04n0194_002:0128b21_0",
        "context_with_next_sentence": true
    },
    {
        "source_sentence": "手有千輪相，指間連膜，爪極白淨如日放光，如優鉢華皆悉敷華葉軟細。",
        "from": "T04n0194_002:0128b22_1",
        "context_with_next_sentence": true
    },
    {
        "source_sentence": "若說法時，眾生聞者無不得度，言常隨時。",
        "from": "T04n0194_002:0128b24_2",
        "context_with_next_sentence": true
    },
    {
        "source_sentence": "於本所造，生處光明徹照手掌解脫，若得慈悲，尋光明來皆悉得度。",
        "from": "T04n0194_002:0128b25_3",
        "context_with_next_sentence": true
    },
    {
        "source_sentence": "善分別眾生遠惡就善，與眾生說法，於本生處得慈悲喜護，欲除不善行修諸善行，告眾生曰：「一切皆苦，莫受彼塵垢，厭患生死。」",
        "from": "T04n0194_002:0128b26_4",
        "context_with_next_sentence": true
    },
    {
        "source_sentence": "眾生清淨使得悕望，欲除彼幻惑。",
        "from": "T04n0194_002:0128b29_5",
        "context_with_next_sentence": true
    },
    {
        "source_sentence": "若彼坐禪時，一切魔眾皆趣彼所，種種車乘騾驢駱駝象馬犛牛、禽獸師子狗猪羊，或作馬頭種種形狀，帶刀張弓執箭，或撞鐘鳴鼓盡作魔眾形，欲來害三佛。",
        "from": "T04n0194_002:0128c01_6",
        "context_with_next_sentence": true
    },
    {
        "source_sentence": "是時世尊以指按地，此地太好山林城郭泉源浴池種種泉源，皆有珍寶滿彼浴池，或盛金鉢中，有力人扣彼鉢，便有聲出，手撫法輪極妙無比，於是拜手。",
        "from": "T04n0194_002:0128c05_7",
        "context_with_next_sentence": true
    },
    {
        "source_sentence": "佛便說此偈：「第一清淨業，　　轉無上法輪，　如來手微妙，　　極妙無有上。",
        "from": "T04n0194_002:0128c08_8",
        "context_with_next_sentence": true
    },
    {
        "source_sentence": "　彼手應撫轉，　　法輪處在一，　不見彼住處，　　不見有試者。",
        "from": "T04n0194_002:0128c11_0",
        "context_with_next_sentence": true
    },
    {
        "source_sentence": "　若轉法輪時，　　隨彼眾生義，　以轉此法輪，　　眾生得安隱。」",
        "from": "T04n0194_002:0128c13_0",
        "context_with_next_sentence": true
    },
    {
        "source_sentence": "爾時世尊有如是身，極方正無缺漏，禁戒成就，如師子臆功德纏絡上下相稱，如優鉢華色亦不壞敗。",
        "from": "T04n0194_002:0128c15_0",
        "context_with_next_sentence": true
    },
    {
        "source_sentence": "甚深行時右旋不高不下，極軟微妙皮毛皆右旋，倍微妙無比，猶瞻匐迦極香，亦不少亦不老，無有不與彼相應，不與瞋恚相應，諸根具足世未曾有，漸牢固極微妙，不緩不急金剛之體，善分別眾生。",
        "from": "T04n0194_002:0128c17_1",
        "context_with_next_sentence": true
    },
    {
        "source_sentence": "其有見者，皆發歡喜心，觀無厭足。",
        "from": "T04n0194_002:0128c21_2",
        "context_with_next_sentence": true
    },
    {
        "source_sentence": "圓光七尺猶安明山，在大眾中猶若象王於象眾中，最為第一，猶那羅延王一切無能害者。",
        "from": "T04n0194_002:0128c22_3",
        "context_with_next_sentence": true
    },
    {
        "source_sentence": "於是便說此偈：「於百劫造行，　　得為人中上，　今得此色身，　　今亦無與等。",
        "from": "T04n0194_002:0128c24_4",
        "context_with_next_sentence": true
    },
    {
        "source_sentence": "　以滅婬怒癡，　　諸惡永以息，　是故今稽首，　　使我後亦爾。",
        "from": "T04n0194_002:0128c27_0",
        "context_with_next_sentence": true
    },
    {
        "source_sentence": "　設起婬怒癡，　　尋時能使滅，　今觀佛顏色，　　身無眾惱患。」",
        "from": "T04n0194_002:0128c29_0",
        "context_with_next_sentence": true
    },
    {
        "source_sentence": "爾時世尊有是傭髀，上下俱等善生，微妙無比無不平處，使人歡喜與身相應。",
        "from": "T04n0194_002:0129a02_0",
        "context_with_next_sentence": true
    },
    {
        "source_sentence": "於是便說此偈：「傭髀清淨妙，　　第一無有比，　其有覩見者，　　無有諸瑕穢。",
        "from": "T04n0194_002:0129a03_1",
        "context_with_next_sentence": true
    },
    {
        "source_sentence": "　微妙生軟毛，　　善住如金色，　更不受餘趣，　　觀此最妙色。」",
        "from": "T04n0194_002:0129a07_0",
        "context_with_next_sentence": true
    },
    {
        "source_sentence": "爾時世尊有此[蹲酋+(十/田/ㄙ)]腸，如是生圓漸漸傭細與身相稱，如鹿[蹲酋+(十/田/ㄙ)]腸，善光清淨無與等者。",
        "from": "T04n0194_002:0129a09_0",
        "context_with_next_sentence": true
    },
    {
        "source_sentence": "於是便說此偈：「如來[蹲酋+(十/田/ㄙ)]微妙，　　色亦無有比，　當觀一切相，　　一一難稱量。",
        "from": "T04n0194_002:0129a10_1",
        "context_with_next_sentence": true
    },
    {
        "source_sentence": "　當覺彼如是，　　一切世所稱，　設當滅度後，　　是故歸命[跳兆+專]。」",
        "from": "T04n0194_002:0129a14_0",
        "context_with_next_sentence": true
    },
    {
        "source_sentence": "爾時世尊有如是足，行步安詳善住不移，亦不搖動極微妙，細足指長百福相具，作如是苦行然後得之。",
        "from": "T04n0194_002:0129a16_0",
        "context_with_next_sentence": true
    },
    {
        "source_sentence": "往詣道場為世人故欲度脫之，其有聞音者猶彼龍王善眼不移動，於彼三耶三佛所行功德，功德百千倍，瓔珞微妙光影無比，從此以來有如是功德故，拜手說偈：「愛念不可害，　　今禮世尊足，　亦禮如來頂，　　如來解脫眾，　其有得此信，　　於彼最勝前，　白分極細滑，　　是故歸命尊。」",
        "from": "T04n0194_002:0129a18_1",
        "context_with_next_sentence": true
    },
    {
        "source_sentence": "爾時世尊有如是輪，極圓亦無雜穢亦無麤獷，甚深有千輻輪，其嚮柔和，身具足滿諸根不缺，造大行業以四方事聖轉輪相，境界具足，(二)無怯弱心，(三)猶如須輪以手障月而無有光，(四)設放輪便有大光，猶如春時無有塵埃，虛空之中亦無雲塵。",
        "from": "T04n0194_002:0129a27_0",
        "context_with_next_sentence": true
    },
    {
        "source_sentence": "爾時於夜半無有結使(月病)，月放大光，此亦如是，轉輪聖王本無如來之相。",
        "from": "T04n0194_002:0129b03_1",
        "context_with_next_sentence": true
    },
    {
        "source_sentence": "於是便說此偈：「人生壽百年，　　常滅其時節，　有是聖輪相，　　猶彼蓮花敷，　亦如安明山，　　第一無有比，　種福之所致，　　如來所修行。",
        "from": "T04n0194_002:0129b05_2",
        "context_with_next_sentence": true
    },
    {
        "source_sentence": "　於彼釋宮殿，　　來告今已至，　諸天所嗟嘆，　　如來應轉輪。",
        "from": "T04n0194_002:0129b10_0",
        "context_with_next_sentence": true
    },
    {
        "source_sentence": "　若能覺知此，　　觀彼少處所，　各各有一心，　　無有能過佛，　志性甚牢固，　　放光悉徹照，　日輪所照處，　　普度眾生類。」",
        "from": "T04n0194_002:0129b12_0",
        "context_with_next_sentence": true
    },
    {
        "source_sentence": "爾時世尊作如是遊步，先舉右足蹈地不遲不疾，行步平正亦不卒暴，猶彼象王而無有異，行步堅固，世尊身不搖動，猶那羅延天。",
        "from": "T04n0194_002:0129b16_0",
        "context_with_next_sentence": true
    },
    {
        "source_sentence": "是時世尊諸有高者為下，下者為高，諸有小戶自然廣大，如來身體未曾屈申，皆是前世無憍慢心；諸有樂器不鼓自鳴，諸有蠕動之類皆獲安隱，皆是前世修行慈心。",
        "from": "T04n0194_002:0129b18_1",
        "context_with_next_sentence": true
    },
    {
        "source_sentence": "於是便說此偈：「彼有大神妙，　　無畏有此德，　住處受善色，　　破壞剛強者，　彼已捨憍慢，　　最覺自所覺。",
        "from": "T04n0194_002:0129b22_2",
        "context_with_next_sentence": true
    },
    {
        "source_sentence": "　無愛欲微妙，　　住處受行報。」",
        "from": "T04n0194_002:0129b26_0",
        "context_with_next_sentence": true
    },
    {
        "source_sentence": "◎◎爾時世尊有如是迹，千輻相輪現極微妙，諸根具足色甚奇無比，於人中最第一，生諸歡喜，百千劫所作行福所致。",
        "from": "T04n0194_002:0129b26_1",
        "context_with_next_sentence": true
    },
    {
        "source_sentence": "無麤獷，除去婬怒癡，本所作行無有偽諂無有眾惡，不與癡相應、不造癡行，有如是名稱。",
        "from": "T04n0194_002:0129b29_2",
        "context_with_next_sentence": true
    },
    {
        "source_sentence": "志性質直，所作無悕望，不懷狐疑，意有所滅，除去悕望行無缺漏，心無彼此，功德遍具足，十力成就除一切患。",
        "from": "T04n0194_002:0129c02_3",
        "context_with_next_sentence": true
    },
    {
        "source_sentence": "於是便說此偈：「最勝有此德，　　種種行所作，　分別行地業，　　如日出照明。",
        "from": "T04n0194_002:0129c05_4",
        "context_with_next_sentence": true
    },
    {
        "source_sentence": "　彼輪隱地現，　　心意所觀察，　當自歸命佛，　　如是以印地。」",
        "from": "T04n0194_002:0129c08_0",
        "context_with_next_sentence": true
    },
    {
        "source_sentence": "爾時世尊如是笑，作如是因緣，本行所造愍彼眾生故便現如是笑。",
        "from": "T04n0194_002:0129c10_0",
        "context_with_next_sentence": true
    },
    {
        "source_sentence": "是時世尊笑時，有是第一柔軟極淨微妙所聞經耳，見佛笑無塵垢清淨無瑕，本所修行亦無虛言，猶如優鉢瞻伏華有種種香，布現甘露語種種光，第一微妙心能分別。",
        "from": "T04n0194_002:0129c11_1",
        "context_with_next_sentence": true
    },
    {
        "source_sentence": "爾時世尊身作黃金色，猶高山峻繞彼三匝生阿迦膩吒所，於彼天宮諸得信者，承受如來教誡無所違失，展轉相告便歡喜於如來，爾時世尊本所造行。",
        "from": "T04n0194_002:0129c15_2",
        "context_with_next_sentence": true
    },
    {
        "source_sentence": "於是便說此偈：「青黃種種色，　　口演禁戒光，　出要如來身，　　天人所供養。",
        "from": "T04n0194_002:0129c18_3",
        "context_with_next_sentence": true
    },
    {
        "source_sentence": "　如來眉間相，　　三因緣無比，　至阿迦膩吒，　　來至如來所。」",
        "from": "T04n0194_002:0129c22_0",
        "context_with_next_sentence": true
    },
    {
        "source_sentence": "爾時世尊有如是光，皆是本行所造。",
        "from": "T04n0194_002:0129c24_0",
        "context_with_next_sentence": true
    },
    {
        "source_sentence": "身後有是光，極妙善解脫光最第一。",
        "from": "T04n0194_002:0129c24_1",
        "context_with_next_sentence": true
    },
    {
        "source_sentence": "身體有光，見者歡喜，種種光明瓔珞其身，諸有塵煙、羅睺阿須倫所不能障，五結解脫除去愚癡。",
        "from": "T04n0194_002:0129c25_2",
        "context_with_next_sentence": true
    },
    {
        "source_sentence": "爾時世尊現甘露，使彼眾生得遇此味，自然神足不可思議。",
        "from": "T04n0194_002:0129c27_3",
        "context_with_next_sentence": true
    },
    {
        "source_sentence": "於是便說此偈：「身體善解脫，　　無有能沮壞，　十力有此光，　　愚者所不見。",
        "from": "T04n0194_002:0129c29_4",
        "context_with_next_sentence": true
    },
    {
        "source_sentence": "　如來有神足，　　示現眾生等，　大光蔽日明，　　是故歸命光。」",
        "from": "T04n0194_002:0130a03_0",
        "context_with_next_sentence": true
    },
    {
        "source_sentence": "爾時世尊有如是衣，不高不下隨時著衣，滅生死原，草穢不著，衣服境和悅，所至到處皆悉歡喜，有如是果實，是故尊者難陀，衣常鮮明，及諸比丘在世尊側著僧伽梨，無有能污如來衣者。",
        "from": "T04n0194_002:0130a05_0",
        "context_with_next_sentence": true
    },
    {
        "source_sentence": "是時尊者難陀嘆未曾有，往白世尊欲知著衣之法。",
        "from": "T04n0194_002:0130a09_1",
        "context_with_next_sentence": true
    },
    {
        "source_sentence": "世尊告曰：「云何難陀，本無如來長夜出世？",
        "from": "T04n0194_002:0130a10_2",
        "context_with_next_sentence": true
    },
    {
        "source_sentence": "云何除眾生婬怒癡垢永盡無餘？」",
        "from": "T04n0194_002:0130a11_3",
        "context_with_next_sentence": true
    },
    {
        "source_sentence": "便隨彼教設當作是成就者，隨藍風不能動此衣、塵垢不染。",
        "from": "T04n0194_002:0130a12_4",
        "context_with_next_sentence": true
    },
    {
        "source_sentence": "於是便說此偈：「如來所著衣，　　自覆身形體，　蓮華不著垢，　　此衣亦如是。",
        "from": "T04n0194_002:0130a13_5",
        "context_with_next_sentence": true
    },
    {
        "source_sentence": "　若隨藍風起，　　力勢難可制，　欲動如來衣，　　誰勝十力者？」",
        "from": "T04n0194_002:0130a16_0",
        "context_with_next_sentence": true
    },
    {
        "source_sentence": "爾時世尊如是乞求諸豪尊家，不擇卑賤皆悉周遍，無有邪命，不俯食，不瞻星宿卜問仰食，不受信使往彼食，不觀四方食，不呪術幻惑食，不田業依倚食；所以乞者救濟彼故，無希望意、不染著食。",
        "from": "T04n0194_002:0130a18_0",
        "context_with_next_sentence": true
    },
    {
        "source_sentence": "爾時世尊食無有更樂、所有染著，觀如是業而受彼食亦不貪著，無婬怒癡亦無迷惑，除迷惑心，皆捨離染著心，不與共俱，以捨彼欲愛不可沮，常愛樂彼以禪為食，亦無我想，苦皆悉捨，離現非義。",
        "from": "T04n0194_002:0130a22_1",
        "context_with_next_sentence": true
    },
    {
        "source_sentence": "此身必盡，以知捨離三事，清淨無婬怒癡，今云何食？",
        "from": "T04n0194_002:0130a26_2",
        "context_with_next_sentence": true
    },
    {
        "source_sentence": "欲現此身無牢固故長養其病，使火不起，皆悉除棄不生亂想，布現甘露修梵行，故痛壞敗不造新痛。",
        "from": "T04n0194_002:0130a28_3",
        "context_with_next_sentence": true
    },
    {
        "source_sentence": "以是故世尊受彼信施食彼果，身所造報欲使安隱擁護世人。",
        "from": "T04n0194_002:0130b01_4",
        "context_with_next_sentence": true
    },
    {
        "source_sentence": "於是便說此偈：「處處家家乞，　　欲使得正法，　於彼園觀處，　　如六足(蜂也)食味。",
        "from": "T04n0194_002:0130b02_5",
        "context_with_next_sentence": true
    },
    {
        "source_sentence": "　不擇食好醜，　　不生善惡意，　彼不可沮壞，　　心欲味解脫。」",
        "from": "T04n0194_002:0130b06_0",
        "context_with_next_sentence": true
    },
    {
        "source_sentence": "爾時世尊有如是臥床，山巖穴處露坐，園觀水側泉源，種種華果茂盛處，快樂無比，無人之處欲求解脫。",
        "from": "T04n0194_002:0130b08_0",
        "context_with_next_sentence": true
    },
    {
        "source_sentence": "於彼止住，解脫諸惡亦無陰蓋，人所不到處無恐畏，去離色著常樂寂靜，與眾生說法，廣說如契經。",
        "from": "T04n0194_002:0130b10_1",
        "context_with_next_sentence": true
    },
    {
        "source_sentence": "於是便說此偈：「樹木生花果，　　漫那花園觀，　分別樂閑靜，　　青青花皆敷，　於彼求解脫，　　是以依彼處，　若詣閑居時，　　無聲無亂想。」",
        "from": "T04n0194_002:0130b12_2",
        "context_with_next_sentence": true
    },
    {
        "source_sentence": "是時世尊以草布地，無有塵垢不著裝飾，極細軟滑善生微妙，若見彼影觀無厭足，皆悉觀察不高不下。",
        "from": "T04n0194_002:0130b17_0",
        "context_with_next_sentence": true
    },
    {
        "source_sentence": "作是思惟展轉相依，名色六入現彼無有盡。",
        "from": "T04n0194_002:0130b19_1",
        "context_with_next_sentence": true
    },
    {
        "source_sentence": "或以草布地，有數降伏彼故，布草而坐無有欲想，以草為蓐亦無結使皆悉清淨。",
        "from": "T04n0194_002:0130b20_2",
        "context_with_next_sentence": true
    },
    {
        "source_sentence": "古昔諸佛所造功德亦無所攝，無貪著得證通，多所迴轉，亦無眾惱生諸結使，草齊整亦不錯亂，依彼眾生亦無陰蓋，得三昧證通。",
        "from": "T04n0194_002:0130b22_3",
        "context_with_next_sentence": true
    },
    {
        "source_sentence": "以右脇著地不久睡眠，尋起經行而修行道，以無覺三昧故右脇著地，欲降怨敵故昇師子座，著五細綵現色非真，沙門色形無所染著而修梵行，依彼眾生求解脫心。",
        "from": "T04n0194_002:0130b25_4",
        "context_with_next_sentence": true
    },
    {
        "source_sentence": "於是便說此偈：「無根善眾生，　　釋種之功德，　心所造善行，　　心皆自覺知。",
        "from": "T04n0194_002:0130b28_5",
        "context_with_next_sentence": true
    },
    {
        "source_sentence": "　善哉大法義，　　無能得勝者，　今於如來眾，　　以草除欲愛。」",
        "from": "T04n0194_002:0130c03_0",
        "context_with_next_sentence": true
    },
    {
        "source_sentence": "爾時世尊云何覺知諸根，所謂曩昔作如是根氣味與相應，以道故生此根，降伏顛倒欲使諸根順流與生死相應。",
        "from": "T04n0194_002:0130c05_0",
        "context_with_next_sentence": true
    },
    {
        "source_sentence": "此諸根起不淨行而依餘緣，此諸根貪著世間亦深著於樂，此諸根起諸力勢一切結使熾盛，此諸根驅逐身流轉不息，此諸根不成就大義，此諸根迷惑經歷諸境界，此諸根猶彼劍刺傷害，此諸根苦惱，此諸根猶彼瘡痍漏諸結使，此諸根猶如疾病無有力勢，此無有厭足恒求不止，此諸根不休息數數起結使，此諸根猶如毒藥不斷苦本，此諸根不被訓誨與諸惡相應，此諸根不藏匿境界劍刺所縛，此諸根無所護氣味不具足，此諸根無有心，流馳境界。",
        "from": "T04n0194_002:0130c07_1",
        "context_with_next_sentence": true
    },
    {
        "source_sentence": "斯諸根不修行，欲火所然境界長益，此諸根有諸苦惱遊他境界，一切身心有苦。",
        "from": "T04n0194_002:0130c17_2",
        "context_with_next_sentence": true
    },
    {
        "source_sentence": "於是便說此偈：「根滿境界中，　　為惡所將御，　彼心常熾然，　　猶如熱鐵丸。",
        "from": "T04n0194_002:0130c19_3",
        "context_with_next_sentence": true
    },
    {
        "source_sentence": "　如來教善哉，　　將至安隱處，　無有諸根患，　　況當有境界？」",
        "from": "T04n0194_002:0130c23_0",
        "context_with_next_sentence": true
    },
    {
        "source_sentence": "爾時世尊云何覺知心？",
        "from": "T04n0194_002:0130c25_0",
        "context_with_next_sentence": true
    },
    {
        "source_sentence": "所謂依境界生便長益，此心亂想不定，此心猶如疾風，此心不疲厭緣惡招致殃，此心遠馳猶如夢想，此心貪著境界猶彼獼猴，此心自然行種種貪著，猶彼孔雀翅常自顧影，此心馳走遠思惟財業，此心起諸陰蓋，亦如野馬疲厭不得，此心難制御於境界不住，此心猶如王常得自在。",
        "from": "T04n0194_002:0130c25_1",
        "context_with_next_sentence": true
    },
    {
        "source_sentence": "於是便說此偈：「第一甚深妙，　　心知無有根，　夜叉須揵沓，　　三世不能覺。",
        "from": "T04n0194_002:0131a02_2",
        "context_with_next_sentence": true
    },
    {
        "source_sentence": "　彼得是自在，　　自然有是念，　世間無有明，　　我為作法光。」",
        "from": "T04n0194_002:0131a06_0",
        "context_with_next_sentence": true
    },
    {
        "source_sentence": "爾時世尊云何希現覺悟世間？",
        "from": "T04n0194_002:0131a08_0",
        "context_with_next_sentence": true
    },
    {
        "source_sentence": "所謂世間無所恃怙貪著己身，此世心無所依貪著境界，此世惡業依種種邪見如是，此世自然所造，此世墮邪道流轉趣惡，此世處惡趣猶如獼猴，此世無有照明為五陰蓋所覆，此世盲冥不起智慧眼，此世飢渴渴愛無厭，此世熾然種種結所縛，此世少味猶蜂採華，此世無所依便當壞敗，此世遠遊乘輪而行，此世繫縛而處生死，此世眾惱生老病死至，此世非妙必當壞敗，此世無救護為痛所逼，此世非己所作必捨之去，此世機關展轉相依，此世種種行將引惡處，此世如幻化而現色像，此世無益生彼壞敗器，此世輕舉所依不成，此世難覺悟無有境界。",
        "from": "T04n0194_002:0131a08_1",
        "context_with_next_sentence": true
    },
    {
        "source_sentence": "於是便說此偈：「眾生遭苦惱，　　觀世無有世，　以智慧求道，　　當親近彼處，　漸漸從小益，　　欲得愛其命，　此必當壞敗，　　是故滅為樂。」",
        "from": "T04n0194_002:0131a21_2",
        "context_with_next_sentence": true
    },
    {
        "source_sentence": "云何於此生度泥塗？",
        "from": "T04n0194_002:0131a26_0",
        "context_with_next_sentence": true
    },
    {
        "source_sentence": "猶彼池水蓮華子，於其中間萌芽生漸漸長益。",
        "from": "T04n0194_002:0131a26_1",
        "context_with_next_sentence": true
    },
    {
        "source_sentence": "此亦如是，五味皆死以識處往生，有為行所造圍繞，為風火所成，為憍慢水所溉，受死於其中間生萌芽。",
        "from": "T04n0194_002:0131a27_2",
        "context_with_next_sentence": true
    },
    {
        "source_sentence": "猶如彼萌芽生，此亦如是，萌芽生是故非斷滅常住。",
        "from": "T04n0194_002:0131a29_3",
        "context_with_next_sentence": true
    },
    {
        "source_sentence": "猶如彼先觀萌芽，此亦如是，彼眾生縛著，是故非斷滅有常。",
        "from": "T04n0194_002:0131b02_4",
        "context_with_next_sentence": true
    },
    {
        "source_sentence": "猶如彼地為風所吹，此亦如是，四大牢固受諸苦惱，此亦如是，是故一切自然。",
        "from": "T04n0194_002:0131b03_5",
        "context_with_next_sentence": true
    },
    {
        "source_sentence": "猶如自然不壞蓮華生萌芽，是故一切非自然，一義所習。",
        "from": "T04n0194_002:0131b05_6",
        "context_with_next_sentence": true
    },
    {
        "source_sentence": "猶如彼外四大，為風所吹，更不復造此四大。",
        "from": "T04n0194_002:0131b06_7",
        "context_with_next_sentence": true
    },
    {
        "source_sentence": "此亦如是，是故一切當捨。",
        "from": "T04n0194_002:0131b07_8",
        "context_with_next_sentence": true
    },
    {
        "source_sentence": "猶如於彼有生眾行，此亦如是，是故彼法猶如彼萌芽。",
        "from": "T04n0194_002:0131b08_9",
        "context_with_next_sentence": true
    },
    {
        "source_sentence": "與子相似，此亦如是，大人之相不可毀壞，如是性所造。",
        "from": "T04n0194_002:0131b09_10",
        "context_with_next_sentence": true
    },
    {
        "source_sentence": "猶如蓮華子生萌芽，是故此無數亦不有生者。",
        "from": "T04n0194_002:0131b10_11",
        "context_with_next_sentence": true
    },
    {
        "source_sentence": "猶如彼萌芽生時無有來處，此亦如是，是故無來無去。",
        "from": "T04n0194_002:0131b11_12",
        "context_with_next_sentence": true
    },
    {
        "source_sentence": "猶如彼去時無有住止處，此亦如是，是故無住處。",
        "from": "T04n0194_002:0131b12_13",
        "context_with_next_sentence": true
    },
    {
        "source_sentence": "猶如彼萌芽俱長益漸漸敷花，此亦如是，無高無下。",
        "from": "T04n0194_002:0131b13_14",
        "context_with_next_sentence": true
    },
    {
        "source_sentence": "猶如彼蓮華萌芽必當長益。",
        "from": "T04n0194_002:0131b15_15",
        "context_with_next_sentence": true
    },
    {
        "source_sentence": "此亦如是，本所造萌芽於胞胎中漸漸長益。",
        "from": "T04n0194_002:0131b15_16",
        "context_with_next_sentence": true
    },
    {
        "source_sentence": "猶如彼蓮花茂葉甚可愛欲，此亦如是，所造眾行甚可愛敬。",
        "from": "T04n0194_002:0131b16_17",
        "context_with_next_sentence": true
    },
    {
        "source_sentence": "猶彼當熟時，此亦如是，子欲熟時髮毛爪齒及五根皆當捨離，六情衰耗意根解散捨此身。",
        "from": "T04n0194_002:0131b18_18",
        "context_with_next_sentence": true
    },
    {
        "source_sentence": "猶如彼華必當大熟，猶如日光色香甚微妙，蜂王所遊行甚可愛敬，此亦如是，初生之時四大日光所照，勇猛胎所覺與彼德相類，是故憍慢皆共相依甚可愛敬。",
        "from": "T04n0194_002:0131b20_19",
        "context_with_next_sentence": true
    },
    {
        "source_sentence": "飢渴生死謂欲為樂，彼愚癡者有如是顛倒之想，此亦如是，一切時節不脫老死。",
        "from": "T04n0194_002:0131b23_20",
        "context_with_next_sentence": true
    },
    {
        "source_sentence": "猶彼時節無有力勢，為熱風所炙，盡捨離之，華實各離亦無所緣，亦復無蜂亦無鮮色無樂彼者，此亦如是，漸漸耗減於此生中無有力勢，誰有命存？",
        "from": "T04n0194_002:0131b25_21",
        "context_with_next_sentence": true
    },
    {
        "source_sentence": "內外皆損減，無少壯力皆當喪逝，無有莖節無齒髮，無見無聞無味無香，無細滑亦無更樂，身體壞敗所有憍慢皆除盡，亦無味著無熾盛意已越色，皮緩面皺無少壯力，已有是老不愛種種色壞敗，男女眾所害而愛著彼。",
        "from": "T04n0194_002:0131b29_0",
        "context_with_next_sentence": true
    },
    {
        "source_sentence": "猶彼枯朽亦無有香，各當散離，此亦如是，命根已盡當載向塜間。",
        "from": "T04n0194_002:0131c05_0",
        "context_with_next_sentence": true
    },
    {
        "source_sentence": "猶如彼蓮華子熟後復生萌芽，此相亦如是，數數受有，猶彼壞敗花莖想眾生類。",
        "from": "T04n0194_002:0131c06_1",
        "context_with_next_sentence": true
    },
    {
        "source_sentence": "於是便說此偈：「是故當棄有，　　亦當觀此華，　猶彼生胞胎，　　慇懃當求滅。",
        "from": "T04n0194_002:0131c08_2",
        "context_with_next_sentence": true
    },
    {
        "source_sentence": "　欲求生萌芽，　　知樂空無有，　欲得到彼處，　　當從自意求。」",
        "from": "T04n0194_002:0131c11_0",
        "context_with_next_sentence": true
    },
    {
        "source_sentence": "世尊海者其義云何？",
        "from": "T04n0194_002:0131c13_0",
        "context_with_next_sentence": true
    },
    {
        "source_sentence": "所謂第一度眾生到彼岸，思惟無量增益功德，清淨無瑕有大智慧，解脫無怨恨心。",
        "from": "T04n0194_002:0131c13_1",
        "context_with_next_sentence": true
    },
    {
        "source_sentence": "第一得解脫，以善覺觀不離善根，名聞遠布智慧普至，種種香遠布猶樹茂盛，七覺意寶分別無常苦空無我，已度智慧百福具足，常入三昧無有亂志，勸助眾生使發善心，能成辦一切種種三昧，於學無學中最為第一。",
        "from": "T04n0194_002:0131c15_2",
        "context_with_next_sentence": true
    },
    {
        "source_sentence": "悕現於法未曾懈惓，等度平正語言柔和，清淨無瑕無婬怒癡，於大眾中功德第一。",
        "from": "T04n0194_002:0131c20_3",
        "context_with_next_sentence": true
    },
    {
        "source_sentence": "普慈一切安樂休息，教授境界常念恭敬，功德無窮極。",
        "from": "T04n0194_002:0131c22_4",
        "context_with_next_sentence": true
    },
    {
        "source_sentence": "當於爾時世尊九十一劫中漸成此德，覺知一切甚深之業，欲使一切群生同其一味，說法不失時節，常與彼相應，十力珍寶具足一切眾寶，依四無所畏止宿四大，為彼眾生故不選擇尊卑，已度世八法，無增損之心。",
        "from": "T04n0194_002:0131c23_5",
        "context_with_next_sentence": true
    },
    {
        "source_sentence": "於是便說此偈：「是故當求度，　　慇懃於道船，　如來海無量，　　是故拜手佛，　已度到彼處，　　功德福無量，　已有此苦樂，　　當求安隱處。」",
        "from": "T04n0194_002:0131c28_6",
        "context_with_next_sentence": true
    },
    {
        "source_sentence": "如來船者何者是？",
        "from": "T04n0194_002:0132a04_0",
        "context_with_next_sentence": true
    },
    {
        "source_sentence": "所謂善造牢固果報，習眾無所違失亦不缺漏，眾行具足諸惡永盡，第一甘露禁戒用纏絡身，無斷滅有常想，已住休息得住彼道，常愛樂忍不起瞋恚，分別五根等見無異想，種種清淨解脫，空無願無相三三昧具足。",
        "from": "T04n0194_002:0132a04_1",
        "context_with_next_sentence": true
    },
    {
        "source_sentence": "常懷慚愧度彼猶豫，禪四等無色三昧種種行，悉分別無有限量，觀污露不淨第一忍智常現在前，婬有覺想皆悉不淨常念遠離，金剛三昧而布現之。",
        "from": "T04n0194_002:0132a09_2",
        "context_with_next_sentence": true
    },
    {
        "source_sentence": "無量方便欲度眾生，覺意珍寶與智相應，修行出要道無生老病死患，更受胎欲度眾生，於三世行具足不可沮壞，不樂一切世俗，觀一切相欲得捨離。",
        "from": "T04n0194_002:0132a12_3",
        "context_with_next_sentence": true
    },
    {
        "source_sentence": "如是無增減心，能度一切眾生，以十力之船長夜度眾生使度彼岸，常有此觀不為己身第一聲聞。",
        "from": "T04n0194_002:0132a16_4",
        "context_with_next_sentence": true
    },
    {
        "source_sentence": "入遍觀三昧作種種觀，承事供養繒幡花蓋，以三三昧為佛印，以冷栴檀塗身，五通徹視種種香遠布，以四無所畏為螺，鐘皷具足無缺漏，無常苦空無我欲得離生死海，降伏魔眾皆使碎壞。",
        "from": "T04n0194_002:0132a18_5",
        "context_with_next_sentence": true
    },
    {
        "source_sentence": "盡無為處，分別法想一切不受，不度者度。",
        "from": "T04n0194_002:0132a22_6",
        "context_with_next_sentence": true
    },
    {
        "source_sentence": "得滅識處無苦樂至涅槃，乘福車為四部眾，皆使歡喜踊躍不自勝，以善身口意十力船載眾生，皆得至一切甘露涅槃處。",
        "from": "T04n0194_002:0132a23_7",
        "context_with_next_sentence": true
    },
    {
        "source_sentence": "於是便說此偈：「無數劫苦行，　　而造福德船，　善趣安隱處，　　為三世救護。",
        "from": "T04n0194_002:0132a26_8",
        "context_with_next_sentence": true
    },
    {
        "source_sentence": "　彼歡喜之心，　　疾度生死岸，　一切悉當終，　　盡當有是樂。」",
        "from": "T04n0194_002:0132a29_0",
        "context_with_next_sentence": true
    },
    {
        "source_sentence": "爾時如來有如是日，所謂禪四等具足之行，無缺漏無穢行，善將護為一切戒名稱遠布，種種眾生類皆悉敬仰，使得樂止處心得歡樂。",
        "from": "T04n0194_002:0132b02_0",
        "context_with_next_sentence": true
    },
    {
        "source_sentence": "無數百千劫修行苦習盡道現第一義，以智慧照明除愚癡冥，消滅諸苦遊彼眾中，皆悉成就十力無畏勇猛意，於三千世皆悉破壞，愍護不度者智不破壞。",
        "from": "T04n0194_002:0132b05_1",
        "context_with_next_sentence": true
    },
    {
        "source_sentence": "爾時世尊於彼現日明，無漏行具足，乘大乘車等御無畏如風吹帆，以念車皆與彼相應而現在前，以等志於彼所有皆悉具足，等三昧思惟一切眾生類，彼於三世具足翼從，悉承受其教意，無欲怒癡憍慢，捨諸結使，天人眾以花供養無有五蓋，以信財布現一切眾皆使覺知，無有塵埃，諸結使無礙，如是世尊為日光明。",
        "from": "T04n0194_002:0132b08_2",
        "context_with_next_sentence": true
    },
    {
        "source_sentence": "於是便說此偈：「百智已具足，　　於彼眾無缺，　已現三世光，　　是故拜手光，　無數百劫行，　　滅愚盲冥癡，　已能度此岸，　　當拜手慧日。」",
        "from": "T04n0194_002:0132b15_3",
        "context_with_next_sentence": true
    },
    {
        "source_sentence": "如來蓮花者為何像貌？",
        "from": "T04n0194_002:0132b20_0",
        "context_with_next_sentence": true
    },
    {
        "source_sentence": "所謂第一功德所成，於三有得度，有信於眾生，清淨等智普悉周遍，以精進力得度彼岸，消滅雲霧禪悅皆悉得度，念解脫無眾想。",
        "from": "T04n0194_002:0132b20_1",
        "context_with_next_sentence": true
    },
    {
        "source_sentence": "以觀息彼種種穢患亦無異意，等見滿足悉成辦之皆悉覺知，以戒之香香聞四遠，以清淨光壞眾生類，猶彼蜂眾嚮若干種悉分別，了於三有等得解脫，眾生皆得悕望，種種方便欲安隱之，甚妙觀無厭足，一切根無缺漏，於息心眾中婬怒癡憍慢之患更不熾盛，極清淨柔軟而得度脫。",
        "from": "T04n0194_002:0132b23_2",
        "context_with_next_sentence": true
    },
    {
        "source_sentence": "於是便說此偈：「清淨之所生，　　供養花無比，　無數功德具，　　微妙最第一。",
        "from": "T04n0194_002:0132b29_3",
        "context_with_next_sentence": true
    },
    {
        "source_sentence": "　欲得休息樂，　　眾生得清淨，　已能覺知彼，　　謂呼常有聲。",
        "from": "T04n0194_002:0132c04_0",
        "context_with_next_sentence": true
    },
    {
        "source_sentence": "　己之所嘆譽，　　與世而相應，　微妙第一色，　　善香最為妙。",
        "from": "T04n0194_002:0132c06_0",
        "context_with_next_sentence": true
    },
    {
        "source_sentence": "　人中為最上，　　世人所嘆譽，　我今拜手禮，　　無著大神仙。」",
        "from": "T04n0194_002:0132c08_0",
        "context_with_next_sentence": true
    },
    {
        "source_sentence": "爾時一切智有如是雲，所謂九十一劫所造行，思惟不淨，神力所制所說無有異，盡諸欲愛無有愁憂，於諸三昧得到彼處，以大慈悲為一切眾生，使得功德百福具足，使彼得休息心觀而觀彼，於人民須輪鬼神之眾，於三世而行慈，皆使得清淨蔭涼得解脫門至要之處。",
        "from": "T04n0194_002:0132c10_0",
        "context_with_next_sentence": true
    },
    {
        "source_sentence": "復以智慧光洗彼清淨人民之眾，下至男女皆使得善，於彼遊行得諸忍業，得甚深法、善眾生法而種善根，眾生飢虛甘露之味，憂彼不得度脫者，以修行之法使彼覺一切有為行皆悉無常苦空，一切法無我，涅槃為第一樂，等度此苦樂，善悉分別言語具足，於種種眾中稱揚善法種解脫根，婬怒癡憍慢之法盡捨離之。",
        "from": "T04n0194_002:0132c16_1",
        "context_with_next_sentence": true
    },
    {
        "source_sentence": "以無畏金剛之志，度彼勤苦之患，於他眾中使受正法，有恐怖者一切智皆使愍一切，一切惠施無所著，是故拜手禮雨甘露。",
        "from": "T04n0194_002:0132c23_2",
        "context_with_next_sentence": true
    },
    {
        "source_sentence": "於是說此偈：「功德出照明，　　十力雲無比，　當發歡喜心，　　說甘露除渴。",
        "from": "T04n0194_002:0132c26_3",
        "context_with_next_sentence": true
    },
    {
        "source_sentence": "　已得無所畏，　　是一切智雲，　已有降伏外，　　是故食甘露。」",
        "from": "T04n0194_002:0132c29_0",
        "context_with_next_sentence": true
    },
    {
        "source_sentence": "爾時世尊有如是火，所謂彼求行人民之類皆求喜樂，解脫得四等心所求已度，第一義具足與智相應，一切遍三昧有是神力，種種名聞諸根力具足，等至甚深已有此力，無數百千種，此根戒一切法得自在，三世最尊以十力威神得無所畏，是第一解脫，得第一光明、第一空寂。",
        "from": "T04n0194_002:0133a02_0",
        "context_with_next_sentence": true
    },
    {
        "source_sentence": "有如是之德布現深法，於彼眾生類訓誨使行忍度諸瞋恚，言語柔和無所傷損滅一切結使，於學無學於四部眾善已修行，指授苦報如是。",
        "from": "T04n0194_002:0133a08_1",
        "context_with_next_sentence": true
    },
    {
        "source_sentence": "彼功德極無量，智成就發趣於涅槃門，而得供養第一尊重，潤及眾生，是故拜手禮佛火。",
        "from": "T04n0194_002:0133a11_2",
        "context_with_next_sentence": true
    },
    {
        "source_sentence": "於是便說此偈：「能焚燒草木，　　火最無有崖，　佛火第一妙，　　是故當拜手。",
        "from": "T04n0194_002:0133a13_3",
        "context_with_next_sentence": true
    },
    {
        "source_sentence": "　佛火以滅盡，　　苦樂不復起，　猶有遺功德，　　流布於世間。」",
        "from": "T04n0194_002:0133a16_0",
        "context_with_next_sentence": true
    },
    {
        "source_sentence": "爾時世尊有是園觀，極柔軟禁戒成就，於彼處所無有五蓋，亦無石沙穢惡，亦無屺山，一切諸法根本皆悉得自在，大慈悲清淨無有垢穢，極自娛樂等度到彼。",
        "from": "T04n0194_002:0133a18_0",
        "context_with_next_sentence": true
    },
    {
        "source_sentence": "有如是思惟功德，諸行淳淑，力勢所為成善根本，亦不移動於法忍，無狐疑等見，八賢聖道悉具足，得諸供養無數百行不可稱計戒三昧，具足十力悉無有疑。",
        "from": "T04n0194_002:0133a21_1",
        "context_with_next_sentence": true
    },
    {
        "source_sentence": "諸陰蓋解脫清淨，誓願已果，枝葉繁茂於彼生花實，生若干百三昧林悉皆茂盛，等見無邪見，禪無色而自樂身，慈悲喜護常加眾生，於其中間分別七覺意，息心第一果，慚愧圍繞常念惠施，求出要故有是清涼雲，以力拔諸結使，有此勇猛欲得解脫，功德不可壞，善覺集在彼，除彼眾生婬怒癡得無所畏。",
        "from": "T04n0194_002:0133a25_2",
        "context_with_next_sentence": true
    },
    {
        "source_sentence": "猶彼阿若拘隣、舍利弗、大目揵連、迦葉、迦栴延子、阿那律、難提、金鞞羅難陀、離越，於彼聲聞園中為聲聞王功德無比，浴池清淨一切布善三世所嘆，是故拜手禮頂。",
        "from": "T04n0194_002:0133b03_3",
        "context_with_next_sentence": true
    },
    {
        "source_sentence": "於是便說此偈：「善興三世護，　　為彼萌類故，　覺意花飾身，　　解脫果成就。",
        "from": "T04n0194_002:0133b06_4",
        "context_with_next_sentence": true
    },
    {
        "source_sentence": "　聲聞眾中王，　　生功德無穢，　當求彼樂處，　　必獲安樂處。」",
        "from": "T04n0194_002:0133b10_0",
        "context_with_next_sentence": true
    },
    {
        "source_sentence": "爾時世尊有如是空，意同一色廣布無邊故曰為空，斷諸欲愛一切無所住，以智果報一切潤澤，無有諸結亦無諸蓋。",
        "from": "T04n0194_002:0133b12_0",
        "context_with_next_sentence": true
    },
    {
        "source_sentence": "以三昧愛度諸塵垢，善出要以解脫，清淨月善光，以功德無量意專一生業，修一生梵常懷歡喜，智慧眼清淨而境界淨，斷諸結使故無所著，已得大慈故一切無處所，分別意故種種得成就，得供養故不染於結使。",
        "from": "T04n0194_002:0133b14_1",
        "context_with_next_sentence": true
    },
    {
        "source_sentence": "依彼心故不以淨不淨染污其心，依彼聲聞眾種種鳥圍繞，止觀具足故極微妙不盡，三昧林故星宿眾圍繞，以正法降伏外敵故難以為疇匹。",
        "from": "T04n0194_002:0133b19_2",
        "context_with_next_sentence": true
    },
    {
        "source_sentence": "當作是觀，猶如有人得歡喜究竟其業，必不有疑退轉本處。",
        "from": "T04n0194_002:0133b22_3",
        "context_with_next_sentence": true
    },
    {
        "source_sentence": "於是便說此偈：「歡喜念愛樂，　　無有結塵垢，　此有若干色，　　復能悉分別。",
        "from": "T04n0194_002:0133b24_4",
        "context_with_next_sentence": true
    },
    {
        "source_sentence": "　一切得等意，　　欲作是稱譽，　已到越彼岸，　　無有喜樂心。」",
        "from": "T04n0194_002:0133b27_0",
        "context_with_next_sentence": true
    },
    {
        "source_sentence": "是時世尊有如是輪，意止具足根力覺意無有缺漏皆自莊嚴，四神足最第一，四意斷善莊嚴身，善口說教遠布，七覺意等見而得解脫。",
        "from": "T04n0194_002:0133b29_0",
        "context_with_next_sentence": true
    },
    {
        "source_sentence": "以止觀無有癡愛，已度彼三昧得無所畏，為師子吼無有恐畏，辯才無礙得信歡喜，精進無懈怠念，境界得度彼智慧解脫。",
        "from": "T04n0194_002:0133c03_1",
        "context_with_next_sentence": true
    },
    {
        "source_sentence": "遊彼魔境界無有欲愛，功德具足消滅諸惡趣，三乘果微妙，第一善成就，滅彼魔眾三欲永盡，諸有愁憂苦惱永盡無餘，亦無有愛亦無五蓋亦無瑕穢，依彼身盡捨離，除去狐疑無有愚癡，有覺有觀亦無憍慢，隨時興起亦無顛倒，永除邪見有威力，歡喜滅結使降伏魔眾。",
        "from": "T04n0194_002:0133c05_2",
        "context_with_next_sentence": true
    },
    {
        "source_sentence": "於是便說此偈：「一切人供養，　　救度眾生類，　無護為作護，　　魔前轉法輪。",
        "from": "T04n0194_002:0133c12_3",
        "context_with_next_sentence": true
    },
    {
        "source_sentence": "　彼輪無有等，　　天人所嘆譽，　已有此名稱，　　彼最為第一。」",
        "from": "T04n0194_002:0133c15_0",
        "context_with_next_sentence": true
    },
    {
        "source_sentence": "是時世尊因何金剛降伏彼魔？",
        "from": "T04n0194_002:0133c17_0",
        "context_with_next_sentence": true
    },
    {
        "source_sentence": "所謂爾時世尊乘禁戒車被弘誓鎧有諸忍力，以大雲為清淨幢蓋，以無結使執無欲擁執持等見，緣四禪愛慢得解脫清淨，等志等語皆悉清淨。",
        "from": "T04n0194_002:0133c17_1",
        "context_with_next_sentence": true
    },
    {
        "source_sentence": "以辯才智神足莊嚴，自專其意解脫牢固無婬怒癡，以覺意解脫明熾然，一切具足無有三愛，度一切結力勢不可壞，至涅槃海無世俗患。",
        "from": "T04n0194_002:0133c21_0",
        "context_with_next_sentence": true
    },
    {
        "source_sentence": "以智慧金剛復以智業滅諸惡趣，十力解脫四無所畏降伏，本所修習行無敗壞，一切種種色像皆悉成就，滅諸魔眾亦無所著。",
        "from": "T04n0194_002:0133c24_1",
        "context_with_next_sentence": true
    },
    {
        "source_sentence": "於是便說此偈：「種種來恐畏，　　金剛精進意，　降伏彼魔眾，　　及餘諸塵結。",
        "from": "T04n0194_002:0133c27_0",
        "context_with_next_sentence": true
    },
    {
        "source_sentence": "　諸有生有想，　　結使皆永盡，　由是三昧行，　　故歸牟尼士。」",
        "from": "T04n0194_002:0134a01_0",
        "context_with_next_sentence": true
    },
    {
        "source_sentence": "爾時世尊云何以法雨而雨之？",
        "from": "T04n0194_002:0134a03_0",
        "context_with_next_sentence": true
    },
    {
        "source_sentence": "所謂轉不死法輪，於八部眾中而嘆譽此法，百劫所求善行修行，於慈轉牢固，清淨法如是，賢聖牢固，住於出家之觀，大威神無著。",
        "from": "T04n0194_002:0134a03_1",
        "context_with_next_sentence": true
    },
    {
        "source_sentence": "復以忍智之力，皆悉牢固解脫門，若干種珍寶瓔珞本願所追還，有其方便住其東方微妙之處，於彼貝多樹下極端政，諸天塞虛空，向東方坐觀察。",
        "from": "T04n0194_002:0134a06_2",
        "context_with_next_sentence": true
    },
    {
        "source_sentence": "是時佛為妙，亦有中間作如是歡喜之散花而嘆，觀察是時若須倫之眾聞如是之德，及諸神仙，昔佛所造最勝幢蓮花稱佛、錠光佛、隨葉佛，於彼大眾心得第一自在。",
        "from": "T04n0194_002:0134a10_3",
        "context_with_next_sentence": true
    },
    {
        "source_sentence": "爾時世尊釋迦文一切智，諸天眾歡喜，皆是本佛所造，彼猶如轉輪聖王於境界而得自在，世尊亦復如是，於己無漏法中而得自在。",
        "from": "T04n0194_002:0134a13_4",
        "context_with_next_sentence": true
    },
    {
        "source_sentence": "猶轉輪聖王自在境界，眾生之類共鬪諍者悉能斷絕，佛世尊亦復如是，於聲聞中其有眾生之類，有狐疑於法者皆悉能斷。",
        "from": "T04n0194_002:0134a16_5",
        "context_with_next_sentence": true
    },
    {
        "source_sentence": "猶如彼轉輪聖王，無財寶者皆悉能施，佛亦如是，諸乏賢聖寶者，便以七財而惠施之。",
        "from": "T04n0194_002:0134a19_6",
        "context_with_next_sentence": true
    },
    {
        "source_sentence": "猶如轉輪聖王外道眾生以示正法，佛世尊亦復如是，指授眾生至涅槃道。",
        "from": "T04n0194_002:0134a21_7",
        "context_with_next_sentence": true
    },
    {
        "source_sentence": "猶如轉輪聖王出現於世，諸閉在牢獄者皆悉脫之，佛世尊亦復如是，出現於世時，於生死牢獄便悉脫之。",
        "from": "T04n0194_002:0134a23_8",
        "context_with_next_sentence": true
    },
    {
        "source_sentence": "於是便說此偈：「法王為第一，　　眾尊無過佛，　愍彼眾生類，　　三界佛覆護。",
        "from": "T04n0194_002:0134a25_9",
        "context_with_next_sentence": true
    },
    {
        "source_sentence": "　可事可恭敬，　　欲度不度者，　如是功德者，　　佛覺不覺者。」",
        "from": "T04n0194_002:0134a28_0",
        "context_with_next_sentence": true
    },
    {
        "source_sentence": "爾時世尊有何城？",
        "from": "T04n0194_002:0134b01_0",
        "context_with_next_sentence": true
    },
    {
        "source_sentence": "所謂四賢聖智慧正觀，於彼戒定地善相無為行，以智慧為城郭，以三三昧為却敵，以解脫門為閨，以等見為街巷，以念為牆，以意止為壍，以五根為堂，以禪為室，以慚愧自障屏，指授彼道，以神足遊行不可障蔽，以覺意華自嚴飾，以諦果為行，以賢聖第一而自娛樂，極安隱教授彼眾皆悉濟度。",
        "from": "T04n0194_002:0134b01_1",
        "context_with_next_sentence": true
    },
    {
        "source_sentence": "舍利弗、目揵連有無數眾善想，常遊教化善滿具足所覺皆成就，於彼浴池洗，以戒為塗香，辯才黠慧以為法服嚴莊其身，以三三昧為食，以法味為漿，七寶具足。",
        "from": "T04n0194_002:0134b08_2",
        "context_with_next_sentence": true
    },
    {
        "source_sentence": "時世尊為大眾學無學皆悉圍繞，欲使彼眾到涅槃至無畏處亦不退轉，無欲於眾生，得無所畏，法力具足，諸陰入成就，不著於塵垢。",
        "from": "T04n0194_002:0134b11_3",
        "context_with_next_sentence": true
    },
    {
        "source_sentence": "於是便說此偈：「諸惡已休息，　　大神仙所制，　使彼得清淨，　　十力之所說。",
        "from": "T04n0194_002:0134b14_4",
        "context_with_next_sentence": true
    },
    {
        "source_sentence": "　於彼釋城郭，　　常畏生老病，　不至涅槃處，　　皆由眾生苦。」",
        "from": "T04n0194_002:0134b18_0",
        "context_with_next_sentence": true
    },
    {
        "source_sentence": "僧伽羅剎所集經卷中",
        "from": "T04n0194_002:0134b20_0",
        "context_with_next_sentence": false
    }
]