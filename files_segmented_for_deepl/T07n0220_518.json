[
    {
        "source_sentence": "大般若波羅蜜多經卷第五百一",
        "from": "T07n0220_518:0647c14_0",
        "context_with_next_sentence": true
    },
    {
        "source_sentence": "十八",
        "from": "T07n0220_518:0647c15_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T07n0220_518:0647c17_0",
        "context_with_next_sentence": true
    },
    {
        "source_sentence": "第三分巧便品第二十三之二",
        "from": "T07n0220_518:0647c18_0",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0647c19_0",
        "context_with_next_sentence": true
    },
    {
        "source_sentence": "若菩薩摩訶薩恒作是念：『諸有情類於長夜中行有所得，謂執有我乃至見者，或執有色蘊乃至識蘊，或執有眼處乃至意處，或執有色處乃至法處，或執有眼界乃至意界，或執有色界乃至法界，或執有眼識界乃至意識界，或執有眼觸乃至意觸，或執有眼觸為緣所生諸受乃至意觸為緣所生諸受，或執有地界乃至識界，或執有因緣乃至增上緣，或執有無明乃至老死，或執有十善業道，或執有四靜慮、四無量、四無色定，或執有四攝事，或執有餘諸勝善法。",
        "from": "T07n0220_518:0647c19_1",
        "context_with_next_sentence": true
    },
    {
        "source_sentence": "我為如是諸有情故，應趣無上正等菩提，修諸菩薩摩訶薩行，證得無上正等覺時，令諸有情永斷如是有所得執。』",
        "from": "T07n0220_518:0647c29_2",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0648a03_3",
        "context_with_next_sentence": true
    },
    {
        "source_sentence": "是菩薩摩訶薩成就此念，行深般若波羅蜜多，方便善巧所攝受故，若未圓滿如來十力乃至十八佛不共法及餘無量無邊佛法，終不證入諸佛勝定。",
        "from": "T07n0220_518:0648a03_4",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_518:0648a07_5",
        "context_with_next_sentence": true
    },
    {
        "source_sentence": "是菩薩摩訶薩爾時雖學三解脫門入出自在，而於實際未即作證，乃至無上正等菩提因行功德未善圓滿不證實際及餘功德，若得無上正等菩提乃可證得。",
        "from": "T07n0220_518:0648a07_6",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0648a11_7",
        "context_with_next_sentence": true
    },
    {
        "source_sentence": "是菩薩摩訶薩爾時雖於諸餘功德修未圓滿，而但於空三摩地門修已圓滿。",
        "from": "T07n0220_518:0648a11_8",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0648a13_9",
        "context_with_next_sentence": true
    },
    {
        "source_sentence": "若菩薩摩訶薩恒作是念：『諸有情類於長夜中常行諸相，謂執男相，或執女相，或執色相，或執聲相，或執香相，或執味相，或執觸相，或執法相，或執諸餘我相、法相。",
        "from": "T07n0220_518:0648a13_10",
        "context_with_next_sentence": true
    },
    {
        "source_sentence": "我為如是諸有情故，應趣無上正等菩提，修諸菩薩摩訶薩行，證得無上正等覺時，令諸有情永斷如是種種相執。』",
        "from": "T07n0220_518:0648a17_11",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0648a19_12",
        "context_with_next_sentence": true
    },
    {
        "source_sentence": "是菩薩摩訶薩成就此念，行深般若波羅蜜多，方便善巧所攝受故，若未圓滿如來十力乃至十八佛不共法及餘無量無邊佛法，終不證入諸佛勝定。",
        "from": "T07n0220_518:0648a20_13",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0648a23_14",
        "context_with_next_sentence": true
    },
    {
        "source_sentence": "是菩薩摩訶薩爾時雖學三解脫門入出自在，而於實際未即作證，乃至無上正等菩提因行功德未善圓滿不證實際及餘功德，若得無上正等覺時乃可證得。",
        "from": "T07n0220_518:0648a23_15",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0648a27_16",
        "context_with_next_sentence": true
    },
    {
        "source_sentence": "是菩薩摩訶薩爾時雖於諸餘功德修未圓滿，而於無相三摩地門修已圓滿。",
        "from": "T07n0220_518:0648a27_17",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0648a29_18",
        "context_with_next_sentence": true
    },
    {
        "source_sentence": "若菩薩摩訶薩已善修學布施波羅蜜多乃至般若波羅蜜多，已善安住內空乃至無性自性空，已善安住真如乃至不思議界，已善安住苦、集、滅、道聖諦，已善修學四念住乃至八聖道支，已善修學空、無相、無願解脫門，已善修學四靜慮、四無量、四無色定，已善修學八解脫乃至十遍處，已善修學諸菩薩地，已善修學陀羅尼門、三摩地門，已善修學五眼、六神通，已善修學如來十力乃至十八佛不共法，已善修學大慈、大悲、大喜、大捨，已善修學無忘失法、恒住捨性及餘無量無邊佛法。",
        "from": "T07n0220_518:0648a29_19",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0648b11_20",
        "context_with_next_sentence": true
    },
    {
        "source_sentence": "是菩薩摩訶薩成就如是殊勝智見，若於生死發起樂想，或說有樂，或於三界安住執著，無有是處。",
        "from": "T07n0220_518:0648b11_21",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_518:0648b14_22",
        "context_with_next_sentence": true
    },
    {
        "source_sentence": "若菩薩摩訶薩已善修行菩提分法，一切如來、應、正等覺及諸弟子法，應試問：『若菩薩摩訶薩欲證無上正等菩提，云何修行菩提分法，而不證空、無相、無願、無生、無滅、無作、無為、無性、實際，由不證故，不得預流、一來、不還、阿羅漢果、獨覺菩提，而勤修習甚深般若波羅蜜多，常無所執？』",
        "from": "T07n0220_518:0648b14_23",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0648b20_24",
        "context_with_next_sentence": true
    },
    {
        "source_sentence": "是菩薩摩訶薩得此問時，若作是答：『諸菩薩摩訶薩欲證無上正等菩提，但應思惟空、無相、無願、無生、無滅、無作、無為、無性、實際及餘一切菩提分法，不應修學。』",
        "from": "T07n0220_518:0648b20_25",
        "context_with_next_sentence": true
    },
    {
        "source_sentence": "是菩薩摩訶薩未蒙如來、應、正等覺授與無上正等菩提不退轉記。",
        "from": "T07n0220_518:0648b24_26",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0648b26_0",
        "context_with_next_sentence": true
    },
    {
        "source_sentence": "是菩薩摩訶薩未能開示、記別、顯了住不退轉地菩薩摩訶薩修學法相。",
        "from": "T07n0220_518:0648b26_1",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0648b27_2",
        "context_with_next_sentence": true
    },
    {
        "source_sentence": "是菩薩摩訶薩得此問時，若作是答：『諸菩薩摩訶薩欲證無上正等菩提，應正思惟空、無相、無願、無生、無滅、無作、無為、無性、實際及餘一切菩提分法，亦應方便如先所說善巧修學而不作證。』",
        "from": "T07n0220_518:0648b28_3",
        "context_with_next_sentence": true
    },
    {
        "source_sentence": "是菩薩摩訶薩已蒙如來、應、正等覺授與無上正等菩提不退轉記。",
        "from": "T07n0220_518:0648c03_4",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0648c04_5",
        "context_with_next_sentence": true
    },
    {
        "source_sentence": "是菩薩摩訶薩已能開示、記別、顯了住不退轉地菩薩摩訶薩修學法相。",
        "from": "T07n0220_518:0648c05_6",
        "context_with_next_sentence": true
    },
    {
        "source_sentence": "「善現！",
        "from": "T07n0220_518:0648c06_7",
        "context_with_next_sentence": true
    },
    {
        "source_sentence": "若菩薩摩訶薩未能開示、記別、顯了住不退轉地菩薩摩訶薩修學法相，當知是菩薩摩訶薩未善修學布施、淨戒、安忍、精進、靜慮、般若波羅蜜多及餘一切菩提分法，未入薄地，未如其餘住不退轉地菩薩摩訶薩開示、記別、顯了安住不退轉相。",
        "from": "T07n0220_518:0648c06_8",
        "context_with_next_sentence": true
    },
    {
        "source_sentence": "善現！",
        "from": "T07n0220_518:0648c12_9",
        "context_with_next_sentence": true
    },
    {
        "source_sentence": "若菩薩摩訶薩已能開示、記別、顯了住不退轉地菩薩摩訶薩修學法相，當知是菩薩摩訶薩已善修學布施、淨戒、安忍、精進、靜慮、般若波羅蜜多及餘一切菩提分法，已入薄地，已如其餘住不退轉地菩薩摩訶薩開示、記別、顯了安住不退轉相。」",
        "from": "T07n0220_518:0648c12_10",
        "context_with_next_sentence": true
    },
    {
        "source_sentence": "具壽善現白言：「世尊！",
        "from": "T07n0220_518:0648c17_11",
        "context_with_next_sentence": true
    },
    {
        "source_sentence": "頗有未得不退轉菩薩摩訶薩能作如是如實答不？」",
        "from": "T07n0220_518:0648c18_12",
        "context_with_next_sentence": true
    },
    {
        "source_sentence": "佛告善現：「有菩薩摩訶薩雖未得不退轉，而能於此作如實答。",
        "from": "T07n0220_518:0648c19_13",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0648c20_14",
        "context_with_next_sentence": true
    },
    {
        "source_sentence": "是菩薩摩訶薩雖未得不退轉，而能修學布施、淨戒、安忍、精進、靜慮、般若波羅蜜多及餘一切菩提分法，已得成熟覺慧猛利，若聞、不聞能如實答如不退地菩薩摩訶薩。」",
        "from": "T07n0220_518:0648c21_15",
        "context_with_next_sentence": true
    },
    {
        "source_sentence": "具壽善現復白佛言：「多有菩薩摩訶薩求學無上正等菩提，少有能如實答如不退轉地菩薩摩訶薩已善修治地，未善修治地而安住故。」",
        "from": "T07n0220_518:0648c24_16",
        "context_with_next_sentence": true
    },
    {
        "source_sentence": "佛告善現：「如是！",
        "from": "T07n0220_518:0648c27_17",
        "context_with_next_sentence": true
    },
    {
        "source_sentence": "如是！",
        "from": "T07n0220_518:0648c28_18",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0648c28_19",
        "context_with_next_sentence": true
    },
    {
        "source_sentence": "少有菩薩摩訶薩得受如是不退轉地殊勝慧記，若有得受如是記者，皆能於此作如實答。",
        "from": "T07n0220_518:0648c28_20",
        "context_with_next_sentence": true
    },
    {
        "source_sentence": "善現！",
        "from": "T07n0220_518:0649a01_21",
        "context_with_next_sentence": true
    },
    {
        "source_sentence": "若能於此如實答者，當知是菩薩摩訶薩已種善根最極明利，所修智慧其量深廣，世間天、人、阿素洛等不能引奪令其破壞，必得無上正等菩提。",
        "from": "T07n0220_518:0649a01_22",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0649a05_23",
        "context_with_next_sentence": true
    },
    {
        "source_sentence": "若菩薩摩訶薩乃至夢中，亦不愛樂稱讚聲聞、獨覺地法，於三界法亦不起心愛樂稱讚，常觀諸法如夢、如響廣說乃至如尋香城，雖如是觀察而不證實際，當知是菩薩有不退轉相。",
        "from": "T07n0220_518:0649a05_24",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0649a09_25",
        "context_with_next_sentence": true
    },
    {
        "source_sentence": "若菩薩摩訶薩夢見如來、應、正等覺，有無數量百千俱胝那庾多眾，恭敬圍遶而為說法，既聞法已善解義趣，解義趣已精進修行，法隨法行入三摩地起隨法行，當知是菩薩有不退轉相。",
        "from": "T07n0220_518:0649a09_26",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0649a13_27",
        "context_with_next_sentence": true
    },
    {
        "source_sentence": "若菩薩摩訶薩夢見如來、應、正等覺，具三十二大士夫相、八十隨好圓滿莊嚴，常光一尋周匝照曜，與無量眾踊在虛空，現大神通說正法要，化作化士令往他方無邊佛土施作佛事，當知是菩薩有不退轉相。",
        "from": "T07n0220_518:0649a14_28",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0649a18_29",
        "context_with_next_sentence": true
    },
    {
        "source_sentence": "若菩薩摩訶薩夢見狂賊破壞村城，或見火起焚燒聚落，或見師子、虎、狼、猛獸、毒蛇、惡蝎欲來害身，或見怨家欲斬其首，或見父母、兄弟、姊妹、妻子、親友臨當命終，或見自身寒熱飢渴及餘苦事之所逼惱。",
        "from": "T07n0220_518:0649a19_30",
        "context_with_next_sentence": true
    },
    {
        "source_sentence": "見如是等可怖畏事，不驚、不懼亦不憂惱，從夢覺已即能思惟：『三界非真皆如夢見，我得無上正等覺時，當為有情說三界法，一切虛妄皆如夢境。』",
        "from": "T07n0220_518:0649a23_31",
        "context_with_next_sentence": true
    },
    {
        "source_sentence": "當知是菩薩有不退轉相。",
        "from": "T07n0220_518:0649a27_32",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0649a27_33",
        "context_with_next_sentence": true
    },
    {
        "source_sentence": "若菩薩摩訶薩乃至夢中見有地獄、傍生、鬼界諸有情類，便作是念：『我當精勤修諸菩薩摩訶薩行，速趣無上正等菩提，我佛土中得無地獄、傍生、鬼界惡趣及名。』",
        "from": "T07n0220_518:0649a27_34",
        "context_with_next_sentence": true
    },
    {
        "source_sentence": "從夢覺已亦作是念。",
        "from": "T07n0220_518:0649b02_35",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0649b03_36",
        "context_with_next_sentence": true
    },
    {
        "source_sentence": "是菩薩摩訶薩當作佛時，所居佛土定無惡趣。",
        "from": "T07n0220_518:0649b03_37",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0649b04_38",
        "context_with_next_sentence": true
    },
    {
        "source_sentence": "若夢、若覺諸法無二、無二分故，當知是菩薩有不退轉相。",
        "from": "T07n0220_518:0649b04_39",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0649b05_40",
        "context_with_next_sentence": true
    },
    {
        "source_sentence": "若菩薩摩訶薩夢中見火燒地獄等諸有情類，或復見燒城邑、聚落，便發誓願：『我若已受不退轉記，當證無上正等菩提，願此大火即時頓滅變為清涼。』",
        "from": "T07n0220_518:0649b06_41",
        "context_with_next_sentence": true
    },
    {
        "source_sentence": "若此菩薩作是願已，夢中見火即時頓滅，當知已得不退轉記。",
        "from": "T07n0220_518:0649b09_42",
        "context_with_next_sentence": true
    },
    {
        "source_sentence": "若此菩薩作是願已，夢中見火不即頓滅，當知未得不退轉記。",
        "from": "T07n0220_518:0649b11_0",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0649b12_1",
        "context_with_next_sentence": true
    },
    {
        "source_sentence": "若菩薩摩訶薩覺時現見大火卒起，燒諸城邑或燒聚落，便作是念：『我在夢中或在覺位，曾見自有不退轉地諸行、狀、相未審虛實，若我所見是實有者，願此大火即時頓滅變為清涼。』",
        "from": "T07n0220_518:0649b12_2",
        "context_with_next_sentence": true
    },
    {
        "source_sentence": "若此菩薩作是誓願發誠諦言，爾時大火即為頓滅，當知已得不退轉記。",
        "from": "T07n0220_518:0649b16_3",
        "context_with_next_sentence": true
    },
    {
        "source_sentence": "若此菩薩作是誓願發誠諦言，火不頓滅，當知未得不退轉記。",
        "from": "T07n0220_518:0649b18_4",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0649b19_5",
        "context_with_next_sentence": true
    },
    {
        "source_sentence": "若菩薩摩訶薩覺時見火燒諸城邑或燒聚落，便作是念：『我在夢中或在覺位，曾見自有不退轉地諸行、狀、相。",
        "from": "T07n0220_518:0649b20_6",
        "context_with_next_sentence": true
    },
    {
        "source_sentence": "若我所見定是實有，必證無上正等菩提，願此大火即時頓滅變為清涼。』",
        "from": "T07n0220_518:0649b22_7",
        "context_with_next_sentence": true
    },
    {
        "source_sentence": "是菩薩摩訶薩發此誓願誠諦言已，爾時大火不為頓滅，然燒一家越置一家，復燒一家或燒一巷，越置一巷復燒一巷，如是展轉其火乃滅。",
        "from": "T07n0220_518:0649b24_8",
        "context_with_next_sentence": true
    },
    {
        "source_sentence": "是菩薩摩訶薩應自了知決定已得不退轉記。",
        "from": "T07n0220_518:0649b27_9",
        "context_with_next_sentence": true
    },
    {
        "source_sentence": "然被燒者，由彼有情造作增長壞正法業，彼由此業先墮惡趣，無量劫中受正苦果，今生人趣受彼餘殃，或由此業當墮惡趣，經無量劫受正苦果，今在人趣先現少殃。",
        "from": "T07n0220_518:0649b28_10",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0649c03_11",
        "context_with_next_sentence": true
    },
    {
        "source_sentence": "依前所說種種因緣，知是不退轉菩薩摩訶薩。",
        "from": "T07n0220_518:0649c03_12",
        "context_with_next_sentence": true
    },
    {
        "source_sentence": "復有成就餘行、狀、相，知是不退轉菩薩摩訶薩，吾當為汝分別解說，汝應諦聽！",
        "from": "T07n0220_518:0649c04_13",
        "context_with_next_sentence": true
    },
    {
        "source_sentence": "極善思惟！」",
        "from": "T07n0220_518:0649c06_14",
        "context_with_next_sentence": true
    },
    {
        "source_sentence": "善現答言：「唯然！",
        "from": "T07n0220_518:0649c06_15",
        "context_with_next_sentence": true
    },
    {
        "source_sentence": "願說！」",
        "from": "T07n0220_518:0649c07_16",
        "context_with_next_sentence": true
    },
    {
        "source_sentence": "佛告善現：「若菩薩摩訶薩見有男子或有女人現為非人之所魅著，受諸苦惱不能遠離，便作是念：『若諸如來、應、正等覺知我已得清淨意樂，授我無上正等菩提不退轉記；若我久發清淨作意，求證無上正等菩提，遠離聲聞、獨覺作意，不以聲聞、獨覺作意求證無上正等菩提。",
        "from": "T07n0220_518:0649c07_17",
        "context_with_next_sentence": true
    },
    {
        "source_sentence": "若我當來必得無上正等菩提，窮未來際利益安樂諸有情類。",
        "from": "T07n0220_518:0649c13_18",
        "context_with_next_sentence": true
    },
    {
        "source_sentence": "若十方界現在實有無量如來、應、正等覺說微妙法利樂有情，彼諸如來、應、正等覺無所不見、無所不知、無所不解、無所不證，現知、見、覺一切有情意樂差別，願垂照察我心所念及誠諦言。",
        "from": "T07n0220_518:0649c14_19",
        "context_with_next_sentence": true
    },
    {
        "source_sentence": "若我實能修菩薩行，必獲無上正等菩提，救拔有情生死苦者，願是男子或此女人，不為非人之所擾惱，彼隨我語即當捨去。』",
        "from": "T07n0220_518:0649c19_20",
        "context_with_next_sentence": true
    },
    {
        "source_sentence": "是菩薩摩訶薩作此語時，若彼非人不為去者，當知未得不退轉記。",
        "from": "T07n0220_518:0649c21_21",
        "context_with_next_sentence": true
    },
    {
        "source_sentence": "是菩薩摩訶薩作此語時，若彼非人即為去者，當知已得不退轉記。",
        "from": "T07n0220_518:0649c23_22",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0649c25_23",
        "context_with_next_sentence": true
    },
    {
        "source_sentence": "有菩薩摩訶薩未善修學布施、淨戒、安忍、精進、靜慮、般若波羅蜜多，未善安住內空乃至無性自性空，未善安住真如乃至不思議界，未善安住苦、集、滅、道聖諦，未善修學四念住乃至八聖道支，未善修學四靜慮、四無量、四無色定，未善修學八解脫乃至十遍處，未善修學空、無相、無願解脫門，未善修學陀羅尼門、三摩地門，未入菩薩正性離生，未具修行一切佛法，遠離菩薩方便善巧，未免惡魔之所惱亂，於諸魔事未能覺知，不自度量善根厚薄，學諸菩薩發誠諦言，便為惡魔之所誑惑。",
        "from": "T07n0220_518:0649c25_24",
        "context_with_next_sentence": true
    },
    {
        "source_sentence": "是菩薩摩訶薩見有男子或有女人，現為非人之所魅著，受諸苦惱不能遠離，即便輕爾發誠諦言：『我若已從過去諸佛，受得無上正等菩提不退轉記，令是男子或此女人，不為非人之所擾惱，彼隨我語速當捨去。』",
        "from": "T07n0220_518:0650a07_25",
        "context_with_next_sentence": true
    },
    {
        "source_sentence": "是菩薩摩訶薩作此語已，爾時惡魔為誑惑故，即便驅逼非人令去。",
        "from": "T07n0220_518:0650a12_26",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0650a13_27",
        "context_with_next_sentence": true
    },
    {
        "source_sentence": "惡魔威力勝彼非人，是故非人受魔教勅即便捨去。",
        "from": "T07n0220_518:0650a13_28",
        "context_with_next_sentence": true
    },
    {
        "source_sentence": "「是菩薩摩訶薩見此事已，歡喜踊躍作是念言：『非人今去是吾威力。",
        "from": "T07n0220_518:0650a15_29",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0650a16_30",
        "context_with_next_sentence": true
    },
    {
        "source_sentence": "非人隨我所發誓願，即便放此男子、女人，無別緣故。』",
        "from": "T07n0220_518:0650a16_31",
        "context_with_next_sentence": true
    },
    {
        "source_sentence": "是菩薩摩訶薩不能覺知惡魔所作，謂是己力妄生歡喜，恃此輕弄諸餘菩薩言：『我已從過去諸佛受得無上正等菩提不退轉記，所發誓願皆不唐捐，汝等未蒙諸佛授記，不應相學發誠諦言，設有要期必空無果。』",
        "from": "T07n0220_518:0650a18_32",
        "context_with_next_sentence": true
    },
    {
        "source_sentence": "是菩薩摩訶薩輕弄毀訾餘菩薩故，妄恃少能，於諸功德生長多種增上慢故，遠離無上正等菩提，不能證得一切智智。",
        "from": "T07n0220_518:0650a23_0",
        "context_with_next_sentence": true
    },
    {
        "source_sentence": "是菩薩摩訶薩以無方便善巧力故，生長多種增上慢故，毀訾輕蔑餘菩薩故，雖勤精進而墮聲聞或獨覺地。",
        "from": "T07n0220_518:0650a25_1",
        "context_with_next_sentence": true
    },
    {
        "source_sentence": "是菩薩摩訶薩薄福德故，所作善業、發誠諦言皆動魔事。",
        "from": "T07n0220_518:0650a28_2",
        "context_with_next_sentence": true
    },
    {
        "source_sentence": "是菩薩摩訶薩不能親近供養恭敬、尊重讚歎真善知識，不能請問得不退轉菩薩行相，不能諮受諸惡魔軍所作事業，由斯魔縛轉復堅牢。",
        "from": "T07n0220_518:0650a29_3",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0650b03_4",
        "context_with_next_sentence": true
    },
    {
        "source_sentence": "是菩薩摩訶薩不久修行布施、淨戒、安忍、精進、靜慮、般若波羅蜜多，乃至遠離方便善巧故，為惡魔之所誑惑。",
        "from": "T07n0220_518:0650b03_5",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_518:0650b06_6",
        "context_with_next_sentence": true
    },
    {
        "source_sentence": "諸菩薩摩訶薩應善覺知諸惡魔事。",
        "from": "T07n0220_518:0650b06_7",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0650b07_8",
        "context_with_next_sentence": true
    },
    {
        "source_sentence": "云何菩薩摩訶薩不久修行布施、淨戒、安忍、精進、靜慮、般若波羅蜜多，乃至遠離方便善巧故，為惡魔之所誑惑，勸諸菩薩應善覺知？",
        "from": "T07n0220_518:0650b07_9",
        "context_with_next_sentence": true
    },
    {
        "source_sentence": "謂有惡魔，為誑惑故，方便化作種種形像，來至菩薩摩訶薩所，作如是言：『咄！",
        "from": "T07n0220_518:0650b10_10",
        "context_with_next_sentence": true
    },
    {
        "source_sentence": "善男子！",
        "from": "T07n0220_518:0650b12_11",
        "context_with_next_sentence": true
    },
    {
        "source_sentence": "汝自知耶？",
        "from": "T07n0220_518:0650b12_12",
        "context_with_next_sentence": true
    },
    {
        "source_sentence": "過去諸佛已曾授汝大菩提記，汝於無上正等菩提決定當得不復退轉。",
        "from": "T07n0220_518:0650b12_13",
        "context_with_next_sentence": true
    },
    {
        "source_sentence": "汝身父母、兄弟、姊妹、親友、眷屬乃至七世名字差別我悉善知，汝身生在某方、某國、某城、某邑、某聚落中，汝在某年、某月、某日、某時、某宿相王中生。』",
        "from": "T07n0220_518:0650b14_14",
        "context_with_next_sentence": true
    },
    {
        "source_sentence": "如是惡魔若見菩薩稟性柔軟，諸根昧鈍，便詐記言：『汝於先世所稟根性已曾如是。』",
        "from": "T07n0220_518:0650b17_15",
        "context_with_next_sentence": true
    },
    {
        "source_sentence": "若見菩薩稟性剛強，諸根明利，便詐記言：『汝於先世所稟根性亦曾如是。』",
        "from": "T07n0220_518:0650b19_16",
        "context_with_next_sentence": true
    },
    {
        "source_sentence": "若見菩薩居阿練若，或常乞食，或受一食，或一坐食，或一鉢食，或居塚間，或居露地，或居樹下，或糞掃衣，或但三衣，或常坐不臥，或如舊敷具，或少欲，或喜足，或樂遠離，或樂寂定，或具正念，或具妙慧，或不重利養，或不貴名譽，或好廉儉，不塗其足，或省睡眠，或離掉舉，或好少言，或樂軟語，如是惡魔見此菩薩種種行已，便詐記言：『汝於先世亦曾如是。",
        "from": "T07n0220_518:0650b21_17",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0650b29_18",
        "context_with_next_sentence": true
    },
    {
        "source_sentence": "汝今成就如是如是殊勝功德，世間同見，先世定應亦有如是殊勝功德，應自慶慰無得自輕。』",
        "from": "T07n0220_518:0650b29_19",
        "context_with_next_sentence": true
    },
    {
        "source_sentence": "「是菩薩摩訶薩聞此惡魔說其過去當來功德，及說現在親友自身名等差別，兼歎種種殊勝善根，歡喜踊躍生增上慢，凌蔑毀罵諸餘菩薩。",
        "from": "T07n0220_518:0650c02_20",
        "context_with_next_sentence": true
    },
    {
        "source_sentence": "爾時，惡魔知其闇鈍起增上慢凌蔑他人，復告之言：『汝定成就殊勝功德，過去如來、應、正等覺已授汝記，汝於無上正等菩提，定當證得不復退轉，已有如是瑞相現前。』",
        "from": "T07n0220_518:0650c06_0",
        "context_with_next_sentence": true
    },
    {
        "source_sentence": "是時，惡魔為擾亂故，或矯現作出家形像，或矯現作在家形像，或矯現作父母、兄弟、姊妹、親友、梵志、師主、天、龍、藥叉、人、非人等種種形像，至此菩薩摩訶薩所，作如是言：『過去如來、應、正等覺，久已授汝大菩提記。",
        "from": "T07n0220_518:0650c09_1",
        "context_with_next_sentence": true
    },
    {
        "source_sentence": "汝於無上正等菩提，決定當得不復退轉。",
        "from": "T07n0220_518:0650c14_2",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0650c15_3",
        "context_with_next_sentence": true
    },
    {
        "source_sentence": "諸不退轉地菩薩摩訶薩功德狀相，汝皆具有，應自尊重，勿生猶豫。』",
        "from": "T07n0220_518:0650c15_4",
        "context_with_next_sentence": true
    },
    {
        "source_sentence": "時，此菩薩聞彼語已，增上慢心轉復堅固。",
        "from": "T07n0220_518:0650c17_5",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_518:0650c18_6",
        "context_with_next_sentence": true
    },
    {
        "source_sentence": "如我所說實得不退轉菩薩摩訶薩諸行、狀、相，是菩薩摩訶薩實皆非有。",
        "from": "T07n0220_518:0650c18_7",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0650c20_0",
        "context_with_next_sentence": true
    },
    {
        "source_sentence": "是菩薩摩訶薩魔所執持，為魔所嬈不得自在。",
        "from": "T07n0220_518:0650c20_1",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0650c21_2",
        "context_with_next_sentence": true
    },
    {
        "source_sentence": "是菩薩摩訶薩於得不退轉菩薩摩訶薩諸行、狀、相實皆未有，但聞惡魔詐說其德及名字等，生增上慢，凌蔑毀罵諸餘菩薩。",
        "from": "T07n0220_518:0650c21_3",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_518:0650c24_4",
        "context_with_next_sentence": true
    },
    {
        "source_sentence": "若菩薩摩訶薩欲得無上正等菩提，應善覺知諸惡魔事。",
        "from": "T07n0220_518:0650c24_5",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0650c26_0",
        "context_with_next_sentence": true
    },
    {
        "source_sentence": "有菩薩摩訶薩魔所執持，為魔所魅，但聞名字妄生執著。",
        "from": "T07n0220_518:0650c26_1",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0650c27_2",
        "context_with_next_sentence": true
    },
    {
        "source_sentence": "是菩薩摩訶薩先未修學布施、淨戒、安忍、精進、靜慮、般若波羅蜜多及餘無量無邊佛法，由此因緣令魔得便。",
        "from": "T07n0220_518:0650c27_3",
        "context_with_next_sentence": true
    },
    {
        "source_sentence": "是菩薩摩訶薩不能了知蘊魔行相、死魔行相、天魔行相、煩惱魔行相，由此因緣令魔得便。",
        "from": "T07n0220_518:0651a01_4",
        "context_with_next_sentence": true
    },
    {
        "source_sentence": "是菩薩摩訶薩不能了知色蘊、受蘊、想蘊、行蘊、識蘊及餘無量法門，亦不了知有情諸法名字實相所謂無相。",
        "from": "T07n0220_518:0651a03_5",
        "context_with_next_sentence": true
    },
    {
        "source_sentence": "由此因緣令魔得便，方便化作種種形像，告此菩薩摩訶薩言：『汝所修行願行已滿，當得無上正等菩提。",
        "from": "T07n0220_518:0651a05_6",
        "context_with_next_sentence": true
    },
    {
        "source_sentence": "汝成佛時當得如是勝妙功德尊貴名號！』",
        "from": "T07n0220_518:0651a08_7",
        "context_with_next_sentence": true
    },
    {
        "source_sentence": "謂彼惡魔，知此菩薩長夜思願：『我成佛時當得如是功德名號！』",
        "from": "T07n0220_518:0651a09_8",
        "context_with_next_sentence": true
    },
    {
        "source_sentence": "隨其思願而記說之。",
        "from": "T07n0220_518:0651a10_9",
        "context_with_next_sentence": true
    },
    {
        "source_sentence": "時，此菩薩遠離般若波羅蜜多，無方便善巧故，聞魔記說，作是念言：『此人奇哉！",
        "from": "T07n0220_518:0651a10_10",
        "context_with_next_sentence": true
    },
    {
        "source_sentence": "為我記說當得成佛功德名號，與我長夜思願相應。",
        "from": "T07n0220_518:0651a12_11",
        "context_with_next_sentence": true
    },
    {
        "source_sentence": "由此故知過去諸佛必已授我大菩提記，我於無上正等菩提決定當得不復退轉。",
        "from": "T07n0220_518:0651a13_12",
        "context_with_next_sentence": true
    },
    {
        "source_sentence": "我成佛時必定當得如是功德尊貴名號。』",
        "from": "T07n0220_518:0651a15_13",
        "context_with_next_sentence": true
    },
    {
        "source_sentence": "是菩薩摩訶薩如如惡魔、或魔眷屬、或魔所執諸沙門等記說當來成佛名號，如是如是憍慢轉增：『我於未來定當作佛，獲得如是功德名號，諸餘菩薩無與我等。』",
        "from": "T07n0220_518:0651a16_14",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_518:0651a20_15",
        "context_with_next_sentence": true
    },
    {
        "source_sentence": "如我所說已得不退轉菩薩摩訶薩諸行、狀、相，此菩薩摩訶薩皆未成就，但聞魔說成佛虛名，便生憍慢輕弄，毀蔑諸餘菩薩摩訶薩眾。",
        "from": "T07n0220_518:0651a20_16",
        "context_with_next_sentence": true
    },
    {
        "source_sentence": "是菩薩摩訶薩由起憍慢，輕弄毀蔑諸餘菩薩摩訶薩故，遠離無上正等菩提。",
        "from": "T07n0220_518:0651a23_17",
        "context_with_next_sentence": true
    },
    {
        "source_sentence": "是菩薩摩訶薩遠離般若波羅蜜多，無方便善巧故，棄善友故，常為惡友所攝受故，當墮聲聞或獨覺地。",
        "from": "T07n0220_518:0651a25_18",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0651a27_19",
        "context_with_next_sentence": true
    },
    {
        "source_sentence": "是菩薩摩訶薩或有此身還得正念，至誠悔過捨憍慢心，數數親近、供養恭敬、尊重讚歎真淨善友。",
        "from": "T07n0220_518:0651a28_20",
        "context_with_next_sentence": true
    },
    {
        "source_sentence": "彼雖流轉生死多時，而後復依甚深般若波羅蜜多漸次修學，當證無上正等菩提。",
        "from": "T07n0220_518:0651b01_21",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0651b03_22",
        "context_with_next_sentence": true
    },
    {
        "source_sentence": "是菩薩摩訶薩若有此身不得正念，不能悔過，不捨慢心，不樂親近、供養恭敬、尊重讚歎真淨善友。",
        "from": "T07n0220_518:0651b03_23",
        "context_with_next_sentence": true
    },
    {
        "source_sentence": "彼定流轉生死多時，後雖精進修諸善業，而墮聲聞或獨覺地。",
        "from": "T07n0220_518:0651b05_24",
        "context_with_next_sentence": true
    },
    {
        "source_sentence": "譬如苾芻求聲聞者，於四重罪若隨犯一，便非沙門、非釋迦子，彼於現在定不能得預流等果。",
        "from": "T07n0220_518:0651b07_25",
        "context_with_next_sentence": true
    },
    {
        "source_sentence": "妄執虛名菩薩亦爾，但聞魔說成佛空名，便起慢心，輕弄毀蔑諸餘菩薩摩訶薩眾，當知此罪過彼苾芻所犯四重無量倍數。",
        "from": "T07n0220_518:0651b09_26",
        "context_with_next_sentence": true
    },
    {
        "source_sentence": "置彼苾芻所犯四重，此菩薩罪過五無間亦無量倍。",
        "from": "T07n0220_518:0651b12_27",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0651b13_28",
        "context_with_next_sentence": true
    },
    {
        "source_sentence": "是菩薩摩訶薩實不成就殊勝功德，聞惡魔說成佛虛名，便自憍慢輕餘菩薩，是故此罪過五無間。",
        "from": "T07n0220_518:0651b13_29",
        "context_with_next_sentence": true
    },
    {
        "source_sentence": "由此當知若菩薩摩訶薩欲證無上正等菩提，應善覺知如是記說虛名號等微細魔事。",
        "from": "T07n0220_518:0651b15_30",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0651b17_31",
        "context_with_next_sentence": true
    },
    {
        "source_sentence": "有菩薩摩訶薩修遠離行，謂隱山林、空澤、曠野，居阿練若宴坐思惟。",
        "from": "T07n0220_518:0651b17_32",
        "context_with_next_sentence": true
    },
    {
        "source_sentence": "時，有惡魔來到其所，恭敬讚歎遠離功德，謂作是言：『善哉！",
        "from": "T07n0220_518:0651b19_33",
        "context_with_next_sentence": true
    },
    {
        "source_sentence": "大士！",
        "from": "T07n0220_518:0651b20_34",
        "context_with_next_sentence": true
    },
    {
        "source_sentence": "能修如是真遠離行。",
        "from": "T07n0220_518:0651b20_35",
        "context_with_next_sentence": true
    },
    {
        "source_sentence": "此遠離行，一切如來、應、正等覺共所稱讚，天帝釋等諸天神仙皆共守護、供養尊重，應常住此勿往餘處。』",
        "from": "T07n0220_518:0651b21_36",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0651b23_37",
        "context_with_next_sentence": true
    },
    {
        "source_sentence": "我不讚歎諸菩薩摩訶薩居阿練若、曠野、山林宴坐思惟修遠離行。」",
        "from": "T07n0220_518:0651b23_38",
        "context_with_next_sentence": true
    },
    {
        "source_sentence": "爾時，善現便白佛言：「諸菩薩摩訶薩應修何等餘遠離行，而佛不讚居阿練若、曠野、山林，棄勝臥具思惟宴坐遠離功德？」",
        "from": "T07n0220_518:0651b25_39",
        "context_with_next_sentence": true
    },
    {
        "source_sentence": "佛告善現：「諸菩薩摩訶薩若居山林、空澤、曠野、阿練若處，若住城邑、聚落、王都喧雜之處，但能遠離煩惱惡業及諸聲聞、獨覺作意，行深般若波羅蜜多及修諸餘勝妙功德，是名菩薩真遠離行。",
        "from": "T07n0220_518:0651b28_40",
        "context_with_next_sentence": true
    },
    {
        "source_sentence": "此遠離行，一切如來、應、正等覺共所稱讚，諸佛世尊共所開許，諸菩薩眾常應修學，若晝若夜應正思惟，精進修行此遠離法，是名菩薩修遠離行。",
        "from": "T07n0220_518:0651c03_41",
        "context_with_next_sentence": true
    },
    {
        "source_sentence": "此遠離行不雜聲聞、獨覺作意，不雜一切煩惱惡業，離諸喧雜畢竟清淨，令諸菩薩疾證無上正等菩提，利樂有情常無斷盡。",
        "from": "T07n0220_518:0651c06_42",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0651c09_43",
        "context_with_next_sentence": true
    },
    {
        "source_sentence": "惡魔所讚隱於山林、空澤、曠野、阿練若處棄勝臥具宴坐思惟，非諸菩薩真遠離行。",
        "from": "T07n0220_518:0651c09_44",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0651c11_45",
        "context_with_next_sentence": true
    },
    {
        "source_sentence": "彼遠離行猶有喧雜，謂彼或雜惡業煩惱，或雜聲聞、獨覺作意，於深般若波羅蜜多，不能精勤信受修學，不能圓滿一切智智。",
        "from": "T07n0220_518:0651c11_46",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_518:0651c14_47",
        "context_with_next_sentence": true
    },
    {
        "source_sentence": "有菩薩摩訶薩雖樂修行魔所稱讚遠離行法，而起憍慢不清淨心，輕蔑、毀訾諸餘菩薩摩訶薩眾，謂有菩薩摩訶薩眾雖居城邑、聚落、王都而心清淨，不雜種種煩惱惡業及諸聲聞、獨覺作意，精勤修學布施、淨戒、安忍、精進、靜慮、般若波羅蜜多廣說乃至一切相智，嚴淨佛土、成熟有情，雖居憒閙而心寂靜，常勤修習真遠離行。",
        "from": "T07n0220_518:0651c15_0",
        "context_with_next_sentence": true
    },
    {
        "source_sentence": "彼於如是真淨菩薩摩訶薩眾，心生憍慢輕弄、毀訾、誹謗、凌蔑。",
        "from": "T07n0220_518:0651c22_1",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_518:0651c23_2",
        "context_with_next_sentence": true
    },
    {
        "source_sentence": "是菩薩摩訶薩遠離般若波羅蜜多，無方便善巧故，雖居曠野百踰繕那，其中絕無諸惡禽獸、蛇蝎、盜賊，唯有鬼神、邏剎娑等遊止其中。",
        "from": "T07n0220_518:0651c24_3",
        "context_with_next_sentence": true
    },
    {
        "source_sentence": "彼居如是阿練若處，雖經一年、或五、或十、或復乃至百千俱胝，若過是數修遠離行，而不了知真遠離行，謂諸菩薩摩訶薩眾，雖居憒閙而心寂靜，遠離種種煩惱惡業及諸聲聞、獨覺作意，發趣無上正等菩提。",
        "from": "T07n0220_518:0651c27_4",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0652a02_5",
        "context_with_next_sentence": true
    },
    {
        "source_sentence": "是諸菩薩雖居曠野經歷多時，而雜聲聞、獨覺作意，於彼二地深生樂著，依二地法修遠離行，復於此行深生耽染。",
        "from": "T07n0220_518:0652a03_6",
        "context_with_next_sentence": true
    },
    {
        "source_sentence": "彼雖如是修遠離行，而不稱順諸佛之心。",
        "from": "T07n0220_518:0652a05_7",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_518:0652a06_8",
        "context_with_next_sentence": true
    },
    {
        "source_sentence": "我所稱讚諸菩薩摩訶薩真遠離行，是菩薩摩訶薩都不成就，彼於真淨遠離行中亦不見有相似行相。",
        "from": "T07n0220_518:0652a06_9",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0652a09_10",
        "context_with_next_sentence": true
    },
    {
        "source_sentence": "彼於如是真遠離行不生愛樂，但樂勤修聲聞、獨覺空遠離行。",
        "from": "T07n0220_518:0652a09_11",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0652a10_12",
        "context_with_next_sentence": true
    },
    {
        "source_sentence": "是菩薩摩訶薩修不真淨遠離行時，魔來空中，歡喜讚歎告言：『大士！",
        "from": "T07n0220_518:0652a11_13",
        "context_with_next_sentence": true
    },
    {
        "source_sentence": "善哉！",
        "from": "T07n0220_518:0652a12_14",
        "context_with_next_sentence": true
    },
    {
        "source_sentence": "善哉！",
        "from": "T07n0220_518:0652a12_15",
        "context_with_next_sentence": true
    },
    {
        "source_sentence": "汝能勤修真遠離行，此遠離行一切如來、應、正等覺共所稱讚。",
        "from": "T07n0220_518:0652a12_16",
        "context_with_next_sentence": true
    },
    {
        "source_sentence": "汝於此行精勤修學，疾證無上正等菩提。』",
        "from": "T07n0220_518:0652a14_17",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0652a15_18",
        "context_with_next_sentence": true
    },
    {
        "source_sentence": "是菩薩摩訶薩執著如是二乘所修遠離行法以為最勝，輕弄毀蔑住菩薩乘，雖居憒閙而心寂靜成調善法諸苾芻等，言彼不能修遠離行，身居憒閙心不寂靜無調善法。",
        "from": "T07n0220_518:0652a15_19",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_518:0652a19_20",
        "context_with_next_sentence": true
    },
    {
        "source_sentence": "是菩薩摩訶薩於佛所讚住真遠離行菩薩摩訶薩輕蔑毀訾，謂居憒閙心不寂靜，不能勤修真遠離行；於諸如來、應、正等覺所不稱讚住真喧雜行菩薩摩訶薩尊重讚歎，謂不喧雜，其心寂靜，能正修行真遠離行。",
        "from": "T07n0220_518:0652a19_21",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0652a24_22",
        "context_with_next_sentence": true
    },
    {
        "source_sentence": "是菩薩摩訶薩於應親近恭敬供養如世尊者，而不親近供養恭敬，反生輕蔑；於應遠離，不應親近恭敬供養如惡友者，而反親近供養恭敬如事世尊。",
        "from": "T07n0220_518:0652a24_23",
        "context_with_next_sentence": true
    },
    {
        "source_sentence": "善現當知！",
        "from": "T07n0220_518:0652a28_24",
        "context_with_next_sentence": true
    },
    {
        "source_sentence": "是菩薩摩訶薩遠離般若波羅蜜多，無方便善巧故，妄生種種分別執著。",
        "from": "T07n0220_518:0652a28_25",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0652b01_26",
        "context_with_next_sentence": true
    },
    {
        "source_sentence": "彼作是念：『我所修學是真遠離，故為非人稱讚護念。",
        "from": "T07n0220_518:0652b01_27",
        "context_with_next_sentence": true
    },
    {
        "source_sentence": "居城邑者身心擾亂，誰當護念恭敬讚美是菩薩摩訶薩？』",
        "from": "T07n0220_518:0652b02_28",
        "context_with_next_sentence": true
    },
    {
        "source_sentence": "由此因緣，心多憍慢，輕蔑毀訾諸餘菩薩摩訶薩眾，煩惱惡業晝夜增長。",
        "from": "T07n0220_518:0652b03_29",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_518:0652b05_30",
        "context_with_next_sentence": true
    },
    {
        "source_sentence": "是菩薩摩訶薩於餘菩薩摩訶薩眾為旃茶羅，穢污菩薩摩訶薩眾。",
        "from": "T07n0220_518:0652b05_31",
        "context_with_next_sentence": true
    },
    {
        "source_sentence": "雖似菩薩摩訶薩相，而是天上人中大賊，誑惑天、人、阿素洛等，其身雖服沙門法衣，而心常懷盜賊意樂。",
        "from": "T07n0220_518:0652b07_32",
        "context_with_next_sentence": true
    },
    {
        "source_sentence": "諸有發趣菩薩乘者，不應親近供養恭敬、尊重讚歎如是惡人。",
        "from": "T07n0220_518:0652b09_33",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0652b11_34",
        "context_with_next_sentence": true
    },
    {
        "source_sentence": "此諸人等懷增上慢，外似菩薩內多煩惱。",
        "from": "T07n0220_518:0652b11_35",
        "context_with_next_sentence": true
    },
    {
        "source_sentence": "「是故，善現！",
        "from": "T07n0220_518:0652b12_36",
        "context_with_next_sentence": true
    },
    {
        "source_sentence": "若菩薩摩訶薩真實不捨一切智智，不棄無上正等菩提，深心欲求一切智智，欲得無上正等菩提，普為利樂諸有情者，不應親近供養恭敬、尊重讚歎如是惡人。",
        "from": "T07n0220_518:0652b12_37",
        "context_with_next_sentence": true
    },
    {
        "source_sentence": "「善現當知！",
        "from": "T07n0220_518:0652b16_38",
        "context_with_next_sentence": true
    },
    {
        "source_sentence": "諸菩薩摩訶薩常應精進修自事業，厭離生死，不著三界，於彼惡賊旃茶羅人，常應發生慈、悲、喜、捨，應作是念：『我不應起如彼惡人所起過患，設當失念如彼暫起，即應覺知令速除滅。』",
        "from": "T07n0220_518:0652b16_39",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_518:0652b20_40",
        "context_with_next_sentence": true
    },
    {
        "source_sentence": "諸菩薩摩訶薩欲證無上正等菩提，當善覺知諸惡魔事，應勤精進遠離除滅如彼菩薩所起過患，勤求無上正等菩提。",
        "from": "T07n0220_518:0652b20_41",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0652b24_0",
        "context_with_next_sentence": true
    },
    {
        "source_sentence": "若菩薩摩訶薩增上意樂，欲證無上正等菩提，常應親近供養恭敬、尊重讚歎真淨善友。」",
        "from": "T07n0220_518:0652b24_1",
        "context_with_next_sentence": true
    },
    {
        "source_sentence": "爾時，善現便白佛言：「何等名為諸菩薩摩訶薩真淨善友？」",
        "from": "T07n0220_518:0652b26_2",
        "context_with_next_sentence": true
    },
    {
        "source_sentence": "佛告善現：「一切如來、應、正等覺是諸菩薩真淨善友，一切菩薩摩訶薩眾亦是菩薩真淨善友，諸有聲聞及餘善士，能為菩薩摩訶薩眾宣說開示，分別顯了布施、淨戒、安忍、精進、靜慮、般若波羅蜜多相應法門令易解者，亦是菩薩真淨善友。",
        "from": "T07n0220_518:0652b27_3",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0652c03_4",
        "context_with_next_sentence": true
    },
    {
        "source_sentence": "布施波羅蜜多乃至般若波羅蜜多是諸菩薩真淨善友，四念住乃至八聖道支亦是菩薩真淨善友，四靜慮、四無量、四無色定亦是菩薩真淨善友，八解脫乃至十遍處亦是菩薩真淨善友，空、無相、無願解脫門，亦是菩薩真淨善友，極喜地乃至法雲地亦是菩薩真淨善友，陀羅尼門、三摩地門亦是菩薩真淨善友，五眼、六神通亦是菩薩真淨善友，如來十力乃至十八佛不共法亦是菩薩真淨善友，大慈、大悲、大喜、大捨亦是菩薩真淨善友，無忘失法、恒住捨性亦是菩薩真淨善友，一切智、道相智、一切相智亦是菩薩真淨善友，永斷一切習氣相續亦是菩薩真淨善友，一切菩薩摩訶薩行亦是菩薩真淨善友，諸佛無上正等菩提亦是菩薩真淨善友。",
        "from": "T07n0220_518:0652c04_5",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0652c18_6",
        "context_with_next_sentence": true
    },
    {
        "source_sentence": "苦聖諦乃至道聖諦是諸菩薩真淨善友，諸法緣性亦是菩薩真淨善友，諸緣起支亦是菩薩真淨善友，內空乃至無性自性空亦是菩薩真淨善友，真如乃至不思議界亦是菩薩真淨善友。",
        "from": "T07n0220_518:0652c19_7",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0652c23_8",
        "context_with_next_sentence": true
    },
    {
        "source_sentence": "布施波羅蜜多乃至般若波羅蜜多與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
        "from": "T07n0220_518:0652c23_9",
        "context_with_next_sentence": true
    },
    {
        "source_sentence": "四念住乃至一切相智亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
        "from": "T07n0220_518:0652c27_10",
        "context_with_next_sentence": true
    },
    {
        "source_sentence": "永斷一切習氣相續、一切菩薩摩訶薩行、諸佛無上正等菩提亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
        "from": "T07n0220_518:0653a01_11",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_518:0653a05_12",
        "context_with_next_sentence": true
    },
    {
        "source_sentence": "苦聖諦乃至道聖諦與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
        "from": "T07n0220_518:0653a05_13",
        "context_with_next_sentence": true
    },
    {
        "source_sentence": "諸法緣性及緣起支亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
        "from": "T07n0220_518:0653a09_14",
        "context_with_next_sentence": true
    },
    {
        "source_sentence": "內空乃至無性自性空亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
        "from": "T07n0220_518:0653a12_15",
        "context_with_next_sentence": true
    },
    {
        "source_sentence": "真如乃至不思議界亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
        "from": "T07n0220_518:0653a15_16",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0653a18_17",
        "context_with_next_sentence": true
    },
    {
        "source_sentence": "一切過去、未來、現在諸佛世尊，皆以布施乃至般若波羅蜜多，廣說乃至真如乃至不思議界為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
        "from": "T07n0220_518:0653a19_0",
        "context_with_next_sentence": true
    },
    {
        "source_sentence": "何以故？",
        "from": "T07n0220_518:0653a23_1",
        "context_with_next_sentence": true
    },
    {
        "source_sentence": "一切過去、未來、現在諸佛世尊，皆從布施乃至般若波羅蜜多，廣說乃至真如乃至不思議界而生長故。",
        "from": "T07n0220_518:0653a23_2",
        "context_with_next_sentence": true
    },
    {
        "source_sentence": "「是故，善現！",
        "from": "T07n0220_518:0653a25_3",
        "context_with_next_sentence": true
    },
    {
        "source_sentence": "若菩薩摩訶薩增上意樂欲證無上正等菩提，成熟有情、嚴淨佛土，當學布施波羅蜜多乃至般若波羅蜜多，廣說乃至當學真如乃至不思議界。",
        "from": "T07n0220_518:0653a26_4",
        "context_with_next_sentence": true
    },
    {
        "source_sentence": "是菩薩摩訶薩既學布施波羅蜜多，廣說乃至不思議界，復應以四攝事攝諸有情。",
        "from": "T07n0220_518:0653a29_5",
        "context_with_next_sentence": true
    },
    {
        "source_sentence": "何等為四？",
        "from": "T07n0220_518:0653b02_6",
        "context_with_next_sentence": true
    },
    {
        "source_sentence": "一者、布施。",
        "from": "T07n0220_518:0653b02_7",
        "context_with_next_sentence": true
    },
    {
        "source_sentence": "二者、愛語。",
        "from": "T07n0220_518:0653b02_8",
        "context_with_next_sentence": true
    },
    {
        "source_sentence": "三者、利行。",
        "from": "T07n0220_518:0653b03_9",
        "context_with_next_sentence": true
    },
    {
        "source_sentence": "四者、同事。",
        "from": "T07n0220_518:0653b03_10",
        "context_with_next_sentence": true
    },
    {
        "source_sentence": "我觀此義故作是說，一切布施波羅蜜多，廣說乃至不思議界，與諸菩薩摩訶薩眾為師為導，廣說乃至為父為母。",
        "from": "T07n0220_518:0653b03_11",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_518:0653b06_12",
        "context_with_next_sentence": true
    },
    {
        "source_sentence": "諸菩薩摩訶薩欲得不隨他教行，欲住不隨他教地，欲斷一切有情疑，欲滿一切有情願，欲嚴淨佛土，欲成熟有情，應學般若波羅蜜多。",
        "from": "T07n0220_518:0653b06_13",
        "context_with_next_sentence": true
    },
    {
        "source_sentence": "所以者何？",
        "from": "T07n0220_518:0653b09_14",
        "context_with_next_sentence": true
    },
    {
        "source_sentence": "於此般若波羅蜜多甚深經中，廣說菩薩摩訶薩眾所應學法，一切菩薩摩訶薩眾皆於其中應勤修學。」",
        "from": "T07n0220_518:0653b09_15",
        "context_with_next_sentence": true
    },
    {
        "source_sentence": "大般若波羅蜜多經卷第五百一十八",
        "from": "T07n0220_518:0653b13_0",
        "context_with_next_sentence": false
    }
]