[
    {
        "source_sentence": "佛說戒消災經一卷",
        "from": "T24n1477_001:0944b03_0",
        "context_with_next_sentence": true
    },
    {
        "source_sentence": "吳月支優婆塞支謙譯",
        "from": "T24n1477_001:0944b05_0",
        "context_with_next_sentence": true
    },
    {
        "source_sentence": "聞如是：一時佛在舍衛國。",
        "from": "T24n1477_001:0944b06_0",
        "context_with_next_sentence": true
    },
    {
        "source_sentence": "爾時有一縣，皆奉行佛五戒、十善，一縣界無釀酒者。",
        "from": "T24n1477_001:0944b06_1",
        "context_with_next_sentence": true
    },
    {
        "source_sentence": "中有大姓家子，欲遠賈販，臨行父母語其子言：「汝勤持五戒，奉行十善，慎莫飲酒，犯佛重戒。」",
        "from": "T24n1477_001:0944b07_2",
        "context_with_next_sentence": true
    },
    {
        "source_sentence": "受教而行。",
        "from": "T24n1477_001:0944b09_3",
        "context_with_next_sentence": true
    },
    {
        "source_sentence": "往到他國，見故同學、親友相得歡喜。",
        "from": "T24n1477_001:0944b10_4",
        "context_with_next_sentence": true
    },
    {
        "source_sentence": "將歸，出蒲萄酒，欲共飲之。",
        "from": "T24n1477_001:0944b10_5",
        "context_with_next_sentence": true
    },
    {
        "source_sentence": "辭曰：「吾國土奉佛五戒，無敢犯者，飲酒後生為人愚癡，不值見佛。",
        "from": "T24n1477_001:0944b11_6",
        "context_with_next_sentence": true
    },
    {
        "source_sentence": "且辭親行，父母相誡，以酒蒸仍違教犯戒，罪莫大也。",
        "from": "T24n1477_001:0944b13_0",
        "context_with_next_sentence": true
    },
    {
        "source_sentence": "知識區區，別久會同，心雖悅喜，不宜使吾犯戒，違親教也。」",
        "from": "T24n1477_001:0944b14_1",
        "context_with_next_sentence": true
    },
    {
        "source_sentence": "主人言：「吾與卿同師，恩則兄弟，吾親則是子親，父母相欽，豈可違之！",
        "from": "T24n1477_001:0944b15_2",
        "context_with_next_sentence": true
    },
    {
        "source_sentence": "若吾在卿家，必順子親。」",
        "from": "T24n1477_001:0944b17_3",
        "context_with_next_sentence": true
    },
    {
        "source_sentence": "事不獲已，乃聽飲之。",
        "from": "T24n1477_001:0944b17_4",
        "context_with_next_sentence": true
    },
    {
        "source_sentence": "醉臥三日，醒悟，心悔怖懼。",
        "from": "T24n1477_001:0944b18_5",
        "context_with_next_sentence": true
    },
    {
        "source_sentence": "事訖還家，具首於親，父母報言：「汝違吾教，加復犯戒，亂法之漸，非孝子也。",
        "from": "T24n1477_001:0944b18_6",
        "context_with_next_sentence": true
    },
    {
        "source_sentence": "無得說之，為國作先。」",
        "from": "T24n1477_001:0944b20_7",
        "context_with_next_sentence": true
    },
    {
        "source_sentence": "便以所得物逐令出國，無宜留此。",
        "from": "T24n1477_001:0944b20_8",
        "context_with_next_sentence": true
    },
    {
        "source_sentence": "子以犯戒，為親所逐，乃到他國，住客舍家。",
        "from": "T24n1477_001:0944b21_9",
        "context_with_next_sentence": true
    },
    {
        "source_sentence": "主人所事三鬼神能作人，現對面飲食、與人語言。",
        "from": "T24n1477_001:0944b22_10",
        "context_with_next_sentence": true
    },
    {
        "source_sentence": "主人事之，積年疲勞，居財空盡，而家疾病、死喪不絕，患厭此鬼，私共論之。",
        "from": "T24n1477_001:0944b23_11",
        "context_with_next_sentence": true
    },
    {
        "source_sentence": "鬼知人意而患苦之，鬼自相共議：「此人財產空訖，正為吾耳，未曾有益，令相厭患。",
        "from": "T24n1477_001:0944b25_12",
        "context_with_next_sentence": true
    },
    {
        "source_sentence": "宜求珍寶以施與之，令其心悅！」",
        "from": "T24n1477_001:0944b27_13",
        "context_with_next_sentence": true
    },
    {
        "source_sentence": "便行盜他方國王庫藏好寶，積置園中，報言：「汝事吾歷年，勤苦甚久，今欲福汝，使得饒富，此乃快乎？」",
        "from": "T24n1477_001:0944b27_14",
        "context_with_next_sentence": true
    },
    {
        "source_sentence": "主人言：「受大神恩。」",
        "from": "T24n1477_001:0944c01_15",
        "context_with_next_sentence": true
    },
    {
        "source_sentence": "鬼曰：「汝園中有金銀，可往取之，方有大福，令得汝願。」",
        "from": "T24n1477_001:0944c01_16",
        "context_with_next_sentence": true
    },
    {
        "source_sentence": "主人欣然入園，見物奇異，負摙歸舍，辭謝受恩：「明日欲設飲食，願屈顧下。」",
        "from": "T24n1477_001:0944c02_17",
        "context_with_next_sentence": true
    },
    {
        "source_sentence": "施設餚饌皆辦，鬼神來詣門，見舍衛國人在主人舍，便奔走而去。",
        "from": "T24n1477_001:0944c04_18",
        "context_with_next_sentence": true
    },
    {
        "source_sentence": "主人追呼請還：「今設微供皆已辦具，大神既已顧下，委去何為？」",
        "from": "T24n1477_001:0944c05_19",
        "context_with_next_sentence": true
    },
    {
        "source_sentence": "神曰：「卿舍尊客，吾焉得前。」",
        "from": "T24n1477_001:0944c07_20",
        "context_with_next_sentence": true
    },
    {
        "source_sentence": "重復驚走。",
        "from": "T24n1477_001:0944c08_0",
        "context_with_next_sentence": true
    },
    {
        "source_sentence": "主人還歸坐自思惟：「吾舍之中，無有異人，正有此人耳！」",
        "from": "T24n1477_001:0944c08_1",
        "context_with_next_sentence": true
    },
    {
        "source_sentence": "即出語言，恭設所有，極相娛樂，飲食已竟，因問之曰：「卿有何功德於世？",
        "from": "T24n1477_001:0944c09_2",
        "context_with_next_sentence": true
    },
    {
        "source_sentence": "有此吾所事神畏子而走？」",
        "from": "T24n1477_001:0944c11_3",
        "context_with_next_sentence": true
    },
    {
        "source_sentence": "客具說佛功德、五戒、十善；實犯酒戒，為親所逐，尚餘四戒，故為天神所營護，卿神不敢當之。",
        "from": "T24n1477_001:0944c11_4",
        "context_with_next_sentence": true
    },
    {
        "source_sentence": "主人言：「吾雖事此神，久厭之，今欲奉持佛五戒。」",
        "from": "T24n1477_001:0944c13_5",
        "context_with_next_sentence": true
    },
    {
        "source_sentence": "因從客受三自歸、五戒、十善，一心精進，不敢懈怠。",
        "from": "T24n1477_001:0944c14_6",
        "context_with_next_sentence": true
    },
    {
        "source_sentence": "問佛所在，可得見不？",
        "from": "T24n1477_001:0944c16_0",
        "context_with_next_sentence": true
    },
    {
        "source_sentence": "客曰：「佛在舍衛國給孤獨園中，往立可見。」",
        "from": "T24n1477_001:0944c16_1",
        "context_with_next_sentence": true
    },
    {
        "source_sentence": "主人一心到彼，經歷一亭，中。",
        "from": "T24n1477_001:0944c17_2",
        "context_with_next_sentence": true
    },
    {
        "source_sentence": "有一女人端正，是噉人鬼婦也。",
        "from": "T24n1477_001:0944c18_3",
        "context_with_next_sentence": true
    },
    {
        "source_sentence": "男子行路逈遠，時日逼暮，從女人寄止一宿，女即報言：「慎勿留此，宜急前去。」",
        "from": "T24n1477_001:0944c18_4",
        "context_with_next_sentence": true
    },
    {
        "source_sentence": "男子問曰：「用何等故，將有意乎？」",
        "from": "T24n1477_001:0944c20_5",
        "context_with_next_sentence": true
    },
    {
        "source_sentence": "女人報曰：「吾已語卿，用復問為？」",
        "from": "T24n1477_001:0944c21_6",
        "context_with_next_sentence": true
    },
    {
        "source_sentence": "男子自念：「前舍衛國人，完佛四戒，我神尚為畏之乃爾，我已受三自歸、五戒、十善，心不懈怠，何畏懼乎！」",
        "from": "T24n1477_001:0944c22_7",
        "context_with_next_sentence": true
    },
    {
        "source_sentence": "遂自留宿。",
        "from": "T24n1477_001:0944c24_8",
        "context_with_next_sentence": true
    },
    {
        "source_sentence": "噉人鬼見護戒威神徘徊其旁，去亭四十里，一宿不歸。",
        "from": "T24n1477_001:0944c24_9",
        "context_with_next_sentence": true
    },
    {
        "source_sentence": "明日男子進路，見鬼所噉人骸骨狼藉，衣毛為起，心怖而悔，退自思惟：「我在本國，家居衣食極快足用，空為此人所化，言佛在舍衛國，未覩奇妙，反見骸骨縱橫，惡意更生。」",
        "from": "T24n1477_001:0944c25_10",
        "context_with_next_sentence": true
    },
    {
        "source_sentence": "自念不如還彼女人，將歸本土，共居如故，不亦樂乎。",
        "from": "T24n1477_001:0944c29_11",
        "context_with_next_sentence": true
    },
    {
        "source_sentence": "即時迴還還至亭所，因從女人復求留宿。",
        "from": "T24n1477_001:0945a01_12",
        "context_with_next_sentence": true
    },
    {
        "source_sentence": "女人謂男子：「何復還耶？」",
        "from": "T24n1477_001:0945a02_13",
        "context_with_next_sentence": true
    },
    {
        "source_sentence": "答曰：「行計不成，故迴還耳，復寄一宿。」",
        "from": "T24n1477_001:0945a03_14",
        "context_with_next_sentence": true
    },
    {
        "source_sentence": "女言：「卿死矣，吾夫是噉人鬼，方來不久，卿急去。」",
        "from": "T24n1477_001:0945a04_15",
        "context_with_next_sentence": true
    },
    {
        "source_sentence": "此男子不信，遂止不去，心更迷惑，婬意復生，不復信佛三自歸之德、五戒、十善之心，天神即去，無復護之。",
        "from": "T24n1477_001:0945a05_16",
        "context_with_next_sentence": true
    },
    {
        "source_sentence": "鬼得來還，女人恐鬼食此男子，哀愍藏之瓮中，鬼聞人氣謂婦言：「爾得肉耶？",
        "from": "T24n1477_001:0945a07_17",
        "context_with_next_sentence": true
    },
    {
        "source_sentence": "吾欲噉之。」",
        "from": "T24n1477_001:0945a09_18",
        "context_with_next_sentence": true
    },
    {
        "source_sentence": "婦言：「我不行。",
        "from": "T24n1477_001:0945a09_19",
        "context_with_next_sentence": true
    },
    {
        "source_sentence": "何從得肉？」",
        "from": "T24n1477_001:0945a10_20",
        "context_with_next_sentence": true
    },
    {
        "source_sentence": "婦問鬼：「卿昨夜何以不歸？」",
        "from": "T24n1477_001:0945a10_21",
        "context_with_next_sentence": true
    },
    {
        "source_sentence": "鬼言：「坐汝所為而舍尊客宿，令吾見逐。」",
        "from": "T24n1477_001:0945a11_0",
        "context_with_next_sentence": true
    },
    {
        "source_sentence": "甕中男子踰益恐怖，不復識三自歸意。",
        "from": "T24n1477_001:0945a11_1",
        "context_with_next_sentence": true
    },
    {
        "source_sentence": "婦言：「卿何以不得肉乎？」",
        "from": "T24n1477_001:0945a12_2",
        "context_with_next_sentence": true
    },
    {
        "source_sentence": "鬼言：「正為汝舍佛弟子，天神逐我出四十里外，露宿震怖，于今不安，故不得肉。」",
        "from": "T24n1477_001:0945a13_3",
        "context_with_next_sentence": true
    },
    {
        "source_sentence": "婦聞默喜，因問其夫：「佛戒云何悉所奉持？」",
        "from": "T24n1477_001:0945a15_4",
        "context_with_next_sentence": true
    },
    {
        "source_sentence": "鬼言：「我大飢極，急以肉來，不須問此，此是無上正真之戒，非吾所敢說也。」",
        "from": "T24n1477_001:0945a16_5",
        "context_with_next_sentence": true
    },
    {
        "source_sentence": "婦言：「為說之，我當與卿肉。」",
        "from": "T24n1477_001:0945a17_6",
        "context_with_next_sentence": true
    },
    {
        "source_sentence": "鬼類貪殘，欲食無止，婦迫問之，因便為說三自歸、五重戒：一曰慈仁不殺；二曰清信不盜；三曰守貞不婬；四曰口無妄言；五曰孝順不醉。",
        "from": "T24n1477_001:0945a18_7",
        "context_with_next_sentence": true
    },
    {
        "source_sentence": "鬼初說一戒時婦輒受之，五戒心執口誦，男子於甕中識五戒，隨受之。",
        "from": "T24n1477_001:0945a21_8",
        "context_with_next_sentence": true
    },
    {
        "source_sentence": "天帝釋知此二人心自歸佛，即選善神五十人，擁護兩人，鬼遂走去。",
        "from": "T24n1477_001:0945a22_9",
        "context_with_next_sentence": true
    },
    {
        "source_sentence": "到明日，婦問男子：「怖乎？」",
        "from": "T24n1477_001:0945a24_10",
        "context_with_next_sentence": true
    },
    {
        "source_sentence": "答曰：「大怖！",
        "from": "T24n1477_001:0945a25_0",
        "context_with_next_sentence": true
    },
    {
        "source_sentence": "蒙仁者恩，心悟識佛。」",
        "from": "T24n1477_001:0945a25_1",
        "context_with_next_sentence": true
    },
    {
        "source_sentence": "婦言男子：「昨何以迴還？」",
        "from": "T24n1477_001:0945a25_2",
        "context_with_next_sentence": true
    },
    {
        "source_sentence": "答曰：「吾見新久死人骸骨，縱橫恐畏，故屈還耳。」",
        "from": "T24n1477_001:0945a26_3",
        "context_with_next_sentence": true
    },
    {
        "source_sentence": "婦言：「骨是吾所棄者也，吾本良家之女，為鬼所掠，取吾作妻，悲窮無訴，今蒙仁恩，得聞佛戒，得離此鬼。」",
        "from": "T24n1477_001:0945a27_4",
        "context_with_next_sentence": true
    },
    {
        "source_sentence": "婦言：「賢者今欲到何所？」",
        "from": "T24n1477_001:0945a29_5",
        "context_with_next_sentence": true
    },
    {
        "source_sentence": "男子報言：「吾欲到舍衛國見佛。」",
        "from": "T24n1477_001:0945b01_6",
        "context_with_next_sentence": true
    },
    {
        "source_sentence": "婦曰：「善哉！",
        "from": "T24n1477_001:0945b01_7",
        "context_with_next_sentence": true
    },
    {
        "source_sentence": "吾置本國及父母，隨賢者見佛。」",
        "from": "T24n1477_001:0945b02_8",
        "context_with_next_sentence": true
    },
    {
        "source_sentence": "便俱前行，逢四百九十八人，因相問訊：「諸賢者從何所來，欲到何所？」",
        "from": "T24n1477_001:0945b02_9",
        "context_with_next_sentence": true
    },
    {
        "source_sentence": "答曰：「吾等從佛所來。」",
        "from": "T24n1477_001:0945b04_10",
        "context_with_next_sentence": true
    },
    {
        "source_sentence": "問言：「卿等已得見佛，何為復去？」",
        "from": "T24n1477_001:0945b04_11",
        "context_with_next_sentence": true
    },
    {
        "source_sentence": "報言：「佛日說經，意中罔罔故尚不解，今還本國。」",
        "from": "T24n1477_001:0945b05_12",
        "context_with_next_sentence": true
    },
    {
        "source_sentence": "兩賢者具說本末，以鬼畏戒，高行之人，意乃開解，俱還見佛。",
        "from": "T24n1477_001:0945b06_13",
        "context_with_next_sentence": true
    },
    {
        "source_sentence": "佛遙見之，則笑，口中五色光出，阿難長跪：「佛不妄笑，將有所說。」",
        "from": "T24n1477_001:0945b08_0",
        "context_with_next_sentence": true
    },
    {
        "source_sentence": "佛語阿難：「汝見是四百九十八人還不？」",
        "from": "T24n1477_001:0945b09_1",
        "context_with_next_sentence": true
    },
    {
        "source_sentence": "對曰：「見之。」",
        "from": "T24n1477_001:0945b10_2",
        "context_with_next_sentence": true
    },
    {
        "source_sentence": "佛言：「此四百九十八人，今得其本師，來見佛者，皆當得道。」",
        "from": "T24n1477_001:0945b10_3",
        "context_with_next_sentence": true
    },
    {
        "source_sentence": "五百人至佛所前，為佛作禮，一心聽經，心開意解，皆作沙門，得阿羅漢道。",
        "from": "T24n1477_001:0945b11_4",
        "context_with_next_sentence": true
    },
    {
        "source_sentence": "佛言：「犯酒戒者，則是客舍主人，與此女人累世兄弟也；然此二人是四百九十八人前世之師也。",
        "from": "T24n1477_001:0945b13_5",
        "context_with_next_sentence": true
    },
    {
        "source_sentence": "世人求道，要當得其本師及其善友，爾乃解耳。」",
        "from": "T24n1477_001:0945b15_6",
        "context_with_next_sentence": true
    },
    {
        "source_sentence": "佛說經竟，諸比丘皆大歡喜，前為佛作禮而去。",
        "from": "T24n1477_001:0945b16_7",
        "context_with_next_sentence": true
    },
    {
        "source_sentence": "佛說戒消災經一卷",
        "from": "T24n1477_001:0945b18_0",
        "context_with_next_sentence": false
    }
]