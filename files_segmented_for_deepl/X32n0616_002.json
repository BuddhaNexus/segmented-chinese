[
    {
        "source_sentence": "妙法蓮華經台宗會義卷二之一",
        "from": "X32n0616_002:0063c16_0",
        "context_with_next_sentence": true
    },
    {
        "source_sentence": "古吳後學蕅益　智旭　述",
        "from": "X32n0616_002:0063c18_0",
        "context_with_next_sentence": true
    },
    {
        "source_sentence": "△釋方便品竟次釋譬喻品。",
        "from": "X32n0616_002:0063c19_0",
        "context_with_next_sentence": true
    },
    {
        "source_sentence": "譬喻品第三",
        "from": "X32n0616_002:0063c20_0",
        "context_with_next_sentence": true
    },
    {
        "source_sentence": "釋此亦二先總次別總釋者譬是比況喻是曉訓托此比彼寄淺訓深前長文偈頌廣明五佛權實上根利智圓聞獲悟中下之流抱迷未遣大悲不已巧智無邊更復以類比況開曉令悟故言譬喻別釋者因緣約教本迹觀心因緣者以世間父子譬出世師弟因于曾有聞未曾有踊躍歡喜世界益也又以世資具譬出世資具使蒙佛音教不失大乘汝等所行是菩薩道為人益也又以世滅比出世滅拔其苦難令免燒煑我已得漏盡聞亦除憂惱對治益也又以世不生不滅比出世不生不滅乘是寶乘直至道場安住實智中我定當作佛第一義益也佛以一音說於譬喻巧令中下得四悉益故言譬喻品約教者佛意本讚佛乘為物不堪尋念先佛大悲方便趣于鹿苑稱歎三車二乘以下中自濟恩不及人菩薩駕牛運他出火故名摩訶薩此三藏教中譬喻也又三人同畏燒煑聲聞如麞直去不迴緣覺如鹿母並馳並顧菩薩如大象身扞刀箭全群而出此通教中譬喻也又二乘發心近緣理淺智慧弱但斷通惑不能盡邊到底非波羅蜜菩薩發心久遠理深智強能斷別惑窮源盡性故大品云二乘如螢火菩薩如日光此別教中譬喻也又始見我身聞我所說即皆信受入如來慧如斯之人易可化度不令如來生于疲苦如華嚴中即事而真不須譬喻(華嚴經中非無譬喻但彼入道不正由茲)為未入者四十餘年更以異方便助顯第一義今日靈山決定說大乘普令一切開示悟入佛之智慧不令一人獨得滅度如今如始如始如今無二無異上根利智聞即能解不令如來生于疲苦亦不須譬喻秖為中下踟蹰岐道故須今日大車譬喻而得利益是名圓教中譬喻也本迹者迹中既有四教譬喻以迹例本本初成道亦應用諸譬喻成熟眾生又為蓮故華等以譬為本施迹等具如玄文觀心者空如白牛假如具度中如車體(品題應在諸天說偈之後火宅譬喻之前出經者調卷故置此耳)初法說周中有五段文上來初正法說。",
        "from": "X32n0616_002:0063c21_0",
        "context_with_next_sentence": true
    },
    {
        "source_sentence": "△竟二身子領解二初經家敘二身子自陳。",
        "from": "X32n0616_002:0064b07_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0064b08_2",
        "context_with_next_sentence": true
    },
    {
        "source_sentence": "爾時舍利弗踊躍歡喜即起合掌瞻仰尊顏。",
        "from": "X32n0616_002:0064b09_0",
        "context_with_next_sentence": true
    },
    {
        "source_sentence": "踊躍歡喜敘其內解合掌瞻仰敘其外儀也信解在心名歡喜喜動於形名踊躍從妙人聞妙法得妙解內外和合致此歡喜即世界釋也又改小學大棄貧事草菴受富豪家業今日乃知真是佛子是故歡喜此為人釋也又憂悔雙遣疑難並除內外妨障廓然大朗故曰我已得漏盡聞亦除憂惱此對治釋歡喜也又佛子所應得者皆已得之安住實智中我定當作佛是故歡喜此第一義釋也約教者歡喜喜於入位而阿羅漢出三界樊籠破四住子果對害不戚逢利不欣今言歡喜決非世間喜也若苦忍明發若盡無生智先已得之今不應重喜若三人同以無言說道體析雖異譬空一致一致之喜久已得之亦不重喜若二空觀為方便道假觀蕩二乘之隘陋空觀蕩凡夫之喧湫過二邊惡得大歡喜證道同圓即發心住亦得名歡喜住又初行名歡喜行初地亦名為歡喜地身子既是上根利智或是超入之歡喜縱不超入亦必是歡喜住也本迹者身子久已成佛號金龍陀迹輔釋迦為智慧弟子始從外道拔邪歸正示乳味歡喜利益凡夫次示酪味歡喜利益賢聖次示三酥歡喜利益菩薩今示醍醐歡喜利益學佛道者如此等歡喜皆迹所為耳觀心者觀心即空假中從名字歡喜乃至究竟歡喜也即起合掌者表其解權昔權實為二如掌不合今解權即實如二掌合瞻仰尊顏者表其解實無餘思念唯緣佛境也歡喜踊躍是總明三業領解歡喜即起合掌是身業瞻仰尊顏是意業下文而白佛言是口業具明三業領解也。",
        "from": "X32n0616_002:0064b10_0",
        "context_with_next_sentence": true
    },
    {
        "source_sentence": "△二身子自陳二初長文二偈頌初中三初標三喜二釋三結。",
        "from": "X32n0616_002:0064c13_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0064c14_2",
        "context_with_next_sentence": true
    },
    {
        "source_sentence": "而白佛言今從世尊聞此法音心懷踊躍得未曾有。",
        "from": "X32n0616_002:0064c15_0",
        "context_with_next_sentence": true
    },
    {
        "source_sentence": "今從世尊標我身親近佛身故名身喜聞此法音依于佛口聞而歡喜故名口喜得未曾有是我意能解佛意故名意喜。",
        "from": "X32n0616_002:0064c16_0",
        "context_with_next_sentence": true
    },
    {
        "source_sentence": "△二釋者提昔之失顯今之得又因昔感傷成今歡喜也。",
        "from": "X32n0616_002:0064c18_1",
        "context_with_next_sentence": true
    },
    {
        "source_sentence": "所以者何我昔從佛聞如是法見諸菩薩受記作佛而我等不預斯事甚自感傷失於如來無量知見。",
        "from": "X32n0616_002:0064c20_0",
        "context_with_next_sentence": true
    },
    {
        "source_sentence": "雖亦從佛聞如是法而自身不預斯事則身去佛遠故無身喜所謂雖近而遠者也又聞猶不聞故無口喜甚自感傷故無意喜見諸菩薩受記作佛者正指方等褒圓歎大復由彈斥所以感傷。",
        "from": "X32n0616_002:0064c22_0",
        "context_with_next_sentence": true
    },
    {
        "source_sentence": "世尊我常獨處山林樹下若坐若行每作是念我等同入法性云何如來以小乘法而見濟度。",
        "from": "X32n0616_002:0065a02_0",
        "context_with_next_sentence": true
    },
    {
        "source_sentence": "山林樹下是思念之所若坐若行是思念之儀言同入法性者藏通皆以偏真名為法性然正聞三藏時妄計大士實僅三祇伏惑自欣先證法姓不應思念良由聞方等時密得通益聞說諸法實相三人皆得既是同入真諦法性云何菩薩便得授記我等終住小果所以疑念不決殊不知依於大乘中道法性方有受記成佛義也以小乘法而見濟度此不聞大法故無口喜妄計同入法性不解權理故無意喜獨處坐行身遠于佛故無身喜。",
        "from": "X32n0616_002:0065a04_0",
        "context_with_next_sentence": true
    },
    {
        "source_sentence": "是我等咎非世尊也所以者何若我等待說所因成就阿耨多羅三藐三菩提者必以大乘而得度脫然我等不解方便隨宜所說初聞佛說遇便信受思惟取證。",
        "from": "X32n0616_002:0065a13_0",
        "context_with_next_sentence": true
    },
    {
        "source_sentence": "初作念時意謂如來有偏故以小乘見度久久思之引咎自歸故言是我等咎非世尊也所以者何下釋成己咎蓋由般若轉教付財密得別益已知界外中道法性乃是成就無上菩提之正因而我等根鈍既不能受擬待於高山先照之時復以欲速見小匇匇取證又不知稍停待於方等般若之教所以引咎自歸然猶未知所證非為真滅所行即菩薩道也不待說所因即不解實不解方便隨宜所說即不解權無權實妙解故無意喜信受初說故無口喜思惟取證偏真涅槃違遠如來常樂法身故無身喜皆以昔失釋成今得也二釋竟。",
        "from": "X32n0616_002:0065a17_0",
        "context_with_next_sentence": true
    },
    {
        "source_sentence": "△三結結成今日三喜也文二初結二成。",
        "from": "X32n0616_002:0065b03_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0065b04_2",
        "context_with_next_sentence": true
    },
    {
        "source_sentence": "世尊我從昔來終日竟夜每自尅責而今從佛聞所未聞未曾有法斷諸疑悔身意泰然快得安隱。",
        "from": "X32n0616_002:0065b05_0",
        "context_with_next_sentence": true
    },
    {
        "source_sentence": "牒前引咎自歸名自尅責顯今歡喜徧于三業也從佛是身近佛身結身喜聞法是金口圓音結口喜快得安隱是意同佛意結意喜言聞所未聞者高山先照不預法席所以未聞三藏權說不詮中理所以未聞方等彈訶焦敗無分所以未聞般若轉教但為菩薩所以未聞又三藏但聞偏真通教但聞即真別教但聞出于二邊乃名中道未聞方便即是真實所以名為未曾有法也云何以小見度是疑佛是我等咎是自悔今不復疑亦不復悔所以泰然安隱。",
        "from": "X32n0616_002:0065b07_0",
        "context_with_next_sentence": true
    },
    {
        "source_sentence": "△二成。",
        "from": "X32n0616_002:0065b16_1",
        "context_with_next_sentence": true
    },
    {
        "source_sentence": "今日乃知真是佛子從佛口生從法化生得佛法分。",
        "from": "X32n0616_002:0065b17_0",
        "context_with_next_sentence": true
    },
    {
        "source_sentence": "真是佛子身則近佛身喜義成從佛口生口喜義成從法化生意喜義成得佛法分謂分證三德秘藏也然身子初證阿羅漢時亦云為佛長子從佛口生從法化生由今望昔昔但在權故不名真今日乃真此約對待義也又方等般若時則謂菩薩乃名佛子聲聞無佛法分今日乃知元是真實佛子此約開顯義也初長文竟。",
        "from": "X32n0616_002:0065b18_0",
        "context_with_next_sentence": true
    },
    {
        "source_sentence": "△二偈頌三初頌標二頌釋三頌結。",
        "from": "X32n0616_002:0065b24_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0065c01_2",
        "context_with_next_sentence": true
    },
    {
        "source_sentence": "爾時舍利弗欲重宣此義而說偈言。",
        "from": "X32n0616_002:0065c02_0",
        "context_with_next_sentence": true
    },
    {
        "source_sentence": "我聞是法音得所未曾有心懷大歡喜疑網皆已除。",
        "from": "X32n0616_002:0065c03_0",
        "context_with_next_sentence": true
    },
    {
        "source_sentence": "我聞者即是親從佛聞雙標身口也得未曾有標意也餘可知。",
        "from": "X32n0616_002:0065c04_0",
        "context_with_next_sentence": true
    },
    {
        "source_sentence": "△二頌釋二初補頌不失二正頌昔失。",
        "from": "X32n0616_002:0065c05_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0065c06_2",
        "context_with_next_sentence": true
    },
    {
        "source_sentence": "昔來蒙佛教不失於大乘佛音甚希有能除眾生惱我已得漏盡聞亦除憂惱。",
        "from": "X32n0616_002:0065c07_0",
        "context_with_next_sentence": true
    },
    {
        "source_sentence": "不失大乘釋身喜也佛音希有釋口喜也漏盡除惱釋意喜也昔元不失由己迷故妄謂失耳。",
        "from": "X32n0616_002:0065c09_0",
        "context_with_next_sentence": true
    },
    {
        "source_sentence": "△二正頌昔失。",
        "from": "X32n0616_002:0065c10_1",
        "context_with_next_sentence": true
    },
    {
        "source_sentence": "我處於山谷或在林樹下若坐若經行常思惟是事嗚呼深自責云何而自欺我等亦佛子同入無漏法不能於未來演說無上道金色三十二十力諸解脫同共一法中而不得此事八十種妙好十八不共法如是等功德而我皆已失我獨經行時見佛在大眾名聞滿十方廣饒益眾生自惟失此利我為自欺誑。",
        "from": "X32n0616_002:0065c12_0",
        "context_with_next_sentence": true
    },
    {
        "source_sentence": "此頌既聞方等彈斥密得通益事也無漏法即長文所稱法性謂偏真涅槃不漏落生死故。",
        "from": "X32n0616_002:0065c18_0",
        "context_with_next_sentence": true
    },
    {
        "source_sentence": "我常於日夜每思惟是事欲以問世尊為失為不失我常見世尊稱讚諸菩薩以是於日夜籌量如是事今聞佛音聲隨宜而說法無漏難思議令眾至道場。",
        "from": "X32n0616_002:0065c20_0",
        "context_with_next_sentence": true
    },
    {
        "source_sentence": "此頌既聞般若轉教密得別益事也日夜若作表法釋者日即涅槃夜即生死又凡夫生死二乘涅槃同名為夜中道法性乃名為日無漏難思議者中道法性不漏落二邊故也。",
        "from": "X32n0616_002:0065c23_0",
        "context_with_next_sentence": true
    },
    {
        "source_sentence": "我本著邪見為諸梵志師世尊知我心拔邪說涅槃我悉除邪見於空法得證爾時心自謂得至於滅度。",
        "from": "X32n0616_002:0066a03_0",
        "context_with_next_sentence": true
    },
    {
        "source_sentence": "此頌初聞佛說遇便信受思惟取證也二頌釋竟。",
        "from": "X32n0616_002:0066a05_0",
        "context_with_next_sentence": true
    },
    {
        "source_sentence": "△三頌結二初頌結二頌成初又三初正頌結二追敘疑網三敘今領解。",
        "from": "X32n0616_002:0066a06_0",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0066a07_1",
        "context_with_next_sentence": true
    },
    {
        "source_sentence": "而今乃自覺非是實滅度若得作佛時具相三十二天人夜叉眾龍神等恭敬是時乃可謂永盡滅無餘佛於大眾中說我當作佛聞如是法音疑悔悉已除。",
        "from": "X32n0616_002:0066a08_0",
        "context_with_next_sentence": true
    },
    {
        "source_sentence": "作佛具相結身喜說我作佛結口喜疑悔除結意喜也自覺非實滅度者但斷見思出分段尚有無明及變易故若得作佛轉九界無常五蘊獲證常樂五蘊是時五住究盡二死永亡乃可謂真滅也具相三十二且舉法身妙色言之相相無非相海無非性德圓顯故名為具。",
        "from": "X32n0616_002:0066a11_0",
        "context_with_next_sentence": true
    },
    {
        "source_sentence": "△二追敘疑悔。",
        "from": "X32n0616_002:0066a16_1",
        "context_with_next_sentence": true
    },
    {
        "source_sentence": "初聞佛所說心中大驚疑將非魔作佛惱亂我心耶。",
        "from": "X32n0616_002:0066a17_0",
        "context_with_next_sentence": true
    },
    {
        "source_sentence": "此明不惟方等時生疑般若時生悔也于此經中初聞略開三顯一時尚自驚悔所以三請不已。",
        "from": "X32n0616_002:0066a18_0",
        "context_with_next_sentence": true
    },
    {
        "source_sentence": "△三敘今領解。",
        "from": "X32n0616_002:0066a19_1",
        "context_with_next_sentence": true
    },
    {
        "source_sentence": "佛以種種緣譬喻巧言說其心安如海我聞疑網斷佛說過去世無量滅度佛安住方便中亦皆說是法現在未來佛其數無有量亦以諸方便演說如是法如今者世尊從生及出家得道轉法輪亦以方便說世尊說實道波旬無此事以是我定知非是魔作佛我墮疑網故謂是魔所為聞佛柔軟音深遠甚微妙演暢清淨法我心大歡喜疑悔永已盡安住實智中。",
        "from": "X32n0616_002:0066a21_0",
        "context_with_next_sentence": true
    },
    {
        "source_sentence": "此正具領五佛開顯之旨以結三喜也初頌結竟。",
        "from": "X32n0616_002:0066b04_0",
        "context_with_next_sentence": true
    },
    {
        "source_sentence": "△二頌成。",
        "from": "X32n0616_002:0066b05_0",
        "context_with_next_sentence": true
    },
    {
        "source_sentence": "我定當作佛為天人所敬轉無上法輪教化諸菩薩。",
        "from": "X32n0616_002:0066b06_0",
        "context_with_next_sentence": true
    },
    {
        "source_sentence": "但頌得佛法分一句則三喜並成若欲分別者天人所敬即身成轉無上輪即口成教化菩薩即意成也二身子領解竟。",
        "from": "X32n0616_002:0066b07_0",
        "context_with_next_sentence": true
    },
    {
        "source_sentence": "△三如來述成三初昔曾教大二中忘取小三還為說大。",
        "from": "X32n0616_002:0066b09_1",
        "context_with_next_sentence": true
    },
    {
        "source_sentence": "初昔曾教大述其昔來蒙佛教之解不謬。",
        "from": "X32n0616_002:0066b10_2",
        "context_with_next_sentence": true
    },
    {
        "source_sentence": "爾時佛告舍利弗吾今於天人沙門婆羅門等大眾中說我昔曾於二萬億佛所為無上道故常教化汝汝亦長夜隨我受學我以方便引導汝故生我法中。",
        "from": "X32n0616_002:0066b12_0",
        "context_with_next_sentence": true
    },
    {
        "source_sentence": "無上道者十住毗婆沙云身無上謂相好(初句是果)受持無上謂自利利他(身口意)具足無上謂命見戒(此二句即大乘六和)智慧無上謂四無礙不思議無上謂六波羅蜜(此二句是福智)解脫無上能壞二障(證)行無上謂聖行梵行(天行是所證病嬰是果用故但舉二也後六句皆是因)又身無上名大丈夫受持無上名大慈悲具足無上名到彼岸智無上名一切智不思議無上名阿羅訶解脫無上名大涅槃行無上名三藐三佛陀(此七皆從果立即以六因從果立稱)今經明圓通無上道也長夜者昔雖大化未破無明惑暗心中隨佛受學也方便引導生我法中者一是昔以大化今生大解二是權以小引令證小果。",
        "from": "X32n0616_002:0066b15_0",
        "context_with_next_sentence": true
    },
    {
        "source_sentence": "△二中忘取小述其感傷疑悔之由。",
        "from": "X32n0616_002:0066c02_1",
        "context_with_next_sentence": true
    },
    {
        "source_sentence": "舍利弗我昔教汝志願佛道汝今悉忘而便自謂已得滅度。",
        "from": "X32n0616_002:0066c03_0",
        "context_with_next_sentence": true
    },
    {
        "source_sentence": "△三還為說大述其今日得解不虗。",
        "from": "X32n0616_002:0066c05_0",
        "context_with_next_sentence": true
    },
    {
        "source_sentence": "我今還欲令汝憶念本願所行道故為諸聲聞說是大乘經名妙法蓮華教菩薩法佛所護念。",
        "from": "X32n0616_002:0066c06_0",
        "context_with_next_sentence": true
    },
    {
        "source_sentence": "三如來述成竟。",
        "from": "X32n0616_002:0066c08_0",
        "context_with_next_sentence": true
    },
    {
        "source_sentence": "△四與授記二初長文二偈頌夫既得大解自知作佛何須俟記記有四意一昔未記二乘故今須記二鈍根未悟以記勉勵之三令聞者結緣四滿其本願也長文為十初時節至十法住久近。",
        "from": "X32n0616_002:0066c08_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0066c12_2",
        "context_with_next_sentence": true
    },
    {
        "source_sentence": "舍利弗汝於未來世過無量無邊不可思議劫。",
        "from": "X32n0616_002:0066c13_0",
        "context_with_next_sentence": true
    },
    {
        "source_sentence": "問身子上根初周得悟即已開佛知見發圓初住便可立地成佛同彼龍女何今授記尚須過爾許劫耶答應佛成處須有機緣此諸聲聞昔來未曾攝取淨佛國土今蒙記後與物結緣物機不同致劫多少龍女雖畜以乘急故先習方便若據權迹又當別論為逗物宜隨機長短耳。",
        "from": "X32n0616_002:0066c14_0",
        "context_with_next_sentence": true
    },
    {
        "source_sentence": "△二因行。",
        "from": "X32n0616_002:0066c19_1",
        "context_with_next_sentence": true
    },
    {
        "source_sentence": "供養若干千萬億佛奉持正法具足菩薩所行之道。",
        "from": "X32n0616_002:0066c20_0",
        "context_with_next_sentence": true
    },
    {
        "source_sentence": "一者供佛二者持法乃能具菩薩道即是滿足福慧二種莊嚴也。",
        "from": "X32n0616_002:0066c21_0",
        "context_with_next_sentence": true
    },
    {
        "source_sentence": "△三得果。",
        "from": "X32n0616_002:0066c22_1",
        "context_with_next_sentence": true
    },
    {
        "source_sentence": "當得作佛號曰華光如來應供正徧知明行足善逝世間解無上士調御丈夫天人師佛世尊。",
        "from": "X32n0616_002:0066c23_0",
        "context_with_next_sentence": true
    },
    {
        "source_sentence": "具記通別二號通號已如前釋別號為華光者覩佛放光說法華經最先得記故獲斯名也又華者福德光者智慧華者緣因佛性光者了因佛性四教皆論福慧皆論緣了今唯在圓又久證妙華光明三昧迹示未來成佛又觀心者即空即中之假名華即假即中之空名光即空即假之中名為如來。",
        "from": "X32n0616_002:0067a01_0",
        "context_with_next_sentence": true
    },
    {
        "source_sentence": "△四國土。",
        "from": "X32n0616_002:0067a07_1",
        "context_with_next_sentence": true
    },
    {
        "source_sentence": "國名離垢其土平正清淨嚴飾安隱豐樂天人熾盛瑠璃為地有八交道黃金為繩以界其側其傍各有七寶行樹常有華果。",
        "from": "X32n0616_002:0067a08_0",
        "context_with_next_sentence": true
    },
    {
        "source_sentence": "先出土名次明土相無高下曰平無偏衺曰正安隱下明土受用瑠璃下重明勝相皆是淨行所感與諸眾生作增上緣。",
        "from": "X32n0616_002:0067a11_0",
        "context_with_next_sentence": true
    },
    {
        "source_sentence": "△五說法。",
        "from": "X32n0616_002:0067a13_1",
        "context_with_next_sentence": true
    },
    {
        "source_sentence": "華光如來亦以三乘教化眾生舍利弗彼佛出時雖非惡世以本願故說三乘法。",
        "from": "X32n0616_002:0067a14_0",
        "context_with_next_sentence": true
    },
    {
        "source_sentence": "準同釋迦故云亦以舍利弗下釋疑也疑曰如上所明佛出五濁事不獲已方便說三今華光佛土清淨若此胡亦以三乘化耶釋曰以本願故本願者據大悲空藏經云舍利弗曾於六十劫行菩薩道因婆羅門乞眼退時願成佛日開三乘法也又極樂國土彌陀亦以三乘施化良由悲願深重攝取帶業往生之人非藉三乘不能漸入大約凡聖同居土中不論是淨是穢施三者多純一者少也又菩薩有二種一從始學大二習小入大論利鈍則似從始直學者利論力用則是淘汰漸入者強所以香積菩薩更學雙流當知直學少諳眾行例如始從畎畝具試眾職歷階淺深知物可否然後登極乃能垂衣裳而天下治也。",
        "from": "X32n0616_002:0067a16_0",
        "context_with_next_sentence": true
    },
    {
        "source_sentence": "△六劫名。",
        "from": "X32n0616_002:0067b04_1",
        "context_with_next_sentence": true
    },
    {
        "source_sentence": "其劫名大寶莊嚴何故名曰大寶莊嚴其國中以菩薩為大寶故。",
        "from": "X32n0616_002:0067b05_0",
        "context_with_next_sentence": true
    },
    {
        "source_sentence": "△七眾數。",
        "from": "X32n0616_002:0067b07_0",
        "context_with_next_sentence": true
    },
    {
        "source_sentence": "彼諸菩薩無量無邊不可思議算數譬喻所不能及非佛智力無能知者若欲行時寶華承足此諸菩薩非初發意皆久植德本於無量百千萬億佛所淨修梵行恒為諸佛之所稱歎常修佛慧具大神通善知一切諸法之門質直無偽志念堅固如是菩薩充滿其國。",
        "from": "X32n0616_002:0067b08_0",
        "context_with_next_sentence": true
    },
    {
        "source_sentence": "△八壽量。",
        "from": "X32n0616_002:0067b14_0",
        "context_with_next_sentence": true
    },
    {
        "source_sentence": "舍利弗華光佛壽十二小劫除為王子未作佛時其國人民壽八小劫。",
        "from": "X32n0616_002:0067b15_0",
        "context_with_next_sentence": true
    },
    {
        "source_sentence": "十二小劫直論其時節耳淨土無小三災非謂刀兵疾疫饑饉損傷民物乃名為劫也然論小劫時分長遠正可約此土一增一減以明其數下皆準知。",
        "from": "X32n0616_002:0067b17_0",
        "context_with_next_sentence": true
    },
    {
        "source_sentence": "△九補處。",
        "from": "X32n0616_002:0067b20_1",
        "context_with_next_sentence": true
    },
    {
        "source_sentence": "華光如來過十二小劫授堅滿菩薩阿耨多羅三藐三菩提記告諸比丘是堅滿菩薩次當作佛號曰華足安行多陀阿伽度阿羅訶三藐三佛陀其佛國土亦復如是。",
        "from": "X32n0616_002:0067b21_0",
        "context_with_next_sentence": true
    },
    {
        "source_sentence": "志念堅固善知一切法門故名堅滿若欲行時寶華承足故名華足安行華光如來以三乘化而其菩薩殊勝國土莊嚴若此奈何世人藐斥三乘徒跨一實寧知權實不二之體寧知開權顯實之宗。",
        "from": "X32n0616_002:0067c01_0",
        "context_with_next_sentence": true
    },
    {
        "source_sentence": "△十法住久近。",
        "from": "X32n0616_002:0067c05_0",
        "context_with_next_sentence": true
    },
    {
        "source_sentence": "舍利弗是華光佛滅度之後正法住世三十二小劫像法住世亦三十二小劫。",
        "from": "X32n0616_002:0067c06_0",
        "context_with_next_sentence": true
    },
    {
        "source_sentence": "初長文竟。",
        "from": "X32n0616_002:0067c08_0",
        "context_with_next_sentence": true
    },
    {
        "source_sentence": "△二偈頌二初頌長文二結歎初中八初超頌得果(至)八頌法住久近略不頌補處也。",
        "from": "X32n0616_002:0067c08_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0067c10_0",
        "context_with_next_sentence": true
    },
    {
        "source_sentence": "爾時世尊欲重宣此義而說偈言。",
        "from": "X32n0616_002:0067c11_0",
        "context_with_next_sentence": true
    },
    {
        "source_sentence": "舍利弗來世成佛普智尊號名曰華光當度無量眾。",
        "from": "X32n0616_002:0067c12_0",
        "context_with_next_sentence": true
    },
    {
        "source_sentence": "△二追頌行因。",
        "from": "X32n0616_002:0067c13_0",
        "context_with_next_sentence": true
    },
    {
        "source_sentence": "供養無數佛具足菩薩行十力等功德證於無上道。",
        "from": "X32n0616_002:0067c14_0",
        "context_with_next_sentence": true
    },
    {
        "source_sentence": "△三頌時節并劫名。",
        "from": "X32n0616_002:0067c15_0",
        "context_with_next_sentence": true
    },
    {
        "source_sentence": "過無量劫已劫名大寶嚴。",
        "from": "X32n0616_002:0067c16_0",
        "context_with_next_sentence": true
    },
    {
        "source_sentence": "△四頌國土。",
        "from": "X32n0616_002:0067c17_0",
        "context_with_next_sentence": true
    },
    {
        "source_sentence": "世界名離垢清淨無瑕穢以瑠璃為地金繩界其道七寶雜色樹常有華果實。",
        "from": "X32n0616_002:0067c18_0",
        "context_with_next_sentence": true
    },
    {
        "source_sentence": "△五頌眾數。",
        "from": "X32n0616_002:0067c20_0",
        "context_with_next_sentence": true
    },
    {
        "source_sentence": "彼國諸菩薩志念常堅固神通波羅蜜皆已悉具足於無數佛所善學菩薩道。",
        "from": "X32n0616_002:0067c21_0",
        "context_with_next_sentence": true
    },
    {
        "source_sentence": "△六頌說法。",
        "from": "X32n0616_002:0067c23_0",
        "context_with_next_sentence": true
    },
    {
        "source_sentence": "如是等大士華光佛所化。",
        "from": "X32n0616_002:0067c24_0",
        "context_with_next_sentence": true
    },
    {
        "source_sentence": "△七頌壽量。",
        "from": "X32n0616_002:0068a01_0",
        "context_with_next_sentence": true
    },
    {
        "source_sentence": "佛為王子時棄國捨世榮於最末後身出家成佛道華光佛住世壽十二小劫其國人民眾壽命八小劫。",
        "from": "X32n0616_002:0068a02_0",
        "context_with_next_sentence": true
    },
    {
        "source_sentence": "△八頌法住久近。",
        "from": "X32n0616_002:0068a04_0",
        "context_with_next_sentence": true
    },
    {
        "source_sentence": "佛滅度之後正法住於世三十二小劫廣度諸眾生正法滅盡已像法三十二舍利廣流布天人普供養。",
        "from": "X32n0616_002:0068a05_0",
        "context_with_next_sentence": true
    },
    {
        "source_sentence": "正法住時有教有行有果與佛在世不異故云廣度眾生像法轉時有教有行而果證則希但以舍利普作佛事故名像法也初頌長文竟。",
        "from": "X32n0616_002:0068a07_0",
        "context_with_next_sentence": true
    },
    {
        "source_sentence": "△二結歎。",
        "from": "X32n0616_002:0068a09_1",
        "context_with_next_sentence": true
    },
    {
        "source_sentence": "華光佛所為其事皆如是其兩足聖尊最勝無倫匹彼即是汝身宜應自欣慶。",
        "from": "X32n0616_002:0068a10_0",
        "context_with_next_sentence": true
    },
    {
        "source_sentence": "四與授記竟。",
        "from": "X32n0616_002:0068a12_0",
        "context_with_next_sentence": true
    },
    {
        "source_sentence": "△五四眾歡喜二初長文二偈頌初中三初經家敘眾喜二陳供養三正領解。",
        "from": "X32n0616_002:0068a12_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0068a13_2",
        "context_with_next_sentence": true
    },
    {
        "source_sentence": "爾時四部眾比丘比丘尼優婆塞優婆夷天龍夜叉乾闥婆阿修羅迦樓羅緊那羅摩睺羅伽等大眾見舍利弗於佛前受阿耨多羅三藐三菩提記心大歡喜踊躍無量。",
        "from": "X32n0616_002:0068a14_0",
        "context_with_next_sentence": true
    },
    {
        "source_sentence": "△二陳供養。",
        "from": "X32n0616_002:0068a18_0",
        "context_with_next_sentence": true
    },
    {
        "source_sentence": "各各脫身所著上衣以供養佛釋提桓因梵天王等與無數天子亦以天妙衣天曼陀羅華摩訶曼陀羅華等供養於佛所散天衣住虗空中而自迴轉諸天伎樂百千萬種於虗空中一時俱作雨眾天華。",
        "from": "X32n0616_002:0068a19_0",
        "context_with_next_sentence": true
    },
    {
        "source_sentence": "上衣即貴服此中通語四眾八部若就比丘比丘尼言則是僧伽梨大衣也西國比丘受但三衣法者為多三衣並不可捨云何脫以供佛例如大品經中三百比丘聞般若已皆以僧伽梨而用供養智度論釋或云亡相為法或云當日更得也若約表法則袈裟壞色本是聲聞證真之道今脫以供佛表其捨小乘法執趣無上菩提也又天衣表寂滅法忍天華表大乘妙慧天樂表常樂解脫住虗空中而自迴轉者表因果依正自他悉依法性自然而轉。",
        "from": "X32n0616_002:0068a23_0",
        "context_with_next_sentence": true
    },
    {
        "source_sentence": "△三正領解。",
        "from": "X32n0616_002:0068b08_1",
        "context_with_next_sentence": true
    },
    {
        "source_sentence": "而作是言佛昔於波羅柰初轉法輪今乃復轉無上最大法輪。",
        "from": "X32n0616_002:0068b09_0",
        "context_with_next_sentence": true
    },
    {
        "source_sentence": "先領昔施權次領今顯實也純明圓理故言無上不同兼但對帶之有上也絕待無外故名最大能開兼但對帶中之若大若小俱成一大也初長文竟。",
        "from": "X32n0616_002:0068b11_0",
        "context_with_next_sentence": true
    },
    {
        "source_sentence": "△二偈頌二初頌開權顯一實二自述得解隨喜迴向。",
        "from": "X32n0616_002:0068b14_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0068b15_2",
        "context_with_next_sentence": true
    },
    {
        "source_sentence": "爾時諸天子欲重宣此義而說偈言。",
        "from": "X32n0616_002:0068b16_0",
        "context_with_next_sentence": true
    },
    {
        "source_sentence": "昔於波羅柰轉四諦法輪分別說諸法五眾之生滅今復轉最妙無上大法輪是法甚深奧少有能信者。",
        "from": "X32n0616_002:0068b17_0",
        "context_with_next_sentence": true
    },
    {
        "source_sentence": "五眾即五陰陰是苦諦由集故生生必尋滅生滅既滅名為滅諦能滅苦集名為道諦餘可知。",
        "from": "X32n0616_002:0068b19_0",
        "context_with_next_sentence": true
    },
    {
        "source_sentence": "△二自述得解隨喜迴向。",
        "from": "X32n0616_002:0068b20_1",
        "context_with_next_sentence": true
    },
    {
        "source_sentence": "我等從昔來數聞世尊說未曾聞如是深妙之上法世尊說是法我等皆隨喜大智舍利弗今得受尊記我等亦如是必當得作佛於一切世間最尊無有上佛道叵思議方便隨宜說我所有福業今世若過世及見佛功德盡迴向佛道。",
        "from": "X32n0616_002:0068b22_0",
        "context_with_next_sentence": true
    },
    {
        "source_sentence": "初四句述解次十句隨喜後四句迴向也我等亦如是者如身子之領解如身子之被述成如身子之得記也問迦葉善吉諸大聲聞尚未得解四眾何人而先獲悟答四眾天人亦具三根上同身子中同四人下同五百等也又身子迦葉等並是權行中下未開故迦葉滿慈示同不解淨名云眾生未愈菩薩亦未愈(云云)初法說周竟。",
        "from": "X32n0616_002:0068c03_0",
        "context_with_next_sentence": true
    },
    {
        "source_sentence": "△二譬說周為四初此品文正譬開三顯一二信解品明中根領解三藥草喻品是如來述成四授記品是與受決初中二初請二答。",
        "from": "X32n0616_002:0068c09_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0068c12_2",
        "context_with_next_sentence": true
    },
    {
        "source_sentence": "爾時舍利弗白佛言世尊我今無復疑悔親於佛前得受阿耨多羅三藐三菩提記是諸千二百心自在者昔住學地佛常教化言我法能離生老病死究竟涅槃是學無學人亦各自以離我見及有無見等謂得涅槃而今於世尊前聞所未聞皆墮疑惑善哉世尊願為四眾說其因緣令離疑悔。",
        "from": "X32n0616_002:0068c13_0",
        "context_with_next_sentence": true
    },
    {
        "source_sentence": "此中初自述無疑次是諸下是述同輩有惑三善哉下是普為四眾請說同輩是同行懷舊故須為請四眾是化境新運大悲故普為請也聞所未聞者指前法說乃至述成授記與昔所乘之教所得之證不同也因緣者何故前說三今說一須申明其所以然也問凡夫亦有一聽便悟今千二百人已聞略廣開顯及聞身子領述得記龍鬼尚能引例隨喜何故猶迷答有二義一者久執二者入位解即破執執破入住凡夫無此或當易領。",
        "from": "X32n0616_002:0068c19_0",
        "context_with_next_sentence": true
    },
    {
        "source_sentence": "△二答為三初發起二正譬說三勸信流通。",
        "from": "X32n0616_002:0069a03_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0069a04_2",
        "context_with_next_sentence": true
    },
    {
        "source_sentence": "爾時佛告舍利弗我先不言諸佛世尊以種種因緣譬喻言辭方便說法皆為阿耨多羅三藐三菩提耶是諸所說皆為化菩薩故然舍利弗今當復以譬喻更明此義諸有智者以譬喻得解。",
        "from": "X32n0616_002:0069a05_0",
        "context_with_next_sentence": true
    },
    {
        "source_sentence": "文中先抑後引我先不言下指上明權皆為阿耨句指上顯實皆為化菩薩者若權若實皆入佛道無住涅槃上已明言云何執教迷闇不解如此呵責是抑令憤勇也然舍利弗下是引接安慰令其速進前斥既切恐鄙懟自沉今許以譬說若能解者猶稱智也。",
        "from": "X32n0616_002:0069a09_0",
        "context_with_next_sentence": true
    },
    {
        "source_sentence": "△二正譬說二初長文二重頌初中二初立譬二法合然譬與合互有廣略若譬略合廣先攝合文來對譬竟至合更須委悉消之若譬廣合略世尊豈可徒施悠言須委消譬合但略對初又二初總譬二別譬初又六初長者譬二舍宅譬三一門譬四五百人譬五火起譬六三十子譬。",
        "from": "X32n0616_002:0069a14_1",
        "context_with_next_sentence": true
    },
    {
        "source_sentence": "初長者譬譬我釋迦。",
        "from": "X32n0616_002:0069a20_0",
        "context_with_next_sentence": true
    },
    {
        "source_sentence": "舍利弗若國邑聚落有大長者其年衰邁財富無量多有田宅及諸僮僕。",
        "from": "X32n0616_002:0069a21_0",
        "context_with_next_sentence": true
    },
    {
        "source_sentence": "國邑聚落句彰其名行有大長者句正標位號其年衰邁等明其德業也名如賓行如主行有親疎(實行親權行踈)名有遠近故舉處所以顯名行封疆為國最遠宰治為邑居中聚落是鄰閭最近長者名行徧此三處近不見其細陋遠但挹其高風口無擇言身無擇行意無擇法名行相稱真實大人以譬如來三業隨智慧行稱機施化名稱普聞德周法界國譬實報土邑譬方便土聚落譬同居土從寂光本垂三土迹攝三土迹歸寂光本名行相稱洋溢周徧也世間長者須備十德一姓貴或帝皇之裔或貂插之家二位高輔弼阿衡三大富金穀豐饒四威猛尊嚴隆重不肅而成五智深胸如武庫權奇超拔六年耆蒼蒼稜稜物儀所伏七行淨白圭無點八禮備周旋中節九上歎一人所敬十下歸四海所宗具此十德名大長者以譬如來出世長者從三世真如實際中生一姓貴也功成道著十號無極二位高也法財萬德悉皆具滿三大富也十力雄猛降魔制外四威猛也一心三智無不通達五智深也早成正覺久遠若斯六年耆也三業隨智運動無失七行淨也具佛威儀心如大海八禮備也十方大覺所共稱譬九上歎也七種方便而來依止十下歸也(四教果佛皆就當教各論十德圓教初住亦得分證圓家十德)觀心者觀心之智從實相出生在佛家種性真正即姓貴也三惑不起雖未發真已是著如來衣稱寂滅忍即位高也三諦含藏一切功德即大富也正觀之慧降伏愛見即威猛也中道雙照權實並明即智深也久積善根能修此觀此觀出於七方便上即年耆也此觀觀於心性名為上定能令三業無過即行淨也歷緣對境威儀無失即禮備也能如此觀是為深信解相諸佛皆歡喜歎美持法者即上歎也天龍四部恭敬供養即下歸也下文云佛子住此地即是佛受用是為觀心長者(此之十德不出境智行三雖未入位如王子胎故名觀行如來十德若對出世還隨其教觀別果別準教望觀因果自分即以三觀對于四教具覽德相以歎于觀使後學者修因具足以觀十德成果十德以能一心具照三法即是觀心十德具足故引佛子等文以為觀心之證又此十德即十法成乘次第合之甚有深致何者實相即是不思議境緣理起誓故名住忍由心安理稱理含藏除三諦惑得破徧名中道雙照無塞不通無作道品過七方便助使三業于理無過對境無失由依真位信解既深故能安忍不生法愛方感下供三教十法展轉釋出令成今經觀心十法如此十觀不但橫在觀行位中初心至後十觀具足故此十德義復豎深復與橫豎十乘泯合)明德業中德有內外內則智略外則貲財年高則博達古今譬佛智德衰邁則根志純熟譬佛斷德財富譬外德無量總譬萬德也田能養命別譬禪定資于般若宅可棲身別譬實境為智所托(如十八空門等)若論福德無行而不修若論智慧無境而不照故云多有田宅也僮僕者給侍使人譬方便知見皆已具足和光六道曲順群機即實智之僮僕也。",
        "from": "X32n0616_002:0069a23_0",
        "context_with_next_sentence": true
    },
    {
        "source_sentence": "△二舍宅譬譬上安隱對不定隱不安隱即是三界。",
        "from": "X32n0616_002:0069c20_1",
        "context_with_next_sentence": true
    },
    {
        "source_sentence": "其家廣大。",
        "from": "X32n0616_002:0069c22_0",
        "context_with_next_sentence": true
    },
    {
        "source_sentence": "眾生役役皆宅三界如來應化統而家之故言廣大。",
        "from": "X32n0616_002:0069c23_0",
        "context_with_next_sentence": true
    },
    {
        "source_sentence": "△三一門譬譬上以種種法門宣示於佛道。",
        "from": "X32n0616_002:0069c24_1",
        "context_with_next_sentence": true
    },
    {
        "source_sentence": "唯有一門。",
        "from": "X32n0616_002:0070a01_0",
        "context_with_next_sentence": true
    },
    {
        "source_sentence": "文云以佛教門出三界苦得涅槃證當知理為教所詮今取詮理之教為門理既是一教不容二故且云一也又有宅門車門宅者生死也門者出生死之路也此方便教之詮也車者大乘法也門者圓教之詮也若宅門即車門出火宅時即應得于大車何須待索若宅門非車門正索車時秖是從火宅出寧有別路又復得宅門已未得車門住在何處當知斥則車宅永殊開則二門不異宅與車一二門何殊是故三乘具有二義承教出宅不見小車中間已經二味調熟乃從父索先所許車既索須與開彼小門無非大教門下小理終無別途絕理無二粗妙體一法住法位世間相常三界尚如何別之有若不先異何所論同沒苦之人于今咸會。",
        "from": "X32n0616_002:0070a02_0",
        "context_with_next_sentence": true
    },
    {
        "source_sentence": "△四五百人譬譬上眾生即五道也。",
        "from": "X32n0616_002:0070a15_1",
        "context_with_next_sentence": true
    },
    {
        "source_sentence": "多諸人眾一百二百乃至五百人止住其中。",
        "from": "X32n0616_002:0070a16_0",
        "context_with_next_sentence": true
    },
    {
        "source_sentence": "一百即天二百即人乃至五百即三惡趣不言修羅者修羅或攝入鬼趣或四趣所攝如大佛頂經。",
        "from": "X32n0616_002:0070a17_0",
        "context_with_next_sentence": true
    },
    {
        "source_sentence": "△五火起譬譬上安隱法對不安隱法不安隱法謂五濁也文又為二初出所燒之宅相譬六道果報次明能燒之火譬八苦五濁。",
        "from": "X32n0616_002:0070a19_0",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0070a21_1",
        "context_with_next_sentence": true
    },
    {
        "source_sentence": "堂閣朽故牆壁隤落柱根腐敗梁棟傾危。",
        "from": "X32n0616_002:0070a22_0",
        "context_with_next_sentence": true
    },
    {
        "source_sentence": "堂譬欲界閣譬色無色界朽譬三界弊惡無常故譬三界非今所造牆壁譬四大隤落譬減損柱根譬命腐敗譬危殆不久梁棟譬意識傾危譬遷變不停無色雖無粗四大色約定果色亦是牆壁三界皆以意識維持但約三界正報因果釋之便攝依報不須依正合喻依報止是第八識相分之少分耳又如成壞各二十中已無有情如何釋濁燒義稍隔故不用之又約觀解者堂譬身之下分閣譬頭等上分牆壁譬皮肉隤落譬老朽柱根譬兩足腐敗譬衰頹梁棟譬脊骨傾危譬大期也。",
        "from": "X32n0616_002:0070a23_0",
        "context_with_next_sentence": true
    },
    {
        "source_sentence": "△次明能燒之火。",
        "from": "X32n0616_002:0070b08_1",
        "context_with_next_sentence": true
    },
    {
        "source_sentence": "周帀俱時欻然火起焚燒舍宅。",
        "from": "X32n0616_002:0070b10_0",
        "context_with_next_sentence": true
    },
    {
        "source_sentence": "八苦徧在四大四生故言周帀並皆無常故云俱時欻然譬本無今有本無此苦無明故有五火起譬竟。",
        "from": "X32n0616_002:0070b11_0",
        "context_with_next_sentence": true
    },
    {
        "source_sentence": "△六三十子譬譬上知眾生性欲即指三乘行人。",
        "from": "X32n0616_002:0070b13_1",
        "context_with_next_sentence": true
    },
    {
        "source_sentence": "長者諸子若十二十或至三十在此宅中。",
        "from": "X32n0616_002:0070b15_0",
        "context_with_next_sentence": true
    },
    {
        "source_sentence": "曾習佛法天性相關目此已結緣者為子若十是菩薩子二十三十是二乘子此機俱得出宅若無此機則是五百人也或者辟支出沒不同或小乘攝或中乘攝皆言十者悉有十智之性故也(一世智二他心智三苦智四集智五滅智六道智七法智八比智九盡智十無生智)初總譬竟。",
        "from": "X32n0616_002:0070b16_0",
        "context_with_next_sentence": true
    },
    {
        "source_sentence": "△二別譬四初長者見火譬二捨几用車譬三等賜大車譬四無虗妄譬。",
        "from": "X32n0616_002:0070b20_1",
        "context_with_next_sentence": true
    },
    {
        "source_sentence": "初長者見火譬譬上佛見五濁而起大悲心也。",
        "from": "X32n0616_002:0070b22_2",
        "context_with_next_sentence": true
    },
    {
        "source_sentence": "長者見是大火從四面起即大驚怖而作是念我雖能於此所燒之門安隱得出而諸子等於火宅內樂著嬉戲不覺不知不驚不怖火來逼身苦痛切己心不厭患無求出意。",
        "from": "X32n0616_002:0070b24_0",
        "context_with_next_sentence": true
    },
    {
        "source_sentence": "此中其文有四其意但三一長者見標出能見譬上我以佛眼觀見也二是大火從四面起標出所見譬上所見六道眾生也三即大驚怖譬上為是眾生故而起大悲心也四而諸子等下廣前第二所見之火還是釋成驚怖義也身受心法即宅之四面從此四面起淨樂常我四倒則八苦皆集若知身不淨苦無常無我受等亦爾則煩惱火滅業苦並熄即大驚怖者念其退大善故驚憂其將起重惡故怖驚即是慈念其無樂怖即是悲憂其有苦我雖能。",
        "from": "X32n0616_002:0070c04_0",
        "context_with_next_sentence": true
    },
    {
        "source_sentence": "此所燒之門安隱得出者釋成驚怖之義雖是未盡之辭明佛以智慧力能尋正教見所詮諦不為五濁八苦所危故安四倒暴風所不能動故隱蕭然累外故云得出而眾生不爾為火所燒如來慈悲猶為憂火所熾故言雖也所燒之門者門必有件有空非件無以標門非空無以通致件可灰燼空不可燒以譬教有能詮所詮若非詮辯無以為教若非所詮何以得出詮辯可是無常所詮非復無常得教所詮故名安隱得出能詮磨滅故言所燒之門不從所燒之門何由安隱得出藉于言教契于所詮大經云因無常故而果是常此之謂也若小乘無常教門是從所燒門出若大乘常住教門文字即解脫者此教即理體達燒即無燒而安隱得出若就如來權智即是從所燒門出若就實智即是體于所燒安隱得出故先作衣裓几案出之不得後以無常出之即此意也樂著嬉戲者著見名嬉著愛名戲又耽湎四見名嬉唐喪其功名戲耽湎五塵名嬉空無所獲名戲空生徒死而無厭離如彼兒戲都不言有火名不覺不解火是熱法名不知既不知火熱不慮傷身名不驚不畏斷命名不怖以譬眾生全不覺五陰八苦不知四倒三毒既不識惑云何畏慮惑侵法身斷失慧命如是不覺苦不知集不驚傷道不怖失滅以不聞四諦教則無聞思二慧名不覺不得修慧名不知不得見解名不驚不得思惟解名不怖見諦即驚悟思惟即厭怖又不覺現在苦不知未來苦故下文云現受眾苦後受地獄等苦也火來逼身者五識身也五識通三受三受即三苦念念與三受相應故云苦痛切己心不厭患者第六識也同時意識與五識俱唯知分別三受起貪恚癡更立苦因何能厭患求出故云無求出意也嬉戲譬見濁煩惱濁不覺不知不驚不怖譬眾生濁火來逼身苦痛切已譬命濁心不厭患無求出意譬劫濁。",
        "from": "X32n0616_002:0070c13_1",
        "context_with_next_sentence": true
    },
    {
        "source_sentence": "△二捨几用車譬譬上施方便化為二初捨几譬二用車譬初捨几譬譬上念用大乘擬不得也又二初勸門擬宜不得二誡門擬宜不得上文不分勸誡兩門但總明三意一用大擬宜二眾生無機三念欲息化今兩門各明擬宜無機而息化一意但是暗含也。",
        "from": "X32n0616_002:0071a22_2",
        "context_with_next_sentence": true
    },
    {
        "source_sentence": "初勸門擬宜不得。",
        "from": "X32n0616_002:0071b03_3",
        "context_with_next_sentence": true
    },
    {
        "source_sentence": "舍利弗是長者作是思惟我身手有力當以衣裓若以几案從舍出之復更思惟是舍惟有一門而復陿小諸子幼稚未有所識戀著戲處或當墮落為火所燒。",
        "from": "X32n0616_002:0071b04_0",
        "context_with_next_sentence": true
    },
    {
        "source_sentence": "作是思惟譬上三七思惟也身譬神通荷負手譬智慧提拔依三昧斷德則有神通依智慧智德則有說法智斷之力能成法身此之智斷還從勸誡兩門入勸即為人悉檀誡即對治悉檀此二悉檀為第一義悉檀而作方便如來初欲勸門擬宜令眾善奉行成就十力四無所畏一切種智而眾生不堪次欲誡門擬宜令諸惡莫作證大涅槃而亦不堪無機息化故知念用大乘秖是勸誡兩悉檀神通智慧耳定慧力莊嚴以此度眾生即其義也前歎長者其年衰邁即譬智斷智斷即身手有力也衣裓是西國盛華之器以譬如來知見几譬四無所畏案譬十力蓋略中廣之異耳略說名如來知見知即一切種智見即佛眼名略義玄譬如衣裓一足而多含處中說名四無所畏用對四諦如几于法小廣于物小安隱廣說名十力橫豎該括如案多足於法則廣物則大安于三七日思欲說此廣略佛法是為勸門擬宜也復更思惟下是明無機惟有一門而復陿小者門指大乘車門釋此有別有通別者分字別釋一謂一理一道清淨門謂正教通于所通小謂斷常七方便等皆不能入若論教理寬博則非陿小眾生不能以此理教自通欲談無機故言陿小耳通者理教行三一一通明一門陿小理者理純無雜故言一即理能通故言門微妙難知故言陿小教者十方諦求更無餘乘唯一佛乘故言一此教能通故言門此教微妙凡夫不知出處是不知權不知入處是不知實二乘因聞少知出要永不知入菩薩雖自知出亦不知入奪七方便皆不知出入故云若但讚佛乘眾生沒在苦不能以教自通將談無機故言陿小行者圓因自行行大直道無留難故故名一善行菩薩道直至道場故名門妙行難行方便無機故言陿小耳諸子幼稚等者雖于二萬佛所教無上道而大乘善根微弱名為幼稚若聞大乘能生謗毀名未有所識此善弱也初退大時深著見愛受八苦時深著依正欲界著五塵色界著味禪無色界著定故名戀著戲處此惡強也墮落有二一者幼稚憶本戲處故墮落譬著五欲墮在三塗二者無識執物不堅故墮落譬謗大乘墮在三塗故曰眾生諸根鈍著樂癡所盲云何而可度又云若但讚佛乘破法不信故墜於三惡道也勸既無機義含息化。",
        "from": "X32n0616_002:0071b08_0",
        "context_with_next_sentence": true
    },
    {
        "source_sentence": "△二誡門擬宜不得。",
        "from": "X32n0616_002:0071c24_1",
        "context_with_next_sentence": true
    },
    {
        "source_sentence": "我當為說怖畏之事此舍已燒宜時疾出無令為火之所燒害作是念已如所思惟具告諸子汝等速出父雖憐愍善言誘諭而諸子等樂著嬉戲不肯信受不驚不畏了無出心亦復不知何者是火何者為舍云何為失但東西走戲視父而已。",
        "from": "X32n0616_002:0072a01_0",
        "context_with_next_sentence": true
    },
    {
        "source_sentence": "對治之相如大品中說四念處是摩訶衍以不可得故異于小乘也既著戲處故說怖事令得免離言五陰舍已被五濁火燒宜急捨離若久住著必斷善根故言無令為火之所燒害此擬宜也父雖憐愍下是明無機不驚不畏如上釋不識八苦五濁能燒善根如不知火不識陰界入法是諸苦器如不知舍不知喪失法身之由如不知者何為失背明向暗生死往還如東西馳走復起見愛如戲也不從大教故言視父而已誡又無機義含息化初捨几譬竟。",
        "from": "X32n0616_002:0072a06_0",
        "context_with_next_sentence": true
    },
    {
        "source_sentence": "△二用車譬譬上念同諸佛用三乘稱宜可得為四初擬宜一車譬二知子先心所好譬三歎三車希有譬四適子所願譬。",
        "from": "X32n0616_002:0072a15_1",
        "context_with_next_sentence": true
    },
    {
        "source_sentence": "初擬宜三車譬譬上尋念過去佛亦作三乘化也。",
        "from": "X32n0616_002:0072a17_2",
        "context_with_next_sentence": true
    },
    {
        "source_sentence": "爾時長者即作是念此舍已為大火所燒我及諸子若不時出必為所焚我今當設方便令諸子等得免斯害。",
        "from": "X32n0616_002:0072a19_0",
        "context_with_next_sentence": true
    },
    {
        "source_sentence": "大乘化功為父命眾生大善為子命大善若盡即子命斷子命斷則化功亦癈即父命斷故云若不時出必為所焚也上文能於所燒之門安隱得出今何以云若不時出必為所焚前得出者即是法身出今言若不時出即是應身同疾若眾生有善則與應身同出若眾生善斷不與應身時出即是俱為所焚蓋欲以應身擬宜令其時出也我今當設方便即是擬欲施權。",
        "from": "X32n0616_002:0072a22_0",
        "context_with_next_sentence": true
    },
    {
        "source_sentence": "△二知子先心所好譬譬上作是思惟時十方佛皆現等。",
        "from": "X32n0616_002:0072b05_1",
        "context_with_next_sentence": true
    },
    {
        "source_sentence": "父知諸子先心各有所好種種珍玩奇異之物情必樂著。",
        "from": "X32n0616_002:0072b07_0",
        "context_with_next_sentence": true
    },
    {
        "source_sentence": "昔曾習小是其先心性欲不同是各有所好又眾生昔曾習大大習未濃是為大弱欣慕涅槃是為小強如身子六心中退知本習大名知先心知其退慕涅槃名知各有所好。",
        "from": "X32n0616_002:0072b09_0",
        "context_with_next_sentence": true
    },
    {
        "source_sentence": "△三歎三車希有譬譬上思惟是事已即趣波羅柰等。",
        "from": "X32n0616_002:0072b12_1",
        "context_with_next_sentence": true
    },
    {
        "source_sentence": "而告之言汝等所可玩好希有難得汝若不取後必憂悔如此種種羊車鹿車牛車今在門外可以遊戲汝等於此火宅宜速出來隨汝所欲皆當與汝。",
        "from": "X32n0616_002:0072b14_0",
        "context_with_next_sentence": true
    },
    {
        "source_sentence": "汝等所可下以譬勸轉如此種種下以譬示轉隨汝所欲皆當與汝以譬證轉或問車三使二城一城有車無俱譬方便何以不同答凡立譬者各從一義不可執一而疑異途故一二三但是離合為對三周信解等異是故別耳皆譬方便其義不殊車則通舉方便故三使則從難別對故二城是二三之處故一當知城亦從人故二故云息處說二車亦從難但二使亦義兼菩薩此三俱有人理教行城若說化故亦無車依造作故還有使約權同故亦有權乃非實故亦無權實相對俱通四句從權化故俱有從實義故俱無俱通權實故有無同約一理故雙廢。",
        "from": "X32n0616_002:0072b17_0",
        "context_with_next_sentence": true
    },
    {
        "source_sentence": "△四適子所願譬譬上受行悟入是名轉法輪等。",
        "from": "X32n0616_002:0072c04_1",
        "context_with_next_sentence": true
    },
    {
        "source_sentence": "爾時諸子聞父所說珍玩之物適其願故心各勇銳互相推排競共馳走爭出火宅。",
        "from": "X32n0616_002:0072c06_0",
        "context_with_next_sentence": true
    },
    {
        "source_sentence": "前偈本略今譬事廣廣明修因至果之相言適其願者機教相稱即聞慧也(四念處)勇銳者即是思慧思心動慮正勤方便也(四正勤)互相推排者推四真理排伏見惑歷觀上下八諦三十二行名為互相此入修慧屬煖頂位也競者爭取勝理是忍法位縮觀趣苦法忍也共者是世第一位同觀苦諦下四隨一行與苦法忍不別也馳走者入見道位一十六心速疾見理譬上便有涅槃音見道則分得涅槃也爭出者思惟道也爭出三界成無學果斷思惑盡方出火宅即譬上偈及以阿羅漢法僧差別名也觀心釋者中道正觀直觀實相心法相稱名適其願境無邊故觀亦無邊名勇境研心利名銳心境相研名互相推排心王心數緣境速疾名競共馳走徧歷一切陰界入等無非實相名出火宅(約教則有四教修因至果之相今且在藏約觀亦有四教差別今唯在圓)二捨几用車譬竟。",
        "from": "X32n0616_002:0072c08_0",
        "context_with_next_sentence": true
    },
    {
        "source_sentence": "△三等賜大車譬譬上顯實為四初父見諸子免難歡喜譬二諸子索車譬三等賜諸子大車譬四諸子得車歡喜譬前偈本中先機發後佛喜今先佛喜後索車文有先後義無先後也。",
        "from": "X32n0616_002:0072c23_1",
        "context_with_next_sentence": true
    },
    {
        "source_sentence": "初父見諸子免難歡喜譬上今我喜無畏。",
        "from": "X32n0616_002:0073a02_2",
        "context_with_next_sentence": true
    },
    {
        "source_sentence": "是時長者見諸子等安隱得出皆於四衢道中露地而坐無復障礙其心泰然歡喜踊躍。",
        "from": "X32n0616_002:0073a04_0",
        "context_with_next_sentence": true
    },
    {
        "source_sentence": "四衢道譬四諦觀露地譬三界思盡坐者譬住果不進也子果縛盡故無復障礙生安隱想故其心泰然子既免難父則歡喜。",
        "from": "X32n0616_002:0073a06_0",
        "context_with_next_sentence": true
    },
    {
        "source_sentence": "△二諸子索車譬譬上大乘機發咸以恭敬心皆來至佛所也。",
        "from": "X32n0616_002:0073a08_1",
        "context_with_next_sentence": true
    },
    {
        "source_sentence": "時諸子等各白父言父先所許玩好之具羊車鹿車牛車願時賜與。",
        "from": "X32n0616_002:0073a10_0",
        "context_with_next_sentence": true
    },
    {
        "source_sentence": "三車以譬三乘果位為求三乘果所以出三界既出三界已實無三乘果證可得而又方等彈訶般若淘汰今經彰言方便非實所以殷勤三請名為索車指昔所許三權正是請今一實故名大乘機發也須知在方等時屢被挫折不知所云便有機索至般若時轉教付財但自未知得與不得便有情索今法華會發言三請更加口索也。",
        "from": "X32n0616_002:0073a12_0",
        "context_with_next_sentence": true
    },
    {
        "source_sentence": "△三等賜諸子大車譬譬上正明顯實正直捨方便但說無上道也又為三初標章二釋車等三釋心等。",
        "from": "X32n0616_002:0073a18_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0073a20_2",
        "context_with_next_sentence": true
    },
    {
        "source_sentence": "舍利弗爾時長者各賜諸子等一大車。",
        "from": "X32n0616_002:0073a22_0",
        "context_with_next_sentence": true
    },
    {
        "source_sentence": "各賜諸子者以子等故心必等也譬一切眾生皆有佛性佛性既同等是佛子佛心無偏也等一大車者以法等故無非佛法譬一切法皆摩訶衍也但點所習無非妙乘秖由性同賜義則等謂各隨本習四諦因緣六度四等乃至色心逆順依正行理因果自他解惑大小福慧無量諸法各于舊習開示真實舊習不同故言各皆摩訶衍一攝一切徧具徧入故言大車。",
        "from": "X32n0616_002:0073a23_0",
        "context_with_next_sentence": true
    },
    {
        "source_sentence": "△二釋車等又二初正明車體二釋有車之由。",
        "from": "X32n0616_002:0073b06_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0073b07_2",
        "context_with_next_sentence": true
    },
    {
        "source_sentence": "其車高廣眾寶莊校周帀欄楯四面懸鈴又於其上張設幰蓋亦以珍奇雜寶而嚴飾之寶繩交絡垂諸華纓重敷婉筵安置丹枕駕以白牛膚色充潔形體姝好有大筋力行步平正其疾如風又多僕從而侍衛之。",
        "from": "X32n0616_002:0073b08_0",
        "context_with_next_sentence": true
    },
    {
        "source_sentence": "假名車有高廣相譬如來知見深遠橫周法界邊際豎徹三諦源底也(法界三諦並非橫豎雖無橫豎法界從徧言橫則便三諦名異言豎則便不二互顯思之可見)眾寶莊校譬萬行修飾也周帀欄楯譬陀羅尼能持萬善遮眾惡也四面懸鈴譬四無礙辯下化眾生也張設幰蓋譬四無量心不思議梵行也眾德之中慈悲最高普覆一切亦以珍奇雜寶而嚴飾之譬真實萬善嚴此慈悲故大經云慈若具足十力無畏等名如來慈也寶繩交絡譬四弘誓願堅固大慈心也垂諸華纓譬四攝神通等悅動眾生亦譬七覺妙鬘也重敷婉筵譬觀練熏修一切諸禪重沓柔軟也安置丹枕者丹即赤光譬無分別法枕有內外若車外枕亦名為軫隨所到處須此支昂譬即動而靜即靜而動若車內枕休息身首譬一行三昧息一切行身智首也駕以白牛者譬無漏般若能導諦緣度等一切萬行到薩婆若白是色本即與本淨無漏想應體具萬德如膚充煩惱不染如色潔又圓四念處為白牛四正勤二世善滿如膚充二世惡盡如色潔四如意足稱行者心如形體姝好筋譬五根住立能生力譬五力摧伏幹用行步平正譬定慧均等又譬七覺調平其疾如風譬八正道中行速疾到薩婆若也僕從譬方便波羅蜜能屈曲隨人給侍使令魔外二乘皆隨方便智用故淨名云皆吾侍者又果地神通運役隨意名為僕從觀心釋者現前一念心性豎無初後橫絕邊涯即空即假即中故高具足百界千如故廣性德過于恒河沙數故名眾寶莊校心外無法舉心則攝一切世出世法故名周帀欄楯心能普應一切演諸音教故名四面懸鈴心為諸法中最無法不覆故名張設幰蓋心王作觀則有諸善心所與之相應故名亦以珍奇雜寶而嚴飾之善心心數互作等無間緣故名寶繩交絡善心心所出生無量智慧福德故名垂諸華纓秖此一念心性具足柔軟輕安之法重重無盡故名重敷婉筵觀此心性即動即靜能靜能動動靜不二故名安置丹枕心性之理由妙觀顯故名駕以白牛稱性妙觀具諸功德故名膚充不雜煩惱故名色潔圓融自在故名形體姝好圓觀最能生長善根故有大筋圓觀最能摧伏界內界外一切愛見故有大力圓觀即止即觀定慧不二故名行步平正圓觀稱性無作任運入于無功用道故名其疾如風圓觀普攝諸法一切諸法皆任圓觀之所使令故名又多僕從而侍衛之當知車體非高非廣而論高廣即正因理性也白牛即了因慧性眾具即緣因善性三法不縱橫不並別不可思議名為佛乘一切眾生但有性德佛乘聞此佛乘能生信解則為名字佛乘念念觀心靡間靡雜則為觀行佛乘粗垢先落六根清淨則為相似佛乘開示悟入遊于四方則為分證佛乘直至道場眾行都息則為究竟佛乘自行已滿運他不休窮未來時利樂無盡是為觀心大白牛車也又此一文具足十乘觀法其車高廣即不思議境圓攝具度白牛而為其體張設幰蓋即真正發菩提心以大慈故徧與十界道滅之樂以大悲故徧拔十界苦集之苦也安內丹枕即巧安止觀可坐可臥善自調適也其疾如風即徧破諸法一心三觀無惑不破也安外丹枕即善識通塞可行則行可止則止也駕以白牛即道品調適圓妙三十七品如前說僕從侍衛即對治助開用前三教種種方便助顯第一義也既云行步平正必遊四方而至道場終不以凡濫聖即是能知次位既云有大筋力必能安忍內外順逆諸障既云其疾如風必不染著似道法愛也上根但觀不思議境於一法中圓悟十法中根從二至六隨何法中圓悟十法下根展轉具用十法方得開悟一家教觀莫此為要思之修之又其車高廣即如是體種種具度即如是相白牛即如是性是為性德三法生佛平等若研此三法至五品十信名如是力如是作若至開示悟入名如是因如是緣若至妙覺極位名如是果如是報眾生性具三法名之為本如來修得三法名之為末性德修得無二無別名究竟等是則大白牛車人人自有何關佛賜然非佛說則日用不知又非法華開顯則謂獨一大乘逈超九界誰知三乘權行乃至世間依正色心惑業苦等一一無非摩訶衍哉。",
        "from": "X32n0616_002:0073b13_0",
        "context_with_next_sentence": true
    },
    {
        "source_sentence": "△二釋有車之由。",
        "from": "X32n0616_002:0074b14_1",
        "context_with_next_sentence": true
    },
    {
        "source_sentence": "所以者何是大長者財富無量種種諸藏悉皆充溢。",
        "from": "X32n0616_002:0074b15_0",
        "context_with_next_sentence": true
    },
    {
        "source_sentence": "由財富藏溢故能各賜諸子等一大車也財富無量譬果地福慧圓滿種種諸藏謂行藏理藏一切法趣檀是趣不過戒忍等亦如是是約行為如來藏也一切法趣色是趣不過受想行識乃至界入等亦如是是約理明如來藏也自行此行理名充化他名溢實智滿名充權智用名溢入中道名充雙照故名溢非但藏多又皆充溢有何一法非摩訶衍故大乘無量也(陰界入等隨拈一法無非理藏達此理藏故使諸度咸成行藏不達理藏諸行徒修)二釋車等竟。",
        "from": "X32n0616_002:0074b16_0",
        "context_with_next_sentence": true
    },
    {
        "source_sentence": "△三釋心等。",
        "from": "X32n0616_002:0074b24_1",
        "context_with_next_sentence": true
    },
    {
        "source_sentence": "而作是念我財物無極不應以下劣小車與諸子等今此幼童皆是吾子愛無偏黨我有如是七寶大車其數無量應當等心各各與之不宜差別所以者何以我此物周給一國猶尚不匱何況諸子。",
        "from": "X32n0616_002:0074c01_0",
        "context_with_next_sentence": true
    },
    {
        "source_sentence": "假使富而非子或應有吝假使是子而貧或不能給今自行既滿故財富無量化緣已熟故是子無偏言各各與之者不移本習而示真實如身子于智慧開佛知見具一切佛法目連于神通開佛知見具一切佛法餘可例知又阿含方等般若等一切教念處正勤根力覺道等一切行種種異名皆開示實相乃至歷一切法亦如是故言其數無量也所以者何下舉況釋成一國譬寂光理性土也諸子譬同居結緣人也初釋財多尚周一國況復諸子譬大圓因普該善惡徧益法界理亦不窮況同居土結緣人耶次釋子等非子尚充何況是子譬佛無緣者尚度況有緣耶言非子者且貶正因不同緣了故抑言非然而佛慈普蔭畢竟無偏況結緣子故約無緣大慈對本有理則一切眾生無非佛子寄化儀說且以宿世未結緣者而為非子如來常給子自不歸大慈通覆故云周給人天善惡體即法界故父果車即子理車但開其情假名等賜眾生無盡車亦不窮不窮故不匱不匱故無偏望迷為閉悟本非開無緣尚度者緣了之子是先結緣者而熟脫之正因之子是未結緣者為其下種也番番種番番熟番番脫盡未來際無有已時是名出世長者大慈悲父三等賜諸子大車譬竟。",
        "from": "X32n0616_002:0074c05_0",
        "context_with_next_sentence": true
    },
    {
        "source_sentence": "△四諸子得車歡喜譬譬上受行悟入疑網皆已除等。",
        "from": "X32n0616_002:0075a03_1",
        "context_with_next_sentence": true
    },
    {
        "source_sentence": "是時諸子各乘大車得未曾有非本所望。",
        "from": "X32n0616_002:0075a05_0",
        "context_with_next_sentence": true
    },
    {
        "source_sentence": "本求羊鹿水牛期出分段今得白牛盡於變易過本所望豈不歡喜三等賜大車譬竟。",
        "from": "X32n0616_002:0075a06_0",
        "context_with_next_sentence": true
    },
    {
        "source_sentence": "△四無虗妄譬譬上不虗令勿疑法王秘要法也又三初問二答三述歎今初。",
        "from": "X32n0616_002:0075a07_1",
        "context_with_next_sentence": true
    },
    {
        "source_sentence": "舍利弗於汝意云何是長者等與諸子珍寶大車寧有虗妄不。",
        "from": "X32n0616_002:0075a10_0",
        "context_with_next_sentence": true
    },
    {
        "source_sentence": "△二答。",
        "from": "X32n0616_002:0075a12_0",
        "context_with_next_sentence": true
    },
    {
        "source_sentence": "舍利弗言不也世尊是長者但令諸子得免火難全其軀命(則便)非為虗妄何以故若全身命便為已得玩好之具況復方便於彼火宅而拔濟之。",
        "from": "X32n0616_002:0075a13_0",
        "context_with_next_sentence": true
    },
    {
        "source_sentence": "世間玩好孰有重于身命者得全身命便非虗妄況費種種方便乃得拔濟豈可以虗妄責長者耶意顯但令得全小乘五分法身入空慧命便為已得昔來玩好況方便拔濟乃令得大乘法身慧命耶是為免難不虗亦名以重奪輕不虗也。",
        "from": "X32n0616_002:0075a16_0",
        "context_with_next_sentence": true
    },
    {
        "source_sentence": "世尊若是長者乃至不與最小一車猶不虗妄何以故是長者先作是意我以方便令子得出(所以假說三車)以是因緣無虗妄也何況長者自知財富無量欲饒益諸子等與大車。",
        "from": "X32n0616_002:0075a21_0",
        "context_with_next_sentence": true
    },
    {
        "source_sentence": "在長者是不乖本心故不虗在諸子是過本所望故不虗也。",
        "from": "X32n0616_002:0075b01_0",
        "context_with_next_sentence": true
    },
    {
        "source_sentence": "△三述歎。",
        "from": "X32n0616_002:0075b02_1",
        "context_with_next_sentence": true
    },
    {
        "source_sentence": "佛告舍利弗善哉善哉如汝所言。",
        "from": "X32n0616_002:0075b03_0",
        "context_with_next_sentence": true
    },
    {
        "source_sentence": "重言善哉述其二不虗也問佛何不自說不虗答佛許三與一自說為難身子說不虗取信為易也初立譬竟。",
        "from": "X32n0616_002:0075b04_0",
        "context_with_next_sentence": true
    },
    {
        "source_sentence": "△二法合二初合總譬二合別譬初中二初合長者等三譬二合三十子等三譬與前立譬文不次第義則無缺。",
        "from": "X32n0616_002:0075b06_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0075b08_2",
        "context_with_next_sentence": true
    },
    {
        "source_sentence": "舍利弗如來亦復如是則為一切世間之父於諸怖畏衰惱憂患無明闇蔽永盡無餘而悉成就無量知見力無所畏有大神力及智慧力具足方便智慧波羅蜜大慈大悲常無懈倦恒求善事利益一切而生三界朽故火宅。",
        "from": "X32n0616_002:0075b09_0",
        "context_with_next_sentence": true
    },
    {
        "source_sentence": "如來合長者譬利益一切一切即合五百人譬而生三界朽故火宅合舍宅譬也則為一切世間之父通指同居方便實報三土合上國邑聚落於諸怖畏乃至永盡無餘顯佛斷德而悉成就無量知見顯佛智德合上其年衰邁之內德也力無所畏合上外德財富無量也有大神力者深修禪定所得合上多田及智慧力者智必照境如身托處合上多宅具足方便合上多諸僕從大慈大悲等合上多諸人眾乃至五百人以慈悲故所被則多也三界即是其家廣大。",
        "from": "X32n0616_002:0075b14_0",
        "context_with_next_sentence": true
    },
    {
        "source_sentence": "△二合三十子等三譬。",
        "from": "X32n0616_002:0075b23_1",
        "context_with_next_sentence": true
    },
    {
        "source_sentence": "為度眾生生老病死憂悲苦惱愚癡闇蔽三毒之火教化令得阿耨多羅三藐三菩提。",
        "from": "X32n0616_002:0075b24_0",
        "context_with_next_sentence": true
    },
    {
        "source_sentence": "為度眾生指有緣多合三十子譬也生老病死乃至三毒之火合火起譬也教化令得菩提合唯有一門譬也初合總譬竟。",
        "from": "X32n0616_002:0075c02_0",
        "context_with_next_sentence": true
    },
    {
        "source_sentence": "△二合別譬四初合見火譬二合捨几用車譬三合等賜大車譬四合無虗妄譬。",
        "from": "X32n0616_002:0075c04_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0075c06_2",
        "context_with_next_sentence": true
    },
    {
        "source_sentence": "見諸眾生為生老病死憂悲苦惱之所燒煑亦以五欲財利故受種種苦又以貪著追求故現受眾苦後受地獄畜生餓鬼之苦若生天上及在人間貧窮困苦愛別離苦冤憎會苦如是等種種諸苦眾生沒在其中歡喜遊戲不覺不知不驚不怖亦不生厭不求解脫於此三界火宅東西馳走雖遭大苦不以為患舍利弗佛見此已便作是念我為眾生之父應拔其苦難與無量無邊佛智慧樂令其遊戲。",
        "from": "X32n0616_002:0075c07_0",
        "context_with_next_sentence": true
    },
    {
        "source_sentence": "此中見之一字合上長者見也諸眾生乃至種種諸苦合上大火從四面起即是八苦之火從四倒起也眾生沒在其中乃至不以為患超合上而諸子等乃至無求出意也不觀苦集故不生厭不觀道滅故不求解脫舍利弗佛見此已等追合上即大驚怖等也拔苦難是大悲與佛樂是大慈。",
        "from": "X32n0616_002:0075c15_0",
        "context_with_next_sentence": true
    },
    {
        "source_sentence": "△二合捨几用車譬又二初合捨几二合用車初合捨几但合勸門不合誡門前法說中亦但勸善不明誡惡當知勸修為正誡惡是傍又勸善即誡惡誡惡即勸善今合勸善即知合誡惡也文又為二初正合捨几二提譬帖合。",
        "from": "X32n0616_002:0075c20_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0076a01_2",
        "context_with_next_sentence": true
    },
    {
        "source_sentence": "舍利弗如來復作是念若我但以神力及智慧力捨於方便為諸眾生讚如來知見力無所畏者眾生不能以是得度所以者何是諸眾生未免生老病死憂悲苦惱而為三界火宅所燒何由能解佛之智慧。",
        "from": "X32n0616_002:0076a02_0",
        "context_with_next_sentence": true
    },
    {
        "source_sentence": "若我但以等合上擬宜所以者何下合上不得也神力合身力智慧力合手力如來知見合衣裓力合案無所畏合几未免生老病死等合上諸子幼稚何由能解佛之智慧合上唯有一門而復陿小。",
        "from": "X32n0616_002:0076a06_0",
        "context_with_next_sentence": true
    },
    {
        "source_sentence": "△二提譬帖合。",
        "from": "X32n0616_002:0076a10_0",
        "context_with_next_sentence": true
    },
    {
        "source_sentence": "舍利弗如彼長者雖復身手有力而不用之但以慇勤方便勉濟諸子火宅之難然後各與珍寶大車如來亦復如是雖有力無所畏而不用之。",
        "from": "X32n0616_002:0076a11_0",
        "context_with_next_sentence": true
    },
    {
        "source_sentence": "提譬具明寢大施權後乃顯實帖合且明無機寢大而施權顯實二意自在下文初合捨几譬竟。",
        "from": "X32n0616_002:0076a14_0",
        "context_with_next_sentence": true
    },
    {
        "source_sentence": "△二合用車譬三初合擬宜三車并知子先心二合歎三車希有三合適子所願。",
        "from": "X32n0616_002:0076a15_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0076a17_2",
        "context_with_next_sentence": true
    },
    {
        "source_sentence": "但以智慧方便於三界火宅拔濟眾生為說三乘聲聞辟支佛佛乘。",
        "from": "X32n0616_002:0076a18_0",
        "context_with_next_sentence": true
    },
    {
        "source_sentence": "智慧方便即合擬宜為說三乘即合知子先心所好也。",
        "from": "X32n0616_002:0076a20_0",
        "context_with_next_sentence": true
    },
    {
        "source_sentence": "△二合歎三車希有又三初合示轉二合證轉三追合勸轉。",
        "from": "X32n0616_002:0076a21_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0076a22_2",
        "context_with_next_sentence": true
    },
    {
        "source_sentence": "而作是言汝等莫得樂住三界火宅(苦諦)勿貪粗弊色聲香味觸也若貪著生愛則為所燒(集諦)汝速出三界當得三乘聲聞辟支佛佛乘(道滅二諦)。",
        "from": "X32n0616_002:0076a23_0",
        "context_with_next_sentence": true
    },
    {
        "source_sentence": "合上三車今在門外汝等於此火宅宜速出來。",
        "from": "X32n0616_002:0076b02_0",
        "context_with_next_sentence": true
    },
    {
        "source_sentence": "△二合證轉。",
        "from": "X32n0616_002:0076b02_1",
        "context_with_next_sentence": true
    },
    {
        "source_sentence": "我今為汝保任此事終不虗也汝等但當勤修精進如來以是方便誘進眾生。",
        "from": "X32n0616_002:0076b04_0",
        "context_with_next_sentence": true
    },
    {
        "source_sentence": "合上隨汝所欲皆當與汝。",
        "from": "X32n0616_002:0076b06_0",
        "context_with_next_sentence": true
    },
    {
        "source_sentence": "△三追合勸轉譬中先勸故云追合。",
        "from": "X32n0616_002:0076b06_1",
        "context_with_next_sentence": true
    },
    {
        "source_sentence": "復作是言汝等當知此三乘法皆是聖所稱歎自在無繫無所依求乘是三乘以無漏根力覺道禪定解脫三昧等而自娛樂便得無量安隱快樂。",
        "from": "X32n0616_002:0076b08_0",
        "context_with_next_sentence": true
    },
    {
        "source_sentence": "合上汝等所可玩好希有難得也三乘皆是諸佛方便引物儀式故是聖所稱歎得無生智為自在得盡智為無繫我生已盡不受後有名無所依所作已辦梵行已立名無所求根力覺道等通漏無漏賢位三十七品屬有漏學無學位三十七品屬無漏禪即四禪定即無色四定亦通有漏無漏今指無漏解脫即八解脫三昧即三三昧此唯無漏等即等取觀練熏修諸禪無量安隱快樂謂真空涅槃永離災患也二合歎三車希有竟。",
        "from": "X32n0616_002:0076b11_0",
        "context_with_next_sentence": true
    },
    {
        "source_sentence": "△三合適子所願。",
        "from": "X32n0616_002:0076b19_1",
        "context_with_next_sentence": true
    },
    {
        "source_sentence": "舍利弗若有眾生內有智性從佛世尊聞法信受慇懃精進欲速出三界自求涅槃是名聲聞乘如彼諸子為求羊車出於火宅若有眾生從佛世尊聞法信受慇懃精進求自然慧樂獨善寂深知諸法因緣是名辟支佛乘如彼諸子為求鹿車出於火宅若有眾生從佛世尊聞法信受勤修精進求一切智佛智自然智無師智如來知見力無所畏愍念安樂無量眾生利益天人度脫一切是名大乘菩薩求此乘故名為摩訶薩如彼諸子為求牛車出於火宅。",
        "from": "X32n0616_002:0076b21_0",
        "context_with_next_sentence": true
    },
    {
        "source_sentence": "內有智性者宿習三乘樂欲成三乘智性故佛得施三乘教也聞法信受即聞慧合上適其願故也慇懃即思慧合上心各勇銳也精進即修慧合上推排排惡去故精推理明故進也欲速出三界等合上競共馳走爭出火宅也如羊不顧後群名聲聞乘求自然慧者十二因緣本自有之非佛天人等所作又辟支多分是法行人從他聞少自推義多故取譬于鹿鹿不依人也求一切智謂欲徧知一切世出世法不同二乘唯求出世此智復名佛智以非二乘所能得故又名為自然智以超然自覺悟故又名為無師智佛為天人大師更無有為佛師者故且約三藏佛果釋此四智當知四教四智名同義實逈別此不繁述菩薩望此修因安忍運載故取譬于牛也二合捨几用車譬竟。",
        "from": "X32n0616_002:0076c06_0",
        "context_with_next_sentence": true
    },
    {
        "source_sentence": "△三合等賜大車譬譬文有四一免難二索車三等賜四歡喜今但合免難義兼索車但合等賜義兼歡喜文分為二初雙牒免難等賜二譬二雙合。",
        "from": "X32n0616_002:0076c19_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0076c22_2",
        "context_with_next_sentence": true
    },
    {
        "source_sentence": "舍利弗如彼長者見諸子等安隱得出火宅到無畏處自惟財富無量等以大車而賜諸子。",
        "from": "X32n0616_002:0076c23_0",
        "context_with_next_sentence": true
    },
    {
        "source_sentence": "△二雙合。",
        "from": "X32n0616_002:0077a01_0",
        "context_with_next_sentence": true
    },
    {
        "source_sentence": "如來亦復如是為一切眾生之父若見無量億千眾生以佛教門出三界苦怖畏險道得涅槃樂。",
        "from": "X32n0616_002:0077a02_0",
        "context_with_next_sentence": true
    },
    {
        "source_sentence": "此先合免難也以佛教門者依教所詮真理而起三乘聖行故得出苦。",
        "from": "X32n0616_002:0077a04_0",
        "context_with_next_sentence": true
    },
    {
        "source_sentence": "如來爾時便作是念我有無量無邊智慧力無畏等諸佛法藏是諸眾生皆是我子等與大乘不令有人獨得滅度皆以如來滅度而滅度之是諸眾生脫三界者悉與諸佛禪定解脫等娛樂之具皆是一相一種聖所稱歎能生淨妙第一之樂。",
        "from": "X32n0616_002:0077a06_0",
        "context_with_next_sentence": true
    },
    {
        "source_sentence": "此次合等賜也我有無量乃至諸佛法藏合上財富無量諸藏充溢即有車之由也是諸眾生皆是我子乃至娛樂之具合上心等諸佛禪定解脫並依中道實相故與二乘禪定解脫不同也皆是一相乃至第一之樂合上正明車體譬文廣今文略但點三德以收眾義一相是實相即法身德一種是種智即般若德能生淨妙第一之樂樂即無苦是解脫德三德不可思議名為高廣大車三合等賜大車譬竟。",
        "from": "X32n0616_002:0077a11_0",
        "context_with_next_sentence": true
    },
    {
        "source_sentence": "△四合無虗妄譬二初牒譬二正合。",
        "from": "X32n0616_002:0077a19_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0077a20_0",
        "context_with_next_sentence": true
    },
    {
        "source_sentence": "舍利弗如彼長者初以三車誘引諸子然後但與大車寶物莊嚴安隱第一然彼長者無虗妄之咎。",
        "from": "X32n0616_002:0077a21_0",
        "context_with_next_sentence": true
    },
    {
        "source_sentence": "△二正合。",
        "from": "X32n0616_002:0077a23_0",
        "context_with_next_sentence": true
    },
    {
        "source_sentence": "如來亦復如是無有虗妄初說三乘引導眾生然後但以大乘而度脫之何以故如來有無量智慧力無所畏諸法之藏能與一切眾生大乘之法但不盡能受舍利弗以是因緣當知諸佛方便力故於一佛乘分別說三。",
        "from": "X32n0616_002:0077a24_0",
        "context_with_next_sentence": true
    },
    {
        "source_sentence": "能與一切眾生大乘之法猶所云以我此物周給一國猶尚不匱也不盡能受故不得已為一施三三由眾生非佛本意今說大乘不乖本心故不虗也前舍利弗問云願為四眾說其因緣今故答云以是因緣分別說三二正譬說中初長文竟。",
        "from": "X32n0616_002:0077b05_0",
        "context_with_next_sentence": true
    },
    {
        "source_sentence": "妙法蓮華經台宗會義卷二之一",
        "from": "X32n0616_002:0077b11_0",
        "context_with_next_sentence": true
    },
    {
        "source_sentence": "妙法蓮華經台宗會義卷二之二",
        "from": "X32n0616_002:0077b13_0",
        "context_with_next_sentence": true
    },
    {
        "source_sentence": "古吳後學蕅益　智旭　述",
        "from": "X32n0616_002:0077b15_0",
        "context_with_next_sentence": true
    },
    {
        "source_sentence": "△正譬說中二重頌為二初頌立譬二頌法合初中二初頌總譬二頌別譬初又四初頌長者二頌家宅三頌五百人四頌火起略不頌一門及三十子也。",
        "from": "X32n0616_002:0077b16_0",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0077b19_1",
        "context_with_next_sentence": true
    },
    {
        "source_sentence": "佛欲重宣此義而說偈言譬如長者。",
        "from": "X32n0616_002:0077b20_0",
        "context_with_next_sentence": true
    },
    {
        "source_sentence": "但頌位號即兼名行歎德如舉佛號便知萬德。",
        "from": "X32n0616_002:0077b21_0",
        "context_with_next_sentence": true
    },
    {
        "source_sentence": "△二頌家宅。",
        "from": "X32n0616_002:0077b21_1",
        "context_with_next_sentence": true
    },
    {
        "source_sentence": "有一大宅其宅久故而復頓弊堂舍高危柱根摧朽梁棟傾斜基陛隤毀牆壁圮坼泥塗阤落覆苫亂墜椽梠差脫周障屈曲雜穢充徧。",
        "from": "X32n0616_002:0077b23_0",
        "context_with_next_sentence": true
    },
    {
        "source_sentence": "因緣釋者有一大宅且指同居大千三界三界無始為久非今所造為故無常卑鄙名頓弊色界為堂欲界為舍不免墮落為高危命根支持為柱四相所遷為摧朽意識綱維為梁棟諸苦所壞為傾斜過去行業為基陛業運遷滅為隤毀四大為牆壁互相損害為圮坼皮膚為泥塗壯色不停為阤落四威儀不正為覆苫亂墜五識不利不相主境為椽梠差脫意識處處馳逐為周障徧歷六根取境為屈曲徧于六塵起貪恚癡為雜穢充徧此總約三界色心為宅體也觀心釋者現前一念五陰身心其性本自豎窮橫徧名一大宅無始以來闇識相傳無有作者名為久故念念無常迷情惡劣名為頓弊腹為堂背為舍兩足為柱根脊骨為梁棟臀髀為基陛皮肉為牆壁膚色為泥塗鬚髮為覆苫牙齒骨節為椽梠徧身之內為周障小腸大腸等為屈曲大小不淨為雜穢充徧如此一身身外更無別物名一大宅而為理即長者所有若能念念觀察知此五陰身心所有苦性即法身德所有惑染即般若德所有業行即解脫德則轉為名字長者乃至轉為究竟長者自覺覺他利益無盡若不觀察則盡未來際恒居火宅燒已復燒終不知此大宅體即大白牛車哀哉哀哉。",
        "from": "X32n0616_002:0077c02_0",
        "context_with_next_sentence": true
    },
    {
        "source_sentence": "△三頌五百人。",
        "from": "X32n0616_002:0077c23_1",
        "context_with_next_sentence": true
    },
    {
        "source_sentence": "有五百人止住其中。",
        "from": "X32n0616_002:0078a01_0",
        "context_with_next_sentence": true
    },
    {
        "source_sentence": "譬五道也既有五道即有三乘根性兼得三十子也。",
        "from": "X32n0616_002:0078a02_0",
        "context_with_next_sentence": true
    },
    {
        "source_sentence": "△四頌火起四初頌地上事譬欲界二頌穴中事譬色界三頌穴外事譬無色界四總結眾難非一問經文已自有譬有合何故譬中復約譬釋答譬廣合略理應釋譬況鴟梟鵰鷲乃至夜叉餓鬼等若不譬利鈍諸使何用列此冗雜名物豈佛有無義語耶初中四初明所燒之類二明火起之由三正明火起之勢四明被燒之相。",
        "from": "X32n0616_002:0078a03_1",
        "context_with_next_sentence": true
    },
    {
        "source_sentence": "初明所燒之類譬十使眾生也。",
        "from": "X32n0616_002:0078a09_2",
        "context_with_next_sentence": true
    },
    {
        "source_sentence": "鴟梟鵰鷲烏鵲鳩鴿蚖蛇蝮蠍蜈蚣蚰蜒守宮百足鼬貍鼷鼠諸惡蟲輩交橫馳走屎尿臭處不淨流溢蜣蜋諸蟲而集其上狐狼野干咀嚼踐踏嚌齧死屍骨肉狼藉由是群狗競來搏撮饑羸慞惶處處求食鬪諍摣掣啀喍嘷吠其舍恐怖變狀如是。",
        "from": "X32n0616_002:0078a11_0",
        "context_with_next_sentence": true
    },
    {
        "source_sentence": "此先譬五鈍使也鴟梟等八鳥以譬慢使眾生自舉輕他如鳥陵高下視陵他名慢自恃名憍故以憍釋慢文殊問經明八憍今用配八鳥盛壯憍如鴟姓憍如梟富憍如鵰自在憍如鷲壽命憍如烏聰明憍如鵲行善憍如鳩色憍如鴿次蚖蛇等二句以譬瞋使蚖者黑蛇也蚖蛇不觸而吸譬非理瞋蝮者虺也長三寸大如指鼻上有針蝮蠍觸之則螫譬執理瞋赤頭者名蜈蚣不赤者名蚰蜒譬戲論瞋次守宮等八句總譬癡使守宮即蝘蜒也守宮百足兀然無知譬獨頭無明鼬似鼠而亦噉鼠貍即猫類鼷即甘口鼠此四譬相應無明諸惡蟲輩交橫馳走結上獨頭相應二種無明徧緣三界故交橫紛起速疾故馳走即是從癡根本備起諸結也屎尿二句明癡心所著之境皆無常苦無我不淨蜣蜋二句明迷事無明妄計以為常樂我淨而生染著也狐狼等八句總譬貪使狐狼譬有力貪以威勢取野干譬無力貪從他乞索咀嚼譬有用而取踐踏譬不用而取又少則咀嚼多則踐踏也嚌齧譬貪噬無厭死屍譬粗弊五欲骨肉狼藉譬積聚五塵不知止足由是群狗競來搏撮譬王賊等有大力者舉彼有力無力所積之物皆能強取之也饑譬常不知足羸譬求不稱意慞惶譬種種營覓所謂多欲之人雖富而貧也又愛心貪貪五塵之肉見心貪貪道理之骨推求知見遂多所解即是多骨須骨之狗競來搏取于見心中未得正法之食名饑不能伏斷見惑名羸處處求解名為慞惶互相是非名為鬪諍意謂為非如向前摣復謂為是如向後掣發言論決是非之理如啀喍嘷吠此即合前由是群狗等四句共有六句皆譬疑使其舍恐怖變狀如是總結上五鈍使也(見屬利使自在後文今約鈍中之利故推道理而起于疑也聚唇露齒名啀喍出聲大吼名嘷吠)。",
        "from": "X32n0616_002:0078a16_0",
        "context_with_next_sentence": true
    },
    {
        "source_sentence": "處處皆有魑魅魍魎夜叉惡鬼食噉人肉毒蟲之屬諸惡禽獸孚乳產生各自藏護夜叉競來爭取食之食之既飽惡心轉熾鬪諍之聲甚可怖畏鳩槃茶鬼蹲踞土埵或時離地一尺二尺往返遊行縱逸嬉戲捉狗兩足撲令失聲以脚加頸怖狗自樂復有諸鬼其身長大躶形黑瘦常住其中發大惡聲叫呼求食復有諸鬼其咽如針復有諸鬼首如牛頭或食人肉或復噉狗頭髮髼亂殘害兇險飢渴所逼叫喚馳走。",
        "from": "X32n0616_002:0078b23_0",
        "context_with_next_sentence": true
    },
    {
        "source_sentence": "此次譬五利使也處處皆有二句總明五種利使遍于三界五陰四諦造次恒有也山怪曰魑宅怪曰魅木石變怪曰魍魎夜叉等三偈別譬邪見人肉譬出世善報食噉人肉譬撥無出世因果也毒蟲禽獸孚乳產生各自藏護譬世間因果因能有果名藏必得不失名護爭取食之譬撥無世間因果也食之既飽譬邪見成就惡心轉熾譬邪見增廣鬪諍之聲譬撥無因果邪論甚可怖畏譬聞此邪論能使人墮落三塗也鳩槃等兩偈半別譬戒取鳩槃茶可畏鬼也虗坐名蹲實坐名踞地形高處名土埵譬外道依于戒取修行十善能生欲界六天高處也或時離地一尺二尺者譬依戒取修得四禪生在色界名離地一尺或依戒取得四空定生無色界名離地二尺也往返遊行者往譬生上二界返譬還生欲界縱逸嬉戲者譬不入正道終無實詣也捉狗兩足譬妄計苦行為淨撲令失聲譬妄計苦行不得苦果以脚加頸譬以苦行希求樂果怖狗自樂譬以苦行暫伏煩惱或時稍得味禪也復有諸鬼其身長大等六句別譬身見豎入三世計我名長橫徧五陰計我名大計我自在不修善法即無慚愧故名裸形以惡莊嚴故名黑無功德資故名瘦妄計有我永不能出三界故云常住其中發言宣說種種我相故云發大惡聲妄計有我能得涅槃故名叫呼求食也次復有諸鬼其咽如針別譬見取咽細命危而保其壽如非想無常而妄計涅槃也次復有諸鬼首如牛頭等二偈別譬邊見依于身見起斷常二見如牛頭二角斷常二見能斷出世善根如食人肉能斷世間善根如或復噉狗有時計斷有時計常前後迴轉如頭髮髼亂計常破害無常正理計斷破害緣起正理計常墮常坑計斷墮斷坑故云殘害兇險無智慧食無禪定飲故云饑渴所逼宣唱斷常邪論故云叫喚輪迴生死不息故云馳走也。",
        "from": "X32n0616_002:0078c07_0",
        "context_with_next_sentence": true
    },
    {
        "source_sentence": "夜叉餓鬼諸惡鳥獸饑急四向窺看窻牖如是諸難恐畏無量。",
        "from": "X32n0616_002:0079a16_0",
        "context_with_next_sentence": true
    },
    {
        "source_sentence": "此總結欲界利鈍煩惱眾生之相也並是有漏之心常乏道味故云饑急邪觀空理慕仰道味故云四向窺看滯著心多不會正理如窻牖觀空不得無礙初明所燒之類竟。",
        "from": "X32n0616_002:0079a18_0",
        "context_with_next_sentence": true
    },
    {
        "source_sentence": "△二明火起之由譬起五濁之由也。",
        "from": "X32n0616_002:0079a21_1",
        "context_with_next_sentence": true
    },
    {
        "source_sentence": "是朽故宅屬于一人其人近出未久之間於後宅舍忽然火起。",
        "from": "X32n0616_002:0079a23_0",
        "context_with_next_sentence": true
    },
    {
        "source_sentence": "三界是佛應化之處從發心來誓願度脫故云屬于一人長者在宅能令慎火由出去後諸子無知故令火起譬佛近于大通佛時常教是等令伏五濁眾生感盡如來捨應此等于後便起五濁也他土赴緣非是永去故言近出又已證無生不生三界故名為出不久應來故名為近壽量品云數現涅槃即是出宅意也三界為宅五陰為舍。",
        "from": "X32n0616_002:0079b01_0",
        "context_with_next_sentence": true
    },
    {
        "source_sentence": "△三正明火起之勢譬正起五濁也。",
        "from": "X32n0616_002:0079b07_1",
        "context_with_next_sentence": true
    },
    {
        "source_sentence": "四面一時其燄俱熾棟梁椽柱爆聲震裂摧拆墮落牆壁崩倒。",
        "from": "X32n0616_002:0079b09_0",
        "context_with_next_sentence": true
    },
    {
        "source_sentence": "四面譬身受心法也頓起四倒五濁八苦故云一時其燄俱熾命斷為爆風刀解體為裂氣斷骨離為摧折墮落四大解散為牆壁崩倒由濁倒故身命無常。",
        "from": "X32n0616_002:0079b11_0",
        "context_with_next_sentence": true
    },
    {
        "source_sentence": "△四明被燒之相譬八苦五濁逼惱利鈍眾生也。",
        "from": "X32n0616_002:0079b14_1",
        "context_with_next_sentence": true
    },
    {
        "source_sentence": "諸鬼神等揚聲大叫鵰鷲諸鳥鳩槃茶等周慞惶怖不能自出。",
        "from": "X32n0616_002:0079b16_0",
        "context_with_next_sentence": true
    },
    {
        "source_sentence": "諸鬼神等等取一切利鈍諸使也揚聲大叫恐怖無措也鵰鷲諸鳥別舉鈍使中之勝者鳩槃茶別舉利使中之勝者然皆周慞惶怖不能自出故知若非三寶四諦四念處法縱令天龍神聖決定不免輪迴初頌地上事譬欲界竟。",
        "from": "X32n0616_002:0079b18_0",
        "context_with_next_sentence": true
    },
    {
        "source_sentence": "△二頌穴中事譬色界三初譬所燒之類二明火起之由及火起之勢三明被燒之相。",
        "from": "X32n0616_002:0079b22_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0079b24_2",
        "context_with_next_sentence": true
    },
    {
        "source_sentence": "惡獸毒蟲藏竄孔穴毗舍闍鬼亦住其中。",
        "from": "X32n0616_002:0079c01_0",
        "context_with_next_sentence": true
    },
    {
        "source_sentence": "孔穴雖復不及門外敞豁猶得免于猛炎以譬四禪雖復不及界外安樂猶得免于欲界粗惡也惡獸毒蟲總舉鈍使眾生毗舍闍鬼略舉利使眾生並能得禪生于色界也毗舍闍此云噉精氣。",
        "from": "X32n0616_002:0079c02_0",
        "context_with_next_sentence": true
    },
    {
        "source_sentence": "△二明火起之由及火起之勢。",
        "from": "X32n0616_002:0079c05_1",
        "context_with_next_sentence": true
    },
    {
        "source_sentence": "薄福德故為火所逼共相殘害飲血噉肉。",
        "from": "X32n0616_002:0079c07_0",
        "context_with_next_sentence": true
    },
    {
        "source_sentence": "薄福德故一句是火起之由為火所逼等是火起之勢也孔穴之中雖無猛炎猶有熱惱譬四禪中雖無欲界惡法亦有愛味細苦展轉厭下欣上以上伏下名共相殘害但著默然如飲血但著支林功德如噉肉也。",
        "from": "X32n0616_002:0079c08_0",
        "context_with_next_sentence": true
    },
    {
        "source_sentence": "△三明被燒之相。",
        "from": "X32n0616_002:0079c12_1",
        "context_with_next_sentence": true
    },
    {
        "source_sentence": "野干之屬並已前死諸大惡獸競來食噉臭煙熢[火*孛]四面充塞。",
        "from": "X32n0616_002:0079c13_0",
        "context_with_next_sentence": true
    },
    {
        "source_sentence": "野干譬欲界貪故已前死諸大惡獸譬色界貪能吞欲界貪也欲界四倒八苦猶如猛炎色界四倒譬以臭煙亦通身受心法及以四大故言四面充塞也二頌穴中事譬色界竟。",
        "from": "X32n0616_002:0079c15_0",
        "context_with_next_sentence": true
    },
    {
        "source_sentence": "△三頌穴外事譬無色界二初明所燒之類二明被燒之相。",
        "from": "X32n0616_002:0079c18_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0079c19_2",
        "context_with_next_sentence": true
    },
    {
        "source_sentence": "蜈蚣蚰蜒毒蟲之類為火所燒爭走出穴鳩槃茶鬼隨取而食。",
        "from": "X32n0616_002:0079c20_0",
        "context_with_next_sentence": true
    },
    {
        "source_sentence": "厭患色籠是苦粗障欣向無色為淨妙離故云為火所燒爭走出穴既取上定隨滅下緣故云鳩槃茶鬼隨取而食也然通而言之利鈍二使並堪得無色定今別約鈍使厭下故攀上利使證上故滅下也。",
        "from": "X32n0616_002:0079c22_0",
        "context_with_next_sentence": true
    },
    {
        "source_sentence": "△二明被燒之相。",
        "from": "X32n0616_002:0080a02_1",
        "context_with_next_sentence": true
    },
    {
        "source_sentence": "又諸餓鬼頭上火然饑渴熱惱周慞悶走。",
        "from": "X32n0616_002:0080a03_0",
        "context_with_next_sentence": true
    },
    {
        "source_sentence": "四空諸天並乏無漏飲食故如餓鬼雖居三界之頂不免無常所燒故如頭上火然無正道食故饑無助道漿故渴猶為微細八苦所逼故熱猶有微細諸惑現行故惱猶在生死輪迴數中不知出要故云周慞悶走也三頌穴外事譬無色界竟。",
        "from": "X32n0616_002:0080a04_0",
        "context_with_next_sentence": true
    },
    {
        "source_sentence": "△四總結眾難非一。",
        "from": "X32n0616_002:0080a08_1",
        "context_with_next_sentence": true
    },
    {
        "source_sentence": "其宅如是甚可怖畏毒害火災眾難非一。",
        "from": "X32n0616_002:0080a10_0",
        "context_with_next_sentence": true
    },
    {
        "source_sentence": "初頌總譬竟。",
        "from": "X32n0616_002:0080a11_0",
        "context_with_next_sentence": true
    },
    {
        "source_sentence": "△二頌別譬三初頌長者見火譬二頌捨几用車譬三頌等賜大車譬略不頌無虗妄譬也。",
        "from": "X32n0616_002:0080a11_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0080a13_2",
        "context_with_next_sentence": true
    },
    {
        "source_sentence": "是時宅主在門外立聞有人言汝諸子等先因遊戲來入此宅稚小無知歡娛樂著長者聞已驚入火宅。",
        "from": "X32n0616_002:0080a14_0",
        "context_with_next_sentence": true
    },
    {
        "source_sentence": "初三句頌能見次五句頌所見後二句頌驚怖也門外者法身地也立者常懷大悲欲救眾生不處第一義空座也上文云見今頌云聞以聞代見顯見聞不二也有人言者法是佛師謂三昧法也若入三昧則能見機三昧令佛見故云聞有人言也先因遊戲來入此宅者有二義一者初發心時即名為出未登不退仍起見思故云遊戲來入此宅二者理性本淨非三界法因無明故而起戲論妄有生死故云遊戲來入此宅稚小者大善未著也無知者癡惑所纏也驚入者大悲起應也。",
        "from": "X32n0616_002:0080a16_0",
        "context_with_next_sentence": true
    },
    {
        "source_sentence": "△二頌捨几用車譬二初頌捨几二頌用車。",
        "from": "X32n0616_002:0080b01_1",
        "context_with_next_sentence": true
    },
    {
        "source_sentence": "初頌捨几前法合中但合勸門今但頌誡門亦互顯也。",
        "from": "X32n0616_002:0080b02_2",
        "context_with_next_sentence": true
    },
    {
        "source_sentence": "方宜救濟令無燒害告喻諸子說眾患難惡鬼毒蟲災火蔓延眾苦次第相續不絕毒蛇蚖蝮及諸夜叉鳩槃茶鬼野干狐狗鵰鷲鴟梟百足之屬饑渴惱急甚可怖畏此苦難處況復大火諸子無知雖聞父誨猶故樂著嬉戲不已。",
        "from": "X32n0616_002:0080b04_0",
        "context_with_next_sentence": true
    },
    {
        "source_sentence": "前四偈半頌誡門擬宜後一偈頌不得也方宜者擬以大教逗其宜也告喻者即是誡門說眾患難也惡鬼毒蟲句總立所燒即利鈍十使眾生災火蔓延三句總明燒勢及以燒相毒蛇等二偈廣明所燒雜列利鈍諸使不復次第此苦難處二句即是況結三界因果已不堪處況又起五濁耶諸子無知即是無大乘機不肯信受子既深著見思嬉戲不已父誨所不能化即含有息化之意。",
        "from": "X32n0616_002:0080b09_0",
        "context_with_next_sentence": true
    },
    {
        "source_sentence": "△二頌用車三初頌擬宜三車二頌歎三車希有三頌適子所願略不頌知子先心也。",
        "from": "X32n0616_002:0080b16_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0080b18_2",
        "context_with_next_sentence": true
    },
    {
        "source_sentence": "是時長者而作是念諸子如此益我愁惱今此舍宅無一可樂而諸子等耽湎嬉戲不受我教將為火害即便思惟設諸方便。",
        "from": "X32n0616_002:0080b19_0",
        "context_with_next_sentence": true
    },
    {
        "source_sentence": "初一偈明擬宜意次一偈明用小之由由著見思故唯施小次二句明用小之意若不用小則大小並亡故云將為火害次二句正思用小。",
        "from": "X32n0616_002:0080b22_0",
        "context_with_next_sentence": true
    },
    {
        "source_sentence": "△二頌歎三車希有。",
        "from": "X32n0616_002:0080b24_1",
        "context_with_next_sentence": true
    },
    {
        "source_sentence": "告諸子等我有種種珍玩之具妙寶好車羊車鹿車大牛之車今在門外汝等出來吾為汝等造作此車隨意所樂可以遊戲。",
        "from": "X32n0616_002:0080c02_0",
        "context_with_next_sentence": true
    },
    {
        "source_sentence": "初四句頌勸轉次三句頌示轉汝等出來句重頌勸轉後一偈頌證轉也吾能造車即是引己所證而明不謬。",
        "from": "X32n0616_002:0080c05_0",
        "context_with_next_sentence": true
    },
    {
        "source_sentence": "△三頌適子所願。",
        "from": "X32n0616_002:0080c07_1",
        "context_with_next_sentence": true
    },
    {
        "source_sentence": "諸子聞說如此諸車即時奔競馳走而出到於空地離諸苦難。",
        "from": "X32n0616_002:0080c08_0",
        "context_with_next_sentence": true
    },
    {
        "source_sentence": "聞說頌聞慧奔競頌思修馳走而出頌見諦到于空地頌無學也二頌捨几用車譬竟。",
        "from": "X32n0616_002:0080c10_0",
        "context_with_next_sentence": true
    },
    {
        "source_sentence": "△三頌等賜大車譬四初頌父見諸子免難歡喜譬二頌諸子索車譬三頌等賜諸子大車譬四頌諸子得車歡喜譬。",
        "from": "X32n0616_002:0080c11_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0080c14_2",
        "context_with_next_sentence": true
    },
    {
        "source_sentence": "長者見子得出火宅住於四衢坐師子座而自慶言我今快樂此諸子等生育甚難愚小無知而入險宅多諸毒蟲魑魅可畏大火猛燄四面俱起而此諸子貪樂嬉戲我已救之令得脫離是故諸人我今快樂。",
        "from": "X32n0616_002:0080c15_0",
        "context_with_next_sentence": true
    },
    {
        "source_sentence": "住于四衢謂了了見四諦也坐師子座者宅主初在門外猶有憂畏故云立今見子免難方得無畏故云坐方便品云今我喜無畏即此義也又前是大機未會故云立今是小化已周故云坐立者冥利坐者顯益也而自慶言者得所化機是故慶快二萬億佛所教以大乘是故云生中間小熟是故云育經此多時數數將養故云甚難善根尚微故云愚小妄惑所覆故云無知無知則起濁起濁則招果故云入宅多諸毒蟲二句總述三界利鈍之相大火猛燄二句總述三界八苦之勢而此諸子二句明其起見起愛不能自拔我已救之二句明其歡喜之由是故諸人二句結成歡喜之意。",
        "from": "X32n0616_002:0080c19_0",
        "context_with_next_sentence": true
    },
    {
        "source_sentence": "△二頌諸子索車譬。",
        "from": "X32n0616_002:0081a06_1",
        "context_with_next_sentence": true
    },
    {
        "source_sentence": "爾時諸子知父安坐皆詣父所而白父言願賜我等三種寶車如前所許諸子出來當以三車隨汝所欲今正是時惟垂給與。",
        "from": "X32n0616_002:0081a08_0",
        "context_with_next_sentence": true
    },
    {
        "source_sentence": "知父安坐者索車時也正同將說法華時也皆詣父所者索車儀也正同此會咸以恭敬心皆來至佛所也願賜我等三種寶車者正請索也如前所許者執昔而疑今也前云實有三乘可隨我欲今既斥為方便必當別垂給與也。",
        "from": "X32n0616_002:0081a11_0",
        "context_with_next_sentence": true
    },
    {
        "source_sentence": "△三頌等賜諸子大車譬。",
        "from": "X32n0616_002:0081a15_1",
        "context_with_next_sentence": true
    },
    {
        "source_sentence": "長者大富庫藏眾多金銀瑠璃硨磲碼碯以眾寶物造諸大車莊校嚴飾周帀欄楯四面懸鈴金繩交絡真珠羅網張施其上金華諸纓處處垂下眾綵雜飾周帀圍繞柔軟繒纊以為茵褥上妙細氎價直千億鮮白淨潔以覆其上有大白牛肥壯多力形體姝好以駕寶車多諸儐從而侍衛之以是妙車等賜諸子。",
        "from": "X32n0616_002:0081a17_0",
        "context_with_next_sentence": true
    },
    {
        "source_sentence": "初二句超頌有車之由次六偈半皆頌正明車體後二句追頌標章略不頌心等然車等子等則心必等明矣屋盛物曰庫可喻六根具一切法地盛物曰藏可喻諸行具一切法又陰界入等具一切法可喻以藏約理如地故道品六度等具一切法可喻以庫約修如屋故其實一一法中具一切行及一切法一一行中具一切法及一切行故名庫藏眾多而大富也性具諸法總名眾寶從性起修名之為造子多行多車則隨多名之為諸一一車體無不高廣名之為大又須示方知子修名造以性泯修造還本有乃車體也莊校下皆具度也初四句如前釋真珠羅網二句即頌幰蓋慈門非一猶如網孔一一孔中皆一真珠如眾慈門並稱于實也金華諸纓二句即頌垂諸華纓以明眾機徧悅也眾綵雜飾明垂化之處設應不同周帀圍繞明攝物之宜無所闕少柔軟繒纊即頌婉字以為茵褥即頌筵字上妙細氎四句即追頌重敷二字意顯種種事禪並即實相不同凡小雜諸煩惱故鮮白淨潔而上妙也大白牛如前釋儐從即僕從餘皆可知。",
        "from": "X32n0616_002:0081a23_0",
        "context_with_next_sentence": true
    },
    {
        "source_sentence": "△四頌諸子得車歡喜譬。",
        "from": "X32n0616_002:0081b18_1",
        "context_with_next_sentence": true
    },
    {
        "source_sentence": "諸子是時歡喜踊躍乘是寶車遊於四方嬉戲快樂自在無礙。",
        "from": "X32n0616_002:0081b19_0",
        "context_with_next_sentence": true
    },
    {
        "source_sentence": "乘中道妙慧橫遊四種四門四種四諦豎遊四十一位證於究竟常樂我淨四德也初頌立譬竟。",
        "from": "X32n0616_002:0081b21_0",
        "context_with_next_sentence": true
    },
    {
        "source_sentence": "△二頌法合二初頌合總譬二頌合別譬初中四初頌合長者二頌合五百人三頌合家宅四頌合火起。",
        "from": "X32n0616_002:0081b22_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0081c01_2",
        "context_with_next_sentence": true
    },
    {
        "source_sentence": "告舍利弗我亦如是眾聖中尊世間之父。",
        "from": "X32n0616_002:0081c02_0",
        "context_with_next_sentence": true
    },
    {
        "source_sentence": "我亦如是句頌合位號下二句頌合名行兼歎德也。",
        "from": "X32n0616_002:0081c03_0",
        "context_with_next_sentence": true
    },
    {
        "source_sentence": "△二頌合五百人兼得三十子義。",
        "from": "X32n0616_002:0081c04_1",
        "context_with_next_sentence": true
    },
    {
        "source_sentence": "一切眾生皆是吾子深著世樂無有慧心。",
        "from": "X32n0616_002:0081c05_0",
        "context_with_next_sentence": true
    },
    {
        "source_sentence": "一切指三界五道也三十是緣因子一切是正因子。",
        "from": "X32n0616_002:0081c06_0",
        "context_with_next_sentence": true
    },
    {
        "source_sentence": "△三頌合家宅兼得一門義。",
        "from": "X32n0616_002:0081c07_1",
        "context_with_next_sentence": true
    },
    {
        "source_sentence": "三界無安猶如火宅。",
        "from": "X32n0616_002:0081c08_0",
        "context_with_next_sentence": true
    },
    {
        "source_sentence": "△四頌合火起。",
        "from": "X32n0616_002:0081c09_0",
        "context_with_next_sentence": true
    },
    {
        "source_sentence": "眾苦充滿甚可怖畏常有生老病死憂患如是等火熾然不息。",
        "from": "X32n0616_002:0081c10_0",
        "context_with_next_sentence": true
    },
    {
        "source_sentence": "初二句標次二句釋後二句結也初頌合總譬竟。",
        "from": "X32n0616_002:0081c12_0",
        "context_with_next_sentence": true
    },
    {
        "source_sentence": "△二頌合別譬四初頌合見火二頌合捨几用車三頌合等賜大車四頌合無虗妄。",
        "from": "X32n0616_002:0081c13_0",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0081c14_1",
        "context_with_next_sentence": true
    },
    {
        "source_sentence": "如來已離三界火宅寂然閑居安處林野今此三界皆是我有其中眾生悉是吾子而今此處多諸患難唯我一人能為救護。",
        "from": "X32n0616_002:0081c15_0",
        "context_with_next_sentence": true
    },
    {
        "source_sentence": "初一偈頌合能見正由寂然在王三昧寂而常照故能見也次六句頌合所見後二句頌合驚怖入宅。",
        "from": "X32n0616_002:0081c18_0",
        "context_with_next_sentence": true
    },
    {
        "source_sentence": "△二頌合捨几用車二初頌合捨几二頌合用車。",
        "from": "X32n0616_002:0081c20_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0081c21_2",
        "context_with_next_sentence": true
    },
    {
        "source_sentence": "雖復教詔而不信受於諸欲染貪著深故。",
        "from": "X32n0616_002:0081c22_0",
        "context_with_next_sentence": true
    },
    {
        "source_sentence": "初一句頌擬宜第二句頌不得後兩句釋成不信之由兼含息化之意。",
        "from": "X32n0616_002:0081c23_0",
        "context_with_next_sentence": true
    },
    {
        "source_sentence": "△二頌合用車。",
        "from": "X32n0616_002:0081c24_1",
        "context_with_next_sentence": true
    },
    {
        "source_sentence": "以是方便為說三乘令諸眾生知三界苦開示演說出世間道是諸子等若心決定具足三明及六神通有得緣覺不退菩薩。",
        "from": "X32n0616_002:0082a01_0",
        "context_with_next_sentence": true
    },
    {
        "source_sentence": "初二句頌合擬宜次四句頌合歎三車希有後六句頌合適子所願也若心決定總頌三乘馳走之位具足等四句別頌三乘爭出之位不退義通兼前三教二頌合捨几用車竟。",
        "from": "X32n0616_002:0082a04_0",
        "context_with_next_sentence": true
    },
    {
        "source_sentence": "△三頌合等賜大車二初頌合等賜二頌合歡喜略不頌免難索車。",
        "from": "X32n0616_002:0082a07_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0082a09_0",
        "context_with_next_sentence": true
    },
    {
        "source_sentence": "汝舍利弗我為眾生以此譬喻說一佛乘汝等若能信受是語一切皆當成得佛道。",
        "from": "X32n0616_002:0082a10_0",
        "context_with_next_sentence": true
    },
    {
        "source_sentence": "此先頌皆是我子等與大乘乃至皆以如來滅度而滅度之合心等也。",
        "from": "X32n0616_002:0082a12_0",
        "context_with_next_sentence": true
    },
    {
        "source_sentence": "是乘微妙清淨第一於諸世間為無有上佛所悅可一切眾生所應稱讚供養禮拜。",
        "from": "X32n0616_002:0082a14_0",
        "context_with_next_sentence": true
    },
    {
        "source_sentence": "此即頌皆是一相一種聖所稱歎能生淨妙第一之樂合車體也。",
        "from": "X32n0616_002:0082a16_0",
        "context_with_next_sentence": true
    },
    {
        "source_sentence": "無量億千諸力解脫禪定智慧及佛餘法得如是乘。",
        "from": "X32n0616_002:0082a18_0",
        "context_with_next_sentence": true
    },
    {
        "source_sentence": "此追頌我有無量無邊智慧力無畏等諸佛法藏合有車之由也初頌合等賜竟。",
        "from": "X32n0616_002:0082a19_0",
        "context_with_next_sentence": true
    },
    {
        "source_sentence": "△二頌合歡喜。",
        "from": "X32n0616_002:0082a20_1",
        "context_with_next_sentence": true
    },
    {
        "source_sentence": "令諸子等日夜劫數常得遊戲與諸菩薩及聲聞眾乘此寶乘直至道場以是因緣十方諦求更無餘乘除佛方便。",
        "from": "X32n0616_002:0082a21_0",
        "context_with_next_sentence": true
    },
    {
        "source_sentence": "初七句正明各得大乘法喜後四句結成勸信也日夜者初得佛知見中道智光如日餘無明在如夜自得中道智如日慈悲入生死如夜常行二法故言遊戲也廣化三乘同得一乘故言與諸菩薩及聲聞眾乘此寶乘此乘圓頓無委曲相故言直至道場次結成唯一無三因緣可知三頌合等賜大車竟。",
        "from": "X32n0616_002:0082a24_0",
        "context_with_next_sentence": true
    },
    {
        "source_sentence": "△四頌合無虗妄。",
        "from": "X32n0616_002:0082b06_1",
        "context_with_next_sentence": true
    },
    {
        "source_sentence": "告舍利弗汝諸人等皆是吾子我則是父汝等累劫眾苦所燒我皆濟拔令出三界我雖先說汝等滅度但盡生死而實不滅今所應作唯佛智慧若有菩薩於是眾中能一心聽諸佛實法諸佛世尊雖以方便所化眾生皆是菩薩。",
        "from": "X32n0616_002:0082b07_0",
        "context_with_next_sentence": true
    },
    {
        "source_sentence": "初四句先定父子天性至情即是頌如來亦復如是無有虗妄也次四句即頌初說三乘引導眾生也次十四句即頌然後但以大乘而度脫之也。",
        "from": "X32n0616_002:0082b12_0",
        "context_with_next_sentence": true
    },
    {
        "source_sentence": "若人小智深著愛欲為此等故說於苦諦眾生心喜得未曾有佛說苦諦真實無異若有眾生不知苦本深著苦因不能暫捨為是等故方便說道諸苦所因貪欲為本若滅貪欲無所依止滅盡諸苦名第三諦為滅諦故修行於道離諸苦縛名得解脫。",
        "from": "X32n0616_002:0082b15_0",
        "context_with_next_sentence": true
    },
    {
        "source_sentence": "此超頌眾生不盡能受大乘之法故佛以方便力為說生滅四諦也苦本即集諦方便說道猶云方便說言第三諦即滅諦餘可知。",
        "from": "X32n0616_002:0082b20_0",
        "context_with_next_sentence": true
    },
    {
        "source_sentence": "是人於何而得解脫但離虗妄名為解脫其實未得一切解脫佛說是人未實滅度斯人未得無上道故我意不欲令至滅度我為法王於法自在安隱眾生故現於世。",
        "from": "X32n0616_002:0082b23_0",
        "context_with_next_sentence": true
    },
    {
        "source_sentence": "此追頌如來有無量智慧力無所畏諸法之藏能與一切眾生大乘之法也但離虗妄者離見思也一切解脫者如來大涅槃也未實滅度者變易生死尚在也無上道者一切種智也法王現世為安眾生許三與一寧有虗妄重頌竟譬說周四大段中初正譬開三顯一有請有答答中有三初發起二正譬說竟。",
        "from": "X32n0616_002:0082c03_0",
        "context_with_next_sentence": true
    },
    {
        "source_sentence": "△三勸信流通信者信佛說不說也勸者勸可通不可通有此二義故言勸信文為二初標兩章二釋。",
        "from": "X32n0616_002:0082c09_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0082c11_2",
        "context_with_next_sentence": true
    },
    {
        "source_sentence": "汝舍利弗我此法印為欲利益世間故說在所遊方勿妄宣傳。",
        "from": "X32n0616_002:0082c12_0",
        "context_with_next_sentence": true
    },
    {
        "source_sentence": "初四句標說不說者我此實相法印為欲利益世間故說也若四十餘年未是說時若五千未退則不說也次二句標可通不可通者勿妄宣傳也惡者強說令其墮苦善者不說悞其得樂大悲愍惡則不宜通大慈念善則應可通也按此文佛囑身子若此即與日月燈明囑妙光同至于身子先佛入滅不過小機所見耳今日得聞法華未始不仍是身子流通力也。",
        "from": "X32n0616_002:0082c14_0",
        "context_with_next_sentence": true
    },
    {
        "source_sentence": "△二釋為二初釋可說不可說二釋可通不可通。",
        "from": "X32n0616_002:0082c21_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0082c22_2",
        "context_with_next_sentence": true
    },
    {
        "source_sentence": "若有聞者隨喜頂受當知是人阿惟越致若有信受此經法者是人已曾見過去佛恭敬供養亦聞是法若人有能信汝所說則為見我亦見於汝及比丘僧并諸菩薩斯法華經為深智說淺識聞之迷惑不解一切聲聞及辟支佛於此經中力所不及汝舍利弗尚於此經以信得入況餘聲聞其餘聲聞信佛語故隨順此經非己智分。",
        "from": "X32n0616_002:0082c23_0",
        "context_with_next_sentence": true
    },
    {
        "source_sentence": "此正明如來利益世間之相也通論三世利益別論令二乘入信初一偈是觀現在益為說梵語阿惟越致此云不退次六句是觀過去善為說次六句是觀未來善為說下文云若深信解者見佛常在靈鷲即此義也次四句結上起下如來觀彼深智三世利益是故為說淺識不解則不為說也後三偈正明二乘由信得入非己智分實得阿羅漢必信佛語故智力雖弱亦可為說若五千增上慢人佛則不為說矣。",
        "from": "X32n0616_002:0083a06_0",
        "context_with_next_sentence": true
    },
    {
        "source_sentence": "△二釋可通不可通又二初約大悲門莫為惡說二約大慈門應為善人說。",
        "from": "X32n0616_002:0083a14_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0083a15_2",
        "context_with_next_sentence": true
    },
    {
        "source_sentence": "又舍利弗憍慢懈怠計我見者莫說此經凡夫淺識深著五欲聞不能解亦勿為說若人不信毀謗此經則斷一切世間佛種。",
        "from": "X32n0616_002:0083a17_0",
        "context_with_next_sentence": true
    },
    {
        "source_sentence": "此經所詮純談實相以實相印徧印諸法故使纖善微解同成緣了而見思重者聞之則有二過一者不信二者謬解言不信者由淺智故執權疑實言謬解者由依文故直以外道所計常樂我淨而謂與此圓理無殊譬如舊醫專用毒乳此之二過同名毀謗此經皆斷世間佛種何以故此經以緣了而為佛種若執權疑實則不信小善成佛是斷世間緣因種也亦自斷了因種也若謬解常樂則不辨乳之好惡是斷世間了因種也又自謂惑即般若業即解脫不復修諸善法亦自斷緣因種也今初一偈是見惑重次一偈是思惑重後一偈是總出其過。",
        "from": "X32n0616_002:0083a20_0",
        "context_with_next_sentence": true
    },
    {
        "source_sentence": "或復顰蹙而懷疑惑汝當聽說此人罪報若佛在世若滅度後其有誹謗如斯經典見有讀誦書持經者輕賤憎嫉而懷結恨此人罪報汝今復聽其人命終入阿鼻獄具足一劫劫盡更生如是展轉至無數劫從地獄出當墮畜生若狗野干其形[乞*頁]瘦黧黮疥癩人所觸嬈又復為人之所惡賤常困饑渴骨肉枯竭生受楚毒死被瓦石斷佛種故受斯罪報若作馲駝或生驢中身常負重加諸杖捶但念水草餘無所知謗斯經故獲罪如是有作野干來入聚落身體疥癩又無一目為諸童子之所打擲受諸苦痛或時致死於此死已更受蟒身其形長大五百由旬聾騃無足宛轉腹行為諸小蟲之所咂食晝夜受苦無有休息謗斯經故獲罪如是若得為人諸根闇鈍矬陋癵躄盲聾背傴有所言說人不信受口氣常臭魑魅所著貧窮下賤為人所使多病痟瘦無所依怙雖親附人人不在意若有所得尋復忘失若修醫道順方治病更增他疾或復致死若自有病無人救療設服良藥而復增劇若他反逆抄劫竊盜如是等罪橫罹其殃如斯罪人永不見佛眾聖之王說法教化如斯罪人常生難處狂聾心亂永不聞法於無數劫如恒河沙生輒聾瘂諸根不具常處地獄如遊園觀在餘惡道如己舍宅駝驢猪狗是其行處謗斯經故獲罪如是若得為人聾盲瘖瘂貧窮諸衰以自莊嚴水腫乾痟疥癩癰疽如是等病以為衣服身常臭處垢穢不淨深著我見增益瞋恚淫欲熾盛不擇禽獸謗斯經故獲罪如是告舍利弗謗斯經者若說其罪窮劫不盡以是因緣我故語汝無智人中莫說此經。",
        "from": "X32n0616_002:0083b08_0",
        "context_with_next_sentence": true
    },
    {
        "source_sentence": "此具明謗經所招惡報誡令勿妄宣傳也問謗經生罪則經非罪緣乎答佛之說經唯為生福迷者不信自獲罪殃如四大本為養育人物愚者犯之自取損害耳今佛諄諄告諭既令弘法觀機兼使彼知避苦可謂徹底大悲矣初約大悲門莫為惡說竟。",
        "from": "X32n0616_002:0083c11_0",
        "context_with_next_sentence": true
    },
    {
        "source_sentence": "△二約大慈門應為善人說又二初明五雙善人之相可為宣說二總結可說。",
        "from": "X32n0616_002:0083c16_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0083c17_2",
        "context_with_next_sentence": true
    },
    {
        "source_sentence": "若有利根智慧明了多聞強識求佛道者如是之人乃可為說若人曾見億百千佛植諸善本深心堅固如是之人乃可為說。",
        "from": "X32n0616_002:0083c18_0",
        "context_with_next_sentence": true
    },
    {
        "source_sentence": "利根強識是現在見佛植善是過去此過現一雙也。",
        "from": "X32n0616_002:0083c21_0",
        "context_with_next_sentence": true
    },
    {
        "source_sentence": "若人精進常修慈心不惜身命乃可為說若人恭敬無有異心離諸凡愚獨處山澤如是之人乃可為說。",
        "from": "X32n0616_002:0083c23_0",
        "context_with_next_sentence": true
    },
    {
        "source_sentence": "修慈是愍下恭敬是尊上又精進修慈不滯涅槃離諸凡愚不滯生死此福慧一雙也。",
        "from": "X32n0616_002:0084a01_0",
        "context_with_next_sentence": true
    },
    {
        "source_sentence": "又舍利弗若見有人捨惡知識親近善友如是之人乃可為說若見佛子持戒清潔如淨明珠求大乘經如是之人乃可為說。",
        "from": "X32n0616_002:0084a03_0",
        "context_with_next_sentence": true
    },
    {
        "source_sentence": "捨惡親善是外求名愧持戒如珠是內護名慚此慚愧一雙也。",
        "from": "X32n0616_002:0084a06_0",
        "context_with_next_sentence": true
    },
    {
        "source_sentence": "若人無瞋質直柔軟常愍一切恭敬諸佛如是之人乃可為說復有佛子於大眾中以清淨心種種因緣譬喻言辭說法無礙如是之人乃可為說。",
        "from": "X32n0616_002:0084a08_0",
        "context_with_next_sentence": true
    },
    {
        "source_sentence": "質直敬佛是自行譬喻說法是化他此自他一雙也。",
        "from": "X32n0616_002:0084a11_0",
        "context_with_next_sentence": true
    },
    {
        "source_sentence": "若有比丘為一切智四方求法合掌頂受但樂受持大乘經典乃至不受餘經一偈如是之人乃可為說如人至心求佛舍利如是求經得已頂受其人不復志求餘經亦未曾念外道典籍如是之人乃可為說。",
        "from": "X32n0616_002:0084a13_0",
        "context_with_next_sentence": true
    },
    {
        "source_sentence": "四方求法是請益之始頂受專修是歸憑之終此始終一雙也問華嚴云受一非餘是名魔業今何得云乃至不受餘經一偈耶答若滯隨情之說則受一者必至非餘故名魔業若秉開顯之談則一外無餘便能以一貫餘故為法器也初明五雙善人相竟。",
        "from": "X32n0616_002:0084a17_0",
        "context_with_next_sentence": true
    },
    {
        "source_sentence": "△二總結可說。",
        "from": "X32n0616_002:0084a22_1",
        "context_with_next_sentence": true
    },
    {
        "source_sentence": "告舍利弗我說是相求佛道者窮劫不盡如是等人則能信解汝當為說妙法華經。",
        "from": "X32n0616_002:0084a23_0",
        "context_with_next_sentence": true
    },
    {
        "source_sentence": "善信甚多略舉十相以示流通方法耳第二譬說周中初正譬開三顯一竟。",
        "from": "X32n0616_002:0084b01_0",
        "context_with_next_sentence": true
    },
    {
        "source_sentence": "△上來釋譬喻品竟次釋信解品。",
        "from": "X32n0616_002:0084b03_0",
        "context_with_next_sentence": true
    },
    {
        "source_sentence": "信解品第四",
        "from": "X32n0616_002:0084b04_0",
        "context_with_next_sentence": true
    },
    {
        "source_sentence": "夫根有利鈍惑有厚薄說有法譬悟有前後文云世尊往昔說法既久我時在座身體疲懈但念空無相無作於菩薩法不生一念好樂之心初聞略說動執生疑廣聞五佛蒙籠未曉今聞譬喻歡喜踊躍信發解生疑去理明歡喜是世界信生是為人疑去是對治理明是第一義圓融四悉一時俱得故名為信解品又凡稟小大教革凡成聖各有次位小乘從聞生解苦忍明發信則稱行歷法觀察苦忍明發法則稱行若信行轉入修道則名信解若法行轉入修道則名見得準小望大亦應如此今中根人聞說譬喻初破疑惑入大乘見道故名為信進入大乘修道故名為解文云無上寶聚不求自得我等今日真是聲聞以佛道聲令一切聞聞圓教入圓位故名為信解品本迹者四大弟子久入大乘成就佛法迹引中根示初信解故名為信解品觀心者了達心外無法名信于現前一念介爾心中見一切法名解從名字信解乃至究竟信解。",
        "from": "X32n0616_002:0084b05_0",
        "context_with_next_sentence": true
    },
    {
        "source_sentence": "△二譬說周中第二明中根領解近領火宅遠領方便也文為二初經家敘喜二白佛自陳。",
        "from": "X32n0616_002:0084b22_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0084b24_0",
        "context_with_next_sentence": true
    },
    {
        "source_sentence": "爾時慧命須菩提摩訶迦栴延摩訶迦葉摩訶目犍連從佛所聞未曾有法世尊授舍利弗阿耨多羅三藐三菩提記發希有心歡喜踊躍即從座起整衣服偏袒右肩右膝著地一心合掌曲躬恭敬瞻仰尊顏。",
        "from": "X32n0616_002:0084c01_0",
        "context_with_next_sentence": true
    },
    {
        "source_sentence": "初文先敘內心即從座起下次敘外儀也善吉獨稱慧命三人稱摩訶者通論皆大皆慧別論善吉解空空慧為命此約行也(因緣)諸慧人中佛慧第一佛于般若命其轉教慧人所命故云慧命(約教)三弟子被命少摩訶如前釋此中亦具三業領解發希有心心領解也即從座起身領解也而白佛言口領解也從佛所聞未曾有法即近指火宅譬喻遠指廣略法說又聞世尊授身子記同行相例知必有分所以發希有心歡喜踊躍也外儀如文若約表法則從座起者捨小乘空證也整衣服者即聲聞智斷為菩薩法忍也偏袒右肩者右表于權昔未開權如右肩被覆今已開權故偏袒也右膝著地者地表一實知權即一實也合掌表權實不二不二即是非權非實之一心也躬非直非曲而能直能曲直表實曲表權今曲躬恭敬瞻仰尊顏表以我之權趣佛之實也。",
        "from": "X32n0616_002:0084c05_0",
        "context_with_next_sentence": true
    },
    {
        "source_sentence": "△二白佛自陳二初長文重頌正陳得解次十三偈歎佛恩深初中二初長文二重頌初中二初就法略領解二約譬廣領解初又二初正法說二略舉譬初又二初明昔稟三故不求二明今會一故自得初又二初標二釋。",
        "from": "X32n0616_002:0084c20_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0085a01_0",
        "context_with_next_sentence": true
    },
    {
        "source_sentence": "而白佛言我等居僧之首年並朽邁自謂已得涅槃無所堪任不復進求阿耨多羅三藐三菩提。",
        "from": "X32n0616_002:0085a02_0",
        "context_with_next_sentence": true
    },
    {
        "source_sentence": "一居僧首故不求法臘既高晚學以我為軌倘忽改途易轍棄小求大恐為後人所嫌自固護彼所以不求然執小臘則大法全闕不棄小由未識開三自固則小執未移護彼乃迷于大軌此一失也二年朽邁故不求若作菩薩當任大道廣度眾生今既老朽無所堪任所以不求然一生斷證是以自鄙年高敗種未袪是以妄見不任此二失也三得涅槃故不求高原陸地不生蓮華已入無為正位不堪復發大心所以不求然昔迷實義徒計正位之功由斯固情不知所行是菩薩道此三失也。",
        "from": "X32n0616_002:0085a04_0",
        "context_with_next_sentence": true
    },
    {
        "source_sentence": "△二釋。",
        "from": "X32n0616_002:0085a14_0",
        "context_with_next_sentence": true
    },
    {
        "source_sentence": "世尊往昔說法既久我時在座身體疲懈但念空無相無作於菩薩法遊戲神通淨佛國土成就眾生心不喜樂所以者何世尊令我等出於三界得涅槃證又今我等年已朽邁於佛教化菩薩阿耨多羅三藐三菩提不生一念好樂之心。",
        "from": "X32n0616_002:0085a15_0",
        "context_with_next_sentence": true
    },
    {
        "source_sentence": "在座疲懈即釋居僧首故不求次超釋得涅槃後追釋年朽邁並如文初明昔稟三故不求竟。",
        "from": "X32n0616_002:0085a20_0",
        "context_with_next_sentence": true
    },
    {
        "source_sentence": "△二明今會一故自得。",
        "from": "X32n0616_002:0085a21_1",
        "context_with_next_sentence": true
    },
    {
        "source_sentence": "我等今於佛前聞授聲聞阿耨多羅三藐三菩提記心甚歡喜得未曾有不謂於今忽然得聞希有之法深自慶幸獲大善利。",
        "from": "X32n0616_002:0085a23_0",
        "context_with_next_sentence": true
    },
    {
        "source_sentence": "由聞略廣法譬重重開顯而得信解獨舉授聲聞記者授記必由開顯故也初正法說竟。",
        "from": "X32n0616_002:0085b02_0",
        "context_with_next_sentence": true
    },
    {
        "source_sentence": "△二略舉譬。",
        "from": "X32n0616_002:0085b03_1",
        "context_with_next_sentence": true
    },
    {
        "source_sentence": "無量珍寶不求自得。",
        "from": "X32n0616_002:0085b05_0",
        "context_with_next_sentence": true
    },
    {
        "source_sentence": "昔般若領教謂為菩薩豈圖于今全蒙等賜也初就法略領解竟。",
        "from": "X32n0616_002:0085b06_0",
        "context_with_next_sentence": true
    },
    {
        "source_sentence": "△二約譬廣領解二初立譬二法合初中二初咨發二正立譬。",
        "from": "X32n0616_002:0085b07_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0085b08_2",
        "context_with_next_sentence": true
    },
    {
        "source_sentence": "世尊我等今者樂說譬喻以明斯義。",
        "from": "X32n0616_002:0085b09_0",
        "context_with_next_sentence": true
    },
    {
        "source_sentence": "猶如世禮欲有所決須先咨發也。",
        "from": "X32n0616_002:0085b10_0",
        "context_with_next_sentence": true
    },
    {
        "source_sentence": "△二正立譬四初父子相失譬二父子相見譬三追誘譬四領付家業譬初父子相失譬領上總譬及方便品中略頌也又為四初子背父去二父求子中止三子遇到父城四其父憂念初又二初背父而去二向本而還。",
        "from": "X32n0616_002:0085b10_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0085b15_2",
        "context_with_next_sentence": true
    },
    {
        "source_sentence": "譬若有人年既幼稚捨父逃逝久住他國或十二十至五十歲。",
        "from": "X32n0616_002:0085b16_0",
        "context_with_next_sentence": true
    },
    {
        "source_sentence": "譬若有人者二乘自譬也年幼稚者譬善根微弱也父譬如來應身指二萬億佛所教無上道已成父子應身息化之後退大心故名為捨父無明自覆名逃趣向生死名逝輪迴三界五欲名久住他國天道為或十人道為二十具歷五道為至五十歲此領諸子先因遊戲來入此宅之意也問應身息化眾生起惑是父離子非子捨父答由眾生不感故應身去世還成子捨父義又約觀心釋者本覺名父始覺種子名子種子力微為幼稚背於本覺而起無明為捨父逃逝寂光理性為本國五欲生死為他國經歷五道為五十歲也。",
        "from": "X32n0616_002:0085b18_0",
        "context_with_next_sentence": true
    },
    {
        "source_sentence": "△二向本而還。",
        "from": "X32n0616_002:0085c04_1",
        "context_with_next_sentence": true
    },
    {
        "source_sentence": "年既長大加復窮困馳騁四方以求衣食漸漸遊行遇向本國。",
        "from": "X32n0616_002:0085c06_0",
        "context_with_next_sentence": true
    },
    {
        "source_sentence": "年既長大者譬大乘善根冥熏欲著也加復窮困者譬退大既久殘福漸盡具受八苦不得出要故窮八苦所燒故困也馳騁四方者徧歷身受心法徧推有無雙亦雙非也以求衣食者于中求正道食求助道衣也漸漸遊行遇向本國者不期而會名之曰遇外道厭苦求理雖復不當亦得為可化之緣佛初出時諸外道等皆先得度即此意也初子背父去譬竟。",
        "from": "X32n0616_002:0085c08_0",
        "context_with_next_sentence": true
    },
    {
        "source_sentence": "△二父求子中止。",
        "from": "X32n0616_002:0085c15_1",
        "context_with_next_sentence": true
    },
    {
        "source_sentence": "其父先來求子不得中止一城其家大富財寶無量金銀琉璃珊瑚琥珀玻瓈珠等其諸倉庫悉皆盈溢多有僮僕臣佐吏民象馬車乘牛羊無數出入息利乃徧他國商估賈客亦甚眾多。",
        "from": "X32n0616_002:0085c16_0",
        "context_with_next_sentence": true
    },
    {
        "source_sentence": "退大以後求機不會故云求子不得不為一子而廢家業譬佛不以一處無機而廢餘方施化故云中止一城謂方便土在實報同居兩楹名中約有餘涅槃名城住此權理名止即此權理便是實相故名其家具足萬德故為大富五度福德為財般若智慧為寶導一切法皆摩訶衍故為無量金銀等七寶即圓乘三十七道品此領上長者大富義也倉庫盈溢者盛米為倉譬禪定能生百八三昧盛物為庫譬實相能發十八空智自資為盈外化為溢此領上多有田宅義也僮僕譬方便波羅蜜即領上及諸僮僕也又兩教二乘通教菩薩別三十心悉如僮僕圓十地如臣十向如佐十行如吏十住如民初入佛境界率土皆王民十行修習諸法種種驅馳故如吏十迴向事理稍深職近王邊故如佐十地輔佛行化降魔制敵故如臣象譬一心三觀運圓教大乘馬譬次第三觀運別教大乘牛譬即空析空二觀運通教等大乘羊譬析法自行觀運聲聞乘不言鹿者特是文略又辟支值佛入聲聞數故也無數者權實諸法皆名車乘權實觀智名象馬牛羊非但教法甚多觀智亦復無數也出入者二而不二是入(入中)不二而二是出(出中)又不二而二是入(入空入有)二而不二是出(出于空有此二番互融約三諦說)無量還一是入一中無量是出(此一番約二諦說)化他用為出自行用為入(此一番約自他說秖是用前三諦二諦)出法益眾生為息化功歸己為利徧于三土為乃徧他國唯法性土名己國耳行貨曰商居貨曰賈譬諸菩薩徧入三土以求法利故云甚多或此土菩薩往他方聽法或他方大士來此士聞經又應化二身譬如商賈將實法徧入三土化益眾生而歸法身故云甚多如世間人令他捉財興生亦自興生也。",
        "from": "X32n0616_002:0085c20_0",
        "context_with_next_sentence": true
    },
    {
        "source_sentence": "△三子遇到父城。",
        "from": "X32n0616_002:0086b02_1",
        "context_with_next_sentence": true
    },
    {
        "source_sentence": "時貧窮子遊諸聚落經歷國邑遂到其父所止之城。",
        "from": "X32n0616_002:0086b03_0",
        "context_with_next_sentence": true
    },
    {
        "source_sentence": "此譬退大已後備遭諸苦深起厭患欲求出離以彼斷常邪慧觀察五陰聚落十八界國十二入邑處處求于正助衣食由此苦境為機感佛大悲有得涅槃之義故云遂到父所止城也。",
        "from": "X32n0616_002:0086b04_0",
        "context_with_next_sentence": true
    },
    {
        "source_sentence": "△四其父憂念。",
        "from": "X32n0616_002:0086b07_1",
        "context_with_next_sentence": true
    },
    {
        "source_sentence": "父每念子與子離別五十餘年而未曾向人說如此事但自思惟心懷悔恨自念老朽多有財物金銀珍寶倉庫盈溢無有子息一旦終沒財物散失無所委付是以慇懃每憶其子復作是念我若得子委付財物坦然快樂無復憂慮。",
        "from": "X32n0616_002:0086b09_0",
        "context_with_next_sentence": true
    },
    {
        "source_sentence": "父每念子下正念失子之苦復作是念下懸念得子為樂也如來自昔至今恒思諸子大機故言每念開鬼道出修羅故言五十餘年未曾說者未曾向方便土中臣佐吏民說有此子機緣(彼臣佐等非全不知窮子機性但約窮子說時未至主伴相與覆實未宣權從物機故云不說)又應世已來自昔華嚴方等般若諸座亦未曾彰灼向諸大士說此聲聞本是佛子也心懷悔恨者悔昔不勤教詔致令無訓逃逝恨子不惟恩義疎我親他以譬如來悔不殷勤令入內凡遂使退失本解恨其不能精進固志疎我正法親他六塵也自念老朽者化期將畢大法未傳如老朽而無子問法身所化諸菩薩等悉堪補處何遽此憂答法身所化本無興廢誰譚老朽今明化身眷屬則有二種一者法身大士共相影響迹雖弟子本或是師亦不約此自念老朽也二者同居凡夫初從化佛發道心者名此為子子繼父業令胤族不斷若身子受記作華光佛則一方佛種相續不斷大乘家業遞相傳付倘身子無可化機則大乘法財現無付囑後來佛種安寄老朽興歎正為此也有可度機名為得子與授佛記名付財物稱于本心名為快樂初父子相失譬竟。",
        "from": "X32n0616_002:0086b14_0",
        "context_with_next_sentence": true
    },
    {
        "source_sentence": "△二父子相見譬領上長者見火譬及方便品中頌五濁也然法譬並明父前見子此中則明子前見父蓋就佛則靈智先知約生則機成扣應機應不前不後不可思議特前後互舉耳文為二初子見父二父見子。",
        "from": "X32n0616_002:0086c10_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0086c14_2",
        "context_with_next_sentence": true
    },
    {
        "source_sentence": "世尊爾時窮子傭賃展轉遇到父舍住立門側遙見其父踞師子牀寶几承足諸婆羅門剎利居士皆恭敬圍繞以真珠瓔珞價直千萬莊嚴其身吏民僮僕手執白拂侍立左右覆以寶帳垂諸華旛香水灑地散眾名華羅列寶物出內取與有如是等種種嚴飾威德特尊窮子見父有大勢力即懷恐怖悔來至此竊作是念此或是王或是王等非我傭力得物之處不如往至貧里肆力有地衣食易得若久住此或見逼迫強使我作作是念已疾走而去。",
        "from": "X32n0616_002:0086c15_0",
        "context_with_next_sentence": true
    },
    {
        "source_sentence": "此文凡有四意初見父之由由于傭賃二見父之處處在門側三見父之相踞師子牀乃至威德特尊四生畏避即見父有大勢力悔來至此等也初傭賃展轉者由厭苦欣樂推求理味漸漸積習資助出世善根以此善根扣佛慈悲故言遇到父舍也父譬道後法身舍譬無緣慈悲大小二機雙扣此舍有大機故故言遙見其父有小機故故言住立門側若唯小無大不應遙見尊特之身父亦不應歡喜財物庫藏今有所付若唯大無小不應住立門側亦不應言非我傭力得物之處也第二意中言門側者二觀為方便如門二邊圓中之機當門正見二乘偏真譬以門側但空三昧偏真慧眼傍窺法身耳扣召事遠是故言遙也第三意中言踞師子牀者圓報法身安處第一義空法性之座無復通別二惑八魔等畏也寶几承足者定慧為足實諦為几無生定慧依真如境也婆羅門名淨行貴族高潔譬華嚴會中等覺位離垢菩薩也剎利王種譬華嚴會中九地乃至初地諸大菩薩也居士富而未貴譬華嚴會中三十心菩薩也真珠瓔珞譬究竟戒首楞定一切種慧法音陀羅尼四瓔珞也價直千萬譬四十地功德以嚴法身也吏民僮僕者若約異門明義即以民譬稟方便教斷通惑人吏譬稟別教斷通惑人若約同門明義還譬方便波羅蜜也內與實智同外與機緣同譬如吏民有內奉外役之義也白拂譬權智之用右譬入空智用拂四住塵左譬入假智用拂無知塵此二為中道方便故言侍立也寶帳譬真實慈悲華譬四攝旛譬神通香水灑地譬法水灑諸菩薩心地以淹惑塵亦譬定水灑散心也散眾名華譬七淨華也一者三聚淨戒二者首楞大定三者實慧四者斷二諦疑五者行于非道通達佛道六者智德圓滿了了見性七者斷德成就永盡無明羅列寶物者譬羅列諸地真實功德也出內取與如前釋威德特尊者光明無邊色像無邊相海隨好巍巍堂堂也第四意中有大力勢者智大名大力神通大名大勢猶上文身手有力義也恐怖者小機劣弱怯懼大道也悔來至此者佛本欲以大法擬之應不稱機但有退大之意也竊作是念者機中潛密冥有此意非是顯對見勝應身也蓋父子相見雖譬感應道交不可思議然約化事論之則父先見子是如來鑑機道理如此今云子先見父相及處等並非已見秖約機應具述始末受化元由而已此或是王或是王等者波旬為王徒輩為等小機灰斷無言說道絕於色像既遙見勝應非天人所及所說法相逈異二乘小智薄德未曾見聞便謂是魔或魔徒輩也且如略開三顯一之時身子尚自狐疑將非魔作佛嬈亂我心耶況復初成道時設即用大擬小能不疑佛為魔又法身是王報身與法相稱名為王等大乘法報非是小乘得益之處故云非我傭力得物之處譬小機不能受大化也貧里譬但空之理不含萬德或譬四見之境肆力有地譬偏空稱于小智或譬四見稱于世智衣譬行行食譬慧行衣食易得譬能得有餘涅槃無漏衣食或譬能得世間味禪也若久住此等者行大乘道經無量劫故云久住我本厭怖生死若修大乘必入生死廣學萬行故言逼迫我本樂小而今令我發大乘心是為強使捨大取小故言疾走。",
        "from": "X32n0616_002:0086c24_0",
        "context_with_next_sentence": true
    },
    {
        "source_sentence": "△二父見子。",
        "from": "X32n0616_002:0087c09_1",
        "context_with_next_sentence": true
    },
    {
        "source_sentence": "時富長者於師子座見子便識心大歡喜即作是念我財物庫藏今有所付我常思念此子無由見之而忽自來甚適我願我雖年朽猶故貪惜。",
        "from": "X32n0616_002:0087c10_0",
        "context_with_next_sentence": true
    },
    {
        "source_sentence": "此文亦有四意初師子座是見子之處如來法身居第一義空無畏之境明照機也二見子便識知是往昔結緣眾生也三見子歡喜佛恒伺子機今機來稱慈是故歡喜此領譬喻中即大驚怖方便中起大悲心前明拔苦故言驚怖今明與樂故言歡喜也四見子適願昔見眾生退大之後馳騁四方以求衣食傭賃展轉常欲與財無機不得今日機來稱大慈心故言庫藏今有所付眾生流轉生死眾苦所逼為大悲所痛故言我常思念雖欲救拔無機叵濟故云無由見之今有可度之機故云而忽自來稱大悲心故云甚適我願一期化訖故言年朽(且約示從然燈受決乃至兜率降神出家成道即是一期化事將畢也)未見大機法無委付將來之徒從誰得脫為可度者故言貪惜也二父子相見譬竟。",
        "from": "X32n0616_002:0087c13_0",
        "context_with_next_sentence": true
    },
    {
        "source_sentence": "△三追誘譬領上捨几用車譬及方便品中施方便化意也文為二初遣旁人追二遣二人誘。",
        "from": "X32n0616_002:0088a02_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0088a04_2",
        "context_with_next_sentence": true
    },
    {
        "source_sentence": "即遣旁人急追將還爾時使者疾走往捉窮子驚愕稱怨大喚我不相犯何為見捉使者執之逾急強牽將還于時窮子自念無罪而被囚執此必定死轉更惶怖悶絕躃地。",
        "from": "X32n0616_002:0088a05_0",
        "context_with_next_sentence": true
    },
    {
        "source_sentence": "此雙領勸誡兩門皆無機也旁人者智是能遣教是所遣從佛出十二部經也又臣佐等為旁人如華嚴經中法慧菩薩說十住功德林菩薩說十行金剛幢菩薩說十迴向金剛藏菩薩說十地等也急追將還者用頓教法勸門擬宜也疾走往捉者大乘明羲顯露正直用此赴機疾趣菩提若以菩薩為旁人者菩薩自有神力又被佛加亦能令彼疾入菩提也窮子驚愕等是譬勸門無機既現無機縱昔曾發廢久不憶卒聞大教乖心故驚不識故愕小乘以煩惱為怨生死為苦若勸煩惱即菩提則大喚稱怨枉若聞生死即涅槃則大喚稱苦痛我不干求大乘何為用大捉我也使者執之逾急強牽將還譬大乘誡門擬宜為說怖畏之事也窮子自念無罪等是譬誡門無機罪者譬慈悲也眾生罪故入生死獄菩薩慈悲入獄救之二乘無此大慈大悲故言無罪令入生死是被囚執也無大方便而入生死必當永失三乘慧命故言此必定死思此等事故言轉更惶怖小智不解大教故言悶絕溺無明地故言躃地也。",
        "from": "X32n0616_002:0088a09_0",
        "context_with_next_sentence": true
    },
    {
        "source_sentence": "父遙見之而語使言不須此人勿強將來以冷水灑面令得醒悟莫復與語所以者何父知其子志意下劣自知豪貴為子所難(故雖)審知是子而以方便不語他人云是我子(於時)使者語之我今放汝隨意所趣窮子歡喜得未曾有從地而起往至貧里以求衣食。",
        "from": "X32n0616_002:0088b04_0",
        "context_with_next_sentence": true
    },
    {
        "source_sentence": "此雙領勸誡兩門息化蓋是探取佛意佛雖勸門擬宜無機意猶未息更作誡門擬宜事不獲已然後息化也文亦四意初即思惟息化言父遙見者小去大遠故名遙也語使言者若約教為使則智本說教智知無機智息故教息若約人為使則如淨名中攝汝身香無令彼諸眾生而起惑著又如普賢入此娑婆促身令小等皆其義也勿強將來者既無大機恐傷其善根也冷水灑面者知有小志宜以灰斷理水灑彼向涅槃面令得離煩悶漸悟四諦也莫復與語者決定應息大乘教也第二所以者何下釋成息大化意厭苦欣空故志意下劣悲智未發故畏難豪貴審知二萬億佛所曾發道心實是佛子為將護故不語他人即從阿含乃至般若未嘗彰言二乘作佛也第三使者語之下正明息于大化我今放汝即是知大機弱隨意所趣即是知小善強也第四窮子歡喜下即是息化稱機不為大教所逼是故歡喜逗之以小可得醒悟故言從地而起於但空理求正助道或于四見求正助道故言往至貧里以求衣食也初遣旁人追竟。",
        "from": "X32n0616_002:0088b09_0",
        "context_with_next_sentence": true
    },
    {
        "source_sentence": "△二遣二人誘為二初齊教領二取意領初齊教領者近領三車救子遠領波羅柰施權也又為四初領擬宜三車二領知子先心三領歎三車四領適願爭出火宅。",
        "from": "X32n0616_002:0088c04_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0088c07_2",
        "context_with_next_sentence": true
    },
    {
        "source_sentence": "爾時長者將欲誘引其子而設方便密遣二人形色憔悴無威德者汝可詣彼徐語窮子此有作處倍與汝直窮子若許將來使作若言欲何所作便可語之雇汝除糞我等二人亦共汝作。",
        "from": "X32n0616_002:0088c08_0",
        "context_with_next_sentence": true
    },
    {
        "source_sentence": "既息大化不容孤棄擬設方便故云將欲四大弟子齊已分領不涉菩薩故云密遣二人約法即四諦十二因緣約理即有作真俗約人即聲聞緣覺而言密遣者約教則隱滿字為密指半字為遣約理則隱實為密指權為遣約人則內秘菩薩行為密外現是聲聞為遣也二乘教中不修相好但說苦無常無我不淨故言形色憔悴不具十力四無所畏故言無威德者以此小教而擬小機故言汝可詣彼小教明理迂隱不同大乘直走往捉故言徐語窮子見修兩道是斷惑作處故言此有作處外道六行但能伏惑生上二界今修諦緣則能斷惑出生死海故言倍與汝直窮子若許者有機是許則設教無機是不許不設教也二乘唯欲除惑取證不論淨佛國土成就眾生故言雇汝除糞我等二人亦共汝作者約教則二乘鈍根憑教行行方能修業約理則智諦相資約人則權人共實人修行也。",
        "from": "X32n0616_002:0088c12_0",
        "context_with_next_sentence": true
    },
    {
        "source_sentence": "△二領知子先心三領歎三車。",
        "from": "X32n0616_002:0089a04_1",
        "context_with_next_sentence": true
    },
    {
        "source_sentence": "時二使人即求窮子既已得之具陳上事。",
        "from": "X32n0616_002:0089a05_0",
        "context_with_next_sentence": true
    },
    {
        "source_sentence": "審知有機故言得之即領知子先心也具陳上事雇使共作除苦集糞與道滅直即領歎三車也。",
        "from": "X32n0616_002:0089a06_0",
        "context_with_next_sentence": true
    },
    {
        "source_sentence": "△四領適願爭出火宅。",
        "from": "X32n0616_002:0089a07_1",
        "context_with_next_sentence": true
    },
    {
        "source_sentence": "爾時窮子先取其價尋與除糞其父見子愍而怪之。",
        "from": "X32n0616_002:0089a09_0",
        "context_with_next_sentence": true
    },
    {
        "source_sentence": "慕滅方肯修道故云先取其價尋與除糞猶云先問其價也取價是適願除糞是爭出愍者愍其取小乘果怪者怪其不求佛道初齊教領竟。",
        "from": "X32n0616_002:0089a10_0",
        "context_with_next_sentence": true
    },
    {
        "source_sentence": "△二取意領者領法身地久照方便非至道樹始知用小早鑑眾生畏難尊特親狎垢衣故追領往前以成今解也問四大弟子何因能知法身久照答推近知遠若至道樹始知無有大機不應兜率降神正慧託胎乃至現有煩惱納妃生子三十四心後身斷結驗知脫相海微妙纓絡著丈六粗弊垢衣鑒機蓋已久矣文分為四初領權智久欲擬宜二領久知小法是其玩好三領久知須歎三車四領久知適願受行。",
        "from": "X32n0616_002:0089a12_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0089a21_2",
        "context_with_next_sentence": true
    },
    {
        "source_sentence": "又以他日於牕牖中遙見子身。",
        "from": "X32n0616_002:0089a22_0",
        "context_with_next_sentence": true
    },
    {
        "source_sentence": "又者鄭重辭也將欲取意領法身地知機施化之妙重述佛意故標章稱又也他者指法身也二乘自謂權理為己故以實理望己而名他也日者時也亦智也依法身之時用智照機故言他日前齊教領領化身用事故二乘稱為己日今取意領領法身用事故二乘稱為他日又就如來法身說者實智照實為己權智照方便為他又自行權實為己化他權實為他又化他照實為己化他照權為他今正探領法身之時用化他權智照權機之若有若無照權用之若可若否故言他日也牕牖者在屋曰牕在牆曰牖既非中門明處又狹譬權智照偏機也遙者小去大遠也見者擬欲接之也子者昔曾結緣也此由子隔牕牖之外非關長者偏視之非。",
        "from": "X32n0616_002:0089a23_0",
        "context_with_next_sentence": true
    },
    {
        "source_sentence": "△二領久知小法是其玩好。",
        "from": "X32n0616_002:0089b12_1",
        "context_with_next_sentence": true
    },
    {
        "source_sentence": "羸瘦憔悴糞土塵坌污穢不淨。",
        "from": "X32n0616_002:0089b13_0",
        "context_with_next_sentence": true
    },
    {
        "source_sentence": "修因智力少故羸修因福力少故瘦內怖無常故憔外遭八苦故悴四住為糞土無知為塵坌。",
        "from": "X32n0616_002:0089b14_0",
        "context_with_next_sentence": true
    },
    {
        "source_sentence": "△三領久知須歎三車。",
        "from": "X32n0616_002:0089b15_1",
        "context_with_next_sentence": true
    },
    {
        "source_sentence": "即脫纓絡細輭上服嚴飾之具更著粗弊垢膩之衣塵土坌身右手執持除糞之器狀有所畏。",
        "from": "X32n0616_002:0089b17_0",
        "context_with_next_sentence": true
    },
    {
        "source_sentence": "即脫等者譬隱報身無量功德所謂四十二地戒定慧陀羅尼纓絡寂滅忍細輭上服大小相海嚴飾之具蓋容服若盛子則驚畏二乘不宜見此相好是故脫之更著等者現丈六形名粗生忍法忍名弊示有煩惱有為有漏名塵土坌身也右手譬權用除糞之器譬治見思法門自以此法斷結成佛又用此以化人故名執持示同怖畏生死又示寒風馬麥等報故名狀有所畏。",
        "from": "X32n0616_002:0089b19_0",
        "context_with_next_sentence": true
    },
    {
        "source_sentence": "△四領久知適願受行。",
        "from": "X32n0616_002:0089c02_1",
        "context_with_next_sentence": true
    },
    {
        "source_sentence": "語諸作人汝等勤作勿得懈息以方便故得近其子後復告言咄男子汝常此作勿復餘去常加汝價諸有所須盆器米麫鹽醋之屬莫自疑難亦有老弊使人須者相給好自安意我如汝父勿復憂慮所以者何我年老大而汝少壯汝常作時無有欺怠瞋恨怨言都不見汝有此諸惡如餘作人自今已後如所生子即時長者更與作字名之為兒爾時窮子雖欣此遇猶故自謂客作賤人由是之故於二十年中常令除糞。",
        "from": "X32n0616_002:0089c04_0",
        "context_with_next_sentence": true
    },
    {
        "source_sentence": "此文具譬道品七科法門以顯除糞之相領上諸子心各勇銳互相推排競共馳走爭出火宅也一者語諸作人句譬說四念處法是除糞之器斷結之境即聞慧外凡位也二者汝等勤作勿得懈怠譬四正勤能發煖位煖是內凡故云得近其子三者後復告言等譬四如意足咄是驚覺之辭令捨散入靜也正勤屬智如男子是陽性如意足屬定如女人是陰性若但正勤策動不得與真相應故咄令修如意足也念處正勤動不專一不名為常四如意中定不異緣思惟則定思惟則斷定斷專一故云汝常此作不復紛動故云勿復餘去此是頂位也如意觀中能發無漏故云當加汝價有漏無漏助道正道皆從如意觀求欲須即得故云諸有所須莫自疑難盆器譬四禪體含支林米譬生空智粗麫譬法空智細(藏教中亦有法空非大乘法空也)此屬正道鹽譬十六行觀中無常醋譬于苦此屬助道如米麫難食須鹽醋和之譬正道難顯須助道佐之也亦有老弊使人者譬如意觀能發神通以代手足但神通劣弱故云老弊又九想十想八背捨等助道法門譬以使人如意觀中亦有此法須此助于正道即成俱解脫人故云須者相給也四者好自安意譬于五根若得五根則安固難壞此忍位也五者我如汝父等譬于五力世第一位似解鄰真故云我如汝父乃至如所生子所以者何下釋成如父之意佛居道終已具智斷故言老大汝居道始未有智斷故言少壯有信力故無欺有精進力故無怠有念力故無瞋有定力故無恨有慧力故無怨言餘作人者遠譬外道諸見求理近譬四念處等四位亦未免五過也六者即時更與作字名之為兒譬七覺八正入見道位世第一心無間證真故云即時從此轉凡成聖故云更與作字阿含說五種佛子謂四果及辟支佛菩薩不斷結子義未成即此義也七者爾時窮子雖欣此遇下譬修道位七覺八正以其不知堪任紹大故云猶故自謂客作賤人以其但稟權教修行盡苦故云二十年中常令除糞即是見諦一無礙一解脫思惟道九無礙九解脫也三追誘譬竟。",
        "from": "X32n0616_002:0089c13_0",
        "context_with_next_sentence": true
    },
    {
        "source_sentence": "△四領付家業譬近領火宅中等賜大車遠領方便中頌顯實也文為二初領家業二付家業初中二初相體信二命領業。",
        "from": "X32n0616_002:0090b01_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0090b04_2",
        "context_with_next_sentence": true
    },
    {
        "source_sentence": "過是已後心相體信入出無難然其所止猶在本處。",
        "from": "X32n0616_002:0090b05_0",
        "context_with_next_sentence": true
    },
    {
        "source_sentence": "此正譬方等彈訶時也由其得涅槃價事既不虗今為菩薩說大乘法亦必不虗子信父也佛知此等見思已斷聞大不謗無漏根利能微生信父信子也由此見尊特身聞大乘教名之為入復被訶折猶見丈六說小乘法名之為出大小出入雖無疑難猶謂大乘是菩薩事非己智分不肯迴心向大故云所止猶在本處。",
        "from": "X32n0616_002:0090b06_0",
        "context_with_next_sentence": true
    },
    {
        "source_sentence": "△二命領業又二初命知家事二受命領知。",
        "from": "X32n0616_002:0090b12_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0090b13_2",
        "context_with_next_sentence": true
    },
    {
        "source_sentence": "世尊爾時長者有疾自知將死不久語窮子言我今多有金銀珍寶倉庫盈溢其中多少所應取與汝悉知之我心如是當體此意所以者何今我與汝便為不異宜加用心無令漏失。",
        "from": "X32n0616_002:0090b14_0",
        "context_with_next_sentence": true
    },
    {
        "source_sentence": "此正譬般若轉教時也將死不久者有機則應為生機盡應謝為死今化機將畢應謝非久也金譬中理銀譬真理理則非多約種種門亦得言多例如空非十八約破十八法名十八空也勸學中明一切法門皆是珍寶倉譬定門即百八三昧庫譬慧門即十八空境定慧倉庫包藏一切禪定智慧無所缺少內充外溢故云盈溢其中多少者譬般若廣略二門菩薩行般若應知廣略相略則為少廣則為多自行為取化他為與大品中云汝當為菩薩說故云汝悉知之我心如是者佛以般若為心當體此意者誡令同我體法空也今我與汝便為不異者有三義一是加被令說故與佛說不異二以諸法皆如故得不異所謂善吉如如來如一如無二如三就今日始悟父子天性本來不異而二乘人向自謂被加異耳(如般若云豈二乘人敢有所說有所說者皆是佛力由機未轉且言被加)宜加用心無令漏失者有二義一是約教為菩薩說不可漏失二是約理此即汝物不可漏失也。",
        "from": "X32n0616_002:0090b18_0",
        "context_with_next_sentence": true
    },
    {
        "source_sentence": "△二受命領知。",
        "from": "X32n0616_002:0090c11_1",
        "context_with_next_sentence": true
    },
    {
        "source_sentence": "爾時窮子即受教勅領知眾物金銀珍寶及諸庫藏而無希取一餐之意然其所止故在本處下劣之心亦未能捨。",
        "from": "X32n0616_002:0090c12_0",
        "context_with_next_sentence": true
    },
    {
        "source_sentence": "無希取者如善吉雖說般若自謂我無其分也止本處者猶保小乘果證也未捨下劣心者雖復恥小未即迴心向大也問二乘至般若時密得別益何云無希取意答領知無量差別法門故名別益無心希取故名密得若肯希取即是顯得何名密得耶初領家業譬領上免難歡喜意竟。",
        "from": "X32n0616_002:0090c15_0",
        "context_with_next_sentence": true
    },
    {
        "source_sentence": "△二付家業譬為二初正付家業二得付歡喜。",
        "from": "X32n0616_002:0090c20_1",
        "context_with_next_sentence": true
    },
    {
        "source_sentence": "初正付家業領上索車及等賜大車二意也。",
        "from": "X32n0616_002:0090c21_2",
        "context_with_next_sentence": true
    },
    {
        "source_sentence": "復經少時父知子意漸以通泰成就大志自鄙先心臨欲終時而命其子并會親族國王大臣剎利居士皆悉已集即自宣言諸君當知此是我子我之所生於某城中捨我逃走竛竮辛苦五十餘年其本字某我名某甲昔在本城懷憂推覓忽於此間遇會得之此實我子我實其父今我所有一切財物皆是子有先所出內是子所知。",
        "from": "X32n0616_002:0090c23_0",
        "context_with_next_sentence": true
    },
    {
        "source_sentence": "復經少時譬般若後正說無量義經之時既聞本從一法生無量法必思無量諸法理應還入一法如此思時漸以通泰故得大乘機發乃至今經發言三請名為自鄙先心此領索車意也臨欲終時者如後文云如來不久將入涅槃正指法華時也命其子者二萬億佛所受化之人大機既熟十方雲集也并會二字貫于下文言親族者十方法身菩薩影響眾也言國王者一切漸頓諸經當機益物部部不同名之為國皆言第一即各稱王今經會通諸經故名并會國王也等覺菩薩為大臣十地菩薩為剎利三十心菩薩為居士諸君當知下是正結會父子實從我學故云此是我子從我得解故云我之所生於某城中者此經西國文多或可說昔名字國土例如大通智勝因緣今文簡略但言某某也背大乘法遁入生死故言捨我逃走備經六趣故云五十餘年法身地中常覓可化之機故云昔在本城懷憂推覓始于今日感應道交故云忽于此間遇會得之也今我所有下是正付與家業一切財物即大乘萬行萬德先所出內即追指廣略般若共不共法先已領知今但付與所以法華但論開示悟入佛之知見不復廣說一切行相此領等賜大車意也。",
        "from": "X32n0616_002:0091a06_0",
        "context_with_next_sentence": true
    },
    {
        "source_sentence": "△二得付歡喜領上得車歡喜意也。",
        "from": "X32n0616_002:0091b03_1",
        "context_with_next_sentence": true
    },
    {
        "source_sentence": "世尊是時窮子聞父此言即大歡喜得未曾有而作是念我本無心有所希求今此寶藏自然而至。",
        "from": "X32n0616_002:0091b05_0",
        "context_with_next_sentence": true
    },
    {
        "source_sentence": "譬三藏中本心不求方等中雖恥小自謂望絕故不求般若中雖領知自謂非己分故不求如此不求而今自得也然此歡喜之由有遠有近若不先教傭作與一日之價豈得心相體信委業付財譬由三藏斷結方堪並聞大集受折淨名轉教般若而致今日開顯授記耳故傭作取價即是遠由體信委知即是近由又前誘引譬中共有二意一齊教領始自道樹終訖出宅二取意探領始自法身終訖思盡今于領付譬中亦有二意一探領慈悲四味調熟二終領付財究竟一味遠近始終合論五味何者即遣旁人旁人所說譬華嚴圓頓此教最初旁人譬牛所說譬乳故云從佛出十二部經即初味也若以此擬二乘人則無機不受迷悶躃地全生如乳也次明密遣二人說除糞法此譬鹿苑說三於小即信革凡成聖如轉乳為酪故云從十二部出修多羅即第二味也次明心相體信出入無難譬說方等淨名諸經揚大折小二乘聞大不謗折小不退良以三藏斷結取一日價故得恣其褒貶倘未斷結則不堪聞揚大如前不受勸門亦不堪聞折小如前不受誡門而今不謗不退者心相體信故也既親證小故信大不虗得涅槃價故體折不瞋雖非己事而不疑謗此心淳熟如從酪出生酥故云從修多羅出方等經第三味也次長者自知將死不久下譬般若會中使其領教為大菩薩說摩訶般若既領知眾物貫統法門心明口辯彌益慕樂但恨住小非是己物脫更開許豈不樂哉於是心漸通泰成就大志如從生酥出於熟酥故云從方等出摩訶般若第四味也次臨欲終時而命其子譬般若之後判天性定父子會三歸一付財與記說法華教開佛知見示真實相菩薩疑除聲聞作佛悉以如來滅度而滅度之如從熟酥出于醍醐故云從摩訶般若出大涅槃第五味也四大弟子深得佛意探領一化五味之教始終次第其文出此(此為最鈍聲聞須經五味若稍利者四三二味即得入實故此別五時教止約一類根性所聞不可執別而難通也又華嚴如日照高山阿含如日照幽谷照幽谷時未甞不照高山說阿含時何得不說華嚴方等般若例此可知今人僅讀四教儀一書不知廣習習台宗寧知如來大機大用)初立譬竟。",
        "from": "X32n0616_002:0091b07_0",
        "context_with_next_sentence": true
    },
    {
        "source_sentence": "△二法合甚略譬中已委故不更論貴在得意不俟費辭也文為四初合父子相失二合父子相見三合追誘四合領付家業。",
        "from": "X32n0616_002:0091c19_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0091c22_0",
        "context_with_next_sentence": true
    },
    {
        "source_sentence": "世尊大富長者則是如來我等皆似佛子。",
        "from": "X32n0616_002:0091c23_0",
        "context_with_next_sentence": true
    },
    {
        "source_sentence": "似有二義一取大機為子昔未逃逝既非真位猶居外凡故名似也二取小機為子子既逃父貶之言似即以似字而合相失。",
        "from": "X32n0616_002:0091c24_0",
        "context_with_next_sentence": true
    },
    {
        "source_sentence": "△二合父子相見。",
        "from": "X32n0616_002:0092a02_1",
        "context_with_next_sentence": true
    },
    {
        "source_sentence": "如來常說我等為子。",
        "from": "X32n0616_002:0092a03_0",
        "context_with_next_sentence": true
    },
    {
        "source_sentence": "但合長者見子便識即得子見父父見子二文八義。",
        "from": "X32n0616_002:0092a04_0",
        "context_with_next_sentence": true
    },
    {
        "source_sentence": "△三合追誘二初合旁人追二合二人誘。",
        "from": "X32n0616_002:0092a05_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0092a05_2",
        "context_with_next_sentence": true
    },
    {
        "source_sentence": "世尊我等以三苦故於生死中受諸熱惱迷惑無知樂著小法。",
        "from": "X32n0616_002:0092a07_0",
        "context_with_next_sentence": true
    },
    {
        "source_sentence": "三苦謂壞苦行苦苦苦也受諸熱惱即五濁障重迷惑無知即不受勸誡樂著小法即但有小志不堪大化也。",
        "from": "X32n0616_002:0092a09_0",
        "context_with_next_sentence": true
    },
    {
        "source_sentence": "△二合二人誘又二初合齊教領二合取意領。",
        "from": "X32n0616_002:0092a11_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0092a12_2",
        "context_with_next_sentence": true
    },
    {
        "source_sentence": "今日世尊令我等思惟蠲除諸法戲論之糞我等於中勤加精進得至涅槃一日之價既得此已心大歡喜自以為足便自謂言於佛法中勤精進故所得弘多。",
        "from": "X32n0616_002:0092a13_0",
        "context_with_next_sentence": true
    },
    {
        "source_sentence": "令我等思惟等是合具陳上事勤加精進是合尋與除糞得至涅槃等是合先取其價也。",
        "from": "X32n0616_002:0092a17_0",
        "context_with_next_sentence": true
    },
    {
        "source_sentence": "△二合取意領。",
        "from": "X32n0616_002:0092a18_1",
        "context_with_next_sentence": true
    },
    {
        "source_sentence": "然世尊先知我等心著弊欲樂於小法便見縱捨不為分別汝等當有如來知見寶藏之分。",
        "from": "X32n0616_002:0092a20_0",
        "context_with_next_sentence": true
    },
    {
        "source_sentence": "上言又以他日遙見子身今云先知上言羸瘦憔悴今云心著弊欲等上言即脫瓔珞今言不為分別等三合追誘竟。",
        "from": "X32n0616_002:0092a22_0",
        "context_with_next_sentence": true
    },
    {
        "source_sentence": "△四合領付家業二初合領家業二合付家業。",
        "from": "X32n0616_002:0092a24_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0092b01_2",
        "context_with_next_sentence": true
    },
    {
        "source_sentence": "世尊以方便力說如來智慧我等從佛得涅槃一日之價以為大得於此大乘無有志求我等又因如來智慧為諸菩薩開示演說而自於此無有志願所以者何佛知我等心樂小法以方便力隨我等說而我等不知真是佛子。",
        "from": "X32n0616_002:0092b02_0",
        "context_with_next_sentence": true
    },
    {
        "source_sentence": "以方便力說如來智慧合上心相體信出入無難也於此大乘無有志求合上所止猶在本處也又因如來智慧為諸菩薩開示演說合上受命領知也而自於此無有志願合上無希取也所以者何下釋出無希取意佛方便力以實相法共二乘說我等不識不共之意也。",
        "from": "X32n0616_002:0092b07_0",
        "context_with_next_sentence": true
    },
    {
        "source_sentence": "△二合付家業又二初合付業二合歡喜。",
        "from": "X32n0616_002:0092b12_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0092b13_2",
        "context_with_next_sentence": true
    },
    {
        "source_sentence": "今我等方知世尊於佛智慧無所恡惜所以者何我等昔來真是佛子而但樂小法(所以如來萬不得已權施小法)若我等有樂大之心佛則為我說大乘法於此經中唯說一乘而昔於菩薩前毀訾聲聞樂小法者(意欲我等捨偽取真)然佛實以大乘教化。",
        "from": "X32n0616_002:0092b14_0",
        "context_with_next_sentence": true
    },
    {
        "source_sentence": "△二合歡喜。",
        "from": "X32n0616_002:0092b19_0",
        "context_with_next_sentence": true
    },
    {
        "source_sentence": "是故我等說本無心有所希求今法王大寶自然而至如佛子所應得者皆已得之。",
        "from": "X32n0616_002:0092b20_0",
        "context_with_next_sentence": true
    },
    {
        "source_sentence": "中根領解二白佛自陳中初長文竟。",
        "from": "X32n0616_002:0092b22_0",
        "context_with_next_sentence": true
    },
    {
        "source_sentence": "妙法蓮華經台宗會義卷二之二",
        "from": "X32n0616_002:0092b24_0",
        "context_with_next_sentence": true
    },
    {
        "source_sentence": "妙法蓮華經台宗會義卷二之餘",
        "from": "X32n0616_002:0092c06_0",
        "context_with_next_sentence": true
    },
    {
        "source_sentence": "古吳後學蕅益　智旭　述",
        "from": "X32n0616_002:0092c08_0",
        "context_with_next_sentence": true
    },
    {
        "source_sentence": "△中根領解白佛自陳中二重頌二初頌法說二頌譬說。",
        "from": "X32n0616_002:0092c09_0",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0092c10_1",
        "context_with_next_sentence": true
    },
    {
        "source_sentence": "爾時摩訶迦葉欲重宣此義而說偈言。",
        "from": "X32n0616_002:0092c11_0",
        "context_with_next_sentence": true
    },
    {
        "source_sentence": "我等今日聞佛音教歡喜踊躍得未曾有佛說聲聞當得作佛無上寶聚不求自得。",
        "from": "X32n0616_002:0092c12_0",
        "context_with_next_sentence": true
    },
    {
        "source_sentence": "△二頌譬說二初頌立譬二頌法合初中四初頌父子相失二頌父子相見三頌追誘四頌領付家業初又四初頌子背父去二頌求子中止三超頌其父憂念四追頌遇到父城。",
        "from": "X32n0616_002:0092c14_0",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0092c17_1",
        "context_with_next_sentence": true
    },
    {
        "source_sentence": "譬如童子幼稚無識捨父逃逝遠到他土周流諸國五十餘年。",
        "from": "X32n0616_002:0092c18_0",
        "context_with_next_sentence": true
    },
    {
        "source_sentence": "周流諸國譬輪迴三界五十餘年譬備經六趣也。",
        "from": "X32n0616_002:0092c20_0",
        "context_with_next_sentence": true
    },
    {
        "source_sentence": "△二頌求子中止。",
        "from": "X32n0616_002:0092c21_0",
        "context_with_next_sentence": true
    },
    {
        "source_sentence": "其父憂念四方推求求之既疲頓止一城造立舍宅五欲自娛其家巨富多諸金銀硨磲碼碯真珠琉璃象馬牛羊輦輿車乘田業僮僕人民眾多出入息利乃遍他國商估賈人無處不有千萬億眾圍繞恭敬常為王者之所愛念群臣豪族皆共宗重以諸緣故往來者眾豪富如是有大力勢。",
        "from": "X32n0616_002:0092c22_0",
        "context_with_next_sentence": true
    },
    {
        "source_sentence": "四方推求譬觀四生覔可度之機也頓止一城譬有餘國方便淨涅槃也起慈悲舍立性空宅受用勝妙五塵稱性法樂良由佛居方便是即實報亦即寂光故也王譬法身及自受用身今是勝應故為王所愛念也群臣豪族譬法身大士往來者眾譬諸土菩薩來往聽法。",
        "from": "X32n0616_002:0093a04_0",
        "context_with_next_sentence": true
    },
    {
        "source_sentence": "△三超頌其父憂念。",
        "from": "X32n0616_002:0093a09_1",
        "context_with_next_sentence": true
    },
    {
        "source_sentence": "而年朽邁益憂念子夙夜惟念死時將至癡子捨我五十餘年庫藏諸物當如之何。",
        "from": "X32n0616_002:0093a10_0",
        "context_with_next_sentence": true
    },
    {
        "source_sentence": "△四追頌遇到父城。",
        "from": "X32n0616_002:0093a12_0",
        "context_with_next_sentence": true
    },
    {
        "source_sentence": "爾時窮子求索衣食從邑至邑從國至國或有所得或無所得饑餓羸瘦體生瘡癬漸次經歷到父住城。",
        "from": "X32n0616_002:0093a13_0",
        "context_with_next_sentence": true
    },
    {
        "source_sentence": "歷十二處及十八界以求正道助道故云從邑至邑從國至國也約有漏善則或有所得約無漏善則或無所得無大乘法食為饑餓無大力用為羸無大功德為瘦迷于諦理而起見思為體生瘡癬初頌父子相失竟。",
        "from": "X32n0616_002:0093a15_0",
        "context_with_next_sentence": true
    },
    {
        "source_sentence": "△二頌父子相見二初頌子見父二頌父見子。",
        "from": "X32n0616_002:0093a19_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0093a20_2",
        "context_with_next_sentence": true
    },
    {
        "source_sentence": "傭賃展轉遂至父舍爾時長者於其門內施大寶帳處師子座眷屬圍繞諸人侍衛或有計算金銀寶物出內財產注記券疏窮子見父豪貴尊嚴謂是國王若國王等驚怖自怪何故至此覆自念言我若久住或見逼迫強驅使作思惟是已馳走而去借問貧里欲往傭作。",
        "from": "X32n0616_002:0093a21_0",
        "context_with_next_sentence": true
    },
    {
        "source_sentence": "初二句頌見父之由次十句頌見父之相上明見父之處在於門側今言長者於其門內即兼得處也菩薩行願多明事數故云計算以廣顯略為注授決為記四弘誓為券修行為疏次窮子見父下十四句頌生畏避可知。",
        "from": "X32n0616_002:0093b03_0",
        "context_with_next_sentence": true
    },
    {
        "source_sentence": "△二頌父見子但頌見子處及見即識不頌歡喜適願。",
        "from": "X32n0616_002:0093b07_1",
        "context_with_next_sentence": true
    },
    {
        "source_sentence": "長者是時在師子座遙見其子默而識之。",
        "from": "X32n0616_002:0093b09_0",
        "context_with_next_sentence": true
    },
    {
        "source_sentence": "二頌父子相見竟。",
        "from": "X32n0616_002:0093b10_0",
        "context_with_next_sentence": true
    },
    {
        "source_sentence": "△三頌追誘二初頌旁人追二頌二人誘。",
        "from": "X32n0616_002:0093b10_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0093b11_2",
        "context_with_next_sentence": true
    },
    {
        "source_sentence": "即勅使者追捉將來窮子驚喚迷悶躃地是人執我必當見殺何用衣食使我至此長者知子愚癡狹劣不信我言不信是父。",
        "from": "X32n0616_002:0093b12_0",
        "context_with_next_sentence": true
    },
    {
        "source_sentence": "△二頌二人誘二初頌雇作即齊教領二頌教作即取意領。",
        "from": "X32n0616_002:0093b15_0",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0093b16_1",
        "context_with_next_sentence": true
    },
    {
        "source_sentence": "即以方便更遣餘人眇目矬陋無威德者汝可語之云當相雇除諸糞穢倍與汝價窮子聞之歡喜隨來為除糞穢淨諸房舍。",
        "from": "X32n0616_002:0093b17_0",
        "context_with_next_sentence": true
    },
    {
        "source_sentence": "眇目譬偏空小智矬者豎短譬不窮實相之源陋者橫狹譬不具萬善之飾非四無所畏故無威非常樂我淨故無德淨諸房舍者淨六根房五陰舍也。",
        "from": "X32n0616_002:0093b20_0",
        "context_with_next_sentence": true
    },
    {
        "source_sentence": "△二頌教作。",
        "from": "X32n0616_002:0093b23_1",
        "context_with_next_sentence": true
    },
    {
        "source_sentence": "長者於牖常見其子念子愚劣樂為鄙事於是長者著弊垢衣執除糞器往到子所方便附近語令勤作既益汝價并塗足油飲食充足薦席厚暖如是苦言汝當勤作又以輭語若如吾子。",
        "from": "X32n0616_002:0093b24_0",
        "context_with_next_sentence": true
    },
    {
        "source_sentence": "初二句頌權智久欲擬宜次二句頌久知小法是其玩好次四句頌久知須歎三車次十句頌久知適願受行也語字頌四念處令勤作三字頌四正勤既益汝價六句頌四如意足塗足油者油能除風譬禪定復能履水譬神通飲食即米麵鹽醋薦席厚暖譬觀練熏修諸禪如是苦言汝當勤作結前咄男子汝常此作等也又以輭語若如我子即頌好自安意以下五根五力七覺八正等文三頌追誘竟。",
        "from": "X32n0616_002:0093c04_0",
        "context_with_next_sentence": true
    },
    {
        "source_sentence": "△四頌領付家業二初頌領業二頌付業。",
        "from": "X32n0616_002:0093c12_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0093c13_0",
        "context_with_next_sentence": true
    },
    {
        "source_sentence": "長者有智漸令入出經二十年執作家事示其金銀真珠玻瓈諸物出入皆使令知猶處門外止宿草菴自念貧事我無此物。",
        "from": "X32n0616_002:0093c14_0",
        "context_with_next_sentence": true
    },
    {
        "source_sentence": "初二句頌心相體信次六句頌受命領知後四句頌無希取也經二十年者教菩薩斷界外見思與前二十年除糞不同。",
        "from": "X32n0616_002:0093c17_0",
        "context_with_next_sentence": true
    },
    {
        "source_sentence": "△二頌付業二初頌正付業二頌得付歡喜。",
        "from": "X32n0616_002:0093c19_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0093c20_2",
        "context_with_next_sentence": true
    },
    {
        "source_sentence": "父知子心漸已曠大欲與財物即聚親族國王大臣剎利居士於此大眾說是我子捨我他行經五十歲自見子來已二十年昔於某城而失是子周行求索遂來至此凡我所有舍宅人氏悉以付之恣其所用。",
        "from": "X32n0616_002:0093c21_0",
        "context_with_next_sentence": true
    },
    {
        "source_sentence": "二十年者或約二乘自行即除糞二十年也或除糞之後方名為子則以轉教執作名二十年或約二乘之名為二十年。",
        "from": "X32n0616_002:0094a01_0",
        "context_with_next_sentence": true
    },
    {
        "source_sentence": "△二頌得付歡喜。",
        "from": "X32n0616_002:0094a03_1",
        "context_with_next_sentence": true
    },
    {
        "source_sentence": "子念昔貧志意下劣今於父所大獲珍寶并及舍宅一切財物甚大歡喜得未曾有。",
        "from": "X32n0616_002:0094a04_0",
        "context_with_next_sentence": true
    },
    {
        "source_sentence": "初頌立譬竟。",
        "from": "X32n0616_002:0094a06_0",
        "context_with_next_sentence": true
    },
    {
        "source_sentence": "△二頌法合三初頌合相失相見二頌合追誘三頌合領付家業。",
        "from": "X32n0616_002:0094a06_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0094a07_2",
        "context_with_next_sentence": true
    },
    {
        "source_sentence": "佛亦如是知我樂小。",
        "from": "X32n0616_002:0094a08_0",
        "context_with_next_sentence": true
    },
    {
        "source_sentence": "我樂小故與父相失佛知我故與子相見也。",
        "from": "X32n0616_002:0094a09_0",
        "context_with_next_sentence": true
    },
    {
        "source_sentence": "△二頌合追誘。",
        "from": "X32n0616_002:0094a09_1",
        "context_with_next_sentence": true
    },
    {
        "source_sentence": "未曾說言汝等作佛而說我等得諸無漏成就小乘聲聞弟子。",
        "from": "X32n0616_002:0094a11_0",
        "context_with_next_sentence": true
    },
    {
        "source_sentence": "初二句頌合追次四句頌合誘也。",
        "from": "X32n0616_002:0094a13_0",
        "context_with_next_sentence": true
    },
    {
        "source_sentence": "△三頌合領付家業二初頌合領家業二頌合付家業初中二初頌合受命領知二頌合心無希取。",
        "from": "X32n0616_002:0094a13_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0094a15_2",
        "context_with_next_sentence": true
    },
    {
        "source_sentence": "佛勅我等說最上道修習此者當得成佛我承佛教為大菩薩以諸因緣種種譬喻若干言辭說無上道諸佛子等從我聞法日夜思惟精勤修習是時諸佛即授其記汝於來世當得作佛一切諸佛秘藏之法但為菩薩演其實事而不為我說斯真要。",
        "from": "X32n0616_002:0094a16_0",
        "context_with_next_sentence": true
    },
    {
        "source_sentence": "合中具合體信委業今但頌合委業也最上道即摩訶般若。",
        "from": "X32n0616_002:0094a21_0",
        "context_with_next_sentence": true
    },
    {
        "source_sentence": "△二頌合心無希取此文則廣又為三初牒譬總明無希取二釋無希取意三結無希取。",
        "from": "X32n0616_002:0094a22_1",
        "context_with_next_sentence": true
    },
    {
        "source_sentence": "今初。",
        "from": "X32n0616_002:0094a24_0",
        "context_with_next_sentence": true
    },
    {
        "source_sentence": "如彼窮子得近其父雖知諸物心不希取我等雖說佛法寶藏自無志願亦復如是。",
        "from": "X32n0616_002:0094b01_0",
        "context_with_next_sentence": true
    },
    {
        "source_sentence": "△二釋無希取意。",
        "from": "X32n0616_002:0094b03_0",
        "context_with_next_sentence": true
    },
    {
        "source_sentence": "我等內滅自謂為足唯了此事更無餘事我等若聞淨佛國土教化眾生都無欣樂所以者何一切諸法皆悉空寂無生無滅無大無小無漏無為如是思惟不生喜樂我等長夜於佛智慧無貪無著無復志願而自於法謂是究竟我等長夜修習空法得脫三界苦惱之患住最後身有餘涅槃佛所教化得道不虗則為已得報佛之恩。",
        "from": "X32n0616_002:0094b04_0",
        "context_with_next_sentence": true
    },
    {
        "source_sentence": "初一偈由具小斷故不希大斷次一偈由具小智故不欣大智次二偈釋成小斷次一偈半釋成小智次偈半重釋小斷後一偈重釋小智也。",
        "from": "X32n0616_002:0094b11_0",
        "context_with_next_sentence": true
    },
    {
        "source_sentence": "△三結無希取。",
        "from": "X32n0616_002:0094b13_1",
        "context_with_next_sentence": true
    },
    {
        "source_sentence": "我等雖為諸佛子等說菩薩法以求佛道而於是法永無願樂導師見捨觀我心故初不勸進說有實利。",
        "from": "X32n0616_002:0094b15_0",
        "context_with_next_sentence": true
    },
    {
        "source_sentence": "由我無願樂故導師見捨乃由觀我心非是恡大法也初頌合領業竟。",
        "from": "X32n0616_002:0094b17_0",
        "context_with_next_sentence": true
    },
    {
        "source_sentence": "△二頌合付家業二初頌合付業二頌合歡喜。",
        "from": "X32n0616_002:0094b18_1",
        "context_with_next_sentence": true
    },
    {
        "source_sentence": "今初先六句牒譬後六句正合。",
        "from": "X32n0616_002:0094b19_2",
        "context_with_next_sentence": true
    },
    {
        "source_sentence": "如富長者知子志劣以方便力柔伏其心然後乃付一切財物佛亦如是現希有事知樂小者以方便力調伏其心乃教大智。",
        "from": "X32n0616_002:0094b21_0",
        "context_with_next_sentence": true
    },
    {
        "source_sentence": "△二頌合歡喜。",
        "from": "X32n0616_002:0094b24_0",
        "context_with_next_sentence": true
    },
    {
        "source_sentence": "我等今日得未曾有非先所望而今自得如彼窮子得無量寶世尊我今得道得果於無漏法得清淨眼我等長夜持佛淨戒始於今日得其果報法王法中久修梵行今得無漏無上大果我等今者真是聲聞以佛道聲令一切聞我等今者真阿羅漢於諸世間天人魔梵普於其中應受供養。",
        "from": "X32n0616_002:0094c01_0",
        "context_with_next_sentence": true
    },
    {
        "source_sentence": "得道者得實相道得果者分得無上菩提大乘習果無漏法者中道不漏二邊得清淨眼者分得佛眼此明開佛知見也淨戒成真實緣因故得妙報梵行成真實了因故得妙果所知所見即正因理性法身德也真是聲聞真阿羅漢者圓初住位一分真一切分真即是分證十界三德但就本位開顯故云聲聞阿羅漢也初長文重頌正陳得解竟。",
        "from": "X32n0616_002:0094c07_0",
        "context_with_next_sentence": true
    },
    {
        "source_sentence": "△次十三偈歎佛恩深。",
        "from": "X32n0616_002:0094c14_0",
        "context_with_next_sentence": true
    },
    {
        "source_sentence": "世尊大恩以希有事憐愍教化利益我等無量億劫誰能報者手足供給頭頂禮敬一切供養皆不能報若以頂戴兩肩荷負於恒沙劫盡心恭敬又以美膳無量寶衣及諸臥具種種湯藥牛頭栴檀及諸珍寶以起塔廟寶衣布地如斯等事以用供養於恒沙劫亦不能報諸佛希有無量無邊不可思議大神通力無漏無為諸法之王能為下劣忍于斯事取相凡夫隨宜為說諸佛於法得最自在知諸眾生種種欲樂及其志力隨所堪任以無量喻而為說法隨諸眾生宿世善根又知成熟未成熟者種種籌量分別知已於一乘道隨宜說三。",
        "from": "X32n0616_002:0094c15_0",
        "context_with_next_sentence": true
    },
    {
        "source_sentence": "世尊大恩者一佛始建慈悲拔六道苦與四聖樂普十法界入四弘中此如來室恩二如來行菩薩道示教利喜曾教我大乘雖復中忘智願不失蓋如來室清涼溫煖大慈與樂恩三眾生遭苦視父而已佛伺其宜如犢逐母備行六度以利眾生蓋如來室遮寒障熱大悲拔苦恩四佛成道已應受寂滅無為之樂而隱其神德用貧所樂法五戒十善冷水灑面令得醒悟蓋是佛衣遮貪欲熱恩五示老比丘像方便附近與一日價蓋是佛衣除見寒愛熱恩六過是已後心相體信彈訶貶斥令恥小慕大蓋是佛衣遮醜陋恩七命領家業金銀庫藏皆悉令知蓋是佛衣與我莊嚴恩八會親族定父子付以家業無上寶聚不求自得蓋如來座恩九十既坐座已身意泰然快得安隱以佛道聲令一切聞普于天人應受供養蓋如來座令我具足自行化他恩兩肩荷負等所不能報此之謂也牛頭栴檀者華嚴經云出離垢山若用塗身火不能燒此中十恩室三衣四座三當知室得衣故有覆育之恩室有座故成與拔之用座假衣室令自他行成衣假座室令初後理顯是故三義合成大恩正論荷恩難報不得直以亡報釋之二譬說周中第二明中根領解竟。",
        "from": "X32n0616_002:0095a02_0",
        "context_with_next_sentence": true
    },
    {
        "source_sentence": "妙法蓮華經台宗會義卷二之餘",
        "from": "X32n0616_002:0095a24_0",
        "context_with_next_sentence": false
    }
]