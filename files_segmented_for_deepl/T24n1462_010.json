[
    {
        "source_sentence": "善見律毘婆沙卷第十",
        "from": "T24n1462_010:0740a11_0",
        "context_with_next_sentence": true
    },
    {
        "source_sentence": "簫齊外國三藏僧伽跋陀羅譯",
        "from": "T24n1462_010:0740a13_0",
        "context_with_next_sentence": true
    },
    {
        "source_sentence": "「現相教取五者，眼現相為初，或眼現相，或手現相，或脚現相，或遙頭現相，或動身現相，如是種種現相教偷，犯不犯如前所說。",
        "from": "T24n1462_010:0740a14_0",
        "context_with_next_sentence": true
    },
    {
        "source_sentence": "教取此物而得此物，俱犯重。",
        "from": "T24n1462_010:0740a16_1",
        "context_with_next_sentence": true
    },
    {
        "source_sentence": "教取此物而得彼物，教者小罪，取者犯重。",
        "from": "T24n1462_010:0740a17_2",
        "context_with_next_sentence": true
    },
    {
        "source_sentence": "教語此人者，有眾多比丘，一是師、三是弟子，第一弟子名佛陀勒棄多，二名曇摩勒棄多，三名僧伽勒棄多，師行見他物起盜心，喚佛陀勒棄多語言：『汝教曇摩勒棄多，教僧伽勒棄多，往取彼物。』",
        "from": "T24n1462_010:0740a18_3",
        "context_with_next_sentence": true
    },
    {
        "source_sentence": "師教第一弟子時，師得突吉羅。",
        "from": "T24n1462_010:0740a23_4",
        "context_with_next_sentence": true
    },
    {
        "source_sentence": "曇摩勒棄多語、僧伽勒棄多受語時，師得偷蘭遮，若往取物離本處，師及三弟子俱犯重。」",
        "from": "T24n1462_010:0740a24_5",
        "context_with_next_sentence": true
    },
    {
        "source_sentence": "法師曰：「非但四人犯罪，若百千人展轉相教，罪亦如是。",
        "from": "T24n1462_010:0740a26_6",
        "context_with_next_sentence": true
    },
    {
        "source_sentence": "教他者，師教佛陀勒棄多：『汝往語曇摩勒棄多，教曇摩勒棄多語僧伽勒棄多，汝往取物。』",
        "from": "T24n1462_010:0740a27_7",
        "context_with_next_sentence": true
    },
    {
        "source_sentence": "佛陀勒棄多見曇摩勒棄多不語，或不見，自往語僧伽勒棄多：『汝往取物。』",
        "from": "T24n1462_010:0740b01_8",
        "context_with_next_sentence": true
    },
    {
        "source_sentence": "若物離本處，師得突吉羅，曇摩勒棄多無罪，第一第三犯重。",
        "from": "T24n1462_010:0740b03_9",
        "context_with_next_sentence": true
    },
    {
        "source_sentence": "已去還者，僧伽勒棄多見人守視不得取，還報師，師語言：『隨便取莫置。』",
        "from": "T24n1462_010:0740b04_10",
        "context_with_next_sentence": true
    },
    {
        "source_sentence": "師得突吉羅，後若得物，師及弟子俱犯重。",
        "from": "T24n1462_010:0740b06_11",
        "context_with_next_sentence": true
    },
    {
        "source_sentence": "若師教弟子取物決定得，如擲物虛空必定落地，師教竟得波羅夷。",
        "from": "T24n1462_010:0740b07_12",
        "context_with_next_sentence": true
    },
    {
        "source_sentence": "若師盜心教弟子已，或一年或二年或三年乃至六年，師或死或罷道，師不犯重，偷者得罪。",
        "from": "T24n1462_010:0740b09_13",
        "context_with_next_sentence": true
    },
    {
        "source_sentence": "教已乃至三年，弟子未得偷，弟子患耳聾，師不知聾，師生悔心語弟子言罷，弟子聾不聞語故，承先教往取離本處，師及聾弟子俱犯重。",
        "from": "T24n1462_010:0740b11_14",
        "context_with_next_sentence": true
    },
    {
        "source_sentence": "若弟子不聾，答言：『善哉不取。』",
        "from": "T24n1462_010:0740b14_15",
        "context_with_next_sentence": true
    },
    {
        "source_sentence": "師及弟子不犯重，得突吉羅。",
        "from": "T24n1462_010:0740b15_16",
        "context_with_next_sentence": true
    },
    {
        "source_sentence": "教取品竟。",
        "from": "T24n1462_010:0740b15_17",
        "context_with_next_sentence": true
    },
    {
        "source_sentence": "「今當現盜戒有五事，是故律本所說。",
        "from": "T24n1462_010:0740b17_0",
        "context_with_next_sentence": true
    },
    {
        "source_sentence": "五事者，何謂為五？",
        "from": "T24n1462_010:0740b17_1",
        "context_with_next_sentence": true
    },
    {
        "source_sentence": "一者、他物，二者、他物想，三者、重物，四者、盜心，五者、離本處。",
        "from": "T24n1462_010:0740b18_2",
        "context_with_next_sentence": true
    },
    {
        "source_sentence": "若一事二事不犯重，若具二事，偷蘭遮突吉羅，六事者，非自想、非親厚想、非暫用想，重物，盜心，離本處。",
        "from": "T24n1462_010:0740b19_3",
        "context_with_next_sentence": true
    },
    {
        "source_sentence": "非他主者，非他守護，此物糞掃想、無主想、自己想、暫用想，非盜心，無罪。",
        "from": "T24n1462_010:0740b22_4",
        "context_with_next_sentence": true
    },
    {
        "source_sentence": "己想，於他物中生自己想，取離本處，無罪。",
        "from": "T24n1462_010:0740b23_5",
        "context_with_next_sentence": true
    },
    {
        "source_sentence": "若物主責應還，若不還者犯重罪。",
        "from": "T24n1462_010:0740b24_6",
        "context_with_next_sentence": true
    },
    {
        "source_sentence": "親厚想者，如律本所說，佛告諸比丘：『有五事得取親厚物。",
        "from": "T24n1462_010:0740b25_7",
        "context_with_next_sentence": true
    },
    {
        "source_sentence": "何謂為五？",
        "from": "T24n1462_010:0740b27_8",
        "context_with_next_sentence": true
    },
    {
        "source_sentence": "一者、知識，二者、同食，三者、善語，四者、生，五者取已歡喜。』",
        "from": "T24n1462_010:0740b27_9",
        "context_with_next_sentence": true
    },
    {
        "source_sentence": "何謂為知識？",
        "from": "T24n1462_010:0740b28_10",
        "context_with_next_sentence": true
    },
    {
        "source_sentence": "一見而歡喜，是名知識。",
        "from": "T24n1462_010:0740b28_11",
        "context_with_next_sentence": true
    },
    {
        "source_sentence": "同食者，極親厚無所悋惜，是名親厚。",
        "from": "T24n1462_010:0740c01_12",
        "context_with_next_sentence": true
    },
    {
        "source_sentence": "善語者，『若我物，隨汝意取不須復問。』",
        "from": "T24n1462_010:0740c02_13",
        "context_with_next_sentence": true
    },
    {
        "source_sentence": "是名善語。",
        "from": "T24n1462_010:0740c03_14",
        "context_with_next_sentence": true
    },
    {
        "source_sentence": "生者，從今若未死，同用此物。",
        "from": "T24n1462_010:0740c03_15",
        "context_with_next_sentence": true
    },
    {
        "source_sentence": "取已歡喜，我取此物，物主聞之必當歡喜。",
        "from": "T24n1462_010:0740c04_16",
        "context_with_next_sentence": true
    },
    {
        "source_sentence": "是名五事，應知可取。",
        "from": "T24n1462_010:0740c05_17",
        "context_with_next_sentence": true
    },
    {
        "source_sentence": "親厚取復有三事：一者生知識，取已歡喜，二者生同食，取已歡喜，三者語，取已歡喜。",
        "from": "T24n1462_010:0740c05_18",
        "context_with_next_sentence": true
    },
    {
        "source_sentence": "若親厚生，取已歡喜，成親厚取。",
        "from": "T24n1462_010:0740c07_19",
        "context_with_next_sentence": true
    },
    {
        "source_sentence": "若在家若出家，前取歡喜，後因事生悔心，雖悔不得奪取。",
        "from": "T24n1462_010:0740c08_20",
        "context_with_next_sentence": true
    },
    {
        "source_sentence": "復有知識，心不樂與，口不言與不與，取已物主後有所嫌，不得奪取。",
        "from": "T24n1462_010:0740c09_21",
        "context_with_next_sentence": true
    },
    {
        "source_sentence": "又有知識言：『若汝有所須，取食用，我若有所須就汝取。』",
        "from": "T24n1462_010:0740c11_22",
        "context_with_next_sentence": true
    },
    {
        "source_sentence": "後因事相嫌，得奪取。",
        "from": "T24n1462_010:0740c12_23",
        "context_with_next_sentence": true
    },
    {
        "source_sentence": "借用者，用已當還主，如是用者，是名借用。",
        "from": "T24n1462_010:0740c13_24",
        "context_with_next_sentence": true
    },
    {
        "source_sentence": "若物主言：『不須還。』",
        "from": "T24n1462_010:0740c14_25",
        "context_with_next_sentence": true
    },
    {
        "source_sentence": "仍布施善，若不布施，應還其物。",
        "from": "T24n1462_010:0740c14_26",
        "context_with_next_sentence": true
    },
    {
        "source_sentence": "眾物僧物亦如是。",
        "from": "T24n1462_010:0740c15_27",
        "context_with_next_sentence": true
    },
    {
        "source_sentence": "「餓鬼物者，四天王為初亦入其中，若比丘取諸鬼神物無罪，若天帝釋、若帝釋立店販賣，比丘天眼觀知是帝釋而取物，帝釋悋惜，還不還無罪。",
        "from": "T24n1462_010:0740c16_0",
        "context_with_next_sentence": true
    },
    {
        "source_sentence": "所以無罪，此是應化物故。",
        "from": "T24n1462_010:0740c19_1",
        "context_with_next_sentence": true
    },
    {
        "source_sentence": "若世間人以物繫樹，無人守護，取者無罪。",
        "from": "T24n1462_010:0740c20_0",
        "context_with_next_sentence": true
    },
    {
        "source_sentence": "畜生物者，龍王迦樓羅為初，若其化作人形，如帝釋所說無異。",
        "from": "T24n1462_010:0740c21_0",
        "context_with_next_sentence": true
    },
    {
        "source_sentence": "若師子若虎，殺鹿及牛而食，比丘不得奪取。",
        "from": "T24n1462_010:0740c22_1",
        "context_with_next_sentence": true
    },
    {
        "source_sentence": "何以故？",
        "from": "T24n1462_010:0740c23_2",
        "context_with_next_sentence": true
    },
    {
        "source_sentence": "虎狼瞋心恐殺比丘。",
        "from": "T24n1462_010:0740c23_3",
        "context_with_next_sentence": true
    },
    {
        "source_sentence": "若食竟，比丘驅去然後取，若得令淨人炙食，無罪。",
        "from": "T24n1462_010:0740c24_4",
        "context_with_next_sentence": true
    },
    {
        "source_sentence": "糞掃者，此是擲棄之物，作是念已取之無罪。",
        "from": "T24n1462_010:0740c25_5",
        "context_with_next_sentence": true
    },
    {
        "source_sentence": "若此物有主來求，比丘應還，若不還者犯重。",
        "from": "T24n1462_010:0740c26_6",
        "context_with_next_sentence": true
    },
    {
        "source_sentence": "顛狂者，律本廣說，最初未制戒不犯，顛狂不犯。",
        "from": "T24n1462_010:0740c27_7",
        "context_with_next_sentence": true
    },
    {
        "source_sentence": "後者，六群比丘為初盡犯。」",
        "from": "T24n1462_010:0740c28_8",
        "context_with_next_sentence": true
    },
    {
        "source_sentence": "法師曰：「盜戒究竟發起從心，作世間罪惡業，不善者三受，汝等應當知。",
        "from": "T24n1462_010:0741a01_9",
        "context_with_next_sentence": true
    },
    {
        "source_sentence": "發起者，從身業意業發起，此是自取，教人取者，從意口業發起，自取教人，從身口意業。",
        "from": "T24n1462_010:0741a03_10",
        "context_with_next_sentence": true
    },
    {
        "source_sentence": "作者，以身作得。",
        "from": "T24n1462_010:0741a05_11",
        "context_with_next_sentence": true
    },
    {
        "source_sentence": "世間罪者，性罪。",
        "from": "T24n1462_010:0741a05_12",
        "context_with_next_sentence": true
    },
    {
        "source_sentence": "不善者，惡心作。",
        "from": "T24n1462_010:0741a05_13",
        "context_with_next_sentence": true
    },
    {
        "source_sentence": "受者，有三受：苦、樂、不苦不樂。」",
        "from": "T24n1462_010:0741a06_14",
        "context_with_next_sentence": true
    },
    {
        "source_sentence": "法師曰：「悉前波羅夷已說。",
        "from": "T24n1462_010:0741a07_0",
        "context_with_next_sentence": true
    },
    {
        "source_sentence": "隨結者，六群比丘為初。",
        "from": "T24n1462_010:0741a07_1",
        "context_with_next_sentence": true
    },
    {
        "source_sentence": "若易解者，律本中已說。",
        "from": "T24n1462_010:0741a08_2",
        "context_with_next_sentence": true
    },
    {
        "source_sentence": "句次難解者我當廣說。",
        "from": "T24n1462_010:0741a08_3",
        "context_with_next_sentence": true
    },
    {
        "source_sentence": "凡人心恒緣於欲，未曾捨離，聖人若捨身口，以心結罪，無有得脫者，是以聖人制戒，要因身心。",
        "from": "T24n1462_010:0741a09_4",
        "context_with_next_sentence": true
    },
    {
        "source_sentence": "是故律本中說無罪者，起心不動身口，是名無罪。",
        "from": "T24n1462_010:0741a11_5",
        "context_with_next_sentence": true
    },
    {
        "source_sentence": "若起盜心，當自剋責還復好心。",
        "from": "T24n1462_010:0741a12_6",
        "context_with_next_sentence": true
    },
    {
        "source_sentence": "觸搖離本處，此易解耳。",
        "from": "T24n1462_010:0741a13_7",
        "context_with_next_sentence": true
    },
    {
        "source_sentence": "『誰偷取？』",
        "from": "T24n1462_010:0741a13_8",
        "context_with_next_sentence": true
    },
    {
        "source_sentence": "答言：『我偷取。』",
        "from": "T24n1462_010:0741a14_9",
        "context_with_next_sentence": true
    },
    {
        "source_sentence": "佛言：『比丘！",
        "from": "T24n1462_010:0741a14_10",
        "context_with_next_sentence": true
    },
    {
        "source_sentence": "汝心云何？』",
        "from": "T24n1462_010:0741a14_11",
        "context_with_next_sentence": true
    },
    {
        "source_sentence": "比丘答言：『逐口語，實無盜心。』",
        "from": "T24n1462_010:0741a14_12",
        "context_with_next_sentence": true
    },
    {
        "source_sentence": "若爾無罪。",
        "from": "T24n1462_010:0741a15_13",
        "context_with_next_sentence": true
    },
    {
        "source_sentence": "「鬼入者，此餓鬼見死尸有好衣，起貪心即入尸中。",
        "from": "T24n1462_010:0741a15_14",
        "context_with_next_sentence": true
    },
    {
        "source_sentence": "不受語者，此比丘聞餓鬼語：『比丘莫取我好衣。』",
        "from": "T24n1462_010:0741a17_15",
        "context_with_next_sentence": true
    },
    {
        "source_sentence": "比丘聞言亦不受語。",
        "from": "T24n1462_010:0741a18_16",
        "context_with_next_sentence": true
    },
    {
        "source_sentence": "起者，此餓鬼見比丘將衣去，起而追逐。",
        "from": "T24n1462_010:0741a18_17",
        "context_with_next_sentence": true
    },
    {
        "source_sentence": "閉戶者，比丘寺近尸陀林，比丘性強不畏鬼神，是故入房反閉戶倒地，此餓鬼見比丘閉戶已言：『我不得此衣。』",
        "from": "T24n1462_010:0741a19_18",
        "context_with_next_sentence": true
    },
    {
        "source_sentence": "擲置死尸而去。",
        "from": "T24n1462_010:0741a22_19",
        "context_with_next_sentence": true
    },
    {
        "source_sentence": "是故律本所說，倒地未爛壞者，此是新死尸也。",
        "from": "T24n1462_010:0741a22_20",
        "context_with_next_sentence": true
    },
    {
        "source_sentence": "未爛壞死尸不聽取衣，若取者突吉羅，若爛壞者取無罪。」",
        "from": "T24n1462_010:0741a23_21",
        "context_with_next_sentence": true
    },
    {
        "source_sentence": "問曰：「云何爛壞？」",
        "from": "T24n1462_010:0741a25_22",
        "context_with_next_sentence": true
    },
    {
        "source_sentence": "答曰：「鷲鳥為初，或脚瓜瘡或口瘡乃至小瘡，如針頭刺取者無罪。",
        "from": "T24n1462_010:0741a25_23",
        "context_with_next_sentence": true
    },
    {
        "source_sentence": "若皮未斷者，亦不聽取。",
        "from": "T24n1462_010:0741a27_24",
        "context_with_next_sentence": true
    },
    {
        "source_sentence": "若此尸生時被瘡或炙瘡，隨一一瘡可取。",
        "from": "T24n1462_010:0741a27_25",
        "context_with_next_sentence": true
    },
    {
        "source_sentence": "若此尸膖脹爛臭，可取。",
        "from": "T24n1462_010:0741a28_26",
        "context_with_next_sentence": true
    },
    {
        "source_sentence": "若此尸完全，比丘故取衣，語守護尸陀林人：『為我取。』",
        "from": "T24n1462_010:0741a29_27",
        "context_with_next_sentence": true
    },
    {
        "source_sentence": "若無守護尸陀林人，語餘人：『汝為我取善。』",
        "from": "T24n1462_010:0741b01_28",
        "context_with_next_sentence": true
    },
    {
        "source_sentence": "若都無人者，比丘或以刀子刺作瘡可取，若如此尸比丘得取。",
        "from": "T24n1462_010:0741b02_29",
        "context_with_next_sentence": true
    },
    {
        "source_sentence": "易籌者，眾僧擲籌分衣，比丘以盜心易他好籌，犯不犯如前所說。",
        "from": "T24n1462_010:0741b03_30",
        "context_with_next_sentence": true
    },
    {
        "source_sentence": "若闇夜及晝日，不見主盜取，此是小賊；若欺誑心，治不中用物為好，或以假色易取人物對面欺人，此是大賊。",
        "from": "T24n1462_010:0741b05_31",
        "context_with_next_sentence": true
    },
    {
        "source_sentence": "若人自有力，王為初，若自有力，若依強勢逼人取物，重秤大斗如前種種，皆入偷罪。",
        "from": "T24n1462_010:0741b08_32",
        "context_with_next_sentence": true
    },
    {
        "source_sentence": "誓者，有二，一者物誓，二者處誓。",
        "from": "T24n1462_010:0741b10_33",
        "context_with_next_sentence": true
    },
    {
        "source_sentence": "云何物誓？",
        "from": "T24n1462_010:0741b11_34",
        "context_with_next_sentence": true
    },
    {
        "source_sentence": "有比丘欲偷衣入房，若得此衣，當取餘物不取，是名誓物。",
        "from": "T24n1462_010:0741b11_35",
        "context_with_next_sentence": true
    },
    {
        "source_sentence": "云何誓處？",
        "from": "T24n1462_010:0741b12_36",
        "context_with_next_sentence": true
    },
    {
        "source_sentence": "若比丘取他物將去，自誓言：『我至某處當取。』",
        "from": "T24n1462_010:0741b13_0",
        "context_with_next_sentence": true
    },
    {
        "source_sentence": "是名誓處。",
        "from": "T24n1462_010:0741b14_1",
        "context_with_next_sentence": true
    },
    {
        "source_sentence": "易籌竟。」",
        "from": "T24n1462_010:0741b14_2",
        "context_with_next_sentence": true
    },
    {
        "source_sentence": "法師曰：「文句次解，我不須廣說。",
        "from": "T24n1462_010:0741b14_3",
        "context_with_next_sentence": true
    },
    {
        "source_sentence": "若寺舍空廢無人，比丘來去見樹有果，應打揵鎚，若無揵鎚，下至三拍手，然後取食無罪，若不如是食，犯盜。",
        "from": "T24n1462_010:0741b15_4",
        "context_with_next_sentence": true
    },
    {
        "source_sentence": "若聚落外有寺，賊難、惡獸難，比丘走入聚落，有客比丘來入寺，見飲食及果，以盜心而食，隨直多少結罪，次第句易解。",
        "from": "T24n1462_010:0741b17_5",
        "context_with_next_sentence": true
    },
    {
        "source_sentence": "取猪被繫者，於阿蘭若處，張羂繩取野猪，比丘以盜心解放他猪，隨直多少結犯重，若以慈心解放無罪，應還直。",
        "from": "T24n1462_010:0741b20_6",
        "context_with_next_sentence": true
    },
    {
        "source_sentence": "若比丘有慈心，先以物准直繫著繩，然後解放無罪。",
        "from": "T24n1462_010:0741b23_7",
        "context_with_next_sentence": true
    },
    {
        "source_sentence": "若此猪見比丘來，輒自突走，繩斷去無罪。",
        "from": "T24n1462_010:0741b24_8",
        "context_with_next_sentence": true
    },
    {
        "source_sentence": "若猪未至繩，比丘遙驅去無罪。",
        "from": "T24n1462_010:0741b25_9",
        "context_with_next_sentence": true
    },
    {
        "source_sentence": "若他狗嚙野猪，比丘以慈心驅打狗放猪無罪，若主責直應還，若不還犯罪。",
        "from": "T24n1462_010:0741b26_10",
        "context_with_next_sentence": true
    },
    {
        "source_sentence": "野猪被羂三四日不得食，體羸不能動，比丘盜心以飲食與之，食罷體健，比丘作大叫聲，猪聞之驚怖，牽羂突走，比丘犯重罪，若慈心作不犯，應還主直。",
        "from": "T24n1462_010:0741b28_11",
        "context_with_next_sentence": true
    },
    {
        "source_sentence": "比丘見野猪著羂，盜心割繩留少許不斷，比丘作大叫聲，猪聞驚怖突羂走去，如前所說。",
        "from": "T24n1462_010:0741c03_12",
        "context_with_next_sentence": true
    },
    {
        "source_sentence": "比丘見猪著羂起盜心，或安刀劍近繩，或繩邊燃火，欲使猪牽繩突刀，或火燒猪脫走去，犯不犯如前所說。",
        "from": "T24n1462_010:0741c05_13",
        "context_with_next_sentence": true
    },
    {
        "source_sentence": "若人故掘地作坑，擬取猪鹿麈麞等眾獸，若比丘盜心，壞坑及諸張具，物過不得，比丘犯重，若眾生不過，無罪。",
        "from": "T24n1462_010:0741c08_0",
        "context_with_next_sentence": true
    },
    {
        "source_sentence": "若人近寺邊安羂捕諸眾生，比丘語此人：『莫近寺安羂取猪鹿。』",
        "from": "T24n1462_010:0741c10_1",
        "context_with_next_sentence": true
    },
    {
        "source_sentence": "若此人不從，比丘向地主言，若地主教壞，不犯。",
        "from": "T24n1462_010:0741c12_2",
        "context_with_next_sentence": true
    },
    {
        "source_sentence": "若人作田為麞鹿所食，張羂防護，捕鹿得鹿便食肉。",
        "from": "T24n1462_010:0741c13_3",
        "context_with_next_sentence": true
    },
    {
        "source_sentence": "若守護竟，主捨心，後壞若解不犯。」",
        "from": "T24n1462_010:0741c14_4",
        "context_with_next_sentence": true
    },
    {
        "source_sentence": "法師曰：「句次易解。",
        "from": "T24n1462_010:0741c15_5",
        "context_with_next_sentence": true
    },
    {
        "source_sentence": "若人安魚笱捕魚，若盜心開放，隨直多少結罪。",
        "from": "T24n1462_010:0741c15_6",
        "context_with_next_sentence": true
    },
    {
        "source_sentence": "若先穿魚笱作孔，打水驚魚令出者犯，若不出者不犯如前。",
        "from": "T24n1462_010:0741c16_7",
        "context_with_next_sentence": true
    },
    {
        "source_sentence": "又盜心合魚笱將去離水，隨直多少犯。",
        "from": "T24n1462_010:0741c18_8",
        "context_with_next_sentence": true
    },
    {
        "source_sentence": "又飲食於笱外餌魚，魚見飲食突出，若主責應還直。",
        "from": "T24n1462_010:0741c19_9",
        "context_with_next_sentence": true
    },
    {
        "source_sentence": "若空魚笱，比丘盜心若開若破，魚從中往還，主責直應還。",
        "from": "T24n1462_010:0741c20_10",
        "context_with_next_sentence": true
    },
    {
        "source_sentence": "若比丘取魚笱移擲他處，犯不犯亦如前說。",
        "from": "T24n1462_010:0741c22_11",
        "context_with_next_sentence": true
    },
    {
        "source_sentence": "偷閻浮子及酥油器，如前所說。",
        "from": "T24n1462_010:0741c23_12",
        "context_with_next_sentence": true
    },
    {
        "source_sentence": "若比丘盜心取酥未滿一分，然後生悔心：『後我不更作。』",
        "from": "T24n1462_010:0741c24_0",
        "context_with_next_sentence": true
    },
    {
        "source_sentence": "至明更偷心，取不滿一分，復悔心後誓不作，如是展轉偷盡一器，不犯重，得突吉羅偷蘭遮。",
        "from": "T24n1462_010:0741c25_1",
        "context_with_next_sentence": true
    },
    {
        "source_sentence": "又有比丘如是偷酥，日日止取一匙，而不捨心，取滿一分便犯重。",
        "from": "T24n1462_010:0741c27_2",
        "context_with_next_sentence": true
    },
    {
        "source_sentence": "相要偷者，食堂有二種殘食，次閻浮子如前所說。",
        "from": "T24n1462_010:0741c29_3",
        "context_with_next_sentence": true
    },
    {
        "source_sentence": "「分菴羅果者，舊比丘見客比丘來，而不分果，客比丘語淨人言：『我等為得分與不？』",
        "from": "T24n1462_010:0742a01_4",
        "context_with_next_sentence": true
    },
    {
        "source_sentence": "作是言已，客比丘便自打磬取果，便自分與舊比丘，及客俱得共食。",
        "from": "T24n1462_010:0742a03_5",
        "context_with_next_sentence": true
    },
    {
        "source_sentence": "是故律本所說，佛告諸比丘：『自今已後若有飲食應分，分食無罪。』",
        "from": "T24n1462_010:0742a04_6",
        "context_with_next_sentence": true
    },
    {
        "source_sentence": "自言己寺舊比丘，若有果有客比丘來，應共分食無罪。",
        "from": "T24n1462_010:0742a06_7",
        "context_with_next_sentence": true
    },
    {
        "source_sentence": "若客比丘去後，舊比丘然後分食，是名朱羅。",
        "from": "T24n1462_010:0742a07_8",
        "context_with_next_sentence": true
    },
    {
        "source_sentence": "是故客比丘來，舊比丘應唱鳴磬，共客比丘食果，若不打磬，客比丘打磬食無罪。",
        "from": "T24n1462_010:0742a08_9",
        "context_with_next_sentence": true
    },
    {
        "source_sentence": "若舊比丘，有眾僧園林有果樹，擬四種用，客比丘不得輒打磬而食，亦不得取將去。",
        "from": "T24n1462_010:0742a10_10",
        "context_with_next_sentence": true
    },
    {
        "source_sentence": "若舊比丘有眾僧園林，不肯守護，為偷人所取。",
        "from": "T24n1462_010:0742a12_11",
        "context_with_next_sentence": true
    },
    {
        "source_sentence": "若眾僧俱共立制，不聽僧食，此制不成，若能守護，此制則成。",
        "from": "T24n1462_010:0742a13_12",
        "context_with_next_sentence": true
    },
    {
        "source_sentence": "「若檀越施眾僧果樹，或擬衣服或擬湯藥，眾僧不得分食。",
        "from": "T24n1462_010:0742a15_13",
        "context_with_next_sentence": true
    },
    {
        "source_sentence": "若檀越以果樹為四事布施，比丘以盜心迴分食，隨直多少結罪。",
        "from": "T24n1462_010:0742a16_14",
        "context_with_next_sentence": true
    },
    {
        "source_sentence": "若檀越為作房舍施眾僧，迴食得偷蘭遮，應還直，若為袈裟施，應當作袈裟。",
        "from": "T24n1462_010:0742a18_15",
        "context_with_next_sentence": true
    },
    {
        "source_sentence": "若飢儉時，眾僧作白羯磨，為飲食難得，眾僧三衣已足，今且迴以食用，令眾僧得安樂，若眾僧和合食用無罪。",
        "from": "T24n1462_010:0742a20_16",
        "context_with_next_sentence": true
    },
    {
        "source_sentence": "若檀越為三衣施，若眾僧無房舍，作白羯磨迴以作房舍，眾僧和合用無罪。",
        "from": "T24n1462_010:0742a22_17",
        "context_with_next_sentence": true
    },
    {
        "source_sentence": "若檀越布施重物作房舍，應作房舍，若飢儉時，眾僧飲食難得，或病或值國土荒亂，比丘捨寺。",
        "from": "T24n1462_010:0742a24_18",
        "context_with_next_sentence": true
    },
    {
        "source_sentence": "餘方寺舍果樹無人主領，若如此者，重物得作食用，為護住處故。",
        "from": "T24n1462_010:0742a26_19",
        "context_with_next_sentence": true
    },
    {
        "source_sentence": "又寺中房舍多，無人修治敗壞，應留好者，餘麁敗得壞賣為食用，為護住處故。",
        "from": "T24n1462_010:0742a28_20",
        "context_with_next_sentence": true
    },
    {
        "source_sentence": "若有檀越以四事布施，不得迴以餘用，若以此直雇人守護園林，令住園中然後得用。",
        "from": "T24n1462_010:0742b01_21",
        "context_with_next_sentence": true
    },
    {
        "source_sentence": "若比丘行來過此園，見椰子、多羅樹子，守者得自與眾僧食。",
        "from": "T24n1462_010:0742b03_22",
        "context_with_next_sentence": true
    },
    {
        "source_sentence": "何以故？",
        "from": "T24n1462_010:0742b04_23",
        "context_with_next_sentence": true
    },
    {
        "source_sentence": "已令其守護故。",
        "from": "T24n1462_010:0742b05_0",
        "context_with_next_sentence": true
    },
    {
        "source_sentence": "又守護人、眾僧限分果與，應依限數取食，不得過長。",
        "from": "T24n1462_010:0742b05_1",
        "context_with_next_sentence": true
    },
    {
        "source_sentence": "若守者為眾僧販貨果蓏，得淨衣物與眾僧者，得益與守視人果食者善。",
        "from": "T24n1462_010:0742b06_2",
        "context_with_next_sentence": true
    },
    {
        "source_sentence": "若檀越布施園，為華香燈供養塔像及修治僧房，得取少直賃人守園，若無果直者，得用佛物迴賃人，若佛無物，得用眾僧物賃令守住園中。",
        "from": "T24n1462_010:0742b08_3",
        "context_with_next_sentence": true
    },
    {
        "source_sentence": "若守者於園中販貨果蓏，如前所說。",
        "from": "T24n1462_010:0742b11_4",
        "context_with_next_sentence": true
    },
    {
        "source_sentence": "熟菴羅果者，佛語諸比丘：『得受守護園人布施。』」",
        "from": "T24n1462_010:0742b12_5",
        "context_with_next_sentence": true
    },
    {
        "source_sentence": "法師曰：「若守護善，若不守護不善。",
        "from": "T24n1462_010:0742b13_6",
        "context_with_next_sentence": true
    },
    {
        "source_sentence": "大德修摩那言：『若守園人眾僧日得供果，自有限，應依限與者善，若過限不善。』",
        "from": "T24n1462_010:0742b14_7",
        "context_with_next_sentence": true
    },
    {
        "source_sentence": "大德波頭摩言：『賃守園無券疏者，亦得任意與眾僧果，多少得食。』",
        "from": "T24n1462_010:0742b16_8",
        "context_with_next_sentence": true
    },
    {
        "source_sentence": "又言：『若聚落童子為眾僧守園，若童子與果者，眾僧得食，若童子便自取者，不得食眾僧果或佛果。』",
        "from": "T24n1462_010:0742b18_9",
        "context_with_next_sentence": true
    },
    {
        "source_sentence": "有人先下少直贉市園果，而即守護園，若以果與眾僧者得食，若眾僧以果雇人守園者，守園人以己果分，得與眾僧食，非己分不得與。",
        "from": "T24n1462_010:0742b20_10",
        "context_with_next_sentence": true
    },
    {
        "source_sentence": "又眾僧眾多果樹，指以一樹雇守園人，是其樹限果者，得與比丘，不得取眾僧果。",
        "from": "T24n1462_010:0742b23_11",
        "context_with_next_sentence": true
    },
    {
        "source_sentence": "「與材木者，借用無罪。",
        "from": "T24n1462_010:0742b25_12",
        "context_with_next_sentence": true
    },
    {
        "source_sentence": "眾僧材木，擬作說戒堂，或作食堂者，先白眾僧然後借用得，若眾僧材具露，無覆爛敗，或雨濕曝露，得用作房，若後有眾僧責直及材具者，應依數還。",
        "from": "T24n1462_010:0742b26_13",
        "context_with_next_sentence": true
    },
    {
        "source_sentence": "又無直及材具備者，當作是言：『眾僧物隨眾僧取用。』",
        "from": "T24n1462_010:0742c01_14",
        "context_with_next_sentence": true
    },
    {
        "source_sentence": "若作房闕無窓牖，借用眾僧材木足者，此應備還，餘材具亦如是。",
        "from": "T24n1462_010:0742c02_15",
        "context_with_next_sentence": true
    },
    {
        "source_sentence": "「水者，若乏水時，有眾僧自取水，若去半由旬一由旬二由旬，如是水貴時，又以偷心取水，隨直多少結罪。",
        "from": "T24n1462_010:0742c03_16",
        "context_with_next_sentence": true
    },
    {
        "source_sentence": "若取一器二器，以灌菩提樹及澡洗，或作染汁者得。",
        "from": "T24n1462_010:0742c06_17",
        "context_with_next_sentence": true
    },
    {
        "source_sentence": "若眾僧立制不聽人取，又以盜心取或不得取，而以土擲內水中，隨直多少結罪。",
        "from": "T24n1462_010:0742c07_18",
        "context_with_next_sentence": true
    },
    {
        "source_sentence": "若舊比丘制極重，不聽餘人浣濯煮染，舊比丘伺不見，餘人自盜心用，客比丘若見舊比丘已用，即逐其用無罪。",
        "from": "T24n1462_010:0742c09_19",
        "context_with_next_sentence": true
    },
    {
        "source_sentence": "眾僧有三池，僧立制不聽雜用，一者飲池，二者浴池，三者雜用池，若如是者客比丘來，一一隨順舊比丘制，不得亂用，若不立制者隨用。",
        "from": "T24n1462_010:0742c12_20",
        "context_with_next_sentence": true
    },
    {
        "source_sentence": "「若處乏土，眾僧運取土，若以盜心取一分，便犯重罪。",
        "from": "T24n1462_010:0742c15_21",
        "context_with_next_sentence": true
    },
    {
        "source_sentence": "若白眾僧然後得用土，治護佛及眾僧房竟。",
        "from": "T24n1462_010:0742c16_22",
        "context_with_next_sentence": true
    },
    {
        "source_sentence": "有須者。",
        "from": "T24n1462_010:0742c18_23",
        "context_with_next_sentence": true
    },
    {
        "source_sentence": "先白眾僧然後得用，若不白貸用亦得，石灰亦如是。",
        "from": "T24n1462_010:0742c18_24",
        "context_with_next_sentence": true
    },
    {
        "source_sentence": "茅草者，若人燒草茅不離本處，燒者得突吉羅，應還本直。",
        "from": "T24n1462_010:0742c19_25",
        "context_with_next_sentence": true
    },
    {
        "source_sentence": "若草茅田眾僧守護，以覆房舍用，若眾僧無人守護，有餘比丘欲守護得，用茅草田故，是眾僧田。",
        "from": "T24n1462_010:0742c21_26",
        "context_with_next_sentence": true
    },
    {
        "source_sentence": "又此比丘捨去，田被燒者，眾僧亦不責。」",
        "from": "T24n1462_010:0742c23_27",
        "context_with_next_sentence": true
    },
    {
        "source_sentence": "問曰：「若此比丘就眾僧乞分者與分，若已與分遣其守護，若此比丘求增直，眾僧應與倍直。",
        "from": "T24n1462_010:0742c24_28",
        "context_with_next_sentence": true
    },
    {
        "source_sentence": "若眾僧不用者，餘人任意得用。",
        "from": "T24n1462_010:0742c26_29",
        "context_with_next_sentence": true
    },
    {
        "source_sentence": "何以故？",
        "from": "T24n1462_010:0742c27_30",
        "context_with_next_sentence": true
    },
    {
        "source_sentence": "為不用故。",
        "from": "T24n1462_010:0742c27_31",
        "context_with_next_sentence": true
    },
    {
        "source_sentence": "若眾僧與茅草與根株，若眾僧欲用，語守者：『不須復看，眾僧自看。』",
        "from": "T24n1462_010:0742c27_32",
        "context_with_next_sentence": true
    },
    {
        "source_sentence": "床者為初，有七事易可解。",
        "from": "T24n1462_010:0742c29_33",
        "context_with_next_sentence": true
    },
    {
        "source_sentence": "石柱木柱一一柱，若比丘以盜心取，隨直多少結罪者。",
        "from": "T24n1462_010:0742c29_34",
        "context_with_next_sentence": true
    },
    {
        "source_sentence": "禪房為初，眾僧無人守護，牆壁崩倒，若有盜心取柱種種材具，盜心取柱種種材具，隨直多少結罪。",
        "from": "T24n1462_010:0743a02_35",
        "context_with_next_sentence": true
    },
    {
        "source_sentence": "何以故？",
        "from": "T24n1462_010:0743a04_36",
        "context_with_next_sentence": true
    },
    {
        "source_sentence": "眾僧物，或時有眾僧，或時無眾僧，若於深野中有賊起，眾僧捨寺避去，亦如前說。",
        "from": "T24n1462_010:0743a04_37",
        "context_with_next_sentence": true
    },
    {
        "source_sentence": "若借用無罪。",
        "from": "T24n1462_010:0743a06_38",
        "context_with_next_sentence": true
    },
    {
        "source_sentence": "此比丘復移去，若死亡者應還眾僧。",
        "from": "T24n1462_010:0743a07_0",
        "context_with_next_sentence": true
    },
    {
        "source_sentence": "寺中小小用事易解。",
        "from": "T24n1462_010:0743a07_1",
        "context_with_next_sentence": true
    },
    {
        "source_sentence": "若比丘借眾僧床席毾[毯-炎+登]，若見客上座來應與，若此物失或壞敗不償，若有餘處去，還付眾僧，若自用不與上座，失者應償。",
        "from": "T24n1462_010:0743a08_2",
        "context_with_next_sentence": true
    },
    {
        "source_sentence": "若此比丘借餘寺床席毾[毯-炎+登]者，欲去，有比丘迴借此用，當作是語：『我今欲還彼寺床席。』",
        "from": "T24n1462_010:0743a11_3",
        "context_with_next_sentence": true
    },
    {
        "source_sentence": "比丘言：『但置，我自送還。』",
        "from": "T24n1462_010:0743a13_4",
        "context_with_next_sentence": true
    },
    {
        "source_sentence": "若失代借者償。",
        "from": "T24n1462_010:0743a13_5",
        "context_with_next_sentence": true
    },
    {
        "source_sentence": "瞻波國中者，三新粥者，麻、豆、米粥，或與酥、乳酪、沙糖、蜜。",
        "from": "T24n1462_010:0743a14_6",
        "context_with_next_sentence": true
    },
    {
        "source_sentence": "王舍城中者，糜豆瞿羅(漢言美羹)。」",
        "from": "T24n1462_010:0743a15_7",
        "context_with_next_sentence": true
    },
    {
        "source_sentence": "法師曰：「次第易解耳。",
        "from": "T24n1462_010:0743a16_8",
        "context_with_next_sentence": true
    },
    {
        "source_sentence": "藹壽迦者，易可解。",
        "from": "T24n1462_010:0743a17_0",
        "context_with_next_sentence": true
    },
    {
        "source_sentence": "波羅[木*奈]國賊所奪將去，此比丘以神通力觀檀越家，見檀越兒為賊將去，比丘以神通力往取，不犯。",
        "from": "T24n1462_010:0743a17_1",
        "context_with_next_sentence": true
    },
    {
        "source_sentence": "云何神通力？",
        "from": "T24n1462_010:0743a20_0",
        "context_with_next_sentence": true
    },
    {
        "source_sentence": "比丘以神力令小兒自見己屋而來入中，賊不見小兒及化屋，小兒得脫。」",
        "from": "T24n1462_010:0743a20_1",
        "context_with_next_sentence": true
    },
    {
        "source_sentence": "法師曰：「此二事易可解耳。",
        "from": "T24n1462_010:0743a22_2",
        "context_with_next_sentence": true
    },
    {
        "source_sentence": "律第二波羅夷廣說竟，名為善見。",
        "from": "T24n1462_010:0743a22_3",
        "context_with_next_sentence": true
    },
    {
        "source_sentence": "「『第三三淨說，　　諸佛善分別，　　名為波羅夷，　　今正當廣說，　　我等善心聽。』",
        "from": "T24n1462_010:0743a24_0",
        "context_with_next_sentence": true
    },
    {
        "source_sentence": "「爾時佛住毘舍離大林中，於高閣講堂中。",
        "from": "T24n1462_010:0743a27_0",
        "context_with_next_sentence": true
    },
    {
        "source_sentence": "毘舍離者，此是國名也，因女人相立為名，此城人民眾多三過開廣。」",
        "from": "T24n1462_010:0743a28_0",
        "context_with_next_sentence": true
    },
    {
        "source_sentence": "法師曰：「我今廣說毘舍離根本因緣。",
        "from": "T24n1462_010:0743b01_1",
        "context_with_next_sentence": true
    },
    {
        "source_sentence": "往昔波羅[木*奈]國王，王夫人懷妊，此夫人自知懷妊而白王言，王即供給侍養，皆使調適，期月已滿即入產堂。",
        "from": "T24n1462_010:0743b02_2",
        "context_with_next_sentence": true
    },
    {
        "source_sentence": "若有福德之人，平旦時生，此夫人平旦時生出肉一段，赤如木槿華，又餘夫人生兒，色如金色，此夫人見傍夫人生兒端正微妙，而生羞恥心，而作是念：『若王見諸夫人兒端正，而我生子唯一段肉，無有手足，王設見者必生惡賤。』",
        "from": "T24n1462_010:0743b05_0",
        "context_with_next_sentence": true
    },
    {
        "source_sentence": "作是念，即取盛貯器中，打金作薄以朱砂書題『是波羅[木*奈]國王夫人所生』，蓋覆器頭以王印印之，以金薄書置器外，送放江中。",
        "from": "T24n1462_010:0743b10_1",
        "context_with_next_sentence": true
    },
    {
        "source_sentence": "使人棄已，諸鬼神營護，使無風浪漂沒。",
        "from": "T24n1462_010:0743b13_2",
        "context_with_next_sentence": true
    },
    {
        "source_sentence": "爾時有一道士，依止牧牛人住於江邊，此道士清朝往江邊澡洗，遙見此器而念言：『我當拾取。』",
        "from": "T24n1462_010:0743b14_3",
        "context_with_next_sentence": true
    },
    {
        "source_sentence": "此器近已而取，又見金薄書字，復見有王印印之，便開器看，唯見有肉一段，而作是念：『若是死肉久應爛臭，必有異相。』",
        "from": "T24n1462_010:0743b16_4",
        "context_with_next_sentence": true
    },
    {
        "source_sentence": "即取將歸住處，善舉一處，過半月已而成二片。",
        "from": "T24n1462_010:0743b19_5",
        "context_with_next_sentence": true
    },
    {
        "source_sentence": "道士見如是瑞相，安置好處，自爾之後復經半月，二片各生五胞，又却後半月，一片成男一片成女，男色如黃金，女色如白銀，道士見如是相已，心生愛重，如自子無異。",
        "from": "T24n1462_010:0743b20_6",
        "context_with_next_sentence": true
    },
    {
        "source_sentence": "以慈心力故，兩手拇指自然出乳，一指飲男一指飲女，乳入子腹，譬如清水入摩尼珠，內外明徹。",
        "from": "T24n1462_010:0743b24_7",
        "context_with_next_sentence": true
    },
    {
        "source_sentence": "道士號兒，名為離車子(漢言皮薄，亦言同皮)。",
        "from": "T24n1462_010:0743b26_8",
        "context_with_next_sentence": true
    },
    {
        "source_sentence": "道士養此二子，極為辛苦，日入聚落乞食，兼為二子覓諸飲食，日晏方還。",
        "from": "T24n1462_010:0743b27_9",
        "context_with_next_sentence": true
    },
    {
        "source_sentence": "是時牧牛人，見道士為此二子辛苦如是，來白言：『大德！",
        "from": "T24n1462_010:0743c01_10",
        "context_with_next_sentence": true
    },
    {
        "source_sentence": "出家人正應行道，何以為此二子妨廢道業？",
        "from": "T24n1462_010:0743c02_11",
        "context_with_next_sentence": true
    },
    {
        "source_sentence": "可持乞我，我等為養活。』",
        "from": "T24n1462_010:0743c03_12",
        "context_with_next_sentence": true
    },
    {
        "source_sentence": "道士言：『善哉！』",
        "from": "T24n1462_010:0743c04_13",
        "context_with_next_sentence": true
    },
    {
        "source_sentence": "於是牧牛人各還到，明日與諸同伴平治道路，竪立幢幡散雜色華，鳴鼓來迎二子。",
        "from": "T24n1462_010:0743c04_14",
        "context_with_next_sentence": true
    },
    {
        "source_sentence": "到道士處，白道士言：『今此二子時將去矣。』",
        "from": "T24n1462_010:0743c06_15",
        "context_with_next_sentence": true
    },
    {
        "source_sentence": "道士答言：『善。』",
        "from": "T24n1462_010:0743c07_16",
        "context_with_next_sentence": true
    },
    {
        "source_sentence": "道士復更付囑：『此二子者，有大福德不可度量，汝等善好料理，當以乳酪生熟酥五種而供養之。",
        "from": "T24n1462_010:0743c08_17",
        "context_with_next_sentence": true
    },
    {
        "source_sentence": "若此二子長大，還自共匹對，覓好平博處所安立住止，可拜男為王、女為夫人。』",
        "from": "T24n1462_010:0743c10_18",
        "context_with_next_sentence": true
    },
    {
        "source_sentence": "牧牛人等受教勅已，即將還本住處。",
        "from": "T24n1462_010:0743c12_19",
        "context_with_next_sentence": true
    },
    {
        "source_sentence": "二子漸漸長大，共諸牧牛人兒子出門遊戲，此二子便以脚蹋牧牛兒，牧牛兒涕泣還向父母說：『此無父母子蹋打我等。』",
        "from": "T24n1462_010:0743c13_20",
        "context_with_next_sentence": true
    },
    {
        "source_sentence": "父母答言：『汝等各自避去。』",
        "from": "T24n1462_010:0743c15_21",
        "context_with_next_sentence": true
    },
    {
        "source_sentence": "因此戲處，名為跋闍(跋闍者漢言避也)。",
        "from": "T24n1462_010:0743c16_22",
        "context_with_next_sentence": true
    },
    {
        "source_sentence": "二子年至十六，牧牛人見子已長，又見平博地處縱廣一百由旬，即於中央起立宅舍。",
        "from": "T24n1462_010:0743c17_23",
        "context_with_next_sentence": true
    },
    {
        "source_sentence": "牧牛人以女嫁與男，立為夫婦，即拜男為王、女為夫人。",
        "from": "T24n1462_010:0743c19_24",
        "context_with_next_sentence": true
    },
    {
        "source_sentence": "後懷妊一產二兒，一男一女。",
        "from": "T24n1462_010:0743c20_25",
        "context_with_next_sentence": true
    },
    {
        "source_sentence": "如是十六倒生兒。",
        "from": "T24n1462_010:0743c21_26",
        "context_with_next_sentence": true
    },
    {
        "source_sentence": "諸牧牛人見王子漸多，復各更為開立舍宅造諸園池，合三十二人宅舍，如是展轉乃至三倒開廣故，名為毘舍離，此是根本因緣也。",
        "from": "T24n1462_010:0743c21_27",
        "context_with_next_sentence": true
    },
    {
        "source_sentence": "「大林中於高閣講堂者，此林無人種自然而生，從迦惟羅衛國連至雪山，故名大林。",
        "from": "T24n1462_010:0743c24_28",
        "context_with_next_sentence": true
    },
    {
        "source_sentence": "高閣講堂者，於大林作堂，堂形如雁子，一切具足，為佛作此堂也。",
        "from": "T24n1462_010:0743c26_29",
        "context_with_next_sentence": true
    },
    {
        "source_sentence": "「種種方便讚嘆不淨觀者，以種種因緣觀身不淨。",
        "from": "T24n1462_010:0744a01_30",
        "context_with_next_sentence": true
    },
    {
        "source_sentence": "云何不淨？",
        "from": "T24n1462_010:0744a02_31",
        "context_with_next_sentence": true
    },
    {
        "source_sentence": "從頭至足，頭髮指爪、筋肉膿血、屎尿[口*弟]唾，從七孔流出不淨，此略說，汝自當知。",
        "from": "T24n1462_010:0744a03_0",
        "context_with_next_sentence": true
    },
    {
        "source_sentence": "佛告諸比丘：『此身一尋汝當善觀，於一一身分中，無有真珠珊瑚摩尼等寶及牛頭栴檀等香，唯有臭穢不淨，髮毛為初，觀髮有五種，一者色，二者形，三者氣，四者長，五者住處，毛亦如是。』」",
        "from": "T24n1462_010:0744a04_1",
        "context_with_next_sentence": true
    },
    {
        "source_sentence": "法師曰：「我今略說，已在屈陀迦廣說。",
        "from": "T24n1462_010:0744a09_2",
        "context_with_next_sentence": true
    },
    {
        "source_sentence": "如是於一一身分，悉有五種觀。",
        "from": "T24n1462_010:0744a10_3",
        "context_with_next_sentence": true
    },
    {
        "source_sentence": "說不淨者，如來以種種方便說不淨，膖脹為初內外俱觀。",
        "from": "T24n1462_010:0744a10_4",
        "context_with_next_sentence": true
    },
    {
        "source_sentence": "內者，自己身，外者，他身，如思念自利益故，是故如來讚歎有五種，失得有五種，有三善具足十相，名為得第一禪。",
        "from": "T24n1462_010:0744a12_5",
        "context_with_next_sentence": true
    },
    {
        "source_sentence": "因第一禪故，調心柔忍，而起毘婆毘婆舍那(漢言觀苦空無我)。",
        "from": "T24n1462_010:0744a14_6",
        "context_with_next_sentence": true
    },
    {
        "source_sentence": "因此觀故，斷諸煩惱得阿羅漢果。",
        "from": "T24n1462_010:0744a16_7",
        "context_with_next_sentence": true
    },
    {
        "source_sentence": "何因何緣為具足十相？",
        "from": "T24n1462_010:0744a17_8",
        "context_with_next_sentence": true
    },
    {
        "source_sentence": "一者、心離煩惱怨家，二者、入中三昧，三者、心不搖動極清而放，四者、已入靜放，五者、一心不越等法，六者、合成一味，七者、五根怡悅，八者、精懃執境不置，九者、增進，十者、成就堪受。",
        "from": "T24n1462_010:0744a17_9",
        "context_with_next_sentence": true
    },
    {
        "source_sentence": "是故禪從中說。",
        "from": "T24n1462_010:0744a21_10",
        "context_with_next_sentence": true
    },
    {
        "source_sentence": "初禪何者為中、何者為後？",
        "from": "T24n1462_010:0744a22_11",
        "context_with_next_sentence": true
    },
    {
        "source_sentence": "初入第一禪，極淨為初，滿捨為中，怡悅為後。」",
        "from": "T24n1462_010:0744a22_12",
        "context_with_next_sentence": true
    },
    {
        "source_sentence": "又問：「初禪極淨者為初，淨有幾相？」",
        "from": "T24n1462_010:0744a23_13",
        "context_with_next_sentence": true
    },
    {
        "source_sentence": "答曰：「淨有三相。",
        "from": "T24n1462_010:0744a24_14",
        "context_with_next_sentence": true
    },
    {
        "source_sentence": "何謂為三？",
        "from": "T24n1462_010:0744a25_15",
        "context_with_next_sentence": true
    },
    {
        "source_sentence": "一者、從怨家得離心淨，二者、因淨故而入，三者、已入三昧而住。",
        "from": "T24n1462_010:0744a25_16",
        "context_with_next_sentence": true
    },
    {
        "source_sentence": "此是初禪極淨三相。」",
        "from": "T24n1462_010:0744a26_17",
        "context_with_next_sentence": true
    },
    {
        "source_sentence": "「初禪滿捨為中，中者有幾相？」",
        "from": "T24n1462_010:0744a27_18",
        "context_with_next_sentence": true
    },
    {
        "source_sentence": "答曰：「中復有三相：一者、心淨而放，二者、入靜而住，三者、一處而住。",
        "from": "T24n1462_010:0744a28_0",
        "context_with_next_sentence": true
    },
    {
        "source_sentence": "此是初禪滿捨，為中三相，是後禪本中說中善。」",
        "from": "T24n1462_010:0744a29_1",
        "context_with_next_sentence": true
    },
    {
        "source_sentence": "「何謂為初禪怡悅為斷，斷中幾相？」",
        "from": "T24n1462_010:0744b01_2",
        "context_with_next_sentence": true
    },
    {
        "source_sentence": "答曰：「斷有四相：一者、不越同生法，二者、合成一味五根怡悅，三者、應足精勤生怡悅心，更足精勤怡悅，四者、增進。",
        "from": "T24n1462_010:0744b02_3",
        "context_with_next_sentence": true
    },
    {
        "source_sentence": "此是初禪怡悅，為後四相，是故禪經中說後善。",
        "from": "T24n1462_010:0744b04_4",
        "context_with_next_sentence": true
    },
    {
        "source_sentence": "如是心至真，以三相十相具足，以思觀喜樂具足，以志心至心憶念三昧智慧具足，指示讚嘆入不淨三昧者，如是更重思量分別不亂，是故如來慇懃讚嘆。",
        "from": "T24n1462_010:0744b06_0",
        "context_with_next_sentence": true
    },
    {
        "source_sentence": "說利者，所以讚其所利。",
        "from": "T24n1462_010:0744b09_1",
        "context_with_next_sentence": true
    },
    {
        "source_sentence": "云何為利？",
        "from": "T24n1462_010:0744b10_2",
        "context_with_next_sentence": true
    },
    {
        "source_sentence": "佛告諸比丘：『若比丘數觀不淨，因觀不淨故，心得離婬欲、捨婬欲、憎婬欲。",
        "from": "T24n1462_010:0744b10_3",
        "context_with_next_sentence": true
    },
    {
        "source_sentence": "比丘！",
        "from": "T24n1462_010:0744b12_4",
        "context_with_next_sentence": true
    },
    {
        "source_sentence": "譬如雞毛與筋近火，燋縮不能得伸，比丘亦數觀不淨，見欲穢污心不樂近。』",
        "from": "T24n1462_010:0744b12_5",
        "context_with_next_sentence": true
    },
    {
        "source_sentence": "佛語諸比丘：『我樂入靜，半月獨住，勿令餘人來至我所，唯聽一人送食。』",
        "from": "T24n1462_010:0744b14_6",
        "context_with_next_sentence": true
    },
    {
        "source_sentence": "樂修福德者少於語言，如是比丘乃聽來往送食，餘一切比丘及白衣，悉斷不得入。",
        "from": "T24n1462_010:0744b16_7",
        "context_with_next_sentence": true
    },
    {
        "source_sentence": "何以故？",
        "from": "T24n1462_010:0744b18_8",
        "context_with_next_sentence": true
    },
    {
        "source_sentence": "如來作如是勅。",
        "from": "T24n1462_010:0744b18_9",
        "context_with_next_sentence": true
    },
    {
        "source_sentence": "以天眼觀往昔，有五百獵師，共入阿蘭若處殺諸群鹿，以此為業。",
        "from": "T24n1462_010:0744b18_10",
        "context_with_next_sentence": true
    },
    {
        "source_sentence": "五百獵師墮三惡道，於三惡道，受諸苦惱，經久得出。",
        "from": "T24n1462_010:0744b20_11",
        "context_with_next_sentence": true
    },
    {
        "source_sentence": "昔有微福得生人間，出家為道受具足戒，五百比丘宿殃未盡，於半月中更相殺害，復教他殺，如來見已，此惡業至，諸佛所不能救，是故如來因此半月入靜室。",
        "from": "T24n1462_010:0744b21_12",
        "context_with_next_sentence": true
    },
    {
        "source_sentence": "於五百中，有凡人及須陀洹、斯陀含、阿那含、阿羅漢道，此諸聖眾生死有際，餘凡人輪轉無際，是故如來，為諸凡人說不淨觀。",
        "from": "T24n1462_010:0744b25_13",
        "context_with_next_sentence": true
    },
    {
        "source_sentence": "因不淨觀故，厭離愛欲，若其命終得生天上，若不離愛欲，死不生善處。",
        "from": "T24n1462_010:0744b28_14",
        "context_with_next_sentence": true
    },
    {
        "source_sentence": "佛自念：『此五百比丘隨我出家，因我故得生善處，是故我今當慈悲此等，為說不淨觀令生善處，本不教死。』",
        "from": "T24n1462_010:0744c01_15",
        "context_with_next_sentence": true
    },
    {
        "source_sentence": "為諸比丘說已，復作是念：『若比丘日日有死者，來白我言：「今日有一比丘死，今日二比丘死，今日三比丘死，今日四比丘死，今日五比丘死，日日如此，乃至十比丘死。」",
        "from": "T24n1462_010:0744c03_16",
        "context_with_next_sentence": true
    },
    {
        "source_sentence": "非可以我神力救護，彼我無益，是故我捨入靜處。』",
        "from": "T24n1462_010:0744c07_17",
        "context_with_next_sentence": true
    },
    {
        "source_sentence": "是故律本所說，佛告諸比丘：『我樂入靜處，是以不聽餘人入，唯聽一人送食。』",
        "from": "T24n1462_010:0744c08_18",
        "context_with_next_sentence": true
    },
    {
        "source_sentence": "如來欲息諸譏謗，勿使諸人作如是言：『佛是一切智，而不能斷諸聲聞弟子相殺，豈能制餘人。』",
        "from": "T24n1462_010:0744c10_19",
        "context_with_next_sentence": true
    },
    {
        "source_sentence": "其中有人答言：『佛入定，無人得往說如此事，是故不知。",
        "from": "T24n1462_010:0744c12_20",
        "context_with_next_sentence": true
    },
    {
        "source_sentence": "若佛知者，必當制斷，不聽相殺。』",
        "from": "T24n1462_010:0744c14_21",
        "context_with_next_sentence": true
    },
    {
        "source_sentence": "「羞者，觀身穢污不淨，而自羞恥賤薄，厭惡此身。",
        "from": "T24n1462_010:0744c15_0",
        "context_with_next_sentence": true
    },
    {
        "source_sentence": "如年少男女，年至十六性好淨潔。",
        "from": "T24n1462_010:0744c16_1",
        "context_with_next_sentence": true
    },
    {
        "source_sentence": "莊嚴其身者，以香湯沐浴竟，復以香塗身，著上妙細[疊*毛]衣服，而以死蛇死狗，以繫其頸，見此穢污不淨，厭惡欲速棄捨之，比丘厭惡其身亦復如是。",
        "from": "T24n1462_010:0744c16_2",
        "context_with_next_sentence": true
    },
    {
        "source_sentence": "取刀自相殺者，各各相語：『長老，卿為度我。』",
        "from": "T24n1462_010:0744c20_3",
        "context_with_next_sentence": true
    },
    {
        "source_sentence": "答言：『我為度汝。』",
        "from": "T24n1462_010:0744c21_4",
        "context_with_next_sentence": true
    },
    {
        "source_sentence": "如是次第而共相殺。",
        "from": "T24n1462_010:0744c21_5",
        "context_with_next_sentence": true
    },
    {
        "source_sentence": "鹿杖沙門，鹿杖者，其名也，沙門者，作如沙門形，剃頭留少周羅髮，著壞色衣，一以覆身，一以置肩上，入寺依止比丘，拾取殘食以自生活，諸比丘往至鹿杖沙門所，而作是言：『善哉！",
        "from": "T24n1462_010:0744c22_6",
        "context_with_next_sentence": true
    },
    {
        "source_sentence": "慇懃汝為度我。』",
        "from": "T24n1462_010:0744c26_7",
        "context_with_next_sentence": true
    },
    {
        "source_sentence": "如此語者，是凡人也，非聖人語。",
        "from": "T24n1462_010:0744c27_0",
        "context_with_next_sentence": true
    },
    {
        "source_sentence": "血流出者，血出污手足及刀。",
        "from": "T24n1462_010:0744c27_1",
        "context_with_next_sentence": true
    },
    {
        "source_sentence": "往婆裘摩河者，世間有人言：『此河能洗除人罪。』",
        "from": "T24n1462_010:0744c28_2",
        "context_with_next_sentence": true
    },
    {
        "source_sentence": "鹿杖沙門念言：『我當往婆裘河洗除我罪。』",
        "from": "T24n1462_010:0744c29_3",
        "context_with_next_sentence": true
    },
    {
        "source_sentence": "多狐疑者，諸比丘死已，皆悉右脇而臥，身亦不動無所言說，見如是已，心生大狐疑，悔過剋責：『我無善利而得惡利。』",
        "from": "T24n1462_010:0745a01_4",
        "context_with_next_sentence": true
    },
    {
        "source_sentence": "無善利者，於我無安樂行，而長嘆息無利無利。",
        "from": "T24n1462_010:0745a04_5",
        "context_with_next_sentence": true
    },
    {
        "source_sentence": "造作惡業者，鹿杖沙門自念言：『人身難得，而我殺諸持戒具足比丘，於我極惡。』",
        "from": "T24n1462_010:0745a05_6",
        "context_with_next_sentence": true
    },
    {
        "source_sentence": "「有一魔神者，此是邪見地神，是魔王伴儻，而自念言：『我作此言必合魔王意。』",
        "from": "T24n1462_010:0745a07_7",
        "context_with_next_sentence": true
    },
    {
        "source_sentence": "以瓔珞莊嚴其身，現變神通力，履水而行，往至鹿杖沙門所，而作是言：『鹿杖沙門，汝所作大善！",
        "from": "T24n1462_010:0745a09_8",
        "context_with_next_sentence": true
    },
    {
        "source_sentence": "未度汝度者，於三界中，未度汝為度之。』",
        "from": "T24n1462_010:0745a11_9",
        "context_with_next_sentence": true
    },
    {
        "source_sentence": "此是愚癡地神，作如是言：『死者得度。』",
        "from": "T24n1462_010:0745a12_10",
        "context_with_next_sentence": true
    },
    {
        "source_sentence": "鹿杖沙門極大懊惱，忽聞地神作如是言而念：『此神有大神力，作此語者，於我必當有利。』",
        "from": "T24n1462_010:0745a13_11",
        "context_with_next_sentence": true
    },
    {
        "source_sentence": "作此念已，更洗刀入寺，房房喚覓：『誰未度者我為度之。』",
        "from": "T24n1462_010:0745a15_12",
        "context_with_next_sentence": true
    },
    {
        "source_sentence": "未得道者聞此語，而毛自竪驚怖心中震動，已得道者，觀身無常苦空無我，而無惶怖。",
        "from": "T24n1462_010:0745a17_0",
        "context_with_next_sentence": true
    },
    {
        "source_sentence": "一日殺一比丘，有日或殺二三四五，如是增至殺五百比丘盡。",
        "from": "T24n1462_010:0745a19_0",
        "context_with_next_sentence": true
    },
    {
        "source_sentence": "「從禪定起者，佛知五百比丘死已，而從禪定起，佛知而故問，如人不知。",
        "from": "T24n1462_010:0745a20_1",
        "context_with_next_sentence": true
    },
    {
        "source_sentence": "何以故？",
        "from": "T24n1462_010:0745a22_2",
        "context_with_next_sentence": true
    },
    {
        "source_sentence": "欲為說法故。",
        "from": "T24n1462_010:0745a22_3",
        "context_with_next_sentence": true
    },
    {
        "source_sentence": "而問阿難：『先諸比丘極多，今何以減少？",
        "from": "T24n1462_010:0745a22_4",
        "context_with_next_sentence": true
    },
    {
        "source_sentence": "諸比丘日常三時問訊諮受問法，今者都無，餘國去耶？』",
        "from": "T24n1462_010:0745a23_5",
        "context_with_next_sentence": true
    },
    {
        "source_sentence": "時阿難不知五百比丘宿業果報，唯見觀不淨故各自殺身如是。",
        "from": "T24n1462_010:0745a25_0",
        "context_with_next_sentence": true
    },
    {
        "source_sentence": "時尊者阿難答已，而作是言：『善哉世尊！",
        "from": "T24n1462_010:0745a26_1",
        "context_with_next_sentence": true
    },
    {
        "source_sentence": "願易餘觀令得羅漢。",
        "from": "T24n1462_010:0745a27_2",
        "context_with_next_sentence": true
    },
    {
        "source_sentence": "譬如大海多諸川流，佛法亦爾，多諸方便，十念十極四大梵觀，如是為初令入涅槃，惟願世尊，以此方便教諸比丘。』",
        "from": "T24n1462_010:0745a28_0",
        "context_with_next_sentence": true
    },
    {
        "source_sentence": "是時世尊，欲為諸比丘更說餘觀，而喚阿難，如是為初。",
        "from": "T24n1462_010:0745b01_1",
        "context_with_next_sentence": true
    },
    {
        "source_sentence": "依止毘舍離者，諸比丘於毘舍離中住，或一伽浮陀，或半由旬，或一由旬，令一切比丘皆悉來集講堂，阿難若近處即自往喚，若遠處者，遣年少比丘往喚，須臾之間悉集講堂，阿難往白佛：『時可為諸比丘教授說法。』",
        "from": "T24n1462_010:0745b03_2",
        "context_with_next_sentence": true
    },
    {
        "source_sentence": "佛知已，於是佛告諸比丘：『我前所說觀不淨者，令得羅漢，今以餘方便更為汝等說。』",
        "from": "T24n1462_010:0745b08_3",
        "context_with_next_sentence": true
    },
    {
        "source_sentence": "是故律本所說，阿那波那念者，佛為比丘說無上禪法，次第文句我今當說，無有漏失，汝當懃心諦聽受之。",
        "from": "T24n1462_010:0745b10_4",
        "context_with_next_sentence": true
    },
    {
        "source_sentence": "今此比丘者，佛告諸比丘：『不但觀不淨行得除煩惱，今阿那波那亦得除煩惱。』」",
        "from": "T24n1462_010:0745b13_5",
        "context_with_next_sentence": true
    },
    {
        "source_sentence": "法師曰：「今廣說次第。",
        "from": "T24n1462_010:0745b15_0",
        "context_with_next_sentence": true
    },
    {
        "source_sentence": "阿那波那者，入息出息。",
        "from": "T24n1462_010:0745b15_1",
        "context_with_next_sentence": true
    },
    {
        "source_sentence": "如經文所說，入息相非出息相，出息相非入息相，念入息、念出息、念出入息故，便得定心，阿那波那念則是三昧，如是義汝自當知。",
        "from": "T24n1462_010:0745b16_2",
        "context_with_next_sentence": true
    },
    {
        "source_sentence": "數觀者，將養令大。",
        "from": "T24n1462_010:0745b19_3",
        "context_with_next_sentence": true
    },
    {
        "source_sentence": "更作者，已思更思，極靜好者。」",
        "from": "T24n1462_010:0745b19_4",
        "context_with_next_sentence": true
    },
    {
        "source_sentence": "「此二法其義云何？」",
        "from": "T24n1462_010:0745b20_5",
        "context_with_next_sentence": true
    },
    {
        "source_sentence": "答曰：「此阿那波那不同不淨，其心不亂，不淨觀者其心恒亂。",
        "from": "T24n1462_010:0745b20_6",
        "context_with_next_sentence": true
    },
    {
        "source_sentence": "何以故？",
        "from": "T24n1462_010:0745b22_7",
        "context_with_next_sentence": true
    },
    {
        "source_sentence": "為厭故。",
        "from": "T24n1462_010:0745b22_8",
        "context_with_next_sentence": true
    },
    {
        "source_sentence": "律本所說，極靜妙不假更足安樂不止，從初發心無有惱亂，是故如來讚為靜好極，有氣味時身心怡悅，易可入耳。",
        "from": "T24n1462_010:0745b22_9",
        "context_with_next_sentence": true
    },
    {
        "source_sentence": "起者，不住不覆，惡法須臾消滅，於四道果隨其所能，譬如春中半月不雨，象馬人牛踐蹋塵起滿虛空中，夏初五月疾風暴雨，塵滅消除無復遺餘。",
        "from": "T24n1462_010:0745b25_10",
        "context_with_next_sentence": true
    },
    {
        "source_sentence": "阿那波那除煩惱，如雨淹塵。",
        "from": "T24n1462_010:0745b28_11",
        "context_with_next_sentence": true
    },
    {
        "source_sentence": "佛告諸比丘：『阿那波那念三昧者，云何思、云何念、云何作，知之阿那波那念。",
        "from": "T24n1462_010:0745b29_12",
        "context_with_next_sentence": true
    },
    {
        "source_sentence": "諸比丘，若人善出家為道，若在空閑樹下山林，此是出靜處。』」",
        "from": "T24n1462_010:0745c02_13",
        "context_with_next_sentence": true
    },
    {
        "source_sentence": "問曰：「何以出靜處？」",
        "from": "T24n1462_010:0745c03_14",
        "context_with_next_sentence": true
    },
    {
        "source_sentence": "答曰：「離諠鬧故。",
        "from": "T24n1462_010:0745c04_15",
        "context_with_next_sentence": true
    },
    {
        "source_sentence": "譬如牧牛人有一犢子，從出生飲母乳至于長大，欲取乳時，以繩繫犢著柱，犢子念乳牽繩跳踉，無時暫停，繩堅牢故，不能得脫倚柱而息。",
        "from": "T24n1462_010:0745c04_16",
        "context_with_next_sentence": true
    },
    {
        "source_sentence": "比丘譬如牧牛人，牛母為聚落，心為犢子，乳為五欲，柱為阿蘭若，繩為阿那波那念，一切禪定念阿那波那。",
        "from": "T24n1462_010:0745c08_17",
        "context_with_next_sentence": true
    },
    {
        "source_sentence": "諸佛、緣覺、阿羅漢之所尊重，若不捨城邑聚落，難入阿那波那。",
        "from": "T24n1462_010:0745c10_18",
        "context_with_next_sentence": true
    },
    {
        "source_sentence": "若禪比丘取此定已，阿那波那第四禪定作已，而取為地，復觀苦空無我觀已，得阿羅漢果。",
        "from": "T24n1462_010:0745c12_19",
        "context_with_next_sentence": true
    },
    {
        "source_sentence": "是故佛為諸禪人，現阿蘭若住處，佛如知相地師，若欲立國邑，善能分別地相吉凶，即語王言：『此地善，可立國，若立國邑，王得大利益。』",
        "from": "T24n1462_010:0745c14_20",
        "context_with_next_sentence": true
    },
    {
        "source_sentence": "王隨語已即立國邑，如相師占便即賞之。",
        "from": "T24n1462_010:0745c17_21",
        "context_with_next_sentence": true
    },
    {
        "source_sentence": "佛亦如是，能分別禪處，即向禪人說此處善可入禪，諸禪人即隨佛教，次第得阿羅漢果，讚嘆佛亦如王供養相師。",
        "from": "T24n1462_010:0745c18_22",
        "context_with_next_sentence": true
    },
    {
        "source_sentence": "諸禪人，如師子王依住此林，隱蔽其身伺禽獸，若近其處而起，捉取得便食之。",
        "from": "T24n1462_010:0745c21_23",
        "context_with_next_sentence": true
    },
    {
        "source_sentence": "比丘亦爾住在阿蘭若，伺候須陀洹、斯陀含、阿那含、阿羅漢，次第得者即便取之。",
        "from": "T24n1462_010:0745c23_24",
        "context_with_next_sentence": true
    },
    {
        "source_sentence": "往昔偈言：「『譬如師子王，　　隱住山林中，　　伺諸禽獸近，　　即便捉取食，　　佛子亦如是，　　隱住阿蘭若，　　伺取無上道，　　獲得沙門果。』",
        "from": "T24n1462_010:0745c25_25",
        "context_with_next_sentence": true
    },
    {
        "source_sentence": "「樹下者，於樹下若坐若行。",
        "from": "T24n1462_010:0746a05_0",
        "context_with_next_sentence": true
    },
    {
        "source_sentence": "靜室者，除樹下阿蘭若處，餘一切住，皆名靜室。",
        "from": "T24n1462_010:0746a05_1",
        "context_with_next_sentence": true
    },
    {
        "source_sentence": "時節及四大和適時，所宜阿那波那念，是故律本中說，加趺而坐，此是現阿那波那念，易可解耳。",
        "from": "T24n1462_010:0746a06_2",
        "context_with_next_sentence": true
    },
    {
        "source_sentence": "結加趺坐者，易解。",
        "from": "T24n1462_010:0746a09_3",
        "context_with_next_sentence": true
    },
    {
        "source_sentence": "正身者，十八背骨骨相累，筋脈皮寬舒，若急坐者須臾疲勞，從禪定退。",
        "from": "T24n1462_010:0746a09_4",
        "context_with_next_sentence": true
    },
    {
        "source_sentence": "安念前者，念禪定法安置其前。",
        "from": "T24n1462_010:0746a11_5",
        "context_with_next_sentence": true
    },
    {
        "source_sentence": "出入息者，比丘結加趺坐念禪定已，念出入息。",
        "from": "T24n1462_010:0746a12_0",
        "context_with_next_sentence": true
    },
    {
        "source_sentence": "云何？",
        "from": "T24n1462_010:0746a13_1",
        "context_with_next_sentence": true
    },
    {
        "source_sentence": "念喘息長、念喘息短。",
        "from": "T24n1462_010:0746a13_2",
        "context_with_next_sentence": true
    },
    {
        "source_sentence": "因長短故，而心得定，無有動搖，因不動搖念即起成，以念及智慧，然後知喘息長短。",
        "from": "T24n1462_010:0746a13_3",
        "context_with_next_sentence": true
    },
    {
        "source_sentence": "譬如兒在胎中，初從胎出，先出息長短可知。",
        "from": "T24n1462_010:0746a15_4",
        "context_with_next_sentence": true
    },
    {
        "source_sentence": "云何可知？",
        "from": "T24n1462_010:0746a16_5",
        "context_with_next_sentence": true
    },
    {
        "source_sentence": "譬如水隨器長短而流，亦如象蛇其身長故息亦隨長，蝦蟇身短息亦隨短，坐禪比丘亦復如是，以此譬喻知息長短。",
        "from": "T24n1462_010:0746a17_6",
        "context_with_next_sentence": true
    },
    {
        "source_sentence": "以正念故，心已生樂；因樂故，極細長出息入息，心轉樂已，因出息入息，心轉樂已，出入息轉細長，因轉樂已生怡悅；因怡悅故，知息轉成微細，因此怡悅復增怡悅，怡悅故，倍息增微細難得分別，已生捨心，以此九法汝自當知。",
        "from": "T24n1462_010:0746a19_7",
        "context_with_next_sentence": true
    },
    {
        "source_sentence": "我出息知一切身，入息亦知一切身者，知一切身出息入息，身長短初中後，一切知現前，知知與心合，知息初後。",
        "from": "T24n1462_010:0746a25_8",
        "context_with_next_sentence": true
    },
    {
        "source_sentence": "又禪比丘見出息如散塵，此現前見、初出見，中後不得見，欲見中後心不能及，又出息止，見中不見初後，又見後出息，不見初中。",
        "from": "T24n1462_010:0746a28_9",
        "context_with_next_sentence": true
    },
    {
        "source_sentence": "又有比丘悉見初中後，何以故？",
        "from": "T24n1462_010:0746b02_10",
        "context_with_next_sentence": true
    },
    {
        "source_sentence": "心無疲倦故，若得如是，即為善出入息，於禪學者，不休息不住，恒觀出入息，若如是者，護身口意業，名為學戒定慧，若三昧心，名為學定，若能分別戒定者，名為慧，此是三學，於觀處中，以念正心已學繫心中，已作恒使不絕。",
        "from": "T24n1462_010:0746b02_11",
        "context_with_next_sentence": true
    },
    {
        "source_sentence": "從此以後，於彼若慇懃當學滅出息入息者，麁出息入息而滅，滅者住也。",
        "from": "T24n1462_010:0746b08_12",
        "context_with_next_sentence": true
    },
    {
        "source_sentence": "云何為麁？",
        "from": "T24n1462_010:0746b10_13",
        "context_with_next_sentence": true
    },
    {
        "source_sentence": "比丘初入禪定身心疲極，是故出息入息麁，鼻孔盈滿復從口，出入息從麁。",
        "from": "T24n1462_010:0746b10_14",
        "context_with_next_sentence": true
    },
    {
        "source_sentence": "身心不疲極，漸漸細微，於出入息中，比丘而生狐疑，我出入息為有為無？",
        "from": "T24n1462_010:0746b12_15",
        "context_with_next_sentence": true
    },
    {
        "source_sentence": "譬如有人登上高山，身心疲勞氣息麁大，又從山下至平地下，有池水及大樹，入池洗浴竟，還於樹下穌息，或眠或坐身心清涼，漸漸氣息微細，比丘初入定亦復如是。",
        "from": "T24n1462_010:0746b13_16",
        "context_with_next_sentence": true
    },
    {
        "source_sentence": "初未錄身心出入息麁。",
        "from": "T24n1462_010:0746b17_17",
        "context_with_next_sentence": true
    },
    {
        "source_sentence": "何以故？",
        "from": "T24n1462_010:0746b18_18",
        "context_with_next_sentence": true
    },
    {
        "source_sentence": "為無念故，何以漸細念，錄身心故。",
        "from": "T24n1462_010:0746b18_19",
        "context_with_next_sentence": true
    },
    {
        "source_sentence": "而說偈言：「『身心極疲勞，　　出入息亦麁。』",
        "from": "T24n1462_010:0746b19_20",
        "context_with_next_sentence": true
    },
    {
        "source_sentence": "「第一禪麁，第二禪細，第三禪轉細，第四禪定。",
        "from": "T24n1462_010:0746b21_0",
        "context_with_next_sentence": true
    },
    {
        "source_sentence": "第三禪為麁，第四禪名為細，此極處出入，若不捉息出入息麁，若捉出入息細者，不捉者，放息，捉者，於第四禪初而捉心，至第四禪而滅出息入息，此是舍摩陀法。",
        "from": "T24n1462_010:0746b22_1",
        "context_with_next_sentence": true
    },
    {
        "source_sentence": "毘婆舍那法者，不捉出息入息大麁，若觀四大即細，又觀優波陀那色細，四大成麁，復觀一切色細，優波陀那色成麁。",
        "from": "T24n1462_010:0746b26_0",
        "context_with_next_sentence": true
    },
    {
        "source_sentence": "又觀無色細，一切色成麁，又觀色無色細，無色成麁，又觀因緣細，色無色成麁。",
        "from": "T24n1462_010:0746b28_1",
        "context_with_next_sentence": true
    },
    {
        "source_sentence": "又觀因及名色細，因緣成麁，又觀觀相毘婆舍那細，因及名色成麁，觀小毘婆舍那細，觀相毘婆舍那成麁，觀大毘婆舍那細，小毘婆舍那成麁，此次第前次第前者細，後後者麁，麁細波薩提者(漢言寂靜無有疲極)，於三跋陀中說。」",
        "from": "T24n1462_010:0746c01_2",
        "context_with_next_sentence": true
    },
    {
        "source_sentence": "「云何學滅出息入息？",
        "from": "T24n1462_010:0746c06_3",
        "context_with_next_sentence": true
    },
    {
        "source_sentence": "云何出息？",
        "from": "T24n1462_010:0746c07_4",
        "context_with_next_sentence": true
    },
    {
        "source_sentence": "云何入息？」",
        "from": "T24n1462_010:0746c07_5",
        "context_with_next_sentence": true
    },
    {
        "source_sentence": "答曰：「身有入息念，學滅出息入息，如是身心不傾不危、不動不搖，寂靜極微細如無，是名學滅出息入息。",
        "from": "T24n1462_010:0746c07_6",
        "context_with_next_sentence": true
    },
    {
        "source_sentence": "如是風住，如未成阿那波那念，亦未成就觀、未成就智慧人，不入此三昧，不從此起。",
        "from": "T24n1462_010:0746c10_7",
        "context_with_next_sentence": true
    },
    {
        "source_sentence": "若學滅出息入息，如是成就風住不起，即名善開智慧人，入如是法亦從此起。",
        "from": "T24n1462_010:0746c12_8",
        "context_with_next_sentence": true
    },
    {
        "source_sentence": "云何知之？",
        "from": "T24n1462_010:0746c14_9",
        "context_with_next_sentence": true
    },
    {
        "source_sentence": "譬如打銅器聲，初大後微，大聲已自憶識，後漸復善憶識，微聲善憶置心中，微聲已滅，猶思憶不離心中，出息入息亦復如是，初麁後細憶識麁者，漸以至細，細者已滅，猶憶識心中，自此憶識故心定住，如是得風息心定住，關鍊成就，出息入息亦成就，阿那波那三昧亦成就，如是智慧人入此禪定，亦從此起。",
        "from": "T24n1462_010:0746c14_10",
        "context_with_next_sentence": true
    },
    {
        "source_sentence": "是故律本中說，滅出息入息已，隨念，更起，故名隨觀，知出息入息非隨念，隨念非出息入息，因此二法故，有知起，觀看此身，如是次第得阿羅漢果。",
        "from": "T24n1462_010:0746c21_11",
        "context_with_next_sentence": true
    },
    {
        "source_sentence": "「如是初學禪人云何學之？",
        "from": "T24n1462_010:0746c25_12",
        "context_with_next_sentence": true
    },
    {
        "source_sentence": "善心比丘應淨四戒，淨者有三。",
        "from": "T24n1462_010:0746c26_0",
        "context_with_next_sentence": true
    },
    {
        "source_sentence": "何謂為三？",
        "from": "T24n1462_010:0746c26_1",
        "context_with_next_sentence": true
    },
    {
        "source_sentence": "一者、不犯，二者、犯已懺悔，三者、諸煩惱不壞。",
        "from": "T24n1462_010:0746c27_0",
        "context_with_next_sentence": true
    },
    {
        "source_sentence": "如是淨戒已，然後成念，應作佛房跋多菩提樹地前跋多和尚阿闍梨浴室說戒堂八十二揵陀迦跋多，有四種摩訶跋多，如是作已名為善行戒也。",
        "from": "T24n1462_010:0746c28_0",
        "context_with_next_sentence": true
    },
    {
        "source_sentence": "若比丘樂學此戒，應當滿持，若比丘言：『我持戒具足無有缺漏。』",
        "from": "T24n1462_010:0747a02_1",
        "context_with_next_sentence": true
    },
    {
        "source_sentence": "而不自念言：『我應當死。』",
        "from": "T24n1462_010:0747a04_0",
        "context_with_next_sentence": true
    },
    {
        "source_sentence": "作如是念，捨諸營作善行戒，此比丘戒滿者，無有是處。",
        "from": "T24n1462_010:0747a04_1",
        "context_with_next_sentence": true
    },
    {
        "source_sentence": "若比丘作善行戒者，此比丘戒具足美滿，因美滿故得受取三昧。",
        "from": "T24n1462_010:0747a05_2",
        "context_with_next_sentence": true
    },
    {
        "source_sentence": "何以故？",
        "from": "T24n1462_010:0747a07_3",
        "context_with_next_sentence": true
    },
    {
        "source_sentence": "如修多羅中說，佛告諸比丘：『若人不習學善行戒，此人戒難得具足。』",
        "from": "T24n1462_010:0747a07_4",
        "context_with_next_sentence": true
    },
    {
        "source_sentence": "而說偈言：「『住處寂利養，　　眾業足為五，　　遠親及諸病，　　讀誦長為十。』",
        "from": "T24n1462_010:0747a09_5",
        "context_with_next_sentence": true
    },
    {
        "source_sentence": "「此十戀慕法，若人能捨者，然後入禪定。",
        "from": "T24n1462_010:0747a12_0",
        "context_with_next_sentence": true
    },
    {
        "source_sentence": "禪定法者，有二種：一者、一切觀，二者、攝觀。」",
        "from": "T24n1462_010:0747a12_1",
        "context_with_next_sentence": true
    },
    {
        "source_sentence": "問曰：「何謂為一切觀？」",
        "from": "T24n1462_010:0747a14_0",
        "context_with_next_sentence": true
    },
    {
        "source_sentence": "答曰：「於比丘僧為初，作大慈心及念死觀不淨也。",
        "from": "T24n1462_010:0747a14_1",
        "context_with_next_sentence": true
    },
    {
        "source_sentence": "若比丘慈心，云何初作慈心觀？",
        "from": "T24n1462_010:0747a15_2",
        "context_with_next_sentence": true
    },
    {
        "source_sentence": "比丘初觀作界心觀，先觀比丘僧，次觀天人，次觀大富長者，次觀常人，次觀一切眾生。",
        "from": "T24n1462_010:0747a16_3",
        "context_with_next_sentence": true
    },
    {
        "source_sentence": "何以先觀比丘僧者？",
        "from": "T24n1462_010:0747a18_4",
        "context_with_next_sentence": true
    },
    {
        "source_sentence": "為同住故。",
        "from": "T24n1462_010:0747a19_5",
        "context_with_next_sentence": true
    },
    {
        "source_sentence": "若慈心遍覆，比丘僧中安樂而住。",
        "from": "T24n1462_010:0747a19_6",
        "context_with_next_sentence": true
    },
    {
        "source_sentence": "何以觀天人？",
        "from": "T24n1462_010:0747a20_7",
        "context_with_next_sentence": true
    },
    {
        "source_sentence": "為護持故。",
        "from": "T24n1462_010:0747a20_8",
        "context_with_next_sentence": true
    },
    {
        "source_sentence": "若慈心遍覆天人者，天人柔心而行善法。",
        "from": "T24n1462_010:0747a20_9",
        "context_with_next_sentence": true
    },
    {
        "source_sentence": "何以觀大富長者？",
        "from": "T24n1462_010:0747a21_10",
        "context_with_next_sentence": true
    },
    {
        "source_sentence": "為行善法故。",
        "from": "T24n1462_010:0747a22_11",
        "context_with_next_sentence": true
    },
    {
        "source_sentence": "何以觀常人？",
        "from": "T24n1462_010:0747a22_12",
        "context_with_next_sentence": true
    },
    {
        "source_sentence": "為同法行故，莫自相害。",
        "from": "T24n1462_010:0747a22_13",
        "context_with_next_sentence": true
    },
    {
        "source_sentence": "何以觀一切眾生？",
        "from": "T24n1462_010:0747a23_14",
        "context_with_next_sentence": true
    },
    {
        "source_sentence": "為無艱難故。",
        "from": "T24n1462_010:0747a23_15",
        "context_with_next_sentence": true
    },
    {
        "source_sentence": "何以念死者？",
        "from": "T24n1462_010:0747a24_16",
        "context_with_next_sentence": true
    },
    {
        "source_sentence": "覓增長悲歎無懈怠故。",
        "from": "T24n1462_010:0747a24_17",
        "context_with_next_sentence": true
    },
    {
        "source_sentence": "觀不淨，此聖觀也，若觀不淨便得離欲。",
        "from": "T24n1462_010:0747a25_18",
        "context_with_next_sentence": true
    },
    {
        "source_sentence": "一切諸惡，欲為根本，是故應敬重不淨觀，能立一切諸善，是名一切觀。",
        "from": "T24n1462_010:0747a26_0",
        "context_with_next_sentence": true
    },
    {
        "source_sentence": "三十八觀隨意能修，修習不離，是名攝觀。",
        "from": "T24n1462_010:0747a27_1",
        "context_with_next_sentence": true
    },
    {
        "source_sentence": "此是阿那波那念入攝觀。」",
        "from": "T24n1462_010:0747a28_2",
        "context_with_next_sentence": true
    },
    {
        "source_sentence": "法師曰：「我今略說，若欲知，於阿毘曇婆沙廣說。",
        "from": "T24n1462_010:0747a29_3",
        "context_with_next_sentence": true
    },
    {
        "source_sentence": "如是淨戒已，離諸緣事，而入阿那波那定。",
        "from": "T24n1462_010:0747b01_4",
        "context_with_next_sentence": true
    },
    {
        "source_sentence": "因阿那波那定，即入第四禪定。",
        "from": "T24n1462_010:0747b02_5",
        "context_with_next_sentence": true
    },
    {
        "source_sentence": "入已觀苦空無常，觀已往問阿羅漢，若無阿羅漢至阿那含，若無阿那含往至斯陀含，若無斯陀含至須陀洹，若無須陀洹往至得禪人。",
        "from": "T24n1462_010:0747b03_6",
        "context_with_next_sentence": true
    },
    {
        "source_sentence": "何以尋覓如此人？",
        "from": "T24n1462_010:0747b06_7",
        "context_with_next_sentence": true
    },
    {
        "source_sentence": "其已得禪易指示故。",
        "from": "T24n1462_010:0747b06_8",
        "context_with_next_sentence": true
    },
    {
        "source_sentence": "譬如象行，脚跡易尋不迷正路，得道得禪亦復如是。",
        "from": "T24n1462_010:0747b07_9",
        "context_with_next_sentence": true
    },
    {
        "source_sentence": "何以故？",
        "from": "T24n1462_010:0747b08_10",
        "context_with_next_sentence": true
    },
    {
        "source_sentence": "易指示故。」",
        "from": "T24n1462_010:0747b08_11",
        "context_with_next_sentence": true
    },
    {
        "source_sentence": "法師曰：「我欲說初行。",
        "from": "T24n1462_010:0747b09_12",
        "context_with_next_sentence": true
    },
    {
        "source_sentence": "此比丘裝束輕身無餘長物，威儀具足往至師所，到已而作跋多，以下承師意，師漸以愛念應取五品。」",
        "from": "T24n1462_010:0747b09_13",
        "context_with_next_sentence": true
    },
    {
        "source_sentence": "問曰：「何謂為五品？」",
        "from": "T24n1462_010:0747b12_14",
        "context_with_next_sentence": true
    },
    {
        "source_sentence": "「一者取，二者問，三者起，四者著，五者相。」",
        "from": "T24n1462_010:0747b12_15",
        "context_with_next_sentence": true
    },
    {
        "source_sentence": "問曰：「何謂為取？」",
        "from": "T24n1462_010:0747b13_16",
        "context_with_next_sentence": true
    },
    {
        "source_sentence": "答曰：「取禪定法。」",
        "from": "T24n1462_010:0747b13_17",
        "context_with_next_sentence": true
    },
    {
        "source_sentence": "「何謂為問？」",
        "from": "T24n1462_010:0747b14_18",
        "context_with_next_sentence": true
    },
    {
        "source_sentence": "「問其次第。」",
        "from": "T24n1462_010:0747b14_19",
        "context_with_next_sentence": true
    },
    {
        "source_sentence": "「何謂為起？」",
        "from": "T24n1462_010:0747b14_20",
        "context_with_next_sentence": true
    },
    {
        "source_sentence": "「起禪定法。」",
        "from": "T24n1462_010:0747b15_0",
        "context_with_next_sentence": true
    },
    {
        "source_sentence": "「何謂為著？」",
        "from": "T24n1462_010:0747b15_1",
        "context_with_next_sentence": true
    },
    {
        "source_sentence": "「著禪定法。」",
        "from": "T24n1462_010:0747b15_2",
        "context_with_next_sentence": true
    },
    {
        "source_sentence": "「何謂為相？」",
        "from": "T24n1462_010:0747b15_3",
        "context_with_next_sentence": true
    },
    {
        "source_sentence": "「分別禪定相貌，是名五品。」",
        "from": "T24n1462_010:0747b16_0",
        "context_with_next_sentence": true
    },
    {
        "source_sentence": "「何故前取五品？」",
        "from": "T24n1462_010:0747b16_1",
        "context_with_next_sentence": true
    },
    {
        "source_sentence": "「為身莫勞亦莫惱師故，是故先取五品，為易憶識、易從習故。",
        "from": "T24n1462_010:0747b17_0",
        "context_with_next_sentence": true
    },
    {
        "source_sentence": "若取五品已，若於師處善者住，若不善可移住，無智慧者去師一由旬，有智慧者過此亦得住，應遠離十八住處善，有五種應當取，取已斷滅小小緣事。",
        "from": "T24n1462_010:0747b18_1",
        "context_with_next_sentence": true
    },
    {
        "source_sentence": "中食已少時消息，息已先念三寶，令心歡喜，隨如師教勿有忘失，此阿那波那念善置心中。」",
        "from": "T24n1462_010:0747b22_2",
        "context_with_next_sentence": true
    },
    {
        "source_sentence": "法師曰：「我今略說已，於阿毘曇廣說，汝自當知。",
        "from": "T24n1462_010:0747b24_3",
        "context_with_next_sentence": true
    },
    {
        "source_sentence": "憶識心中者。",
        "from": "T24n1462_010:0747b25_4",
        "context_with_next_sentence": true
    },
    {
        "source_sentence": "云何憶識？",
        "from": "T24n1462_010:0747b25_5",
        "context_with_next_sentence": true
    },
    {
        "source_sentence": "數、隨、觸、安置觀、還淨、歷觀。",
        "from": "T24n1462_010:0747b26_6",
        "context_with_next_sentence": true
    },
    {
        "source_sentence": "數者，一二為初。",
        "from": "T24n1462_010:0747b26_7",
        "context_with_next_sentence": true
    },
    {
        "source_sentence": "隨者，隨息出入。",
        "from": "T24n1462_010:0747b27_8",
        "context_with_next_sentence": true
    },
    {
        "source_sentence": "觸，息所觸處。",
        "from": "T24n1462_010:0747b27_9",
        "context_with_next_sentence": true
    },
    {
        "source_sentence": "安置者，道也。",
        "from": "T24n1462_010:0747b27_10",
        "context_with_next_sentence": true
    },
    {
        "source_sentence": "淨者，果。",
        "from": "T24n1462_010:0747b28_11",
        "context_with_next_sentence": true
    },
    {
        "source_sentence": "歷觀者，法相。",
        "from": "T24n1462_010:0747b28_12",
        "context_with_next_sentence": true
    },
    {
        "source_sentence": "若初學者，先數安置心中，數法者，下數從一至五，置更始，不得三四。",
        "from": "T24n1462_010:0747b28_13",
        "context_with_next_sentence": true
    },
    {
        "source_sentence": "上數者，從一至十，置更始，不得八九。」",
        "from": "T24n1462_010:0747c01_14",
        "context_with_next_sentence": true
    },
    {
        "source_sentence": "善見律毘婆沙卷第十",
        "from": "T24n1462_010:0747c03_0",
        "context_with_next_sentence": false
    }
]