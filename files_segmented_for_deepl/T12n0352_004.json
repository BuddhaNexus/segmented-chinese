[
    {
        "source_sentence": "佛說大迦葉問大寶積正法經",
        "from": "T12n0352_004:0211c09_0",
        "context_with_next_sentence": true
    },
    {
        "source_sentence": "卷第四",
        "from": "T12n0352_004:0211c10_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少卿",
        "from": "T12n0352_004:0211c12_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T12n0352_004:0211c13_0",
        "context_with_next_sentence": true
    },
    {
        "source_sentence": "佛告迦葉：「譬如有人善解習馬，其馬性惡難以制伏，此人調習自然良善。",
        "from": "T12n0352_004:0211c14_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0211c15_1",
        "context_with_next_sentence": true
    },
    {
        "source_sentence": "如是相應比丘能守禁律，心識囂馳難以制伏，被此比丘調伏制御，離瞋恚等如如不動。",
        "from": "T12n0352_004:0211c15_2",
        "context_with_next_sentence": true
    },
    {
        "source_sentence": "我今於此而說頌曰：「譬如惡性馬，　　遇彼調習人，　種種被制伏，　　不久而調善。",
        "from": "T12n0352_004:0211c17_3",
        "context_with_next_sentence": true
    },
    {
        "source_sentence": "　相應行比丘，　　善持於禁律，　調伏於識心，　　令彼淨安住。」",
        "from": "T12n0352_004:0211c21_0",
        "context_with_next_sentence": true
    },
    {
        "source_sentence": "佛告迦葉：「譬如有人於其喉咽而患癭病，致壞命根得其苦惱。",
        "from": "T12n0352_004:0211c23_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0211c24_1",
        "context_with_next_sentence": true
    },
    {
        "source_sentence": "如是若復有人深著我想，於自身命後得大苦。",
        "from": "T12n0352_004:0211c24_2",
        "context_with_next_sentence": true
    },
    {
        "source_sentence": "我今於此而說頌曰：「譬如癭病人，　　苦惱於身命，　於其晝夜中，　　無暫得安樂。",
        "from": "T12n0352_004:0211c25_3",
        "context_with_next_sentence": true
    },
    {
        "source_sentence": "　著我之眾生，　　其義亦如是，　見倒壞其身，　　於後生諸苦。」",
        "from": "T12n0352_004:0211c29_0",
        "context_with_next_sentence": true
    },
    {
        "source_sentence": "佛告迦葉：「譬如有人身被纏縛，巧設方便而得解免。",
        "from": "T12n0352_004:0212a02_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0212a03_1",
        "context_with_next_sentence": true
    },
    {
        "source_sentence": "如是，若彼有情作善相應，制止心猿令得離縛。",
        "from": "T12n0352_004:0212a03_2",
        "context_with_next_sentence": true
    },
    {
        "source_sentence": "我今於此而說頌曰：「譬如纏縛人，　　能設巧方便，　解彼身邊縛，　　令身得自在。",
        "from": "T12n0352_004:0212a04_3",
        "context_with_next_sentence": true
    },
    {
        "source_sentence": "　相應善有情，　　禁止於心識，　令彼離纏縛，　　其義亦如是。」",
        "from": "T12n0352_004:0212a07_0",
        "context_with_next_sentence": true
    },
    {
        "source_sentence": "佛告迦葉：「譬如虛空本自廓然，彼有二物可以蓋覆。",
        "from": "T12n0352_004:0212a09_0",
        "context_with_next_sentence": true
    },
    {
        "source_sentence": "何等二物？",
        "from": "T12n0352_004:0212a10_1",
        "context_with_next_sentence": true
    },
    {
        "source_sentence": "是彼雲、霧。",
        "from": "T12n0352_004:0212a10_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0212a10_3",
        "context_with_next_sentence": true
    },
    {
        "source_sentence": "如是出家之人，本自寂靜而求世間呪術之法，又於衣鉢財利畜積受用，此為覆障。",
        "from": "T12n0352_004:0212a10_4",
        "context_with_next_sentence": true
    },
    {
        "source_sentence": "我今於此而說頌曰：「譬如於雲霧，　　覆障於虛空；　比丘亦復然，　　行彼世間法，　習學於呪術，　　積聚於衣鉢。",
        "from": "T12n0352_004:0212a12_5",
        "context_with_next_sentence": true
    },
    {
        "source_sentence": "　此二障行人，　　菩薩須遠離。」",
        "from": "T12n0352_004:0212a17_0",
        "context_with_next_sentence": true
    },
    {
        "source_sentence": "佛告迦葉：「此出家人有二種纏縛。",
        "from": "T12n0352_004:0212a18_0",
        "context_with_next_sentence": true
    },
    {
        "source_sentence": "云何二種？",
        "from": "T12n0352_004:0212a18_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0212a19_2",
        "context_with_next_sentence": true
    },
    {
        "source_sentence": "一為利養纏縛，二為名稱纏縛。",
        "from": "T12n0352_004:0212a19_3",
        "context_with_next_sentence": true
    },
    {
        "source_sentence": "彼出家人宜各遠離。",
        "from": "T12n0352_004:0212a19_4",
        "context_with_next_sentence": true
    },
    {
        "source_sentence": "我今於此而說頌曰：「若彼出家人，　　貪著於利養，　及愛好名聞，　　此二重纏縛，　亦障聖解脫，　　出家須遠離。」",
        "from": "T12n0352_004:0212a20_5",
        "context_with_next_sentence": true
    },
    {
        "source_sentence": "佛告迦葉：「有二種法滅出家德。",
        "from": "T12n0352_004:0212a24_0",
        "context_with_next_sentence": true
    },
    {
        "source_sentence": "云何二法？",
        "from": "T12n0352_004:0212a24_1",
        "context_with_next_sentence": true
    },
    {
        "source_sentence": "一親近在家，二憎嫌聖者。",
        "from": "T12n0352_004:0212a24_2",
        "context_with_next_sentence": true
    },
    {
        "source_sentence": "我今於此而說頌曰：「親近在家人，　　憎嫌於聖者，　此二非道法，　　滅彼出家德。",
        "from": "T12n0352_004:0212a25_3",
        "context_with_next_sentence": true
    },
    {
        "source_sentence": "　出家菩薩人，　　彼宜速遠離。」",
        "from": "T12n0352_004:0212a28_0",
        "context_with_next_sentence": true
    },
    {
        "source_sentence": "佛告迦葉：「有二種法為出家垢染。",
        "from": "T12n0352_004:0212a29_0",
        "context_with_next_sentence": true
    },
    {
        "source_sentence": "云何二法？",
        "from": "T12n0352_004:0212a29_1",
        "context_with_next_sentence": true
    },
    {
        "source_sentence": "一心多煩惱，二棄捨善友攝受惡友。",
        "from": "T12n0352_004:0212b01_0",
        "context_with_next_sentence": true
    },
    {
        "source_sentence": "我今於此而說頌曰：「若彼出家人，　　心多於煩惱，　棄背善良朋，　　親近於惡友。",
        "from": "T12n0352_004:0212b01_1",
        "context_with_next_sentence": true
    },
    {
        "source_sentence": "　佛說於此人，　　為彼出家垢。",
        "from": "T12n0352_004:0212b05_0",
        "context_with_next_sentence": true
    },
    {
        "source_sentence": "　一切菩薩眾，　　各各宜遠離。」",
        "from": "T12n0352_004:0212b06_0",
        "context_with_next_sentence": true
    },
    {
        "source_sentence": "佛告迦葉：「有二種法，於出家人如臨崖險。",
        "from": "T12n0352_004:0212b07_0",
        "context_with_next_sentence": true
    },
    {
        "source_sentence": "云何二種？",
        "from": "T12n0352_004:0212b07_1",
        "context_with_next_sentence": true
    },
    {
        "source_sentence": "一輕慢妙法，二信樂破戒。",
        "from": "T12n0352_004:0212b08_2",
        "context_with_next_sentence": true
    },
    {
        "source_sentence": "我今於此而說頌曰：「若彼出家人，　　輕慢於妙法，　信重破戒者，　　如登於崖險，　墜墮在須臾。",
        "from": "T12n0352_004:0212b08_3",
        "context_with_next_sentence": true
    },
    {
        "source_sentence": "　　此二非律儀，　一切諸佛子，　　彼二須遠離。」",
        "from": "T12n0352_004:0212b12_4",
        "context_with_next_sentence": true
    },
    {
        "source_sentence": "佛告迦葉：「有二種法為出家過惡。",
        "from": "T12n0352_004:0212b14_0",
        "context_with_next_sentence": true
    },
    {
        "source_sentence": "云何二種？",
        "from": "T12n0352_004:0212b14_1",
        "context_with_next_sentence": true
    },
    {
        "source_sentence": "一見他過失，二蓋覆自過。",
        "from": "T12n0352_004:0212b15_0",
        "context_with_next_sentence": true
    },
    {
        "source_sentence": "我今於此而說頌曰：「若有出家者，　　恒見他人過，　覆藏於自罪，　　此二大過失，　損惱毒如火，　　智者須遠離。」",
        "from": "T12n0352_004:0212b15_1",
        "context_with_next_sentence": true
    },
    {
        "source_sentence": "佛告迦葉：「有二種法增出家熱惱。",
        "from": "T12n0352_004:0212b20_0",
        "context_with_next_sentence": true
    },
    {
        "source_sentence": "云何二種？",
        "from": "T12n0352_004:0212b20_1",
        "context_with_next_sentence": true
    },
    {
        "source_sentence": "一受持袈裟心懷不淨，二恃己戒德訶責非行。",
        "from": "T12n0352_004:0212b21_0",
        "context_with_next_sentence": true
    },
    {
        "source_sentence": "我今於此而說頌曰：「雖復披袈裟，　　心行不淨行，　設身有戒德，　　而用於惡言，　摧伏非行者，　　此二須遠離。」",
        "from": "T12n0352_004:0212b22_1",
        "context_with_next_sentence": true
    },
    {
        "source_sentence": "佛告迦葉：「有二種法醫出家人病。",
        "from": "T12n0352_004:0212b26_0",
        "context_with_next_sentence": true
    },
    {
        "source_sentence": "云何二法？",
        "from": "T12n0352_004:0212b26_1",
        "context_with_next_sentence": true
    },
    {
        "source_sentence": "一行大乘者見心決定，二為諸眾生不斷佛法。",
        "from": "T12n0352_004:0212b27_0",
        "context_with_next_sentence": true
    },
    {
        "source_sentence": "我今於此而說頌曰：「若有出家者，　　行彼大乘行，　見心恒決定，　　不斷於佛法，　此二出家人，　　佛說名無病。」",
        "from": "T12n0352_004:0212b28_1",
        "context_with_next_sentence": true
    },
    {
        "source_sentence": "佛告迦葉：「有二種法為出家人長病。",
        "from": "T12n0352_004:0212c03_0",
        "context_with_next_sentence": true
    },
    {
        "source_sentence": "云何二種？",
        "from": "T12n0352_004:0212c03_1",
        "context_with_next_sentence": true
    },
    {
        "source_sentence": "一得阿波諦重罪，二不能發露懺悔。",
        "from": "T12n0352_004:0212c04_2",
        "context_with_next_sentence": true
    },
    {
        "source_sentence": "我今於此而說頌曰：「出家比丘眾，　　犯彼阿波諦，　不能懺滅罪，　　愚迷不重戒，　剎那剎那實，　　此惡長為病。」",
        "from": "T12n0352_004:0212c04_3",
        "context_with_next_sentence": true
    },
    {
        "source_sentence": "佛告迦葉：「此有沙門為沙門名。」",
        "from": "T12n0352_004:0212c09_0",
        "context_with_next_sentence": true
    },
    {
        "source_sentence": "迦葉白言：「云何沙門為沙門名？」",
        "from": "T12n0352_004:0212c09_1",
        "context_with_next_sentence": true
    },
    {
        "source_sentence": "「迦葉！",
        "from": "T12n0352_004:0212c10_2",
        "context_with_next_sentence": true
    },
    {
        "source_sentence": "此有四種沙門。",
        "from": "T12n0352_004:0212c10_3",
        "context_with_next_sentence": true
    },
    {
        "source_sentence": "云何四種？",
        "from": "T12n0352_004:0212c10_4",
        "context_with_next_sentence": true
    },
    {
        "source_sentence": "一行色相沙門，二密行虛誑沙門，三求名聞稱讚沙門，四實行沙門。",
        "from": "T12n0352_004:0212c11_5",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0212c12_6",
        "context_with_next_sentence": true
    },
    {
        "source_sentence": "此是四種沙門。」",
        "from": "T12n0352_004:0212c12_7",
        "context_with_next_sentence": true
    },
    {
        "source_sentence": "迦葉白言：「云何名行色相沙門？」",
        "from": "T12n0352_004:0212c13_8",
        "context_with_next_sentence": true
    },
    {
        "source_sentence": "「迦葉！",
        "from": "T12n0352_004:0212c13_9",
        "context_with_next_sentence": true
    },
    {
        "source_sentence": "此一沙門，雖復剃除鬚髮著佛袈裟受持鉢器色相具足，而身不清淨、口不清淨、意不清淨，不自調伏麁惡不善，廣貪財利命不清淨，得破戒罪法。",
        "from": "T12n0352_004:0212c13_10",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0212c17_11",
        "context_with_next_sentence": true
    },
    {
        "source_sentence": "此名行色相沙門。」",
        "from": "T12n0352_004:0212c17_12",
        "context_with_next_sentence": true
    },
    {
        "source_sentence": "迦葉白言：「云何名密行虛誑沙門？」",
        "from": "T12n0352_004:0212c18_0",
        "context_with_next_sentence": true
    },
    {
        "source_sentence": "「迦葉！",
        "from": "T12n0352_004:0212c18_1",
        "context_with_next_sentence": true
    },
    {
        "source_sentence": "此一沙門，雖知行業亦具威儀，喫麁惡飲食，詐歡詐喜，於行住坐臥恒搆虛誑，又不親近在家出家四聖種族，詐默無言誑賺有情，心無清淨亦無調伏，亦不息念虛妄推度。",
        "from": "T12n0352_004:0212c18_2",
        "context_with_next_sentence": true
    },
    {
        "source_sentence": "住著我人之相，若遇空法而生怖畏如登崖險，若見比丘善談空者如遇冤家。",
        "from": "T12n0352_004:0212c22_3",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0212c24_4",
        "context_with_next_sentence": true
    },
    {
        "source_sentence": "此說名為密行虛誑沙門。」",
        "from": "T12n0352_004:0212c24_5",
        "context_with_next_sentence": true
    },
    {
        "source_sentence": "迦葉白言：「云何名為求名聞稱讚沙門？」",
        "from": "T12n0352_004:0212c26_0",
        "context_with_next_sentence": true
    },
    {
        "source_sentence": "「迦葉！",
        "from": "T12n0352_004:0212c26_1",
        "context_with_next_sentence": true
    },
    {
        "source_sentence": "此一沙門，為求名聞稱讚詐行持戒，惑亂他人恃衒多聞要他稱讚。",
        "from": "T12n0352_004:0212c27_0",
        "context_with_next_sentence": true
    },
    {
        "source_sentence": "或居山野、或處林間，詐現少欲無貪，假行清淨之行，於其心內無其離欲，無其寂靜、無其息慮、無證菩提，亦不為沙門、亦不為婆羅門、亦不為涅槃，而求稱讚名聞。",
        "from": "T12n0352_004:0212c28_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0213a03_2",
        "context_with_next_sentence": true
    },
    {
        "source_sentence": "此名求名聞稱讚沙門。」",
        "from": "T12n0352_004:0213a03_3",
        "context_with_next_sentence": true
    },
    {
        "source_sentence": "迦葉白言：「云何名實行沙門？」",
        "from": "T12n0352_004:0213a04_0",
        "context_with_next_sentence": true
    },
    {
        "source_sentence": "「迦葉！",
        "from": "T12n0352_004:0213a04_1",
        "context_with_next_sentence": true
    },
    {
        "source_sentence": "此一沙門，不為身命而行外事，亦不言論名聞利養，唯行空無相無願。",
        "from": "T12n0352_004:0213a04_2",
        "context_with_next_sentence": true
    },
    {
        "source_sentence": "若聞一切法已，正意思惟涅槃實際，恒修梵行不求世報，亦不論量三界喜樂之事，唯見性空不得事法，亦不議論我人眾生壽者及補特伽羅。",
        "from": "T12n0352_004:0213a06_3",
        "context_with_next_sentence": true
    },
    {
        "source_sentence": "見正法位離諸虛妄，於解脫道斷諸煩惱，達一切法自性清淨，內外不著、無集無散，於彼法身如來明了通達。",
        "from": "T12n0352_004:0213a09_4",
        "context_with_next_sentence": true
    },
    {
        "source_sentence": "無其見取，亦不言論，色身離欲，亦不見色相，亦不見三業造作，亦不執凡聖之眾。",
        "from": "T12n0352_004:0213a12_5",
        "context_with_next_sentence": true
    },
    {
        "source_sentence": "法無所有，斷諸分別自性凝然，不得輪迴不得涅槃，無縛無解無來無去，知一切法寂靜湛然。",
        "from": "T12n0352_004:0213a13_6",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0213a16_7",
        "context_with_next_sentence": true
    },
    {
        "source_sentence": "此說名為實行沙門，作相應行，非求名聞故。",
        "from": "T12n0352_004:0213a16_8",
        "context_with_next_sentence": true
    },
    {
        "source_sentence": "我今於此而說頌曰：「所有身口意，　　三業不清淨，　貪愛不調伏，　　麁惡行不密。",
        "from": "T12n0352_004:0213a17_9",
        "context_with_next_sentence": true
    },
    {
        "source_sentence": "　圓頂服三衣，　　執持於應器，　佛說此沙門，　　恒行於色相。",
        "from": "T12n0352_004:0213a20_0",
        "context_with_next_sentence": true
    },
    {
        "source_sentence": "　雖然依彼行，　　虛誑而不實，　詐現四威儀，　　示同於聖者。",
        "from": "T12n0352_004:0213a22_0",
        "context_with_next_sentence": true
    },
    {
        "source_sentence": "　遠離和合處，　　恒餐麁惡食，　無彼清淨行，　　密行於虛誑。",
        "from": "T12n0352_004:0213a24_0",
        "context_with_next_sentence": true
    },
    {
        "source_sentence": "　或彼為求名，　　要他行稱讚，　詐修於戒定，　　示衒行頭陀。",
        "from": "T12n0352_004:0213a26_0",
        "context_with_next_sentence": true
    },
    {
        "source_sentence": "　內意不調伏，　　誑賺於信施，　不行離欲善，　　亦不息攀緣。",
        "from": "T12n0352_004:0213a28_0",
        "context_with_next_sentence": true
    },
    {
        "source_sentence": "　見說法相空，　　怖同登山險，　或居山野間，　　而無真實意。",
        "from": "T12n0352_004:0213b01_0",
        "context_with_next_sentence": true
    },
    {
        "source_sentence": "　佛說此沙門，　　為求名聞故。",
        "from": "T12n0352_004:0213b03_0",
        "context_with_next_sentence": true
    },
    {
        "source_sentence": "　若彼實行者，　　不為於身命，　妄求名利養，　　亦無求快樂，　唯修正解脫，　　救拔諸惡趣。",
        "from": "T12n0352_004:0213b04_0",
        "context_with_next_sentence": true
    },
    {
        "source_sentence": "　雖知深法空，　　不得於寂靜，　亦無非寂靜，　　不住於涅槃，　不得於生死，　　不著於聖人，　不捨於凡夫。",
        "from": "T12n0352_004:0213b07_0",
        "context_with_next_sentence": true
    },
    {
        "source_sentence": "　　本自無所來，　今亦無所去，　　一切法寂然。",
        "from": "T12n0352_004:0213b10_1",
        "context_with_next_sentence": true
    },
    {
        "source_sentence": "　佛說於此人，　　是名實行者。」",
        "from": "T12n0352_004:0213b12_0",
        "context_with_next_sentence": true
    },
    {
        "source_sentence": "佛告迦葉：「譬如貧人家無財利，自發其言告眾人曰：『我家之內有大庫藏財物盈滿。』",
        "from": "T12n0352_004:0213b13_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0213b14_1",
        "context_with_next_sentence": true
    },
    {
        "source_sentence": "於意云何？",
        "from": "T12n0352_004:0213b15_0",
        "context_with_next_sentence": true
    },
    {
        "source_sentence": "此貧人言是事實不？」",
        "from": "T12n0352_004:0213b15_1",
        "context_with_next_sentence": true
    },
    {
        "source_sentence": "迦葉白言：「不也。",
        "from": "T12n0352_004:0213b15_2",
        "context_with_next_sentence": true
    },
    {
        "source_sentence": "世尊！」",
        "from": "T12n0352_004:0213b16_3",
        "context_with_next_sentence": true
    },
    {
        "source_sentence": "佛言：「迦葉！",
        "from": "T12n0352_004:0213b16_4",
        "context_with_next_sentence": true
    },
    {
        "source_sentence": "亦復如是。",
        "from": "T12n0352_004:0213b16_5",
        "context_with_next_sentence": true
    },
    {
        "source_sentence": "彼沙門婆羅門自無戒德而復發言：『我身具大德業。』",
        "from": "T12n0352_004:0213b16_6",
        "context_with_next_sentence": true
    },
    {
        "source_sentence": "此言不實，是事難信。",
        "from": "T12n0352_004:0213b17_7",
        "context_with_next_sentence": true
    },
    {
        "source_sentence": "我今於此而說頌曰：「譬如貧窮人，　　言自有庫藏，　盈滿七珍財，　　彼語不相應。",
        "from": "T12n0352_004:0213b18_8",
        "context_with_next_sentence": true
    },
    {
        "source_sentence": "　沙門婆羅門，　　虛妄亦如是，　三業無清淨，　　自言具戒德。」",
        "from": "T12n0352_004:0213b21_0",
        "context_with_next_sentence": true
    },
    {
        "source_sentence": "佛告迦葉：「譬如有人入大水內而不專心，恣意戲水不覺溺死。",
        "from": "T12n0352_004:0213b23_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0213b24_1",
        "context_with_next_sentence": true
    },
    {
        "source_sentence": "亦復如是。",
        "from": "T12n0352_004:0213b24_2",
        "context_with_next_sentence": true
    },
    {
        "source_sentence": "此沙門婆羅門多知樂法，入大法海不能制心，好行貪瞋癡，被煩惱貪引生惡趣。",
        "from": "T12n0352_004:0213b24_3",
        "context_with_next_sentence": true
    },
    {
        "source_sentence": "我今於此而說頌曰：「譬如戲水人，　　入於大水內，　不自用其心，　　被水溺其命。",
        "from": "T12n0352_004:0213b26_4",
        "context_with_next_sentence": true
    },
    {
        "source_sentence": "　沙門婆羅門，　　貪入大法海，　恣行貪瞋癡，　　沈墜於惡趣。」",
        "from": "T12n0352_004:0213c01_0",
        "context_with_next_sentence": true
    },
    {
        "source_sentence": "佛告迦葉：「譬如醫人修合湯藥，將往四方欲療眾病，忽自得疾而不能救。",
        "from": "T12n0352_004:0213c03_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0213c04_1",
        "context_with_next_sentence": true
    },
    {
        "source_sentence": "如是，若彼比丘修彼多聞，欲化有情忽爾之間，自起煩惱而不能伏。",
        "from": "T12n0352_004:0213c04_2",
        "context_with_next_sentence": true
    },
    {
        "source_sentence": "我今於此而說頌曰：「譬如良醫人，　　修合諸湯藥，　持往於四方，　　治彼眾生病，　自忽有疾苦，　　不能自醫療。",
        "from": "T12n0352_004:0213c06_3",
        "context_with_next_sentence": true
    },
    {
        "source_sentence": "　比丘亦如是，　　修學於多聞，　欲行於化導，　　自忽煩惱生，　不能善制止，　　虛施於辛苦。」",
        "from": "T12n0352_004:0213c10_0",
        "context_with_next_sentence": true
    },
    {
        "source_sentence": "佛告迦葉：「譬如有人身有重病，服彼上好名藥不免命終。",
        "from": "T12n0352_004:0213c13_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0213c14_1",
        "context_with_next_sentence": true
    },
    {
        "source_sentence": "如是，若彼有情具煩惱病，而欲多聞修行亦不免墜墮。",
        "from": "T12n0352_004:0213c14_2",
        "context_with_next_sentence": true
    },
    {
        "source_sentence": "我今於此而說頌曰：「譬如重病人，　　久患而不差，　設服於良藥，　　終不免無常。",
        "from": "T12n0352_004:0213c15_3",
        "context_with_next_sentence": true
    },
    {
        "source_sentence": "　眾生亦如是，　　恒染煩惱病，　設樂修多聞，　　不免於墜墮。」",
        "from": "T12n0352_004:0213c19_0",
        "context_with_next_sentence": true
    },
    {
        "source_sentence": "佛告迦葉：「譬如摩尼寶珠墮落不淨之中，其珠體觸不堪使用。",
        "from": "T12n0352_004:0213c21_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0213c22_1",
        "context_with_next_sentence": true
    },
    {
        "source_sentence": "如是，若彼比丘雖具多聞，墮落不淨利養之中，諸天人民不生敬愛。",
        "from": "T12n0352_004:0213c22_2",
        "context_with_next_sentence": true
    },
    {
        "source_sentence": "我今於此而說頌曰：「譬如摩尼寶，　　墮落不淨中，　染污得其觸，　　使用而不堪。",
        "from": "T12n0352_004:0213c24_3",
        "context_with_next_sentence": true
    },
    {
        "source_sentence": "　比丘亦如是，　　雖復具多聞，　墜墮於不淨，　　名聞利養中，　諸天及人民，　　而不生愛敬。」",
        "from": "T12n0352_004:0213c27_0",
        "context_with_next_sentence": true
    },
    {
        "source_sentence": "佛告迦葉：「譬如有人忽爾命終，以其金冠花鬘莊嚴頭面。",
        "from": "T12n0352_004:0214a01_0",
        "context_with_next_sentence": true
    },
    {
        "source_sentence": "迦葉，如是若彼比丘破盡戒律，而以袈裟莊嚴其身，有何所益？",
        "from": "T12n0352_004:0214a02_1",
        "context_with_next_sentence": true
    },
    {
        "source_sentence": "我今於此而說頌曰：「譬如命終人，　　以其好花鬘，　及用金寶冠，　　嚴飾屍首上，　彼人無所用。",
        "from": "T12n0352_004:0214a03_2",
        "context_with_next_sentence": true
    },
    {
        "source_sentence": "　　比丘亦如是，　而以破戒身，　　被挂於袈裟，　嚴飾作威儀，　　終無於利益。」",
        "from": "T12n0352_004:0214a07_3",
        "context_with_next_sentence": true
    },
    {
        "source_sentence": "佛告迦葉：「譬如有人洗浴清淨，以其香油塗潤身上及頭髻指甲，身著白衣戴瞻蔔花鬘為上族子。",
        "from": "T12n0352_004:0214a10_0",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0214a12_1",
        "context_with_next_sentence": true
    },
    {
        "source_sentence": "如是，若彼比丘多聞智慧，身被法服儀相具足，為佛弟子。",
        "from": "T12n0352_004:0214a12_2",
        "context_with_next_sentence": true
    },
    {
        "source_sentence": "我今於此而說頌曰：「譬如世間人，　　洗浴身清淨，　塗潤好香油，　　頭以華鬘飾，　身著於白衣，　　而稱上族子。",
        "from": "T12n0352_004:0214a13_3",
        "context_with_next_sentence": true
    },
    {
        "source_sentence": "　比丘亦如是，　　多聞具總持，　戒德恒清淨，　　被挂於法服，　儀相而具足，　　此名真佛子。」",
        "from": "T12n0352_004:0214a18_0",
        "context_with_next_sentence": true
    },
    {
        "source_sentence": "佛告迦葉：「有四種破戒比丘，喻持戒影像。」",
        "from": "T12n0352_004:0214a21_0",
        "context_with_next_sentence": true
    },
    {
        "source_sentence": "迦葉白言：「云何四種破戒？」",
        "from": "T12n0352_004:0214a21_1",
        "context_with_next_sentence": true
    },
    {
        "source_sentence": "「迦葉！",
        "from": "T12n0352_004:0214a22_2",
        "context_with_next_sentence": true
    },
    {
        "source_sentence": "有一比丘具足受持別解脫戒，善知禁律，於微細罪深生怕怖，恒依學處說戒清淨，身口意業具足無犯，食離邪命。",
        "from": "T12n0352_004:0214a22_3",
        "context_with_next_sentence": true
    },
    {
        "source_sentence": "此有其過。",
        "from": "T12n0352_004:0214a25_4",
        "context_with_next_sentence": true
    },
    {
        "source_sentence": "所以者何？",
        "from": "T12n0352_004:0214a25_5",
        "context_with_next_sentence": true
    },
    {
        "source_sentence": "執自功能成戒取故。",
        "from": "T12n0352_004:0214a25_6",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0214a26_7",
        "context_with_next_sentence": true
    },
    {
        "source_sentence": "此是第一破戒喻持戒影像。",
        "from": "T12n0352_004:0214a26_8",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_004:0214a27_0",
        "context_with_next_sentence": true
    },
    {
        "source_sentence": "有一比丘善知禁律常持戒行，密用三業。",
        "from": "T12n0352_004:0214a27_1",
        "context_with_next_sentence": true
    },
    {
        "source_sentence": "彼有身見，執情不捨故。",
        "from": "T12n0352_004:0214a28_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0214a28_3",
        "context_with_next_sentence": true
    },
    {
        "source_sentence": "此是第二破戒喻持戒影像。",
        "from": "T12n0352_004:0214a28_4",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_004:0214b01_0",
        "context_with_next_sentence": true
    },
    {
        "source_sentence": "有一比丘恒行慈心悲愍有情，具足慈善；聞一切法無生，心生驚怕。",
        "from": "T12n0352_004:0214b01_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0214b02_2",
        "context_with_next_sentence": true
    },
    {
        "source_sentence": "此是第三破戒喻持戒影像。",
        "from": "T12n0352_004:0214b02_3",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_004:0214b04_0",
        "context_with_next_sentence": true
    },
    {
        "source_sentence": "有一比丘，行彼十二頭陀大行具足無缺；而有我心住著我人之相。",
        "from": "T12n0352_004:0214b04_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0214b05_2",
        "context_with_next_sentence": true
    },
    {
        "source_sentence": "此是第四破戒喻持戒影像。",
        "from": "T12n0352_004:0214b05_3",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0214b06_4",
        "context_with_next_sentence": true
    },
    {
        "source_sentence": "此四種破戒喻持戒影像。",
        "from": "T12n0352_004:0214b06_5",
        "context_with_next_sentence": true
    },
    {
        "source_sentence": "「復次迦葉！",
        "from": "T12n0352_004:0214b08_0",
        "context_with_next_sentence": true
    },
    {
        "source_sentence": "若說此戒，無人、無我、無眾生、無壽命，無行亦無不行，無作亦無不作，非犯非非犯，無名無色非無名色，無相非無相，無息念非無息念，無取無捨非無取捨，非受非不受，無識無心非無識心，無世間亦無出世間，無所住亦非無住，無自持戒無他持戒。",
        "from": "T12n0352_004:0214b08_1",
        "context_with_next_sentence": true
    },
    {
        "source_sentence": "於此戒中離諸毀謗，無迷無執。",
        "from": "T12n0352_004:0214b13_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_004:0214b14_3",
        "context_with_next_sentence": true
    },
    {
        "source_sentence": "此說聖者無漏正戒，遠離三界一切住處。」",
        "from": "T12n0352_004:0214b14_4",
        "context_with_next_sentence": true
    },
    {
        "source_sentence": "爾時世尊而說頌曰：「所持離垢戒，　　非住我人相，　無犯亦無持，　　無縛亦無解，　微妙甚深善，　　遠離於疑惑。",
        "from": "T12n0352_004:0214b15_5",
        "context_with_next_sentence": true
    },
    {
        "source_sentence": "　迦葉此戒相，　　如來真實說。",
        "from": "T12n0352_004:0214b20_0",
        "context_with_next_sentence": true
    },
    {
        "source_sentence": "　所持無垢戒，　　而於彼世間，　非為自身命，　　普濟諸群生，　同入真如際。",
        "from": "T12n0352_004:0214b21_0",
        "context_with_next_sentence": true
    },
    {
        "source_sentence": "　　迦葉此戒相，　如來真實說。",
        "from": "T12n0352_004:0214b23_1",
        "context_with_next_sentence": true
    },
    {
        "source_sentence": "「所持離垢戒，　　於彼我人中，　無染亦無淨，　　無暗亦無明，　無得亦無失，　　不住於此岸，　不到於彼岸，　　亦非於中流，　縛脫而平等，　　無住如虛空，　非相非非相。",
        "from": "T12n0352_004:0214b25_0",
        "context_with_next_sentence": true
    },
    {
        "source_sentence": "　　迦葉此戒相，　如來真實說。",
        "from": "T12n0352_004:0214c01_1",
        "context_with_next_sentence": true
    },
    {
        "source_sentence": "「所持無垢戒，　　不著於名色，　不住於等引，　　恒以淨妙心，　離我有無相。",
        "from": "T12n0352_004:0214c03_0",
        "context_with_next_sentence": true
    },
    {
        "source_sentence": "　　於彼別解脫，　遠離持犯等，　　無戒無不戒，　無定亦無散。",
        "from": "T12n0352_004:0214c05_1",
        "context_with_next_sentence": true
    },
    {
        "source_sentence": "　　依此而行道，　智觀無二取，　　此戒淨微妙，　安住三摩地，　　三摩地生觀，　智慧自清淨，　　是名具足戒。」",
        "from": "T12n0352_004:0214c07_2",
        "context_with_next_sentence": true
    },
    {
        "source_sentence": "佛說大迦葉問大寶積正法經卷第四",
        "from": "T12n0352_004:0214c11_0",
        "context_with_next_sentence": false
    }
]