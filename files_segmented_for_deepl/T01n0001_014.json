[
    {
        "source_sentence": "佛說長阿含經卷第十四",
        "from": "T01n0001_014:0088b10_0",
        "context_with_next_sentence": true
    },
    {
        "source_sentence": "後秦弘始年佛陀耶舍共竺佛念譯",
        "from": "T01n0001_014:0088b11_0",
        "context_with_next_sentence": true
    },
    {
        "source_sentence": "（二一）第三分梵動經第二",
        "from": "T01n0001_014:0088b12_0",
        "context_with_next_sentence": true
    },
    {
        "source_sentence": "如是我聞：一時，佛遊摩竭國，與大比丘眾千二百五十人俱，遊行人間，詣竹林，止宿在王堂上。",
        "from": "T01n0001_014:0088b13_0",
        "context_with_next_sentence": true
    },
    {
        "source_sentence": "時，有梵志名曰善念，善念弟子名梵摩達，師徒常共隨佛後行，而善念梵志以無數方便毀謗佛、法及比丘僧，其弟子梵摩達以無數方便稱讚佛、法及比丘僧，師徒二人各懷異心，共相違背。",
        "from": "T01n0001_014:0088b15_1",
        "context_with_next_sentence": true
    },
    {
        "source_sentence": "所以者何？",
        "from": "T01n0001_014:0088b19_2",
        "context_with_next_sentence": true
    },
    {
        "source_sentence": "斯由異習、異見、異親近故。",
        "from": "T01n0001_014:0088b19_3",
        "context_with_next_sentence": true
    },
    {
        "source_sentence": "爾時，眾多比丘於乞食後集會講堂，作如是論：「甚奇！",
        "from": "T01n0001_014:0088b20_4",
        "context_with_next_sentence": true
    },
    {
        "source_sentence": "甚特！",
        "from": "T01n0001_014:0088b21_5",
        "context_with_next_sentence": true
    },
    {
        "source_sentence": "世尊有大神力，威德具足，盡知眾生志意所趣。",
        "from": "T01n0001_014:0088b21_6",
        "context_with_next_sentence": true
    },
    {
        "source_sentence": "而此善念梵志及其弟子梵摩達隨逐如來及比丘僧；而善念梵志以無數方便毀謗佛、法及與眾僧，弟子梵摩達以無數方便稱讚如來及法、眾僧；師徒二人各懷異心，異見、異習、異親近故。」",
        "from": "T01n0001_014:0088b23_0",
        "context_with_next_sentence": true
    },
    {
        "source_sentence": "爾時，世尊於靜室中以天淨耳過於人耳，聞諸比丘有如是論，世尊於淨室起詣講堂所，大眾前坐，知而故問：「諸比丘！",
        "from": "T01n0001_014:0088b27_1",
        "context_with_next_sentence": true
    },
    {
        "source_sentence": "汝等以何因緣集此講堂？",
        "from": "T01n0001_014:0088c01_2",
        "context_with_next_sentence": true
    },
    {
        "source_sentence": "何所論說？」",
        "from": "T01n0001_014:0088c01_3",
        "context_with_next_sentence": true
    },
    {
        "source_sentence": "時，諸比丘白佛言：「我等於乞食後集此講堂，眾共議言：『甚奇！",
        "from": "T01n0001_014:0088c02_0",
        "context_with_next_sentence": true
    },
    {
        "source_sentence": "甚特！",
        "from": "T01n0001_014:0088c03_1",
        "context_with_next_sentence": true
    },
    {
        "source_sentence": "如來有大神力，威德具足，盡知眾生心志所趣。",
        "from": "T01n0001_014:0088c03_2",
        "context_with_next_sentence": true
    },
    {
        "source_sentence": "而今善念梵志及弟子梵摩達常隨如來及與眾僧，以無數方便毀謗如來及法、眾僧，弟子梵摩達以無數方便稱讚如來及法、眾僧。",
        "from": "T01n0001_014:0088c04_3",
        "context_with_next_sentence": true
    },
    {
        "source_sentence": "所以者何？",
        "from": "T01n0001_014:0088c07_4",
        "context_with_next_sentence": true
    },
    {
        "source_sentence": "以其異見、異習、異親近故。』",
        "from": "T01n0001_014:0088c08_0",
        "context_with_next_sentence": true
    },
    {
        "source_sentence": "向集講堂議如是事。」",
        "from": "T01n0001_014:0088c08_1",
        "context_with_next_sentence": true
    },
    {
        "source_sentence": "爾時，世尊告諸比丘：「若有方便毀謗如來及法、眾僧者，汝等不得懷忿結心，害意於彼，所以者何？",
        "from": "T01n0001_014:0088c09_2",
        "context_with_next_sentence": true
    },
    {
        "source_sentence": "若誹謗我、法及比丘僧，汝等懷忿結心，起害意者，則自陷溺，是故汝等不得懷忿結心，害意於彼。",
        "from": "T01n0001_014:0088c11_3",
        "context_with_next_sentence": true
    },
    {
        "source_sentence": "比丘若稱譽佛及法、眾僧者，汝等於中亦不足以為歡喜慶幸，所以者何？",
        "from": "T01n0001_014:0088c13_4",
        "context_with_next_sentence": true
    },
    {
        "source_sentence": "若汝等生歡喜心，即為陷溺，是故汝等不應生喜。",
        "from": "T01n0001_014:0088c15_5",
        "context_with_next_sentence": true
    },
    {
        "source_sentence": "所以者何？",
        "from": "T01n0001_014:0088c16_6",
        "context_with_next_sentence": true
    },
    {
        "source_sentence": "此是小緣威儀戒行，凡夫寡聞，不達深義，直以所見如實讚嘆。",
        "from": "T01n0001_014:0088c16_7",
        "context_with_next_sentence": true
    },
    {
        "source_sentence": "「云何小緣威儀戒行，凡夫寡聞，直以所見如實稱讚？",
        "from": "T01n0001_014:0088c18_8",
        "context_with_next_sentence": true
    },
    {
        "source_sentence": "彼讚嘆言：『沙門瞿曇滅殺、除殺，捨於刀杖，懷慙愧心，慈愍一切。』",
        "from": "T01n0001_014:0088c19_9",
        "context_with_next_sentence": true
    },
    {
        "source_sentence": "此是小緣威儀戒行，彼寡聞凡夫以此歎佛。",
        "from": "T01n0001_014:0088c21_0",
        "context_with_next_sentence": true
    },
    {
        "source_sentence": "又嘆：『沙門瞿曇捨不與取，滅不與取，無有盜心。』",
        "from": "T01n0001_014:0088c22_0",
        "context_with_next_sentence": true
    },
    {
        "source_sentence": "又嘆：『沙門瞿曇捨於婬欲，淨修梵行，一向護戒，不習婬逸，所行清潔。』",
        "from": "T01n0001_014:0088c23_1",
        "context_with_next_sentence": true
    },
    {
        "source_sentence": "又嘆：『沙門瞿曇捨滅妄語，所言至誠，所說真實，不誑世人。",
        "from": "T01n0001_014:0088c24_2",
        "context_with_next_sentence": true
    },
    {
        "source_sentence": "沙門瞿曇捨滅兩舌，不以此言壞亂於彼，不以彼言壞亂於此；有諍訟者能令和合，已和合者增其歡喜，有所言說不離和合，誠實入心，所言知時。",
        "from": "T01n0001_014:0088c26_3",
        "context_with_next_sentence": true
    },
    {
        "source_sentence": "沙門瞿曇捨滅惡口，若有麤言傷損於人，增彼結恨長怨憎者，如此麤言盡皆不為；常以善言悅可人心，眾所愛樂，聽無厭足，但說此言。",
        "from": "T01n0001_014:0088c29_4",
        "context_with_next_sentence": true
    },
    {
        "source_sentence": "沙門瞿曇捨滅綺語，知時之語、實語、利語、法語、律語、止非之語，但說是言。",
        "from": "T01n0001_014:0089a03_5",
        "context_with_next_sentence": true
    },
    {
        "source_sentence": "「『沙門瞿曇捨離飲酒，不著香華，不觀歌舞，不坐高床，非時不食，不執金銀，不畜妻息、僮僕、婢使，不畜象馬、猪羊、鷄犬及諸鳥獸，不畜象兵、馬兵、車兵、步兵，不畜田宅種殖五穀，不以手拳與人相加，不以斗秤欺誑於人，亦不販賣券要斷當，亦不取受觝債橫生無端，亦不陰謀面背有異，非時不行；為身養壽，量腹而食，其所至處，衣鉢隨身，譬如飛鳥，羽翮身俱。』",
        "from": "T01n0001_014:0089a05_6",
        "context_with_next_sentence": true
    },
    {
        "source_sentence": "此是持戒小小因緣，彼寡聞凡夫以此歎佛。",
        "from": "T01n0001_014:0089a14_7",
        "context_with_next_sentence": true
    },
    {
        "source_sentence": "「如餘沙門、婆羅門受他信施，更求儲積，衣服飲食無有厭足，沙門瞿曇無有如此事。",
        "from": "T01n0001_014:0089a15_8",
        "context_with_next_sentence": true
    },
    {
        "source_sentence": "如餘沙門、婆羅門食他信施，自營生業，種殖樹木，鬼神所依，沙門瞿曇無如此事。",
        "from": "T01n0001_014:0089a17_9",
        "context_with_next_sentence": true
    },
    {
        "source_sentence": "如餘沙門、婆羅門食他信施，更作方便，求諸利養，象牙、雜寶、高廣大床、種種文繡、氍氀[毯炎+荅][毯炎+登]、綩綖被褥，沙門瞿曇無如此事。",
        "from": "T01n0001_014:0089a19_10",
        "context_with_next_sentence": true
    },
    {
        "source_sentence": "如餘沙門、婆羅門食他信施，更作方便，求自莊嚴，酥油摩身，香水洗浴，香末自塗，香澤梳頭，著好華鬘，染目紺色，拭面莊飾，鐶紐澡潔，以鏡自照，著寶革屣，上服純白，戴蓋執拂，幢麾莊飾，沙門瞿曇無如此事。",
        "from": "T01n0001_014:0089a22_11",
        "context_with_next_sentence": true
    },
    {
        "source_sentence": "「如餘沙門、婆羅門專為嬉戱，碁局博奕，八道、十道，至百千道，種種戱法以自娛樂，沙門瞿曇無如是事。",
        "from": "T01n0001_014:0089a27_12",
        "context_with_next_sentence": true
    },
    {
        "source_sentence": "如餘沙門、婆羅門食他信施，但說遮道無益之言，王者、戰鬪、軍馬之事，群僚、大臣、騎乘出入、遊戱園觀，及論臥起、行步、女人之事，衣服、飲食、親里之事，又說入海採寶之事，沙門瞿曇無如此事。",
        "from": "T01n0001_014:0089a29_13",
        "context_with_next_sentence": true
    },
    {
        "source_sentence": "如餘沙門、婆羅門食他信施，無數方便，但作邪命，諂諛美辭，現相毀呰，以利求利，沙門瞿曇無如此事。",
        "from": "T01n0001_014:0089b04_14",
        "context_with_next_sentence": true
    },
    {
        "source_sentence": "如餘沙門、婆羅門食他信施，但共諍訟，或於園觀，或在浴池，或於堂上，互相是非，言：『我知經律，汝無所知；我趣正道，汝趣邪徑；以前著後，以後著前；我能忍，汝不能忍；汝所言說，皆不真正；若有所疑，當來問我，我盡能答。』",
        "from": "T01n0001_014:0089b07_15",
        "context_with_next_sentence": true
    },
    {
        "source_sentence": "沙門瞿曇無如是事。",
        "from": "T01n0001_014:0089b12_16",
        "context_with_next_sentence": true
    },
    {
        "source_sentence": "「如餘沙門、婆羅門食他信施，更作方便，求為使命，若為王、王大臣、婆羅門、居士通信使，從此詣彼，從彼至此，持此信授彼，持彼信授此，或自為，或教他為，沙門瞿曇無如是事。",
        "from": "T01n0001_014:0089b13_17",
        "context_with_next_sentence": true
    },
    {
        "source_sentence": "如餘沙門、婆羅門食他信施，但習戰陣鬪諍之事，或習刀杖、弓矢之事，或鬪鷄犬、猪羊、象馬、牛駝諸獸，或鬪男女，或作眾聲，吹聲、鼓聲、歌聲、舞聲，緣幢倒絕，種種伎戱，無不翫習，沙門瞿曇無如是事。",
        "from": "T01n0001_014:0089b17_18",
        "context_with_next_sentence": true
    },
    {
        "source_sentence": "如餘沙門、婆羅門食他信施，行遮道法，邪命自活，瞻相男女，吉凶好醜，及相畜生，以求利養，沙門瞿曇無如是事。",
        "from": "T01n0001_014:0089b21_19",
        "context_with_next_sentence": true
    },
    {
        "source_sentence": "「如餘沙門、婆羅門食他信施，行遮道法，邪命自活，召喚鬼神，或復驅遣，種種[袖由+厭]禱，無數方道，恐熱於人，能聚能散，能苦能樂，又能為人安胎出衣，亦能呪人使作驢馬，亦能使人聾盲瘖瘂，現諸技術，叉手向日月，作諸苦行以求利養，沙門瞿曇無如是事。",
        "from": "T01n0001_014:0089b24_20",
        "context_with_next_sentence": true
    },
    {
        "source_sentence": "如餘沙門、婆羅門食他信施，行遮道法，邪命自活，或為人呪病，或誦惡呪，或誦善呪，或為醫方、鍼炙、藥石，療治眾病，沙門瞿曇無如此事。",
        "from": "T01n0001_014:0089c01_21",
        "context_with_next_sentence": true
    },
    {
        "source_sentence": "如餘沙門、婆羅門食他信施，行遮道法，邪命自活，或呪水火，或為鬼呪，或誦剎利呪，或誦象呪，或支節呪，或安宅符呪，或火燒、鼠囓能為解呪，或誦知死生書，或誦夢書，或相手面，或誦天文書，或誦一切音書，沙門瞿曇無如此事。",
        "from": "T01n0001_014:0089c05_22",
        "context_with_next_sentence": true
    },
    {
        "source_sentence": "如餘沙門、婆羅門食他信施，行遮道法，邪命自活，瞻相天時，言雨不雨，穀貴穀賤，多病少病，恐怖安隱，或說地動、彗星、月蝕、日蝕，或言星蝕，或言不蝕，方面所在，皆能記之，沙門瞿曇無如此事。",
        "from": "T01n0001_014:0089c10_23",
        "context_with_next_sentence": true
    },
    {
        "source_sentence": "如餘沙門、婆羅門食他信施，行遮道法，邪命自活，或言此國當勝，彼國不如，或言彼國當勝，此國不如，瞻相吉凶，說其盛衰，沙門瞿曇無如是事。",
        "from": "T01n0001_014:0089c15_24",
        "context_with_next_sentence": true
    },
    {
        "source_sentence": "諸比丘！",
        "from": "T01n0001_014:0089c18_25",
        "context_with_next_sentence": true
    },
    {
        "source_sentence": "此是持戒小小因緣，彼寡聞凡夫以此嘆佛。」",
        "from": "T01n0001_014:0089c18_26",
        "context_with_next_sentence": true
    },
    {
        "source_sentence": "佛告諸比丘：「更有餘法，甚深微妙大法光明，唯有賢聖弟子能以此言讚嘆如來。",
        "from": "T01n0001_014:0089c19_27",
        "context_with_next_sentence": true
    },
    {
        "source_sentence": "何等是甚深微妙大光明法，賢聖弟子能以此法讚嘆如來？",
        "from": "T01n0001_014:0089c21_28",
        "context_with_next_sentence": true
    },
    {
        "source_sentence": "諸有沙門、婆羅門於本劫本見、末劫末見，種種無數，隨意所說，盡入六十二見中；本劫本見、末劫末見，種種無數，隨意所說，盡不能出過六十二見中。",
        "from": "T01n0001_014:0089c23_0",
        "context_with_next_sentence": true
    },
    {
        "source_sentence": "彼沙門、婆羅門以何等緣，於本劫本見、末劫末見，種種無數，各隨意說，盡入此六十二見中，齊是不過？",
        "from": "T01n0001_014:0089c26_1",
        "context_with_next_sentence": true
    },
    {
        "source_sentence": "諸沙門、婆羅門於本劫本見，種種無數，各隨意說，盡入十八見中；本劫本見，種種無數，各隨意說，盡不能過十八見中。",
        "from": "T01n0001_014:0089c28_2",
        "context_with_next_sentence": true
    },
    {
        "source_sentence": "彼沙門、婆羅門以何等緣，於本劫本見，種種無數，各隨意說，盡入十八見中，齊此不過？",
        "from": "T01n0001_014:0090a02_3",
        "context_with_next_sentence": true
    },
    {
        "source_sentence": "諸沙門婆羅門於本劫本見，起常論，言：『我及世間常存。』",
        "from": "T01n0001_014:0090a04_4",
        "context_with_next_sentence": true
    },
    {
        "source_sentence": "此盡入四見中；於本劫本見言：『我及世間常存。』",
        "from": "T01n0001_014:0090a05_5",
        "context_with_next_sentence": true
    },
    {
        "source_sentence": "盡入四見，齊是不過。",
        "from": "T01n0001_014:0090a07_6",
        "context_with_next_sentence": true
    },
    {
        "source_sentence": "「彼沙門、婆羅門以何等緣，於本劫本見，起常論，言：『我及世間常存。』",
        "from": "T01n0001_014:0090a07_7",
        "context_with_next_sentence": true
    },
    {
        "source_sentence": "此盡入四見中，齊是不過？",
        "from": "T01n0001_014:0090a09_8",
        "context_with_next_sentence": true
    },
    {
        "source_sentence": "或有沙門、婆羅門種種方便，入定意三昧，以三昧心憶二十成劫敗劫，彼作是說：『我及世間是常，此實餘虛，所以者何？",
        "from": "T01n0001_014:0090a09_9",
        "context_with_next_sentence": true
    },
    {
        "source_sentence": "我以種種方便入定意三昧，以三昧心憶二十成劫敗劫，其中眾生不增不減，常聚不散，我以此知：我及世間是常，此實餘虛。』",
        "from": "T01n0001_014:0090a12_10",
        "context_with_next_sentence": true
    },
    {
        "source_sentence": "此是初見。",
        "from": "T01n0001_014:0090a15_11",
        "context_with_next_sentence": true
    },
    {
        "source_sentence": "沙門、婆羅門因此於本劫本見，計我及世間是常，於四見中，齊是不過。",
        "from": "T01n0001_014:0090a15_12",
        "context_with_next_sentence": true
    },
    {
        "source_sentence": "「或有沙門、婆羅門種種方便，入定意三昧，以三昧心憶四十成劫敗劫，彼作是說：『我及世間是常，此實餘虛，所以者何？",
        "from": "T01n0001_014:0090a17_13",
        "context_with_next_sentence": true
    },
    {
        "source_sentence": "我以種種方便，入定意三昧，以三昧心憶四十成劫敗劫，其中眾生不增不減，常聚不散，我以此知，我及世間是常，此實餘虛。』",
        "from": "T01n0001_014:0090a20_14",
        "context_with_next_sentence": true
    },
    {
        "source_sentence": "此是二見，諸沙門、婆羅門因此於本劫本見，計我及世間是常，於四見中，齊是不過。",
        "from": "T01n0001_014:0090a23_15",
        "context_with_next_sentence": true
    },
    {
        "source_sentence": "「或有沙門、婆羅門以種種方便，入定意三昧，以三昧心憶八十成劫敗劫，彼作是言：『我及世間是常，此實餘虛，所以者何？",
        "from": "T01n0001_014:0090a25_16",
        "context_with_next_sentence": true
    },
    {
        "source_sentence": "我以種種方便入定意三昧，以三昧心憶八十成劫敗劫，其中眾生不增不減，常聚不散，我以此知，我及世間是常，此實餘虛。』",
        "from": "T01n0001_014:0090a27_17",
        "context_with_next_sentence": true
    },
    {
        "source_sentence": "此是三見。",
        "from": "T01n0001_014:0090b01_18",
        "context_with_next_sentence": true
    },
    {
        "source_sentence": "諸沙門、婆羅門因此於本劫本見，計我及世間是常，於四見中，齊是不過。",
        "from": "T01n0001_014:0090b02_0",
        "context_with_next_sentence": true
    },
    {
        "source_sentence": "「或有沙門、婆羅門有捷疾相智，善能觀察，以捷疾相智方便觀察，謂為審諦，以己所見，以己辯才作是說，言：『我及世間是常。』",
        "from": "T01n0001_014:0090b03_1",
        "context_with_next_sentence": true
    },
    {
        "source_sentence": "此是四見。",
        "from": "T01n0001_014:0090b06_2",
        "context_with_next_sentence": true
    },
    {
        "source_sentence": "沙門、婆羅門因此於本劫本見，計我及世間是常，於四見中，齊是不過。",
        "from": "T01n0001_014:0090b06_3",
        "context_with_next_sentence": true
    },
    {
        "source_sentence": "此沙門、婆羅門於本劫本見，計我及世間是常，如此一切盡入四見中，我及世間是常，於此四見中，齊是不過。",
        "from": "T01n0001_014:0090b08_4",
        "context_with_next_sentence": true
    },
    {
        "source_sentence": "唯有如來知此見處，如是持、如是執，亦知報應。",
        "from": "T01n0001_014:0090b11_5",
        "context_with_next_sentence": true
    },
    {
        "source_sentence": "如來所知又復過是，雖知不著，已不著則得寂滅，知受集、滅、味、過、出要，以平等觀無餘解脫，故名如來。",
        "from": "T01n0001_014:0090b12_6",
        "context_with_next_sentence": true
    },
    {
        "source_sentence": "是為餘甚深微妙大法光明，使賢聖弟子真實平等讚嘆如來。",
        "from": "T01n0001_014:0090b14_7",
        "context_with_next_sentence": true
    },
    {
        "source_sentence": "「復有餘甚深微妙大法光明，使賢聖弟子真實平等讚嘆如來，何等是？",
        "from": "T01n0001_014:0090b16_8",
        "context_with_next_sentence": true
    },
    {
        "source_sentence": "諸沙門、婆羅門於本劫本見起論，言：『我及世間，半常半無常。』",
        "from": "T01n0001_014:0090b17_9",
        "context_with_next_sentence": true
    },
    {
        "source_sentence": "彼沙門、婆羅門因此於本劫本見，計我及世間半常半無常，於此四見中，齊是不過或過。",
        "from": "T01n0001_014:0090b19_10",
        "context_with_next_sentence": true
    },
    {
        "source_sentence": "或有是時，此劫始成，有餘眾生福盡、命盡、行盡，從光音天命終，生空梵天中，便於彼處生愛著心，復願餘眾生共生此處。",
        "from": "T01n0001_014:0090b21_11",
        "context_with_next_sentence": true
    },
    {
        "source_sentence": "此眾生既生愛著願已，復有餘眾生命、行、福盡，於光音天命終，來生空梵天中，其先生眾生便作是念：『我於此處是梵、大梵，我自然有，無能造我者；我盡知諸義典，千世界於中自在，最為尊貴，能為變化，微妙第一。",
        "from": "T01n0001_014:0090b24_12",
        "context_with_next_sentence": true
    },
    {
        "source_sentence": "為眾生父，我獨先有，餘眾生後來，後來眾生，我所化成。』",
        "from": "T01n0001_014:0090b29_13",
        "context_with_next_sentence": true
    },
    {
        "source_sentence": "其後眾生復作是念：『彼是大梵，彼能自造，無造彼者，盡知諸義典，千世界於中自在，最為尊貴，能為變化，微妙第一，為眾生父，彼獨先有，後有我等，我等眾生，彼所化成。』",
        "from": "T01n0001_014:0090c01_14",
        "context_with_next_sentence": true
    },
    {
        "source_sentence": "彼梵眾生命、行盡已，來生世間，年漸長大，剃除鬚髮，服三法衣，出家修道，入定意三昧，隨三昧心自識本生，便作是言：『彼大梵者能自造作，無造彼者，盡知諸義典，千世界於中自在，最為尊貴，能為變化，微妙第一。",
        "from": "T01n0001_014:0090c05_15",
        "context_with_next_sentence": true
    },
    {
        "source_sentence": "為眾生父，常住不變，而彼梵化造我等，我等無常變易，不得久住，是故當知：我及世間半常半無常，此實餘虛。』",
        "from": "T01n0001_014:0090c10_16",
        "context_with_next_sentence": true
    },
    {
        "source_sentence": "是謂初見。",
        "from": "T01n0001_014:0090c13_17",
        "context_with_next_sentence": true
    },
    {
        "source_sentence": "沙門、婆羅門因此於本劫本見起論，半常半無常，於四見中，齊是不過。",
        "from": "T01n0001_014:0090c13_18",
        "context_with_next_sentence": true
    },
    {
        "source_sentence": "「或有眾生喜戲笑懈怠，數數戲笑以自娛樂，彼戲笑娛樂時，身體疲極便失意，以失意便命終，來生世間，年漸長大，剃除鬚髮，服三法衣，出家修道，彼入定意三昧，以三昧心自識本生，便作是言：『彼餘眾生不數生，不數戲笑娛樂，常在彼處，永住不變，由我數戲笑故，致此無常，為變易法，是故我知：我及世間半常半無常，此實餘虛。』",
        "from": "T01n0001_014:0090c15_19",
        "context_with_next_sentence": true
    },
    {
        "source_sentence": "是為第二見。",
        "from": "T01n0001_014:0090c22_20",
        "context_with_next_sentence": true
    },
    {
        "source_sentence": "沙門、婆羅門因此於本劫本見起論，我及世間半常半無常，於四見中，齊此不過。",
        "from": "T01n0001_014:0090c23_21",
        "context_with_next_sentence": true
    },
    {
        "source_sentence": "「或有眾生展轉相看已，便失意，由此命終，來生世間，漸漸長大，剃除鬚髮，服三法衣，出家修道，入定意三昧，以三昧心識本所生，便作是言：『如彼眾生以不展轉相看，不失意故，常住不變；我等於彼數相看，數相看已便失意，致此無常，為變易法，我以此知：我及世間半常半無常，此實餘虛。』",
        "from": "T01n0001_014:0090c25_22",
        "context_with_next_sentence": true
    },
    {
        "source_sentence": "是第三見。",
        "from": "T01n0001_014:0091a03_0",
        "context_with_next_sentence": true
    },
    {
        "source_sentence": "諸沙門、婆羅門因此於本劫本見起論：我及世間半常半無常。",
        "from": "T01n0001_014:0091a03_1",
        "context_with_next_sentence": true
    },
    {
        "source_sentence": "於四見中，齊此不過。",
        "from": "T01n0001_014:0091a04_2",
        "context_with_next_sentence": true
    },
    {
        "source_sentence": "「或有沙門、婆羅門有捷疾相智，善能觀察，彼以捷疾觀察相智，以己智辯言：『我及世間半常半無常，此實餘虛。』",
        "from": "T01n0001_014:0091a05_3",
        "context_with_next_sentence": true
    },
    {
        "source_sentence": "是為第四見。",
        "from": "T01n0001_014:0091a07_4",
        "context_with_next_sentence": true
    },
    {
        "source_sentence": "諸沙門、婆羅門因此於本劫本見起論：我及世間半常半無常，於四見中，齊是不過。",
        "from": "T01n0001_014:0091a08_5",
        "context_with_next_sentence": true
    },
    {
        "source_sentence": "諸沙門、婆羅門於本劫本見起論，我及世間半常半無常，盡入四見中，齊是不過。",
        "from": "T01n0001_014:0091a10_6",
        "context_with_next_sentence": true
    },
    {
        "source_sentence": "唯佛能知此見處，如是持、如是執，亦知報應，如來所知又復過是，雖知不著，以不著則得寂滅，知受集、滅、味、過、出要，以平等觀無餘解脫，故名如來，是為餘甚深微妙大法光明，使賢聖弟子真實平等讚歎如來。",
        "from": "T01n0001_014:0091a12_0",
        "context_with_next_sentence": true
    },
    {
        "source_sentence": "「復有餘甚深微妙大法光明，使賢聖弟子真實平等讚歎如來。",
        "from": "T01n0001_014:0091a16_1",
        "context_with_next_sentence": true
    },
    {
        "source_sentence": "何等法是？",
        "from": "T01n0001_014:0091a18_2",
        "context_with_next_sentence": true
    },
    {
        "source_sentence": "諸沙門、婆羅門於本劫本見起論：『我及世間有邊無邊。』",
        "from": "T01n0001_014:0091a18_3",
        "context_with_next_sentence": true
    },
    {
        "source_sentence": "彼沙門、婆羅門因此於本劫本見起論：『我及世間有邊無邊。』",
        "from": "T01n0001_014:0091a19_4",
        "context_with_next_sentence": true
    },
    {
        "source_sentence": "於此四見中，齊是不過。",
        "from": "T01n0001_014:0091a21_5",
        "context_with_next_sentence": true
    },
    {
        "source_sentence": "或有沙門、婆羅門種種方便，入定意三昧，以三昧心觀世間，起邊想，彼作是說：『此世間有邊，是實餘虛，所以者何？",
        "from": "T01n0001_014:0091a21_6",
        "context_with_next_sentence": true
    },
    {
        "source_sentence": "我以種種方便入定意三昧，以三昧心觀世間有邊，是故知世間有邊，此實餘虛。』",
        "from": "T01n0001_014:0091a24_7",
        "context_with_next_sentence": true
    },
    {
        "source_sentence": "是謂初見。",
        "from": "T01n0001_014:0091a26_8",
        "context_with_next_sentence": true
    },
    {
        "source_sentence": "沙門、婆羅門因此於本劫本見起論：我及世間有邊，於四見中，齊是不過。",
        "from": "T01n0001_014:0091a26_9",
        "context_with_next_sentence": true
    },
    {
        "source_sentence": "「或有沙門、婆羅門以種種方便，入定意三昧，以三昧心觀世間，起無邊想，彼作是言：『世間無邊，此實餘虛，所以者何？",
        "from": "T01n0001_014:0091a28_10",
        "context_with_next_sentence": true
    },
    {
        "source_sentence": "我以種種方便，入定意三昧，以三昧心觀世間無邊，是故知世間無邊，此實餘虛。』",
        "from": "T01n0001_014:0091b02_11",
        "context_with_next_sentence": true
    },
    {
        "source_sentence": "是第二見。",
        "from": "T01n0001_014:0091b04_12",
        "context_with_next_sentence": true
    },
    {
        "source_sentence": "沙門、婆羅門因此於本劫本見起論：我及世間無邊，於四見中，齊此不過。",
        "from": "T01n0001_014:0091b04_13",
        "context_with_next_sentence": true
    },
    {
        "source_sentence": "「或有沙門、婆羅門以種種方便，入定意三昧，以三昧心觀世間，謂上方有邊，四方無邊彼作是言：『世間有邊無邊，此實餘虛，所以者何？",
        "from": "T01n0001_014:0091b06_14",
        "context_with_next_sentence": true
    },
    {
        "source_sentence": "我以種種方便，入定意三昧，以三昧心觀上方有邊，四方無邊，是故我知世間有邊無邊，此實餘虛。』",
        "from": "T01n0001_014:0091b09_15",
        "context_with_next_sentence": true
    },
    {
        "source_sentence": "是為第三見。",
        "from": "T01n0001_014:0091b11_16",
        "context_with_next_sentence": true
    },
    {
        "source_sentence": "諸沙門、婆羅門因此於本劫本見起論：我及世間有邊無邊，於此四見中，齊是不過。",
        "from": "T01n0001_014:0091b11_17",
        "context_with_next_sentence": true
    },
    {
        "source_sentence": "「或有沙門、婆羅門有捷疾相智，善於觀察，彼以捷疾觀察智，以己智辯言：『我及世間非有邊非無邊，此實餘虛。』",
        "from": "T01n0001_014:0091b13_18",
        "context_with_next_sentence": true
    },
    {
        "source_sentence": "是為第四見。",
        "from": "T01n0001_014:0091b16_19",
        "context_with_next_sentence": true
    },
    {
        "source_sentence": "諸沙門、婆羅門因此於本劫本見起論：我及世間有邊無邊，此實餘虛，於四見中，齊是不過。",
        "from": "T01n0001_014:0091b16_20",
        "context_with_next_sentence": true
    },
    {
        "source_sentence": "此是諸沙門、婆羅門於本劫本見起論：我及世間有邊無邊，盡入四見中，齊是不過。",
        "from": "T01n0001_014:0091b18_21",
        "context_with_next_sentence": true
    },
    {
        "source_sentence": "唯佛能知此見處，如是持、如是執，亦知報應。",
        "from": "T01n0001_014:0091b20_22",
        "context_with_next_sentence": true
    },
    {
        "source_sentence": "如來所知又復過是，雖知不著，已不著則得寂滅，知受集、滅、味、過、出要，以平等觀無餘解脫，故名如來。",
        "from": "T01n0001_014:0091b21_23",
        "context_with_next_sentence": true
    },
    {
        "source_sentence": "是為餘甚深微妙大法光明，使賢聖弟子真實平等讚歎如來。",
        "from": "T01n0001_014:0091b24_24",
        "context_with_next_sentence": true
    },
    {
        "source_sentence": "「復有餘甚深微妙大法光明，使賢聖弟子真實平等讚歎如來，何者是？",
        "from": "T01n0001_014:0091b25_25",
        "context_with_next_sentence": true
    },
    {
        "source_sentence": "諸沙門、婆羅門於本劫本見，異問異答，彼彼問時，異問異答，於四見中，齊是不過。",
        "from": "T01n0001_014:0091b27_26",
        "context_with_next_sentence": true
    },
    {
        "source_sentence": "沙門、婆羅門因此於本劫本見，異問異答，於四見中，齊是不過。",
        "from": "T01n0001_014:0091b29_27",
        "context_with_next_sentence": true
    },
    {
        "source_sentence": "或有沙門、婆羅門作如是論，作如是見：『我不見不知善惡有報、無報耶？",
        "from": "T01n0001_014:0091c01_28",
        "context_with_next_sentence": true
    },
    {
        "source_sentence": "我以不見不知故，作如是說：善惡有報耶？",
        "from": "T01n0001_014:0091c03_29",
        "context_with_next_sentence": true
    },
    {
        "source_sentence": "無報耶？』",
        "from": "T01n0001_014:0091c04_30",
        "context_with_next_sentence": true
    },
    {
        "source_sentence": "世間有沙門、婆羅門廣博多聞，聰明智慧，常樂閑靜，機辯精微，世所尊重，能以智慧善別諸見。",
        "from": "T01n0001_014:0091c04_31",
        "context_with_next_sentence": true
    },
    {
        "source_sentence": "設當問我諸深義者，我不能答，有愧於彼，於彼有畏，當以此答以為歸依、為洲、為舍，為究竟道。",
        "from": "T01n0001_014:0091c07_32",
        "context_with_next_sentence": true
    },
    {
        "source_sentence": "彼設問者，當如是答：『此事如是，此事實，此事異，此事不異，此事非異非不異。』",
        "from": "T01n0001_014:0091c09_33",
        "context_with_next_sentence": true
    },
    {
        "source_sentence": "是為初見。",
        "from": "T01n0001_014:0091c11_34",
        "context_with_next_sentence": true
    },
    {
        "source_sentence": "沙門、婆羅門因此問異答異，於四見中，齊是不過。",
        "from": "T01n0001_014:0091c11_35",
        "context_with_next_sentence": true
    },
    {
        "source_sentence": "「或有沙門、婆羅門作如是論，作如是見：『我不見不知為有他世耶？",
        "from": "T01n0001_014:0091c12_36",
        "context_with_next_sentence": true
    },
    {
        "source_sentence": "無他世耶？』",
        "from": "T01n0001_014:0091c14_37",
        "context_with_next_sentence": true
    },
    {
        "source_sentence": "諸世間沙門、婆羅門以天眼知、他心智，能見遠事，已雖近他，他人不見。",
        "from": "T01n0001_014:0091c14_38",
        "context_with_next_sentence": true
    },
    {
        "source_sentence": "如此人等能知有他世、無他世；我不知不見有他世、無他世。",
        "from": "T01n0001_014:0091c16_39",
        "context_with_next_sentence": true
    },
    {
        "source_sentence": "若我說者，則為妄語，我惡畏妄語，故以為歸依、為洲、為舍，為究竟道。",
        "from": "T01n0001_014:0091c17_40",
        "context_with_next_sentence": true
    },
    {
        "source_sentence": "彼設問者，當如是答：『此事如是，此事實，此事異，此事不異，此事非異非不異。』",
        "from": "T01n0001_014:0091c19_41",
        "context_with_next_sentence": true
    },
    {
        "source_sentence": "是為第二見。",
        "from": "T01n0001_014:0091c21_42",
        "context_with_next_sentence": true
    },
    {
        "source_sentence": "諸沙門、婆羅門因此問異答異，於四見中，齊是不過。",
        "from": "T01n0001_014:0091c21_43",
        "context_with_next_sentence": true
    },
    {
        "source_sentence": "「或有沙門、婆羅門作如是見，作如是論：『我不知不見何者為善？",
        "from": "T01n0001_014:0091c22_44",
        "context_with_next_sentence": true
    },
    {
        "source_sentence": "何者不善？",
        "from": "T01n0001_014:0091c24_45",
        "context_with_next_sentence": true
    },
    {
        "source_sentence": "我不知不見如是說是善、是不善？』",
        "from": "T01n0001_014:0091c24_46",
        "context_with_next_sentence": true
    },
    {
        "source_sentence": "我則於此生愛，從愛生恚，有愛有恚，則有受生；我欲滅受，故出家修行；彼惡畏受，故以此為歸依、為洲、為舍，為究竟道。",
        "from": "T01n0001_014:0091c25_47",
        "context_with_next_sentence": true
    },
    {
        "source_sentence": "彼設問者，當如是答：『此事如是，此事實，此事異，此事不異，此事非異非不異。』",
        "from": "T01n0001_014:0091c28_48",
        "context_with_next_sentence": true
    },
    {
        "source_sentence": "是為第三見。",
        "from": "T01n0001_014:0092a01_0",
        "context_with_next_sentence": true
    },
    {
        "source_sentence": "諸沙門、婆羅門因此問異答異，於四見中，齊是不過。",
        "from": "T01n0001_014:0092a01_1",
        "context_with_next_sentence": true
    },
    {
        "source_sentence": "「或有沙門、婆羅門愚冥闇鈍，他有問者，彼隨他言答：『此事如是，此事實，此事異，此事不異，此事非異非不異。』",
        "from": "T01n0001_014:0092a02_2",
        "context_with_next_sentence": true
    },
    {
        "source_sentence": "是為四見。",
        "from": "T01n0001_014:0092a05_3",
        "context_with_next_sentence": true
    },
    {
        "source_sentence": "諸沙門、婆羅門因此異問異答，於四見中，齊是不過。",
        "from": "T01n0001_014:0092a05_4",
        "context_with_next_sentence": true
    },
    {
        "source_sentence": "或有沙門、婆羅門於本劫本見，異問異答，盡入四見中，齊是不過。",
        "from": "T01n0001_014:0092a06_5",
        "context_with_next_sentence": true
    },
    {
        "source_sentence": "唯佛能知此見處，如是持、如是執，亦知報應；如來所知又復過是，雖知不著，已不著則得寂滅，知受集、滅、味、過、出要，以平等觀無餘解脫，故名如來。",
        "from": "T01n0001_014:0092a08_6",
        "context_with_next_sentence": true
    },
    {
        "source_sentence": "是為甚深微妙大法光明，使賢聖弟子真實平等讚歎如來。",
        "from": "T01n0001_014:0092a11_7",
        "context_with_next_sentence": true
    },
    {
        "source_sentence": "「復有餘甚深微妙大法光明，使賢聖弟子真實平等讚歎如來，何等是？",
        "from": "T01n0001_014:0092a13_8",
        "context_with_next_sentence": true
    },
    {
        "source_sentence": "或有沙門、婆羅門於本劫本見，謂無因而出有此世間，彼盡入二見中，於本劫本見無因而出有此世間，於此二見中，齊是不過。",
        "from": "T01n0001_014:0092a14_9",
        "context_with_next_sentence": true
    },
    {
        "source_sentence": "彼沙門、婆羅門因何事於本劫本見，謂無因而有，於此二見中，齊是不過？",
        "from": "T01n0001_014:0092a17_10",
        "context_with_next_sentence": true
    },
    {
        "source_sentence": "或有眾生無想無知，若彼眾生起想，則便命終，來生世間，漸漸長大，剃除鬚髮，服三法衣，出家修道，入定意三昧，以三昧心識本所生，彼作是語：『我本無有，今忽然有，此世間本無、今有，此實餘虛。』",
        "from": "T01n0001_014:0092a19_11",
        "context_with_next_sentence": true
    },
    {
        "source_sentence": "是為初見。",
        "from": "T01n0001_014:0092a24_12",
        "context_with_next_sentence": true
    },
    {
        "source_sentence": "諸沙門、婆羅門因此於本劫本見，謂無因有，於二見中，齊是不過。",
        "from": "T01n0001_014:0092a24_13",
        "context_with_next_sentence": true
    },
    {
        "source_sentence": "「或有沙門、婆羅門有捷疾相智，善能觀察，彼已捷疾觀察智觀，以己智辯能如是說：『此世間無因而有，此實餘虛。』",
        "from": "T01n0001_014:0092a26_14",
        "context_with_next_sentence": true
    },
    {
        "source_sentence": "此第二見。",
        "from": "T01n0001_014:0092a28_15",
        "context_with_next_sentence": true
    },
    {
        "source_sentence": "諸有沙門、婆羅門因此於本劫本見，無因而有，有此世間，於二見中，齊是不過。",
        "from": "T01n0001_014:0092a29_0",
        "context_with_next_sentence": true
    },
    {
        "source_sentence": "諸有沙門、婆羅門於本劫本見，無因而有，盡入二見中，齊是不過，唯佛能知，亦復如是。",
        "from": "T01n0001_014:0092b01_1",
        "context_with_next_sentence": true
    },
    {
        "source_sentence": "諸有沙門、婆羅門於本劫本見，無數種種，隨意所說，彼盡入是十八見中，本劫本見，無數種種，隨意所說；於十八見，齊是不過，唯佛能知，亦復如是。",
        "from": "T01n0001_014:0092b03_2",
        "context_with_next_sentence": true
    },
    {
        "source_sentence": "「復有餘甚深微妙大法光明，何等是？",
        "from": "T01n0001_014:0092b07_3",
        "context_with_next_sentence": true
    },
    {
        "source_sentence": "諸有沙門、婆羅門於末劫末見，無數種種，隨意所說；彼盡入四十四見中，於末劫末見，種種無數，隨意所說，於四十四見，齊是不過。",
        "from": "T01n0001_014:0092b08_4",
        "context_with_next_sentence": true
    },
    {
        "source_sentence": "彼有沙門、婆羅門因何事於末劫末見，無數種種，隨意所說，於四十四見，齊此不過？",
        "from": "T01n0001_014:0092b11_5",
        "context_with_next_sentence": true
    },
    {
        "source_sentence": "諸有沙門、婆羅門於末劫末見，生有想論，說世間有想；彼盡入十六見中，於末劫末見生想論，說世間有想，於十六見中，齊是不過。",
        "from": "T01n0001_014:0092b13_6",
        "context_with_next_sentence": true
    },
    {
        "source_sentence": "彼沙門、婆羅門因何事於末劫末見生想論，說世間有想，彼盡入十六見中，齊是不過。",
        "from": "T01n0001_014:0092b16_7",
        "context_with_next_sentence": true
    },
    {
        "source_sentence": "「諸有沙門、婆羅門作如是論、如是見，言：『我此終後，生有色有想，此實餘虛。』",
        "from": "T01n0001_014:0092b18_8",
        "context_with_next_sentence": true
    },
    {
        "source_sentence": "是為初見。",
        "from": "T01n0001_014:0092b20_9",
        "context_with_next_sentence": true
    },
    {
        "source_sentence": "諸沙門、婆羅門因此於末劫末見生想論，說世間有想；於十六見中，齊是不過。",
        "from": "T01n0001_014:0092b20_10",
        "context_with_next_sentence": true
    },
    {
        "source_sentence": "有言：『我此終後，生無色有想，此實餘虛。』",
        "from": "T01n0001_014:0092b22_11",
        "context_with_next_sentence": true
    },
    {
        "source_sentence": "有言：『我此終後，生有色無色有想，此實餘虛。』",
        "from": "T01n0001_014:0092b23_12",
        "context_with_next_sentence": true
    },
    {
        "source_sentence": "有言：『我此終後，生非有色非無色有想，此實餘虛。』",
        "from": "T01n0001_014:0092b24_13",
        "context_with_next_sentence": true
    },
    {
        "source_sentence": "有言：『我此終後，生有邊有想，此實餘虛。』",
        "from": "T01n0001_014:0092b25_14",
        "context_with_next_sentence": true
    },
    {
        "source_sentence": "有言：『我此終後，生無邊有想，此實餘虛。』",
        "from": "T01n0001_014:0092b26_15",
        "context_with_next_sentence": true
    },
    {
        "source_sentence": "有言：『我此終後，生有邊無邊有想，此實餘虛。』",
        "from": "T01n0001_014:0092b27_16",
        "context_with_next_sentence": true
    },
    {
        "source_sentence": "有言：『我此終後，生非有邊非無邊有想，此實餘虛。』",
        "from": "T01n0001_014:0092b28_17",
        "context_with_next_sentence": true
    },
    {
        "source_sentence": "有言：『我此終後，生而一向有樂有想，此實餘虛。』",
        "from": "T01n0001_014:0092b29_18",
        "context_with_next_sentence": true
    },
    {
        "source_sentence": "有言：『我此終後，生而一向有苦有想，此實餘虛。』",
        "from": "T01n0001_014:0092c01_19",
        "context_with_next_sentence": true
    },
    {
        "source_sentence": "有言：『我此終後，生有樂有苦有想，此實餘虛。』",
        "from": "T01n0001_014:0092c02_20",
        "context_with_next_sentence": true
    },
    {
        "source_sentence": "有言：『我此終後，生不苦不樂有想，此實餘虛。』",
        "from": "T01n0001_014:0092c03_21",
        "context_with_next_sentence": true
    },
    {
        "source_sentence": "有言：『我此終後，生有一想，此實餘虛。』",
        "from": "T01n0001_014:0092c04_22",
        "context_with_next_sentence": true
    },
    {
        "source_sentence": "有言：『我此終後，生有若干想，此實餘虛。』",
        "from": "T01n0001_014:0092c05_23",
        "context_with_next_sentence": true
    },
    {
        "source_sentence": "有言：『我此終後，生少想，此實餘虛。』",
        "from": "T01n0001_014:0092c06_24",
        "context_with_next_sentence": true
    },
    {
        "source_sentence": "有言：『我此終後，生有無量想，此實餘虛。』",
        "from": "T01n0001_014:0092c06_25",
        "context_with_next_sentence": true
    },
    {
        "source_sentence": "是為十六見。",
        "from": "T01n0001_014:0092c07_26",
        "context_with_next_sentence": true
    },
    {
        "source_sentence": "諸有沙門、婆羅門於末劫末見，生想論，說世間有想；於此十六見中，齊是不過，唯佛能知，亦復如是。",
        "from": "T01n0001_014:0092c08_27",
        "context_with_next_sentence": true
    },
    {
        "source_sentence": "「復有餘甚深微妙大法光明，何等法是？",
        "from": "T01n0001_014:0092c10_28",
        "context_with_next_sentence": true
    },
    {
        "source_sentence": "諸有沙門、婆羅門於末劫末見，生無想論，說世間無想；彼盡入八見中，於末劫末見，生無想論，於此八見中，齊此不過。",
        "from": "T01n0001_014:0092c11_29",
        "context_with_next_sentence": true
    },
    {
        "source_sentence": "彼沙門、婆羅門因何事於末劫末見，生無想論，說世間無想，於八見中，齊此不過？",
        "from": "T01n0001_014:0092c14_30",
        "context_with_next_sentence": true
    },
    {
        "source_sentence": "諸有沙門、婆羅門作如是見，作如是論：『我此終後，生有色無想，此實餘虛。』",
        "from": "T01n0001_014:0092c16_31",
        "context_with_next_sentence": true
    },
    {
        "source_sentence": "有言：『我此終後，生無色無想，此實餘虛。』",
        "from": "T01n0001_014:0092c17_32",
        "context_with_next_sentence": true
    },
    {
        "source_sentence": "有言：『我此終後，生有色無色無想，此實餘虛。』",
        "from": "T01n0001_014:0092c18_33",
        "context_with_next_sentence": true
    },
    {
        "source_sentence": "有言：『我此終後，生非有色非無色無想，此實餘虛。』",
        "from": "T01n0001_014:0092c19_34",
        "context_with_next_sentence": true
    },
    {
        "source_sentence": "有言：『我此終後，生有邊無想，此實餘虛。』",
        "from": "T01n0001_014:0092c20_35",
        "context_with_next_sentence": true
    },
    {
        "source_sentence": "有言：『我此終後，生無邊無想，此實餘虛。』",
        "from": "T01n0001_014:0092c21_36",
        "context_with_next_sentence": true
    },
    {
        "source_sentence": "有言：『我此終後，生有邊無邊無想，此實餘虛。』",
        "from": "T01n0001_014:0092c22_37",
        "context_with_next_sentence": true
    },
    {
        "source_sentence": "有言：『我此終後，生非有邊非無邊無想，此實餘虛。』",
        "from": "T01n0001_014:0092c23_38",
        "context_with_next_sentence": true
    },
    {
        "source_sentence": "是為八見。",
        "from": "T01n0001_014:0092c24_39",
        "context_with_next_sentence": true
    },
    {
        "source_sentence": "若沙門、婆羅門因此於末劫末見，生無想論，說世間無想；彼盡入八見中，齊是不過，唯佛能知，亦復如是。",
        "from": "T01n0001_014:0092c24_40",
        "context_with_next_sentence": true
    },
    {
        "source_sentence": "「復有餘甚深微妙大法光明，何等法是？",
        "from": "T01n0001_014:0092c27_41",
        "context_with_next_sentence": true
    },
    {
        "source_sentence": "或有沙門、婆羅門於末劫末見，生非想非非想論，說此世間非想非非想；彼盡入八見中，於末劫末見，作非想非非想論，說世間非想非非想，於八見中，齊是不過。",
        "from": "T01n0001_014:0092c28_42",
        "context_with_next_sentence": true
    },
    {
        "source_sentence": "彼沙門、婆羅門因何事於末劫末見，生非想非非想論，說世間非想非非想，於八見中，齊是不過？",
        "from": "T01n0001_014:0093a03_43",
        "context_with_next_sentence": true
    },
    {
        "source_sentence": "諸沙門、婆羅門作如是論，作如是見：『我此終後，生有色非有想非無想，此實餘虛。』",
        "from": "T01n0001_014:0093a05_44",
        "context_with_next_sentence": true
    },
    {
        "source_sentence": "有言：『我此終後，生無色非有想非無想，此實餘虛。』",
        "from": "T01n0001_014:0093a07_45",
        "context_with_next_sentence": true
    },
    {
        "source_sentence": "有言：『我此終後，生有色無色非有想非無想，此實餘虛。』",
        "from": "T01n0001_014:0093a08_46",
        "context_with_next_sentence": true
    },
    {
        "source_sentence": "有言：『我此終後，生非有色非無色非有想非無想，此實餘虛。』",
        "from": "T01n0001_014:0093a09_47",
        "context_with_next_sentence": true
    },
    {
        "source_sentence": "有言：『我此終後，生有邊非有想非無想，此實餘虛。』",
        "from": "T01n0001_014:0093a11_48",
        "context_with_next_sentence": true
    },
    {
        "source_sentence": "有言：『我此終後，生無邊非有想非無想，此實餘虛。』",
        "from": "T01n0001_014:0093a12_49",
        "context_with_next_sentence": true
    },
    {
        "source_sentence": "有言：『我此終後，生有邊無邊非有想非無想，此實餘虛。』",
        "from": "T01n0001_014:0093a13_50",
        "context_with_next_sentence": true
    },
    {
        "source_sentence": "有言：『我此終後，生非有邊非無邊非有想非無想，此實餘虛。』",
        "from": "T01n0001_014:0093a14_51",
        "context_with_next_sentence": true
    },
    {
        "source_sentence": "是為八見。",
        "from": "T01n0001_014:0093a15_52",
        "context_with_next_sentence": true
    },
    {
        "source_sentence": "若沙門、婆羅門因此於末劫末見，生非有想非無想論，說世間非有想非無想，盡入八見中，齊是不過，唯佛能知，亦復如是。",
        "from": "T01n0001_014:0093a16_53",
        "context_with_next_sentence": true
    },
    {
        "source_sentence": "「復有餘甚深微妙大法光明，何等法是？",
        "from": "T01n0001_014:0093a19_54",
        "context_with_next_sentence": true
    },
    {
        "source_sentence": "諸有沙門、婆羅門於末劫末見，起斷滅論，說眾生斷滅無餘；彼盡入七見中，於末劫末見起斷滅論，說眾生斷滅無餘，於七見中，齊是不過。",
        "from": "T01n0001_014:0093a20_0",
        "context_with_next_sentence": true
    },
    {
        "source_sentence": "彼沙門、婆羅門因何事於末劫末見，起斷滅論，說眾生斷滅無餘，於七見中，齊是不過？",
        "from": "T01n0001_014:0093a23_1",
        "context_with_next_sentence": true
    },
    {
        "source_sentence": "諸有沙門、婆羅門作如是論，作如是見：『我身四大、六入，從父母生，乳餔養育，衣食成長，摩捫擁護，然是無常，必歸磨滅，齊是名為斷滅。』",
        "from": "T01n0001_014:0093a25_2",
        "context_with_next_sentence": true
    },
    {
        "source_sentence": "第一見也。",
        "from": "T01n0001_014:0093a28_3",
        "context_with_next_sentence": true
    },
    {
        "source_sentence": "或有沙門、婆羅門作是說，言：『此我不得名斷滅，我欲界天斷滅無餘，齊是為斷滅。』",
        "from": "T01n0001_014:0093a28_4",
        "context_with_next_sentence": true
    },
    {
        "source_sentence": "是為二見。",
        "from": "T01n0001_014:0093b01_5",
        "context_with_next_sentence": true
    },
    {
        "source_sentence": "或有沙門、婆羅門作是說，言：『此非斷滅，我色界化身，諸根具足，斷滅無餘，是為斷滅。』",
        "from": "T01n0001_014:0093b01_6",
        "context_with_next_sentence": true
    },
    {
        "source_sentence": "有言：『此非斷滅，我無色空處斷滅。』",
        "from": "T01n0001_014:0093b03_7",
        "context_with_next_sentence": true
    },
    {
        "source_sentence": "有言：『此非斷滅，我無色識處斷滅。』",
        "from": "T01n0001_014:0093b04_8",
        "context_with_next_sentence": true
    },
    {
        "source_sentence": "有言：『此非斷滅，我無色不用處斷滅。』",
        "from": "T01n0001_014:0093b05_9",
        "context_with_next_sentence": true
    },
    {
        "source_sentence": "有言：『此非斷滅，我無色有想無想處斷滅，是第七斷滅。』",
        "from": "T01n0001_014:0093b06_10",
        "context_with_next_sentence": true
    },
    {
        "source_sentence": "是為七見。",
        "from": "T01n0001_014:0093b07_11",
        "context_with_next_sentence": true
    },
    {
        "source_sentence": "諸有沙門、婆羅門因此於末劫末見，言此眾生類斷滅無餘；於七見中，齊此不過，唯佛能知，亦復如是。",
        "from": "T01n0001_014:0093b07_12",
        "context_with_next_sentence": true
    },
    {
        "source_sentence": "「復有餘甚深微妙大法光明，何等法是？",
        "from": "T01n0001_014:0093b10_13",
        "context_with_next_sentence": true
    },
    {
        "source_sentence": "諸有沙門、婆羅門於末劫末見，現在生泥洹論，說眾生現在有泥洹；彼盡入五見中，於末劫末見說現在有泥洹，於五見中，齊是不過。",
        "from": "T01n0001_014:0093b11_14",
        "context_with_next_sentence": true
    },
    {
        "source_sentence": "彼沙門、婆羅門因何事於末劫末見，說眾生現有泥洹，於五見中，齊是不過？",
        "from": "T01n0001_014:0093b14_15",
        "context_with_next_sentence": true
    },
    {
        "source_sentence": "諸有沙門、婆羅門作是見，作是論，說：『我於現在五欲自恣，此是我得現在泥洹。』",
        "from": "T01n0001_014:0093b16_16",
        "context_with_next_sentence": true
    },
    {
        "source_sentence": "是第一見。",
        "from": "T01n0001_014:0093b18_17",
        "context_with_next_sentence": true
    },
    {
        "source_sentence": "復有沙門、婆羅門作是說：『此是現在泥洹，非不是，復有現在泥洹微妙第一，汝所不知，獨我知耳；如我去欲、惡不善法，有覺、有觀離生喜、樂，入初禪，此名現在泥洹。』",
        "from": "T01n0001_014:0093b18_18",
        "context_with_next_sentence": true
    },
    {
        "source_sentence": "是第二見。",
        "from": "T01n0001_014:0093b22_19",
        "context_with_next_sentence": true
    },
    {
        "source_sentence": "「復有沙門、婆羅門作如是說：『此是現在泥洹，非不是，復有現在泥洹微妙第一，汝所不知，獨我知耳；如我滅有覺、觀，內喜、一心，無覺、無觀，定生喜、樂，入第二禪。』",
        "from": "T01n0001_014:0093b22_20",
        "context_with_next_sentence": true
    },
    {
        "source_sentence": "齊是名現在泥洹，是為第三見。",
        "from": "T01n0001_014:0093b26_21",
        "context_with_next_sentence": true
    },
    {
        "source_sentence": "復有沙門、婆羅門作是說，言：『此是現在泥洹，非不是，復有現在泥洹微妙第一，汝所不知，獨我知耳；如我除念、捨、喜、住樂，護念一心，自知身樂，賢聖所說，入第三禪。』",
        "from": "T01n0001_014:0093b27_22",
        "context_with_next_sentence": true
    },
    {
        "source_sentence": "齊是名現在泥洹，是為第四見。",
        "from": "T01n0001_014:0093c02_0",
        "context_with_next_sentence": true
    },
    {
        "source_sentence": "復有沙門、婆羅門作是說，言：『此是現在泥洹，非不是，現在泥洹復有微妙第一，汝所不知，獨我知耳；如我樂滅、苦滅，先除憂、喜，不苦不樂，護念清淨，入第四禪。』",
        "from": "T01n0001_014:0093c02_1",
        "context_with_next_sentence": true
    },
    {
        "source_sentence": "此名第一泥洹，是為第五見。",
        "from": "T01n0001_014:0093c06_2",
        "context_with_next_sentence": true
    },
    {
        "source_sentence": "若沙門、婆羅門於末劫末見，生現在泥洹論，於五見中，齊是不過，唯佛能知，亦復如是。",
        "from": "T01n0001_014:0093c07_3",
        "context_with_next_sentence": true
    },
    {
        "source_sentence": "「諸有沙門、婆羅門於末劫末見，無數種種，隨意所說；於四十四見中，齊是不過，唯佛能知此諸見處，亦復如是。",
        "from": "T01n0001_014:0093c09_4",
        "context_with_next_sentence": true
    },
    {
        "source_sentence": "諸有沙門、婆羅門於本劫本見、末劫末見，無數種種，隨意所說，盡入此六十二見中；於本劫本見、末劫末見，無數種種，隨意所說；於六十二見中，齊此不過，唯如來知此見處，亦復如是。",
        "from": "T01n0001_014:0093c11_5",
        "context_with_next_sentence": true
    },
    {
        "source_sentence": "諸有沙門、婆羅門於本劫本見，生常論，說：『我、世間是常。』",
        "from": "T01n0001_014:0093c16_0",
        "context_with_next_sentence": true
    },
    {
        "source_sentence": "彼沙門、婆羅門於此生智，謂異信、異欲、異聞、異緣、異覺、異見、異定、異忍，因此生智，彼以希現則名為受，——乃至現在泥洹，亦復如是。",
        "from": "T01n0001_014:0093c17_1",
        "context_with_next_sentence": true
    },
    {
        "source_sentence": "諸有沙門、婆羅門生常論，言：『世間是常。』",
        "from": "T01n0001_014:0093c20_2",
        "context_with_next_sentence": true
    },
    {
        "source_sentence": "彼因受緣，起愛生愛而不自覺知，染著於愛，為愛所伏，——乃至現在泥洹，亦復如是。",
        "from": "T01n0001_014:0093c21_3",
        "context_with_next_sentence": true
    },
    {
        "source_sentence": "諸有沙門、婆羅門於本劫本見，生常論，言：『世間是常。』",
        "from": "T01n0001_014:0093c23_4",
        "context_with_next_sentence": true
    },
    {
        "source_sentence": "彼因觸緣故，若離觸緣而立論者，無有是處，——乃至現在泥洹，亦復如是。",
        "from": "T01n0001_014:0093c24_5",
        "context_with_next_sentence": true
    },
    {
        "source_sentence": "諸有沙門、婆羅門於本劫本見、末劫末見，各隨所見說，彼盡入六十二見中，各隨所見說，盡依中在中，齊是不過。",
        "from": "T01n0001_014:0093c26_6",
        "context_with_next_sentence": true
    },
    {
        "source_sentence": "猶如巧捕魚師，以細目網覆小池上，當知池中水性之類，皆入網內，無逃避處，齊是不過。",
        "from": "T01n0001_014:0093c28_7",
        "context_with_next_sentence": true
    },
    {
        "source_sentence": "諸沙門、婆羅門亦復如是，於本劫本見、末劫末見，種種所說，盡入六十二見中，齊是不過。",
        "from": "T01n0001_014:0094a01_8",
        "context_with_next_sentence": true
    },
    {
        "source_sentence": "「若比丘於六觸集、滅、味、過、出要，如實而知，則為最勝，出彼諸見。",
        "from": "T01n0001_014:0094a03_9",
        "context_with_next_sentence": true
    },
    {
        "source_sentence": "如來自知生死已盡，所以有身，為欲福度諸天、人故，若其無身，則諸天、世人無所恃怙，猶如多羅樹斷其頭者，則不復生。",
        "from": "T01n0001_014:0094a05_10",
        "context_with_next_sentence": true
    },
    {
        "source_sentence": "佛亦如是，已斷生死，永不復生。」",
        "from": "T01n0001_014:0094a08_11",
        "context_with_next_sentence": true
    },
    {
        "source_sentence": "當佛說此法時，大千世界三返六種震動。",
        "from": "T01n0001_014:0094a09_0",
        "context_with_next_sentence": true
    },
    {
        "source_sentence": "爾時，阿難在佛後執扇扇佛，偏露右臂，長跪叉手，白佛言：「此法甚深，當以何名？",
        "from": "T01n0001_014:0094a10_0",
        "context_with_next_sentence": true
    },
    {
        "source_sentence": "云何奉持？」",
        "from": "T01n0001_014:0094a11_1",
        "context_with_next_sentence": true
    },
    {
        "source_sentence": "佛告阿難：「當名此經為義動、法動、見動、魔動、梵動。」",
        "from": "T01n0001_014:0094a12_2",
        "context_with_next_sentence": true
    },
    {
        "source_sentence": "爾時，阿難聞佛所說，歡喜奉行。",
        "from": "T01n0001_014:0094a13_3",
        "context_with_next_sentence": true
    },
    {
        "source_sentence": "佛說長阿含經卷第十四",
        "from": "T01n0001_014:0094a14_0",
        "context_with_next_sentence": false
    }
]