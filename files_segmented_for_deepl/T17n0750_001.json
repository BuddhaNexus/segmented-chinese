[
    {
        "source_sentence": "沙彌羅經",
        "from": "T17n0750_001:0572b18_0",
        "context_with_next_sentence": true
    },
    {
        "source_sentence": "失譯附三秦錄",
        "from": "T17n0750_001:0572b20_0",
        "context_with_next_sentence": true
    },
    {
        "source_sentence": "昔有小兒，名曰沙彌羅。",
        "from": "T17n0750_001:0572b21_0",
        "context_with_next_sentence": true
    },
    {
        "source_sentence": "年始七歲，意好道德，隨一沙門，為作弟子。",
        "from": "T17n0750_001:0572b21_1",
        "context_with_next_sentence": true
    },
    {
        "source_sentence": "處在山中，給師所使；誦念經法，心不懈怠。",
        "from": "T17n0750_001:0572b22_2",
        "context_with_next_sentence": true
    },
    {
        "source_sentence": "至年八歲，得阿羅漢。",
        "from": "T17n0750_001:0572b23_3",
        "context_with_next_sentence": true
    },
    {
        "source_sentence": "道眼能洞視，所見無極；耳能徹聽，天上、天下所為善惡，皆悉聞之；身能飛行，在能至到。",
        "from": "T17n0750_001:0572b23_4",
        "context_with_next_sentence": true
    },
    {
        "source_sentence": "能分一身，變作萬身；自在現化，無所不作。",
        "from": "T17n0750_001:0572b25_5",
        "context_with_next_sentence": true
    },
    {
        "source_sentence": "自知宿命，所從來生，及諸人物、蚑行蠕動皆悉知之。",
        "from": "T17n0750_001:0572b26_6",
        "context_with_next_sentence": true
    },
    {
        "source_sentence": "坐見宿命，為五母作子，時便自笑。",
        "from": "T17n0750_001:0572b28_0",
        "context_with_next_sentence": true
    },
    {
        "source_sentence": "時師顧問，語沙彌羅：「汝笑何等？",
        "from": "T17n0750_001:0572b28_1",
        "context_with_next_sentence": true
    },
    {
        "source_sentence": "此間山中亦無歌舞，汝笑我耶？」",
        "from": "T17n0750_001:0572b29_2",
        "context_with_next_sentence": true
    },
    {
        "source_sentence": "沙彌羅言：「不敢笑師，我還自笑！",
        "from": "T17n0750_001:0572c01_3",
        "context_with_next_sentence": true
    },
    {
        "source_sentence": "一神受身，為五母作子，五母為我晝夜啼哭，感傷愁毒，不能自止，恒言念子，未曾忽忘。",
        "from": "T17n0750_001:0572c01_4",
        "context_with_next_sentence": true
    },
    {
        "source_sentence": "自念一身，而愁五家，是以自笑，不敢笑師。",
        "from": "T17n0750_001:0572c03_5",
        "context_with_next_sentence": true
    },
    {
        "source_sentence": "「我為第一母作子時，有並隣居，亦生一子，與我同日。",
        "from": "T17n0750_001:0572c04_6",
        "context_with_next_sentence": true
    },
    {
        "source_sentence": "我死以後，同日子出入行步。",
        "from": "T17n0750_001:0572c06_0",
        "context_with_next_sentence": true
    },
    {
        "source_sentence": "母見之，便言：『悲念我子在家，亦當出入行步如是！』",
        "from": "T17n0750_001:0572c06_1",
        "context_with_next_sentence": true
    },
    {
        "source_sentence": "感傷悲哀，淚下如雨。",
        "from": "T17n0750_001:0572c07_2",
        "context_with_next_sentence": true
    },
    {
        "source_sentence": "「我為第二母作子時，我夭命早死。",
        "from": "T17n0750_001:0572c08_3",
        "context_with_next_sentence": true
    },
    {
        "source_sentence": "我母見人乳兒，便念乳我，悲念感傷。",
        "from": "T17n0750_001:0572c09_4",
        "context_with_next_sentence": true
    },
    {
        "source_sentence": "「我為第三母作子時，年始十歲，我命復死。",
        "from": "T17n0750_001:0572c09_5",
        "context_with_next_sentence": true
    },
    {
        "source_sentence": "我母飯時，便悲淚出：『我子在者，當與俱食；捨我死去，使我獨食？』",
        "from": "T17n0750_001:0572c10_6",
        "context_with_next_sentence": true
    },
    {
        "source_sentence": "哽咽呼天，怨言念子。",
        "from": "T17n0750_001:0572c12_7",
        "context_with_next_sentence": true
    },
    {
        "source_sentence": "「我為第四母作子時，薄命先死。",
        "from": "T17n0750_001:0572c12_8",
        "context_with_next_sentence": true
    },
    {
        "source_sentence": "我母見我等輩，同時因媒娶婦，悲念我言：『今子在者，亦當娶婦！",
        "from": "T17n0750_001:0572c13_9",
        "context_with_next_sentence": true
    },
    {
        "source_sentence": "我何所犯，而殺我子？』",
        "from": "T17n0750_001:0572c14_10",
        "context_with_next_sentence": true
    },
    {
        "source_sentence": "「我為第五母作子時，年始七歲，好道辭家；捨母隨師，入山求道；一心思禪，得阿羅漢道。",
        "from": "T17n0750_001:0572c15_11",
        "context_with_next_sentence": true
    },
    {
        "source_sentence": "我母日日啼哭、念我：『我生一子，隨師學道，不知所在？",
        "from": "T17n0750_001:0572c17_12",
        "context_with_next_sentence": true
    },
    {
        "source_sentence": "飢渴寒暑，今為死、生？』",
        "from": "T17n0750_001:0572c18_13",
        "context_with_next_sentence": true
    },
    {
        "source_sentence": "「於是五母共會一處，各各悲哀，言念我子，相對啼哭，不能自止。",
        "from": "T17n0750_001:0572c19_14",
        "context_with_next_sentence": true
    },
    {
        "source_sentence": "我一魂神，展轉五母腹中作子，依因二親，受形成人，而使五母啼哭發狂，各念我身，乃欲自殺，是故笑耳！",
        "from": "T17n0750_001:0572c20_15",
        "context_with_next_sentence": true
    },
    {
        "source_sentence": "「我念世間，欲網因緣、生死罪福，造行根源——惡入地獄，善行生天。",
        "from": "T17n0750_001:0572c22_16",
        "context_with_next_sentence": true
    },
    {
        "source_sentence": "我畏世苦，辭家入山；精進禪定，得道昇仙。",
        "from": "T17n0750_001:0572c24_17",
        "context_with_next_sentence": true
    },
    {
        "source_sentence": "覩見餓鬼、地獄、畜生苦痛之處，代為恐怖，憐傷五母，不能自脫，又憂我身。",
        "from": "T17n0750_001:0572c25_18",
        "context_with_next_sentence": true
    },
    {
        "source_sentence": "我所求索，願行如言，永離生死，斷絕身根，如人不種，當所泥洹。」",
        "from": "T17n0750_001:0572c26_19",
        "context_with_next_sentence": true
    },
    {
        "source_sentence": "善會師說已，飛騰虛空。",
        "from": "T17n0750_001:0572c28_20",
        "context_with_next_sentence": true
    },
    {
        "source_sentence": "沙彌羅經",
        "from": "T17n0750_001:0572c29_0",
        "context_with_next_sentence": false
    }
]