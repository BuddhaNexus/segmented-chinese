[
    {
        "source_sentence": "佛說諸佛經",
        "from": "T14n0439_001:0112c19_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T14n0439_001:0112c21_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T14n0439_001:0112c22_0",
        "context_with_next_sentence": true
    },
    {
        "source_sentence": "如是我聞：一時佛在王舍城鷲峯山中，時尊者大目乾連食時欲至，著衣持鉢將詣王城，忽作是念：「我於今日，先往色究竟天，問少因緣，却來乞食。」",
        "from": "T14n0439_001:0112c23_0",
        "context_with_next_sentence": true
    },
    {
        "source_sentence": "於是尊者大目乾連，入三摩地等引，譬如力士屈伸臂頃，到色究竟天。",
        "from": "T14n0439_001:0112c26_1",
        "context_with_next_sentence": true
    },
    {
        "source_sentence": "既至彼已，與天相見，以種種軟語互相問訊。",
        "from": "T14n0439_001:0112c28_2",
        "context_with_next_sentence": true
    },
    {
        "source_sentence": "時尊者大目乾連乃問天言：「經於何時有佛世尊出現於世，證無上菩提？」",
        "from": "T14n0439_001:0112c29_3",
        "context_with_next_sentence": true
    },
    {
        "source_sentence": "於是有百色究竟天主同聲答言：「滿百千劫，有佛出世，證無上菩提。」",
        "from": "T14n0439_001:0113a02_0",
        "context_with_next_sentence": true
    },
    {
        "source_sentence": "爾時尊者大目乾連，聞已信受，即入三摩地，譬如力士屈伸臂頃，從色究竟天還到王城，即如常日，次第乞食。",
        "from": "T14n0439_001:0113a03_1",
        "context_with_next_sentence": true
    },
    {
        "source_sentence": "食畢澡漱收衣鉢已，往詣佛所。",
        "from": "T14n0439_001:0113a06_2",
        "context_with_next_sentence": true
    },
    {
        "source_sentence": "即以頭面禮佛雙足，修敬畢已，在一面坐，合掌瞻仰，而白佛言：「世尊，我於今日食時欲至，入三摩地往色究竟天，問彼天人：『經於何時有佛出世，證無上菩提？』",
        "from": "T14n0439_001:0113a06_3",
        "context_with_next_sentence": true
    },
    {
        "source_sentence": "彼百天主同聲告我：『滿百千劫，有佛出世，證無上菩提。』",
        "from": "T14n0439_001:0113a10_4",
        "context_with_next_sentence": true
    },
    {
        "source_sentence": "世尊！",
        "from": "T14n0439_001:0113a11_5",
        "context_with_next_sentence": true
    },
    {
        "source_sentence": "我雖信受，是事云何？",
        "from": "T14n0439_001:0113a11_6",
        "context_with_next_sentence": true
    },
    {
        "source_sentence": "唯願世尊，為我開說。」",
        "from": "T14n0439_001:0113a12_7",
        "context_with_next_sentence": true
    },
    {
        "source_sentence": "爾時世尊告大目乾連：「汝今諦聽，當為汝說。",
        "from": "T14n0439_001:0113a13_0",
        "context_with_next_sentence": true
    },
    {
        "source_sentence": "大目乾連！",
        "from": "T14n0439_001:0113a14_1",
        "context_with_next_sentence": true
    },
    {
        "source_sentence": "彼色究竟天主，知見甚少，乃謂汝言：『滿百千劫，有佛出世，證無上菩提。』",
        "from": "T14n0439_001:0113a14_2",
        "context_with_next_sentence": true
    },
    {
        "source_sentence": "此非正言，未可深信。",
        "from": "T14n0439_001:0113a16_0",
        "context_with_next_sentence": true
    },
    {
        "source_sentence": "大目乾連！",
        "from": "T14n0439_001:0113a16_1",
        "context_with_next_sentence": true
    },
    {
        "source_sentence": "我念往昔，最初值遇六十俱胝諸佛如來出現於世，而彼諸佛，住世利生或久或近，各各隨緣次第入滅；如是相繼，復有八十俱胝佛，出現於世，同名妙華。",
        "from": "T14n0439_001:0113a16_2",
        "context_with_next_sentence": true
    },
    {
        "source_sentence": "我於如是一一佛前，發大誓願，及持梵行。",
        "from": "T14n0439_001:0113a20_3",
        "context_with_next_sentence": true
    },
    {
        "source_sentence": "於此佛後，復有五百佛出現於世，同名正梵。",
        "from": "T14n0439_001:0113a21_4",
        "context_with_next_sentence": true
    },
    {
        "source_sentence": "於此佛後，復有八百佛出現於世，同名燃燈。",
        "from": "T14n0439_001:0113a22_5",
        "context_with_next_sentence": true
    },
    {
        "source_sentence": "於此佛後，復有一萬五千佛，同名昝麼沒，出現於世。",
        "from": "T14n0439_001:0113a23_6",
        "context_with_next_sentence": true
    },
    {
        "source_sentence": "於此佛後，復有一千佛出現於世，名號族姓各各不同。",
        "from": "T14n0439_001:0113a24_7",
        "context_with_next_sentence": true
    },
    {
        "source_sentence": "我於如是佛前，復發誓願，修持梵行。",
        "from": "T14n0439_001:0113a26_8",
        "context_with_next_sentence": true
    },
    {
        "source_sentence": "於此佛後，復有六千佛出現於世，同名蘇鉢囉多波。",
        "from": "T14n0439_001:0113a27_0",
        "context_with_next_sentence": true
    },
    {
        "source_sentence": "於此佛後，復有九萬佛出現於世，同名妙迦葉。",
        "from": "T14n0439_001:0113a28_1",
        "context_with_next_sentence": true
    },
    {
        "source_sentence": "於此佛後，復有一千佛出現於世，同名為日。",
        "from": "T14n0439_001:0113a29_2",
        "context_with_next_sentence": true
    },
    {
        "source_sentence": "於此佛後，復有一千佛出現於世，同名染沒[亭*夜]野。",
        "from": "T14n0439_001:0113b01_3",
        "context_with_next_sentence": true
    },
    {
        "source_sentence": "於此佛後，復有八萬佛出現於世，同名曀羅嚩帝。",
        "from": "T14n0439_001:0113b02_4",
        "context_with_next_sentence": true
    },
    {
        "source_sentence": "於此佛後，復有七萬佛出現於世，同名帝釋。",
        "from": "T14n0439_001:0113b03_5",
        "context_with_next_sentence": true
    },
    {
        "source_sentence": "於此佛後，復有一佛，名德，出現於世，我於此佛，與諸聲聞弟子，同發誓願，恭敬供養。",
        "from": "T14n0439_001:0113b05_0",
        "context_with_next_sentence": true
    },
    {
        "source_sentence": "經于多歲，於此佛後，復有八十俱胝那由他辟支佛出現於世。",
        "from": "T14n0439_001:0113b07_0",
        "context_with_next_sentence": true
    },
    {
        "source_sentence": "「大目乾連！",
        "from": "T14n0439_001:0113b08_1",
        "context_with_next_sentence": true
    },
    {
        "source_sentence": "彼辟支佛，在於我前發大誓願，及有轉輪聖王名曰遍照，亦於我前，先得值遇四十同名無能勝佛。",
        "from": "T14n0439_001:0113b08_2",
        "context_with_next_sentence": true
    },
    {
        "source_sentence": "大目乾連！",
        "from": "T14n0439_001:0113b11_0",
        "context_with_next_sentence": true
    },
    {
        "source_sentence": "我於德佛滅後，值遇一佛，亦名無能勝。",
        "from": "T14n0439_001:0113b11_1",
        "context_with_next_sentence": true
    },
    {
        "source_sentence": "於此佛世，我為轉輪聖王名為百號，與無能勝佛聲聞弟子同發誓願，恭敬供養。",
        "from": "T14n0439_001:0113b12_2",
        "context_with_next_sentence": true
    },
    {
        "source_sentence": "經歷多年，佛入滅後，我以七寶建塔，供養舍利。",
        "from": "T14n0439_001:0113b14_3",
        "context_with_next_sentence": true
    },
    {
        "source_sentence": "如是修行，經無量時。",
        "from": "T14n0439_001:0113b15_4",
        "context_with_next_sentence": true
    },
    {
        "source_sentence": "大目乾連！",
        "from": "T14n0439_001:0113b15_5",
        "context_with_next_sentence": true
    },
    {
        "source_sentence": "我於是時，得證菩提。」",
        "from": "T14n0439_001:0113b16_0",
        "context_with_next_sentence": true
    },
    {
        "source_sentence": "「復次，大目乾連！",
        "from": "T14n0439_001:0113b17_0",
        "context_with_next_sentence": true
    },
    {
        "source_sentence": "彼色究竟天，少知少見。",
        "from": "T14n0439_001:0113b17_1",
        "context_with_next_sentence": true
    },
    {
        "source_sentence": "無能勝佛滅度之後，復有一佛出現於世，名曰持世。",
        "from": "T14n0439_001:0113b17_2",
        "context_with_next_sentence": true
    },
    {
        "source_sentence": "後復有佛出現於世，名曰持地。",
        "from": "T14n0439_001:0113b19_3",
        "context_with_next_sentence": true
    },
    {
        "source_sentence": "後復有佛，名大能仁，出現於世。",
        "from": "T14n0439_001:0113b19_4",
        "context_with_next_sentence": true
    },
    {
        "source_sentence": "後復有佛，名曰妙現，出興於世。",
        "from": "T14n0439_001:0113b20_5",
        "context_with_next_sentence": true
    },
    {
        "source_sentence": "後復有佛，名曰師子，出現於世。",
        "from": "T14n0439_001:0113b21_6",
        "context_with_next_sentence": true
    },
    {
        "source_sentence": "後復有佛，名最上希有，出現於世。",
        "from": "T14n0439_001:0113b22_7",
        "context_with_next_sentence": true
    },
    {
        "source_sentence": "後復有佛，名斷一切憂，出現於世。",
        "from": "T14n0439_001:0113b23_0",
        "context_with_next_sentence": true
    },
    {
        "source_sentence": "後復有佛，名一切義成就，出現於世。",
        "from": "T14n0439_001:0113b23_1",
        "context_with_next_sentence": true
    },
    {
        "source_sentence": "後復有佛，名曰得勝，出現於世。",
        "from": "T14n0439_001:0113b24_2",
        "context_with_next_sentence": true
    },
    {
        "source_sentence": "後復有佛，名曰寶光，出現於世。",
        "from": "T14n0439_001:0113b25_3",
        "context_with_next_sentence": true
    },
    {
        "source_sentence": "後復有佛，名曰意稱，出現於世。",
        "from": "T14n0439_001:0113b26_4",
        "context_with_next_sentence": true
    },
    {
        "source_sentence": "後復有佛，名烏波底室囉，出現於世。",
        "from": "T14n0439_001:0113b26_5",
        "context_with_next_sentence": true
    },
    {
        "source_sentence": "後復有佛，名底室嚕，出現於世。",
        "from": "T14n0439_001:0113b27_6",
        "context_with_next_sentence": true
    },
    {
        "source_sentence": "後復有佛，名曰圓光，出現於世。",
        "from": "T14n0439_001:0113b28_7",
        "context_with_next_sentence": true
    },
    {
        "source_sentence": "後復有佛，名為月光，出現於世。",
        "from": "T14n0439_001:0113b29_8",
        "context_with_next_sentence": true
    },
    {
        "source_sentence": "後復有佛，名曰天光，出現於世。",
        "from": "T14n0439_001:0113c01_9",
        "context_with_next_sentence": true
    },
    {
        "source_sentence": "後復有佛，名阿提部，出現於世。",
        "from": "T14n0439_001:0113c01_10",
        "context_with_next_sentence": true
    },
    {
        "source_sentence": "後復有佛，名阿提野輸，出現於世。",
        "from": "T14n0439_001:0113c02_11",
        "context_with_next_sentence": true
    },
    {
        "source_sentence": "後復有佛，名無滅通，出現於世。",
        "from": "T14n0439_001:0113c03_12",
        "context_with_next_sentence": true
    },
    {
        "source_sentence": "後復有佛，名曰最勝，出現於世。",
        "from": "T14n0439_001:0113c04_13",
        "context_with_next_sentence": true
    },
    {
        "source_sentence": "後復有佛，名底室嚕多嚕，出現於世。",
        "from": "T14n0439_001:0113c04_14",
        "context_with_next_sentence": true
    },
    {
        "source_sentence": "後復有佛，名曰上華，出現於世。",
        "from": "T14n0439_001:0113c05_15",
        "context_with_next_sentence": true
    },
    {
        "source_sentence": "後復有佛，名阿哩瑟吒，出現於世。",
        "from": "T14n0439_001:0113c06_16",
        "context_with_next_sentence": true
    },
    {
        "source_sentence": "後復有佛，名阿提部，出現於世。",
        "from": "T14n0439_001:0113c07_17",
        "context_with_next_sentence": true
    },
    {
        "source_sentence": "後復有佛，名曰燃燈，出現於世。",
        "from": "T14n0439_001:0113c08_18",
        "context_with_next_sentence": true
    },
    {
        "source_sentence": "後復有佛，名曰降冤，出現於世。",
        "from": "T14n0439_001:0113c08_19",
        "context_with_next_sentence": true
    },
    {
        "source_sentence": "後復有佛，名曰金曜，出現於世。",
        "from": "T14n0439_001:0113c09_20",
        "context_with_next_sentence": true
    },
    {
        "source_sentence": "後復有佛，名曰金光，出現於世。",
        "from": "T14n0439_001:0113c10_21",
        "context_with_next_sentence": true
    },
    {
        "source_sentence": "後復有佛，名曰寶眼，出現於世。",
        "from": "T14n0439_001:0113c11_22",
        "context_with_next_sentence": true
    },
    {
        "source_sentence": "後復有佛，名蓮華眼，出現於世。",
        "from": "T14n0439_001:0113c11_23",
        "context_with_next_sentence": true
    },
    {
        "source_sentence": "後復有佛，名最上蓮華，出現於世。",
        "from": "T14n0439_001:0113c12_24",
        "context_with_next_sentence": true
    },
    {
        "source_sentence": "後復有佛，名大蓮華，出現於世。",
        "from": "T14n0439_001:0113c13_25",
        "context_with_next_sentence": true
    },
    {
        "source_sentence": "後復有佛，名曰蓮華，出現於世。",
        "from": "T14n0439_001:0113c14_26",
        "context_with_next_sentence": true
    },
    {
        "source_sentence": "後復有佛，名毘婆尸，出現於世。",
        "from": "T14n0439_001:0113c14_27",
        "context_with_next_sentence": true
    },
    {
        "source_sentence": "後復有佛，名曰尸棄，出現於世。",
        "from": "T14n0439_001:0113c15_28",
        "context_with_next_sentence": true
    },
    {
        "source_sentence": "後復有佛，名毘舍浮，出現於世。",
        "from": "T14n0439_001:0113c16_29",
        "context_with_next_sentence": true
    },
    {
        "source_sentence": "後復有佛，名拘留孫，出現於世。",
        "from": "T14n0439_001:0113c17_30",
        "context_with_next_sentence": true
    },
    {
        "source_sentence": "後復有佛，名俱那含牟尼，出現於世。",
        "from": "T14n0439_001:0113c17_31",
        "context_with_next_sentence": true
    },
    {
        "source_sentence": "後復有佛，名曰迦葉，出現於世。",
        "from": "T14n0439_001:0113c18_32",
        "context_with_next_sentence": true
    },
    {
        "source_sentence": "今我釋迦牟尼，出現於世。",
        "from": "T14n0439_001:0113c19_33",
        "context_with_next_sentence": true
    },
    {
        "source_sentence": "大目乾連！",
        "from": "T14n0439_001:0113c20_34",
        "context_with_next_sentence": true
    },
    {
        "source_sentence": "我先發誓願，於如是等諸佛，以七寶華而散供養已，然後方成正等正覺。",
        "from": "T14n0439_001:0113c20_35",
        "context_with_next_sentence": true
    },
    {
        "source_sentence": "「大目乾連！",
        "from": "T14n0439_001:0113c22_36",
        "context_with_next_sentence": true
    },
    {
        "source_sentence": "彼一一佛，從初發心乃至成等正覺，皆是經歷無數之劫。",
        "from": "T14n0439_001:0113c22_37",
        "context_with_next_sentence": true
    },
    {
        "source_sentence": "我從發心至今成佛，劫數甚多，不可算計。",
        "from": "T14n0439_001:0113c23_38",
        "context_with_next_sentence": true
    },
    {
        "source_sentence": "彼色究竟天，少知少見；汝勿生疑。」",
        "from": "T14n0439_001:0113c24_39",
        "context_with_next_sentence": true
    },
    {
        "source_sentence": "爾時，世尊說是經已。",
        "from": "T14n0439_001:0113c26_0",
        "context_with_next_sentence": true
    },
    {
        "source_sentence": "大目乾連疑心即除，歡喜踴躍，禮佛而退。",
        "from": "T14n0439_001:0113c26_1",
        "context_with_next_sentence": true
    },
    {
        "source_sentence": "佛說諸佛經",
        "from": "T14n0439_001:0113c28_0",
        "context_with_next_sentence": false
    }
]