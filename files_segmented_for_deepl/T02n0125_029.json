[
    {
        "source_sentence": "增壹阿含經卷第二十九",
        "from": "T02n0125_029:0708c07_0",
        "context_with_next_sentence": true
    },
    {
        "source_sentence": "東晉罽賓三藏瞿曇僧伽提婆譯",
        "from": "T02n0125_029:0708c09_0",
        "context_with_next_sentence": true
    },
    {
        "source_sentence": "六重品第三十七之一",
        "from": "T02n0125_029:0708c10_0",
        "context_with_next_sentence": true
    },
    {
        "source_sentence": "（一）聞如是：一時，佛在舍衛國祇樹給孤獨園。",
        "from": "T02n0125_029:0708c11_0",
        "context_with_next_sentence": true
    },
    {
        "source_sentence": "爾時，世尊告諸比丘：「汝當思念六重之法，敬之、重之、執在心懷，無令忘失。",
        "from": "T02n0125_029:0708c12_1",
        "context_with_next_sentence": true
    },
    {
        "source_sentence": "云何為六？",
        "from": "T02n0125_029:0708c13_2",
        "context_with_next_sentence": true
    },
    {
        "source_sentence": "於是，比丘！",
        "from": "T02n0125_029:0708c14_3",
        "context_with_next_sentence": true
    },
    {
        "source_sentence": "身行念慈，如鏡視其形，可敬、可貴，無令忘失。",
        "from": "T02n0125_029:0708c14_4",
        "context_with_next_sentence": true
    },
    {
        "source_sentence": "「復次，口行念慈，意行念慈，可敬、可貴，無令忘失。",
        "from": "T02n0125_029:0708c15_5",
        "context_with_next_sentence": true
    },
    {
        "source_sentence": "「復次，得法利之具，能與諸梵行者共之，亦無悋想，此法可敬、可貴，無令忘失。",
        "from": "T02n0125_029:0708c16_6",
        "context_with_next_sentence": true
    },
    {
        "source_sentence": "「復次，諸有禁戒不朽、不敗，極為完具，而無缺漏，智者之所貴；復欲使此戒分布與人，使同其味；此法可敬、可貴，無令忘失。",
        "from": "T02n0125_029:0708c18_7",
        "context_with_next_sentence": true
    },
    {
        "source_sentence": "「復次，正見賢聖得出要；如是之見，欲與諸梵行者共同此法，亦可敬、可貴，無令忘失。",
        "from": "T02n0125_029:0708c21_8",
        "context_with_next_sentence": true
    },
    {
        "source_sentence": "「是謂，比丘！",
        "from": "T02n0125_029:0708c23_9",
        "context_with_next_sentence": true
    },
    {
        "source_sentence": "有此六重之法，可敬、可貴，無令忘失。",
        "from": "T02n0125_029:0708c23_10",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0125_029:0708c24_11",
        "context_with_next_sentence": true
    },
    {
        "source_sentence": "常當修行身、口、意行，設得利養之具，當念分布，莫起貪想。",
        "from": "T02n0125_029:0708c24_12",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_029:0708c26_13",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_029:0708c26_14",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_029:0708c26_15",
        "context_with_next_sentence": true
    },
    {
        "source_sentence": "（二）聞如是：一時，佛在阿耨達泉與大比丘眾五百人俱。",
        "from": "T02n0125_029:0708c28_0",
        "context_with_next_sentence": true
    },
    {
        "source_sentence": "斯是羅漢，三達、六通神足自在，心無所畏，唯除一比丘，阿難是也。",
        "from": "T02n0125_029:0708c29_1",
        "context_with_next_sentence": true
    },
    {
        "source_sentence": "爾時，世尊坐金蓮華，七寶為莖，及五百比丘各各坐寶蓮華。",
        "from": "T02n0125_029:0709a01_2",
        "context_with_next_sentence": true
    },
    {
        "source_sentence": "爾時，阿耨達龍王至世尊所，頭面禮足，在一面住。",
        "from": "T02n0125_029:0709a03_3",
        "context_with_next_sentence": true
    },
    {
        "source_sentence": "爾時，龍王遍觀聖眾已，白世尊曰：「我今觀此眾中，空缺不具，無尊者舍利弗，惟願世尊遣一比丘喚舍利弗使來。」",
        "from": "T02n0125_029:0709a05_0",
        "context_with_next_sentence": true
    },
    {
        "source_sentence": "爾時，舍利弗在祇洹精舍，補納故衣。",
        "from": "T02n0125_029:0709a07_1",
        "context_with_next_sentence": true
    },
    {
        "source_sentence": "爾時，世尊告目連曰：「汝至舍利弗所，語舍利弗云：『阿耨達龍王欲得相見。』」",
        "from": "T02n0125_029:0709a08_2",
        "context_with_next_sentence": true
    },
    {
        "source_sentence": "目連報曰：「如是。",
        "from": "T02n0125_029:0709a10_3",
        "context_with_next_sentence": true
    },
    {
        "source_sentence": "世尊！」",
        "from": "T02n0125_029:0709a10_4",
        "context_with_next_sentence": true
    },
    {
        "source_sentence": "是時，尊者大目連如人屈伸臂頃，往至祇洹精舍舍利弗所，語舍利弗言：「如來有教云：『阿耨達龍王欲得相見。』」",
        "from": "T02n0125_029:0709a10_5",
        "context_with_next_sentence": true
    },
    {
        "source_sentence": "舍利弗報曰：「汝竝在前，吾後當往。」",
        "from": "T02n0125_029:0709a13_6",
        "context_with_next_sentence": true
    },
    {
        "source_sentence": "目連報曰：「一切聖眾及阿耨達龍王遲想尊顏，欲得相見，唯願時赴，勿輕時節。」",
        "from": "T02n0125_029:0709a14_7",
        "context_with_next_sentence": true
    },
    {
        "source_sentence": "舍利弗報曰：「汝先至彼，吾後當往。」",
        "from": "T02n0125_029:0709a16_8",
        "context_with_next_sentence": true
    },
    {
        "source_sentence": "是時，目連復重語曰：「云何，舍利弗！",
        "from": "T02n0125_029:0709a17_9",
        "context_with_next_sentence": true
    },
    {
        "source_sentence": "神足之中能勝吾乎？",
        "from": "T02n0125_029:0709a17_10",
        "context_with_next_sentence": true
    },
    {
        "source_sentence": "然今先遣使在前耶？",
        "from": "T02n0125_029:0709a18_11",
        "context_with_next_sentence": true
    },
    {
        "source_sentence": "若舍利弗不時起者，吾當捉臂將詣彼泉。」",
        "from": "T02n0125_029:0709a18_12",
        "context_with_next_sentence": true
    },
    {
        "source_sentence": "是時，舍利弗便作是念曰：「目連方便試弄吾耳。」",
        "from": "T02n0125_029:0709a19_13",
        "context_with_next_sentence": true
    },
    {
        "source_sentence": "爾時，尊者舍利弗躬解竭支帶，語目連曰：「設汝神足第一者，今舉此帶使離於地，然後捉吾臂將詣阿耨達泉。」",
        "from": "T02n0125_029:0709a20_14",
        "context_with_next_sentence": true
    },
    {
        "source_sentence": "是時，目連作是念：「今舍利弗復輕弄我，將欲相試乎？",
        "from": "T02n0125_029:0709a23_15",
        "context_with_next_sentence": true
    },
    {
        "source_sentence": "今解帶在地云：『能舉者然後捉吾臂將詣泉所。』」",
        "from": "T02n0125_029:0709a25_0",
        "context_with_next_sentence": true
    },
    {
        "source_sentence": "是時，目連復作是想：「此必有因，事不苦爾。」",
        "from": "T02n0125_029:0709a26_1",
        "context_with_next_sentence": true
    },
    {
        "source_sentence": "即時，申手而取帶舉，然不能使帶移動如毫釐許。",
        "from": "T02n0125_029:0709a27_2",
        "context_with_next_sentence": true
    },
    {
        "source_sentence": "是時，目連盡其力勢移此帶，不能使動。",
        "from": "T02n0125_029:0709a28_3",
        "context_with_next_sentence": true
    },
    {
        "source_sentence": "是時，舍利弗取此帶繫著閻浮樹枝。",
        "from": "T02n0125_029:0709a29_4",
        "context_with_next_sentence": true
    },
    {
        "source_sentence": "是時，尊者目連盡其神力，欲舉此帶，終不能移，當舉此帶時，此閻浮地大振動。",
        "from": "T02n0125_029:0709b01_5",
        "context_with_next_sentence": true
    },
    {
        "source_sentence": "爾時，舍利弗便作是念：「目連比丘尚能使此閻浮地動，何況此帶？",
        "from": "T02n0125_029:0709b03_6",
        "context_with_next_sentence": true
    },
    {
        "source_sentence": "我今當持此帶繫著二天下。",
        "from": "T02n0125_029:0709b04_7",
        "context_with_next_sentence": true
    },
    {
        "source_sentence": "爾時，目連亦復舉之；繫著三天下、四天下，亦能舉之，如舉輕衣。」",
        "from": "T02n0125_029:0709b05_8",
        "context_with_next_sentence": true
    },
    {
        "source_sentence": "是時，舍利弗復作是念：「目連比丘堪任舉四天下，而不足言，我今持此帶，繫著須彌山腹。」",
        "from": "T02n0125_029:0709b06_9",
        "context_with_next_sentence": true
    },
    {
        "source_sentence": "是時，目連復能動此須彌山及四天王宮，三十三天宮皆悉動搖。",
        "from": "T02n0125_029:0709b08_10",
        "context_with_next_sentence": true
    },
    {
        "source_sentence": "是時，舍利弗復以此帶繫千世界。",
        "from": "T02n0125_029:0709b10_11",
        "context_with_next_sentence": true
    },
    {
        "source_sentence": "是時，目連亦能使動。",
        "from": "T02n0125_029:0709b11_12",
        "context_with_next_sentence": true
    },
    {
        "source_sentence": "時，舍利弗復以此帶繫二千世界、三千世界，亦復能動。",
        "from": "T02n0125_029:0709b11_13",
        "context_with_next_sentence": true
    },
    {
        "source_sentence": "是時，天地大動，唯有如來坐阿耨達泉而不移動，猶如力士弄於樹葉而無疑難。",
        "from": "T02n0125_029:0709b13_14",
        "context_with_next_sentence": true
    },
    {
        "source_sentence": "是時，阿耨達龍王白世尊言：「今此天地何故振動？」",
        "from": "T02n0125_029:0709b15_0",
        "context_with_next_sentence": true
    },
    {
        "source_sentence": "爾時，世尊具與龍王說此本緣，龍王白佛：「此二人神力何者最勝？」",
        "from": "T02n0125_029:0709b16_1",
        "context_with_next_sentence": true
    },
    {
        "source_sentence": "世尊告曰：「舍利弗比丘神力最大。」",
        "from": "T02n0125_029:0709b17_2",
        "context_with_next_sentence": true
    },
    {
        "source_sentence": "龍王白佛言：「世尊前記言：『目連比丘神足第一，無過是者。』」",
        "from": "T02n0125_029:0709b18_3",
        "context_with_next_sentence": true
    },
    {
        "source_sentence": "世尊告曰：「龍王當知，有四神足。",
        "from": "T02n0125_029:0709b19_4",
        "context_with_next_sentence": true
    },
    {
        "source_sentence": "云何為四？",
        "from": "T02n0125_029:0709b20_5",
        "context_with_next_sentence": true
    },
    {
        "source_sentence": "自在三昧神力、精進三昧神力、心三昧神力、試三昧神力。",
        "from": "T02n0125_029:0709b20_6",
        "context_with_next_sentence": true
    },
    {
        "source_sentence": "是謂，龍王！",
        "from": "T02n0125_029:0709b22_7",
        "context_with_next_sentence": true
    },
    {
        "source_sentence": "有此四神足之力。",
        "from": "T02n0125_029:0709b22_8",
        "context_with_next_sentence": true
    },
    {
        "source_sentence": "若有比丘、比丘尼有此四神力者，親近修行而不放捨者，此則神力第一。」",
        "from": "T02n0125_029:0709b22_9",
        "context_with_next_sentence": true
    },
    {
        "source_sentence": "阿耨達龍王白佛：「目連比丘不得此四神足乎？」",
        "from": "T02n0125_029:0709b24_10",
        "context_with_next_sentence": true
    },
    {
        "source_sentence": "世尊告曰：「目連比丘亦得此四神足之力，親近修行，初不放捨。",
        "from": "T02n0125_029:0709b25_11",
        "context_with_next_sentence": true
    },
    {
        "source_sentence": "然目連比丘欲住壽至劫，亦復能辦。",
        "from": "T02n0125_029:0709b27_12",
        "context_with_next_sentence": true
    },
    {
        "source_sentence": "然舍利弗所入三昧，目連比丘不知名字。」",
        "from": "T02n0125_029:0709b27_13",
        "context_with_next_sentence": true
    },
    {
        "source_sentence": "是時，尊者舍利弗復作是念：「三千大千剎土，目連皆能移轉，蠕虫死者不可稱計，然我躬自聞：『如來座者不可移動。』",
        "from": "T02n0125_029:0709b28_14",
        "context_with_next_sentence": true
    },
    {
        "source_sentence": "我今可以此帶繫著如來座所。」",
        "from": "T02n0125_029:0709c02_15",
        "context_with_next_sentence": true
    },
    {
        "source_sentence": "是時，目連復以神足而舉此帶，然不能動。",
        "from": "T02n0125_029:0709c03_16",
        "context_with_next_sentence": true
    },
    {
        "source_sentence": "時，目連生此念：「非我於神足退乎？",
        "from": "T02n0125_029:0709c04_17",
        "context_with_next_sentence": true
    },
    {
        "source_sentence": "今舉此帶而不能動。",
        "from": "T02n0125_029:0709c05_18",
        "context_with_next_sentence": true
    },
    {
        "source_sentence": "我今往詣世尊所，而問此義。」",
        "from": "T02n0125_029:0709c05_19",
        "context_with_next_sentence": true
    },
    {
        "source_sentence": "爾時，目連捨此帶已，即以神足至世尊所，遙見舍利弗在如來前坐，見已，目連復作是念：「世尊弟子神足第一，無出我者，然我不如舍利弗乎？」",
        "from": "T02n0125_029:0709c06_20",
        "context_with_next_sentence": true
    },
    {
        "source_sentence": "爾時，目連白佛言：「我將不於神足退乎？",
        "from": "T02n0125_029:0709c09_21",
        "context_with_next_sentence": true
    },
    {
        "source_sentence": "所以然者，我先發祇洹精舍，然後舍利弗發，今舍利弗比丘先在如來前坐。」",
        "from": "T02n0125_029:0709c10_22",
        "context_with_next_sentence": true
    },
    {
        "source_sentence": "佛言：「汝不於神足有退，但舍利弗所入神足三昧之法，汝所不解。",
        "from": "T02n0125_029:0709c12_23",
        "context_with_next_sentence": true
    },
    {
        "source_sentence": "所以然者，舍利弗比丘智慧無有量，心得自在，不如舍利弗從心也；舍利弗心神足得自在。",
        "from": "T02n0125_029:0709c14_24",
        "context_with_next_sentence": true
    },
    {
        "source_sentence": "若舍利弗比丘心所念法，即得自在。」",
        "from": "T02n0125_029:0709c16_25",
        "context_with_next_sentence": true
    },
    {
        "source_sentence": "大目連即時默然。",
        "from": "T02n0125_029:0709c17_26",
        "context_with_next_sentence": true
    },
    {
        "source_sentence": "是時，阿耨達龍王歡喜踊躍，不能自勝：「今舍利弗比丘極有神力，不可思議，所入三昧，目連比丘而不知名字。」",
        "from": "T02n0125_029:0709c17_27",
        "context_with_next_sentence": true
    },
    {
        "source_sentence": "爾時，世尊與阿耨達龍王說微妙之法，勸令歡喜，即於彼說戒。",
        "from": "T02n0125_029:0709c20_28",
        "context_with_next_sentence": true
    },
    {
        "source_sentence": "清旦，將諸比丘僧，還詣舍衛國祇樹給孤獨園。",
        "from": "T02n0125_029:0709c21_29",
        "context_with_next_sentence": true
    },
    {
        "source_sentence": "爾時，諸比丘自相謂言：「世尊口自記：『我聲聞中神足第一者，目連比丘是也。』",
        "from": "T02n0125_029:0709c22_30",
        "context_with_next_sentence": true
    },
    {
        "source_sentence": "然今日不如舍利弗。」",
        "from": "T02n0125_029:0709c24_31",
        "context_with_next_sentence": true
    },
    {
        "source_sentence": "爾時，諸比丘起輕慢想於目連所。",
        "from": "T02n0125_029:0709c24_32",
        "context_with_next_sentence": true
    },
    {
        "source_sentence": "是時，世尊便作是念：「此諸比丘生輕慢之想向目連，受罪難計。」",
        "from": "T02n0125_029:0709c25_33",
        "context_with_next_sentence": true
    },
    {
        "source_sentence": "告目連曰：「現汝神力使此眾見，無令大眾起懈怠想。」",
        "from": "T02n0125_029:0709c27_34",
        "context_with_next_sentence": true
    },
    {
        "source_sentence": "目連對曰：「如是。",
        "from": "T02n0125_029:0709c28_35",
        "context_with_next_sentence": true
    },
    {
        "source_sentence": "世尊！」",
        "from": "T02n0125_029:0709c28_36",
        "context_with_next_sentence": true
    },
    {
        "source_sentence": "是時，目連禮世尊足，即於如來前沒不現，往詣東方七恒河沙佛土，有佛名奇光如來、至真、等正覺，出現彼土。",
        "from": "T02n0125_029:0709c28_37",
        "context_with_next_sentence": true
    },
    {
        "source_sentence": "是時，目連以凡常之服往詣彼土，在鉢盂緣上行，又彼土人民，形體極大。",
        "from": "T02n0125_029:0710a02_38",
        "context_with_next_sentence": true
    },
    {
        "source_sentence": "是時，諸比丘見目連已，自相謂言：「汝等觀此虫，正似沙門。」",
        "from": "T02n0125_029:0710a04_39",
        "context_with_next_sentence": true
    },
    {
        "source_sentence": "是時，諸比丘復持示彼佛：「唯然，世尊！",
        "from": "T02n0125_029:0710a05_40",
        "context_with_next_sentence": true
    },
    {
        "source_sentence": "今有一虫，正似沙門。」",
        "from": "T02n0125_029:0710a06_41",
        "context_with_next_sentence": true
    },
    {
        "source_sentence": "爾時，奇光如來告諸比丘曰：「西方去此七恒河沙，彼土世界，佛名釋迦文如來、至真、等正覺，出現於世，是彼弟子，神足第一。」",
        "from": "T02n0125_029:0710a07_42",
        "context_with_next_sentence": true
    },
    {
        "source_sentence": "爾時，彼佛告目連曰：「此諸比丘起輕慢意，現汝神足，使大眾見之。」",
        "from": "T02n0125_029:0710a09_43",
        "context_with_next_sentence": true
    },
    {
        "source_sentence": "目連對曰：「如是。",
        "from": "T02n0125_029:0710a11_44",
        "context_with_next_sentence": true
    },
    {
        "source_sentence": "世尊！」",
        "from": "T02n0125_029:0710a11_45",
        "context_with_next_sentence": true
    },
    {
        "source_sentence": "是時，目連聞佛教已，以鉢盂絡盛彼五百比丘至梵天上。",
        "from": "T02n0125_029:0710a12_0",
        "context_with_next_sentence": true
    },
    {
        "source_sentence": "是時，目連以左脚登須彌山，以右脚著梵天上。",
        "from": "T02n0125_029:0710a13_1",
        "context_with_next_sentence": true
    },
    {
        "source_sentence": "爾時，便說此偈：「常當念勤加，　　修行於佛法，　降伏魔眾怨，　　如鈎調於象。",
        "from": "T02n0125_029:0710a14_2",
        "context_with_next_sentence": true
    },
    {
        "source_sentence": "　若能於此法，　　能行不放逸，　當盡苦原際，　　無復有眾惱。」",
        "from": "T02n0125_029:0710a17_0",
        "context_with_next_sentence": true
    },
    {
        "source_sentence": "是時，目連以此音響，遍滿祇洹精舍，諸比丘聞已，往白世尊：「目連為住何處而說此偈。」",
        "from": "T02n0125_029:0710a19_0",
        "context_with_next_sentence": true
    },
    {
        "source_sentence": "世尊告曰：「此目連比丘去此佛土七恒河沙，正在東方，以繩絡盛彼五百比丘，左脚登須彌山，右脚著梵天上，而說此偈。」",
        "from": "T02n0125_029:0710a21_0",
        "context_with_next_sentence": true
    },
    {
        "source_sentence": "爾時，諸比丘歎未曾有：「甚奇！",
        "from": "T02n0125_029:0710a23_1",
        "context_with_next_sentence": true
    },
    {
        "source_sentence": "甚特！",
        "from": "T02n0125_029:0710a24_2",
        "context_with_next_sentence": true
    },
    {
        "source_sentence": "目連比丘有大神足，我等起於懈慢於目連所，唯願世尊使目連比丘將此五百比丘來至此間。」",
        "from": "T02n0125_029:0710a24_3",
        "context_with_next_sentence": true
    },
    {
        "source_sentence": "是時，世尊遙現道力，使目連知意。",
        "from": "T02n0125_029:0710a27_0",
        "context_with_next_sentence": true
    },
    {
        "source_sentence": "是時，目連將五百比丘來至舍衛城祇樹給孤獨園。",
        "from": "T02n0125_029:0710a27_1",
        "context_with_next_sentence": true
    },
    {
        "source_sentence": "爾時，世尊與數千萬眾而為說法。",
        "from": "T02n0125_029:0710a29_2",
        "context_with_next_sentence": true
    },
    {
        "source_sentence": "時，大目連將五百比丘至世尊所。",
        "from": "T02n0125_029:0710a29_3",
        "context_with_next_sentence": true
    },
    {
        "source_sentence": "然釋迦文佛弟子仰觀彼比丘！",
        "from": "T02n0125_029:0710b01_4",
        "context_with_next_sentence": true
    },
    {
        "source_sentence": "是時，東方世界比丘禮世尊足，在一面坐。",
        "from": "T02n0125_029:0710b02_5",
        "context_with_next_sentence": true
    },
    {
        "source_sentence": "爾時，世尊告彼比丘：「汝等比丘為從何來？",
        "from": "T02n0125_029:0710b03_6",
        "context_with_next_sentence": true
    },
    {
        "source_sentence": "是誰弟子？",
        "from": "T02n0125_029:0710b04_7",
        "context_with_next_sentence": true
    },
    {
        "source_sentence": "道路為經幾時？」",
        "from": "T02n0125_029:0710b04_8",
        "context_with_next_sentence": true
    },
    {
        "source_sentence": "彼五百比丘白釋迦文佛：「我等世界今在東方，佛名奇光如來，是彼弟子。",
        "from": "T02n0125_029:0710b04_9",
        "context_with_next_sentence": true
    },
    {
        "source_sentence": "然我等今日亦復不知為從何來？",
        "from": "T02n0125_029:0710b06_10",
        "context_with_next_sentence": true
    },
    {
        "source_sentence": "為經幾日？」",
        "from": "T02n0125_029:0710b07_11",
        "context_with_next_sentence": true
    },
    {
        "source_sentence": "世尊告曰：「汝等知佛世界乎？」",
        "from": "T02n0125_029:0710b07_12",
        "context_with_next_sentence": true
    },
    {
        "source_sentence": "諸比丘對曰：「不也，世尊！」",
        "from": "T02n0125_029:0710b08_13",
        "context_with_next_sentence": true
    },
    {
        "source_sentence": "「汝等今日欲詣彼土乎？」",
        "from": "T02n0125_029:0710b09_0",
        "context_with_next_sentence": true
    },
    {
        "source_sentence": "諸比丘對曰：「唯然，世尊！",
        "from": "T02n0125_029:0710b09_1",
        "context_with_next_sentence": true
    },
    {
        "source_sentence": "欲還詣彼土。」",
        "from": "T02n0125_029:0710b10_2",
        "context_with_next_sentence": true
    },
    {
        "source_sentence": "爾時世尊告彼比丘：「今當與汝說六界法，善思念之。」",
        "from": "T02n0125_029:0710b10_3",
        "context_with_next_sentence": true
    },
    {
        "source_sentence": "諸比丘對曰：「如是。",
        "from": "T02n0125_029:0710b11_4",
        "context_with_next_sentence": true
    },
    {
        "source_sentence": "世尊！」",
        "from": "T02n0125_029:0710b12_5",
        "context_with_next_sentence": true
    },
    {
        "source_sentence": "爾時，諸比丘從佛受教。",
        "from": "T02n0125_029:0710b12_6",
        "context_with_next_sentence": true
    },
    {
        "source_sentence": "世尊告曰：「彼云何名為六界之法？",
        "from": "T02n0125_029:0710b12_7",
        "context_with_next_sentence": true
    },
    {
        "source_sentence": "比丘當知，六界之人稟父母精氣而生。",
        "from": "T02n0125_029:0710b13_8",
        "context_with_next_sentence": true
    },
    {
        "source_sentence": "云何為六？",
        "from": "T02n0125_029:0710b14_9",
        "context_with_next_sentence": true
    },
    {
        "source_sentence": "所謂地界、水界、火界、風界、空界、識界。",
        "from": "T02n0125_029:0710b14_10",
        "context_with_next_sentence": true
    },
    {
        "source_sentence": "是謂，比丘！",
        "from": "T02n0125_029:0710b15_11",
        "context_with_next_sentence": true
    },
    {
        "source_sentence": "有此六界，人身稟此精氣而生六入。",
        "from": "T02n0125_029:0710b15_12",
        "context_with_next_sentence": true
    },
    {
        "source_sentence": "云何為六？",
        "from": "T02n0125_029:0710b16_13",
        "context_with_next_sentence": true
    },
    {
        "source_sentence": "所謂眼入、耳入、鼻入、舌入、身入、意入。",
        "from": "T02n0125_029:0710b17_0",
        "context_with_next_sentence": true
    },
    {
        "source_sentence": "是謂，比丘！",
        "from": "T02n0125_029:0710b17_1",
        "context_with_next_sentence": true
    },
    {
        "source_sentence": "有此六入，由父母而得有，以依六入便有六識身。",
        "from": "T02n0125_029:0710b18_2",
        "context_with_next_sentence": true
    },
    {
        "source_sentence": "云何為六？",
        "from": "T02n0125_029:0710b19_3",
        "context_with_next_sentence": true
    },
    {
        "source_sentence": "若依眼識則有眼識身，耳識，鼻識、舌識、身識、意識。",
        "from": "T02n0125_029:0710b19_4",
        "context_with_next_sentence": true
    },
    {
        "source_sentence": "是謂，比丘！",
        "from": "T02n0125_029:0710b20_5",
        "context_with_next_sentence": true
    },
    {
        "source_sentence": "此名六識身。",
        "from": "T02n0125_029:0710b21_0",
        "context_with_next_sentence": true
    },
    {
        "source_sentence": "若有比丘解此六界、六入、六識者，能度六天而更受形，設於彼壽終來生此間，聰明高才，於現身上，盡於結使，得至涅槃。」",
        "from": "T02n0125_029:0710b21_1",
        "context_with_next_sentence": true
    },
    {
        "source_sentence": "爾時，世尊告目連曰：「汝今還將此比丘詣彼佛土。」",
        "from": "T02n0125_029:0710b24_2",
        "context_with_next_sentence": true
    },
    {
        "source_sentence": "目連報曰：「如是。",
        "from": "T02n0125_029:0710b25_3",
        "context_with_next_sentence": true
    },
    {
        "source_sentence": "世尊！」",
        "from": "T02n0125_029:0710b25_4",
        "context_with_next_sentence": true
    },
    {
        "source_sentence": "是時，目連復以絡盛五百比丘，遶佛三匝，便退而去。",
        "from": "T02n0125_029:0710b25_5",
        "context_with_next_sentence": true
    },
    {
        "source_sentence": "如屈伸臂頃，以至彼佛土。",
        "from": "T02n0125_029:0710b27_6",
        "context_with_next_sentence": true
    },
    {
        "source_sentence": "是時，目連捨此比丘已，禮彼佛足已，還來詣此忍界。",
        "from": "T02n0125_029:0710b27_7",
        "context_with_next_sentence": true
    },
    {
        "source_sentence": "是時，彼土比丘聞此六界已，諸塵垢盡，得法眼淨。",
        "from": "T02n0125_029:0710b29_0",
        "context_with_next_sentence": true
    },
    {
        "source_sentence": "爾時，世尊告諸比丘：「我弟子中第一聲聞神足難及，所謂大目乾連比丘是也。」",
        "from": "T02n0125_029:0710c02_0",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_029:0710c03_1",
        "context_with_next_sentence": true
    },
    {
        "source_sentence": "（三）聞如是：一時，佛在拔耆國師子園中。",
        "from": "T02n0125_029:0710c05_0",
        "context_with_next_sentence": true
    },
    {
        "source_sentence": "諸神足高德比丘，賢者舍利弗、賢者大目乾連、賢者迦葉、賢者離越、賢者阿難等五百人俱。",
        "from": "T02n0125_029:0710c06_0",
        "context_with_next_sentence": true
    },
    {
        "source_sentence": "是時，大目乾連、大迦葉、阿那律晨旦至舍利弗所，然阿難遙見三大聲聞詣舍利弗所，語離越言：「三大聲聞往至舍利弗，我等二人亦可往至舍利弗所。",
        "from": "T02n0125_029:0710c08_1",
        "context_with_next_sentence": true
    },
    {
        "source_sentence": "所以然者，備聞舍利弗說奇妙之法。」",
        "from": "T02n0125_029:0710c11_2",
        "context_with_next_sentence": true
    },
    {
        "source_sentence": "離越報曰：「此事可然。」",
        "from": "T02n0125_029:0710c12_3",
        "context_with_next_sentence": true
    },
    {
        "source_sentence": "是時，離越、阿難往至舍利弗所。",
        "from": "T02n0125_029:0710c13_4",
        "context_with_next_sentence": true
    },
    {
        "source_sentence": "是時，舍利弗言：「善來，諸賢！",
        "from": "T02n0125_029:0710c13_5",
        "context_with_next_sentence": true
    },
    {
        "source_sentence": "就此處坐。」",
        "from": "T02n0125_029:0710c14_6",
        "context_with_next_sentence": true
    },
    {
        "source_sentence": "是時，舍利弗語阿難曰：「我今欲有所問：『此牛師子園極為快樂，自然天香流布四遠，云何當使此園快樂？』」",
        "from": "T02n0125_029:0710c14_7",
        "context_with_next_sentence": true
    },
    {
        "source_sentence": "阿難報曰：「若有比丘多有所聞不忘，總持諸法義味，具足修行梵行，如此諸法皆悉具足，亦不漏脫，與四部之眾而為說法，不失次第，亦不卒暴，無有亂想。",
        "from": "T02n0125_029:0710c17_8",
        "context_with_next_sentence": true
    },
    {
        "source_sentence": "如是，比丘在此牛師子園快樂。」",
        "from": "T02n0125_029:0710c20_9",
        "context_with_next_sentence": true
    },
    {
        "source_sentence": "是時，舍利弗語離越言：「阿難今日以演說之，我今復欲問汝義。",
        "from": "T02n0125_029:0710c21_10",
        "context_with_next_sentence": true
    },
    {
        "source_sentence": "牛師子園快樂如是。",
        "from": "T02n0125_029:0710c23_11",
        "context_with_next_sentence": true
    },
    {
        "source_sentence": "汝今次說，義復云何？」",
        "from": "T02n0125_029:0710c23_12",
        "context_with_next_sentence": true
    },
    {
        "source_sentence": "離越報曰：「於是，比丘樂閑靜之處，思惟坐禪，與正觀相應。",
        "from": "T02n0125_029:0710c24_13",
        "context_with_next_sentence": true
    },
    {
        "source_sentence": "如是，比丘樂牛師子園中。」",
        "from": "T02n0125_029:0710c25_14",
        "context_with_next_sentence": true
    },
    {
        "source_sentence": "是時，尊者舍利弗語阿那律曰：「汝今當說悅樂之義。」",
        "from": "T02n0125_029:0710c26_15",
        "context_with_next_sentence": true
    },
    {
        "source_sentence": "阿那律報曰：「若有比丘天眼徹視，觀眾生類，死者、生者，善色、惡色，善趣、惡趣，若好、若醜，皆悉知之。",
        "from": "T02n0125_029:0710c27_16",
        "context_with_next_sentence": true
    },
    {
        "source_sentence": "或有眾生身、口、意行惡，誹謗賢聖，身壞命終，生地獄中。",
        "from": "T02n0125_029:0710c29_17",
        "context_with_next_sentence": true
    },
    {
        "source_sentence": "或復有眾生身、口、意行善，不誹謗賢聖，猶如士夫觀空中，靡不備悉。",
        "from": "T02n0125_029:0711a02_0",
        "context_with_next_sentence": true
    },
    {
        "source_sentence": "有天眼比丘亦復如是，觀世界無有疑難。",
        "from": "T02n0125_029:0711a03_1",
        "context_with_next_sentence": true
    },
    {
        "source_sentence": "如是，比丘在牛師子園中，快樂如是也。」",
        "from": "T02n0125_029:0711a04_2",
        "context_with_next_sentence": true
    },
    {
        "source_sentence": "是時，舍利弗語迦葉曰：「我今語汝。",
        "from": "T02n0125_029:0711a05_3",
        "context_with_next_sentence": true
    },
    {
        "source_sentence": "如是諸賢以說快樂之義，汝今次應說之。」",
        "from": "T02n0125_029:0711a06_4",
        "context_with_next_sentence": true
    },
    {
        "source_sentence": "迦葉報曰：「若有比丘行阿練若行，復教他人使行阿練若，歎說閑靜之德；己身著補納之衣，復教他使行頭陀；身自知足在閑居之處，復教他人使修其行；己身戒德具足，三昧成就、智慧成就、解脫成就、解脫見慧成就，復教他人使行其法，歎說其法已能勸化，復教他人使行其法；教訓無厭足。",
        "from": "T02n0125_029:0711a07_5",
        "context_with_next_sentence": true
    },
    {
        "source_sentence": "如是，比丘在牛師子園中快樂無比。」",
        "from": "T02n0125_029:0711a14_6",
        "context_with_next_sentence": true
    },
    {
        "source_sentence": "爾時，尊者舍利弗語大目連曰：「諸賢聖以說快樂之義，汝今次說快樂之義。",
        "from": "T02n0125_029:0711a15_7",
        "context_with_next_sentence": true
    },
    {
        "source_sentence": "牛師子園中快樂無雙，汝今欲云何說之？」",
        "from": "T02n0125_029:0711a17_8",
        "context_with_next_sentence": true
    },
    {
        "source_sentence": "目連報曰：「於是，比丘有大神足，於神足而得自在，彼能變化無數千事而無疑難，亦能分一身作無數身，或復還合為一，石壁皆過，踊沒自在。",
        "from": "T02n0125_029:0711a18_9",
        "context_with_next_sentence": true
    },
    {
        "source_sentence": "亦如駛河，猶如飛鳥在空中無跡，譬如暴火燌燒山野，亦如日月靡所不照，亦能舉手摩抆日月，亦能化身至梵天上。",
        "from": "T02n0125_029:0711a21_10",
        "context_with_next_sentence": true
    },
    {
        "source_sentence": "如此，比丘宜牛師子園中。」",
        "from": "T02n0125_029:0711a24_11",
        "context_with_next_sentence": true
    },
    {
        "source_sentence": "是時，目連語舍利弗曰：「我等各隨其辯而說之，我等今問舍利弗義，牛師子園極為快樂，何等比丘宜在其中？」",
        "from": "T02n0125_029:0711a25_12",
        "context_with_next_sentence": true
    },
    {
        "source_sentence": "舍利弗言：「若有比丘能降心，然彼心不能降比丘。",
        "from": "T02n0125_029:0711a27_13",
        "context_with_next_sentence": true
    },
    {
        "source_sentence": "設彼比丘欲得三昧，即時彼比丘能得三昧，隨意遠近成三昧者，即能成辦之。",
        "from": "T02n0125_029:0711a29_14",
        "context_with_next_sentence": true
    },
    {
        "source_sentence": "猶如長者家有好衣，盛著箱篋，爾時彼長者隨意欲取何等衣，隨意取之而無疑難；亦能隨意入三昧中，此亦如是，心能使比丘，非比丘能使心，隨意入三昧亦無疑難。",
        "from": "T02n0125_029:0711b01_15",
        "context_with_next_sentence": true
    },
    {
        "source_sentence": "如是，比丘能使心，非心使比丘，如是之人宜在牛師子園中。」",
        "from": "T02n0125_029:0711b05_16",
        "context_with_next_sentence": true
    },
    {
        "source_sentence": "是時，舍利弗告諸賢曰：「我等隨其辯而說，各隨方宜，善說此義；今各相將往問世尊，云何比丘得樂此牛師子園？",
        "from": "T02n0125_029:0711b07_17",
        "context_with_next_sentence": true
    },
    {
        "source_sentence": "若世尊有所說，我等當奉行。」",
        "from": "T02n0125_029:0711b10_18",
        "context_with_next_sentence": true
    },
    {
        "source_sentence": "諸比丘報曰：「如是。",
        "from": "T02n0125_029:0711b10_19",
        "context_with_next_sentence": true
    },
    {
        "source_sentence": "舍利弗！」",
        "from": "T02n0125_029:0711b11_20",
        "context_with_next_sentence": true
    },
    {
        "source_sentence": "是時，大聲聞等各各相將往至如來所。",
        "from": "T02n0125_029:0711b11_21",
        "context_with_next_sentence": true
    },
    {
        "source_sentence": "到已，頭面禮足，在一面坐。",
        "from": "T02n0125_029:0711b12_22",
        "context_with_next_sentence": true
    },
    {
        "source_sentence": "爾時，大聲聞以此因緣具白佛。",
        "from": "T02n0125_029:0711b12_23",
        "context_with_next_sentence": true
    },
    {
        "source_sentence": "爾時，世尊告曰：「善哉！",
        "from": "T02n0125_029:0711b13_24",
        "context_with_next_sentence": true
    },
    {
        "source_sentence": "如阿難所說。",
        "from": "T02n0125_029:0711b14_25",
        "context_with_next_sentence": true
    },
    {
        "source_sentence": "所以然者，阿難比丘聞法能持，總攝諸法，具足修行梵行。",
        "from": "T02n0125_029:0711b14_26",
        "context_with_next_sentence": true
    },
    {
        "source_sentence": "如此之法，善聞不忘，亦無邪見，與四部之眾而說法，言不錯亂，亦不卒暴。",
        "from": "T02n0125_029:0711b15_27",
        "context_with_next_sentence": true
    },
    {
        "source_sentence": "「離越比丘所說亦復快哉！",
        "from": "T02n0125_029:0711b17_28",
        "context_with_next_sentence": true
    },
    {
        "source_sentence": "所以然者，樂閑靜之處，不處人間，常念坐禪，無有諍訟，與止觀相應，閑居寂寞。",
        "from": "T02n0125_029:0711b18_29",
        "context_with_next_sentence": true
    },
    {
        "source_sentence": "「阿那律比丘亦復快哉！",
        "from": "T02n0125_029:0711b20_30",
        "context_with_next_sentence": true
    },
    {
        "source_sentence": "所以然者，阿那律比丘天眼第一。",
        "from": "T02n0125_029:0711b20_31",
        "context_with_next_sentence": true
    },
    {
        "source_sentence": "彼以天眼觀三千世界，猶如有眼之人，掌中觀珠。",
        "from": "T02n0125_029:0711b21_32",
        "context_with_next_sentence": true
    },
    {
        "source_sentence": "阿那律比丘亦復如是，彼以天眼觀此三千大千世界而無疑難。",
        "from": "T02n0125_029:0711b22_33",
        "context_with_next_sentence": true
    },
    {
        "source_sentence": "「今迦葉比丘亦復快哉！",
        "from": "T02n0125_029:0711b24_34",
        "context_with_next_sentence": true
    },
    {
        "source_sentence": "所以然者，迦葉比丘己身是阿練若行，復能歎說閑居之行；身能乞食，復能歎譽乞食之德；身著補納衣，復能歎說補納衣之德；己身知足，復能歎說知足之德；己身處巖穴，復歎說巖穴之德，己身戒成就、三昧成就、智慧成就、解脫成就、解脫見慧成就，復能教人成此五分法身，身能教化，復能教人使行其法。",
        "from": "T02n0125_029:0711b24_35",
        "context_with_next_sentence": true
    },
    {
        "source_sentence": "「善哉！",
        "from": "T02n0125_029:0711c03_0",
        "context_with_next_sentence": true
    },
    {
        "source_sentence": "善哉！",
        "from": "T02n0125_029:0711c03_1",
        "context_with_next_sentence": true
    },
    {
        "source_sentence": "如目連所說。",
        "from": "T02n0125_029:0711c03_2",
        "context_with_next_sentence": true
    },
    {
        "source_sentence": "所以然者，目連比丘有大威力，神足第一，心得自在，彼意欲所為，則能辦之，或化一身，分為萬億，或還合為一，石壁皆過，無有罣礙，踊沒自在；亦如駛水亦無觸礙；如空中之鳥亦無足跡，猶如日月靡所不照，能化身乃至梵天。",
        "from": "T02n0125_029:0711c03_3",
        "context_with_next_sentence": true
    },
    {
        "source_sentence": "「善哉！",
        "from": "T02n0125_029:0711c09_4",
        "context_with_next_sentence": true
    },
    {
        "source_sentence": "如舍利弗之所說。",
        "from": "T02n0125_029:0711c09_5",
        "context_with_next_sentence": true
    },
    {
        "source_sentence": "所以然者，舍利弗能降伏心，非心能降伏舍利弗。",
        "from": "T02n0125_029:0711c09_6",
        "context_with_next_sentence": true
    },
    {
        "source_sentence": "若欲入三昧時，則能成辦無有疑難，猶如長者好衣裳，隨意取之而無疑難。",
        "from": "T02n0125_029:0711c10_7",
        "context_with_next_sentence": true
    },
    {
        "source_sentence": "舍利弗比丘亦復如是，能降伏心，非心能降伏舍利弗，隨意入三昧，皆悉在前。",
        "from": "T02n0125_029:0711c12_8",
        "context_with_next_sentence": true
    },
    {
        "source_sentence": "「善哉！",
        "from": "T02n0125_029:0711c14_9",
        "context_with_next_sentence": true
    },
    {
        "source_sentence": "善哉！",
        "from": "T02n0125_029:0711c14_10",
        "context_with_next_sentence": true
    },
    {
        "source_sentence": "諸比丘！",
        "from": "T02n0125_029:0711c14_11",
        "context_with_next_sentence": true
    },
    {
        "source_sentence": "汝等所說各隨方便，但今復聽我所說。",
        "from": "T02n0125_029:0711c15_12",
        "context_with_next_sentence": true
    },
    {
        "source_sentence": "云何比丘樂牛師子園中？",
        "from": "T02n0125_029:0711c16_0",
        "context_with_next_sentence": true
    },
    {
        "source_sentence": "若有比丘依村落住，彼到時，著衣持鉢，入村乞食，彼已乞食已，還歸所在，洗手面，在一樹下正身正意，結加趺坐，繫念在前。",
        "from": "T02n0125_029:0711c16_1",
        "context_with_next_sentence": true
    },
    {
        "source_sentence": "彼比丘便作是念：『我今不壞于坐，要當盡有漏成無漏。』",
        "from": "T02n0125_029:0711c19_2",
        "context_with_next_sentence": true
    },
    {
        "source_sentence": "爾時，彼比丘即有漏心得解脫。",
        "from": "T02n0125_029:0711c21_0",
        "context_with_next_sentence": true
    },
    {
        "source_sentence": "如是，比丘宜在牛師子園中。",
        "from": "T02n0125_029:0711c21_1",
        "context_with_next_sentence": true
    },
    {
        "source_sentence": "如是，比丘恒勤精進，莫有懈怠，所在之處靡不宗奉者。",
        "from": "T02n0125_029:0711c22_2",
        "context_with_next_sentence": true
    },
    {
        "source_sentence": "如是，比丘！",
        "from": "T02n0125_029:0711c23_3",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_029:0711c23_4",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_029:0711c24_5",
        "context_with_next_sentence": true
    },
    {
        "source_sentence": "（四）聞如是：一時，佛在舍衛國祇樹給孤獨園。",
        "from": "T02n0125_029:0711c25_0",
        "context_with_next_sentence": true
    },
    {
        "source_sentence": "爾時，世尊告諸比丘：「我今當說呪願有六德。",
        "from": "T02n0125_029:0711c26_1",
        "context_with_next_sentence": true
    },
    {
        "source_sentence": "汝等諦聽！",
        "from": "T02n0125_029:0711c27_2",
        "context_with_next_sentence": true
    },
    {
        "source_sentence": "善思念之。」",
        "from": "T02n0125_029:0711c27_3",
        "context_with_next_sentence": true
    },
    {
        "source_sentence": "諸比丘對曰：「如是，世尊！」",
        "from": "T02n0125_029:0711c27_4",
        "context_with_next_sentence": true
    },
    {
        "source_sentence": "爾時，諸比丘從佛受教。",
        "from": "T02n0125_029:0711c28_5",
        "context_with_next_sentence": true
    },
    {
        "source_sentence": "世尊告曰：「彼云何名為六德？",
        "from": "T02n0125_029:0711c28_6",
        "context_with_next_sentence": true
    },
    {
        "source_sentence": "於是，施主檀越成就三法。",
        "from": "T02n0125_029:0711c29_7",
        "context_with_next_sentence": true
    },
    {
        "source_sentence": "云何檀越施主成就三法？",
        "from": "T02n0125_029:0712a01_8",
        "context_with_next_sentence": true
    },
    {
        "source_sentence": "於是，檀越施主信根成就、戒德成就、聞成就，是謂檀越施主成就此三法。",
        "from": "T02n0125_029:0712a01_9",
        "context_with_next_sentence": true
    },
    {
        "source_sentence": "施物之法復成三法。",
        "from": "T02n0125_029:0712a03_10",
        "context_with_next_sentence": true
    },
    {
        "source_sentence": "云何為三？",
        "from": "T02n0125_029:0712a03_11",
        "context_with_next_sentence": true
    },
    {
        "source_sentence": "然彼物色成就、味成就、香成就，有此三法。",
        "from": "T02n0125_029:0712a04_12",
        "context_with_next_sentence": true
    },
    {
        "source_sentence": "是謂，比丘！",
        "from": "T02n0125_029:0712a05_13",
        "context_with_next_sentence": true
    },
    {
        "source_sentence": "有此六事獲大功德，名德遠聞，獲甘露之報。",
        "from": "T02n0125_029:0712a05_14",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0125_029:0712a06_15",
        "context_with_next_sentence": true
    },
    {
        "source_sentence": "若欲成就此六事者，當念惠施。",
        "from": "T02n0125_029:0712a06_16",
        "context_with_next_sentence": true
    },
    {
        "source_sentence": "如是，比丘！",
        "from": "T02n0125_029:0712a07_17",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_029:0712a07_18",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_029:0712a08_0",
        "context_with_next_sentence": true
    },
    {
        "source_sentence": "（五）聞如是：一時，佛在舍衛國祇樹給孤獨園。",
        "from": "T02n0125_029:0712a09_0",
        "context_with_next_sentence": true
    },
    {
        "source_sentence": "爾時，世尊與無央數之眾而為說法。",
        "from": "T02n0125_029:0712a10_1",
        "context_with_next_sentence": true
    },
    {
        "source_sentence": "爾時，坐上有一比丘，便生此念：「願如來告我有所論說。」",
        "from": "T02n0125_029:0712a10_2",
        "context_with_next_sentence": true
    },
    {
        "source_sentence": "爾時，世尊知比丘心中所念，告諸比丘：「若有比丘生此念：『如來躬教訓我。』",
        "from": "T02n0125_029:0712a12_3",
        "context_with_next_sentence": true
    },
    {
        "source_sentence": "彼比丘戒具清淨，無有瑕穢，修行止觀，樂閑靜之處。",
        "from": "T02n0125_029:0712a14_0",
        "context_with_next_sentence": true
    },
    {
        "source_sentence": "「若比丘意欲求衣被、飲食、床敷臥具、病瘦醫藥者，亦當戒德成就，在空閑處而自修行，與止觀共相應。",
        "from": "T02n0125_029:0712a15_1",
        "context_with_next_sentence": true
    },
    {
        "source_sentence": "「若復比丘欲求知足者，當念戒德具足，在閑靜處而自修行，與止觀共相應。",
        "from": "T02n0125_029:0712a17_2",
        "context_with_next_sentence": true
    },
    {
        "source_sentence": "「若復比丘欲求使四部之眾、國王、人民有形之類所見識知，彼當念戒德具足。",
        "from": "T02n0125_029:0712a19_3",
        "context_with_next_sentence": true
    },
    {
        "source_sentence": "「若復比丘意欲求四禪，中無悔心，亦不變易，當念戒德成就。",
        "from": "T02n0125_029:0712a21_4",
        "context_with_next_sentence": true
    },
    {
        "source_sentence": "「若復比丘意欲求四神足，彼亦當戒德具足。",
        "from": "T02n0125_029:0712a22_5",
        "context_with_next_sentence": true
    },
    {
        "source_sentence": "「若復比丘意欲求八解脫門而無罣礙，彼當念戒德具足。",
        "from": "T02n0125_029:0712a24_0",
        "context_with_next_sentence": true
    },
    {
        "source_sentence": "「若復比丘意欲求天耳徹聽，聞天人聞聲，當念戒德具足。",
        "from": "T02n0125_029:0712a25_1",
        "context_with_next_sentence": true
    },
    {
        "source_sentence": "「若復比丘意欲求知他人心中所念，諸根缺漏，彼亦當念戒德具足。",
        "from": "T02n0125_029:0712a26_2",
        "context_with_next_sentence": true
    },
    {
        "source_sentence": "「若復比丘意欲求知眾生心意，有欲心、無欲心，有瞋恚心、無瞋恚心，有愚癡心、無愚癡心，如實知之。",
        "from": "T02n0125_029:0712a28_3",
        "context_with_next_sentence": true
    },
    {
        "source_sentence": "有愛心、無愛心，有受心、無受心，如實知之。",
        "from": "T02n0125_029:0712b01_4",
        "context_with_next_sentence": true
    },
    {
        "source_sentence": "有亂心、無亂心，有疾心、無疾心，有少心、無少心，有量心、無量心，有痛心、無痛心，有三昧心、無三昧心，有解脫心、無解脫心，如實知之。",
        "from": "T02n0125_029:0712b02_5",
        "context_with_next_sentence": true
    },
    {
        "source_sentence": "欲如是者，當念戒德具足。",
        "from": "T02n0125_029:0712b06_6",
        "context_with_next_sentence": true
    },
    {
        "source_sentence": "「若復比丘意欲得無量神足，分一身作無數，復還合為一，踊沒自在，化身乃至梵天，彼當念戒德具足。",
        "from": "T02n0125_029:0712b06_7",
        "context_with_next_sentence": true
    },
    {
        "source_sentence": "「若復比丘意欲求自憶宿世無數劫事，或一生、二生，乃至千生、百千億生、成劫、敗劫、成敗之劫，不可稱計，我曾死此生彼，名某、字某，或從彼終，來生此間，自憶如此無數劫事，當念戒德具足而無他念。",
        "from": "T02n0125_029:0712b09_8",
        "context_with_next_sentence": true
    },
    {
        "source_sentence": "「若復比丘意欲求天眼，徹視觀眾生類，善趣、惡趣，善色、惡色，若好、若醜，如實知之。",
        "from": "T02n0125_029:0712b14_9",
        "context_with_next_sentence": true
    },
    {
        "source_sentence": "或復有眾生身、口、意行惡，誹謗賢聖，身壞命終，生地獄中。",
        "from": "T02n0125_029:0712b16_10",
        "context_with_next_sentence": true
    },
    {
        "source_sentence": "或復有眾生身、口、意行善，不誹謗賢聖，心意正見，身壞命終，生善處天上。",
        "from": "T02n0125_029:0712b17_11",
        "context_with_next_sentence": true
    },
    {
        "source_sentence": "意欲如是者，當念戒德具足。",
        "from": "T02n0125_029:0712b19_12",
        "context_with_next_sentence": true
    },
    {
        "source_sentence": "「若復比丘意欲求盡有漏，成無漏心解脫、智慧解脫：生死已盡，梵行已立，所作已辦，更不復受胎，如實知之。",
        "from": "T02n0125_029:0712b19_13",
        "context_with_next_sentence": true
    },
    {
        "source_sentence": "彼當念戒德具足，內自思惟無有亂想，居在閑處。",
        "from": "T02n0125_029:0712b22_14",
        "context_with_next_sentence": true
    },
    {
        "source_sentence": "「諸比丘！",
        "from": "T02n0125_029:0712b23_15",
        "context_with_next_sentence": true
    },
    {
        "source_sentence": "當念戒德具足，無他餘念，威儀成就具足，少過常恐，何況大者！",
        "from": "T02n0125_029:0712b23_16",
        "context_with_next_sentence": true
    },
    {
        "source_sentence": "若有比丘意欲使如來共論者，常念戒德具足；已戒德具足，當念聞具足；聞已具足，當念施具足；施已具足，當念智慧具足，解脫知見，皆悉具足。",
        "from": "T02n0125_029:0712b25_17",
        "context_with_next_sentence": true
    },
    {
        "source_sentence": "若比丘戒身、定、慧身、解脫身、解脫知見身具足者，便為天、龍、鬼神所見供養，可敬、可貴，天、人所奉。",
        "from": "T02n0125_029:0712b28_18",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0125_029:0712c01_19",
        "context_with_next_sentence": true
    },
    {
        "source_sentence": "當念五分法身具足者，是世福田，無能過者。",
        "from": "T02n0125_029:0712c02_20",
        "context_with_next_sentence": true
    },
    {
        "source_sentence": "如是，諸比丘！",
        "from": "T02n0125_029:0712c03_21",
        "context_with_next_sentence": true
    },
    {
        "source_sentence": "當作是學。」",
        "from": "T02n0125_029:0712c03_22",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_029:0712c03_23",
        "context_with_next_sentence": true
    },
    {
        "source_sentence": "增壹阿含經卷第二十九",
        "from": "T02n0125_029:0712c05_0",
        "context_with_next_sentence": false
    }
]