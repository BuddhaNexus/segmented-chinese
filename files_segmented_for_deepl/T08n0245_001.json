[
    {
        "source_sentence": "佛說仁王般若波羅蜜經卷上",
        "from": "T08n0245_001:0825a03_0",
        "context_with_next_sentence": true
    },
    {
        "source_sentence": "姚秦三藏鳩摩羅什譯",
        "from": "T08n0245_001:0825a05_0",
        "context_with_next_sentence": true
    },
    {
        "source_sentence": "序品第一",
        "from": "T08n0245_001:0825a06_0",
        "context_with_next_sentence": true
    },
    {
        "source_sentence": "如是我聞：一時，佛住王舍城耆闍崛山中，與大比丘眾八百萬億，學無學皆阿羅漢，有為功德無為功德，無學十智、有學八智、有學六智，三根十六心行，法假虛實觀、受假虛實觀、名假虛實觀，三空觀門，四諦十二緣，無量功德皆成就。",
        "from": "T08n0245_001:0825a07_0",
        "context_with_next_sentence": true
    },
    {
        "source_sentence": "復有八百萬億大仙緣覺，非斷非常，四諦十二緣皆成就。",
        "from": "T08n0245_001:0825a12_1",
        "context_with_next_sentence": true
    },
    {
        "source_sentence": "復有九百萬億菩薩摩訶薩，皆阿羅漢實智功德、方便智功德，行獨大乘，四眼五通三達十力，四無量心，四辯四攝，金剛滅定，一切功德皆成就。",
        "from": "T08n0245_001:0825a13_2",
        "context_with_next_sentence": true
    },
    {
        "source_sentence": "復有千萬億五戒賢者，皆行阿羅漢，十地迴向，五分法身具足，無量功德皆成就。",
        "from": "T08n0245_001:0825a17_3",
        "context_with_next_sentence": true
    },
    {
        "source_sentence": "復有十千五戒清信女，皆行阿羅漢，十地皆成就，始生功德，住生功德，終生功德，三十生功德皆成就。",
        "from": "T08n0245_001:0825a18_4",
        "context_with_next_sentence": true
    },
    {
        "source_sentence": "復有十億七賢居士，德行具足：二十二品、十一切入、八除入、八解脫、三慧、十六諦、四諦、四三二一品、觀得九十忍，一切功德皆成就。",
        "from": "T08n0245_001:0825a21_5",
        "context_with_next_sentence": true
    },
    {
        "source_sentence": "復有萬萬億九梵，三淨三光三梵，五喜樂天，天定功德，定味常樂神通，十八生處功德皆成就。",
        "from": "T08n0245_001:0825a24_6",
        "context_with_next_sentence": true
    },
    {
        "source_sentence": "復有億億六欲諸天子，十善果報，神通功德皆成就。",
        "from": "T08n0245_001:0825a26_7",
        "context_with_next_sentence": true
    },
    {
        "source_sentence": "復有十六大國王，各各有一萬二萬乃至十萬眷屬，五戒、十善、三歸功德，清信行具足。",
        "from": "T08n0245_001:0825a27_8",
        "context_with_next_sentence": true
    },
    {
        "source_sentence": "復有五道一切眾生。",
        "from": "T08n0245_001:0825a29_9",
        "context_with_next_sentence": true
    },
    {
        "source_sentence": "復有他方不可量眾。",
        "from": "T08n0245_001:0825b01_10",
        "context_with_next_sentence": true
    },
    {
        "source_sentence": "復有變十方淨土，現百億高座，化百億須彌寶華，各各坐前華上，復有無量化佛。",
        "from": "T08n0245_001:0825b01_11",
        "context_with_next_sentence": true
    },
    {
        "source_sentence": "有無量菩薩比丘八部大眾，各各坐寶蓮華，華上皆有無量國土，一一國土，佛及大眾如今無異。",
        "from": "T08n0245_001:0825b03_12",
        "context_with_next_sentence": true
    },
    {
        "source_sentence": "一一國土中，一一佛及大眾，各各說般若波羅蜜。",
        "from": "T08n0245_001:0825b05_13",
        "context_with_next_sentence": true
    },
    {
        "source_sentence": "他方大眾及化眾，此三界中大眾，十二大眾，皆來集會，坐九劫蓮華座。",
        "from": "T08n0245_001:0825b06_14",
        "context_with_next_sentence": true
    },
    {
        "source_sentence": "其會方廣九百五十里，大眾僉然而坐。",
        "from": "T08n0245_001:0825b08_15",
        "context_with_next_sentence": true
    },
    {
        "source_sentence": "爾時，十號三明大滅諦金剛智釋迦牟尼佛，初年月八日方坐十地，入大寂室三昧思緣，放大光明，照三界中。",
        "from": "T08n0245_001:0825b09_16",
        "context_with_next_sentence": true
    },
    {
        "source_sentence": "復於頂上出千寶蓮華，其華上至非想非非想天，光亦復爾，乃至他方恒河沙諸佛國土。",
        "from": "T08n0245_001:0825b11_17",
        "context_with_next_sentence": true
    },
    {
        "source_sentence": "時無色界雨無量變大香華香，如車輪華，如須彌山王，如雲而下；十八梵天王雨百變異色華；六欲諸天雨無量色華。",
        "from": "T08n0245_001:0825b13_18",
        "context_with_next_sentence": true
    },
    {
        "source_sentence": "其佛座前自然生九百萬億劫(丹本作級)華，上至非想非非想天，是時世界其地六種震動。",
        "from": "T08n0245_001:0825b16_19",
        "context_with_next_sentence": true
    },
    {
        "source_sentence": "爾時，諸大眾俱共僉然生疑，各相謂言：「四無所畏、十八不共法、五眼法身大覺世尊，前已為我等大眾，二十九年說摩訶般若波羅蜜、金剛般若波羅蜜、天王問般若波羅蜜、光讚般若波羅蜜。",
        "from": "T08n0245_001:0825b19_0",
        "context_with_next_sentence": true
    },
    {
        "source_sentence": "今日如來放大光明，斯作何事？」",
        "from": "T08n0245_001:0825b23_1",
        "context_with_next_sentence": true
    },
    {
        "source_sentence": "時十六大國王中，舍衛國主波斯匿王名曰月光，德行十地，六度、三十七品、四不壞淨，行摩訶衍化，次第問居士寶蓋法、淨名等八百人；復問須菩提、舍利弗等五千人；復問彌勒、師子吼等十千人，無能答者。",
        "from": "T08n0245_001:0825b24_2",
        "context_with_next_sentence": true
    },
    {
        "source_sentence": "時波斯匿王即以神力，作八萬種音樂，十八梵、六欲諸天亦作八萬種音樂，聲動三千乃至十方恒河沙佛土，有緣斯現。",
        "from": "T08n0245_001:0825b29_0",
        "context_with_next_sentence": true
    },
    {
        "source_sentence": "彼他方佛國中南方法才菩薩共五百萬億大眾，俱來入此大會；東方寶柱菩薩共九百萬億大眾，俱來入此大會；北方虛空性菩薩共百千萬億大眾，俱來入此大會；西方善住菩薩共十恒河沙大眾，俱來入此大會。",
        "from": "T08n0245_001:0825c02_1",
        "context_with_next_sentence": true
    },
    {
        "source_sentence": "六方亦復如是，作樂亦然，亦復共作無量音樂，覺悟如來。",
        "from": "T08n0245_001:0825c07_2",
        "context_with_next_sentence": true
    },
    {
        "source_sentence": "佛即知時得眾生根，即從定起，方坐蓮華師子座上，如金剛山王。",
        "from": "T08n0245_001:0825c09_3",
        "context_with_next_sentence": true
    },
    {
        "source_sentence": "大眾歡喜，各各現無量神通，地及虛空大眾而住。",
        "from": "T08n0245_001:0825c10_4",
        "context_with_next_sentence": true
    },
    {
        "source_sentence": "仁王般若波羅蜜護國經觀空品第二",
        "from": "T08n0245_001:0825c12_0",
        "context_with_next_sentence": true
    },
    {
        "source_sentence": "爾時，佛告大眾：「知十六大國王意欲問護國土因緣。",
        "from": "T08n0245_001:0825c13_0",
        "context_with_next_sentence": true
    },
    {
        "source_sentence": "吾今先為諸菩薩，說護佛果因緣、護十地行因緣。",
        "from": "T08n0245_001:0825c14_1",
        "context_with_next_sentence": true
    },
    {
        "source_sentence": "諦聽，諦聽！",
        "from": "T08n0245_001:0825c15_2",
        "context_with_next_sentence": true
    },
    {
        "source_sentence": "善思念之，如法修行！」",
        "from": "T08n0245_001:0825c15_3",
        "context_with_next_sentence": true
    },
    {
        "source_sentence": "時波斯匿王言：「善！",
        "from": "T08n0245_001:0825c16_4",
        "context_with_next_sentence": true
    },
    {
        "source_sentence": "大事因緣故！」",
        "from": "T08n0245_001:0825c16_5",
        "context_with_next_sentence": true
    },
    {
        "source_sentence": "即散百億種色華，變成百億寶帳，蓋諸大眾。",
        "from": "T08n0245_001:0825c16_6",
        "context_with_next_sentence": true
    },
    {
        "source_sentence": "爾時，大王復起作禮，白佛言：「世尊！",
        "from": "T08n0245_001:0825c18_0",
        "context_with_next_sentence": true
    },
    {
        "source_sentence": "一切菩薩云何護佛果？",
        "from": "T08n0245_001:0825c18_1",
        "context_with_next_sentence": true
    },
    {
        "source_sentence": "云何護十地行因緣？」",
        "from": "T08n0245_001:0825c19_2",
        "context_with_next_sentence": true
    },
    {
        "source_sentence": "佛言：「菩薩化四生，不觀色如，受想行識如，眾生我人常樂我淨如，知見壽者如，菩薩如，六度四攝一切行如，二諦如。",
        "from": "T08n0245_001:0825c19_3",
        "context_with_next_sentence": true
    },
    {
        "source_sentence": "是故一切法性真實空，不來不去，無生無滅，同真際，等法性，無二無別如虛空。",
        "from": "T08n0245_001:0825c22_4",
        "context_with_next_sentence": true
    },
    {
        "source_sentence": "是故陰入界無我，無所有相，是為菩薩行化十地般若波羅蜜。」",
        "from": "T08n0245_001:0825c24_5",
        "context_with_next_sentence": true
    },
    {
        "source_sentence": "白佛言：「若諸法爾者，菩薩護化眾生，為化眾生耶？」",
        "from": "T08n0245_001:0825c26_0",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0825c27_1",
        "context_with_next_sentence": true
    },
    {
        "source_sentence": "法性色受想行識常樂我淨，不住色，不住非色，不住非非色，乃至受想行識亦不住非非住。",
        "from": "T08n0245_001:0825c27_2",
        "context_with_next_sentence": true
    },
    {
        "source_sentence": "何以故？",
        "from": "T08n0245_001:0825c29_3",
        "context_with_next_sentence": true
    },
    {
        "source_sentence": "非色如，非非色如。",
        "from": "T08n0245_001:0825c29_4",
        "context_with_next_sentence": true
    },
    {
        "source_sentence": "世諦故、三假故，名見眾生，一切生性實故，乃至諸佛、三乘、七賢、八聖亦名見，六十二見亦名見。",
        "from": "T08n0245_001:0826a01_5",
        "context_with_next_sentence": true
    },
    {
        "source_sentence": "大王！",
        "from": "T08n0245_001:0826a03_6",
        "context_with_next_sentence": true
    },
    {
        "source_sentence": "若以名名見一切法，乃至諸佛三乘四生者，非非見一切法也。」",
        "from": "T08n0245_001:0826a03_7",
        "context_with_next_sentence": true
    },
    {
        "source_sentence": "白佛言：「般若波羅蜜有法非非法，摩訶衍云何照？」",
        "from": "T08n0245_001:0826a05_0",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0826a06_1",
        "context_with_next_sentence": true
    },
    {
        "source_sentence": "摩訶衍見非非法，法若法非非法，是名非非法空。",
        "from": "T08n0245_001:0826a06_2",
        "context_with_next_sentence": true
    },
    {
        "source_sentence": "法性空，色、受、想、行、識空，十二入、十八界空，六大法空，四諦、十二緣空。",
        "from": "T08n0245_001:0826a07_3",
        "context_with_next_sentence": true
    },
    {
        "source_sentence": "是法即生即住即滅，即有即空，剎那剎那亦如是法生法住法滅。",
        "from": "T08n0245_001:0826a08_4",
        "context_with_next_sentence": true
    },
    {
        "source_sentence": "何以故？",
        "from": "T08n0245_001:0826a10_5",
        "context_with_next_sentence": true
    },
    {
        "source_sentence": "九十剎那為一念，一念中一剎那經九百生滅，乃至色一切法亦如是。",
        "from": "T08n0245_001:0826a10_6",
        "context_with_next_sentence": true
    },
    {
        "source_sentence": "以般若波羅蜜空故，不見緣，不見諦，乃至一切法空，內空、外空、內外空、有為空、無為空、無始空、性空、第一義空、般若波羅蜜空、因空、佛果空、空空故空。",
        "from": "T08n0245_001:0826a12_7",
        "context_with_next_sentence": true
    },
    {
        "source_sentence": "但法集故有，受集故有，名集故有，因集故有，果集故有，十行故有，佛果故有，乃至六道一切有。",
        "from": "T08n0245_001:0826a15_8",
        "context_with_next_sentence": true
    },
    {
        "source_sentence": "善男子！",
        "from": "T08n0245_001:0826a17_9",
        "context_with_next_sentence": true
    },
    {
        "source_sentence": "若有菩薩見法眾生我人知見者，斯人行世間，不異於世間。",
        "from": "T08n0245_001:0826a18_10",
        "context_with_next_sentence": true
    },
    {
        "source_sentence": "於諸法而不動不到不滅，無相無無相，一相法亦如也，諸佛法僧亦如也，是即初地一念心，具足八萬四千般若波羅蜜，即載名摩訶衍，即滅為金剛，亦名定，亦名一切行。",
        "from": "T08n0245_001:0826a19_11",
        "context_with_next_sentence": true
    },
    {
        "source_sentence": "如光讚般若波羅蜜中說。",
        "from": "T08n0245_001:0826a23_12",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0826a24_13",
        "context_with_next_sentence": true
    },
    {
        "source_sentence": "是經名味句，百佛千佛百千萬佛說名味句。",
        "from": "T08n0245_001:0826a24_14",
        "context_with_next_sentence": true
    },
    {
        "source_sentence": "於恒河沙三千大千國土中，成無量七寶施三千大千國中眾生，皆得七賢四果，不如於此經中，起一念信，何況解一句者！",
        "from": "T08n0245_001:0826a25_15",
        "context_with_next_sentence": true
    },
    {
        "source_sentence": "句非句非非句故，般若非句，句非般若，般若亦非菩薩。",
        "from": "T08n0245_001:0826a28_16",
        "context_with_next_sentence": true
    },
    {
        "source_sentence": "何以故？",
        "from": "T08n0245_001:0826a29_17",
        "context_with_next_sentence": true
    },
    {
        "source_sentence": "十地三十生空故，始生住生終生不可得，地地中三生空故，亦非薩婆若，非摩訶衍空故。",
        "from": "T08n0245_001:0826a29_18",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0826b03_0",
        "context_with_next_sentence": true
    },
    {
        "source_sentence": "若菩薩見境、見智、見說、見受者，非聖見也，倒想見法，凡夫人也。",
        "from": "T08n0245_001:0826b03_1",
        "context_with_next_sentence": true
    },
    {
        "source_sentence": "見三界者，眾生果報之名也。",
        "from": "T08n0245_001:0826b04_2",
        "context_with_next_sentence": true
    },
    {
        "source_sentence": "六識起無量欲無窮，名為欲界藏空；或色所起業果，名為色界藏空；或心所起業果，名無色界藏空。",
        "from": "T08n0245_001:0826b05_3",
        "context_with_next_sentence": true
    },
    {
        "source_sentence": "三界空，三界根本無明藏亦空，三地九生滅，前三界中餘無明習果報空。",
        "from": "T08n0245_001:0826b07_4",
        "context_with_next_sentence": true
    },
    {
        "source_sentence": "金剛菩薩得理盡三昧故，或果生滅空，有果空，因空故空，薩婆若亦空。",
        "from": "T08n0245_001:0826b09_5",
        "context_with_next_sentence": true
    },
    {
        "source_sentence": "滅果空，或前已空故，佛得三無為果。",
        "from": "T08n0245_001:0826b10_6",
        "context_with_next_sentence": true
    },
    {
        "source_sentence": "智緣滅，非智緣滅，虛空薩婆若果空也。",
        "from": "T08n0245_001:0826b11_7",
        "context_with_next_sentence": true
    },
    {
        "source_sentence": "善男子！",
        "from": "T08n0245_001:0826b12_8",
        "context_with_next_sentence": true
    },
    {
        "source_sentence": "若有修習聽說，無聽無說，如虛空，法同法性，聽同說同，一切法皆如也。",
        "from": "T08n0245_001:0826b12_9",
        "context_with_next_sentence": true
    },
    {
        "source_sentence": "大王！",
        "from": "T08n0245_001:0826b14_10",
        "context_with_next_sentence": true
    },
    {
        "source_sentence": "菩薩修護佛果為若此。",
        "from": "T08n0245_001:0826b14_11",
        "context_with_next_sentence": true
    },
    {
        "source_sentence": "護般若波羅蜜者為護薩婆若，十力，十八不共法，五眼，五分法身，四無量心，一切功德果為若此。」",
        "from": "T08n0245_001:0826b15_12",
        "context_with_next_sentence": true
    },
    {
        "source_sentence": "佛說法時，無量人天眾得法眼淨，性地、信地有百千人，皆得大空菩薩大行。",
        "from": "T08n0245_001:0826b17_13",
        "context_with_next_sentence": true
    },
    {
        "source_sentence": "仁王般若波羅蜜護國經菩薩教化品第三白佛言：「世尊！",
        "from": "T08n0245_001:0826b20_0",
        "context_with_next_sentence": true
    },
    {
        "source_sentence": "護十地行菩薩云何行可行？",
        "from": "T08n0245_001:0826b21_1",
        "context_with_next_sentence": true
    },
    {
        "source_sentence": "云何行化眾生？",
        "from": "T08n0245_001:0826b22_0",
        "context_with_next_sentence": true
    },
    {
        "source_sentence": "以何相眾生可化？」",
        "from": "T08n0245_001:0826b22_1",
        "context_with_next_sentence": true
    },
    {
        "source_sentence": "佛言：「大王！",
        "from": "T08n0245_001:0826b22_2",
        "context_with_next_sentence": true
    },
    {
        "source_sentence": "五忍是菩薩法：伏忍上中下、信忍上中下、順忍上中下、無生忍上中下、寂滅忍上中下，名為諸佛菩薩修般若波羅蜜。",
        "from": "T08n0245_001:0826b23_3",
        "context_with_next_sentence": true
    },
    {
        "source_sentence": "「善男子！",
        "from": "T08n0245_001:0826b25_4",
        "context_with_next_sentence": true
    },
    {
        "source_sentence": "初發想信，恒河沙眾生修行伏忍，於三寶中生習種性十心：信心、精進心、念心、慧心、定心、施心、戒心、護心、願心、迴向心。",
        "from": "T08n0245_001:0826b25_5",
        "context_with_next_sentence": true
    },
    {
        "source_sentence": "是為菩薩能少分化眾生，已超過二乘一切善地。",
        "from": "T08n0245_001:0826b28_6",
        "context_with_next_sentence": true
    },
    {
        "source_sentence": "一切諸佛菩薩長養十心為聖胎也。",
        "from": "T08n0245_001:0826b29_7",
        "context_with_next_sentence": true
    },
    {
        "source_sentence": "「次第起乾慧性種性有十心，所謂四意止，身受心法，不淨、苦、無常、無我也；三意止；三善根，慈、施、慧也。",
        "from": "T08n0245_001:0826b30_8",
        "context_with_next_sentence": true
    },
    {
        "source_sentence": "三意止，所謂三世，過去因忍、現在因果忍、未來果忍。",
        "from": "T08n0245_001:0826c03_0",
        "context_with_next_sentence": true
    },
    {
        "source_sentence": "是菩薩亦能化一切眾生，已能過我人知見眾生等想，及外道倒想所不能壞。",
        "from": "T08n0245_001:0826c04_1",
        "context_with_next_sentence": true
    },
    {
        "source_sentence": "「復有十道種性地，所謂觀色識想受行，得戒忍、知見忍、定忍、慧忍、解脫忍；觀三界因果，空忍、無願忍、無想忍；觀二諦虛實，一切法無常，名無常忍；一切法空，得無生忍。",
        "from": "T08n0245_001:0826c06_2",
        "context_with_next_sentence": true
    },
    {
        "source_sentence": "是菩薩十堅心作轉輪王，亦能化四天下，生一切眾生善根。",
        "from": "T08n0245_001:0826c10_0",
        "context_with_next_sentence": true
    },
    {
        "source_sentence": "「又信忍菩薩所謂善達明，中行者斷三界色煩惱縛，能化百佛千佛萬佛國中，現百身千身萬身，神通無量功德，常以十五心為首：四攝法、四無量心、四弘願、三解脫門。",
        "from": "T08n0245_001:0826c11_1",
        "context_with_next_sentence": true
    },
    {
        "source_sentence": "是菩薩從善地至於薩婆若，以此十五心為一切行根本種子。",
        "from": "T08n0245_001:0826c15_2",
        "context_with_next_sentence": true
    },
    {
        "source_sentence": "「又順忍菩薩所謂見勝現法，能斷三界心等煩惱縛故，現一身於十方佛國中無量不可說神通化眾生。",
        "from": "T08n0245_001:0826c16_3",
        "context_with_next_sentence": true
    },
    {
        "source_sentence": "「又無生忍菩薩所謂遠不動觀慧，亦斷三界心色等煩惱習故，現不可說不可說功德神通。",
        "from": "T08n0245_001:0826c19_4",
        "context_with_next_sentence": true
    },
    {
        "source_sentence": "「復次，寂滅忍，佛與菩薩同用此忍入金剛三昧。",
        "from": "T08n0245_001:0826c21_5",
        "context_with_next_sentence": true
    },
    {
        "source_sentence": "下忍中行名為菩薩，上忍中行名為薩婆若，共觀第一義諦，斷三界心習，無明盡相為金剛，盡相無相為薩婆若，超度世諦第一義諦之外，為第十一地薩婆若。",
        "from": "T08n0245_001:0826c22_6",
        "context_with_next_sentence": true
    },
    {
        "source_sentence": "覺非有非無，湛然清淨，常住不變，同真際，等法性，無緣大悲，教化一切眾生，乘薩婆若乘來化三界。",
        "from": "T08n0245_001:0826c26_7",
        "context_with_next_sentence": true
    },
    {
        "source_sentence": "「善男子！",
        "from": "T08n0245_001:0826c28_8",
        "context_with_next_sentence": true
    },
    {
        "source_sentence": "一切眾生煩惱不出三界藏，一切眾生果報二十二根不出三界，諸佛應化法身亦不出三界。",
        "from": "T08n0245_001:0826c28_9",
        "context_with_next_sentence": true
    },
    {
        "source_sentence": "三界外無眾生，佛何所化？",
        "from": "T08n0245_001:0827a01_10",
        "context_with_next_sentence": true
    },
    {
        "source_sentence": "是故我言，三界外別有一眾生界藏者，外道大有經中說，非七佛之所說。",
        "from": "T08n0245_001:0827a02_11",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0827a04_12",
        "context_with_next_sentence": true
    },
    {
        "source_sentence": "我常語：一切眾生斷三界煩惱果報盡者，名為佛；自性清淨名覺薩婆若性。",
        "from": "T08n0245_001:0827a04_13",
        "context_with_next_sentence": true
    },
    {
        "source_sentence": "眾生本業，是諸佛菩薩本業，本所修行，五忍中十四忍具足。」",
        "from": "T08n0245_001:0827a06_14",
        "context_with_next_sentence": true
    },
    {
        "source_sentence": "白佛言：「云何菩薩本業清淨化眾生？」",
        "from": "T08n0245_001:0827a07_15",
        "context_with_next_sentence": true
    },
    {
        "source_sentence": "佛言：「從一地乃至後一地，自所行處及佛行處，一切知見故。",
        "from": "T08n0245_001:0827a08_16",
        "context_with_next_sentence": true
    },
    {
        "source_sentence": "本業者，若菩薩住百佛國中，作閻浮四天王，修百法門，二諦平等心化一切眾生；若菩薩住千佛國中，作忉利天王，修千法門，十善道化一切眾生；若菩薩住十萬佛國中，作炎天王，修十萬法門，四禪定化一切眾生；若菩薩住百億佛國中，作兜率天王，修百億法門，行道品化一切眾生；若菩薩住千億佛國中，作化樂天王，修千億法門，二諦四諦八諦化一切眾生；若菩薩住十萬億佛國中，作他化天王，修十萬億法門，十二因緣智化一切眾生；若菩薩住百萬億佛國中，作初禪王，修百萬億法門，方便智願智化一切眾生；若菩薩住百萬微塵數佛國中，作二禪梵王，修百萬微塵數法門，雙照方便神通智化一切眾生；若菩薩住百萬億阿僧祇微塵數佛國中，作三禪大梵王，修百萬億阿僧祇微塵數法門，以四無礙智化一切眾生；若菩薩住不可說不可說佛國中，作第四禪大靜天王三界主，修不可說不可說法門，得理盡三昧，同佛行處，盡三界原，教化一切眾生，如佛境界。",
        "from": "T08n0245_001:0827a09_17",
        "context_with_next_sentence": true
    },
    {
        "source_sentence": "是故一切菩薩本業化行清淨，若十方諸如來亦修是業，登薩婆若果，作三界王，化一切無量眾生。」",
        "from": "T08n0245_001:0827b01_18",
        "context_with_next_sentence": true
    },
    {
        "source_sentence": "爾時，百萬億恒河沙大眾，各從座起，散無量不可思議華，燒無量不可思議香，供養釋迦牟尼佛及無量大菩薩，合掌聽波斯匿王說般若波羅蜜，今於佛前以偈歎曰：「世尊導師金剛體，　　心行寂滅轉法輪，　八辯洪音為眾說，　　時眾得道百億萬。",
        "from": "T08n0245_001:0827b04_0",
        "context_with_next_sentence": true
    },
    {
        "source_sentence": "　時六天人出家道，　　成比丘眾菩薩行，　五忍功德妙法門，　　十四正士能諦了，　三賢十聖忍中行，　　唯佛一人能盡原，　佛眾法海三寶藏，　　無量功德攝在中。",
        "from": "T08n0245_001:0827b10_0",
        "context_with_next_sentence": true
    },
    {
        "source_sentence": "　十善菩薩發大心，　　長別三界苦輪海，　中下品善粟散王，　　上品十善鐵輪王，　習種銅輪二天下，　　銀輪三天性種性，　道種堅德轉輪王，　　七寶金光四天下。",
        "from": "T08n0245_001:0827b14_0",
        "context_with_next_sentence": true
    },
    {
        "source_sentence": "　伏忍聖胎三十人，　　十信十止十堅心，　三世諸佛於中行，　　無不由此伏忍生。",
        "from": "T08n0245_001:0827b18_0",
        "context_with_next_sentence": true
    },
    {
        "source_sentence": "　一切菩薩行本原，　　是故發心信心難，　若得信心必不退，　　進入無生初地道，　教化眾生覺中行，　　是名菩薩初發心。",
        "from": "T08n0245_001:0827b20_0",
        "context_with_next_sentence": true
    },
    {
        "source_sentence": "　善覺菩薩四天王，　　雙照二諦平等道，　權化眾生遊百國，　　始登一乘無相道。",
        "from": "T08n0245_001:0827b23_0",
        "context_with_next_sentence": true
    },
    {
        "source_sentence": "　入理般若名為住，　　住生德行名為地，　初住一心足德行，　　於第一義而不動。",
        "from": "T08n0245_001:0827b25_0",
        "context_with_next_sentence": true
    },
    {
        "source_sentence": "　離達開士忉利王，　　現形六道千國土，　無緣無相第三諦，　　無死無生無二照。",
        "from": "T08n0245_001:0827b27_0",
        "context_with_next_sentence": true
    },
    {
        "source_sentence": "　明慧空照炎天王，　　應形萬國導群生，　忍心無二三諦中，　　出有入無變化生。",
        "from": "T08n0245_001:0827b29_0",
        "context_with_next_sentence": true
    },
    {
        "source_sentence": "　善覺離明三道人，　　能滅三界色煩惱，　還觀三界身口色，　　法性第一無遺照。",
        "from": "T08n0245_001:0827c02_0",
        "context_with_next_sentence": true
    },
    {
        "source_sentence": "　炎慧妙光大精進，　　兜率天王遊億國，　實智緣寂方便道，　　達無生照空有了。",
        "from": "T08n0245_001:0827c04_0",
        "context_with_next_sentence": true
    },
    {
        "source_sentence": "　勝慧三諦自達明，　　化樂天王百億國，　空空諦觀無二相，　　變化六道入無間。",
        "from": "T08n0245_001:0827c06_0",
        "context_with_next_sentence": true
    },
    {
        "source_sentence": "　法現開士自在王，　　無二無照達理空，　三諦現前大智光，　　照千億土教一切。",
        "from": "T08n0245_001:0827c08_0",
        "context_with_next_sentence": true
    },
    {
        "source_sentence": "　焰勝法現無相定，　　能洗三界迷心惑，　空慧寂然無緣觀，　　還觀心空無量報。",
        "from": "T08n0245_001:0827c10_0",
        "context_with_next_sentence": true
    },
    {
        "source_sentence": "　遠達無生初禪王，　　常萬億土教眾生，　未度報身一生在，　　進入等觀法流地。",
        "from": "T08n0245_001:0827c12_0",
        "context_with_next_sentence": true
    },
    {
        "source_sentence": "　始入無緣金剛忍，　　三界報形永不受，　觀第三義無二照，　　二十一生空寂行。",
        "from": "T08n0245_001:0827c14_0",
        "context_with_next_sentence": true
    },
    {
        "source_sentence": "　三界愛習順道定，　　遠達正士獨諦了，　等觀菩薩二禪王，　　變生法身無量光。",
        "from": "T08n0245_001:0827c16_0",
        "context_with_next_sentence": true
    },
    {
        "source_sentence": "　入百恒土化一切，　　圓照三世恒劫事，　返照樂虛無盡原，　　於第三諦常寂然。",
        "from": "T08n0245_001:0827c18_0",
        "context_with_next_sentence": true
    },
    {
        "source_sentence": "　慧光開士三禪王，　　能於千恒一時現，　常在無為空寂行，　　恒沙佛藏一念了。",
        "from": "T08n0245_001:0827c20_0",
        "context_with_next_sentence": true
    },
    {
        "source_sentence": "　灌頂菩薩四禪王，　　於億恒土化群生，　始入金剛一切了，　　二十九生永已度。",
        "from": "T08n0245_001:0827c22_0",
        "context_with_next_sentence": true
    },
    {
        "source_sentence": "　寂滅忍中下忍觀，　　一轉妙覺常湛然，　等慧灌頂三品士，　　除前餘習無明緣。",
        "from": "T08n0245_001:0827c24_0",
        "context_with_next_sentence": true
    },
    {
        "source_sentence": "　無明習相故煩惱，　　二諦理窮一切盡，　圓智無相三界王，　　三十生盡等大覺。",
        "from": "T08n0245_001:0827c26_0",
        "context_with_next_sentence": true
    },
    {
        "source_sentence": "　大寂無為金剛藏，　　一切報盡無極悲，　第一義諦常安隱，　　窮原盡性妙智存。",
        "from": "T08n0245_001:0827c28_0",
        "context_with_next_sentence": true
    },
    {
        "source_sentence": "　三賢十聖住果報，　　唯佛一人居淨土，　一切眾生暫住報，　　登金剛原居淨土。",
        "from": "T08n0245_001:0828a01_0",
        "context_with_next_sentence": true
    },
    {
        "source_sentence": "　如來三業德無極，　　我今月光禮三寶，　法王無上人中樹，　　覆蓋大眾無量光。",
        "from": "T08n0245_001:0828a03_0",
        "context_with_next_sentence": true
    },
    {
        "source_sentence": "　口常說法非無義，　　心智寂滅無緣照，　人中師子為眾說，　　大眾歡喜散金華。",
        "from": "T08n0245_001:0828a05_0",
        "context_with_next_sentence": true
    },
    {
        "source_sentence": "　百億萬土六大動，　　含生之類受妙報，　天尊快說十四王，　　是故我今略歎佛。」",
        "from": "T08n0245_001:0828a07_0",
        "context_with_next_sentence": true
    },
    {
        "source_sentence": "時諸大眾聞月光王歎十四王無量功德藏，得大法利，即於坐中，有十恒河沙天王，十恒河沙梵王，十恒河沙鬼神王，乃至三趣得無生法忍；八部阿須輪王現轉鬼身，天上受道，三生入正位者，或四生五生乃至十生得入正位，證聖人性，得一切無量報。",
        "from": "T08n0245_001:0828a09_0",
        "context_with_next_sentence": true
    },
    {
        "source_sentence": "佛告諸得道果實天眾：「善男子！",
        "from": "T08n0245_001:0828a15_0",
        "context_with_next_sentence": true
    },
    {
        "source_sentence": "是月光王已於過去十千劫中，龍光王佛法中，為四住開士，我為八住菩薩。",
        "from": "T08n0245_001:0828a15_1",
        "context_with_next_sentence": true
    },
    {
        "source_sentence": "今於我前大師子吼。",
        "from": "T08n0245_001:0828a17_2",
        "context_with_next_sentence": true
    },
    {
        "source_sentence": "如是，如是！",
        "from": "T08n0245_001:0828a18_0",
        "context_with_next_sentence": true
    },
    {
        "source_sentence": "如汝所言，得真義說，不可思議，不可度量，唯佛與佛，乃知斯事。",
        "from": "T08n0245_001:0828a18_1",
        "context_with_next_sentence": true
    },
    {
        "source_sentence": "「善男子！",
        "from": "T08n0245_001:0828a19_2",
        "context_with_next_sentence": true
    },
    {
        "source_sentence": "其所說十四般若波羅蜜，三忍地地上中下三十忍，一切行藏一切佛藏不可思議。",
        "from": "T08n0245_001:0828a20_0",
        "context_with_next_sentence": true
    },
    {
        "source_sentence": "何以故？",
        "from": "T08n0245_001:0828a21_1",
        "context_with_next_sentence": true
    },
    {
        "source_sentence": "一切諸佛是中生，是中滅，是中化，無生無滅無化，無自無他，第一無二，非化非不化，非相非無相，無來無去，如虛空故。",
        "from": "T08n0245_001:0828a22_2",
        "context_with_next_sentence": true
    },
    {
        "source_sentence": "一切眾生無生無滅，無縛解，非因非果，非不因果，煩惱我人知見受者我所者，一切苦受行空故。",
        "from": "T08n0245_001:0828a25_0",
        "context_with_next_sentence": true
    },
    {
        "source_sentence": "一切法集，幻化五陰，無合無散，法同法性，寂然空故。",
        "from": "T08n0245_001:0828a27_1",
        "context_with_next_sentence": true
    },
    {
        "source_sentence": "法境界空空無相，不轉不顛倒，不順幻化。",
        "from": "T08n0245_001:0828a28_2",
        "context_with_next_sentence": true
    },
    {
        "source_sentence": "無三寶，無聖人，無六道，如虛空故。",
        "from": "T08n0245_001:0828a29_3",
        "context_with_next_sentence": true
    },
    {
        "source_sentence": "般若無知無見，不行不緣，不因不受，不得一切照相故，行道斯行道相如虛空故。",
        "from": "T08n0245_001:0828b01_4",
        "context_with_next_sentence": true
    },
    {
        "source_sentence": "法相如是，何可有心得、無心得？",
        "from": "T08n0245_001:0828b03_5",
        "context_with_next_sentence": true
    },
    {
        "source_sentence": "是以般若功德，不可眾生中行而行，不可五陰法中行而行，不可境中行而行，不可解中行而行。",
        "from": "T08n0245_001:0828b04_6",
        "context_with_next_sentence": true
    },
    {
        "source_sentence": "是故般若不可思議，而一切諸佛菩薩於中行，故亦不可思議。",
        "from": "T08n0245_001:0828b06_7",
        "context_with_next_sentence": true
    },
    {
        "source_sentence": "一切諸如來於幻化無住法中化，亦不可思議。",
        "from": "T08n0245_001:0828b07_8",
        "context_with_next_sentence": true
    },
    {
        "source_sentence": "「善男子！",
        "from": "T08n0245_001:0828b08_9",
        "context_with_next_sentence": true
    },
    {
        "source_sentence": "此功德藏，假使無量恒河沙第十三灌頂開士說是功德，百千億分中，如王所說如海一渧。",
        "from": "T08n0245_001:0828b09_10",
        "context_with_next_sentence": true
    },
    {
        "source_sentence": "我今略述分義功德，有大利益一切眾生，亦為過去來今無量諸如來之所述可。",
        "from": "T08n0245_001:0828b11_11",
        "context_with_next_sentence": true
    },
    {
        "source_sentence": "三賢十聖讚歎無量，是月光王分義功德。",
        "from": "T08n0245_001:0828b13_12",
        "context_with_next_sentence": true
    },
    {
        "source_sentence": "「善男子！",
        "from": "T08n0245_001:0828b14_0",
        "context_with_next_sentence": true
    },
    {
        "source_sentence": "是十四法門，三世一切眾生、一切三乘、一切諸佛之所修集，未來諸佛亦復如是。",
        "from": "T08n0245_001:0828b14_1",
        "context_with_next_sentence": true
    },
    {
        "source_sentence": "若一切諸佛菩薩不由此門得薩婆若者，無有是處。",
        "from": "T08n0245_001:0828b16_2",
        "context_with_next_sentence": true
    },
    {
        "source_sentence": "何以故？",
        "from": "T08n0245_001:0828b17_3",
        "context_with_next_sentence": true
    },
    {
        "source_sentence": "一切佛及菩薩無異路故。",
        "from": "T08n0245_001:0828b17_4",
        "context_with_next_sentence": true
    },
    {
        "source_sentence": "是故一切諸善男子，若有人聞諸忍法門：信忍、止忍、堅忍、善覺忍、離達忍、明慧忍、焰慧忍、勝慧忍、法現忍、遠達忍、等覺忍、慧光忍、灌頂忍、圓覺忍者，是人超過百劫千劫無量恒河沙生生苦難，入此法門，現身得報。」",
        "from": "T08n0245_001:0828b18_5",
        "context_with_next_sentence": true
    },
    {
        "source_sentence": "時諸眾中有十億，同名虛空藏海菩薩，歡喜法樂，各各散華於虛空中，變成無量華臺，上有無量大眾，說十四正行。",
        "from": "T08n0245_001:0828b22_6",
        "context_with_next_sentence": true
    },
    {
        "source_sentence": "十八梵、六欲天王，亦散寶華，各坐虛空臺上，說十四正行，受持讀誦，解其義理。",
        "from": "T08n0245_001:0828b25_7",
        "context_with_next_sentence": true
    },
    {
        "source_sentence": "無量諸鬼神，現身修行般若波羅蜜。",
        "from": "T08n0245_001:0828b27_8",
        "context_with_next_sentence": true
    },
    {
        "source_sentence": "佛告大王：「汝先言：『云何眾生相可化？』",
        "from": "T08n0245_001:0828b29_0",
        "context_with_next_sentence": true
    },
    {
        "source_sentence": "若以幻化身見幻化者，是菩薩真行化眾生。",
        "from": "T08n0245_001:0828b29_1",
        "context_with_next_sentence": true
    },
    {
        "source_sentence": "眾生識初一念識異木石，生得善、生得惡，惡為無量惡識本，善為無量善識本。",
        "from": "T08n0245_001:0828c01_2",
        "context_with_next_sentence": true
    },
    {
        "source_sentence": "初一念金剛終一念，於中生不可說不可說識，成眾生色心是眾生根本。",
        "from": "T08n0245_001:0828c03_3",
        "context_with_next_sentence": true
    },
    {
        "source_sentence": "色名色蓋，心名識蓋、想蓋、受蓋、行蓋。",
        "from": "T08n0245_001:0828c05_4",
        "context_with_next_sentence": true
    },
    {
        "source_sentence": "蓋者陰覆為用，身名積聚。",
        "from": "T08n0245_001:0828c06_5",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0828c06_6",
        "context_with_next_sentence": true
    },
    {
        "source_sentence": "此一色法生無量色：眼所得為色，耳所得為聲，鼻所得為香，舌得為味，身得為觸，堅持名地，水名潤，火名熱，輕動名風；生五識處名根。",
        "from": "T08n0245_001:0828c07_7",
        "context_with_next_sentence": true
    },
    {
        "source_sentence": "如是一色一心有不可思議色心。",
        "from": "T08n0245_001:0828c10_8",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0828c11_9",
        "context_with_next_sentence": true
    },
    {
        "source_sentence": "凡夫六識麤故，得假名青黃方圓等無量假色法；聖人六識淨故，得實法色香味觸一切實色法。",
        "from": "T08n0245_001:0828c11_10",
        "context_with_next_sentence": true
    },
    {
        "source_sentence": "眾生者，世諦之名也。",
        "from": "T08n0245_001:0828c13_11",
        "context_with_next_sentence": true
    },
    {
        "source_sentence": "若有若無，但生眾生憶念，名為世諦。",
        "from": "T08n0245_001:0828c13_12",
        "context_with_next_sentence": true
    },
    {
        "source_sentence": "世諦假誑幻化故有，乃至六道幻化，眾生見幻化，幻化見幻化，婆羅門、剎利、毘舍、首陀，神我等色心，名為幻諦，幻諦法無。",
        "from": "T08n0245_001:0828c14_13",
        "context_with_next_sentence": true
    },
    {
        "source_sentence": "佛未出世前，無名字，無義名；幻法幻化，無名字，無體相，無三界名字，無善惡果報六道名字。",
        "from": "T08n0245_001:0828c17_14",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0828c20_0",
        "context_with_next_sentence": true
    },
    {
        "source_sentence": "是故佛佛出現於世，為眾生故，說作三界六道名字，是名無量名字。",
        "from": "T08n0245_001:0828c20_1",
        "context_with_next_sentence": true
    },
    {
        "source_sentence": "如空法、四大法、心法、色法、相續假法，非一非異，一亦不續，異亦不續，非一非異故，名相續諦。",
        "from": "T08n0245_001:0828c21_2",
        "context_with_next_sentence": true
    },
    {
        "source_sentence": "相待假法，一切名相待，亦名不定相待，如五色等法，有無一切等法。",
        "from": "T08n0245_001:0828c23_3",
        "context_with_next_sentence": true
    },
    {
        "source_sentence": "一切法皆緣成，假成眾生，俱時因果，異時因果，三世善惡，一切幻化，是幻諦眾生。",
        "from": "T08n0245_001:0828c25_4",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0828c27_5",
        "context_with_next_sentence": true
    },
    {
        "source_sentence": "若菩薩如上所見眾生幻化，皆是假誑，如空中華，十住菩薩諸佛五眼，如幻諦而見，菩薩化眾生為若此。」",
        "from": "T08n0245_001:0828c27_6",
        "context_with_next_sentence": true
    },
    {
        "source_sentence": "說此法時，有無量天子及諸大眾得伏忍者，得空無生忍，乃至一地十地不可說德行。",
        "from": "T08n0245_001:0828c29_7",
        "context_with_next_sentence": true
    },
    {
        "source_sentence": "仁王般若波羅蜜護國經二諦品第四",
        "from": "T08n0245_001:0829a03_0",
        "context_with_next_sentence": true
    },
    {
        "source_sentence": "爾時波斯匿王言：「第一義諦中有世諦不？",
        "from": "T08n0245_001:0829a04_0",
        "context_with_next_sentence": true
    },
    {
        "source_sentence": "若言無者，智不應二；若言有者，智不應一。",
        "from": "T08n0245_001:0829a04_1",
        "context_with_next_sentence": true
    },
    {
        "source_sentence": "一二之義，其事云何？」",
        "from": "T08n0245_001:0829a06_0",
        "context_with_next_sentence": true
    },
    {
        "source_sentence": "佛告大王：「汝於過去七佛已問一義二義。",
        "from": "T08n0245_001:0829a06_1",
        "context_with_next_sentence": true
    },
    {
        "source_sentence": "汝今無聽，我今無說。",
        "from": "T08n0245_001:0829a07_2",
        "context_with_next_sentence": true
    },
    {
        "source_sentence": "無聽無說，即為一義二義故。",
        "from": "T08n0245_001:0829a07_3",
        "context_with_next_sentence": true
    },
    {
        "source_sentence": "諦聽，諦聽！",
        "from": "T08n0245_001:0829a08_4",
        "context_with_next_sentence": true
    },
    {
        "source_sentence": "善思念之，如法修行。",
        "from": "T08n0245_001:0829a08_5",
        "context_with_next_sentence": true
    },
    {
        "source_sentence": "七佛偈如是：「無相第一義，　　無自無他作，　因緣本自有，　　無自無他作。",
        "from": "T08n0245_001:0829a09_6",
        "context_with_next_sentence": true
    },
    {
        "source_sentence": "　法性本無性，　　第一義空如，　諸有本有法，　　三假集假有。",
        "from": "T08n0245_001:0829a12_0",
        "context_with_next_sentence": true
    },
    {
        "source_sentence": "　無無諦實無，　　寂滅第一空，　諸法因緣有，　　有無義如是。",
        "from": "T08n0245_001:0829a14_0",
        "context_with_next_sentence": true
    },
    {
        "source_sentence": "　有無本自二，　　譬若牛二角，　照解見無二，　　二諦常不即。",
        "from": "T08n0245_001:0829a16_0",
        "context_with_next_sentence": true
    },
    {
        "source_sentence": "　解心見不二，　　求二不可得，　非謂二諦一，　　非二何可得。",
        "from": "T08n0245_001:0829a18_0",
        "context_with_next_sentence": true
    },
    {
        "source_sentence": "　於解常自一，　　於諦常自二，　通達此無二，　　真入第一義。",
        "from": "T08n0245_001:0829a20_0",
        "context_with_next_sentence": true
    },
    {
        "source_sentence": "　世諦幻化起，　　譬如虛空華，　如影三手無，　　因緣故誑有。",
        "from": "T08n0245_001:0829a22_0",
        "context_with_next_sentence": true
    },
    {
        "source_sentence": "　幻化見幻化，　　眾生名幻諦，　幻師見幻法，　　諦實則皆無，　名為諸佛觀，　　菩薩觀亦然。",
        "from": "T08n0245_001:0829a24_0",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0829a27_0",
        "context_with_next_sentence": true
    },
    {
        "source_sentence": "菩薩摩訶薩於第一義中，常照二諦化眾生。",
        "from": "T08n0245_001:0829a27_1",
        "context_with_next_sentence": true
    },
    {
        "source_sentence": "佛及眾生一而無二。",
        "from": "T08n0245_001:0829a28_2",
        "context_with_next_sentence": true
    },
    {
        "source_sentence": "何以故？",
        "from": "T08n0245_001:0829a28_3",
        "context_with_next_sentence": true
    },
    {
        "source_sentence": "以眾生空故得置菩提空，以菩提空故得置眾生空。",
        "from": "T08n0245_001:0829a28_4",
        "context_with_next_sentence": true
    },
    {
        "source_sentence": "以一切法空故空空。",
        "from": "T08n0245_001:0829b01_5",
        "context_with_next_sentence": true
    },
    {
        "source_sentence": "何以故？",
        "from": "T08n0245_001:0829b01_6",
        "context_with_next_sentence": true
    },
    {
        "source_sentence": "般若無相，二諦虛空，般若空，從無明乃至薩婆若，無自相、無他相故，五眼成就時見無所見，行亦不受，不行亦不受，非行非不行亦不受，乃至一切法亦不受。",
        "from": "T08n0245_001:0829b01_7",
        "context_with_next_sentence": true
    },
    {
        "source_sentence": "菩薩未成佛時以菩提為煩惱，菩薩成佛時以煩惱為菩提，何以故？",
        "from": "T08n0245_001:0829b05_8",
        "context_with_next_sentence": true
    },
    {
        "source_sentence": "於第一義而不二故，諸佛如來乃至一切法如故。」",
        "from": "T08n0245_001:0829b07_9",
        "context_with_next_sentence": true
    },
    {
        "source_sentence": "白佛言：「云何十方諸如來、一切菩薩不離文字而行諸法相？」",
        "from": "T08n0245_001:0829b09_0",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0829b10_1",
        "context_with_next_sentence": true
    },
    {
        "source_sentence": "法輪者：法本如、重誦如、受記如、不誦偈如、無問而自說如、戒經如、譬喻如、法界如、本事如、方廣如、未曾有如、論議如，是名味句音聲果文字記句一切如。",
        "from": "T08n0245_001:0829b10_2",
        "context_with_next_sentence": true
    },
    {
        "source_sentence": "若取文字者，不行空也。",
        "from": "T08n0245_001:0829b14_3",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0829b15_0",
        "context_with_next_sentence": true
    },
    {
        "source_sentence": "如如文字修諸佛智母，一切眾生性根本智母，即為薩婆若體。",
        "from": "T08n0245_001:0829b15_1",
        "context_with_next_sentence": true
    },
    {
        "source_sentence": "諸佛未成佛，以當佛為智母，未得為性，已得為薩婆若。",
        "from": "T08n0245_001:0829b16_2",
        "context_with_next_sentence": true
    },
    {
        "source_sentence": "三乘般若，不生不滅，自性常住。",
        "from": "T08n0245_001:0829b17_3",
        "context_with_next_sentence": true
    },
    {
        "source_sentence": "一切眾生，以此為覺性故。",
        "from": "T08n0245_001:0829b18_4",
        "context_with_next_sentence": true
    },
    {
        "source_sentence": "若菩薩無受無文字，離文字，非非文字，修無修為修文字者，得般若真性般若波羅蜜。",
        "from": "T08n0245_001:0829b19_5",
        "context_with_next_sentence": true
    },
    {
        "source_sentence": "大王！",
        "from": "T08n0245_001:0829b21_6",
        "context_with_next_sentence": true
    },
    {
        "source_sentence": "若菩薩護佛護，化眾生，護十地行，為若此。」",
        "from": "T08n0245_001:0829b21_7",
        "context_with_next_sentence": true
    },
    {
        "source_sentence": "白佛言：「無量品眾生，根亦無量，行亦無量。",
        "from": "T08n0245_001:0829b23_0",
        "context_with_next_sentence": true
    },
    {
        "source_sentence": "法門為一為二，為無量耶？」",
        "from": "T08n0245_001:0829b23_1",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0829b24_2",
        "context_with_next_sentence": true
    },
    {
        "source_sentence": "一切法觀門，非一非二，乃有無量一切法，亦非有相，非非無相。",
        "from": "T08n0245_001:0829b24_3",
        "context_with_next_sentence": true
    },
    {
        "source_sentence": "若菩薩見眾生見一見二，即不見一不見二，一二者第一義諦也。",
        "from": "T08n0245_001:0829b26_4",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0829b27_5",
        "context_with_next_sentence": true
    },
    {
        "source_sentence": "若有若無者即世諦也。",
        "from": "T08n0245_001:0829b27_6",
        "context_with_next_sentence": true
    },
    {
        "source_sentence": "以三諦攝一切法，空諦、色諦、心諦故，我說一切法不出三諦。",
        "from": "T08n0245_001:0829b28_7",
        "context_with_next_sentence": true
    },
    {
        "source_sentence": "我人知見五受陰空，乃至一切法空，眾生品品根行不同故，非一非二法門。",
        "from": "T08n0245_001:0829b29_8",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0829c02_9",
        "context_with_next_sentence": true
    },
    {
        "source_sentence": "七佛說摩訶般若波羅蜜，我今說般若波羅蜜，無二無別。",
        "from": "T08n0245_001:0829c02_10",
        "context_with_next_sentence": true
    },
    {
        "source_sentence": "汝等大眾，應當受持讀誦解說。",
        "from": "T08n0245_001:0829c04_11",
        "context_with_next_sentence": true
    },
    {
        "source_sentence": "是經功德，有無量不可說不可說諸佛，一一佛教化無量不可說眾生，一一眾生皆得成佛；是佛復教化無量不可說眾生，皆得成佛；是上三佛說般若波羅蜜經八萬億偈；於一偈中復分為千分；於一分中說一分句義不可窮盡，況復於此經中起一念信！",
        "from": "T08n0245_001:0829c04_12",
        "context_with_next_sentence": true
    },
    {
        "source_sentence": "是諸眾生超百劫千劫十地等功德，何況受持讀誦解說者功德，即十方諸佛等無有異。",
        "from": "T08n0245_001:0829c10_13",
        "context_with_next_sentence": true
    },
    {
        "source_sentence": "當知是人即是如來，得佛不久。」",
        "from": "T08n0245_001:0829c12_14",
        "context_with_next_sentence": true
    },
    {
        "source_sentence": "時諸大眾聞說是經，十億人得三空忍；百萬億人得大空忍、十地性。",
        "from": "T08n0245_001:0829c13_15",
        "context_with_next_sentence": true
    },
    {
        "source_sentence": "「大王！",
        "from": "T08n0245_001:0829c16_0",
        "context_with_next_sentence": true
    },
    {
        "source_sentence": "此經名為『仁王問般若波羅蜜經』。",
        "from": "T08n0245_001:0829c16_1",
        "context_with_next_sentence": true
    },
    {
        "source_sentence": "汝等受持般若波羅蜜經，是經復有無量功德，名為護國土功德，亦名一切國王法藥服行無不大用護舍宅功德，亦護一切眾生身。",
        "from": "T08n0245_001:0829c16_2",
        "context_with_next_sentence": true
    },
    {
        "source_sentence": "即此般若波羅蜜，是護國土，如城塹牆壁刀劒鉾楯，汝應受持般若波羅蜜，亦復如是。」",
        "from": "T08n0245_001:0829c20_0",
        "context_with_next_sentence": true
    },
    {
        "source_sentence": "佛說仁王般若波羅蜜經卷上",
        "from": "T08n0245_001:0829c22_0",
        "context_with_next_sentence": false
    }
]