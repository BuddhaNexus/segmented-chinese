[
    {
        "source_sentence": "佛本行集經卷第六十",
        "from": "T03n0190_060:0928a02_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_060:0928a04_0",
        "context_with_next_sentence": true
    },
    {
        "source_sentence": "摩尼婁陀品下",
        "from": "T03n0190_060:0928a05_0",
        "context_with_next_sentence": true
    },
    {
        "source_sentence": "爾時，佛告諸比丘言：「汝諸比丘！",
        "from": "T03n0190_060:0928a06_0",
        "context_with_next_sentence": true
    },
    {
        "source_sentence": "彼時賊人在於辟支佛塔之前，益燈明者，其人是誰？",
        "from": "T03n0190_060:0928a06_1",
        "context_with_next_sentence": true
    },
    {
        "source_sentence": "莫作異見，摩尼婁陀比丘是也。",
        "from": "T03n0190_060:0928a07_2",
        "context_with_next_sentence": true
    },
    {
        "source_sentence": "摩尼婁陀，往昔作於大居士子，名曰大財，於後復作行賊盜人，為辟支佛舍利塔中，添益燈油，以清淨心，乞如是願：『願我來世，莫生惡道。』",
        "from": "T03n0190_060:0928a08_3",
        "context_with_next_sentence": true
    },
    {
        "source_sentence": "由彼業報，生世不曾墮惡道中，恒於天人，往反受樂。",
        "from": "T03n0190_060:0928a11_4",
        "context_with_next_sentence": true
    },
    {
        "source_sentence": "而於彼時，復乞是願：『願我來世，恒常值遇如是世尊，或勝此者，彼所說法，願我速解。』",
        "from": "T03n0190_060:0928a12_5",
        "context_with_next_sentence": true
    },
    {
        "source_sentence": "由彼業報，今得值我如是世尊，復於我邊，獲得出家，受具足戒。",
        "from": "T03n0190_060:0928a14_6",
        "context_with_next_sentence": true
    },
    {
        "source_sentence": "而於彼時，復乞是願：『願我於彼世尊所有弟子之中，得天眼者，我為第一。』",
        "from": "T03n0190_060:0928a16_7",
        "context_with_next_sentence": true
    },
    {
        "source_sentence": "由彼業報，今於我法聲聞弟子，得天眼中，其第一也。",
        "from": "T03n0190_060:0928a18_0",
        "context_with_next_sentence": true
    },
    {
        "source_sentence": "「汝諸比丘！",
        "from": "T03n0190_060:0928a20_0",
        "context_with_next_sentence": true
    },
    {
        "source_sentence": "摩尼婁陀，昔有如是種殖善根，由彼業力，今得出家，受具足戒得羅漢果。",
        "from": "T03n0190_060:0928a20_1",
        "context_with_next_sentence": true
    },
    {
        "source_sentence": "汝諸比丘！",
        "from": "T03n0190_060:0928a21_2",
        "context_with_next_sentence": true
    },
    {
        "source_sentence": "我復授記，於我聲聞弟子之中，摩尼婁陀，最為第一。」",
        "from": "T03n0190_060:0928a22_3",
        "context_with_next_sentence": true
    },
    {
        "source_sentence": "復有一時，世尊在於波羅[木*奈]城舊仙居處鹿野苑中，彼時天雨，長老阿難，詣向佛所，頂禮佛足，却住一面，住一面已，白言：「世尊！",
        "from": "T03n0190_060:0928a23_4",
        "context_with_next_sentence": true
    },
    {
        "source_sentence": "今日天雨，無有飲食，當作何計，令諸比丘過一日夜？」",
        "from": "T03n0190_060:0928a26_5",
        "context_with_next_sentence": true
    },
    {
        "source_sentence": "佛告阿難：「汝莫愁也！",
        "from": "T03n0190_060:0928a27_6",
        "context_with_next_sentence": true
    },
    {
        "source_sentence": "摩尼婁陀比丘！",
        "from": "T03n0190_060:0928a28_7",
        "context_with_next_sentence": true
    },
    {
        "source_sentence": "現在福力甚強，今日比丘應當得過一日一夜。」",
        "from": "T03n0190_060:0928a28_8",
        "context_with_next_sentence": true
    },
    {
        "source_sentence": "爾時，長老摩尼婁陀詣向佛所，到已頂禮，却住一面而白佛言：「世尊！",
        "from": "T03n0190_060:0928b01_0",
        "context_with_next_sentence": true
    },
    {
        "source_sentence": "今者受我微供，若食我食，堪令一切諸比丘等過一日夜。」",
        "from": "T03n0190_060:0928b02_1",
        "context_with_next_sentence": true
    },
    {
        "source_sentence": "於時，世尊默然受許。",
        "from": "T03n0190_060:0928b03_2",
        "context_with_next_sentence": true
    },
    {
        "source_sentence": "爾時，長老摩尼婁陀，於晨朝時，著衣持鉢，往至入彼彼羅[木*奈]城。",
        "from": "T03n0190_060:0928b04_3",
        "context_with_next_sentence": true
    },
    {
        "source_sentence": "其入城已，未曾告乞，亦更無有親舊識知。",
        "from": "T03n0190_060:0928b05_4",
        "context_with_next_sentence": true
    },
    {
        "source_sentence": "當於爾時，忽然即有五百釜食，來至彼前。",
        "from": "T03n0190_060:0928b06_5",
        "context_with_next_sentence": true
    },
    {
        "source_sentence": "爾時，長老摩尼婁陀，尋時送彼五百釜食，向鹿苑中，即敷諸座，敷設已訖，往白佛言：「世尊時至，飯食已辦，唯願就食。」",
        "from": "T03n0190_060:0928b07_6",
        "context_with_next_sentence": true
    },
    {
        "source_sentence": "爾時，世尊日在東方，著衣持鉢，共諸比丘，來至食堂，於所敷設，次第而坐。",
        "from": "T03n0190_060:0928b11_0",
        "context_with_next_sentence": true
    },
    {
        "source_sentence": "爾時，長老摩尼婁陀見佛及僧次第坐已，奉持如上五百釜食，施佛及僧，恣飽滿已，然後自食。",
        "from": "T03n0190_060:0928b12_1",
        "context_with_next_sentence": true
    },
    {
        "source_sentence": "飯食亦訖，共諸比丘，詣向講堂，敷座而坐。",
        "from": "T03n0190_060:0928b14_2",
        "context_with_next_sentence": true
    },
    {
        "source_sentence": "爾時，長老摩尼婁陀坐已即告諸比丘言：「諸長老輩！",
        "from": "T03n0190_060:0928b16_0",
        "context_with_next_sentence": true
    },
    {
        "source_sentence": "希有希有！",
        "from": "T03n0190_060:0928b17_1",
        "context_with_next_sentence": true
    },
    {
        "source_sentence": "未曾得見如此之事，乃有如此多大果報，多大功德，多大威勢。",
        "from": "T03n0190_060:0928b17_2",
        "context_with_next_sentence": true
    },
    {
        "source_sentence": "所以者何？",
        "from": "T03n0190_060:0928b18_3",
        "context_with_next_sentence": true
    },
    {
        "source_sentence": "諸長老輩！",
        "from": "T03n0190_060:0928b19_4",
        "context_with_next_sentence": true
    },
    {
        "source_sentence": "我念往昔，久遠之時，波羅[木*奈]城有一貧人，無有資財，不立倉庫。",
        "from": "T03n0190_060:0928b19_5",
        "context_with_next_sentence": true
    },
    {
        "source_sentence": "於彼之時，波羅[木*奈]城，有辟支佛，依倚而住，名婆斯吒。",
        "from": "T03n0190_060:0928b20_6",
        "context_with_next_sentence": true
    },
    {
        "source_sentence": "當爾之時，其城穀貴，人民飢饉，乏少者多，其城內外，多有人死，唯見白骨，處處狼籍。",
        "from": "T03n0190_060:0928b22_0",
        "context_with_next_sentence": true
    },
    {
        "source_sentence": "於彼之時，諸出家人，乞食難得，以飢所逼，不能修道。",
        "from": "T03n0190_060:0928b24_0",
        "context_with_next_sentence": true
    },
    {
        "source_sentence": "當爾之時，彼辟支佛，於晨朝時，日在東方著衣持鉢，入波羅[木*奈]次第乞食，遍歷彼城全無所得，如本洗鉢，還出城去。",
        "from": "T03n0190_060:0928b25_1",
        "context_with_next_sentence": true
    },
    {
        "source_sentence": "我於爾時，見婆斯吒辟支佛尊，詣向彼邊，到已白言：『善哉大仙！",
        "from": "T03n0190_060:0928b27_2",
        "context_with_next_sentence": true
    },
    {
        "source_sentence": "此處乞食，頗得已不？",
        "from": "T03n0190_060:0928b29_3",
        "context_with_next_sentence": true
    },
    {
        "source_sentence": "彼尊報我，作如是言：仁者！",
        "from": "T03n0190_060:0928b29_4",
        "context_with_next_sentence": true
    },
    {
        "source_sentence": "我今乞食不得？』",
        "from": "T03n0190_060:0928c01_5",
        "context_with_next_sentence": true
    },
    {
        "source_sentence": "我於爾時，復白彼尊，作如是言：『尊者！",
        "from": "T03n0190_060:0928c01_6",
        "context_with_next_sentence": true
    },
    {
        "source_sentence": "若然，來至我家。』",
        "from": "T03n0190_060:0928c02_7",
        "context_with_next_sentence": true
    },
    {
        "source_sentence": "於時家內，唯有一升稗子熟飯，我即喚彼辟支佛尊，命入舍內將彼稗飯，以用奉施。",
        "from": "T03n0190_060:0928c02_8",
        "context_with_next_sentence": true
    },
    {
        "source_sentence": "時辟支佛，受我施已，隨意所去。",
        "from": "T03n0190_060:0928c04_9",
        "context_with_next_sentence": true
    },
    {
        "source_sentence": "我於彼時，為採薪柴，出至城外，與尸陀林，相去不遠，採取柴木。",
        "from": "T03n0190_060:0928c05_10",
        "context_with_next_sentence": true
    },
    {
        "source_sentence": "彼林有一白骨屍骸，忽然起來，抱我項住。",
        "from": "T03n0190_060:0928c07_11",
        "context_with_next_sentence": true
    },
    {
        "source_sentence": "我於彼時，欲脫彼屍，慇懃用力，不能得脫。",
        "from": "T03n0190_060:0928c08_0",
        "context_with_next_sentence": true
    },
    {
        "source_sentence": "我於彼日，日落西下，將欲沒時，抱持死屍，來入城內。",
        "from": "T03n0190_060:0928c08_1",
        "context_with_next_sentence": true
    },
    {
        "source_sentence": "我入城時，人見我者，而告我言：『咄人何故將此骨屍，而入城內？』",
        "from": "T03n0190_060:0928c10_2",
        "context_with_next_sentence": true
    },
    {
        "source_sentence": "我報彼言：『是諸人輩！",
        "from": "T03n0190_060:0928c11_3",
        "context_with_next_sentence": true
    },
    {
        "source_sentence": "我今盡力，欲脫此屍，了不能得。",
        "from": "T03n0190_060:0928c12_0",
        "context_with_next_sentence": true
    },
    {
        "source_sentence": "汝等若有堪能脫者，當為我脫。』",
        "from": "T03n0190_060:0928c12_1",
        "context_with_next_sentence": true
    },
    {
        "source_sentence": "時彼人輩，詳共捉此骨屍牽挽，盡力望脫，亦不能得。",
        "from": "T03n0190_060:0928c13_2",
        "context_with_next_sentence": true
    },
    {
        "source_sentence": "我時漸漸至於家內，望欲脫彼白骨死屍，而彼白骨，悉變成金，自然墮地。",
        "from": "T03n0190_060:0928c14_3",
        "context_with_next_sentence": true
    },
    {
        "source_sentence": "我於爾時，作如是念：『我以此金，不可獨用。』",
        "from": "T03n0190_060:0928c16_4",
        "context_with_next_sentence": true
    },
    {
        "source_sentence": "作是念已，即詣向彼梵德王邊白言：『大王！",
        "from": "T03n0190_060:0928c17_5",
        "context_with_next_sentence": true
    },
    {
        "source_sentence": "當知，我今地得伏藏，大王受取，用為國寶。』",
        "from": "T03n0190_060:0928c18_6",
        "context_with_next_sentence": true
    },
    {
        "source_sentence": "時梵德王，喚諸左右而勅之言：『汝等當須隨此人去，其人指授，悉皆受取，將來向此。』",
        "from": "T03n0190_060:0928c19_7",
        "context_with_next_sentence": true
    },
    {
        "source_sentence": "「爾時，左右聞王勅已，即時共我來至家內，我即以金，示彼使人。",
        "from": "T03n0190_060:0928c21_0",
        "context_with_next_sentence": true
    },
    {
        "source_sentence": "「爾時，使人還見死屍白骨如故，見已謂我：『咄哉癡人！",
        "from": "T03n0190_060:0928c23_0",
        "context_with_next_sentence": true
    },
    {
        "source_sentence": "汝不癲狂！",
        "from": "T03n0190_060:0928c24_1",
        "context_with_next_sentence": true
    },
    {
        "source_sentence": "何故持彼死屍白骨以為金也？』",
        "from": "T03n0190_060:0928c24_2",
        "context_with_next_sentence": true
    },
    {
        "source_sentence": "而彼使者還至王所，具說前事。",
        "from": "T03n0190_060:0928c25_3",
        "context_with_next_sentence": true
    },
    {
        "source_sentence": "我於後時，復至王邊而白王言：『大王！",
        "from": "T03n0190_060:0928c25_4",
        "context_with_next_sentence": true
    },
    {
        "source_sentence": "當知，我得伏藏，事實不虛，惟願大王！",
        "from": "T03n0190_060:0928c26_5",
        "context_with_next_sentence": true
    },
    {
        "source_sentence": "早為納受。』",
        "from": "T03n0190_060:0928c27_6",
        "context_with_next_sentence": true
    },
    {
        "source_sentence": "時梵德王，遂即自往至其家內，見彼金藏，還是白骨如本不異，復告我言：『咄哉癡人！",
        "from": "T03n0190_060:0928c27_7",
        "context_with_next_sentence": true
    },
    {
        "source_sentence": "汝著癲狂！",
        "from": "T03n0190_060:0928c29_8",
        "context_with_next_sentence": true
    },
    {
        "source_sentence": "何為於此白骨死屍而作金想？』",
        "from": "T03n0190_060:0929a01_0",
        "context_with_next_sentence": true
    },
    {
        "source_sentence": "我復白彼梵德王言：『大王！",
        "from": "T03n0190_060:0929a01_1",
        "context_with_next_sentence": true
    },
    {
        "source_sentence": "當知，此實金也，非是屍骨。』",
        "from": "T03n0190_060:0929a02_2",
        "context_with_next_sentence": true
    },
    {
        "source_sentence": "如是再三，作是語已。",
        "from": "T03n0190_060:0929a02_3",
        "context_with_next_sentence": true
    },
    {
        "source_sentence": "我於爾時，手執彼金，作是誓言：『若此金寶，為我來作善業報者，願梵德王亦如是見。』",
        "from": "T03n0190_060:0929a03_4",
        "context_with_next_sentence": true
    },
    {
        "source_sentence": "作此誓已，時梵德王看此死屍，還如我見金寶不異，即告我言：『善哉仁者！",
        "from": "T03n0190_060:0929a05_5",
        "context_with_next_sentence": true
    },
    {
        "source_sentence": "汝作何等善業因緣？",
        "from": "T03n0190_060:0929a06_6",
        "context_with_next_sentence": true
    },
    {
        "source_sentence": "曾事何神？",
        "from": "T03n0190_060:0929a07_7",
        "context_with_next_sentence": true
    },
    {
        "source_sentence": "供養何天？",
        "from": "T03n0190_060:0929a07_8",
        "context_with_next_sentence": true
    },
    {
        "source_sentence": "供養何仙？",
        "from": "T03n0190_060:0929a07_9",
        "context_with_next_sentence": true
    },
    {
        "source_sentence": "而能與汝如是願也。』",
        "from": "T03n0190_060:0929a08_10",
        "context_with_next_sentence": true
    },
    {
        "source_sentence": "我於爾時，白梵德王作如是言：『大王！",
        "from": "T03n0190_060:0929a08_11",
        "context_with_next_sentence": true
    },
    {
        "source_sentence": "當知，有一仙人，我曾供給此仙人食。",
        "from": "T03n0190_060:0929a09_12",
        "context_with_next_sentence": true
    },
    {
        "source_sentence": "必應是彼神力所致，令我今日得是果報。』",
        "from": "T03n0190_060:0929a10_13",
        "context_with_next_sentence": true
    },
    {
        "source_sentence": "時梵德王而告我言：『汝以造作如是善業，故於今日得此果報。",
        "from": "T03n0190_060:0929a11_14",
        "context_with_next_sentence": true
    },
    {
        "source_sentence": "汝此果報，無人能奪，從今日後，不須疑慮，隨意而用。』",
        "from": "T03n0190_060:0929a12_15",
        "context_with_next_sentence": true
    },
    {
        "source_sentence": "諸長老輩！",
        "from": "T03n0190_060:0929a13_16",
        "context_with_next_sentence": true
    },
    {
        "source_sentence": "我於彼時，正以布施彼辟支佛一食之業，現於爾時即獲果報，所須資財，隨意即辦。",
        "from": "T03n0190_060:0929a14_17",
        "context_with_next_sentence": true
    },
    {
        "source_sentence": "正以施彼一食之故，七反生於三十三天，受其福報，乃於彼處三十三天，作帝釋王，復於人中，而為國王，并復得作轉輪聖王，治四天下，為世界主，護持世間，七寶具足，乃至降伏，如法治化。",
        "from": "T03n0190_060:0929a15_18",
        "context_with_next_sentence": true
    },
    {
        "source_sentence": "由彼布施一食果報，命終生天，從天下生在於人間；命盡復得生於天上。",
        "from": "T03n0190_060:0929a20_19",
        "context_with_next_sentence": true
    },
    {
        "source_sentence": "流轉如是，更不雜生。",
        "from": "T03n0190_060:0929a21_20",
        "context_with_next_sentence": true
    },
    {
        "source_sentence": "我所生處，恒得最勝上妙宮殿，若生人間，生豪貴家，資財豐足，乃至一切無所乏少；如在天身，多受快樂，下生人間，亦復如是。",
        "from": "T03n0190_060:0929a22_21",
        "context_with_next_sentence": true
    },
    {
        "source_sentence": "以施一食，因彼果報，今生釋種。",
        "from": "T03n0190_060:0929a25_22",
        "context_with_next_sentence": true
    },
    {
        "source_sentence": "我生之日，諸天下來，將五百寶衣覆我身上，地下復有五百伏藏自然現出，皆以布施一食果報。",
        "from": "T03n0190_060:0929a25_23",
        "context_with_next_sentence": true
    },
    {
        "source_sentence": "我之父母，為我造作三種宮殿：一宜夏坐，二宜冬坐，三宜春秋二時居坐。",
        "from": "T03n0190_060:0929a28_24",
        "context_with_next_sentence": true
    },
    {
        "source_sentence": "以彼施食果報因緣，我既生於釋種之家，我家爾時，遂即日別漸漸增長，所謂穀米盈溢倉廩，真珠琉璃珊瑚虎魄金銀玉等，無量珍寶，二足四足，無所尠乏。",
        "from": "T03n0190_060:0929a29_25",
        "context_with_next_sentence": true
    },
    {
        "source_sentence": "又以彼時施食果報，我在園苑，我母爾時，欲試我故，辦具空器，以衣覆蓋，送來與我，至其半路，即有諸天種種飲食，悉滿其器。",
        "from": "T03n0190_060:0929b04_26",
        "context_with_next_sentence": true
    },
    {
        "source_sentence": "彼食香美，大有氣力。",
        "from": "T03n0190_060:0929b07_27",
        "context_with_next_sentence": true
    },
    {
        "source_sentence": "又以施食果報力故，共父相隨，撿挍田作。",
        "from": "T03n0190_060:0929b07_28",
        "context_with_next_sentence": true
    },
    {
        "source_sentence": "當爾之時，身患飢渴，遂往赴水，掬取欲飲，其水變成天妙甘露。",
        "from": "T03n0190_060:0929b08_29",
        "context_with_next_sentence": true
    },
    {
        "source_sentence": "又以施彼一食之故果報成熟，今來入此波羅[木*奈]城，未曾與彼委曲相識，自然即有五百釜食，來於我前。",
        "from": "T03n0190_060:0929b10_0",
        "context_with_next_sentence": true
    },
    {
        "source_sentence": "我受彼食，遣送林中，請佛及僧，供奉此食，悉令佛僧大眾充飽。",
        "from": "T03n0190_060:0929b12_1",
        "context_with_next_sentence": true
    },
    {
        "source_sentence": "藉彼業報，我於四事，無所乏短。",
        "from": "T03n0190_060:0929b13_2",
        "context_with_next_sentence": true
    },
    {
        "source_sentence": "我施彼食，果業因緣，於世俗樂，亦無所乏；今者出家，於出家樂，亦皆具足。",
        "from": "T03n0190_060:0929b14_3",
        "context_with_next_sentence": true
    },
    {
        "source_sentence": "以彼施食果報熟故，今斷生死，得梵行力，所有作者，皆悉已辦，不受後有，至無畏處，至於前所，當得涅槃，得涅槃已，無樂無苦，自然證知。",
        "from": "T03n0190_060:0929b16_4",
        "context_with_next_sentence": true
    },
    {
        "source_sentence": "諸長老輩！",
        "from": "T03n0190_060:0929b19_5",
        "context_with_next_sentence": true
    },
    {
        "source_sentence": "我於彼時，乃不識是辟支世尊，我若決定知辟支佛，我應尋時更求勝果，求大威德，應求無上廣大果報。」",
        "from": "T03n0190_060:0929b19_6",
        "context_with_next_sentence": true
    },
    {
        "source_sentence": "爾時，長老摩尼婁陀說前語已，重說偈言：「我自思惟往昔時，　　依住在於波羅[木*奈]，　負賣薪柴以為業，　　值遇尊者婆斯吒，　見已布施一飡食，　　故生豪貴釋種姓，　其名號曰尼婁陀，　　善解音聲復能舞，　拍手歌詠諷頌等，　　并及一切諸技藝。",
        "from": "T03n0190_060:0929b22_0",
        "context_with_next_sentence": true
    },
    {
        "source_sentence": "　我今已自知宿命，　　及以昔世所生處，　往於三十三天上，　　於彼七反往來生，　彼處或作釋天王，　　及以自在天宮內，　一切隨我所造作，　　如是治化於諸天。",
        "from": "T03n0190_060:0929b28_0",
        "context_with_next_sentence": true
    },
    {
        "source_sentence": "　復經七反作人主，　　灌頂成就剎利王，　自在大力降伏眾，　　不行刀兵諸戎仗。",
        "from": "T03n0190_060:0929c03_0",
        "context_with_next_sentence": true
    },
    {
        "source_sentence": "　如法治化大地中，　　多有無量諸珍寶，　於我境界悉豐饒，　　所生家中大巨富，　資財增長無有數，　　於諸人中最為首。",
        "from": "T03n0190_060:0929c05_0",
        "context_with_next_sentence": true
    },
    {
        "source_sentence": "　世間五欲悉圓備，　　七寶諸珍無闕少，　皆由我作如是業，　　不曾生於惡道中。",
        "from": "T03n0190_060:0929c08_0",
        "context_with_next_sentence": true
    },
    {
        "source_sentence": "　今於釋種得出家，　　得三解脫甘露處，　我為何故得出家，　　棄捨家業來於此？",
        "from": "T03n0190_060:0929c10_0",
        "context_with_next_sentence": true
    },
    {
        "source_sentence": "　正以我獲彼利益，　　故來報佛世尊恩，　世尊知我機熟時，　　為我演說無常法。",
        "from": "T03n0190_060:0929c12_0",
        "context_with_next_sentence": true
    },
    {
        "source_sentence": "　若有意所幻化身，　　神通自來至我所，　若我心中有疑惑，　　如是皆悉為我解。",
        "from": "T03n0190_060:0929c14_0",
        "context_with_next_sentence": true
    },
    {
        "source_sentence": "　佛所說法無分別，　　還為我說無別法。",
        "from": "T03n0190_060:0929c16_0",
        "context_with_next_sentence": true
    },
    {
        "source_sentence": "　我今得聞彼實語，　　如法愛樂而奉行，　如是即得三解脫，　　即是仰報諸佛恩。",
        "from": "T03n0190_060:0929c17_0",
        "context_with_next_sentence": true
    },
    {
        "source_sentence": "　我今不樂此命終，　　亦不愛樂此壽命，　但我所受業至時，　　正念思惟當捨壽。",
        "from": "T03n0190_060:0929c19_0",
        "context_with_next_sentence": true
    },
    {
        "source_sentence": "　我知未來生死處，　　眾生往來處亦知，　既知此處命終已，　　亦知往至彼處生。",
        "from": "T03n0190_060:0929c21_0",
        "context_with_next_sentence": true
    },
    {
        "source_sentence": "　毘舍離境竹林村，　　我於彼林當捨壽，　於彼林中蔚茂處，　　漏盡其下入涅槃。」",
        "from": "T03n0190_060:0929c23_0",
        "context_with_next_sentence": true
    },
    {
        "source_sentence": "爾時，世尊以淨天耳過於人耳，聞彼長老摩尼婁陀，說此過去造業因緣，今昔獲得如是果報。",
        "from": "T03n0190_060:0929c25_0",
        "context_with_next_sentence": true
    },
    {
        "source_sentence": "復以妙偈，而陳說之。",
        "from": "T03n0190_060:0929c27_1",
        "context_with_next_sentence": true
    },
    {
        "source_sentence": "聞是事已，讚歎欣然。",
        "from": "T03n0190_060:0929c27_2",
        "context_with_next_sentence": true
    },
    {
        "source_sentence": "佛本行集經阿難因緣品第六十",
        "from": "T03n0190_060:0929c29_0",
        "context_with_next_sentence": true
    },
    {
        "source_sentence": "又於一時，長老阿難，被諸梵行大德人輩勸請，令彼奉侍世尊。",
        "from": "T03n0190_060:0930a01_0",
        "context_with_next_sentence": true
    },
    {
        "source_sentence": "從爾已來，盡心盡力，意行調適，如來所說，悉皆受持。",
        "from": "T03n0190_060:0930a02_1",
        "context_with_next_sentence": true
    },
    {
        "source_sentence": "從如來口所聞之事，或世間事、或出世事，悉能受持，永不忘失，若有人來諮問所疑，亦悉能令彼心歡喜。",
        "from": "T03n0190_060:0930a03_2",
        "context_with_next_sentence": true
    },
    {
        "source_sentence": "以是因緣，世尊集眾，告諸比丘，作如是言：「汝諸比丘！",
        "from": "T03n0190_060:0930a06_0",
        "context_with_next_sentence": true
    },
    {
        "source_sentence": "於我聲聞弟子之中，多聞利智，侍者之內，阿難比丘是其人也。」",
        "from": "T03n0190_060:0930a07_1",
        "context_with_next_sentence": true
    },
    {
        "source_sentence": "時，諸比丘白佛言：「世尊！",
        "from": "T03n0190_060:0930a08_2",
        "context_with_next_sentence": true
    },
    {
        "source_sentence": "長老阿難，於往昔時，造何善根？",
        "from": "T03n0190_060:0930a09_3",
        "context_with_next_sentence": true
    },
    {
        "source_sentence": "藉彼善根，今生釋種大豪姓家，巨富饒財，大有勢力，乃至一切無所乏少。",
        "from": "T03n0190_060:0930a09_4",
        "context_with_next_sentence": true
    },
    {
        "source_sentence": "復以何業？",
        "from": "T03n0190_060:0930a11_5",
        "context_with_next_sentence": true
    },
    {
        "source_sentence": "今得出家，受具足戒，得諸聖法，若聞世間出世間事，永不忘失，若有諸人來問所疑，亦悉能令彼心歡喜。",
        "from": "T03n0190_060:0930a11_6",
        "context_with_next_sentence": true
    },
    {
        "source_sentence": "世尊復記謂諸比丘：『若知於我聲聞弟子，多聞智慧強記不忘最第一者，此即阿難比丘是也。』」",
        "from": "T03n0190_060:0930a14_7",
        "context_with_next_sentence": true
    },
    {
        "source_sentence": "作是語已，佛告諸比丘：「我念往昔，過去世中，久遠之時，還於此處波羅[木*奈]城，有王治化，名曰梵德。",
        "from": "T03n0190_060:0930a16_8",
        "context_with_next_sentence": true
    },
    {
        "source_sentence": "彼王爾時，生於二子，一名喜根，二名婆奴(隋言月)。",
        "from": "T03n0190_060:0930a18_9",
        "context_with_next_sentence": true
    },
    {
        "source_sentence": "二子之內，喜根為大。",
        "from": "T03n0190_060:0930a19_10",
        "context_with_next_sentence": true
    },
    {
        "source_sentence": "其大子者，本性調善，賢直柔和，多有慈心，畏懼諸罪，厭離愛有。",
        "from": "T03n0190_060:0930a20_11",
        "context_with_next_sentence": true
    },
    {
        "source_sentence": "其彼王子，見其城內為諸王事之所逼切，縣官苦惱，殺害無窮，多有繫閉，所謂枷鎖杻械囹圄，地牢固禁，斬截手足，割其耳鼻，挑其眼目。",
        "from": "T03n0190_060:0930a21_12",
        "context_with_next_sentence": true
    },
    {
        "source_sentence": "既見此事，遂作是念：『我之父王，百年已往，我身云何當治王位？",
        "from": "T03n0190_060:0930a24_13",
        "context_with_next_sentence": true
    },
    {
        "source_sentence": "我今知用如此王位，欲作何事？",
        "from": "T03n0190_060:0930a26_14",
        "context_with_next_sentence": true
    },
    {
        "source_sentence": "及我身命，亦知何用？",
        "from": "T03n0190_060:0930a26_15",
        "context_with_next_sentence": true
    },
    {
        "source_sentence": "所以者何？",
        "from": "T03n0190_060:0930a27_16",
        "context_with_next_sentence": true
    },
    {
        "source_sentence": "今見一切諸眾生輩，以種種苦逼切其身。",
        "from": "T03n0190_060:0930a27_17",
        "context_with_next_sentence": true
    },
    {
        "source_sentence": "如我今者，不如捨家出家修道。』",
        "from": "T03n0190_060:0930a28_18",
        "context_with_next_sentence": true
    },
    {
        "source_sentence": "作是念已，詣父母邊，白言：『父母！",
        "from": "T03n0190_060:0930a29_19",
        "context_with_next_sentence": true
    },
    {
        "source_sentence": "我欲捨家出家修道。』",
        "from": "T03n0190_060:0930a29_20",
        "context_with_next_sentence": true
    },
    {
        "source_sentence": "「爾時，父母報其子言：『汝身是我所愛之子，不離心意，瞻看無厭，我等寧死，不能別汝。",
        "from": "T03n0190_060:0930b02_0",
        "context_with_next_sentence": true
    },
    {
        "source_sentence": "我等但使身命存在，終不相放。』",
        "from": "T03n0190_060:0930b03_1",
        "context_with_next_sentence": true
    },
    {
        "source_sentence": "如是再過，喜根童子，白父母言：『父母當知！",
        "from": "T03n0190_060:0930b04_2",
        "context_with_next_sentence": true
    },
    {
        "source_sentence": "我今必定捨家出家，唯願父母！",
        "from": "T03n0190_060:0930b05_3",
        "context_with_next_sentence": true
    },
    {
        "source_sentence": "哀愍許我。』",
        "from": "T03n0190_060:0930b06_4",
        "context_with_next_sentence": true
    },
    {
        "source_sentence": "如是數數諮請父母，而彼父母，遂即聽許捨家出家，而告之言：『汝是我子，如汝所樂，隨汝意也。』",
        "from": "T03n0190_060:0930b06_5",
        "context_with_next_sentence": true
    },
    {
        "source_sentence": "爾時，梵德喜根王子，以其父母許得出家，至於他日，捨家剃髮，次第修道而悟緣覺，能作神通變化之事，放光放水，迴天動地，興雲致雨，如是等事，皆悉能辦。",
        "from": "T03n0190_060:0930b08_6",
        "context_with_next_sentence": true
    },
    {
        "source_sentence": "彼辟支佛作如是念：『我為何事而得出家？",
        "from": "T03n0190_060:0930b12_7",
        "context_with_next_sentence": true
    },
    {
        "source_sentence": "如是之事，我今已辦，已得己利，所作已辦。",
        "from": "T03n0190_060:0930b13_8",
        "context_with_next_sentence": true
    },
    {
        "source_sentence": "我今可往本生之地，憐愍父母諸眷屬故，及餘眾生，令作福田。』",
        "from": "T03n0190_060:0930b14_9",
        "context_with_next_sentence": true
    },
    {
        "source_sentence": "「爾時，喜根辟支世尊，次第遊行，至波羅[木*奈]，至彼國已，依住彼城父王梵德菴羅林內。",
        "from": "T03n0190_060:0930b16_0",
        "context_with_next_sentence": true
    },
    {
        "source_sentence": "「爾時，梵德傳聞他說：『喜根童子，已成大仙，還來於此，住我境界。』",
        "from": "T03n0190_060:0930b18_0",
        "context_with_next_sentence": true
    },
    {
        "source_sentence": "『我今可往至喜根邊，顯現於彼，問訊慰喻。』",
        "from": "T03n0190_060:0930b19_1",
        "context_with_next_sentence": true
    },
    {
        "source_sentence": "時梵德王，以大勢力，嚴盛威風，示現神德，從城而出，有四兵眾，前後圍遶。",
        "from": "T03n0190_060:0930b20_2",
        "context_with_next_sentence": true
    },
    {
        "source_sentence": "「爾時，喜根尊者辟支，遙見父來，而作是念：『此諸人輩！",
        "from": "T03n0190_060:0930b23_0",
        "context_with_next_sentence": true
    },
    {
        "source_sentence": "梵德王等，大有威力，我慢貢高，我若隨宜在彼前者，梵德王等必不敬我。』",
        "from": "T03n0190_060:0930b24_1",
        "context_with_next_sentence": true
    },
    {
        "source_sentence": "作是念已，飛騰虛空，現諸神變，坐臥經行，半身放烟，半身出火，身上放火，身下出水，示現如是種種神通。",
        "from": "T03n0190_060:0930b25_2",
        "context_with_next_sentence": true
    },
    {
        "source_sentence": "「時，梵德王諸臣百官，見彼尊者大聖辟支飛騰虛空現諸神變，彼等見已，作如是念：『我之童子，雖捨王位今得出家，已成大仙，有大威德，有大神通。』",
        "from": "T03n0190_060:0930b29_0",
        "context_with_next_sentence": true
    },
    {
        "source_sentence": "其心爾時，即大歡喜，踊躍無量，遍滿其體，不能自勝，詣彼喜根辟支佛所。",
        "from": "T03n0190_060:0930c03_1",
        "context_with_next_sentence": true
    },
    {
        "source_sentence": "王既漸進，佛復下空，王到其所，歡喜敬仰。",
        "from": "T03n0190_060:0930c04_2",
        "context_with_next_sentence": true
    },
    {
        "source_sentence": "時辟支佛，下住地上，即便坐於所敷之座。",
        "from": "T03n0190_060:0930c05_3",
        "context_with_next_sentence": true
    },
    {
        "source_sentence": "「爾時，梵德到辟支邊，頂禮佛足，却住一面，坐一面已。",
        "from": "T03n0190_060:0930c07_0",
        "context_with_next_sentence": true
    },
    {
        "source_sentence": "時辟支佛，少說諸法，令王歡喜踊躍無量，顯示善事。",
        "from": "T03n0190_060:0930c08_1",
        "context_with_next_sentence": true
    },
    {
        "source_sentence": "「爾時，大王從辟支佛，聽聞法已，歡喜踊躍，白辟支言：『善哉大仙！",
        "from": "T03n0190_060:0930c10_0",
        "context_with_next_sentence": true
    },
    {
        "source_sentence": "今受我請，常住我家，我為尊者，當作伽藍經行房窟，四事供養，心所樂者，悉皆辦與。",
        "from": "T03n0190_060:0930c11_1",
        "context_with_next_sentence": true
    },
    {
        "source_sentence": "若欲哀愍諸眾生故，村落城邑，欲行乞食，任意所行，我不障礙。』",
        "from": "T03n0190_060:0930c13_2",
        "context_with_next_sentence": true
    },
    {
        "source_sentence": "辟支佛尊，默然而受父王所請。",
        "from": "T03n0190_060:0930c15_0",
        "context_with_next_sentence": true
    },
    {
        "source_sentence": "於時彼王，見彼尊者喜根緣覺默然受請，即辦種種諸供養具，經行房窟，四事供養，悉持施與，自餘須者，一切辦給。",
        "from": "T03n0190_060:0930c15_1",
        "context_with_next_sentence": true
    },
    {
        "source_sentence": "「爾時，喜根辟支仙人，為欲憐愍諸眾生故，入城乞食，如此之時，即得入城。",
        "from": "T03n0190_060:0930c19_0",
        "context_with_next_sentence": true
    },
    {
        "source_sentence": "其月王子，日別至於喜根仙人辟支佛邊，承事供養，於諸法中，心有所疑，時時往問彼辟支佛。",
        "from": "T03n0190_060:0930c20_1",
        "context_with_next_sentence": true
    },
    {
        "source_sentence": "其辟支佛，或被婆奴王子所問，默然不答。",
        "from": "T03n0190_060:0930c22_2",
        "context_with_next_sentence": true
    },
    {
        "source_sentence": "唯於諸指，出其光炎。",
        "from": "T03n0190_060:0930c23_3",
        "context_with_next_sentence": true
    },
    {
        "source_sentence": "爾時婆奴作如是念：『此辟支佛，大有神通，而無才辯。』",
        "from": "T03n0190_060:0930c24_4",
        "context_with_next_sentence": true
    },
    {
        "source_sentence": "「爾時，喜根尊者辟支告婆奴言：『婆奴王子！",
        "from": "T03n0190_060:0930c26_0",
        "context_with_next_sentence": true
    },
    {
        "source_sentence": "汝來出家，汝今若其不肯出家，我定知汝命終之後必墮惡道。",
        "from": "T03n0190_060:0930c26_1",
        "context_with_next_sentence": true
    },
    {
        "source_sentence": "若其出家，汝亦應當成就大仙，有大神通。』",
        "from": "T03n0190_060:0930c28_2",
        "context_with_next_sentence": true
    },
    {
        "source_sentence": "爾時婆奴詣向父母，白如是言：『善哉父母！",
        "from": "T03n0190_060:0930c29_3",
        "context_with_next_sentence": true
    },
    {
        "source_sentence": "喜根仙人，今已出家，我今意欲隨出家也，唯願父母！",
        "from": "T03n0190_060:0931a01_4",
        "context_with_next_sentence": true
    },
    {
        "source_sentence": "哀愍許我。』",
        "from": "T03n0190_060:0931a02_5",
        "context_with_next_sentence": true
    },
    {
        "source_sentence": "而彼父母，遂不許可。",
        "from": "T03n0190_060:0931a02_6",
        "context_with_next_sentence": true
    },
    {
        "source_sentence": "婆奴王子，猶故數數至彼喜根仙人之所，承事供養。",
        "from": "T03n0190_060:0931a03_7",
        "context_with_next_sentence": true
    },
    {
        "source_sentence": "其辟支佛，復數語彼婆奴王子：『汝當出家。』",
        "from": "T03n0190_060:0931a04_8",
        "context_with_next_sentence": true
    },
    {
        "source_sentence": "婆奴王子復報兄言：『父母今日決不聽我捨家出家，事云何也？』",
        "from": "T03n0190_060:0931a05_9",
        "context_with_next_sentence": true
    },
    {
        "source_sentence": "「爾時，王子婆奴面上色相出現，於七日內必當命終。",
        "from": "T03n0190_060:0931a07_0",
        "context_with_next_sentence": true
    },
    {
        "source_sentence": "爾時，喜根辟支仙人告婆奴言：『汝來婆奴！",
        "from": "T03n0190_060:0931a08_1",
        "context_with_next_sentence": true
    },
    {
        "source_sentence": "汝必當須捨家出家。",
        "from": "T03n0190_060:0931a09_2",
        "context_with_next_sentence": true
    },
    {
        "source_sentence": "何以故？",
        "from": "T03n0190_060:0931a09_3",
        "context_with_next_sentence": true
    },
    {
        "source_sentence": "汝熟相現，於七日內必當命終。』",
        "from": "T03n0190_060:0931a09_4",
        "context_with_next_sentence": true
    },
    {
        "source_sentence": "爾時婆奴至父母邊白言：『父母！",
        "from": "T03n0190_060:0931a10_5",
        "context_with_next_sentence": true
    },
    {
        "source_sentence": "唯願放我捨家出家。』",
        "from": "T03n0190_060:0931a11_6",
        "context_with_next_sentence": true
    },
    {
        "source_sentence": "「爾時，喜根辟支世尊，亦即詣向自父母邊，白言：『父母！",
        "from": "T03n0190_060:0931a12_0",
        "context_with_next_sentence": true
    },
    {
        "source_sentence": "汝等當放婆奴出家。",
        "from": "T03n0190_060:0931a13_1",
        "context_with_next_sentence": true
    },
    {
        "source_sentence": "所以者何？",
        "from": "T03n0190_060:0931a13_2",
        "context_with_next_sentence": true
    },
    {
        "source_sentence": "其相出現，七日之內定當命終。",
        "from": "T03n0190_060:0931a13_3",
        "context_with_next_sentence": true
    },
    {
        "source_sentence": "以此因緣，父母必當與彼別離。",
        "from": "T03n0190_060:0931a14_4",
        "context_with_next_sentence": true
    },
    {
        "source_sentence": "以是定故，寧放出家，在於法內，取於命終，莫令在家取命終也。』",
        "from": "T03n0190_060:0931a15_5",
        "context_with_next_sentence": true
    },
    {
        "source_sentence": "父母報言：『婆奴王子於七日內必取命終，與我別者，我今當許捨家出家。』",
        "from": "T03n0190_060:0931a16_6",
        "context_with_next_sentence": true
    },
    {
        "source_sentence": "「婆奴王子，當於爾時，即剃鬚髮，著袈裟衣，其出家已，於七日中，供養恭敬，事彼喜根。",
        "from": "T03n0190_060:0931a19_0",
        "context_with_next_sentence": true
    },
    {
        "source_sentence": "時辟支佛，教授威儀，過六日已。",
        "from": "T03n0190_060:0931a20_1",
        "context_with_next_sentence": true
    },
    {
        "source_sentence": "至其七日，定知命終，哀愍彼故，從坐而起，飛騰虛空，經行坐臥，放烟放火，隱身不現，種種神通。",
        "from": "T03n0190_060:0931a21_2",
        "context_with_next_sentence": true
    },
    {
        "source_sentence": "婆奴仙人，見彼喜根辟支佛尊，於虛空中，現於種種神通變化，見已心生歡喜踊躍，遍滿其體，不能自勝，合十指掌，頂禮向彼辟支佛尊。",
        "from": "T03n0190_060:0931a23_3",
        "context_with_next_sentence": true
    },
    {
        "source_sentence": "既頂禮已，發如是願：『願我來世，恒值如是辟支聖人，或勝此者，彼所說法，願我聞已，悉令通解。",
        "from": "T03n0190_060:0931a26_4",
        "context_with_next_sentence": true
    },
    {
        "source_sentence": "又願我身，於彼聖人，得為侍者，供養彼聖。",
        "from": "T03n0190_060:0931a29_5",
        "context_with_next_sentence": true
    },
    {
        "source_sentence": "又願來世，得諸神通，所有威力，皆如此佛，若有來問我之義者，我悉為解，令彼歡喜。",
        "from": "T03n0190_060:0931b01_6",
        "context_with_next_sentence": true
    },
    {
        "source_sentence": "又願生生世世之中，不在惡道。』」",
        "from": "T03n0190_060:0931b03_0",
        "context_with_next_sentence": true
    },
    {
        "source_sentence": "爾時，佛告諸比丘言：「汝等比丘！",
        "from": "T03n0190_060:0931b04_0",
        "context_with_next_sentence": true
    },
    {
        "source_sentence": "若有心疑，於彼之時，婆奴王子，於七日內，供養於彼辟支佛尊，受教法者？",
        "from": "T03n0190_060:0931b04_1",
        "context_with_next_sentence": true
    },
    {
        "source_sentence": "莫作異見，此即阿難比丘是也。",
        "from": "T03n0190_060:0931b06_2",
        "context_with_next_sentence": true
    },
    {
        "source_sentence": "於彼之時，婆奴王子以歡喜心，供養喜根辟支佛故，以彼業報，今得生於釋種之家。",
        "from": "T03n0190_060:0931b07_3",
        "context_with_next_sentence": true
    },
    {
        "source_sentence": "而於彼邊，乞如是願：『願我生生世世之中，不墮惡道。』",
        "from": "T03n0190_060:0931b09_0",
        "context_with_next_sentence": true
    },
    {
        "source_sentence": "以彼業報，所生之處，不曾墮於惡道之中，唯生人天，流轉往反，受大快樂。",
        "from": "T03n0190_060:0931b10_1",
        "context_with_next_sentence": true
    },
    {
        "source_sentence": "而於彼時，復作是願：『願我來世，值遇如是教師聖人，或勝此者，彼所說法，願我一聞，即得知解。』",
        "from": "T03n0190_060:0931b11_2",
        "context_with_next_sentence": true
    },
    {
        "source_sentence": "以是業報，今得值我如是教師，又於我邊，而得出家，受具足戒，得諸聖法。",
        "from": "T03n0190_060:0931b13_3",
        "context_with_next_sentence": true
    },
    {
        "source_sentence": "其於彼時乞如是願：『願我來世，若當值遇如是教師，我於彼邊，得作侍者，供養彼聖。』",
        "from": "T03n0190_060:0931b15_4",
        "context_with_next_sentence": true
    },
    {
        "source_sentence": "藉彼業報，今於我邊，得作侍者，供養於我。",
        "from": "T03n0190_060:0931b17_5",
        "context_with_next_sentence": true
    },
    {
        "source_sentence": "其於彼時，又乞是願：『我於來世，得大神通，得大威力。』",
        "from": "T03n0190_060:0931b18_6",
        "context_with_next_sentence": true
    },
    {
        "source_sentence": "藉彼業報，今得成於如是大聖，得大威力。",
        "from": "T03n0190_060:0931b19_7",
        "context_with_next_sentence": true
    },
    {
        "source_sentence": "其於彼時，又乞是願：『若有人來問所疑者，我悉為彼分別解說，令心歡喜。』",
        "from": "T03n0190_060:0931b20_8",
        "context_with_next_sentence": true
    },
    {
        "source_sentence": "藉彼業報，今日阿難！",
        "from": "T03n0190_060:0931b22_9",
        "context_with_next_sentence": true
    },
    {
        "source_sentence": "有人來問心中所疑，皆悉為解，令心歡喜。」",
        "from": "T03n0190_060:0931b22_10",
        "context_with_next_sentence": true
    },
    {
        "source_sentence": "爾時，佛復告諸比丘作如是言：「汝諸比丘！",
        "from": "T03n0190_060:0931b24_0",
        "context_with_next_sentence": true
    },
    {
        "source_sentence": "我念往昔，久遠之時，波羅[木*奈]城，其城有一大富長者，名曰僧薩陀那(隋言王安)。",
        "from": "T03n0190_060:0931b24_1",
        "context_with_next_sentence": true
    },
    {
        "source_sentence": "其彼長者，大富饒財，多有生業，猶如毘沙天王無異。",
        "from": "T03n0190_060:0931b26_2",
        "context_with_next_sentence": true
    },
    {
        "source_sentence": "家中日別恒有五百辟支佛，來向其家食。",
        "from": "T03n0190_060:0931b27_3",
        "context_with_next_sentence": true
    },
    {
        "source_sentence": "其時而有一辟支佛，所持之鉢，下底尖小，如牛乳形，其鉢所安，或在草上，或簾箔上，隨即傾倒，不得安住。",
        "from": "T03n0190_060:0931b28_4",
        "context_with_next_sentence": true
    },
    {
        "source_sentence": "彼時長者僧薩陀那，有一女子，可喜端正，女相具足。",
        "from": "T03n0190_060:0931c02_5",
        "context_with_next_sentence": true
    },
    {
        "source_sentence": "其女見彼辟支佛鉢傾倒不住，即自脫釧，奉辟支佛，而白之言：『唯願大仙！",
        "from": "T03n0190_060:0931c03_6",
        "context_with_next_sentence": true
    },
    {
        "source_sentence": "取此釧用安其鉢下。』",
        "from": "T03n0190_060:0931c05_7",
        "context_with_next_sentence": true
    },
    {
        "source_sentence": "爾時彼仙為憐愍故，即取此釧，用安其鉢，而彼鉢盂，遂不傾動。",
        "from": "T03n0190_060:0931c05_8",
        "context_with_next_sentence": true
    },
    {
        "source_sentence": "於時彼女，既見此鉢更不傾動安住釧上，歡喜踊躍，遍滿其體，不能自勝，心發是願：『如此仙人鉢安釧上，不傾不倒，我於來世，所聞如是，若世間事，出世間事，悉令憶持。』」",
        "from": "T03n0190_060:0931c07_9",
        "context_with_next_sentence": true
    },
    {
        "source_sentence": "爾時，佛告諸比丘言：「汝等比丘！",
        "from": "T03n0190_060:0931c11_0",
        "context_with_next_sentence": true
    },
    {
        "source_sentence": "若有心疑，於彼之時，長者家女，今為誰者？",
        "from": "T03n0190_060:0931c11_1",
        "context_with_next_sentence": true
    },
    {
        "source_sentence": "莫作異見，此即阿難比丘是也。",
        "from": "T03n0190_060:0931c12_2",
        "context_with_next_sentence": true
    },
    {
        "source_sentence": "由於彼時，以歡喜心，自脫手釧，以奉尊者辟支仙人，安置鉢器，因發是願：『如此仙人，以鉢安釧不傾倒故，願我來世，若有所聞，若世間事、出世間事，悉皆憶持，永不忘失。』",
        "from": "T03n0190_060:0931c13_3",
        "context_with_next_sentence": true
    },
    {
        "source_sentence": "由彼業緣，今所聞事，悉不遺忘。」",
        "from": "T03n0190_060:0931c17_4",
        "context_with_next_sentence": true
    },
    {
        "source_sentence": "長老阿難比丘，又時日在東方，著衣持鉢，往入舍婆提城乞食。",
        "from": "T03n0190_060:0931c18_0",
        "context_with_next_sentence": true
    },
    {
        "source_sentence": "去彼祇樹給孤獨園，猶未至於舍婆提城，於其中間，有一大樹名尸奢波，其樹陰下，多有一切諸婆羅門止息其下。",
        "from": "T03n0190_060:0931c19_1",
        "context_with_next_sentence": true
    },
    {
        "source_sentence": "諸婆羅門遙見阿難來欲到邊，各相告言：「汝輩當知！",
        "from": "T03n0190_060:0931c22_2",
        "context_with_next_sentence": true
    },
    {
        "source_sentence": "此是沙門瞿曇弟子，於諸聰明，多聞之中，最第一者。」",
        "from": "T03n0190_060:0931c23_3",
        "context_with_next_sentence": true
    },
    {
        "source_sentence": "作是語已，阿難便至，白言：「仁者！",
        "from": "T03n0190_060:0931c24_4",
        "context_with_next_sentence": true
    },
    {
        "source_sentence": "今請觀此尸奢波樹，合有幾葉。」",
        "from": "T03n0190_060:0931c25_5",
        "context_with_next_sentence": true
    },
    {
        "source_sentence": "爾時，阿難觀其樹已，而報彼言：「東枝合有若干百葉，若干千葉，如是南枝、西枝、北枝，皆言合有若干百葉若干千葉。」",
        "from": "T03n0190_060:0931c25_6",
        "context_with_next_sentence": true
    },
    {
        "source_sentence": "作是語已，遂即捨去。",
        "from": "T03n0190_060:0931c28_7",
        "context_with_next_sentence": true
    },
    {
        "source_sentence": "爾時，彼諸婆羅門輩，阿難去後，取百數葉，隱藏一邊，阿難迴已，諸婆羅門於是復問：「仁者阿難！",
        "from": "T03n0190_060:0931c29_0",
        "context_with_next_sentence": true
    },
    {
        "source_sentence": "汝復來也，乞更觀此尸奢波樹，有幾多葉？」",
        "from": "T03n0190_060:0932a02_1",
        "context_with_next_sentence": true
    },
    {
        "source_sentence": "爾時，阿難仰觀樹已，即知如是婆羅門等所擿藏葉若干百數，便即報彼婆羅門言：「東枝合有若干百葉，若干千葉，如是南枝、西枝、北枝，亦言合有若干百葉，若干千葉。」",
        "from": "T03n0190_060:0932a04_0",
        "context_with_next_sentence": true
    },
    {
        "source_sentence": "作是語已，便即過去。",
        "from": "T03n0190_060:0932a07_1",
        "context_with_next_sentence": true
    },
    {
        "source_sentence": "爾時，彼等婆羅門輩，生希有心未曾有心，各相謂言：「此之沙門，甚大聰明，有大智慧。」",
        "from": "T03n0190_060:0932a09_0",
        "context_with_next_sentence": true
    },
    {
        "source_sentence": "諸婆羅門以此因緣，心得正信，得正信已，其後不久，悉各出家，成羅漢果。",
        "from": "T03n0190_060:0932a10_1",
        "context_with_next_sentence": true
    },
    {
        "source_sentence": "爾時，復有長老分那婆素(隋言井宿)，長老宮毘羅(隋言蛟龍)，長老難提迦等，如是三人，唯得知其出家由緒，不知所生因緣之事，亦不知彼於往昔時，作何業也？",
        "from": "T03n0190_060:0932a13_0",
        "context_with_next_sentence": true
    },
    {
        "source_sentence": "或問曰：「當何名此經？」",
        "from": "T03n0190_060:0932a16_1",
        "context_with_next_sentence": true
    },
    {
        "source_sentence": "答曰：「摩訶僧祇師！",
        "from": "T03n0190_060:0932a16_2",
        "context_with_next_sentence": true
    },
    {
        "source_sentence": "名為大事。",
        "from": "T03n0190_060:0932a17_3",
        "context_with_next_sentence": true
    },
    {
        "source_sentence": "「薩婆多師，名此經為大莊嚴。",
        "from": "T03n0190_060:0932a18_0",
        "context_with_next_sentence": true
    },
    {
        "source_sentence": "「迦葉維師，名為佛生因緣。",
        "from": "T03n0190_060:0932a19_0",
        "context_with_next_sentence": true
    },
    {
        "source_sentence": "「曇無德師，名為釋迦牟尼佛本行。",
        "from": "T03n0190_060:0932a20_0",
        "context_with_next_sentence": true
    },
    {
        "source_sentence": "「尼沙塞師，名為毘尼藏根本。」",
        "from": "T03n0190_060:0932a21_0",
        "context_with_next_sentence": true
    },
    {
        "source_sentence": "佛本行集經卷第六十",
        "from": "T03n0190_060:0932a22_0",
        "context_with_next_sentence": false
    }
]