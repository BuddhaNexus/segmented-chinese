[
    {
        "source_sentence": "佛說息諍因緣經",
        "from": "T01n0085_001:0904b27_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T01n0085_001:0904b29_0",
        "context_with_next_sentence": true
    },
    {
        "source_sentence": "傳法大師賜紫臣施護奉　詔譯",
        "from": "T01n0085_001:0904c01_0",
        "context_with_next_sentence": true
    },
    {
        "source_sentence": "如是我聞：一時，世尊在舍摩迦子聚落之中，坐夏安居，諸苾芻眾去佛不遠亦各安居。",
        "from": "T01n0085_001:0904c02_0",
        "context_with_next_sentence": true
    },
    {
        "source_sentence": "時，有沙門名曰尊那，在惹盧迦林中坐夏安居。",
        "from": "T01n0085_001:0904c03_1",
        "context_with_next_sentence": true
    },
    {
        "source_sentence": "彼有外道尼乾陀惹提子，是極惡者忽爾命終。",
        "from": "T01n0085_001:0904c05_0",
        "context_with_next_sentence": true
    },
    {
        "source_sentence": "彼尼乾陀有子，欲於沙門而興鬪諍，作如是言：「我之法律唯我自知，非汝所知；汝之法律唯汝自知，亦非我知。",
        "from": "T01n0085_001:0904c06_1",
        "context_with_next_sentence": true
    },
    {
        "source_sentence": "我所有法皆悉如理，汝所有法一切非理；和合法是我，不和合法是汝。",
        "from": "T01n0085_001:0904c08_2",
        "context_with_next_sentence": true
    },
    {
        "source_sentence": "汝諸所說，前言縱是後言即非，後言或是前言即非，諸有語言皆無義利亦無所取，雖廣所說不能解脫，亦不能知最上實義。",
        "from": "T01n0085_001:0904c10_3",
        "context_with_next_sentence": true
    },
    {
        "source_sentence": "謂沙門所說不同我法，云何能令我起解心？」",
        "from": "T01n0085_001:0904c12_4",
        "context_with_next_sentence": true
    },
    {
        "source_sentence": "彼尼乾陀子故作是語起破壞事，欲興鬪諍損減力能，以苦惱緣壞安樂法。",
        "from": "T01n0085_001:0904c13_5",
        "context_with_next_sentence": true
    },
    {
        "source_sentence": "以是因緣，欲於沙門清白法中起不善業，而興鬪諍種種破壞，生我慢心而謂勝他，乃言：「沙門諸有所說，皆非法律，不正了知、不能出離，於菩提道不能趣向，汝師非是如來、應供、正等正覺。」",
        "from": "T01n0085_001:0904c15_6",
        "context_with_next_sentence": true
    },
    {
        "source_sentence": "爾時尊那沙門坐夏既滿造衣已竟，即離是處，著衣持鉢次第而行，往舍摩迦子聚落之中。",
        "from": "T01n0085_001:0904c19_7",
        "context_with_next_sentence": true
    },
    {
        "source_sentence": "到已收衣鉢洗足，而詣尊者阿難所，頭面禮足退住一面。",
        "from": "T01n0085_001:0904c21_8",
        "context_with_next_sentence": true
    },
    {
        "source_sentence": "是時尊者阿難問尊那沙門言：「尊那！",
        "from": "T01n0085_001:0904c23_9",
        "context_with_next_sentence": true
    },
    {
        "source_sentence": "汝於何處坐夏安居？",
        "from": "T01n0085_001:0904c24_10",
        "context_with_next_sentence": true
    },
    {
        "source_sentence": "復以何緣而來至此？」",
        "from": "T01n0085_001:0904c24_11",
        "context_with_next_sentence": true
    },
    {
        "source_sentence": "尊那白言：「尊者！",
        "from": "T01n0085_001:0904c25_0",
        "context_with_next_sentence": true
    },
    {
        "source_sentence": "我在惡處惹盧迦林中坐夏安居。",
        "from": "T01n0085_001:0904c25_1",
        "context_with_next_sentence": true
    },
    {
        "source_sentence": "彼有外道尼乾陀惹提子，是極惡者忽爾命終。",
        "from": "T01n0085_001:0904c26_2",
        "context_with_next_sentence": true
    },
    {
        "source_sentence": "尼乾陀有子，欲於沙門而興鬪諍，乃至彼言，汝師非是如來應供正等正覺。",
        "from": "T01n0085_001:0904c27_3",
        "context_with_next_sentence": true
    },
    {
        "source_sentence": "我以是緣，故來至此。」",
        "from": "T01n0085_001:0904c28_4",
        "context_with_next_sentence": true
    },
    {
        "source_sentence": "阿難告言：「尊那！",
        "from": "T01n0085_001:0904c29_5",
        "context_with_next_sentence": true
    },
    {
        "source_sentence": "我知是事，以佛世尊不在眾中，故有外道欲興鬪諍。",
        "from": "T01n0085_001:0904c29_6",
        "context_with_next_sentence": true
    },
    {
        "source_sentence": "而汝今時不得與諍，若起鬪諍即不能利益多人，復令多人生諸苦惱，乃至諸天人眾悉無利益咸生苦惱。",
        "from": "T01n0085_001:0905a01_7",
        "context_with_next_sentence": true
    },
    {
        "source_sentence": "如汝尊那所說事等，唯佛世尊而悉知見。",
        "from": "T01n0085_001:0905a04_8",
        "context_with_next_sentence": true
    },
    {
        "source_sentence": "我今與汝同詣佛所，具陳上事。」",
        "from": "T01n0085_001:0905a05_9",
        "context_with_next_sentence": true
    },
    {
        "source_sentence": "尊那白言：「善哉尊者！",
        "from": "T01n0085_001:0905a05_10",
        "context_with_next_sentence": true
    },
    {
        "source_sentence": "若得見佛我獲大利；又於佛所，或得聽聞甚深正法。」",
        "from": "T01n0085_001:0905a06_11",
        "context_with_next_sentence": true
    },
    {
        "source_sentence": "時尊者阿難即與尊那沙門同詣佛所，到已各禮佛足退住一面。",
        "from": "T01n0085_001:0905a07_12",
        "context_with_next_sentence": true
    },
    {
        "source_sentence": "時尊者阿難前白佛言：「世尊！",
        "from": "T01n0085_001:0905a09_13",
        "context_with_next_sentence": true
    },
    {
        "source_sentence": "此尊那沙門，在惹盧迦林中坐夏安居。",
        "from": "T01n0085_001:0905a09_14",
        "context_with_next_sentence": true
    },
    {
        "source_sentence": "彼有外道尼乾陀惹提子，是極惡者忽爾命終。",
        "from": "T01n0085_001:0905a10_15",
        "context_with_next_sentence": true
    },
    {
        "source_sentence": "尼乾陀有子，欲於沙門而興鬪諍，乃至彼言，汝師非是如來、應供、正等正覺。",
        "from": "T01n0085_001:0905a11_16",
        "context_with_next_sentence": true
    },
    {
        "source_sentence": "以是緣故來語於我。",
        "from": "T01n0085_001:0905a13_17",
        "context_with_next_sentence": true
    },
    {
        "source_sentence": "世尊！",
        "from": "T01n0085_001:0905a13_18",
        "context_with_next_sentence": true
    },
    {
        "source_sentence": "我時謂尊那言：『以佛世尊不在眾中，故有外道欲興鬪諍。",
        "from": "T01n0085_001:0905a13_19",
        "context_with_next_sentence": true
    },
    {
        "source_sentence": "而汝今時不得與諍，若起鬪諍即不能利益多人，復令多人生諸苦惱，乃至諸天人眾悉無利益咸生苦惱。』」",
        "from": "T01n0085_001:0905a15_20",
        "context_with_next_sentence": true
    },
    {
        "source_sentence": "佛言阿難：「汝見何緣，乃言：『佛不在眾，有外道輩起鬪諍事。』",
        "from": "T01n0085_001:0905a17_21",
        "context_with_next_sentence": true
    },
    {
        "source_sentence": "邪？」",
        "from": "T01n0085_001:0905a18_22",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T01n0085_001:0905a19_0",
        "context_with_next_sentence": true
    },
    {
        "source_sentence": "我於一時，見二苾芻佛所稱讚。",
        "from": "T01n0085_001:0905a19_1",
        "context_with_next_sentence": true
    },
    {
        "source_sentence": "是二苾芻善持律法，威儀次序在一處行，我時見已乃謂彼言：『汝二苾芻，不應如是現威儀相。",
        "from": "T01n0085_001:0905a20_2",
        "context_with_next_sentence": true
    },
    {
        "source_sentence": "佛不在眾，或有外道，見是相已起鬪諍事。",
        "from": "T01n0085_001:0905a22_3",
        "context_with_next_sentence": true
    },
    {
        "source_sentence": "若鬪諍起，即令多人乃至諸天人眾，悉無利益咸生苦惱。』",
        "from": "T01n0085_001:0905a23_4",
        "context_with_next_sentence": true
    },
    {
        "source_sentence": "我憶此緣，故為尊那作如是說。」",
        "from": "T01n0085_001:0905a24_5",
        "context_with_next_sentence": true
    },
    {
        "source_sentence": "佛言阿難：「於汝意云何？」",
        "from": "T01n0085_001:0905a25_6",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T01n0085_001:0905a25_7",
        "context_with_next_sentence": true
    },
    {
        "source_sentence": "我於是事不能了知。」",
        "from": "T01n0085_001:0905a26_8",
        "context_with_next_sentence": true
    },
    {
        "source_sentence": "佛言阿難：「我以自智現成正覺，於其中間廣說諸法，謂四念處、四正斷、四神足、五根、五力、七覺支、八正道，如是等法，我所宣說悉知悉見。",
        "from": "T01n0085_001:0905a26_9",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905a29_10",
        "context_with_next_sentence": true
    },
    {
        "source_sentence": "多諸外道於苾芻眾而興鬪諍，此鬪諍緣，汝能知不？」",
        "from": "T01n0085_001:0905a29_11",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T01n0085_001:0905b02_0",
        "context_with_next_sentence": true
    },
    {
        "source_sentence": "我不能知。」",
        "from": "T01n0085_001:0905b02_1",
        "context_with_next_sentence": true
    },
    {
        "source_sentence": "佛言阿難：「謂有苾芻，於戒有增或時有減，威儀有增或時有減。",
        "from": "T01n0085_001:0905b02_2",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905b04_3",
        "context_with_next_sentence": true
    },
    {
        "source_sentence": "若戒及威儀有增有減，即失常法；隨所行處，乃有外道，見是事已即起鬪諍。",
        "from": "T01n0085_001:0905b04_4",
        "context_with_next_sentence": true
    },
    {
        "source_sentence": "若鬪諍起，即令多人乃至諸天人眾，無所利益咸生苦惱。",
        "from": "T01n0085_001:0905b05_5",
        "context_with_next_sentence": true
    },
    {
        "source_sentence": "何以故？",
        "from": "T01n0085_001:0905b07_6",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905b07_7",
        "context_with_next_sentence": true
    },
    {
        "source_sentence": "諸外道尼乾陀輩，非一切智亦非真實，於一切處一切所見悉不清淨，是故常樂起鬪諍事。",
        "from": "T01n0085_001:0905b07_8",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905b09_9",
        "context_with_next_sentence": true
    },
    {
        "source_sentence": "當知諸苾芻眾諍事起時，由有種種鬪諍根本。」",
        "from": "T01n0085_001:0905b09_10",
        "context_with_next_sentence": true
    },
    {
        "source_sentence": "阿難白佛言：「善哉世尊！",
        "from": "T01n0085_001:0905b10_11",
        "context_with_next_sentence": true
    },
    {
        "source_sentence": "善哉善逝！",
        "from": "T01n0085_001:0905b11_12",
        "context_with_next_sentence": true
    },
    {
        "source_sentence": "今正是時，願佛宣說鬪諍根本，令諸苾芻聞已憶持常離過失。」",
        "from": "T01n0085_001:0905b11_13",
        "context_with_next_sentence": true
    },
    {
        "source_sentence": "佛言阿難：「汝等諦聽！",
        "from": "T01n0085_001:0905b12_14",
        "context_with_next_sentence": true
    },
    {
        "source_sentence": "如理作意，如善記念，今為汝說。",
        "from": "T01n0085_001:0905b13_15",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905b14_16",
        "context_with_next_sentence": true
    },
    {
        "source_sentence": "若有苾芻起忿恨心，由忿恨故，乃於師長不生恭敬尊重等心，亦復不能承事供養；由不恭敬彼師長故，即不見法；以不見法故，於苾芻眾中不正觀察；由不正觀察故，乃興鬪諍；由鬪諍起故，即令多人乃至諸天人眾，悉無利益咸生苦惱。",
        "from": "T01n0085_001:0905b14_17",
        "context_with_next_sentence": true
    },
    {
        "source_sentence": "又有苾芻，於內於外悉計為有，作實觀察注意積集，喜為邪惡、極惡作意，勇發邪勤、出邪妄語，引起鬪諍。",
        "from": "T01n0085_001:0905b19_18",
        "context_with_next_sentence": true
    },
    {
        "source_sentence": "如是妄念不正知，起不相應，乃至於鬪諍緣不能斷滅。",
        "from": "T01n0085_001:0905b21_19",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905b23_20",
        "context_with_next_sentence": true
    },
    {
        "source_sentence": "如是等事為鬪諍根本，是故生諸苦惱。",
        "from": "T01n0085_001:0905b23_21",
        "context_with_next_sentence": true
    },
    {
        "source_sentence": "苦惱因者，謂由先起忿恨心故，如是復起覆、誑、諂、嫉、慳、無慚無愧、不正知、見取等，及諸執著邪妄憶念。",
        "from": "T01n0085_001:0905b24_22",
        "context_with_next_sentence": true
    },
    {
        "source_sentence": "以如是等諸惡因緣故，乃於師長不生恭敬尊重等心，亦復不能承事供養；由不尊敬彼師長故，即不見法；以不見法故，即於苾芻眾中不正觀察；由不正觀察故，乃興鬪諍。",
        "from": "T01n0085_001:0905b26_23",
        "context_with_next_sentence": true
    },
    {
        "source_sentence": "「阿難！",
        "from": "T01n0085_001:0905c01_24",
        "context_with_next_sentence": true
    },
    {
        "source_sentence": "如先所說，如是等緣皆是鬪諍根本。",
        "from": "T01n0085_001:0905c01_25",
        "context_with_next_sentence": true
    },
    {
        "source_sentence": "以此緣故，若鬪諍起時，有七種滅諍法。",
        "from": "T01n0085_001:0905c02_26",
        "context_with_next_sentence": true
    },
    {
        "source_sentence": "如我所說，阿難！",
        "from": "T01n0085_001:0905c03_27",
        "context_with_next_sentence": true
    },
    {
        "source_sentence": "諸有諍事，若已起、若未起悉能息滅。",
        "from": "T01n0085_001:0905c03_28",
        "context_with_next_sentence": true
    },
    {
        "source_sentence": "何等為七？",
        "from": "T01n0085_001:0905c04_29",
        "context_with_next_sentence": true
    },
    {
        "source_sentence": "所謂現前毘尼，憶念毘尼，不癡毘尼，自言治，多人語，知所作，如草覆地；是為七種。",
        "from": "T01n0085_001:0905c04_30",
        "context_with_next_sentence": true
    },
    {
        "source_sentence": "「云何名為現前毘尼滅諍法？",
        "from": "T01n0085_001:0905c06_31",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905c07_32",
        "context_with_next_sentence": true
    },
    {
        "source_sentence": "所謂一人為一人說法毘尼，一人為二人說、一人為多人說、一人為大眾說，現前成四；二人為一人說法毘尼，二人為一人說、二人為多人說、二人為大眾說，現前成四；多人為一人說法毘尼，多人為二人說、多人為多人說、多人為大眾說，現前成四；大眾為一人說法毘尼，大眾為二人說、大眾為多人說、大眾為大眾說，現前成四。",
        "from": "T01n0085_001:0905c07_33",
        "context_with_next_sentence": true
    },
    {
        "source_sentence": "如是名為現前毘尼滅諍法。",
        "from": "T01n0085_001:0905c14_34",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0905c15_35",
        "context_with_next_sentence": true
    },
    {
        "source_sentence": "「云何名為憶念毘尼滅諍法？",
        "from": "T01n0085_001:0905c16_0",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905c16_1",
        "context_with_next_sentence": true
    },
    {
        "source_sentence": "謂有苾芻隨犯罪已不自憶念，餘苾芻謂言：『汝犯是罪，應當憶念，於大眾中求哀大眾，作憶念毘尼。』",
        "from": "T01n0085_001:0905c16_2",
        "context_with_next_sentence": true
    },
    {
        "source_sentence": "是苾芻即入眾中求哀大眾，作憶念毘尼。",
        "from": "T01n0085_001:0905c19_0",
        "context_with_next_sentence": true
    },
    {
        "source_sentence": "是時大眾如大師教，與作憶念毘尼。",
        "from": "T01n0085_001:0905c19_1",
        "context_with_next_sentence": true
    },
    {
        "source_sentence": "是苾芻得出罪已，息滅諍事。",
        "from": "T01n0085_001:0905c20_2",
        "context_with_next_sentence": true
    },
    {
        "source_sentence": "如是名為憶念毘尼滅諍法。",
        "from": "T01n0085_001:0905c21_3",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0905c22_4",
        "context_with_next_sentence": true
    },
    {
        "source_sentence": "「云何名為不癡毘尼滅諍法？",
        "from": "T01n0085_001:0905c22_5",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905c23_6",
        "context_with_next_sentence": true
    },
    {
        "source_sentence": "謂若苾芻癡狂心亂、痛惱所纏，雖復多聞不能順行，於所聞法翻謂雜說，作是言已捨眾而去。",
        "from": "T01n0085_001:0905c23_7",
        "context_with_next_sentence": true
    },
    {
        "source_sentence": "是苾芻，後時還得本心，餘苾芻謂言：『汝犯是罪，當入眾中求哀大眾，作不癡毘尼。』",
        "from": "T01n0085_001:0905c25_8",
        "context_with_next_sentence": true
    },
    {
        "source_sentence": "是苾芻即入眾中求哀大眾，作不癡毘尼。",
        "from": "T01n0085_001:0905c27_9",
        "context_with_next_sentence": true
    },
    {
        "source_sentence": "是時大眾如大師教，與作不癡毘尼。",
        "from": "T01n0085_001:0905c28_10",
        "context_with_next_sentence": true
    },
    {
        "source_sentence": "是苾芻得出罪已，息滅諍事。",
        "from": "T01n0085_001:0905c29_11",
        "context_with_next_sentence": true
    },
    {
        "source_sentence": "如是名為不癡毘尼滅諍法。",
        "from": "T01n0085_001:0905c29_12",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0906a01_13",
        "context_with_next_sentence": true
    },
    {
        "source_sentence": "「云何名為自言治滅諍法？",
        "from": "T01n0085_001:0906a02_14",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0906a02_15",
        "context_with_next_sentence": true
    },
    {
        "source_sentence": "謂若苾芻不知罪相，言廣知廣解，復於眾中發如是言：『尊者！",
        "from": "T01n0085_001:0906a02_16",
        "context_with_next_sentence": true
    },
    {
        "source_sentence": "我於利養難所得故。』",
        "from": "T01n0085_001:0906a04_17",
        "context_with_next_sentence": true
    },
    {
        "source_sentence": "餘苾芻謂言：『汝於罪相不知不解，言廣知廣解，汝犯是罪，當於眾中求哀大眾，悔謝其罪。』",
        "from": "T01n0085_001:0906a04_18",
        "context_with_next_sentence": true
    },
    {
        "source_sentence": "是苾芻即入眾中，求哀大眾而自悔責。",
        "from": "T01n0085_001:0906a06_19",
        "context_with_next_sentence": true
    },
    {
        "source_sentence": "是時大眾如大師教，與自言治法。",
        "from": "T01n0085_001:0906a07_20",
        "context_with_next_sentence": true
    },
    {
        "source_sentence": "是苾芻得出罪已，息滅諍事。",
        "from": "T01n0085_001:0906a08_21",
        "context_with_next_sentence": true
    },
    {
        "source_sentence": "如是名為自言治滅諍法。",
        "from": "T01n0085_001:0906a09_22",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0906a09_23",
        "context_with_next_sentence": true
    },
    {
        "source_sentence": "「云何名為多人語滅諍法？",
        "from": "T01n0085_001:0906a10_24",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0906a10_25",
        "context_with_next_sentence": true
    },
    {
        "source_sentence": "謂若二苾芻共一住處，諍事忽起，出種種語廣興諍論，各執一言，有言是法、有言非法，有言是毘尼、有言非毘尼，有言是有罪、有言非有罪。",
        "from": "T01n0085_001:0906a11_26",
        "context_with_next_sentence": true
    },
    {
        "source_sentence": "是二苾芻，諍事起時息滅者善。",
        "from": "T01n0085_001:0906a14_27",
        "context_with_next_sentence": true
    },
    {
        "source_sentence": "若不息滅，此二苾芻離本住處異處興諍。",
        "from": "T01n0085_001:0906a14_28",
        "context_with_next_sentence": true
    },
    {
        "source_sentence": "離是處已，能於中路息滅者善。",
        "from": "T01n0085_001:0906a15_29",
        "context_with_next_sentence": true
    },
    {
        "source_sentence": "若不息滅，即多苾芻眾共為滅諍：有以經為分別說者，有以律為分別說者，有以摩怛里迦為分別說者。",
        "from": "T01n0085_001:0906a16_30",
        "context_with_next_sentence": true
    },
    {
        "source_sentence": "以是多人為分別說故，是二苾芻諍事息滅。",
        "from": "T01n0085_001:0906a18_31",
        "context_with_next_sentence": true
    },
    {
        "source_sentence": "如是名為多人語滅諍法。",
        "from": "T01n0085_001:0906a19_32",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0906a20_33",
        "context_with_next_sentence": true
    },
    {
        "source_sentence": "「云何名為知所作滅諍法？",
        "from": "T01n0085_001:0906a21_34",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0906a21_35",
        "context_with_next_sentence": true
    },
    {
        "source_sentence": "謂若苾芻隨犯罪已，自知有犯，或語他人、或不語人，而自思念已，詣餘苾芻所，脫去革屣，於苾芻前偏袒一肩右膝著地，三稱己名及自族氏：『我犯是罪不敢覆藏，來尊者所求哀懺悔。",
        "from": "T01n0085_001:0906a21_36",
        "context_with_next_sentence": true
    },
    {
        "source_sentence": "唯願尊者布施歡喜。』",
        "from": "T01n0085_001:0906a26_37",
        "context_with_next_sentence": true
    },
    {
        "source_sentence": "時彼尊者即聽懺悔。",
        "from": "T01n0085_001:0906a26_38",
        "context_with_next_sentence": true
    },
    {
        "source_sentence": "是苾芻得清淨已，彼尊者言：『汝見是罪相不？』",
        "from": "T01n0085_001:0906a27_0",
        "context_with_next_sentence": true
    },
    {
        "source_sentence": "苾芻答言：『我已見是罪相。』",
        "from": "T01n0085_001:0906a28_0",
        "context_with_next_sentence": true
    },
    {
        "source_sentence": "尊者復言：『汝當如法奉持律儀。』",
        "from": "T01n0085_001:0906a28_1",
        "context_with_next_sentence": true
    },
    {
        "source_sentence": "苾芻答言：『我今如法奉持律儀。』",
        "from": "T01n0085_001:0906a29_2",
        "context_with_next_sentence": true
    },
    {
        "source_sentence": "如是三說。",
        "from": "T01n0085_001:0906b01_0",
        "context_with_next_sentence": true
    },
    {
        "source_sentence": "如是名為知所作滅諍法。",
        "from": "T01n0085_001:0906b01_1",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0906b01_2",
        "context_with_next_sentence": true
    },
    {
        "source_sentence": "「云何名為如草覆地滅諍法？",
        "from": "T01n0085_001:0906b02_3",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0906b03_4",
        "context_with_next_sentence": true
    },
    {
        "source_sentence": "謂諸苾芻眾共在一處，互起鬪諍分兩朋住。",
        "from": "T01n0085_001:0906b03_5",
        "context_with_next_sentence": true
    },
    {
        "source_sentence": "時一朋中，耆年者耆年者一處，知法者知法者一處，上首者上首者一處。",
        "from": "T01n0085_001:0906b04_6",
        "context_with_next_sentence": true
    },
    {
        "source_sentence": "於是朋中有苾芻，為利養故而起諍事。",
        "from": "T01n0085_001:0906b05_7",
        "context_with_next_sentence": true
    },
    {
        "source_sentence": "起諍事已，於自眾中作如是言：『某處白衣舍利養易得，我於彼中如法律說。",
        "from": "T01n0085_001:0906b06_8",
        "context_with_next_sentence": true
    },
    {
        "source_sentence": "有餘苾芻，以是緣故於我起諍。",
        "from": "T01n0085_001:0906b08_9",
        "context_with_next_sentence": true
    },
    {
        "source_sentence": "諸大德！",
        "from": "T01n0085_001:0906b09_10",
        "context_with_next_sentence": true
    },
    {
        "source_sentence": "若我以是事故犯諍罪者，願諸大德捨我是罪，乃至我故入白衣舍亦悉聽懺除，犯突吉羅罪故。",
        "from": "T01n0085_001:0906b09_11",
        "context_with_next_sentence": true
    },
    {
        "source_sentence": "我從今已往不作是事，若有所作，當於諸大德所求哀懺悔，我有所作不敢覆藏。』",
        "from": "T01n0085_001:0906b11_12",
        "context_with_next_sentence": true
    },
    {
        "source_sentence": "是苾芻作是懺時，而自朋中唯一苾芻不聽許懺。",
        "from": "T01n0085_001:0906b13_13",
        "context_with_next_sentence": true
    },
    {
        "source_sentence": "時彼苾芻即入他朋，脫去革屣偏袒一肩，從耆年上座次第問訊已，還至上座前右膝著地合掌而住，即白眾言：『諸大德！",
        "from": "T01n0085_001:0906b14_14",
        "context_with_next_sentence": true
    },
    {
        "source_sentence": "某處白衣舍利養易得，我於彼中如法律說。",
        "from": "T01n0085_001:0906b17_15",
        "context_with_next_sentence": true
    },
    {
        "source_sentence": "有餘苾芻，以是緣故於我起諍。",
        "from": "T01n0085_001:0906b18_16",
        "context_with_next_sentence": true
    },
    {
        "source_sentence": "我即於自眾中如法求懺，時我眾中有一苾芻不聽許懺，我故來此求哀懺悔。",
        "from": "T01n0085_001:0906b18_17",
        "context_with_next_sentence": true
    },
    {
        "source_sentence": "諸大德！",
        "from": "T01n0085_001:0906b20_18",
        "context_with_next_sentence": true
    },
    {
        "source_sentence": "若我以是事故犯諍罪者，願諸大德捨我是罪，乃至我從白衣舍出，亦悉聽懺除，犯突吉羅罪故。",
        "from": "T01n0085_001:0906b20_19",
        "context_with_next_sentence": true
    },
    {
        "source_sentence": "我今於諸大德前求哀懺悔，我有所作不敢覆藏，願諸大德聽許我懺，布施歡喜。』",
        "from": "T01n0085_001:0906b23_20",
        "context_with_next_sentence": true
    },
    {
        "source_sentence": "時彼大眾即聽許懺。",
        "from": "T01n0085_001:0906b24_21",
        "context_with_next_sentence": true
    },
    {
        "source_sentence": "是苾芻得清淨已，彼上座謂言：『汝見是罪相不？』",
        "from": "T01n0085_001:0906b25_22",
        "context_with_next_sentence": true
    },
    {
        "source_sentence": "苾芻答言：『我已見是罪相。』",
        "from": "T01n0085_001:0906b26_23",
        "context_with_next_sentence": true
    },
    {
        "source_sentence": "彼上座復言：『汝當如法奉持律儀。』",
        "from": "T01n0085_001:0906b27_24",
        "context_with_next_sentence": true
    },
    {
        "source_sentence": "苾芻答言：『我今如法奉持律儀。』",
        "from": "T01n0085_001:0906b27_25",
        "context_with_next_sentence": true
    },
    {
        "source_sentence": "如是三說。",
        "from": "T01n0085_001:0906b28_26",
        "context_with_next_sentence": true
    },
    {
        "source_sentence": "時他朋中亦如此朋，耆年者耆年者一處，知法者知法者一處，上首者上首者一處。",
        "from": "T01n0085_001:0906b28_27",
        "context_with_next_sentence": true
    },
    {
        "source_sentence": "於是朋中有苾芻為利養故而起諍事。",
        "from": "T01n0085_001:0906c01_28",
        "context_with_next_sentence": true
    },
    {
        "source_sentence": "起諍事已，於自眾中作如是言：『某白衣舍利養易得，我於彼中如法律說。",
        "from": "T01n0085_001:0906c02_29",
        "context_with_next_sentence": true
    },
    {
        "source_sentence": "有餘苾芻，以是緣故起鬪諍事。』",
        "from": "T01n0085_001:0906c04_30",
        "context_with_next_sentence": true
    },
    {
        "source_sentence": "如是乃至第二第三問答等事，廣如前說。",
        "from": "T01n0085_001:0906c04_31",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0906c05_32",
        "context_with_next_sentence": true
    },
    {
        "source_sentence": "彼彼苾芻知自有犯往來陳懺已，互相見時恭敬問訊，息滅諍緣止諸語論，無復少法而起分別。",
        "from": "T01n0085_001:0906c05_33",
        "context_with_next_sentence": true
    },
    {
        "source_sentence": "如是名為如草覆地滅諍法。",
        "from": "T01n0085_001:0906c08_34",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0906c08_35",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0906c09_36",
        "context_with_next_sentence": true
    },
    {
        "source_sentence": "如是等七滅諍法，汝諸苾芻應當記念。",
        "from": "T01n0085_001:0906c09_37",
        "context_with_next_sentence": true
    },
    {
        "source_sentence": "「復次，阿難！",
        "from": "T01n0085_001:0906c11_0",
        "context_with_next_sentence": true
    },
    {
        "source_sentence": "有六種和敬法。",
        "from": "T01n0085_001:0906c11_1",
        "context_with_next_sentence": true
    },
    {
        "source_sentence": "汝等諦聽，如理作意，如善記念，今為汝說。",
        "from": "T01n0085_001:0906c11_2",
        "context_with_next_sentence": true
    },
    {
        "source_sentence": "何等為六？",
        "from": "T01n0085_001:0906c12_3",
        "context_with_next_sentence": true
    },
    {
        "source_sentence": "所謂於其身業行慈和事，常於佛所淨修梵行，於諸正法尊重禮敬、如理修行，於苾芻眾和合共住，此名身業和敬法。",
        "from": "T01n0085_001:0906c12_4",
        "context_with_next_sentence": true
    },
    {
        "source_sentence": "復於語業，出慈和語無諸違諍，此名語業和敬法。",
        "from": "T01n0085_001:0906c15_5",
        "context_with_next_sentence": true
    },
    {
        "source_sentence": "復於意業，起慈和意無所違背，此名意業和敬法。",
        "from": "T01n0085_001:0906c16_6",
        "context_with_next_sentence": true
    },
    {
        "source_sentence": "又復，若得法利及世利養悉同所受，或時持鉢次第行乞，隨有所得飲食等物白眾令知，與眾同受勿私隱用，若眾同知者即同梵行，此名利和敬法。",
        "from": "T01n0085_001:0906c17_7",
        "context_with_next_sentence": true
    },
    {
        "source_sentence": "又復於戒不破不斷，戒力堅固離垢清淨已，知時知處普徧平等，應受施主飲食供養，如是淨戒同一所修、同所了知、同修梵行，此名戒和敬法。",
        "from": "T01n0085_001:0906c21_0",
        "context_with_next_sentence": true
    },
    {
        "source_sentence": "又復若見聖智趣證出離之道，乃至盡苦邊際，於如是相如實見已，同一所作、同所了知、同修梵行，此名見和敬法。",
        "from": "T01n0085_001:0906c24_1",
        "context_with_next_sentence": true
    },
    {
        "source_sentence": "如是等名為六和敬法。",
        "from": "T01n0085_001:0906c26_2",
        "context_with_next_sentence": true
    },
    {
        "source_sentence": "「阿難！",
        "from": "T01n0085_001:0906c27_3",
        "context_with_next_sentence": true
    },
    {
        "source_sentence": "如先所說鬪諍根本，汝諸苾芻應當斷除，於七滅諍法應當了知，諸有諍事若已起、若未起，悉令息滅已，同修六和敬法。",
        "from": "T01n0085_001:0906c27_4",
        "context_with_next_sentence": true
    },
    {
        "source_sentence": "汝諸苾芻！",
        "from": "T01n0085_001:0907a01_5",
        "context_with_next_sentence": true
    },
    {
        "source_sentence": "若如是行，乃於東西南北，隨往方所若行若止，令汝苾芻悉得安樂、離諸諍事；乃至我涅槃後，亦復令汝諸苾芻眾，於一切處常得安樂，如我現在住世說法教化眾生等無有異。」",
        "from": "T01n0085_001:0907a01_6",
        "context_with_next_sentence": true
    },
    {
        "source_sentence": "佛說息諍因緣經",
        "from": "T01n0085_001:0907a06_0",
        "context_with_next_sentence": false
    }
]