[
    {
        "source_sentence": "佛說護國經",
        "from": "T01n0069_001:0872a18_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T01n0069_001:0872a20_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T01n0069_001:0872a21_0",
        "context_with_next_sentence": true
    },
    {
        "source_sentence": "如是我聞：一時，世尊在俱盧城，出遊化利漸漸至于覩羅聚落，與大苾芻眾安止其中。",
        "from": "T01n0069_001:0872a22_0",
        "context_with_next_sentence": true
    },
    {
        "source_sentence": "時，彼聚落有婆羅門大長者等，互相議曰：「此大沙門瞿曇！",
        "from": "T01n0069_001:0872a23_1",
        "context_with_next_sentence": true
    },
    {
        "source_sentence": "棄捨王位出家為道，果滿圓明名稱普聞，即是應供、正等正覺、明行足、善逝、世間解、無上士、調御丈夫、天人師、佛、世尊。",
        "from": "T01n0069_001:0872a25_2",
        "context_with_next_sentence": true
    },
    {
        "source_sentence": "於天魔梵、沙門婆羅門、人及非人等界，以自行願成等正覺，流大悲心宣說正法，初善中善後善，文義深遠純一無雜，具足圓滿梵行之相。",
        "from": "T01n0069_001:0872a27_3",
        "context_with_next_sentence": true
    },
    {
        "source_sentence": "如是具足最尊最上，我等若見共獲善利，是故我等，當詣佛所瞻禮稱讚。」",
        "from": "T01n0069_001:0872b02_0",
        "context_with_next_sentence": true
    },
    {
        "source_sentence": "眾共議已同往佛會。",
        "from": "T01n0069_001:0872b03_1",
        "context_with_next_sentence": true
    },
    {
        "source_sentence": "到佛所已，有禮佛者，有但合掌者，有種種稱讚者，如是之眾禮讚既已，各坐一面。",
        "from": "T01n0069_001:0872b04_2",
        "context_with_next_sentence": true
    },
    {
        "source_sentence": "爾時，世尊為眾說法，令眾心悅發大道意。",
        "from": "T01n0069_001:0872b06_0",
        "context_with_next_sentence": true
    },
    {
        "source_sentence": "時彼婆羅門大長者等，聽受法已，咸皆忻悅發大道心，即從座起合掌向佛，種種稱讚禮佛而退。",
        "from": "T01n0069_001:0872b06_1",
        "context_with_next_sentence": true
    },
    {
        "source_sentence": "爾時，會中有大長者名曰護國，戀慕佛故不離法會，作如是念：「我所聞法，堪可依憑，必成正覺。",
        "from": "T01n0069_001:0872b10_0",
        "context_with_next_sentence": true
    },
    {
        "source_sentence": "我若在家，永處輪迴。",
        "from": "T01n0069_001:0872b12_1",
        "context_with_next_sentence": true
    },
    {
        "source_sentence": "佛難值遇，以信出家為求出離，是故我今離諸放逸發大精進，依佛出家淨修梵行，我當志願剃除鬚髮而被法服。」",
        "from": "T01n0069_001:0872b12_2",
        "context_with_next_sentence": true
    },
    {
        "source_sentence": "是時，護國長者作是念已，即從座起前詣佛所，頭面禮足合掌向佛，而白佛言：「我從世尊獲聞正法，厭輪迴苦，起信樂心，是故我今求佛出家。",
        "from": "T01n0069_001:0872b15_3",
        "context_with_next_sentence": true
    },
    {
        "source_sentence": "唯願世尊，攝受於我。」",
        "from": "T01n0069_001:0872b18_4",
        "context_with_next_sentence": true
    },
    {
        "source_sentence": "佛言護國：「汝信出家，父母聽不？」",
        "from": "T01n0069_001:0872b18_5",
        "context_with_next_sentence": true
    },
    {
        "source_sentence": "護國答言：「不也。",
        "from": "T01n0069_001:0872b19_6",
        "context_with_next_sentence": true
    },
    {
        "source_sentence": "世尊！",
        "from": "T01n0069_001:0872b19_7",
        "context_with_next_sentence": true
    },
    {
        "source_sentence": "父母不聽。」",
        "from": "T01n0069_001:0872b20_8",
        "context_with_next_sentence": true
    },
    {
        "source_sentence": "佛言護國：「父母不聽，不得出家。」",
        "from": "T01n0069_001:0872b20_9",
        "context_with_next_sentence": true
    },
    {
        "source_sentence": "護國復白佛言：「世尊！",
        "from": "T01n0069_001:0872b21_0",
        "context_with_next_sentence": true
    },
    {
        "source_sentence": "雖父母未聽，我當求請，堅令聽許。」",
        "from": "T01n0069_001:0872b21_1",
        "context_with_next_sentence": true
    },
    {
        "source_sentence": "佛告護國：「如汝所願，今正是時。」",
        "from": "T01n0069_001:0872b22_2",
        "context_with_next_sentence": true
    },
    {
        "source_sentence": "爾時，護國長者稟承佛旨禮佛而退，還歸其舍白父母言：「父母慈念，願聽我言。",
        "from": "T01n0069_001:0872b23_0",
        "context_with_next_sentence": true
    },
    {
        "source_sentence": "我於佛會聞佛說法，其所聞法我悉了知，即起正信樂欲出家。",
        "from": "T01n0069_001:0872b24_1",
        "context_with_next_sentence": true
    },
    {
        "source_sentence": "唯願父母當聽許我。」",
        "from": "T01n0069_001:0872b26_2",
        "context_with_next_sentence": true
    },
    {
        "source_sentence": "是時父母告護國言：「汝樂出家當求何利？",
        "from": "T01n0069_001:0872b26_3",
        "context_with_next_sentence": true
    },
    {
        "source_sentence": "復有何得而求出家？",
        "from": "T01n0069_001:0872b27_4",
        "context_with_next_sentence": true
    },
    {
        "source_sentence": "汝若出家，勿為求匃而活命耶？",
        "from": "T01n0069_001:0872b28_5",
        "context_with_next_sentence": true
    },
    {
        "source_sentence": "汝應當知，我今財賄珍寶無量，汝但在家捨財作福，當受富樂，何須出家？」",
        "from": "T01n0069_001:0872b28_6",
        "context_with_next_sentence": true
    },
    {
        "source_sentence": "如是父母善言誘勸。",
        "from": "T01n0069_001:0872c01_7",
        "context_with_next_sentence": true
    },
    {
        "source_sentence": "是時護國又復白言：「父母當念，我厭輪迴，棄捨世榮，志求出家，唯願聽許。」",
        "from": "T01n0069_001:0872c01_8",
        "context_with_next_sentence": true
    },
    {
        "source_sentence": "如是護國再三求請。",
        "from": "T01n0069_001:0872c03_9",
        "context_with_next_sentence": true
    },
    {
        "source_sentence": "是時父母又復告言：「汝所堅念志求出家，勿為求匃而活命耶？",
        "from": "T01n0069_001:0872c04_0",
        "context_with_next_sentence": true
    },
    {
        "source_sentence": "我家庫藏金銀珍寶眾多無量，汝但在家捨財作福，當受富樂，何須出家？」",
        "from": "T01n0069_001:0872c05_1",
        "context_with_next_sentence": true
    },
    {
        "source_sentence": "如是父母二三誘勸。",
        "from": "T01n0069_001:0872c07_2",
        "context_with_next_sentence": true
    },
    {
        "source_sentence": "是時護國又復告言：「父母若不聽，我從今已往，誓不飲食，乃至命終。」",
        "from": "T01n0069_001:0872c07_3",
        "context_with_next_sentence": true
    },
    {
        "source_sentence": "發誓願已即絕飲食。",
        "from": "T01n0069_001:0872c09_4",
        "context_with_next_sentence": true
    },
    {
        "source_sentence": "是時護國眾多知識，聞是事已，即時共詣護國長者父母之所，咸共白言：「長者主！",
        "from": "T01n0069_001:0872c09_5",
        "context_with_next_sentence": true
    },
    {
        "source_sentence": "我等皆聞，汝子護國愛樂出家，彼雖志求汝不聽許。",
        "from": "T01n0069_001:0872c11_6",
        "context_with_next_sentence": true
    },
    {
        "source_sentence": "我知汝子，然受富樂求道心堅；今不聽許，返受憂苦將趣命終，當令汝起愛別離苦。",
        "from": "T01n0069_001:0872c12_7",
        "context_with_next_sentence": true
    },
    {
        "source_sentence": "是故汝等，宜應聽許隨彼出家。」",
        "from": "T01n0069_001:0872c14_8",
        "context_with_next_sentence": true
    },
    {
        "source_sentence": "時長者主，見子知識志意求請，即聽出家。",
        "from": "T01n0069_001:0872c15_9",
        "context_with_next_sentence": true
    },
    {
        "source_sentence": "是時護國眾多知識，受其父旨，即詣護國而共告曰：「護國當知，今汝父母已聽出家。」",
        "from": "T01n0069_001:0872c16_10",
        "context_with_next_sentence": true
    },
    {
        "source_sentence": "是時護國受父母旨，歡喜踊躍，即詣父母拜辭而出，還至佛所。",
        "from": "T01n0069_001:0872c17_11",
        "context_with_next_sentence": true
    },
    {
        "source_sentence": "到佛所已，頭面禮足，合掌一面而白佛言：「世尊！",
        "from": "T01n0069_001:0872c19_12",
        "context_with_next_sentence": true
    },
    {
        "source_sentence": "今我父母已聽出家。",
        "from": "T01n0069_001:0872c20_13",
        "context_with_next_sentence": true
    },
    {
        "source_sentence": "願佛慈悲，垂哀攝受而為苾芻。」",
        "from": "T01n0069_001:0872c20_14",
        "context_with_next_sentence": true
    },
    {
        "source_sentence": "爾時，世尊告護國言：「善哉善哉！",
        "from": "T01n0069_001:0872c22_0",
        "context_with_next_sentence": true
    },
    {
        "source_sentence": "今正是時，為汝攝受。」",
        "from": "T01n0069_001:0872c22_1",
        "context_with_next_sentence": true
    },
    {
        "source_sentence": "是時護國鬚髮自落被袈裟衣，成苾芻相，修持梵行，除彼放逸離諸憂惱，心自調柔證法清淨，我生已盡、梵行已立、所作已辦、不受後有。",
        "from": "T01n0069_001:0872c23_2",
        "context_with_next_sentence": true
    },
    {
        "source_sentence": "是時尊者護國得漏盡已，於十夏中依止於佛。",
        "from": "T01n0069_001:0872c26_3",
        "context_with_next_sentence": true
    },
    {
        "source_sentence": "滿十夏已，著衣持鉢前詣佛所，頭面禮足，合掌一面而白佛言：「世尊！",
        "from": "T01n0069_001:0872c27_4",
        "context_with_next_sentence": true
    },
    {
        "source_sentence": "我本生居覩羅聚落，棄捨諸親以信出家。",
        "from": "T01n0069_001:0872c28_5",
        "context_with_next_sentence": true
    },
    {
        "source_sentence": "我今思念，欲還本處親近眷屬，顒俟佛旨。」",
        "from": "T01n0069_001:0872c29_6",
        "context_with_next_sentence": true
    },
    {
        "source_sentence": "爾時，世尊知尊者護國心意所欲，又觀護國其心志固欲廣利益，況昔在家常離諸欲，如是觀已即告之曰：「尊者護國！",
        "from": "T01n0069_001:0873a02_0",
        "context_with_next_sentence": true
    },
    {
        "source_sentence": "今正是時，可從汝意。」",
        "from": "T01n0069_001:0873a04_1",
        "context_with_next_sentence": true
    },
    {
        "source_sentence": "爾時，尊者護國受佛旨已，歡喜踊躍，繞佛三匝，頭面禮足辭佛而退，還本生處經遊次第到本聚落。",
        "from": "T01n0069_001:0873a06_0",
        "context_with_next_sentence": true
    },
    {
        "source_sentence": "時經宿已，於其辰時著衣持鉢，次第乞食至於本舍。",
        "from": "T01n0069_001:0873a08_1",
        "context_with_next_sentence": true
    },
    {
        "source_sentence": "見一女人在舍門外，持滿器食而欲棄擲，尊者見之告彼女人曰：「汝無慚愧，勿棄於食。",
        "from": "T01n0069_001:0873a09_2",
        "context_with_next_sentence": true
    },
    {
        "source_sentence": "豈如施我置於鉢中，當獲利益。」",
        "from": "T01n0069_001:0873a11_3",
        "context_with_next_sentence": true
    },
    {
        "source_sentence": "是時女人聞尊者語，心生鄭重，即施其食置於鉢中。",
        "from": "T01n0069_001:0873a12_4",
        "context_with_next_sentence": true
    },
    {
        "source_sentence": "尊者受已，詣大樹下敷座欲食。",
        "from": "T01n0069_001:0873a13_5",
        "context_with_next_sentence": true
    },
    {
        "source_sentence": "時前女人作如是念：「是我主子尊者護國。」",
        "from": "T01n0069_001:0873a13_6",
        "context_with_next_sentence": true
    },
    {
        "source_sentence": "是時女人作此念已，即詣長者主所白長者曰：「適在門外見長者子持鉢乞食，詣大樹下敷座欲食。」",
        "from": "T01n0069_001:0873a14_7",
        "context_with_next_sentence": true
    },
    {
        "source_sentence": "時長者主聞是事已，心大歡喜，即問女人言：「如汝所說，是事實不？」",
        "from": "T01n0069_001:0873a17_8",
        "context_with_next_sentence": true
    },
    {
        "source_sentence": "女人答言：「是事實爾。」",
        "from": "T01n0069_001:0873a18_9",
        "context_with_next_sentence": true
    },
    {
        "source_sentence": "是時長者速出本舍往大樹下，既到彼已，實見護國在彼欲食，即告之曰：「我子護國！",
        "from": "T01n0069_001:0873a19_0",
        "context_with_next_sentence": true
    },
    {
        "source_sentence": "捨離本家客遊於外，如是經歷，復至聚落不入本舍，是義云何？」",
        "from": "T01n0069_001:0873a20_1",
        "context_with_next_sentence": true
    },
    {
        "source_sentence": "時彼護國即答父言：「我沙門法，儀式如是，入於他舍非我所宜。」",
        "from": "T01n0069_001:0873a22_2",
        "context_with_next_sentence": true
    },
    {
        "source_sentence": "時長者主，扶持護國還於本舍，既到家已敷座令坐。",
        "from": "T01n0069_001:0873a23_3",
        "context_with_next_sentence": true
    },
    {
        "source_sentence": "時護國母前詣子所，愛念心切再三慰問，告護國言：「我子云何堅意出家？",
        "from": "T01n0069_001:0873a24_4",
        "context_with_next_sentence": true
    },
    {
        "source_sentence": "汝所出家今有何利？",
        "from": "T01n0069_001:0873a26_5",
        "context_with_next_sentence": true
    },
    {
        "source_sentence": "復有何得？",
        "from": "T01n0069_001:0873a27_0",
        "context_with_next_sentence": true
    },
    {
        "source_sentence": "正為求匃而活其命，是故汝今不復離家，捨財作福富受富樂。」",
        "from": "T01n0069_001:0873a27_1",
        "context_with_next_sentence": true
    },
    {
        "source_sentence": "是時慈母設諸方便，留戀於子不能別離，復以金銀種種珍寶積尊者前，告於子言：「我子當知，如是我有廣多財寶，今我與汝，何況父財而復無量，以是義故何得出家？",
        "from": "T01n0069_001:0873a28_2",
        "context_with_next_sentence": true
    },
    {
        "source_sentence": "汝今在家，捨財作福受諸富樂。」",
        "from": "T01n0069_001:0873b03_3",
        "context_with_next_sentence": true
    },
    {
        "source_sentence": "是時尊者白於母言：「慈母當念，是多金銀種種財寶諸過之本。」",
        "from": "T01n0069_001:0873b04_4",
        "context_with_next_sentence": true
    },
    {
        "source_sentence": "作此言已，車載擔負棄於河內，復白母言：「慈母當念，如是財寶由貪戀故，從此為因生諸過失而致患難，謂水火王賊惡子等難，生如是等種種壞苦，了此苦因不從其母。」",
        "from": "T01n0069_001:0873b05_5",
        "context_with_next_sentence": true
    },
    {
        "source_sentence": "時護國母戀子不捨，復設方便作如是念：「子在家時所有妻室，當令莊嚴珠寶飾身，來護國所悅可子心。」",
        "from": "T01n0069_001:0873b09_6",
        "context_with_next_sentence": true
    },
    {
        "source_sentence": "作是念已，詣其妻所而告之言：「汝夫護國昔在家時，所有愛樂珍寶瓔珞莊嚴之具，汝今莊嚴往護國所悅可其意。」",
        "from": "T01n0069_001:0873b11_7",
        "context_with_next_sentence": true
    },
    {
        "source_sentence": "時護國妻受其命已，以眾寶具即時莊嚴，詣護國所，到彼白言：「長者子！",
        "from": "T01n0069_001:0873b14_8",
        "context_with_next_sentence": true
    },
    {
        "source_sentence": "汝意云何？",
        "from": "T01n0069_001:0873b15_9",
        "context_with_next_sentence": true
    },
    {
        "source_sentence": "所持梵行，莫為求天女不？」",
        "from": "T01n0069_001:0873b16_10",
        "context_with_next_sentence": true
    },
    {
        "source_sentence": "護國告言：「不也。",
        "from": "T01n0069_001:0873b16_11",
        "context_with_next_sentence": true
    },
    {
        "source_sentence": "大姊！",
        "from": "T01n0069_001:0873b17_12",
        "context_with_next_sentence": true
    },
    {
        "source_sentence": "我持梵行為求道果；如汝所說，是義不然。」",
        "from": "T01n0069_001:0873b17_13",
        "context_with_next_sentence": true
    },
    {
        "source_sentence": "時，護國妻聞呼姊聲，即變容色負慚而退。",
        "from": "T01n0069_001:0873b18_14",
        "context_with_next_sentence": true
    },
    {
        "source_sentence": "爾時，護國尊者作如是念：「食時欲至。」",
        "from": "T01n0069_001:0873b20_0",
        "context_with_next_sentence": true
    },
    {
        "source_sentence": "即白父言：「長者！",
        "from": "T01n0069_001:0873b20_1",
        "context_with_next_sentence": true
    },
    {
        "source_sentence": "有何飲膳施於我食？」",
        "from": "T01n0069_001:0873b21_2",
        "context_with_next_sentence": true
    },
    {
        "source_sentence": "是時，父母親持上味種種飲食供施尊者。",
        "from": "T01n0069_001:0873b21_3",
        "context_with_next_sentence": true
    },
    {
        "source_sentence": "是時尊者飯食已訖，洗鉢收衣敷座而坐，乃為父母宣說正法，令起悅心而生道意，復以神通住虛空中，說伽陀曰：「觀此畫色像，　　以眾寶莊嚴，　愚迷所執著，　　智者常遠離。",
        "from": "T01n0069_001:0873b22_4",
        "context_with_next_sentence": true
    },
    {
        "source_sentence": "　貪欲如繩索，　　能縛於世間，　愚者所迷惑，　　智者常遠離。」",
        "from": "T01n0069_001:0873b28_0",
        "context_with_next_sentence": true
    },
    {
        "source_sentence": "是時，尊者說伽陀已，從空而降，還大樹下安止而住。",
        "from": "T01n0069_001:0873c01_0",
        "context_with_next_sentence": true
    },
    {
        "source_sentence": "爾時，有王名曰俱盧，駕幸遊外將近覩羅聚落之側，侍臣奏曰：「大王！",
        "from": "T01n0069_001:0873c03_0",
        "context_with_next_sentence": true
    },
    {
        "source_sentence": "當知，此聚落中有長者子名曰護國，眷屬廣多財寶無量，棄捨出家。」",
        "from": "T01n0069_001:0873c04_1",
        "context_with_next_sentence": true
    },
    {
        "source_sentence": "王聞是事，即問聚落人曰：「卿等此處有長者子名曰護國，棄捨親屬而為出家，是事實不？」",
        "from": "T01n0069_001:0873c06_2",
        "context_with_next_sentence": true
    },
    {
        "source_sentence": "時聚落人即奏王曰：「大王！",
        "from": "T01n0069_001:0873c08_3",
        "context_with_next_sentence": true
    },
    {
        "source_sentence": "當知，是事實爾。",
        "from": "T01n0069_001:0873c08_4",
        "context_with_next_sentence": true
    },
    {
        "source_sentence": "護國尊者在臣聚落一大樹下常持梵行，我等人民親近供養。」",
        "from": "T01n0069_001:0873c09_0",
        "context_with_next_sentence": true
    },
    {
        "source_sentence": "王聞奏已，即往彼處聚落之中，詣大樹下尊者所止。",
        "from": "T01n0069_001:0873c10_1",
        "context_with_next_sentence": true
    },
    {
        "source_sentence": "是時尊者遙觀來命，見俱盧王奔詣我所，即從座起進步王前，白如是言：「大王！",
        "from": "T01n0069_001:0873c11_2",
        "context_with_next_sentence": true
    },
    {
        "source_sentence": "善來！",
        "from": "T01n0069_001:0873c13_3",
        "context_with_next_sentence": true
    },
    {
        "source_sentence": "此之境界王所統領，今請大王，往彼樹下就於我座。」",
        "from": "T01n0069_001:0873c13_4",
        "context_with_next_sentence": true
    },
    {
        "source_sentence": "時王答言：「護國！",
        "from": "T01n0069_001:0873c14_5",
        "context_with_next_sentence": true
    },
    {
        "source_sentence": "我意如然，欲往汝所就於汝座。」",
        "from": "T01n0069_001:0873c15_0",
        "context_with_next_sentence": true
    },
    {
        "source_sentence": "護國復言：「王意如是，故我請王。」",
        "from": "T01n0069_001:0873c15_1",
        "context_with_next_sentence": true
    },
    {
        "source_sentence": "是時彼王同與尊者，至大樹下就座而坐。",
        "from": "T01n0069_001:0873c16_2",
        "context_with_next_sentence": true
    },
    {
        "source_sentence": "爾時，大王告護國言：「有四種法，由是四法而求出家。",
        "from": "T01n0069_001:0873c18_0",
        "context_with_next_sentence": true
    },
    {
        "source_sentence": "其四法者：一知親屬，二知富貴，三知病，四知老，是為四法。",
        "from": "T01n0069_001:0873c19_1",
        "context_with_next_sentence": true
    },
    {
        "source_sentence": "「云何知親屬？",
        "from": "T01n0069_001:0873c21_0",
        "context_with_next_sentence": true
    },
    {
        "source_sentence": "謂若有人，眷屬廣大而忽散滅，此人作念：『我之眷屬朋友知識皆已散滅，唯己孤然，我當出家。』",
        "from": "T01n0069_001:0873c21_1",
        "context_with_next_sentence": true
    },
    {
        "source_sentence": "此人了知無親屬故而求出家。",
        "from": "T01n0069_001:0873c23_2",
        "context_with_next_sentence": true
    },
    {
        "source_sentence": "今汝護國！",
        "from": "T01n0069_001:0873c24_3",
        "context_with_next_sentence": true
    },
    {
        "source_sentence": "眷屬廣大亦非孤獨，不能了知何為出家？",
        "from": "T01n0069_001:0873c24_4",
        "context_with_next_sentence": true
    },
    {
        "source_sentence": "又復云何名知富貴？",
        "from": "T01n0069_001:0873c25_5",
        "context_with_next_sentence": true
    },
    {
        "source_sentence": "謂若有人，先有財寶是大富者，而後竭盡貧苦隨生，以貧窮故而作此念。",
        "from": "T01n0069_001:0873c25_6",
        "context_with_next_sentence": true
    },
    {
        "source_sentence": "今貧窮故而作此念：『今貧窮苦，我當出家。』",
        "from": "T01n0069_001:0873c27_7",
        "context_with_next_sentence": true
    },
    {
        "source_sentence": "此人了知以貧窮故而求出家。",
        "from": "T01n0069_001:0873c28_8",
        "context_with_next_sentence": true
    },
    {
        "source_sentence": "今汝護國！",
        "from": "T01n0069_001:0873c29_9",
        "context_with_next_sentence": true
    },
    {
        "source_sentence": "財富無量亦非貧窮，不能了知何為出家？",
        "from": "T01n0069_001:0873c29_10",
        "context_with_next_sentence": true
    },
    {
        "source_sentence": "又復云何名知病苦？",
        "from": "T01n0069_001:0874a01_11",
        "context_with_next_sentence": true
    },
    {
        "source_sentence": "謂若有人，久寢於疾無能救療，作如是念：『我此疾病深可痛苦，是故我今當求出家。』",
        "from": "T01n0069_001:0874a01_12",
        "context_with_next_sentence": true
    },
    {
        "source_sentence": "此人了知以病苦故而求出家。",
        "from": "T01n0069_001:0874a03_13",
        "context_with_next_sentence": true
    },
    {
        "source_sentence": "今汝護國！",
        "from": "T01n0069_001:0874a04_14",
        "context_with_next_sentence": true
    },
    {
        "source_sentence": "少病少惱亦無憂苦，不能了知何為出家？",
        "from": "T01n0069_001:0874a04_15",
        "context_with_next_sentence": true
    },
    {
        "source_sentence": "又復云何名知老朽？",
        "from": "T01n0069_001:0874a05_16",
        "context_with_next_sentence": true
    },
    {
        "source_sentence": "謂若有人耆年衰邁，作如是念：『我今老朽，於諸富樂不能復利，是故我今當求出家。』",
        "from": "T01n0069_001:0874a05_17",
        "context_with_next_sentence": true
    },
    {
        "source_sentence": "此人了知老朽不任而求出家。",
        "from": "T01n0069_001:0874a07_18",
        "context_with_next_sentence": true
    },
    {
        "source_sentence": "今汝護國！",
        "from": "T01n0069_001:0874a08_19",
        "context_with_next_sentence": true
    },
    {
        "source_sentence": "盛年少壯未受諸樂，不能了知何為出家？",
        "from": "T01n0069_001:0874a08_20",
        "context_with_next_sentence": true
    },
    {
        "source_sentence": "護國當了，如是四法乃可出家。",
        "from": "T01n0069_001:0874a09_21",
        "context_with_next_sentence": true
    },
    {
        "source_sentence": "我今復問護國，汝何見聞而為出家？」",
        "from": "T01n0069_001:0874a10_22",
        "context_with_next_sentence": true
    },
    {
        "source_sentence": "爾時，尊者答彼王言：「大王！",
        "from": "T01n0069_001:0874a12_0",
        "context_with_next_sentence": true
    },
    {
        "source_sentence": "當知，有四種法而求出家。",
        "from": "T01n0069_001:0874a12_1",
        "context_with_next_sentence": true
    },
    {
        "source_sentence": "何等為四？",
        "from": "T01n0069_001:0874a13_2",
        "context_with_next_sentence": true
    },
    {
        "source_sentence": "謂老病愛死。",
        "from": "T01n0069_001:0874a13_3",
        "context_with_next_sentence": true
    },
    {
        "source_sentence": "變壞非久名老，疾苦無療名病，無所厭足名愛，捨盡諸境名死。",
        "from": "T01n0069_001:0874a13_4",
        "context_with_next_sentence": true
    },
    {
        "source_sentence": "如是四法，我佛世尊善了善見，我亦從佛親見親聞，我因此故，發大信心而乃出家。」",
        "from": "T01n0069_001:0874a15_5",
        "context_with_next_sentence": true
    },
    {
        "source_sentence": "王言：「尊者！",
        "from": "T01n0069_001:0874a17_0",
        "context_with_next_sentence": true
    },
    {
        "source_sentence": "如前略說，我未能了，唯願尊者，為我廣說令我開解。」",
        "from": "T01n0069_001:0874a17_1",
        "context_with_next_sentence": true
    },
    {
        "source_sentence": "是時尊者聞王言已，告彼王曰：「大王！",
        "from": "T01n0069_001:0874a18_2",
        "context_with_next_sentence": true
    },
    {
        "source_sentence": "甚善！",
        "from": "T01n0069_001:0874a19_3",
        "context_with_next_sentence": true
    },
    {
        "source_sentence": "如汝意願，我當為說。」",
        "from": "T01n0069_001:0874a19_4",
        "context_with_next_sentence": true
    },
    {
        "source_sentence": "王言：「尊者！",
        "from": "T01n0069_001:0874a19_5",
        "context_with_next_sentence": true
    },
    {
        "source_sentence": "變壞非久為老，是義云何？」",
        "from": "T01n0069_001:0874a20_6",
        "context_with_next_sentence": true
    },
    {
        "source_sentence": "尊者答言：「大王！",
        "from": "T01n0069_001:0874a20_7",
        "context_with_next_sentence": true
    },
    {
        "source_sentence": "於意云何？",
        "from": "T01n0069_001:0874a21_0",
        "context_with_next_sentence": true
    },
    {
        "source_sentence": "若人從年二十三十滿四十時，所有色相身力舉動進止，是人云何？」",
        "from": "T01n0069_001:0874a21_1",
        "context_with_next_sentence": true
    },
    {
        "source_sentence": "王言：「尊者！",
        "from": "T01n0069_001:0874a22_2",
        "context_with_next_sentence": true
    },
    {
        "source_sentence": "人從二十滿四十時，具大色相，身力壯盛進止勇健，諸所施為自謂無等；若至耆年，朽邁無堪色相變易，身力劣弱進止衰敗。」",
        "from": "T01n0069_001:0874a23_0",
        "context_with_next_sentence": true
    },
    {
        "source_sentence": "尊者告言：「如王所說，是為老相變壞於世。",
        "from": "T01n0069_001:0874a25_1",
        "context_with_next_sentence": true
    },
    {
        "source_sentence": "大王！",
        "from": "T01n0069_001:0874a26_2",
        "context_with_next_sentence": true
    },
    {
        "source_sentence": "當知，此即我佛說第一法。",
        "from": "T01n0069_001:0874a26_3",
        "context_with_next_sentence": true
    },
    {
        "source_sentence": "又佛世尊，善了善知善說此法，我亦見聞，於此正法愛樂志求，信心出家。」",
        "from": "T01n0069_001:0874a27_4",
        "context_with_next_sentence": true
    },
    {
        "source_sentence": "時彼王言：「護國尊者！",
        "from": "T01n0069_001:0874a29_5",
        "context_with_next_sentence": true
    },
    {
        "source_sentence": "我亦於此慶遇正法，愛樂志求。」",
        "from": "T01n0069_001:0874a29_6",
        "context_with_next_sentence": true
    },
    {
        "source_sentence": "又復，王言：「護國尊者！",
        "from": "T01n0069_001:0874b02_0",
        "context_with_next_sentence": true
    },
    {
        "source_sentence": "云何疾苦無療名為病相？」",
        "from": "T01n0069_001:0874b02_1",
        "context_with_next_sentence": true
    },
    {
        "source_sentence": "尊者答言：「如人有大財寶及諸親眷，其數無量。",
        "from": "T01n0069_001:0874b03_2",
        "context_with_next_sentence": true
    },
    {
        "source_sentence": "於意云何？",
        "from": "T01n0069_001:0874b04_3",
        "context_with_next_sentence": true
    },
    {
        "source_sentence": "是人寢病受諸苦惱，彼之親屬及諸侍從，還有代其受苦惱不？」",
        "from": "T01n0069_001:0874b04_4",
        "context_with_next_sentence": true
    },
    {
        "source_sentence": "王言：「不也。",
        "from": "T01n0069_001:0874b05_5",
        "context_with_next_sentence": true
    },
    {
        "source_sentence": "護國！",
        "from": "T01n0069_001:0874b06_0",
        "context_with_next_sentence": true
    },
    {
        "source_sentence": "人若寢疾，獨受諸苦，無有代者亦無救療。」",
        "from": "T01n0069_001:0874b06_1",
        "context_with_next_sentence": true
    },
    {
        "source_sentence": "尊者告言：「如王所說，無代無救是為病相，此即我佛說第二法。",
        "from": "T01n0069_001:0874b07_2",
        "context_with_next_sentence": true
    },
    {
        "source_sentence": "又佛世尊，善了善知善說此法，我亦見聞，於此正法愛樂志求，信心出家。」",
        "from": "T01n0069_001:0874b08_3",
        "context_with_next_sentence": true
    },
    {
        "source_sentence": "時彼王言：「護國尊者！",
        "from": "T01n0069_001:0874b10_4",
        "context_with_next_sentence": true
    },
    {
        "source_sentence": "我亦於此慶遇正法，愛樂志求。」",
        "from": "T01n0069_001:0874b10_5",
        "context_with_next_sentence": true
    },
    {
        "source_sentence": "王復問言：「尊者！",
        "from": "T01n0069_001:0874b12_0",
        "context_with_next_sentence": true
    },
    {
        "source_sentence": "云何無所厭足而名為愛？」",
        "from": "T01n0069_001:0874b12_1",
        "context_with_next_sentence": true
    },
    {
        "source_sentence": "尊者答言：「大王！",
        "from": "T01n0069_001:0874b12_2",
        "context_with_next_sentence": true
    },
    {
        "source_sentence": "於意云何？",
        "from": "T01n0069_001:0874b13_3",
        "context_with_next_sentence": true
    },
    {
        "source_sentence": "王是富者，國土城邑乃至東南西北，所有人民居王所統，皆是大富。」",
        "from": "T01n0069_001:0874b13_4",
        "context_with_next_sentence": true
    },
    {
        "source_sentence": "王言尊者：「如是如是！」",
        "from": "T01n0069_001:0874b15_5",
        "context_with_next_sentence": true
    },
    {
        "source_sentence": "尊者復言：「大王所統國城聚落如是大富，設或有人泛海而來，白大王言：『我見某國，城邑廣大人民熾盛，金銀珍寶奇異諸物，象馬兵從，其數無量。』",
        "from": "T01n0069_001:0874b15_6",
        "context_with_next_sentence": true
    },
    {
        "source_sentence": "大王！",
        "from": "T01n0069_001:0874b18_7",
        "context_with_next_sentence": true
    },
    {
        "source_sentence": "聞此，於意云何？」",
        "from": "T01n0069_001:0874b19_0",
        "context_with_next_sentence": true
    },
    {
        "source_sentence": "王言：「尊者！",
        "from": "T01n0069_001:0874b19_1",
        "context_with_next_sentence": true
    },
    {
        "source_sentence": "我聞是事，若不自往，即遣使討彼，載以珍寶諸物，益我庫藏。」",
        "from": "T01n0069_001:0874b19_2",
        "context_with_next_sentence": true
    },
    {
        "source_sentence": "時尊者言：「大王！",
        "from": "T01n0069_001:0874b20_3",
        "context_with_next_sentence": true
    },
    {
        "source_sentence": "此無厭足是名為愛，此即是佛說第三法。",
        "from": "T01n0069_001:0874b21_4",
        "context_with_next_sentence": true
    },
    {
        "source_sentence": "又佛世尊，善了善知善說此法，我亦見聞，於此正法愛樂志求，信心出家。」",
        "from": "T01n0069_001:0874b22_5",
        "context_with_next_sentence": true
    },
    {
        "source_sentence": "時彼王言：「護國尊者！",
        "from": "T01n0069_001:0874b23_6",
        "context_with_next_sentence": true
    },
    {
        "source_sentence": "我亦於此慶遇正法愛，樂志求。」",
        "from": "T01n0069_001:0874b24_7",
        "context_with_next_sentence": true
    },
    {
        "source_sentence": "王復問言：「尊者！",
        "from": "T01n0069_001:0874b26_0",
        "context_with_next_sentence": true
    },
    {
        "source_sentence": "云何捨離諸境而名為死？」",
        "from": "T01n0069_001:0874b26_1",
        "context_with_next_sentence": true
    },
    {
        "source_sentence": "尊者答言：「大王！",
        "from": "T01n0069_001:0874b26_2",
        "context_with_next_sentence": true
    },
    {
        "source_sentence": "於意云何？",
        "from": "T01n0069_001:0874b27_3",
        "context_with_next_sentence": true
    },
    {
        "source_sentence": "我見有大珍寶是大富者，彼人捨於此界而生他界，所有珍寶能持往不？」",
        "from": "T01n0069_001:0874b27_4",
        "context_with_next_sentence": true
    },
    {
        "source_sentence": "王言：「不也。」",
        "from": "T01n0069_001:0874b29_5",
        "context_with_next_sentence": true
    },
    {
        "source_sentence": "尊者復言：「大王！",
        "from": "T01n0069_001:0874b29_6",
        "context_with_next_sentence": true
    },
    {
        "source_sentence": "於此世中捨諸愛境生於他世，是名為死，此即是佛說第四法。",
        "from": "T01n0069_001:0874b29_7",
        "context_with_next_sentence": true
    },
    {
        "source_sentence": "佛善了知善說此法，我亦見聞，於此正法愛樂志求，信心出家。」",
        "from": "T01n0069_001:0874c02_8",
        "context_with_next_sentence": true
    },
    {
        "source_sentence": "王言：「尊者！",
        "from": "T01n0069_001:0874c03_9",
        "context_with_next_sentence": true
    },
    {
        "source_sentence": "我亦於此慶遇正法，愛樂志求。」",
        "from": "T01n0069_001:0874c03_10",
        "context_with_next_sentence": true
    },
    {
        "source_sentence": "爾時，尊者復告王言：「我於是義欲重宣說，汝應善聽。」",
        "from": "T01n0069_001:0874c05_0",
        "context_with_next_sentence": true
    },
    {
        "source_sentence": "王言：「甚善願樂欲聞。」",
        "from": "T01n0069_001:0874c06_1",
        "context_with_next_sentence": true
    },
    {
        "source_sentence": "是時，尊者說伽陀曰：「我見世間人，　　貪愛而積聚，　因財故得難，　　轉增於諸欲。",
        "from": "T01n0069_001:0874c06_2",
        "context_with_next_sentence": true
    },
    {
        "source_sentence": "　王主領國邑，　　廣闊極海邊，　如是尚無厭，　　而復伐他國。",
        "from": "T01n0069_001:0874c10_0",
        "context_with_next_sentence": true
    },
    {
        "source_sentence": "　世間諸眾生，　　由貪愛故滅，　憂惱生悲泣，　　嗚呼何速滅。",
        "from": "T01n0069_001:0874c12_0",
        "context_with_next_sentence": true
    },
    {
        "source_sentence": "　如人聚財寶，　　返為火所燒，　眾生亦隨業，　　所作而受報。",
        "from": "T01n0069_001:0874c14_0",
        "context_with_next_sentence": true
    },
    {
        "source_sentence": "　財富不延命，　　亦復不免老，　貧富者皆滅，　　尊幼悉無常。",
        "from": "T01n0069_001:0874c16_0",
        "context_with_next_sentence": true
    },
    {
        "source_sentence": "　病不擇勇健，　　亦不擇尊幼，　皆由貪愛故，　　是不免無常。",
        "from": "T01n0069_001:0874c18_0",
        "context_with_next_sentence": true
    },
    {
        "source_sentence": "　譬如人竊盜，　　返為自損傷，　如是見世間，　　自造諸惡因。",
        "from": "T01n0069_001:0874c20_0",
        "context_with_next_sentence": true
    },
    {
        "source_sentence": "　如菓熟自落，　　老少壞亦然，　歡悅意作業，　　苦惱而受報。",
        "from": "T01n0069_001:0874c22_0",
        "context_with_next_sentence": true
    },
    {
        "source_sentence": "　時世愚癡人，　　作業不自覺，　或生於他世，　　因憎愛得苦。",
        "from": "T01n0069_001:0874c24_0",
        "context_with_next_sentence": true
    },
    {
        "source_sentence": "　胎中若命盡，　　何人能救護，　設復親知友，　　命盡何能救？",
        "from": "T01n0069_001:0874c26_0",
        "context_with_next_sentence": true
    },
    {
        "source_sentence": "　欲能壞能縛，　　生苦增諸怖，　見世間幻法，　　是故我出家。」",
        "from": "T01n0069_001:0874c28_0",
        "context_with_next_sentence": true
    },
    {
        "source_sentence": "爾時，俱盧大王聞尊者說伽陀已，歡喜信受而復白言：「護國尊者能善出離，是故，我今歸依尊者。」",
        "from": "T01n0069_001:0875a01_0",
        "context_with_next_sentence": true
    },
    {
        "source_sentence": "護國告言：「大王！",
        "from": "T01n0069_001:0875a03_1",
        "context_with_next_sentence": true
    },
    {
        "source_sentence": "勿歸依於我，我所歸依是佛世尊及法、僧眾，王當歸依。」",
        "from": "T01n0069_001:0875a03_2",
        "context_with_next_sentence": true
    },
    {
        "source_sentence": "王言：「如是如是！",
        "from": "T01n0069_001:0875a04_3",
        "context_with_next_sentence": true
    },
    {
        "source_sentence": "我今歸依佛、法、僧眾，盡形受持優婆塞戒。」",
        "from": "T01n0069_001:0875a05_4",
        "context_with_next_sentence": true
    },
    {
        "source_sentence": "是時，大王作誓願已，禮奉尊者，還復王宮。",
        "from": "T01n0069_001:0875a06_5",
        "context_with_next_sentence": true
    },
    {
        "source_sentence": "佛說護國經",
        "from": "T01n0069_001:0875a08_0",
        "context_with_next_sentence": false
    }
]