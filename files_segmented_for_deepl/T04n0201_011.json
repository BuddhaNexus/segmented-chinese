[
    {
        "source_sentence": "大莊嚴論經卷第十一",
        "from": "T04n0201_011:0316b14_0",
        "context_with_next_sentence": true
    },
    {
        "source_sentence": "馬鳴菩薩造",
        "from": "T04n0201_011:0316b16_0",
        "context_with_next_sentence": true
    },
    {
        "source_sentence": "後秦龜茲三藏鳩摩羅什譯",
        "from": "T04n0201_011:0316b17_0",
        "context_with_next_sentence": true
    },
    {
        "source_sentence": "（六一）復次，少智之人見佛相好猶發善心，況復智慧大德之人，而當不發於善心耶？",
        "from": "T04n0201_011:0316b18_0",
        "context_with_next_sentence": true
    },
    {
        "source_sentence": "我昔曾聞，佛在舍衛國，時波斯匿王請佛及僧，於九十日夏坐安居，集諸牛群近佛精舍[(殼-一)/牛]乳供佛。",
        "from": "T04n0201_011:0316b19_1",
        "context_with_next_sentence": true
    },
    {
        "source_sentence": "時有千婆羅門貪牛乳故，共牧牛人行止相隨。",
        "from": "T04n0201_011:0316b22_2",
        "context_with_next_sentence": true
    },
    {
        "source_sentence": "時牧牛人聞婆羅門誦韋陀上典，悉皆通利善了分別，或有婆羅門但有空名實無知曉，又有明知呪術不解韋陀，有明韋陀不知呪術。",
        "from": "T04n0201_011:0316b23_3",
        "context_with_next_sentence": true
    },
    {
        "source_sentence": "爾時世尊於夏四月安居已訖，於自恣時王勅牧人：「今不須乳，隨逐水草放汝諸牛。」",
        "from": "T04n0201_011:0316b26_4",
        "context_with_next_sentence": true
    },
    {
        "source_sentence": "又勅之言：「汝若去時必往辭佛，佛若說法汝好諦聽。」",
        "from": "T04n0201_011:0316b28_5",
        "context_with_next_sentence": true
    },
    {
        "source_sentence": "時彼牧人作如是念：「佛世尊者是一切智？",
        "from": "T04n0201_011:0316c01_6",
        "context_with_next_sentence": true
    },
    {
        "source_sentence": "為非是乎？」",
        "from": "T04n0201_011:0316c02_7",
        "context_with_next_sentence": true
    },
    {
        "source_sentence": "作是念已向祇陀林詣世尊所。",
        "from": "T04n0201_011:0316c02_8",
        "context_with_next_sentence": true
    },
    {
        "source_sentence": "爾時世尊大眾圍遶坐於樹下，知牧牛人來至林中，即為牧牛人於身毛孔出諸光明，其光照曜映蔽林野，如融金聚，又如雨酥降注火中，牧人視之無厭，即生希有難見之想，各相謂言：「此光明者如瞻蔔花遍滿林中，為是何光？」",
        "from": "T04n0201_011:0316c04_0",
        "context_with_next_sentence": true
    },
    {
        "source_sentence": "即說偈言：「斯林甚嚴麗，　　光色忽改常，　將非天寶林，　　移殖此園耶？",
        "from": "T04n0201_011:0316c09_1",
        "context_with_next_sentence": true
    },
    {
        "source_sentence": "　暉赫如金樓，　　亦如天帝幢，　其明過電光，　　熾炎踰酥火，　或日月天子，　　降遊此林間？」",
        "from": "T04n0201_011:0316c12_0",
        "context_with_next_sentence": true
    },
    {
        "source_sentence": "時牧牛者說此偈已，向祇陀林至世尊所，覩佛圓光如百千日，三十二種大人之相炳著明了，各皆歡喜生希有想，各各讚歎。",
        "from": "T04n0201_011:0316c15_0",
        "context_with_next_sentence": true
    },
    {
        "source_sentence": "即說偈言：「釋種王子身，　　端嚴甚輝妙，　威光極盛熾，　　覩之生歡悅，　身心皆快樂，　　善哉寂淡泊，　湛然無畏懼，　　略說其色相。",
        "from": "T04n0201_011:0316c17_1",
        "context_with_next_sentence": true
    },
    {
        "source_sentence": "　善稱於種智，　　世間皆傳說，　真實不虛妄，　　咸言是佛陀。",
        "from": "T04n0201_011:0316c23_0",
        "context_with_next_sentence": true
    },
    {
        "source_sentence": "　無不稱佛者，　　憶持著於心，　口亦如是說，　　粗略其旨要，　不可具廣說。",
        "from": "T04n0201_011:0316c25_0",
        "context_with_next_sentence": true
    },
    {
        "source_sentence": "　　總說其要言，　是釋種中日，　　名實稱色像，　色像亦稱名。",
        "from": "T04n0201_011:0316c27_1",
        "context_with_next_sentence": true
    },
    {
        "source_sentence": "　　相好及福利，　炳然而顯現，　　猶如於眾寶，　羅列自嚴飾。",
        "from": "T04n0201_011:0316c29_2",
        "context_with_next_sentence": true
    },
    {
        "source_sentence": "　　威德甚赫奕，　圓光滿一尋，　　猶如真金山，　能奪眾人目，　　樂觀不捨離，　眾人之所愛。",
        "from": "T04n0201_011:0317a02_3",
        "context_with_next_sentence": true
    },
    {
        "source_sentence": "　　體是一切智，　如人大叫喚，　　口唱如是言，　一切種智者。",
        "from": "T04n0201_011:0317a05_4",
        "context_with_next_sentence": true
    },
    {
        "source_sentence": "　　今在此身中，　世間出種智，　　必在於此中，　何有功德智，　　不視如此智？",
        "from": "T04n0201_011:0317a07_5",
        "context_with_next_sentence": true
    },
    {
        "source_sentence": "　知此妙身器，　　真實能堪受，　功巧及畫素，　　未曾見是像。",
        "from": "T04n0201_011:0317a10_0",
        "context_with_next_sentence": true
    },
    {
        "source_sentence": "　終更不生疑，　　言非一切智，　如此妙形容，　　功德必滿足。",
        "from": "T04n0201_011:0317a12_0",
        "context_with_next_sentence": true
    },
    {
        "source_sentence": "　極有此妙形，　　終不空無德，　應須決定解，　　不應逐音聲。」",
        "from": "T04n0201_011:0317a14_0",
        "context_with_next_sentence": true
    },
    {
        "source_sentence": "爾時牧人作如是言：「我等應當用決定解。」",
        "from": "T04n0201_011:0317a16_0",
        "context_with_next_sentence": true
    },
    {
        "source_sentence": "復作是念：「今我牧牛有何智力而用決了？",
        "from": "T04n0201_011:0317a17_0",
        "context_with_next_sentence": true
    },
    {
        "source_sentence": "我等亦可決定解知，云何可知？」",
        "from": "T04n0201_011:0317a18_0",
        "context_with_next_sentence": true
    },
    {
        "source_sentence": "又言：「我等雖復牧牛可分別知，彼生王宮智能技術一切皆學，不應知彼牧牛之法。",
        "from": "T04n0201_011:0317a18_1",
        "context_with_next_sentence": true
    },
    {
        "source_sentence": "我今當問牧牛之事，其必不知。」",
        "from": "T04n0201_011:0317a20_2",
        "context_with_next_sentence": true
    },
    {
        "source_sentence": "即說偈言：「韋陀與射術，　　醫方及祠祀，　天文并聲論，　　文筆根本論。",
        "from": "T04n0201_011:0317a21_3",
        "context_with_next_sentence": true
    },
    {
        "source_sentence": "　立天祀之論，　　諸論之因本，　辭辯巧言論，　　善學淫泆論。",
        "from": "T04n0201_011:0317a24_0",
        "context_with_next_sentence": true
    },
    {
        "source_sentence": "　求覓財利論，　　清淨種姓論，　一切萬物論，　　十種名字論。",
        "from": "T04n0201_011:0317a26_0",
        "context_with_next_sentence": true
    },
    {
        "source_sentence": "　算數計校論，　　圍碁博弈論，　原本書學論，　　音樂倡伎論。",
        "from": "T04n0201_011:0317a28_0",
        "context_with_next_sentence": true
    },
    {
        "source_sentence": "　吹貝歌法論，　　舞法笑法論，　欺挊及庠序，　　舉動花鬘論。",
        "from": "T04n0201_011:0317b01_0",
        "context_with_next_sentence": true
    },
    {
        "source_sentence": "　如是等諸論，　　悉皆善通達。",
        "from": "T04n0201_011:0317b03_0",
        "context_with_next_sentence": true
    },
    {
        "source_sentence": "　按摩除疲勞，　　善別摩尼價，　善別衣帛法，　　綵色及蠟印，　機關與胡膠，　　射術計合離。",
        "from": "T04n0201_011:0317b04_0",
        "context_with_next_sentence": true
    },
    {
        "source_sentence": "　又善知裁割，　　刻雕成眾像，　文章與書畫，　　無不悉通達。",
        "from": "T04n0201_011:0317b07_0",
        "context_with_next_sentence": true
    },
    {
        "source_sentence": "　又復善能知，　　和香作華鬘，　善知占夢法，　　善知飛鳥音。",
        "from": "T04n0201_011:0317b09_0",
        "context_with_next_sentence": true
    },
    {
        "source_sentence": "　善知相男女，　　善知象馬法，　又善知鼓音，　　及以擊鼓法。",
        "from": "T04n0201_011:0317b11_0",
        "context_with_next_sentence": true
    },
    {
        "source_sentence": "　善知鬪戰法，　　善知不鬪戰，　調馬弄矟法，　　善知跳躑法。",
        "from": "T04n0201_011:0317b13_0",
        "context_with_next_sentence": true
    },
    {
        "source_sentence": "　善知奔走法，　　善知濟度法，　如是等諸法，　　無事不明練。",
        "from": "T04n0201_011:0317b15_0",
        "context_with_next_sentence": true
    },
    {
        "source_sentence": "「如是諸勝眾智技能，盡是王子之所通利，若知此事是其所學，是不為奇；若知淺近凡庶所學牧牛之法，當知真是一切智人。」",
        "from": "T04n0201_011:0317b17_0",
        "context_with_next_sentence": true
    },
    {
        "source_sentence": "於是牧人即問佛言：「幾法成就於牧牛法，令牛增長？」",
        "from": "T04n0201_011:0317b19_1",
        "context_with_next_sentence": true
    },
    {
        "source_sentence": "佛告之曰：「成就十一法，牛群增長得不損減。",
        "from": "T04n0201_011:0317b21_2",
        "context_with_next_sentence": true
    },
    {
        "source_sentence": "若不知色，又不知相，不知早起及以拂拭，不知覆瘡，不知作烟，不知大道法，不知牛善行來歡喜法，不知濟度處，不知好放牧處，不善知[(殼-一)/牛]乳留遺餘法，不善料理牛主盜法。",
        "from": "T04n0201_011:0317b22_3",
        "context_with_next_sentence": true
    },
    {
        "source_sentence": "若不善知如是法者，不名為解牧牛之法，若知此法名為善解。」",
        "from": "T04n0201_011:0317b26_4",
        "context_with_next_sentence": true
    },
    {
        "source_sentence": "時諸牧人聞斯語已皆生歡喜，而作是言：「我等宿老放牛之人，尚所不知，況我等輩而能得知此十一法？",
        "from": "T04n0201_011:0317b28_5",
        "context_with_next_sentence": true
    },
    {
        "source_sentence": "是故當知，如來世尊具一切智。」",
        "from": "T04n0201_011:0317c01_6",
        "context_with_next_sentence": true
    },
    {
        "source_sentence": "諸牧牛人心生信解求佛出家，佛即為說，有十一法比丘應學，如修多羅中廣說。",
        "from": "T04n0201_011:0317c02_7",
        "context_with_next_sentence": true
    },
    {
        "source_sentence": "（六二）復次，不求供養及與恭敬，如是大人唯求持行。",
        "from": "T04n0201_011:0317c05_0",
        "context_with_next_sentence": true
    },
    {
        "source_sentence": "我昔曾聞，如來在舍衛國祇樹給孤獨園，九十日中夏安居訖，世尊欲去，須達多即請世尊在此而住。",
        "from": "T04n0201_011:0317c06_1",
        "context_with_next_sentence": true
    },
    {
        "source_sentence": "爾時如來不受其請，毘舍佉鹿子母諸優婆夷等亦求請佛，如來不許。",
        "from": "T04n0201_011:0317c08_2",
        "context_with_next_sentence": true
    },
    {
        "source_sentence": "舍衛國中優婆塞等并諸宿舊大臣輔相亦求請佛，迦毘梨王諸兄弟等并祇陀諸王子、波斯匿王等亦求請佛，爾時世尊各皆不許。",
        "from": "T04n0201_011:0317c10_3",
        "context_with_next_sentence": true
    },
    {
        "source_sentence": "爾時須達多以佛不許不果所願，還詣家中憂惱涕泣。",
        "from": "T04n0201_011:0317c13_4",
        "context_with_next_sentence": true
    },
    {
        "source_sentence": "如來往昔為菩薩時，詣迦蘭欝頭藍弗所，彼諸徒眾與佛別時生大苦惱，況須達多見於真諦，是佛優婆塞奉事已久，與世尊別而當不悲惱耶？",
        "from": "T04n0201_011:0317c14_5",
        "context_with_next_sentence": true
    },
    {
        "source_sentence": "如本行中廣說。",
        "from": "T04n0201_011:0317c17_6",
        "context_with_next_sentence": true
    },
    {
        "source_sentence": "時須達多婢字福梨伽，從外持水來入至須達所，以已持水置大器中，倒水未訖，見長者悲涕，以瓶置地，白長者言：「以何因緣而悲涕耶？」",
        "from": "T04n0201_011:0317c19_0",
        "context_with_next_sentence": true
    },
    {
        "source_sentence": "時長者須達多答婢言：「世尊欲詣餘方，諸大長者國王大臣各各求請，皆不欲住，故我悲涕。」",
        "from": "T04n0201_011:0317c22_1",
        "context_with_next_sentence": true
    },
    {
        "source_sentence": "婢白長者言：「不能請佛住於國耶？」",
        "from": "T04n0201_011:0317c24_2",
        "context_with_next_sentence": true
    },
    {
        "source_sentence": "長者語言：「我等盡力勸請，及城中諸人諸勝婆羅門等咸皆勸請，悉亦不受，諸王大臣勸請如來，皆悉疲極不能使住。",
        "from": "T04n0201_011:0317c25_3",
        "context_with_next_sentence": true
    },
    {
        "source_sentence": "世間真濟今必欲去，以戀慕故憂慘不樂。」",
        "from": "T04n0201_011:0317c28_4",
        "context_with_next_sentence": true
    },
    {
        "source_sentence": "長者語福梨伽言：「非獨於我生於憂苦，舍衛國人悉亦不樂。」",
        "from": "T04n0201_011:0317c29_5",
        "context_with_next_sentence": true
    },
    {
        "source_sentence": "即說偈言：「舍衛國內人，　　老少及男女，　皆悉生憂惱，　　喻如月蝕時，　人人皆憂懼，　　咸應共求請。」",
        "from": "T04n0201_011:0318a01_6",
        "context_with_next_sentence": true
    },
    {
        "source_sentence": "爾時福梨伽聞斯偈已，顏色怡悅心懷歡喜，白長者言：「應作歡悅莫生憂惱，我能請佛使住於國。」",
        "from": "T04n0201_011:0318a05_0",
        "context_with_next_sentence": true
    },
    {
        "source_sentence": "時須達多即語婢言：「此國王等及與諸人勸請如來不能使住，汝今自言：『我能請佛使住國者。』",
        "from": "T04n0201_011:0318a07_1",
        "context_with_next_sentence": true
    },
    {
        "source_sentence": "不信汝語。」",
        "from": "T04n0201_011:0318a09_2",
        "context_with_next_sentence": true
    },
    {
        "source_sentence": "時福梨伽答言：「我今必能。」",
        "from": "T04n0201_011:0318a09_3",
        "context_with_next_sentence": true
    },
    {
        "source_sentence": "爾時須達聞福梨伽所說心生喜踊，即問婢言：「汝有何力？」",
        "from": "T04n0201_011:0318a10_4",
        "context_with_next_sentence": true
    },
    {
        "source_sentence": "福梨伽言：「我無餘力，世尊自有大悲之心。」",
        "from": "T04n0201_011:0318a11_5",
        "context_with_next_sentence": true
    },
    {
        "source_sentence": "即說偈言：「依止種智住，　　悲如母念犢，　求覓受化子，　　心無有疲厭。",
        "from": "T04n0201_011:0318a12_6",
        "context_with_next_sentence": true
    },
    {
        "source_sentence": "　眾生處深有，　　如來常欲拔，　喻如母失犢，　　求覓得乃住。",
        "from": "T04n0201_011:0318a16_0",
        "context_with_next_sentence": true
    },
    {
        "source_sentence": "　我捉大悲衣，　　其必能使還，　佛不取種族，　　富貴及端正，　財色與好惡，　　唯觀增上信，　善根成熟者，　　若見此眾生，　悲愍而濟拔。",
        "from": "T04n0201_011:0318a18_0",
        "context_with_next_sentence": true
    },
    {
        "source_sentence": "　　我今若留佛，　國內諸人民，　　咸皆生歡喜。」",
        "from": "T04n0201_011:0318a22_1",
        "context_with_next_sentence": true
    },
    {
        "source_sentence": "爾時福梨伽負水，衣濕猶未得乾，即與徒伴往詣祇洹。",
        "from": "T04n0201_011:0318a24_0",
        "context_with_next_sentence": true
    },
    {
        "source_sentence": "時彼國王及大眾等悉在祇洹，是時大眾開避道路，使福梨伽得至佛所，本種善根皆悉開敷，高聲請佛，而說偈言：「國王及大臣，　　剎利婆羅門，　一切諸勝人，　　無不供養佛。",
        "from": "T04n0201_011:0318a25_1",
        "context_with_next_sentence": true
    },
    {
        "source_sentence": "　我今心願樂，　　亦復欲供養，　今欲求請佛，　　世尊願垂聽。",
        "from": "T04n0201_011:0318b02_0",
        "context_with_next_sentence": true
    },
    {
        "source_sentence": "　雖知諸勝人，　　勸請於世尊，　如來大慈悲，　　應當受我請。",
        "from": "T04n0201_011:0318b04_0",
        "context_with_next_sentence": true
    },
    {
        "source_sentence": "　世尊心平等，　　悉無有高下，　極賤卑下人，　　及高勝帝釋。",
        "from": "T04n0201_011:0318b06_0",
        "context_with_next_sentence": true
    },
    {
        "source_sentence": "　我墮貧窮海，　　波浪諸苦中，　沈溺無窮已，　　常聞苦惱聲，　世尊應愍傷，　　拯拔貧惡憔。",
        "from": "T04n0201_011:0318b08_0",
        "context_with_next_sentence": true
    },
    {
        "source_sentence": "　我今深敬信，　　眾中堅勝者，　大悲應證知。",
        "from": "T04n0201_011:0318b11_0",
        "context_with_next_sentence": true
    },
    {
        "source_sentence": "　　大地及虛空，　一切世界中，　　皆悉而知見，　無有不了者，　　唯佛具足眼，　一切無不知。",
        "from": "T04n0201_011:0318b12_1",
        "context_with_next_sentence": true
    },
    {
        "source_sentence": "　　今我無供養，　請佛及眾僧，　　唯有信受解。",
        "from": "T04n0201_011:0318b15_2",
        "context_with_next_sentence": true
    },
    {
        "source_sentence": "　此身非己有，　　屬他不自由，　不得隨從佛，　　唯願受我請，　佛若遠去者，　　我心如狂醉。",
        "from": "T04n0201_011:0318b17_0",
        "context_with_next_sentence": true
    },
    {
        "source_sentence": "　色身已供養，　　佛若住此者，　我得敬法身，　　佛所說法者，　我悉能受行。",
        "from": "T04n0201_011:0318b20_0",
        "context_with_next_sentence": true
    },
    {
        "source_sentence": "　　善哉唯願住，　速與我言教，　　貴賤等無異。",
        "from": "T04n0201_011:0318b22_1",
        "context_with_next_sentence": true
    },
    {
        "source_sentence": "　眾生中堅實，　　一切世間共，　不請之親友，　　網縵皆覆指。",
        "from": "T04n0201_011:0318b24_0",
        "context_with_next_sentence": true
    },
    {
        "source_sentence": "　相輪莊嚴手，　　一切皆恐怖，　佛以手安慰，　　誰有上大悲？",
        "from": "T04n0201_011:0318b26_0",
        "context_with_next_sentence": true
    },
    {
        "source_sentence": "　慈稱滿世間，　　皆是真濟聲，　六師稱種智，　　先已調伏之。",
        "from": "T04n0201_011:0318b28_0",
        "context_with_next_sentence": true
    },
    {
        "source_sentence": "　誰能大眾前，　　無畏師子吼，　名聞遍三界，　　動搖行住者？",
        "from": "T04n0201_011:0318c01_0",
        "context_with_next_sentence": true
    },
    {
        "source_sentence": "　世界盡聞知，　　誰有無缺失？",
        "from": "T04n0201_011:0318c03_0",
        "context_with_next_sentence": true
    },
    {
        "source_sentence": "　唯佛世尊能，　　善哉願和悅。",
        "from": "T04n0201_011:0318c04_0",
        "context_with_next_sentence": true
    },
    {
        "source_sentence": "　歸依三寶心，　　猶如犢念母，　為諸眾生故，　　極作難苦行。",
        "from": "T04n0201_011:0318c05_0",
        "context_with_next_sentence": true
    },
    {
        "source_sentence": "　疲勞來至此，　　說於八正路，　開示甘露道，　　人雄堪作器。」",
        "from": "T04n0201_011:0318c07_0",
        "context_with_next_sentence": true
    },
    {
        "source_sentence": "爾時福梨伽善根已熟，佛婆伽婆出梵音聲，以偈告福梨伽曰：「汝既善方便，　　能令我還住，　汝以言辭鉤，　　能制諸龍象。",
        "from": "T04n0201_011:0318c09_0",
        "context_with_next_sentence": true
    },
    {
        "source_sentence": "　汝有堅固志，　　度量極寬廣，　能以精勤心，　　求請使我住。",
        "from": "T04n0201_011:0318c13_0",
        "context_with_next_sentence": true
    },
    {
        "source_sentence": "　我今當云何，　　不受於汝請？",
        "from": "T04n0201_011:0318c15_0",
        "context_with_next_sentence": true
    },
    {
        "source_sentence": "　若遙觀汝心，　　猶應當來赴，　況今見汝身，　　而當捨棄去？",
        "from": "T04n0201_011:0318c16_0",
        "context_with_next_sentence": true
    },
    {
        "source_sentence": "　我不為財利，　　富貴及名稱，　以汝堅實心，　　我當久住此。",
        "from": "T04n0201_011:0318c18_0",
        "context_with_next_sentence": true
    },
    {
        "source_sentence": "　觀汝清淨心，　　猶如賢勝馬，　莊嚴具鞍韀，　　誰不乘遊巡？",
        "from": "T04n0201_011:0318c20_0",
        "context_with_next_sentence": true
    },
    {
        "source_sentence": "　我為眾多人，　　為作解脫因，　是故捨離家，　　不為利養繫。",
        "from": "T04n0201_011:0318c22_0",
        "context_with_next_sentence": true
    },
    {
        "source_sentence": "　猶如大龍象，　　以系用繫之，　利養亦如是，　　不能禁制我。",
        "from": "T04n0201_011:0318c24_0",
        "context_with_next_sentence": true
    },
    {
        "source_sentence": "　我本處胎時，　　在彼暗冥中，　猶思益眾生，　　況今成正覺？",
        "from": "T04n0201_011:0318c26_0",
        "context_with_next_sentence": true
    },
    {
        "source_sentence": "　苦行積無量，　　猶恒自乾燋。",
        "from": "T04n0201_011:0318c28_0",
        "context_with_next_sentence": true
    },
    {
        "source_sentence": "　不為諸眾生，　　我應入涅槃，　為欲度眾生，　　是以住於世。",
        "from": "T04n0201_011:0318c29_0",
        "context_with_next_sentence": true
    },
    {
        "source_sentence": "　我為諸眾生，　　投巖及赴火，　我為化彼故，　　不避諸苦惱，　亦不辭疲倦。",
        "from": "T04n0201_011:0319a02_0",
        "context_with_next_sentence": true
    },
    {
        "source_sentence": "　　為滿福梨伽，　故復還止住，　　福梨伽應知。",
        "from": "T04n0201_011:0319a04_1",
        "context_with_next_sentence": true
    },
    {
        "source_sentence": "　我今滿汝願，　　我為化眾生，　擔是毒蛇聚，　　我為福伽住。」",
        "from": "T04n0201_011:0319a06_0",
        "context_with_next_sentence": true
    },
    {
        "source_sentence": "　舍衛城眾生，　　皆生希有想，　各唱如是言：　　「嗚呼佛希有，　不受國王語，　　亦不為大臣，　不為國城人，　　亦不為女人，　柔軟微妙語。",
        "from": "T04n0201_011:0319a08_0",
        "context_with_next_sentence": true
    },
    {
        "source_sentence": "　　佛為教化者，　見此善心故，　　即便為止住。",
        "from": "T04n0201_011:0319a12_1",
        "context_with_next_sentence": true
    },
    {
        "source_sentence": "　一切行住者，　　知佛為福伽，　是故為止住，　　不為諸利養，　名利及財賄。",
        "from": "T04n0201_011:0319a14_0",
        "context_with_next_sentence": true
    },
    {
        "source_sentence": "　　佛無諸結使，　為於受化者，　　行止及坐臥，　常觀諸眾生。",
        "from": "T04n0201_011:0319a16_1",
        "context_with_next_sentence": true
    },
    {
        "source_sentence": "　　為於眾生故，　應行即便行，　　應住尋止住。」",
        "from": "T04n0201_011:0319a18_2",
        "context_with_next_sentence": true
    },
    {
        "source_sentence": "（六三）復次，護持禁戒，寧捨身命終不毀犯。",
        "from": "T04n0201_011:0319a20_0",
        "context_with_next_sentence": true
    },
    {
        "source_sentence": "我昔曾聞，有一比丘次第乞食，至穿珠家立於門外。",
        "from": "T04n0201_011:0319a20_1",
        "context_with_next_sentence": true
    },
    {
        "source_sentence": "時彼珠師為於國王穿摩尼珠，比丘衣色往映彼珠其色紅赤，彼穿珠師即入其舍為比丘取食。",
        "from": "T04n0201_011:0319a22_2",
        "context_with_next_sentence": true
    },
    {
        "source_sentence": "時有一鵝見珠赤色其狀似肉，即便吞之。",
        "from": "T04n0201_011:0319a24_3",
        "context_with_next_sentence": true
    },
    {
        "source_sentence": "珠師持食以施比丘，尋即覓珠不知所在，此珠價貴王之所有。",
        "from": "T04n0201_011:0319a25_4",
        "context_with_next_sentence": true
    },
    {
        "source_sentence": "時彼珠師家既貧窮失王貴珠，以心急故，語比丘言：「歸我珠來。」",
        "from": "T04n0201_011:0319a26_5",
        "context_with_next_sentence": true
    },
    {
        "source_sentence": "爾時比丘作是思惟：「今此珠者鵝所吞食，若語彼人將必殺鵝以取其珠。",
        "from": "T04n0201_011:0319a28_6",
        "context_with_next_sentence": true
    },
    {
        "source_sentence": "如我今者苦惱時至，當設何計得免斯患？」",
        "from": "T04n0201_011:0319b01_7",
        "context_with_next_sentence": true
    },
    {
        "source_sentence": "即說偈言：「我今護他命，　　身分受苦惱，　更無餘方便，　　唯我命代彼。",
        "from": "T04n0201_011:0319b02_8",
        "context_with_next_sentence": true
    },
    {
        "source_sentence": "　我若語彼人，　　云是鵝所吞，　彼人未必信，　　復當傷彼命。",
        "from": "T04n0201_011:0319b05_0",
        "context_with_next_sentence": true
    },
    {
        "source_sentence": "　云何作方便，　　己身得全濟，　又不害彼鵝？",
        "from": "T04n0201_011:0319b07_0",
        "context_with_next_sentence": true
    },
    {
        "source_sentence": "　　若言他持去，　此言復不可，　　設身得無過，　不應作妄語。",
        "from": "T04n0201_011:0319b08_1",
        "context_with_next_sentence": true
    },
    {
        "source_sentence": "　　我聞婆羅門，　為命得妄語。",
        "from": "T04n0201_011:0319b10_2",
        "context_with_next_sentence": true
    },
    {
        "source_sentence": "　　我聞先聖說，　寧捨於身命，　　終不作虛誑。",
        "from": "T04n0201_011:0319b11_3",
        "context_with_next_sentence": true
    },
    {
        "source_sentence": "　佛說賊惡人，　　以鋸割截身，　雖受此苦痛，　　終不毀壞法。",
        "from": "T04n0201_011:0319b13_0",
        "context_with_next_sentence": true
    },
    {
        "source_sentence": "　妄語得全活，　　猶尚不應作，　寧以護戒心，　　而捨於身命。",
        "from": "T04n0201_011:0319b15_0",
        "context_with_next_sentence": true
    },
    {
        "source_sentence": "　我若作妄語，　　諸同梵行人，　稱譏我破戒，　　如是稱譏輕，　猶能燋我心。",
        "from": "T04n0201_011:0319b17_0",
        "context_with_next_sentence": true
    },
    {
        "source_sentence": "　　以是因緣故，　不應毀禁戒，　　今入大苦中。",
        "from": "T04n0201_011:0319b19_1",
        "context_with_next_sentence": true
    },
    {
        "source_sentence": "　我今應當學，　　如鵝飲水乳，　能使其乳盡，　　唯獨留其水，　我今亦當爾，　　去惡而取善。",
        "from": "T04n0201_011:0319b21_0",
        "context_with_next_sentence": true
    },
    {
        "source_sentence": "　經作如是說，　　智者共嬰愚，　雖復同其事，　　終不從彼惡，　善人能棄惡，　　如鵝飲水乳。",
        "from": "T04n0201_011:0319b24_0",
        "context_with_next_sentence": true
    },
    {
        "source_sentence": "　我今捨身命，　　為此鵝命故，　緣我護戒因，　　用成解脫道。」",
        "from": "T04n0201_011:0319b27_0",
        "context_with_next_sentence": true
    },
    {
        "source_sentence": "爾時穿珠師聞斯偈故，語比丘言：「還我珠來，若不見還，汝徒受苦終不相置。」",
        "from": "T04n0201_011:0319b29_0",
        "context_with_next_sentence": true
    },
    {
        "source_sentence": "比丘答言：「誰得汝珠？」",
        "from": "T04n0201_011:0319c01_1",
        "context_with_next_sentence": true
    },
    {
        "source_sentence": "默然而立。",
        "from": "T04n0201_011:0319c02_2",
        "context_with_next_sentence": true
    },
    {
        "source_sentence": "珠師語言：「更無餘人，誰偷此珠？」",
        "from": "T04n0201_011:0319c02_3",
        "context_with_next_sentence": true
    },
    {
        "source_sentence": "時彼珠師即閉門戶語比丘言：「汝於今日好自堅持。」",
        "from": "T04n0201_011:0319c03_4",
        "context_with_next_sentence": true
    },
    {
        "source_sentence": "比丘尋即四向顧望無可恃怙，如鹿入圍莫知所趣，比丘無救亦復如是。",
        "from": "T04n0201_011:0319c04_5",
        "context_with_next_sentence": true
    },
    {
        "source_sentence": "爾時比丘即自斂身端正衣服，彼人又復語比丘言：「汝今將欲與我鬪耶？」",
        "from": "T04n0201_011:0319c07_0",
        "context_with_next_sentence": true
    },
    {
        "source_sentence": "比丘答言：「不共汝鬪，我自共彼結使賊鬪。",
        "from": "T04n0201_011:0319c08_1",
        "context_with_next_sentence": true
    },
    {
        "source_sentence": "所以爾者？",
        "from": "T04n0201_011:0319c09_2",
        "context_with_next_sentence": true
    },
    {
        "source_sentence": "恐於打時身形現故。",
        "from": "T04n0201_011:0319c09_3",
        "context_with_next_sentence": true
    },
    {
        "source_sentence": "我等比丘設使困苦臨終之時，猶常以衣用自覆護不露形體。」",
        "from": "T04n0201_011:0319c10_4",
        "context_with_next_sentence": true
    },
    {
        "source_sentence": "爾時比丘復說偈言：「世尊具慚愧，　　我今隨順學，　乃至命盡時，　　終不露形體。」",
        "from": "T04n0201_011:0319c11_5",
        "context_with_next_sentence": true
    },
    {
        "source_sentence": "時彼珠師語比丘言：「頗有不惜身命者耶？」",
        "from": "T04n0201_011:0319c15_0",
        "context_with_next_sentence": true
    },
    {
        "source_sentence": "比丘答言：「我出家法至於解脫常護身命，雖處嶮難而全身命，今我決定捨於此身，使出家眾稱美我名。」",
        "from": "T04n0201_011:0319c16_1",
        "context_with_next_sentence": true
    },
    {
        "source_sentence": "即說偈言：「我捨身命時，　　墮地如乾薪，　當使人稱美，　　為鵝能捨身，　亦使於後人，　　皆生憂苦惱，　而捨如此身，　　聞者勤精進。",
        "from": "T04n0201_011:0319c18_2",
        "context_with_next_sentence": true
    },
    {
        "source_sentence": "　修行於真道，　　堅持諸禁戒，　有使毀禁者，　　願樂於持戒。」",
        "from": "T04n0201_011:0319c23_0",
        "context_with_next_sentence": true
    },
    {
        "source_sentence": "爾時珠師語比丘言：「汝向所說諂曲不實，復欲使人稱其美名？」",
        "from": "T04n0201_011:0319c25_0",
        "context_with_next_sentence": true
    },
    {
        "source_sentence": "比丘答言：「汝謂我今着染衣有虛妄耶？",
        "from": "T04n0201_011:0319c26_1",
        "context_with_next_sentence": true
    },
    {
        "source_sentence": "何故現美？",
        "from": "T04n0201_011:0319c27_2",
        "context_with_next_sentence": true
    },
    {
        "source_sentence": "不為諂曲自歡喜耳，亦不使人稱歎我名，欲使世尊知我至心。」",
        "from": "T04n0201_011:0319c27_3",
        "context_with_next_sentence": true
    },
    {
        "source_sentence": "即說偈言：「大仙之弟子，　　為持禁戒故，　捨於難捨命，　　使諸世間人，　於諸出家者，　　生未曾有想，　今雖未生想，　　將來必當生。」",
        "from": "T04n0201_011:0319c29_4",
        "context_with_next_sentence": true
    },
    {
        "source_sentence": "時珠師執縛比丘而加打棒，問比丘言：「珠在何處？",
        "from": "T04n0201_011:0320a05_0",
        "context_with_next_sentence": true
    },
    {
        "source_sentence": "還我珠來。」",
        "from": "T04n0201_011:0320a06_1",
        "context_with_next_sentence": true
    },
    {
        "source_sentence": "比丘答言：「我不得珠。」",
        "from": "T04n0201_011:0320a06_2",
        "context_with_next_sentence": true
    },
    {
        "source_sentence": "珠師涕泣心生悔恨，又以王珠益以苦惱，即說偈言：「咄哉此貧窮，　　我知善惡業，　生於悔恨心，　　咄哉此貧窮，　由貧故造惡。」",
        "from": "T04n0201_011:0320a07_0",
        "context_with_next_sentence": true
    },
    {
        "source_sentence": "時穿珠師即便涕泣頂禮比丘足，而白之言：「賜我歡喜還與我珠，汝莫自燋亦莫嬈我。」",
        "from": "T04n0201_011:0320a12_0",
        "context_with_next_sentence": true
    },
    {
        "source_sentence": "比丘答言：「我實不取。」",
        "from": "T04n0201_011:0320a14_1",
        "context_with_next_sentence": true
    },
    {
        "source_sentence": "珠師復言：「此比丘甚是堅[革*卬]，受是苦惱猶言不得。」",
        "from": "T04n0201_011:0320a14_2",
        "context_with_next_sentence": true
    },
    {
        "source_sentence": "時彼珠師以貧切故，無由得珠更復瞋打。",
        "from": "T04n0201_011:0320a15_3",
        "context_with_next_sentence": true
    },
    {
        "source_sentence": "時彼比丘兩手并頸並被繫縛，四向顧望莫知所告必空受死。",
        "from": "T04n0201_011:0320a16_4",
        "context_with_next_sentence": true
    },
    {
        "source_sentence": "時彼比丘而作是念：「生死受苦皆應如是，應當堅辭無犯戒律；若當毀戒，受地獄罪有過今苦。",
        "from": "T04n0201_011:0320a18_5",
        "context_with_next_sentence": true
    },
    {
        "source_sentence": "即說偈言：「當念一切智，　　大悲為體者，　是我尊重師。",
        "from": "T04n0201_011:0320a20_6",
        "context_with_next_sentence": true
    },
    {
        "source_sentence": "　　當憶佛所告，　富那伽之言，　　又復當憶念，　林間忍辱仙，　　割截於手脚，　并劓其耳鼻，　　不生瞋恚心。",
        "from": "T04n0201_011:0320a22_7",
        "context_with_next_sentence": true
    },
    {
        "source_sentence": "　比丘應當憶，　　修多羅中說，　佛告於比丘：　　『若以鐵鋸解，　支節手足等，　　不應起惡心，　但當專念佛，　　應當念出家，　及憶諸禁戒。』",
        "from": "T04n0201_011:0320a26_0",
        "context_with_next_sentence": true
    },
    {
        "source_sentence": "　　我於過去世，　婬盜捨身命，　　如是不可數，　羊鹿及六畜，　　捨身不可計，　彼時虛受苦。",
        "from": "T04n0201_011:0320b01_1",
        "context_with_next_sentence": true
    },
    {
        "source_sentence": "　　為戒捨身命，　勝於毀禁生，　　假欲自擁護，　會歸終當滅，　　不如為持戒，　為他護身命，　　捨此危脆身，　以求解脫命。",
        "from": "T04n0201_011:0320b04_2",
        "context_with_next_sentence": true
    },
    {
        "source_sentence": "　　雖俱捨身命，　有具功德者，　　有無所得者。",
        "from": "T04n0201_011:0320b08_3",
        "context_with_next_sentence": true
    },
    {
        "source_sentence": "　智者護身命，　　名稱具功德，　愚者捨身命，　　徒喪無所獲。」",
        "from": "T04n0201_011:0320b10_0",
        "context_with_next_sentence": true
    },
    {
        "source_sentence": "時彼比丘語穿珠師言：「莫捨悲心極為苦哉！」",
        "from": "T04n0201_011:0320b12_0",
        "context_with_next_sentence": true
    },
    {
        "source_sentence": "時穿珠師涕泣懊惱，而說偈言：「我雖打撲汝，　　極大生苦惱，　憶王責我珠，　　復欲苦治汝，　今汝捨是苦，　　亦使我離惡。",
        "from": "T04n0201_011:0320b13_1",
        "context_with_next_sentence": true
    },
    {
        "source_sentence": "　汝是出家人，　　應斷於貪欲，　宜捨貪愛心，　　還當與我珠。」",
        "from": "T04n0201_011:0320b17_0",
        "context_with_next_sentence": true
    },
    {
        "source_sentence": "比丘微笑，而說偈言：「我雖有貪心，　　終不利此珠，　汝當聽我說。",
        "from": "T04n0201_011:0320b19_0",
        "context_with_next_sentence": true
    },
    {
        "source_sentence": "　　我今貪名稱，　智者所歎羨，　　亦貪於禁戒，　及以解脫法。",
        "from": "T04n0201_011:0320b21_1",
        "context_with_next_sentence": true
    },
    {
        "source_sentence": "　　最是我所貪，　甘露之道跡，　　於汝摩尼珠，　實無貪利心。",
        "from": "T04n0201_011:0320b23_2",
        "context_with_next_sentence": true
    },
    {
        "source_sentence": "　　我著糞掃衣，　乞食以為業，　　住止於樹下，　以此我為足。",
        "from": "T04n0201_011:0320b25_3",
        "context_with_next_sentence": true
    },
    {
        "source_sentence": "　　以何因緣故，　乃當作偷賊？",
        "from": "T04n0201_011:0320b27_4",
        "context_with_next_sentence": true
    },
    {
        "source_sentence": "　　汝宜善觀察。」",
        "from": "T04n0201_011:0320b28_5",
        "context_with_next_sentence": true
    },
    {
        "source_sentence": "穿珠師語比丘言：「何用多語？」",
        "from": "T04n0201_011:0320b29_0",
        "context_with_next_sentence": true
    },
    {
        "source_sentence": "遂加繫縛倍更撾打以繩急絞，耳眼口鼻盡皆血出。",
        "from": "T04n0201_011:0320b29_1",
        "context_with_next_sentence": true
    },
    {
        "source_sentence": "時彼鵝者即來飲血，珠師瞋忿打鵝即死。",
        "from": "T04n0201_011:0320c01_2",
        "context_with_next_sentence": true
    },
    {
        "source_sentence": "比丘問言：「此鵝死活？」",
        "from": "T04n0201_011:0320c02_3",
        "context_with_next_sentence": true
    },
    {
        "source_sentence": "珠師答言：「鵝今死活何足故問？」",
        "from": "T04n0201_011:0320c03_4",
        "context_with_next_sentence": true
    },
    {
        "source_sentence": "時彼比丘即向鵝所，見鵝既死涕泣不樂。",
        "from": "T04n0201_011:0320c04_5",
        "context_with_next_sentence": true
    },
    {
        "source_sentence": "即說偈言：「我受諸苦惱，　　望使此鵝活，　今我命未絕，　　鵝在我前死。",
        "from": "T04n0201_011:0320c05_6",
        "context_with_next_sentence": true
    },
    {
        "source_sentence": "　我望護汝命，　　受是極辛苦，　何意汝先死？",
        "from": "T04n0201_011:0320c08_0",
        "context_with_next_sentence": true
    },
    {
        "source_sentence": "　　我果報不成。」",
        "from": "T04n0201_011:0320c09_1",
        "context_with_next_sentence": true
    },
    {
        "source_sentence": "穿珠師問比丘言：「鵝今於汝竟有何親，愁惱乃爾？」",
        "from": "T04n0201_011:0320c10_0",
        "context_with_next_sentence": true
    },
    {
        "source_sentence": "比丘答言：「不滿我願，所以不樂。",
        "from": "T04n0201_011:0320c11_1",
        "context_with_next_sentence": true
    },
    {
        "source_sentence": "我先作心望代鵝命，今此鵝死願不滿足。」",
        "from": "T04n0201_011:0320c12_0",
        "context_with_next_sentence": true
    },
    {
        "source_sentence": "珠師問言：「欲作何願？」",
        "from": "T04n0201_011:0320c13_0",
        "context_with_next_sentence": true
    },
    {
        "source_sentence": "比丘答言：「佛作菩薩時，為眾生故割截手足不惜身命。",
        "from": "T04n0201_011:0320c13_1",
        "context_with_next_sentence": true
    },
    {
        "source_sentence": "我欲學彼。」",
        "from": "T04n0201_011:0320c14_2",
        "context_with_next_sentence": true
    },
    {
        "source_sentence": "即說偈言：「菩薩往昔時，　　捨身以貿鴿，　我亦作是意，　　捨命欲代鵝。",
        "from": "T04n0201_011:0320c15_3",
        "context_with_next_sentence": true
    },
    {
        "source_sentence": "　我得最勝心，　　欲全此鵝命，　由汝殺鵝故，　　心願不滿足。」",
        "from": "T04n0201_011:0320c18_0",
        "context_with_next_sentence": true
    },
    {
        "source_sentence": "珠師問言：「汝作是語我猶不解，汝當為我廣說所由。」",
        "from": "T04n0201_011:0320c20_0",
        "context_with_next_sentence": true
    },
    {
        "source_sentence": "爾時比丘說偈答言：「我著赤色衣，　　映珠似肉色，　此鵝謂是肉，　　即便吞食之。",
        "from": "T04n0201_011:0320c21_1",
        "context_with_next_sentence": true
    },
    {
        "source_sentence": "　我受此苦惱，　　為護彼鵝故，　逼切甚苦惱，　　望使得全命。",
        "from": "T04n0201_011:0320c24_0",
        "context_with_next_sentence": true
    },
    {
        "source_sentence": "　一切諸世間，　　佛皆生子想，　都無功德者，　　佛亦生悲愍。",
        "from": "T04n0201_011:0320c26_0",
        "context_with_next_sentence": true
    },
    {
        "source_sentence": "　瞿曇是我師，　　云何害於物？",
        "from": "T04n0201_011:0320c28_0",
        "context_with_next_sentence": true
    },
    {
        "source_sentence": "　我是彼弟子，　　云何能作害？」",
        "from": "T04n0201_011:0320c29_0",
        "context_with_next_sentence": true
    },
    {
        "source_sentence": "時彼珠師聞是偈已，即開鵝腹而還得珠，即舉聲哭，語比丘言：「汝護鵝命不惜於身，使我造此非法之事。」",
        "from": "T04n0201_011:0321a01_0",
        "context_with_next_sentence": true
    },
    {
        "source_sentence": "即說偈言：「汝藏功德事，　　如以灰覆火，　我以愚癡故，　　燒惱數百身。",
        "from": "T04n0201_011:0321a03_1",
        "context_with_next_sentence": true
    },
    {
        "source_sentence": "　汝於佛摽相，　　極為甚相稱，　我以愚癡故，　　不能善觀察，　為癡火所燒。",
        "from": "T04n0201_011:0321a06_0",
        "context_with_next_sentence": true
    },
    {
        "source_sentence": "　　願當暫留住，　少聽我懺悔，　　猶如脚跌者，　扶地還得起，　　待我得少供。」",
        "from": "T04n0201_011:0321a08_1",
        "context_with_next_sentence": true
    },
    {
        "source_sentence": "時彼珠師叉手合掌向於比丘，重說偈言：「南無清淨行，　　南無堅持戒，　遭是極苦難，　　不作毀缺行，　不遇如是惡，　　持戒非希有。",
        "from": "T04n0201_011:0321a11_0",
        "context_with_next_sentence": true
    },
    {
        "source_sentence": "　要當值此苦，　　能持禁戒者，　是則名為難。",
        "from": "T04n0201_011:0321a15_0",
        "context_with_next_sentence": true
    },
    {
        "source_sentence": "　　為鵝身受苦，　不犯於禁戒，　　此事實難有。」",
        "from": "T04n0201_011:0321a16_1",
        "context_with_next_sentence": true
    },
    {
        "source_sentence": "時穿珠師既懺悔已，即遣比丘還歸所止。",
        "from": "T04n0201_011:0321a18_0",
        "context_with_next_sentence": true
    },
    {
        "source_sentence": "大莊嚴論經卷第十一",
        "from": "T04n0201_011:0321a19_0",
        "context_with_next_sentence": false
    }
]