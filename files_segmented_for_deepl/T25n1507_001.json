[
    {
        "source_sentence": "分別功德論卷第一",
        "from": "T25n1507_001:0030a20_0",
        "context_with_next_sentence": true
    },
    {
        "source_sentence": "失譯人名附後漢錄",
        "from": "T25n1507_001:0030a22_0",
        "context_with_next_sentence": true
    },
    {
        "source_sentence": "建初偈所說曰迦葉思惟正法本者，謂思惟經法言教甚多。",
        "from": "T25n1507_001:0030a23_0",
        "context_with_next_sentence": true
    },
    {
        "source_sentence": "何以知之？",
        "from": "T25n1507_001:0030a24_1",
        "context_with_next_sentence": true
    },
    {
        "source_sentence": "迦葉即以比較明其多少。",
        "from": "T25n1507_001:0030a24_2",
        "context_with_next_sentence": true
    },
    {
        "source_sentence": "較法從十驢始，云十驢力不如一凡駱駝力，十凡駱駝力不如一凡象力，十凡象不如一細腳象力，十細腳象不如一盜食象力，十盜食象不如一蓮華象力，十蓮華象不如一青蓮華象力，十青蓮華象不如一紅蓮華象力，十紅蓮華象不如一白蓮華象力，十白蓮華象不如一雪山象力，十雪山象不如一香象力。",
        "from": "T25n1507_001:0030a25_3",
        "context_with_next_sentence": true
    },
    {
        "source_sentence": "從驢至香象為一分，如是八萬四千香象，以較皮表裏，書經滿如是數香象比載。",
        "from": "T25n1507_001:0030b03_4",
        "context_with_next_sentence": true
    },
    {
        "source_sentence": "阿難所聞所知事，粗可都較知大數；欲一一演其文字者，畢壽不能暢也。",
        "from": "T25n1507_001:0030b05_5",
        "context_with_next_sentence": true
    },
    {
        "source_sentence": "思惟經法甚為浩大，云何當使流布天下，千載眾生得蒙法澤耶？",
        "from": "T25n1507_001:0030b06_6",
        "context_with_next_sentence": true
    },
    {
        "source_sentence": "深思至理，誰能撰法？",
        "from": "T25n1507_001:0030b08_7",
        "context_with_next_sentence": true
    },
    {
        "source_sentence": "唯有阿難乃能集耳。",
        "from": "T25n1507_001:0030b08_8",
        "context_with_next_sentence": true
    },
    {
        "source_sentence": "迦葉即時鳴揵槌集眾。",
        "from": "T25n1507_001:0030b09_9",
        "context_with_next_sentence": true
    },
    {
        "source_sentence": "于時尋有八萬四千諸羅漢等承命來集，此等無漏皆是俱解脫人。",
        "from": "T25n1507_001:0030b09_10",
        "context_with_next_sentence": true
    },
    {
        "source_sentence": "所以召此諸賢聖者，以其盡能入滅盡定故也。",
        "from": "T25n1507_001:0030b11_11",
        "context_with_next_sentence": true
    },
    {
        "source_sentence": "諸有入滅盡定者，能使眾生現世得福、濟其苦厄。",
        "from": "T25n1507_001:0030b12_12",
        "context_with_next_sentence": true
    },
    {
        "source_sentence": "大千世界諸無著等其數難算，除諸三道，各各一倍。",
        "from": "T25n1507_001:0030b13_13",
        "context_with_next_sentence": true
    },
    {
        "source_sentence": "今但錄利根俱解脫，能以滅盡定度脫眾生，是故稱為福田。",
        "from": "T25n1507_001:0030b14_14",
        "context_with_next_sentence": true
    },
    {
        "source_sentence": "何以明之？",
        "from": "T25n1507_001:0030b16_0",
        "context_with_next_sentence": true
    },
    {
        "source_sentence": "昔日天帝釋福盡命終，時五瑞應至，心即恐懼欲求救護。",
        "from": "T25n1507_001:0030b16_1",
        "context_with_next_sentence": true
    },
    {
        "source_sentence": "正欲至佛所求救，念佛恩寬緩，懼不解命急。",
        "from": "T25n1507_001:0030b17_2",
        "context_with_next_sentence": true
    },
    {
        "source_sentence": "念舍利弗、目連等，亦恐不能濟命。",
        "from": "T25n1507_001:0030b18_3",
        "context_with_next_sentence": true
    },
    {
        "source_sentence": "唯有大迦葉，以滅盡定力尋濟危急，即往迦葉所。",
        "from": "T25n1507_001:0030b19_4",
        "context_with_next_sentence": true
    },
    {
        "source_sentence": "時迦葉適欲至貧家福度。",
        "from": "T25n1507_001:0030b20_5",
        "context_with_next_sentence": true
    },
    {
        "source_sentence": "諦念正欲現天身，懼恐不受我施。",
        "from": "T25n1507_001:0030b21_6",
        "context_with_next_sentence": true
    },
    {
        "source_sentence": "便於中路現作草屋，羸病在中。",
        "from": "T25n1507_001:0030b21_7",
        "context_with_next_sentence": true
    },
    {
        "source_sentence": "迦葉從乞，病人即申手施食。",
        "from": "T25n1507_001:0030b22_8",
        "context_with_next_sentence": true
    },
    {
        "source_sentence": "迦葉以鉢受之，變成甘露。",
        "from": "T25n1507_001:0030b23_9",
        "context_with_next_sentence": true
    },
    {
        "source_sentence": "還現天身於虛空中。",
        "from": "T25n1507_001:0030b23_10",
        "context_with_next_sentence": true
    },
    {
        "source_sentence": "迦葉曰：「何以妄語誑我耶？」",
        "from": "T25n1507_001:0030b24_11",
        "context_with_next_sentence": true
    },
    {
        "source_sentence": "天答曰：「不妄語，我至誠施。",
        "from": "T25n1507_001:0030b24_12",
        "context_with_next_sentence": true
    },
    {
        "source_sentence": "我是天帝，五瑞至命欲終，故來求願。",
        "from": "T25n1507_001:0030b25_13",
        "context_with_next_sentence": true
    },
    {
        "source_sentence": "願濟我命。」",
        "from": "T25n1507_001:0030b26_14",
        "context_with_next_sentence": true
    },
    {
        "source_sentence": "迦葉即默然可之。",
        "from": "T25n1507_001:0030b26_15",
        "context_with_next_sentence": true
    },
    {
        "source_sentence": "天至佛所聽法，須臾便睡，睡即覺。",
        "from": "T25n1507_001:0030b27_0",
        "context_with_next_sentence": true
    },
    {
        "source_sentence": "佛語天帝：「汝向已死。",
        "from": "T25n1507_001:0030b27_1",
        "context_with_next_sentence": true
    },
    {
        "source_sentence": "今已還活，不復命終。」",
        "from": "T25n1507_001:0030b28_2",
        "context_with_next_sentence": true
    },
    {
        "source_sentence": "還復本身。",
        "from": "T25n1507_001:0030b28_3",
        "context_with_next_sentence": true
    },
    {
        "source_sentence": "此即是迦葉滅盡定力之所感也。",
        "from": "T25n1507_001:0030b29_0",
        "context_with_next_sentence": true
    },
    {
        "source_sentence": "迦葉所以用滅盡定力最勝者，以迦葉本是辟支佛故也。",
        "from": "T25n1507_001:0030b29_1",
        "context_with_next_sentence": true
    },
    {
        "source_sentence": "夫辟支佛法，不說法教化，專以神足感動三昧變現。",
        "from": "T25n1507_001:0030c02_2",
        "context_with_next_sentence": true
    },
    {
        "source_sentence": "大迦葉雖復羅漢取證，本識猶存。",
        "from": "T25n1507_001:0030c03_3",
        "context_with_next_sentence": true
    },
    {
        "source_sentence": "向所錄八萬四千眾，德能所感功齊迦葉。",
        "from": "T25n1507_001:0030c04_4",
        "context_with_next_sentence": true
    },
    {
        "source_sentence": "難曰：迦葉以本是辟支佛，故稱其勝。",
        "from": "T25n1507_001:0030c05_5",
        "context_with_next_sentence": true
    },
    {
        "source_sentence": "此等羅漢復是辟支佛耶？",
        "from": "T25n1507_001:0030c05_6",
        "context_with_next_sentence": true
    },
    {
        "source_sentence": "答曰：雖非辟支佛，遍習滅盡定，其力是同。",
        "from": "T25n1507_001:0030c06_7",
        "context_with_next_sentence": true
    },
    {
        "source_sentence": "以是故言，迦葉、眾僧，眾生福田也。",
        "from": "T25n1507_001:0030c07_8",
        "context_with_next_sentence": true
    },
    {
        "source_sentence": "偈云盡得羅漢心解脫者，俱解脫也。",
        "from": "T25n1507_001:0030c08_9",
        "context_with_next_sentence": true
    },
    {
        "source_sentence": "偈云已脫縛著處福田者，謂迦葉所集八萬四千眾皆得俱解脫，以滅盡定能使眾生現世脫苦、後獲涅槃，故曰處福田也。",
        "from": "T25n1507_001:0030c09_10",
        "context_with_next_sentence": true
    },
    {
        "source_sentence": "偈云集四部者，略也。",
        "from": "T25n1507_001:0030c11_11",
        "context_with_next_sentence": true
    },
    {
        "source_sentence": "理應四部，表更有八部。",
        "from": "T25n1507_001:0030c12_12",
        "context_with_next_sentence": true
    },
    {
        "source_sentence": "人、天：剎帝利、婆羅門、長者、沙門；四天王、三十三天、魔王、梵王，是為八部。",
        "from": "T25n1507_001:0030c12_13",
        "context_with_next_sentence": true
    },
    {
        "source_sentence": "凡有十二部，言四部者，粗舉其要耳。",
        "from": "T25n1507_001:0030c14_14",
        "context_with_next_sentence": true
    },
    {
        "source_sentence": "諸法甚深者，謂十二因緣也。",
        "from": "T25n1507_001:0030c15_15",
        "context_with_next_sentence": true
    },
    {
        "source_sentence": "佛為阿難說十二因緣甚深微妙。",
        "from": "T25n1507_001:0030c16_16",
        "context_with_next_sentence": true
    },
    {
        "source_sentence": "阿難云：「此之因緣有何深妙耶？」",
        "from": "T25n1507_001:0030c16_17",
        "context_with_next_sentence": true
    },
    {
        "source_sentence": "佛語阿難：「勿言不深妙。",
        "from": "T25n1507_001:0030c17_18",
        "context_with_next_sentence": true
    },
    {
        "source_sentence": "汝乃前世時亦言不深。",
        "from": "T25n1507_001:0030c18_19",
        "context_with_next_sentence": true
    },
    {
        "source_sentence": "昔有阿須輪王，身長八千由旬，上下脣相去千由旬。",
        "from": "T25n1507_001:0030c18_20",
        "context_with_next_sentence": true
    },
    {
        "source_sentence": "王有小兒。",
        "from": "T25n1507_001:0030c20_0",
        "context_with_next_sentence": true
    },
    {
        "source_sentence": "常愛此兒，抱在膝上。",
        "from": "T25n1507_001:0030c20_1",
        "context_with_next_sentence": true
    },
    {
        "source_sentence": "海深三百三十六萬里，阿須輪立中正齊腹臍。",
        "from": "T25n1507_001:0030c20_2",
        "context_with_next_sentence": true
    },
    {
        "source_sentence": "兒見父謂海為淺，欲得入水。",
        "from": "T25n1507_001:0030c21_3",
        "context_with_next_sentence": true
    },
    {
        "source_sentence": "父語：『不可。",
        "from": "T25n1507_001:0030c22_4",
        "context_with_next_sentence": true
    },
    {
        "source_sentence": "海深沒汝。』",
        "from": "T25n1507_001:0030c22_5",
        "context_with_next_sentence": true
    },
    {
        "source_sentence": "故欲得入，父即放之，沒於海底，惶怖[口*彊]嘅。",
        "from": "T25n1507_001:0030c23_0",
        "context_with_next_sentence": true
    },
    {
        "source_sentence": "父即申手還執出水，語曰：『語汝不可，而汝不信。",
        "from": "T25n1507_001:0030c23_1",
        "context_with_next_sentence": true
    },
    {
        "source_sentence": "今者何似？』",
        "from": "T25n1507_001:0030c25_0",
        "context_with_next_sentence": true
    },
    {
        "source_sentence": "爾時王者我身是。",
        "from": "T25n1507_001:0030c25_1",
        "context_with_next_sentence": true
    },
    {
        "source_sentence": "兒者汝是。",
        "from": "T25n1507_001:0030c25_2",
        "context_with_next_sentence": true
    },
    {
        "source_sentence": "昔日不信深，今故不信。",
        "from": "T25n1507_001:0030c25_3",
        "context_with_next_sentence": true
    },
    {
        "source_sentence": "汝但思無明緣行尚不能了，況了三十七品乎？」",
        "from": "T25n1507_001:0030c26_4",
        "context_with_next_sentence": true
    },
    {
        "source_sentence": "如來所說四不可思議。",
        "from": "T25n1507_001:0030c28_0",
        "context_with_next_sentence": true
    },
    {
        "source_sentence": "何謂四？",
        "from": "T25n1507_001:0030c28_1",
        "context_with_next_sentence": true
    },
    {
        "source_sentence": "眾生不可思議、世界不可思議、龍不可思議、佛不可思議。",
        "from": "T25n1507_001:0030c28_2",
        "context_with_next_sentence": true
    },
    {
        "source_sentence": "所以世界不可思議，昔滿願子與梵志共論。",
        "from": "T25n1507_001:0031a01_0",
        "context_with_next_sentence": true
    },
    {
        "source_sentence": "梵志自云：「我曾至池水上思惟，見有四種兵眾來入蓮華孔中。",
        "from": "T25n1507_001:0031a02_0",
        "context_with_next_sentence": true
    },
    {
        "source_sentence": "即自驚怪，不知我眼華、為實有是？",
        "from": "T25n1507_001:0031a03_1",
        "context_with_next_sentence": true
    },
    {
        "source_sentence": "向人說之，人皆不信。",
        "from": "T25n1507_001:0031a04_2",
        "context_with_next_sentence": true
    },
    {
        "source_sentence": "遂至佛所云所見如是。",
        "from": "T25n1507_001:0031a04_3",
        "context_with_next_sentence": true
    },
    {
        "source_sentence": "佛語：『此是實事，非為虛妄。",
        "from": "T25n1507_001:0031a05_4",
        "context_with_next_sentence": true
    },
    {
        "source_sentence": "阿須輪興四種兵與諸天鬪，阿須輪不如，退入此蓮華孔中自隱。』」",
        "from": "T25n1507_001:0031a05_5",
        "context_with_next_sentence": true
    },
    {
        "source_sentence": "此非思度所及，故曰世界不可思議。",
        "from": "T25n1507_001:0031a07_6",
        "context_with_next_sentence": true
    },
    {
        "source_sentence": "世界或云梵天所造、或云六天所造。",
        "from": "T25n1507_001:0031a08_7",
        "context_with_next_sentence": true
    },
    {
        "source_sentence": "梵志又云：「梵天誰造？」",
        "from": "T25n1507_001:0031a08_8",
        "context_with_next_sentence": true
    },
    {
        "source_sentence": "或云梵天有父、或云自造。",
        "from": "T25n1507_001:0031a09_9",
        "context_with_next_sentence": true
    },
    {
        "source_sentence": "言有父者，父即蓮華也。",
        "from": "T25n1507_001:0031a10_0",
        "context_with_next_sentence": true
    },
    {
        "source_sentence": "有云蓮華者何從出？",
        "from": "T25n1507_001:0031a10_1",
        "context_with_next_sentence": true
    },
    {
        "source_sentence": "曰憂陀延齊中出也。",
        "from": "T25n1507_001:0031a11_2",
        "context_with_next_sentence": true
    },
    {
        "source_sentence": "憂陀延從何出？",
        "from": "T25n1507_001:0031a11_3",
        "context_with_next_sentence": true
    },
    {
        "source_sentence": "曰從散嵯王出。",
        "from": "T25n1507_001:0031a11_4",
        "context_with_next_sentence": true
    },
    {
        "source_sentence": "又曰散嵯王出何姓？",
        "from": "T25n1507_001:0031a12_5",
        "context_with_next_sentence": true
    },
    {
        "source_sentence": "曰剎帝利種也。",
        "from": "T25n1507_001:0031a12_6",
        "context_with_next_sentence": true
    },
    {
        "source_sentence": "又曰梵天是婆羅門種，今言由剎帝利出？",
        "from": "T25n1507_001:0031a13_7",
        "context_with_next_sentence": true
    },
    {
        "source_sentence": "是何言歟？",
        "from": "T25n1507_001:0031a14_8",
        "context_with_next_sentence": true
    },
    {
        "source_sentence": "又曰劫燒時粗可得別。",
        "from": "T25n1507_001:0031a14_9",
        "context_with_next_sentence": true
    },
    {
        "source_sentence": "何以言之？",
        "from": "T25n1507_001:0031a14_10",
        "context_with_next_sentence": true
    },
    {
        "source_sentence": "曰劫燒時從地際已上，至十五天，蕩然焦盡。",
        "from": "T25n1507_001:0031a15_11",
        "context_with_next_sentence": true
    },
    {
        "source_sentence": "如似可知。",
        "from": "T25n1507_001:0031a16_12",
        "context_with_next_sentence": true
    },
    {
        "source_sentence": "然復有十六已上三十三天在，此間雖燒，他世界在。",
        "from": "T25n1507_001:0031a16_13",
        "context_with_next_sentence": true
    },
    {
        "source_sentence": "以此言之，復不可知。",
        "from": "T25n1507_001:0031a17_14",
        "context_with_next_sentence": true
    },
    {
        "source_sentence": "是為世界不可思議。",
        "from": "T25n1507_001:0031a18_15",
        "context_with_next_sentence": true
    },
    {
        "source_sentence": "何謂眾生不可思議？",
        "from": "T25n1507_001:0031a19_0",
        "context_with_next_sentence": true
    },
    {
        "source_sentence": "或云劫燒後，水補火處，隨嵐吹造宮殿訖，下有地肥。",
        "from": "T25n1507_001:0031a19_1",
        "context_with_next_sentence": true
    },
    {
        "source_sentence": "光音天上諸天輩，遊戲至地，漸甞地肥，遂便身重不能復還。",
        "from": "T25n1507_001:0031a20_2",
        "context_with_next_sentence": true
    },
    {
        "source_sentence": "食多化為女。",
        "from": "T25n1507_001:0031a22_0",
        "context_with_next_sentence": true
    },
    {
        "source_sentence": "轉減至薄餅、粳米，失神足光明，還復為人。",
        "from": "T25n1507_001:0031a22_1",
        "context_with_next_sentence": true
    },
    {
        "source_sentence": "善行生天、惡行三塗，流轉五道無有常准。",
        "from": "T25n1507_001:0031a23_2",
        "context_with_next_sentence": true
    },
    {
        "source_sentence": "正使欲窮盡一人根本所由，尚不能知，況復一切眾生而可思度也。",
        "from": "T25n1507_001:0031a24_3",
        "context_with_next_sentence": true
    },
    {
        "source_sentence": "是為眾生不可思議也。",
        "from": "T25n1507_001:0031a25_4",
        "context_with_next_sentence": true
    },
    {
        "source_sentence": "何謂龍不可思議？",
        "from": "T25n1507_001:0031a27_0",
        "context_with_next_sentence": true
    },
    {
        "source_sentence": "凡興雲致雨者皆由於龍雨之，從龍眼耳鼻口出。",
        "from": "T25n1507_001:0031a27_1",
        "context_with_next_sentence": true
    },
    {
        "source_sentence": "為從身出耶？",
        "from": "T25n1507_001:0031a28_2",
        "context_with_next_sentence": true
    },
    {
        "source_sentence": "為從心出乎？",
        "from": "T25n1507_001:0031a28_3",
        "context_with_next_sentence": true
    },
    {
        "source_sentence": "依須彌山止有五種天亦能降雨。",
        "from": "T25n1507_001:0031a29_4",
        "context_with_next_sentence": true
    },
    {
        "source_sentence": "何以別龍雨、天雨？",
        "from": "T25n1507_001:0031a29_5",
        "context_with_next_sentence": true
    },
    {
        "source_sentence": "天雨者，細霧下者是；麁下是龍雨。",
        "from": "T25n1507_001:0031b01_6",
        "context_with_next_sentence": true
    },
    {
        "source_sentence": "何謂五種天？",
        "from": "T25n1507_001:0031b02_7",
        "context_with_next_sentence": true
    },
    {
        "source_sentence": "第一曲腳天、第二頂上天、第三放逸天、第四饒力天、第五四天王。",
        "from": "T25n1507_001:0031b02_8",
        "context_with_next_sentence": true
    },
    {
        "source_sentence": "阿須輪興兵上天鬪時，先與曲腳天鬪。",
        "from": "T25n1507_001:0031b03_9",
        "context_with_next_sentence": true
    },
    {
        "source_sentence": "得勝，然後次至頂上，次至放逸及與四天王乃至三十三天。",
        "from": "T25n1507_001:0031b04_10",
        "context_with_next_sentence": true
    },
    {
        "source_sentence": "下四天欲鬪時，以雨却敵，更無兵仗。",
        "from": "T25n1507_001:0031b06_11",
        "context_with_next_sentence": true
    },
    {
        "source_sentence": "有二種雨：有歡喜雨、有瞋恚雨。",
        "from": "T25n1507_001:0031b07_12",
        "context_with_next_sentence": true
    },
    {
        "source_sentence": "和調降雨是歡喜也，雷雹霹靂是瞋恚也。",
        "from": "T25n1507_001:0031b07_13",
        "context_with_next_sentence": true
    },
    {
        "source_sentence": "阿須輪亦降雨，天亦下雨，龍亦降雨。",
        "from": "T25n1507_001:0031b08_14",
        "context_with_next_sentence": true
    },
    {
        "source_sentence": "各各致雨，理不可定。",
        "from": "T25n1507_001:0031b09_15",
        "context_with_next_sentence": true
    },
    {
        "source_sentence": "故曰龍雨不可思議。",
        "from": "T25n1507_001:0031b10_16",
        "context_with_next_sentence": true
    },
    {
        "source_sentence": "佛不可思議者，昔時佛在靜室，諸梵天如恒邊沙來至佛所，欲知佛在何三昧，而不能知在何定中三昧。",
        "from": "T25n1507_001:0031b11_0",
        "context_with_next_sentence": true
    },
    {
        "source_sentence": "如是神足變現祕密之事，二乘所不能思議，豈況復凡庶。",
        "from": "T25n1507_001:0031b13_1",
        "context_with_next_sentence": true
    },
    {
        "source_sentence": "阿難推先迦葉云：「耆年堪任為眾演法。",
        "from": "T25n1507_001:0031b14_2",
        "context_with_next_sentence": true
    },
    {
        "source_sentence": "所以然者，尊長舊學多識世尊所委，為將來眾生故，欲使正法久存於世，是以如來半坐相命。",
        "from": "T25n1507_001:0031b15_3",
        "context_with_next_sentence": true
    },
    {
        "source_sentence": "仁尊既是眾僧上座，又復智慧包博，唯垂慈愍時宣法寶。」",
        "from": "T25n1507_001:0031b17_4",
        "context_with_next_sentence": true
    },
    {
        "source_sentence": "外國師云：迦葉所以不說法者，於四辯中無有辭辯。",
        "from": "T25n1507_001:0031b19_5",
        "context_with_next_sentence": true
    },
    {
        "source_sentence": "又云：本是辟支佛，但以神足現化，初不演法。",
        "from": "T25n1507_001:0031b20_6",
        "context_with_next_sentence": true
    },
    {
        "source_sentence": "迦葉答讓，自云朽邁、情闇多忘。",
        "from": "T25n1507_001:0031b21_7",
        "context_with_next_sentence": true
    },
    {
        "source_sentence": "答曰：四諦真法豈可衰亡耶？",
        "from": "T25n1507_001:0031b22_8",
        "context_with_next_sentence": true
    },
    {
        "source_sentence": "喻如金剛不可虧損，生死四大乃有增減耳。",
        "from": "T25n1507_001:0031b22_9",
        "context_with_next_sentence": true
    },
    {
        "source_sentence": "薩婆多家又云：九種羅漢有退轉者，以幾事退？",
        "from": "T25n1507_001:0031b23_10",
        "context_with_next_sentence": true
    },
    {
        "source_sentence": "有四事：年在衰邁、疾病苦逼、好遠行遊、服藥不順。",
        "from": "T25n1507_001:0031b24_11",
        "context_with_next_sentence": true
    },
    {
        "source_sentence": "以此四事乃有誤忘耳。",
        "from": "T25n1507_001:0031b25_12",
        "context_with_next_sentence": true
    },
    {
        "source_sentence": "真諦妙慧豈可忘乎？",
        "from": "T25n1507_001:0031b26_13",
        "context_with_next_sentence": true
    },
    {
        "source_sentence": "迦葉勸阿難曰：「汝今年在盛時，加復有聞智等智，總持強記。",
        "from": "T25n1507_001:0031b26_14",
        "context_with_next_sentence": true
    },
    {
        "source_sentence": "佛每說經常囑累汝。",
        "from": "T25n1507_001:0031b28_15",
        "context_with_next_sentence": true
    },
    {
        "source_sentence": "以是故汝當宣布經法。」",
        "from": "T25n1507_001:0031b28_16",
        "context_with_next_sentence": true
    },
    {
        "source_sentence": "何以知阿難有等智？",
        "from": "T25n1507_001:0031b29_17",
        "context_with_next_sentence": true
    },
    {
        "source_sentence": "昔舍衛城東有尼拘類大樹，蔭五百乘車。",
        "from": "T25n1507_001:0031b29_18",
        "context_with_next_sentence": true
    },
    {
        "source_sentence": "城中有梵志，明於算術，於九十五種中最為第一。",
        "from": "T25n1507_001:0031c01_19",
        "context_with_next_sentence": true
    },
    {
        "source_sentence": "在此樹下與阿難相遇，謂阿難曰：「人云：『瞿曇弟子智慧第一。",
        "from": "T25n1507_001:0031c02_20",
        "context_with_next_sentence": true
    },
    {
        "source_sentence": "頗有此不？』」",
        "from": "T25n1507_001:0031c04_21",
        "context_with_next_sentence": true
    },
    {
        "source_sentence": "答曰：「所知少耳。」",
        "from": "T25n1507_001:0031c04_22",
        "context_with_next_sentence": true
    },
    {
        "source_sentence": "曰：「少欲問一事。",
        "from": "T25n1507_001:0031c04_23",
        "context_with_next_sentence": true
    },
    {
        "source_sentence": "此樹莖節枝葉凡有幾枚？」",
        "from": "T25n1507_001:0031c05_24",
        "context_with_next_sentence": true
    },
    {
        "source_sentence": "阿難舉頭視樹，便答之曰：「此樹莖節枝葉各有若干。」",
        "from": "T25n1507_001:0031c05_25",
        "context_with_next_sentence": true
    },
    {
        "source_sentence": "即便捨去。",
        "from": "T25n1507_001:0031c06_26",
        "context_with_next_sentence": true
    },
    {
        "source_sentence": "梵志在後思惟：「此沙門必不知數，其於見答乃爾。",
        "from": "T25n1507_001:0031c07_27",
        "context_with_next_sentence": true
    },
    {
        "source_sentence": "今當試之。」",
        "from": "T25n1507_001:0031c08_28",
        "context_with_next_sentence": true
    },
    {
        "source_sentence": "即處處取葉六十枚，藏之土中。",
        "from": "T25n1507_001:0031c08_29",
        "context_with_next_sentence": true
    },
    {
        "source_sentence": "阿難乞食還，復問曰：「我向忘數，更與我說。」",
        "from": "T25n1507_001:0031c09_30",
        "context_with_next_sentence": true
    },
    {
        "source_sentence": "阿難舉頭視之再遍，答曰：「此樹葉何以少耶？」",
        "from": "T25n1507_001:0031c10_31",
        "context_with_next_sentence": true
    },
    {
        "source_sentence": "又曰：「少幾枚？」",
        "from": "T25n1507_001:0031c11_32",
        "context_with_next_sentence": true
    },
    {
        "source_sentence": "答曰：「少六十枚。」",
        "from": "T25n1507_001:0031c11_33",
        "context_with_next_sentence": true
    },
    {
        "source_sentence": "梵志即叉手謝曰：「未曾有也。」",
        "from": "T25n1507_001:0031c12_0",
        "context_with_next_sentence": true
    },
    {
        "source_sentence": "又問曰：「君是羅漢耶？」",
        "from": "T25n1507_001:0031c12_1",
        "context_with_next_sentence": true
    },
    {
        "source_sentence": "答曰：「非也。」",
        "from": "T25n1507_001:0031c13_2",
        "context_with_next_sentence": true
    },
    {
        "source_sentence": "「是阿那含、斯陀含耶？」",
        "from": "T25n1507_001:0031c13_3",
        "context_with_next_sentence": true
    },
    {
        "source_sentence": "曰：「非也。」",
        "from": "T25n1507_001:0031c13_4",
        "context_with_next_sentence": true
    },
    {
        "source_sentence": "「是須陀洹耶？」",
        "from": "T25n1507_001:0031c14_5",
        "context_with_next_sentence": true
    },
    {
        "source_sentence": "曰：「何以問耶？」",
        "from": "T25n1507_001:0031c14_6",
        "context_with_next_sentence": true
    },
    {
        "source_sentence": "又曰：「有師耶？」",
        "from": "T25n1507_001:0031c14_7",
        "context_with_next_sentence": true
    },
    {
        "source_sentence": "答曰：「有。",
        "from": "T25n1507_001:0031c15_0",
        "context_with_next_sentence": true
    },
    {
        "source_sentence": "真淨王子出家得佛，即是我師。」",
        "from": "T25n1507_001:0031c15_1",
        "context_with_next_sentence": true
    },
    {
        "source_sentence": "心念曰：「此假師智，非己所知。」",
        "from": "T25n1507_001:0031c15_2",
        "context_with_next_sentence": true
    },
    {
        "source_sentence": "即隨至佛所，求為沙門，即得羅漢。",
        "from": "T25n1507_001:0031c16_3",
        "context_with_next_sentence": true
    },
    {
        "source_sentence": "以是知阿難有等智。",
        "from": "T25n1507_001:0031c17_4",
        "context_with_next_sentence": true
    },
    {
        "source_sentence": "阿難所以推先迦葉者，既是上座又是所尊。",
        "from": "T25n1507_001:0031c18_0",
        "context_with_next_sentence": true
    },
    {
        "source_sentence": "昔五百世常為其父，宿識尊仰憑仗情深也。",
        "from": "T25n1507_001:0031c19_0",
        "context_with_next_sentence": true
    },
    {
        "source_sentence": "迦葉所以慇懃於阿難者，以其曩積厚緣遺恩末嗣，加復聞等智彊記於眾為上。",
        "from": "T25n1507_001:0031c20_0",
        "context_with_next_sentence": true
    },
    {
        "source_sentence": "屬集遺典八萬莫先。",
        "from": "T25n1507_001:0031c21_1",
        "context_with_next_sentence": true
    },
    {
        "source_sentence": "二人相須，猶盲跛相賴也。",
        "from": "T25n1507_001:0031c22_2",
        "context_with_next_sentence": true
    },
    {
        "source_sentence": "互相為利。",
        "from": "T25n1507_001:0031c22_3",
        "context_with_next_sentence": true
    },
    {
        "source_sentence": "若二人卒遇千斤段金，正欲相并，力所不勝；正欲分割，不可加功。",
        "from": "T25n1507_001:0031c23_4",
        "context_with_next_sentence": true
    },
    {
        "source_sentence": "於是共議并勢持歸，遂得大用。",
        "from": "T25n1507_001:0031c24_5",
        "context_with_next_sentence": true
    },
    {
        "source_sentence": "可謂俱智，迦葉、阿難其喻如是。",
        "from": "T25n1507_001:0031c25_6",
        "context_with_next_sentence": true
    },
    {
        "source_sentence": "二人齊契，法寶長存。",
        "from": "T25n1507_001:0031c26_7",
        "context_with_next_sentence": true
    },
    {
        "source_sentence": "時阿難說經無量，誰能備具為一聚？",
        "from": "T25n1507_001:0031c27_0",
        "context_with_next_sentence": true
    },
    {
        "source_sentence": "(經無量者，十二部經浩漫甚多，適時而說不論次緒，或說一事也)乃云十事。",
        "from": "T25n1507_001:0031c27_1",
        "context_with_next_sentence": true
    },
    {
        "source_sentence": "或說十事乃論二事，或說三事乃說十一事，上下不次不得為一聚。",
        "from": "T25n1507_001:0031c28_2",
        "context_with_next_sentence": true
    },
    {
        "source_sentence": "或有說者，如來說法，或說教誡、或說斷結、或說生天人中。",
        "from": "T25n1507_001:0032a01_3",
        "context_with_next_sentence": true
    },
    {
        "source_sentence": "以是言之，復不得為一聚。",
        "from": "T25n1507_001:0032a02_4",
        "context_with_next_sentence": true
    },
    {
        "source_sentence": "阿難思惟，一便從一、二從二、三四五六乃至十，各令事類相著。",
        "from": "T25n1507_001:0032a03_5",
        "context_with_next_sentence": true
    },
    {
        "source_sentence": "或有說者理不可爾，按如佛語不可次比也。",
        "from": "T25n1507_001:0032a04_6",
        "context_with_next_sentence": true
    },
    {
        "source_sentence": "阿難復思惟：「經法浩大，當分作三聚。」",
        "from": "T25n1507_001:0032a05_7",
        "context_with_next_sentence": true
    },
    {
        "source_sentence": "阿難獨生此念，首陀會天密告阿難曰：「正當作三分耳。」",
        "from": "T25n1507_001:0032a06_8",
        "context_with_next_sentence": true
    },
    {
        "source_sentence": "即如天所告，判作三分：一分契經；二分毘尼；三分阿毘曇。",
        "from": "T25n1507_001:0032a07_9",
        "context_with_next_sentence": true
    },
    {
        "source_sentence": "契經者佛所說法。",
        "from": "T25n1507_001:0032a09_10",
        "context_with_next_sentence": true
    },
    {
        "source_sentence": "或為諸天帝王、或為外道異學，隨事分別，各得開解也。",
        "from": "T25n1507_001:0032a09_11",
        "context_with_next_sentence": true
    },
    {
        "source_sentence": "契者，猶線，連屬議理使成行法，故曰契也。",
        "from": "T25n1507_001:0032a10_12",
        "context_with_next_sentence": true
    },
    {
        "source_sentence": "毘尼者，禁律也。",
        "from": "T25n1507_001:0032a11_13",
        "context_with_next_sentence": true
    },
    {
        "source_sentence": "為二部僧說撿惡歛非，或二百五十、或五百事，引法防姦。",
        "from": "T25n1507_001:0032a12_14",
        "context_with_next_sentence": true
    },
    {
        "source_sentence": "猶王者祕藏，非外官所司，故曰內藏也。",
        "from": "T25n1507_001:0032a13_15",
        "context_with_next_sentence": true
    },
    {
        "source_sentence": "此戒律藏者亦如是，非沙彌、清信士女所可聞見，故曰律藏也。",
        "from": "T25n1507_001:0032a14_16",
        "context_with_next_sentence": true
    },
    {
        "source_sentence": "阿毘曇者，大法也。",
        "from": "T25n1507_001:0032a15_17",
        "context_with_next_sentence": true
    },
    {
        "source_sentence": "所以言大者，四諦大慧諸法牙旗，斷諸邪見無明洪癡，故曰大法也。",
        "from": "T25n1507_001:0032a16_18",
        "context_with_next_sentence": true
    },
    {
        "source_sentence": "亦名無比法。",
        "from": "T25n1507_001:0032a17_19",
        "context_with_next_sentence": true
    },
    {
        "source_sentence": "八智十慧無漏正見，越三界閡無與等者，故曰無比法也。",
        "from": "T25n1507_001:0032a18_20",
        "context_with_next_sentence": true
    },
    {
        "source_sentence": "迦旃延子撰集眾經，抄撮要慧呈佛印可，故名大法藏也。",
        "from": "T25n1507_001:0032a19_21",
        "context_with_next_sentence": true
    },
    {
        "source_sentence": "阿難復思惟：「此三藏義與三脫相應。",
        "from": "T25n1507_001:0032a20_22",
        "context_with_next_sentence": true
    },
    {
        "source_sentence": "何者？",
        "from": "T25n1507_001:0032a21_23",
        "context_with_next_sentence": true
    },
    {
        "source_sentence": "契經妙慧理與空合，毘尼制惡玄齊無相，大法正見迹同無願。」",
        "from": "T25n1507_001:0032a21_24",
        "context_with_next_sentence": true
    },
    {
        "source_sentence": "故曰三藏三脫冥迹玄會。",
        "from": "T25n1507_001:0032a23_25",
        "context_with_next_sentence": true
    },
    {
        "source_sentence": "阿難復思惟：「契經大本，義分四段。",
        "from": "T25n1507_001:0032a23_26",
        "context_with_next_sentence": true
    },
    {
        "source_sentence": "何者？",
        "from": "T25n1507_001:0032a24_27",
        "context_with_next_sentence": true
    },
    {
        "source_sentence": "文義混雜，宜當以事理相從、大小相次。",
        "from": "T25n1507_001:0032a24_28",
        "context_with_next_sentence": true
    },
    {
        "source_sentence": "第一增一，次名曰中，第三名長，第四名曰雜。",
        "from": "T25n1507_001:0032a25_29",
        "context_with_next_sentence": true
    },
    {
        "source_sentence": "以一為本，次至十，一二三隨事增上，故曰增一。",
        "from": "T25n1507_001:0032a26_30",
        "context_with_next_sentence": true
    },
    {
        "source_sentence": "中者，不大不小不長不短，事處中適，故曰中也。",
        "from": "T25n1507_001:0032a27_31",
        "context_with_next_sentence": true
    },
    {
        "source_sentence": "長者，說久遠事歷劫不絕本末源由，事經七佛、聖王七寶，故曰長也。",
        "from": "T25n1507_001:0032a28_32",
        "context_with_next_sentence": true
    },
    {
        "source_sentence": "雜者，諸經斷結，難誦難憶，事多雜碎憙令人忘，故曰雜也。」",
        "from": "T25n1507_001:0032b01_33",
        "context_with_next_sentence": true
    },
    {
        "source_sentence": "阿難撰三藏訖，錄十經為一偈。",
        "from": "T25n1507_001:0032b02_34",
        "context_with_next_sentence": true
    },
    {
        "source_sentence": "所以爾者，為將來誦習者懼其忘誤，見名憶本思惟自寤，故以十經為一偈也。",
        "from": "T25n1507_001:0032b03_35",
        "context_with_next_sentence": true
    },
    {
        "source_sentence": "所謂雜藏者，非一人說，或佛所說、或弟子說、或諸天讚誦，或說宿緣三阿僧祇菩薩所生，文義非一多於三藏，故曰雜藏也。",
        "from": "T25n1507_001:0032b06_0",
        "context_with_next_sentence": true
    },
    {
        "source_sentence": "佛在世時，阿闍世王問佛菩薩行事。",
        "from": "T25n1507_001:0032b08_1",
        "context_with_next_sentence": true
    },
    {
        "source_sentence": "如來具為說法。",
        "from": "T25n1507_001:0032b09_2",
        "context_with_next_sentence": true
    },
    {
        "source_sentence": "設王問佛：「何謂為法？」",
        "from": "T25n1507_001:0032b09_3",
        "context_with_next_sentence": true
    },
    {
        "source_sentence": "答：「法即菩薩藏也。",
        "from": "T25n1507_001:0032b10_4",
        "context_with_next_sentence": true
    },
    {
        "source_sentence": "諸方等正經，皆是菩薩藏中事。」",
        "from": "T25n1507_001:0032b10_5",
        "context_with_next_sentence": true
    },
    {
        "source_sentence": "先佛在時已名大士藏。",
        "from": "T25n1507_001:0032b11_6",
        "context_with_next_sentence": true
    },
    {
        "source_sentence": "阿難所撰者，即今四藏是也。",
        "from": "T25n1507_001:0032b12_7",
        "context_with_next_sentence": true
    },
    {
        "source_sentence": "合而言之，為五藏也。",
        "from": "T25n1507_001:0032b12_8",
        "context_with_next_sentence": true
    },
    {
        "source_sentence": "或有一法義，亦深難持難誦不可憶(一法者即空法也，無形無像不可護持)，寂無聲響、無心無念泊然無想，最第一空，義無二故。",
        "from": "T25n1507_001:0032b13_9",
        "context_with_next_sentence": true
    },
    {
        "source_sentence": "無容可測，故曰難持；無言可詶，故曰難誦；無意可思，故言叵憶也。",
        "from": "T25n1507_001:0032b15_10",
        "context_with_next_sentence": true
    },
    {
        "source_sentence": "所謂深義，其事如此。",
        "from": "T25n1507_001:0032b17_11",
        "context_with_next_sentence": true
    },
    {
        "source_sentence": "又復一法者，眾數之本。",
        "from": "T25n1507_001:0032b17_12",
        "context_with_next_sentence": true
    },
    {
        "source_sentence": "一者數之始，十者數之終。",
        "from": "T25n1507_001:0032b18_13",
        "context_with_next_sentence": true
    },
    {
        "source_sentence": "終於十，復從一起。",
        "from": "T25n1507_001:0032b18_14",
        "context_with_next_sentence": true
    },
    {
        "source_sentence": "正至千萬，常始於一。",
        "from": "T25n1507_001:0032b19_15",
        "context_with_next_sentence": true
    },
    {
        "source_sentence": "如是諸一不可窮盡。",
        "from": "T25n1507_001:0032b19_16",
        "context_with_next_sentence": true
    },
    {
        "source_sentence": "諸經之中，或一義一法一行一事各各相從，不失其緒也，故曰一一相從不失緒也。",
        "from": "T25n1507_001:0032b20_17",
        "context_with_next_sentence": true
    },
    {
        "source_sentence": "二法就二者，或云善惡、或云止觀、或云名色。",
        "from": "T25n1507_001:0032b21_18",
        "context_with_next_sentence": true
    },
    {
        "source_sentence": "止者虛也，觀者實也。",
        "from": "T25n1507_001:0032b23_0",
        "context_with_next_sentence": true
    },
    {
        "source_sentence": "止者三昧定，泊然滅想冥爾亡懷，故曰虛也。",
        "from": "T25n1507_001:0032b23_1",
        "context_with_next_sentence": true
    },
    {
        "source_sentence": "觀所以言實，以其分別有行，是非好惡識別明了意不惑亂，故曰實也。",
        "from": "T25n1507_001:0032b24_2",
        "context_with_next_sentence": true
    },
    {
        "source_sentence": "三法就三，三者布施也、功德也、思惟也。",
        "from": "T25n1507_001:0032b26_3",
        "context_with_next_sentence": true
    },
    {
        "source_sentence": "此三行世俗生天法，三脫門行至涅槃法也。",
        "from": "T25n1507_001:0032b27_4",
        "context_with_next_sentence": true
    },
    {
        "source_sentence": "諸有三法，三行、三福、三分法身，三三相從，喻如連珠也。",
        "from": "T25n1507_001:0032b28_5",
        "context_with_next_sentence": true
    },
    {
        "source_sentence": "四法就四，五亦然。",
        "from": "T25n1507_001:0032b29_6",
        "context_with_next_sentence": true
    },
    {
        "source_sentence": "五法次六，六次七，八法義廣，九次第十。",
        "from": "T25n1507_001:0032b29_7",
        "context_with_next_sentence": true
    },
    {
        "source_sentence": "法從十至十一，如是諸數皆同二三事類相從。",
        "from": "T25n1507_001:0032c01_8",
        "context_with_next_sentence": true
    },
    {
        "source_sentence": "阿難即時昇于座。",
        "from": "T25n1507_001:0032c02_9",
        "context_with_next_sentence": true
    },
    {
        "source_sentence": "座者，師子座也。",
        "from": "T25n1507_001:0032c03_10",
        "context_with_next_sentence": true
    },
    {
        "source_sentence": "經所以喻師子座者，師子獸中之王，常居高地不處卑下，故喻高座也。",
        "from": "T25n1507_001:0032c03_11",
        "context_with_next_sentence": true
    },
    {
        "source_sentence": "又取其無畏，阿難無量博聞，於聲聞中獨步無畏，故曰無畏座也(阿難昇高座如此也)。",
        "from": "T25n1507_001:0032c05_12",
        "context_with_next_sentence": true
    },
    {
        "source_sentence": "彌勒稱善快哉說。",
        "from": "T25n1507_001:0032c06_13",
        "context_with_next_sentence": true
    },
    {
        "source_sentence": "(彌勒所以下者，懼阿難合菩薩法在三藏，大小不別也)鍮金同貫。",
        "from": "T25n1507_001:0032c07_14",
        "context_with_next_sentence": true
    },
    {
        "source_sentence": "是以慇懃，勸請分部。",
        "from": "T25n1507_001:0032c07_15",
        "context_with_next_sentence": true
    },
    {
        "source_sentence": "昔大天聖王具四梵堂，展轉相紹，乃至八萬四千王皆有梵堂。",
        "from": "T25n1507_001:0032c08_16",
        "context_with_next_sentence": true
    },
    {
        "source_sentence": "唯大天一人是大士，其餘皆是小節。",
        "from": "T25n1507_001:0032c09_17",
        "context_with_next_sentence": true
    },
    {
        "source_sentence": "以是言之，大乘難辯多趣聲聞。",
        "from": "T25n1507_001:0032c10_18",
        "context_with_next_sentence": true
    },
    {
        "source_sentence": "彌勒亦知阿難部分三藏，然猶懼後學專習空法斷結取證，是以顯揚大乘，分為別藏。",
        "from": "T25n1507_001:0032c11_19",
        "context_with_next_sentence": true
    },
    {
        "source_sentence": "故說六度諸行，大士目要也。",
        "from": "T25n1507_001:0032c13_20",
        "context_with_next_sentence": true
    },
    {
        "source_sentence": "云施有二種：有信施、有恐怖施。",
        "from": "T25n1507_001:0032c14_21",
        "context_with_next_sentence": true
    },
    {
        "source_sentence": "立根得忍，則曰信施。",
        "from": "T25n1507_001:0032c14_22",
        "context_with_next_sentence": true
    },
    {
        "source_sentence": "威力逼迫不由本心，則名恐怖施。",
        "from": "T25n1507_001:0032c15_23",
        "context_with_next_sentence": true
    },
    {
        "source_sentence": "信則成度，畏則求福，道俗之殊不待言而自別也。",
        "from": "T25n1507_001:0032c16_24",
        "context_with_next_sentence": true
    },
    {
        "source_sentence": "其人云：頭目施者，七住已上；財物施者，六住已下。",
        "from": "T25n1507_001:0032c17_25",
        "context_with_next_sentence": true
    },
    {
        "source_sentence": "從此退者，不墮生死，要至涅槃耳。",
        "from": "T25n1507_001:0032c18_26",
        "context_with_next_sentence": true
    },
    {
        "source_sentence": "何以明之？",
        "from": "T25n1507_001:0032c19_27",
        "context_with_next_sentence": true
    },
    {
        "source_sentence": "大品本無說，中云六十菩薩得羅漢道，此其事。",
        "from": "T25n1507_001:0032c19_28",
        "context_with_next_sentence": true
    },
    {
        "source_sentence": "戒如金剛者，大乘戒也。",
        "from": "T25n1507_001:0032c20_29",
        "context_with_next_sentence": true
    },
    {
        "source_sentence": "戒如坏瓶者，小乘戒。",
        "from": "T25n1507_001:0032c20_30",
        "context_with_next_sentence": true
    },
    {
        "source_sentence": "何者？",
        "from": "T25n1507_001:0032c21_31",
        "context_with_next_sentence": true
    },
    {
        "source_sentence": "金剛者不可沮壞。",
        "from": "T25n1507_001:0032c21_32",
        "context_with_next_sentence": true
    },
    {
        "source_sentence": "昔者菩薩比丘端正無比，出行乞食，路遇一端正女人。",
        "from": "T25n1507_001:0032c21_33",
        "context_with_next_sentence": true
    },
    {
        "source_sentence": "女視菩薩便起欲意，願為夫婦。",
        "from": "T25n1507_001:0032c23_34",
        "context_with_next_sentence": true
    },
    {
        "source_sentence": "覆自思惟：「此同叵得。",
        "from": "T25n1507_001:0032c23_35",
        "context_with_next_sentence": true
    },
    {
        "source_sentence": "但共坐者，我便發無上意。」",
        "from": "T25n1507_001:0032c24_36",
        "context_with_next_sentence": true
    },
    {
        "source_sentence": "菩薩知女心，便前共坐。",
        "from": "T25n1507_001:0032c25_0",
        "context_with_next_sentence": true
    },
    {
        "source_sentence": "有頃便前牽之，比丘默然不答。",
        "from": "T25n1507_001:0032c25_1",
        "context_with_next_sentence": true
    },
    {
        "source_sentence": "復重近之，如故寂然。",
        "from": "T25n1507_001:0032c26_2",
        "context_with_next_sentence": true
    },
    {
        "source_sentence": "比丘即與說空法：「眼本從何來？",
        "from": "T25n1507_001:0032c26_3",
        "context_with_next_sentence": true
    },
    {
        "source_sentence": "去至何所？",
        "from": "T25n1507_001:0032c27_4",
        "context_with_next_sentence": true
    },
    {
        "source_sentence": "欲言從父母來耶？",
        "from": "T25n1507_001:0032c27_5",
        "context_with_next_sentence": true
    },
    {
        "source_sentence": "未會之時亦無此眼。",
        "from": "T25n1507_001:0032c28_6",
        "context_with_next_sentence": true
    },
    {
        "source_sentence": "至後壞時，復到何所？",
        "from": "T25n1507_001:0032c28_7",
        "context_with_next_sentence": true
    },
    {
        "source_sentence": "以是言之，眼無所有。",
        "from": "T25n1507_001:0032c29_8",
        "context_with_next_sentence": true
    },
    {
        "source_sentence": "五情亦然。」",
        "from": "T25n1507_001:0032c29_9",
        "context_with_next_sentence": true
    },
    {
        "source_sentence": "豁然解空，得須陀洹。",
        "from": "T25n1507_001:0032c29_10",
        "context_with_next_sentence": true
    },
    {
        "source_sentence": "應與說有乃更說空，菩薩法當入有而說空，是以不全本意。",
        "from": "T25n1507_001:0033a01_11",
        "context_with_next_sentence": true
    },
    {
        "source_sentence": "阿難時見此比丘與女坐，犯比丘儀。",
        "from": "T25n1507_001:0033a02_12",
        "context_with_next_sentence": true
    },
    {
        "source_sentence": "即還白佛：「向見比丘與女人共坐。」",
        "from": "T25n1507_001:0033a03_13",
        "context_with_next_sentence": true
    },
    {
        "source_sentence": "佛以先知便默然。",
        "from": "T25n1507_001:0033a04_14",
        "context_with_next_sentence": true
    },
    {
        "source_sentence": "比丘知阿難白世尊，曰：「念我正不往，恐誹謗者墮罪。」",
        "from": "T25n1507_001:0033a04_15",
        "context_with_next_sentence": true
    },
    {
        "source_sentence": "正欲現變，佛所不許，直飛至佛所。",
        "from": "T25n1507_001:0033a05_16",
        "context_with_next_sentence": true
    },
    {
        "source_sentence": "佛語阿難：「向所見犯律比丘者，今此飛來比丘是。",
        "from": "T25n1507_001:0033a06_17",
        "context_with_next_sentence": true
    },
    {
        "source_sentence": "汝頗見犯欲人能飛不也？",
        "from": "T25n1507_001:0033a07_18",
        "context_with_next_sentence": true
    },
    {
        "source_sentence": "此比丘向者與女人共坐，時以女人心念：『是比丘與我共坐者，我當發無上意。』",
        "from": "T25n1507_001:0033a08_19",
        "context_with_next_sentence": true
    },
    {
        "source_sentence": "此比丘知女人意，便與共坐。",
        "from": "T25n1507_001:0033a10_20",
        "context_with_next_sentence": true
    },
    {
        "source_sentence": "即與說空法，分別眼空，五情亦爾。",
        "from": "T25n1507_001:0033a10_21",
        "context_with_next_sentence": true
    },
    {
        "source_sentence": "女即恐畏，便得道迹。",
        "from": "T25n1507_001:0033a11_22",
        "context_with_next_sentence": true
    },
    {
        "source_sentence": "以其恐懼心生，畏生死故得小乘。",
        "from": "T25n1507_001:0033a12_23",
        "context_with_next_sentence": true
    },
    {
        "source_sentence": "若此比丘向者與說有行者，還成本心。」",
        "from": "T25n1507_001:0033a12_24",
        "context_with_next_sentence": true
    },
    {
        "source_sentence": "以此事知，是菩薩未成不退，於觀人心未盡善也，所謂金剛戒也。",
        "from": "T25n1507_001:0033a13_25",
        "context_with_next_sentence": true
    },
    {
        "source_sentence": "所謂忍度者，見罵見毀默受不報。",
        "from": "T25n1507_001:0033a15_26",
        "context_with_next_sentence": true
    },
    {
        "source_sentence": "菩薩行忍，常以慈等等於彼我。",
        "from": "T25n1507_001:0033a16_0",
        "context_with_next_sentence": true
    },
    {
        "source_sentence": "彼我既齊，怨親不二。",
        "from": "T25n1507_001:0033a16_1",
        "context_with_next_sentence": true
    },
    {
        "source_sentence": "故經曰：「小乘之慈慈猶肌膚，大士之慈徹於骨髓。」",
        "from": "T25n1507_001:0033a17_2",
        "context_with_next_sentence": true
    },
    {
        "source_sentence": "何以明之？",
        "from": "T25n1507_001:0033a18_3",
        "context_with_next_sentence": true
    },
    {
        "source_sentence": "若人割截菩薩手足，變成為乳者，即是慈證也。",
        "from": "T25n1507_001:0033a18_4",
        "context_with_next_sentence": true
    },
    {
        "source_sentence": "羼提比丘便是其事也。",
        "from": "T25n1507_001:0033a19_5",
        "context_with_next_sentence": true
    },
    {
        "source_sentence": "喻若母人生子，便有乳出。",
        "from": "T25n1507_001:0033a20_6",
        "context_with_next_sentence": true
    },
    {
        "source_sentence": "此慈念所感，自然變成也。",
        "from": "T25n1507_001:0033a20_7",
        "context_with_next_sentence": true
    },
    {
        "source_sentence": "大士如是入慈三昧，故能感乳也。",
        "from": "T25n1507_001:0033a21_8",
        "context_with_next_sentence": true
    },
    {
        "source_sentence": "行慈之至，雖執弓矢，眾生反來附己。",
        "from": "T25n1507_001:0033a22_9",
        "context_with_next_sentence": true
    },
    {
        "source_sentence": "慈之不徹，雖不執杖，見皆捨走。",
        "from": "T25n1507_001:0033a23_0",
        "context_with_next_sentence": true
    },
    {
        "source_sentence": "以是證故，大小之殊有自來矣。",
        "from": "T25n1507_001:0033a23_1",
        "context_with_next_sentence": true
    },
    {
        "source_sentence": "作善惡行者，謂精進作諸善功德。",
        "from": "T25n1507_001:0033a24_2",
        "context_with_next_sentence": true
    },
    {
        "source_sentence": "惡行者，猶昔火鬘童子誹迦葉佛言：「禿頭沙門何有道？",
        "from": "T25n1507_001:0033a25_3",
        "context_with_next_sentence": true
    },
    {
        "source_sentence": "道難得，能得道也？」",
        "from": "T25n1507_001:0033a26_4",
        "context_with_next_sentence": true
    },
    {
        "source_sentence": "由是後受六年勤苦方乃得道。",
        "from": "T25n1507_001:0033a26_5",
        "context_with_next_sentence": true
    },
    {
        "source_sentence": "遺法之中，諸比丘常諍，此猶口不可言而言報也。",
        "from": "T25n1507_001:0033a27_6",
        "context_with_next_sentence": true
    },
    {
        "source_sentence": "六年苦行者，不可行而行報也。",
        "from": "T25n1507_001:0033a28_7",
        "context_with_next_sentence": true
    },
    {
        "source_sentence": "是為菩薩身口惡行也。",
        "from": "T25n1507_001:0033a29_8",
        "context_with_next_sentence": true
    },
    {
        "source_sentence": "禪定入寂，泊然不動。",
        "from": "T25n1507_001:0033a29_9",
        "context_with_next_sentence": true
    },
    {
        "source_sentence": "智慧知塵數及江河沙數，億載不可計，慧明所了不可窮盡。",
        "from": "T25n1507_001:0033b01_10",
        "context_with_next_sentence": true
    },
    {
        "source_sentence": "此六度無極事盡在菩薩藏，不應與三藏合。",
        "from": "T25n1507_001:0033b02_11",
        "context_with_next_sentence": true
    },
    {
        "source_sentence": "阿難欲使大小殊因緣，彼不相知。",
        "from": "T25n1507_001:0033b03_12",
        "context_with_next_sentence": true
    },
    {
        "source_sentence": "其理自空，難可明了。",
        "from": "T25n1507_001:0033b04_13",
        "context_with_next_sentence": true
    },
    {
        "source_sentence": "大士疑空者，不取證故，云狐疑也。",
        "from": "T25n1507_001:0033b04_14",
        "context_with_next_sentence": true
    },
    {
        "source_sentence": "◎分別功德論卷第一",
        "from": "T25n1507_001:0033b05_15",
        "context_with_next_sentence": false
    }
]