[
    {
        "source_sentence": "佛說八關齋經",
        "from": "T01n0089_001:0913a17_0",
        "context_with_next_sentence": true
    },
    {
        "source_sentence": "宋居士沮渠京聲譯",
        "from": "T01n0089_001:0913a19_0",
        "context_with_next_sentence": true
    },
    {
        "source_sentence": "聞如是：一時，婆伽婆在舍衛城祇樹給孤獨園。",
        "from": "T01n0089_001:0913a20_0",
        "context_with_next_sentence": true
    },
    {
        "source_sentence": "爾時，世尊告諸比丘：「我今當說聖八關齋。",
        "from": "T01n0089_001:0913a21_1",
        "context_with_next_sentence": true
    },
    {
        "source_sentence": "諦聽諦聽，善思念之，我今當說。」",
        "from": "T01n0089_001:0913a22_0",
        "context_with_next_sentence": true
    },
    {
        "source_sentence": "對曰：「如是世尊！」",
        "from": "T01n0089_001:0913a22_1",
        "context_with_next_sentence": true
    },
    {
        "source_sentence": "爾時，彼比丘從佛受教。",
        "from": "T01n0089_001:0913a23_2",
        "context_with_next_sentence": true
    },
    {
        "source_sentence": "世尊告曰：「於是比丘！",
        "from": "T01n0089_001:0913a23_3",
        "context_with_next_sentence": true
    },
    {
        "source_sentence": "若信族姓子族姓女，欲知聖八關齋，便教某甲當作是說：『猶如阿羅漢，盡形壽不殺生，亦不教人殺生，無怨恨心當懷慚愧，有慈心愍一切眾生。",
        "from": "T01n0089_001:0913a24_4",
        "context_with_next_sentence": true
    },
    {
        "source_sentence": "我字某名某，為阿羅漢所教，自今日始，隨意所欲不復殺生，無怨恨心常懷慚愧，有慈心愍一切眾生。",
        "from": "T01n0089_001:0913a27_5",
        "context_with_next_sentence": true
    },
    {
        "source_sentence": "猶如阿羅漢，盡形壽不盜、好施，亦不教人盜，常樂閑處。",
        "from": "T01n0089_001:0913a29_6",
        "context_with_next_sentence": true
    },
    {
        "source_sentence": "如是我字某名某，為阿羅漢所教，隨意所欲不復盜竊，常懷惠施，樂閑居處。",
        "from": "T01n0089_001:0913b01_7",
        "context_with_next_sentence": true
    },
    {
        "source_sentence": "猶如阿羅漢，盡形壽不習不淨行，常修梵行，清淨無穢而自娛樂。",
        "from": "T01n0089_001:0913b03_8",
        "context_with_next_sentence": true
    },
    {
        "source_sentence": "如是我字某名某，為阿羅漢所教，自今已後不復婬妷，清淨無穢。",
        "from": "T01n0089_001:0913b05_9",
        "context_with_next_sentence": true
    },
    {
        "source_sentence": "猶如阿羅漢，盡形壽不妄語，常行審諦，最尊最貴，諸尊長為世所貴。",
        "from": "T01n0089_001:0913b06_10",
        "context_with_next_sentence": true
    },
    {
        "source_sentence": "如是我字某名某，為彼阿羅漢所教，自今已後更不復妄語，亦不教人使習妄語，當行審諦，為世尊長不行妄語。",
        "from": "T01n0089_001:0913b08_11",
        "context_with_next_sentence": true
    },
    {
        "source_sentence": "猶如阿羅漢，亦不飲酒，如是我字某名某，自今已後隨意所欲亦不飲酒，亦不教人使飲酒。",
        "from": "T01n0089_001:0913b10_12",
        "context_with_next_sentence": true
    },
    {
        "source_sentence": "猶如阿羅漢，盡形壽不犯齋，隨時食。",
        "from": "T01n0089_001:0913b12_13",
        "context_with_next_sentence": true
    },
    {
        "source_sentence": "如是我字某名某，今一日一夜隨意所欲亦不犯齋，亦不教人使犯齋，隨時食。",
        "from": "T01n0089_001:0913b13_14",
        "context_with_next_sentence": true
    },
    {
        "source_sentence": "猶如阿羅漢，盡形壽不於高好床坐。",
        "from": "T01n0089_001:0913b15_15",
        "context_with_next_sentence": true
    },
    {
        "source_sentence": "如是我字某名某，今一日一夜不於高廣床坐，亦不教人使坐。",
        "from": "T01n0089_001:0913b16_16",
        "context_with_next_sentence": true
    },
    {
        "source_sentence": "猶如阿羅漢，盡形壽不習歌舞戲樂，亦不著紋飾香熏塗身。",
        "from": "T01n0089_001:0913b17_17",
        "context_with_next_sentence": true
    },
    {
        "source_sentence": "今一日一夜不習歌舞戲樂，亦不著紋飾香熏塗身。』",
        "from": "T01n0089_001:0913b18_18",
        "context_with_next_sentence": true
    },
    {
        "source_sentence": "「如是修行聖八關齋，於是八關齋中功德不可限量，言有爾所福、爾所功德、爾所福報，如是眾多福不可稱計。",
        "from": "T01n0089_001:0913b20_19",
        "context_with_next_sentence": true
    },
    {
        "source_sentence": "諸比丘！",
        "from": "T01n0089_001:0913b22_20",
        "context_with_next_sentence": true
    },
    {
        "source_sentence": "譬如五大流水皆同一處，所謂恒伽、謠婆奴、新頭、阿脂耶、婆提摩棄，彼水所流處不可限量，言有爾所水、有爾所瓶水，有爾所千瓶百千瓶水。",
        "from": "T01n0089_001:0913b22_21",
        "context_with_next_sentence": true
    },
    {
        "source_sentence": "如是聖八關齋福不可稱量，言有爾所福、爾所功德、爾所果報，此大福不可稱計。」",
        "from": "T01n0089_001:0913b25_22",
        "context_with_next_sentence": true
    },
    {
        "source_sentence": "爾時諸比丘聞佛所說，歡喜奉行。",
        "from": "T01n0089_001:0913b27_23",
        "context_with_next_sentence": true
    },
    {
        "source_sentence": "佛說八關齋經",
        "from": "T01n0089_001:0913b29_0",
        "context_with_next_sentence": false
    }
]