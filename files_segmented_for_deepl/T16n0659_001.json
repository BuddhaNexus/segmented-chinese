[
    {
        "source_sentence": "大乘寶雲經卷第一",
        "from": "T16n0659_001:0241a03_0",
        "context_with_next_sentence": true
    },
    {
        "source_sentence": "梁扶南三藏曼陀羅仙共僧伽婆羅譯",
        "from": "T16n0659_001:0241a05_0",
        "context_with_next_sentence": true
    },
    {
        "source_sentence": "序品第一",
        "from": "T16n0659_001:0241a06_0",
        "context_with_next_sentence": true
    },
    {
        "source_sentence": "如是我聞：一時佛婆伽槃住伽耶國伽耶頂山，與大僧眾七萬人俱，一切皆是大阿羅漢——諸漏已盡，無復煩惱；心得自在，心善解脫、慧善解脫；眾所知識，皆大龍、象；所作已辦，不受後有，捨離重擔，逮得己利；盡諸有結，善俱解脫，一切自在，究竟彼岸；善達法性，法王之子；其心調伏，堅固不退，世間八風所不能動；眾德具足，所願皆滿，住涅槃道——唯除一人，所謂長老阿難。",
        "from": "T16n0659_001:0241a07_0",
        "context_with_next_sentence": true
    },
    {
        "source_sentence": "復與諸大菩薩摩訶薩眾十六萬大士俱——一切皆是一生補處，向一切智、重一切智、趣一切智、就一切智，得無礙陀羅尼三昧，住於首楞嚴三昧；悉皆遊戲，藉大神通成熟眾生，不暫休息；無復一切煩惱、障礙，大慈大悲遍現十方一切國土，善能往反無量佛剎；以空境界住於無相，動、止、進、退每為利益一切眾生；善行一切諸佛境界，智慧無邊同於虛空、三昧微妙甚深如海、心不搖動如須彌山、清淨無穢猶如蓮華、心善明淨如摩尼寶、其心皎潔如鍊真金——其名曰：寶相菩薩摩訶薩、寶掌菩薩、寶印掌菩薩、寶冠菩薩、寶頂菩薩、寶首菩薩、寶積菩薩、寶髻菩薩、寶幢菩薩、金藏菩薩、金剛藏菩薩、寶藏菩薩、吉藏菩薩、莊嚴藏菩薩、如來藏菩薩、智慧藏菩薩、日月藏菩薩、三昧藏菩薩、蓮華藏菩薩、解脫月菩薩、普月菩薩、觀世音菩薩、大勢至菩薩、觀察自在菩薩、普賢菩薩、普眼菩薩、蓮華眼菩薩、廣眼菩薩、普威儀菩薩、普齊整菩薩、普悅意菩薩、普禮菩薩、智意菩薩、法意菩薩、勝意菩薩、上意菩薩、金剛意菩薩、師子奮迅菩薩、大雷聲王菩薩、師子吼菩薩、深響音菩薩、無污菩薩、無垢菩薩、金剛明菩薩、日光菩薩、智光菩薩、智吉菩薩、月吉菩薩、芙蓉吉菩薩、寶吉菩薩、文殊師利童子菩薩等；十六大士，賢護菩薩以為上首；及賢劫中諸大菩薩，彌勒菩薩以為上首。",
        "from": "T16n0659_001:0241a15_1",
        "context_with_next_sentence": true
    },
    {
        "source_sentence": "四天王天，四大天王以為上首；三十三天，天主帝釋以為上首；夜摩天子，須夜摩天以為上首；兜率諸天，刪兜率陀天以為上首；化樂諸天，化樂天主以為上首；他化自在諸天，自在天主以為上首；與諸梵俱助白諸梵王等一切梵眾，是大梵王以為上首；一切淨居諸天，大自在天以為上首；阿修羅王毘摩質多以為上首，如是等無量百千阿修羅王；阿耨達龍王、摩那斯龍王、娑竭羅龍王、婆修吉龍王，如是等無量百千龍王，吉威德龍王以為上首；及諸龍女、無量百千天、龍、夜叉、乾闥婆、阿修羅、迦留羅、緊那羅、摩睺羅伽、人非人等。",
        "from": "T16n0659_001:0241b12_2",
        "context_with_next_sentence": true
    },
    {
        "source_sentence": "爾時，大眾圍遶。",
        "from": "T16n0659_001:0241b24_3",
        "context_with_next_sentence": true
    },
    {
        "source_sentence": "伽耶頂山廣四由旬，無有地所及虛空中有空缺處猶若隣虛。",
        "from": "T16n0659_001:0241b24_4",
        "context_with_next_sentence": true
    },
    {
        "source_sentence": "是時，大眾聚集，瞻仰尊顏，一面安坐。",
        "from": "T16n0659_001:0241b26_5",
        "context_with_next_sentence": true
    },
    {
        "source_sentence": "是中寶師子座高一由旬，四方寶座高二十里，無量繒綵敷覆其上，懸七寶鈴及諸羅網、百千幡華。",
        "from": "T16n0659_001:0241b26_6",
        "context_with_next_sentence": true
    },
    {
        "source_sentence": "高座四面一切地界變為金剛，七寶所成，悅眾人意，平坦如掌，掃灑淨潔，燒諸雜香，無量天華皆散其上。",
        "from": "T16n0659_001:0241b29_7",
        "context_with_next_sentence": true
    },
    {
        "source_sentence": "無量百千蓮華大如車輪，從地踊出，皆是金色，瑠璃為臺、因陀尼羅珠以為其鬘，香氣馚馥、可愛柔軟，供養世尊。",
        "from": "T16n0659_001:0241c02_8",
        "context_with_next_sentence": true
    },
    {
        "source_sentence": "高座四角不近、不遠，有四寶樹自然而出，高六十里，四維各十五里。",
        "from": "T16n0659_001:0241c05_9",
        "context_with_next_sentence": true
    },
    {
        "source_sentence": "爾時，世尊坐師子座，以平等心善轉法輪、降魔怨敵，世間八風所不能動，無怖、無畏、無怯弱想，如師子王，亦如阿耨達池八功德水湛然盈滿、猶若大海甚深無底、如須彌山安隱不動、如日照了一切世間、如月悅樂一切群品、如大龍王遍雨法雨、如大梵王出過三界。",
        "from": "T16n0659_001:0241c06_10",
        "context_with_next_sentence": true
    },
    {
        "source_sentence": "無量調順弟子圍遶，無量百千釋、梵、護世諸天恭敬禮拜，心不高下，光明照曜一切大眾。",
        "from": "T16n0659_001:0241c12_11",
        "context_with_next_sentence": true
    },
    {
        "source_sentence": "是時，世尊從頭頂上放大光明——其名普照——無量光明侍從而出，照曜十方無量無邊一切世界。",
        "from": "T16n0659_001:0241c14_12",
        "context_with_next_sentence": true
    },
    {
        "source_sentence": "照已收還，右旋三匝而皆入於如來面門。",
        "from": "T16n0659_001:0241c16_13",
        "context_with_next_sentence": true
    },
    {
        "source_sentence": "如是入已而無增減，猶如酥油、水等而寫沙中，不增、不減；如來光明亦復如是。",
        "from": "T16n0659_001:0241c17_14",
        "context_with_next_sentence": true
    },
    {
        "source_sentence": "爾時，東方過無量恒河沙數世界，彼有世界名芙蓉華，是中有佛，名芙蓉眼如來、應供、正遍知、明行足、善逝、世間解、無上士、調御丈夫、天人師、佛、世尊，正為菩薩摩訶薩眾演說法要，所謂一大乘道。",
        "from": "T16n0659_001:0241c19_15",
        "context_with_next_sentence": true
    },
    {
        "source_sentence": "是中佛剎無有聲聞、辟支佛二乘之名，而彼世界一切眾生悉是菩薩階位，不退於阿耨多羅三藐三菩提。",
        "from": "T16n0659_001:0241c23_16",
        "context_with_next_sentence": true
    },
    {
        "source_sentence": "彼佛世界無餘雜食，一切菩薩唯羨禪味以為飲食、唯善法樂以為飲食。",
        "from": "T16n0659_001:0241c26_17",
        "context_with_next_sentence": true
    },
    {
        "source_sentence": "是中世界無復日、月、星宿之光，唯是如來光明照了。",
        "from": "T16n0659_001:0241c27_18",
        "context_with_next_sentence": true
    },
    {
        "source_sentence": "是方世界無有穢草、砂礫、荊棘及諸黑山，而彼世界平坦如掌。",
        "from": "T16n0659_001:0241c28_19",
        "context_with_next_sentence": true
    },
    {
        "source_sentence": "是中有菩薩摩訶薩名曰薩婆尼弼沙敢毘陣國言此降伏一切障礙菩薩，若有眾生聞是菩薩名字，一彈指頃而發善心即能得除一切障礙。",
        "from": "T16n0659_001:0242a01_20",
        "context_with_next_sentence": true
    },
    {
        "source_sentence": "爾時，降伏一切障礙菩薩摩訶薩遇是世尊所放光明往照其身，而從住處出詣彼佛，頭面恭敬禮佛足已，一所而坐；及與無量菩薩大眾觸是光明，各各從於住處出詣彼佛，頭面作禮，恭敬已畢却坐一處。",
        "from": "T16n0659_001:0242a04_21",
        "context_with_next_sentence": true
    },
    {
        "source_sentence": "爾時，降伏一切障礙菩薩從座而起，偏袒右肩，右膝著地，在蓮華臺上合掌向佛而前白言：「世尊！",
        "from": "T16n0659_001:0242a09_22",
        "context_with_next_sentence": true
    },
    {
        "source_sentence": "何因何緣有此光明遍照，種種雜色不可思議，清淨無垢悅樂一切菩薩身心？」",
        "from": "T16n0659_001:0242a11_23",
        "context_with_next_sentence": true
    },
    {
        "source_sentence": "是時，佛告菩薩言：「善男子！",
        "from": "T16n0659_001:0242a13_24",
        "context_with_next_sentence": true
    },
    {
        "source_sentence": "去此西方過恒河沙數世界，彼有佛剎名娑訶世界，是中有佛名釋迦牟尼如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T16n0659_001:0242a13_25",
        "context_with_next_sentence": true
    },
    {
        "source_sentence": "若有眾生得聞釋迦牟尼佛名號，是諸眾生則不退轉於阿耨多羅三藐三菩提。",
        "from": "T16n0659_001:0242a17_26",
        "context_with_next_sentence": true
    },
    {
        "source_sentence": "如是光明則是釋迦如來所放光明，清淨無垢，微妙第一，悅樂一切菩薩身心。」",
        "from": "T16n0659_001:0242a18_27",
        "context_with_next_sentence": true
    },
    {
        "source_sentence": "作是語已，復白佛言：「世尊！",
        "from": "T16n0659_001:0242a20_28",
        "context_with_next_sentence": true
    },
    {
        "source_sentence": "以何義故，有諸眾生得聞釋迦牟尼佛名而不退轉於阿耨多羅三藐三菩提？」",
        "from": "T16n0659_001:0242a21_29",
        "context_with_next_sentence": true
    },
    {
        "source_sentence": "作是問已，芙蓉眼佛告降伏一切障礙菩薩言：「善男子！",
        "from": "T16n0659_001:0242a23_0",
        "context_with_next_sentence": true
    },
    {
        "source_sentence": "釋迦如來於過去世行菩薩時已發誓願：『我成佛時，凡是眾生聞我名者皆悉令得不退轉於阿耨多羅三藐三菩提。』」",
        "from": "T16n0659_001:0242a24_1",
        "context_with_next_sentence": true
    },
    {
        "source_sentence": "「世尊！",
        "from": "T16n0659_001:0242a26_2",
        "context_with_next_sentence": true
    },
    {
        "source_sentence": "彼世界中一切眾生聞佛名者盡不退轉耶？」",
        "from": "T16n0659_001:0242a27_0",
        "context_with_next_sentence": true
    },
    {
        "source_sentence": "佛言：「不然。」",
        "from": "T16n0659_001:0242a28_0",
        "context_with_next_sentence": true
    },
    {
        "source_sentence": "「世尊！",
        "from": "T16n0659_001:0242a28_1",
        "context_with_next_sentence": true
    },
    {
        "source_sentence": "彼土眾生不聞釋迦牟尼佛名耶？」",
        "from": "T16n0659_001:0242a28_2",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0659_001:0242a29_3",
        "context_with_next_sentence": true
    },
    {
        "source_sentence": "皆得聞也。」",
        "from": "T16n0659_001:0242a29_4",
        "context_with_next_sentence": true
    },
    {
        "source_sentence": "「世尊！",
        "from": "T16n0659_001:0242a29_5",
        "context_with_next_sentence": true
    },
    {
        "source_sentence": "彼土眾生無退轉者云何不退轉耶？」",
        "from": "T16n0659_001:0242a29_6",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0659_001:0242b01_7",
        "context_with_next_sentence": true
    },
    {
        "source_sentence": "是諸眾生種植不退轉因，藉聞彼佛名號而生。",
        "from": "T16n0659_001:0242b01_8",
        "context_with_next_sentence": true
    },
    {
        "source_sentence": "今者，如來見是事已，說彼眾生無有退轉，非但聞名而不退轉。",
        "from": "T16n0659_001:0242b03_0",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0242b04_1",
        "context_with_next_sentence": true
    },
    {
        "source_sentence": "我今為汝當說譬喻，成是義故。",
        "from": "T16n0659_001:0242b04_2",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0242b05_3",
        "context_with_next_sentence": true
    },
    {
        "source_sentence": "如樹種子若大、若小，但無事礙、具諸外緣，即生萌牙乃至增長。",
        "from": "T16n0659_001:0242b05_4",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0242b06_5",
        "context_with_next_sentence": true
    },
    {
        "source_sentence": "云何說是為種子耶？」",
        "from": "T16n0659_001:0242b07_6",
        "context_with_next_sentence": true
    },
    {
        "source_sentence": "對曰：「世尊！",
        "from": "T16n0659_001:0242b07_7",
        "context_with_next_sentence": true
    },
    {
        "source_sentence": "無事礙故，說為種子。」",
        "from": "T16n0659_001:0242b07_8",
        "context_with_next_sentence": true
    },
    {
        "source_sentence": "佛言：「如是。",
        "from": "T16n0659_001:0242b08_9",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0242b08_10",
        "context_with_next_sentence": true
    },
    {
        "source_sentence": "聞如來名則便得種不退轉種，是諸眾生即得名為不退轉於阿耨多羅三藐三菩提。」",
        "from": "T16n0659_001:0242b08_11",
        "context_with_next_sentence": true
    },
    {
        "source_sentence": "復白佛言：「世尊！",
        "from": "T16n0659_001:0242b10_12",
        "context_with_next_sentence": true
    },
    {
        "source_sentence": "我今往彼娑訶世界，願樂欲得見釋迦佛、應供、正遍知，親近、恭敬、禮拜、供養。」",
        "from": "T16n0659_001:0242b10_13",
        "context_with_next_sentence": true
    },
    {
        "source_sentence": "爾時，芙蓉眼世尊告降伏一切障礙菩薩摩訶薩言：「善男子！",
        "from": "T16n0659_001:0242b12_14",
        "context_with_next_sentence": true
    },
    {
        "source_sentence": "善哉佳矣，往時已到，汝當知之。」",
        "from": "T16n0659_001:0242b14_0",
        "context_with_next_sentence": true
    },
    {
        "source_sentence": "復有無量諸大菩薩悉皆往詣芙蓉眼佛所而白佛言：「世尊！",
        "from": "T16n0659_001:0242b14_1",
        "context_with_next_sentence": true
    },
    {
        "source_sentence": "我等皆亦願樂往彼娑訶世界，欲見釋迦牟尼佛，親近、恭敬、尊重、供養。」",
        "from": "T16n0659_001:0242b16_2",
        "context_with_next_sentence": true
    },
    {
        "source_sentence": "爾時，芙蓉眼佛告菩薩眾：「善男子！",
        "from": "T16n0659_001:0242b17_3",
        "context_with_next_sentence": true
    },
    {
        "source_sentence": "汝等隨意往之，今正是時。",
        "from": "T16n0659_001:0242b18_4",
        "context_with_next_sentence": true
    },
    {
        "source_sentence": "至彼世界，謹慎收攝莫放逸住。",
        "from": "T16n0659_001:0242b19_0",
        "context_with_next_sentence": true
    },
    {
        "source_sentence": "何以故？",
        "from": "T16n0659_001:0242b19_1",
        "context_with_next_sentence": true
    },
    {
        "source_sentence": "彼土眾生貪欲甚多、嗔恚甚多、愚癡甚多，不持沙門清淨梵行、深樂非法、惡賴姦詐、磣毒麁獷、讒刺言語、穢曲逆耳、惡口罵詈、放逸自恣、傲誕獨高、嘲調諂曲、形容醜陋、懈怠懶惰、破戒暗鈍、勤行惡業、嫉妬慳貪，無量煩惱之所纏縛。",
        "from": "T16n0659_001:0242b19_2",
        "context_with_next_sentence": true
    },
    {
        "source_sentence": "如是彼土眾生眾中，釋迦如來正為說法。」",
        "from": "T16n0659_001:0242b25_3",
        "context_with_next_sentence": true
    },
    {
        "source_sentence": "是等菩薩大眾對如來曰：「世尊！",
        "from": "T16n0659_001:0242b26_4",
        "context_with_next_sentence": true
    },
    {
        "source_sentence": "甚難甚難，釋迦如來為彼眾生而說法耶。」",
        "from": "T16n0659_001:0242b26_5",
        "context_with_next_sentence": true
    },
    {
        "source_sentence": "佛言：「如是，如是。",
        "from": "T16n0659_001:0242b27_6",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0242b28_7",
        "context_with_next_sentence": true
    },
    {
        "source_sentence": "釋迦如來為彼眾生演說法要，甚難甚難。",
        "from": "T16n0659_001:0242b28_8",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0242b29_9",
        "context_with_next_sentence": true
    },
    {
        "source_sentence": "彼土眾生如是麁獷，運一念善甚為艱難。",
        "from": "T16n0659_001:0242b29_10",
        "context_with_next_sentence": true
    },
    {
        "source_sentence": "何以故？",
        "from": "T16n0659_001:0242c01_11",
        "context_with_next_sentence": true
    },
    {
        "source_sentence": "若於清淨世界，眾生清淨，修行善法不足為難；娑訶世界如是穢濁，設彼眾生能運善心一彈指頃甚為希有，一彈指頃歸依於佛、歸依正法、歸依聖僧甚為希有，一彈指頃受持淨戒甚為希有、一彈指頃發離欲心甚為希有、一彈指頃運大悲心發阿耨多羅三藐三菩提心甚為希有。」",
        "from": "T16n0659_001:0242c01_12",
        "context_with_next_sentence": true
    },
    {
        "source_sentence": "是諸菩薩而白佛言：「希有。",
        "from": "T16n0659_001:0242c07_13",
        "context_with_next_sentence": true
    },
    {
        "source_sentence": "世尊！",
        "from": "T16n0659_001:0242c08_14",
        "context_with_next_sentence": true
    },
    {
        "source_sentence": "希有。",
        "from": "T16n0659_001:0242c08_15",
        "context_with_next_sentence": true
    },
    {
        "source_sentence": "善逝！」",
        "from": "T16n0659_001:0242c08_16",
        "context_with_next_sentence": true
    },
    {
        "source_sentence": "爾時，一切諸菩薩摩訶薩言：「善哉。",
        "from": "T16n0659_001:0242c08_17",
        "context_with_next_sentence": true
    },
    {
        "source_sentence": "世尊！",
        "from": "T16n0659_001:0242c09_18",
        "context_with_next_sentence": true
    },
    {
        "source_sentence": "如所教誨，隨順正法，如誨奉行。」",
        "from": "T16n0659_001:0242c09_19",
        "context_with_next_sentence": true
    },
    {
        "source_sentence": "從佛聞已，頂禮佛足，禮竟而出。",
        "from": "T16n0659_001:0242c10_20",
        "context_with_next_sentence": true
    },
    {
        "source_sentence": "復為釋迦如來化作種種供養之具：有化寶樹，華果莊嚴，相好圓滿；有化毘琉璃樹、有化玻梨寶樹、有化金銀之樹，及如意樹華果之樹；又化衣雲，及莊嚴雲、香雲、鬘雲、蓋雲并伎樂雲，如是變化合成一雲。",
        "from": "T16n0659_001:0242c11_21",
        "context_with_next_sentence": true
    },
    {
        "source_sentence": "是諸菩薩與降伏一切障礙菩薩俱而往娑訶世界。",
        "from": "T16n0659_001:0242c15_22",
        "context_with_next_sentence": true
    },
    {
        "source_sentence": "爾時，降伏一切障礙菩薩報諸菩薩言：「仁者！",
        "from": "T16n0659_001:0242c16_23",
        "context_with_next_sentence": true
    },
    {
        "source_sentence": "此娑訶世界眾生，恒為眾苦之所逼惱。",
        "from": "T16n0659_001:0242c17_24",
        "context_with_next_sentence": true
    },
    {
        "source_sentence": "善哉，仁者！",
        "from": "T16n0659_001:0242c18_25",
        "context_with_next_sentence": true
    },
    {
        "source_sentence": "我等應當為諸眾生作大神通，以神通力令彼眾生遠離眾苦而受快樂。」",
        "from": "T16n0659_001:0242c19_0",
        "context_with_next_sentence": true
    },
    {
        "source_sentence": "是諸菩薩答言：「善哉，善哉。",
        "from": "T16n0659_001:0242c20_1",
        "context_with_next_sentence": true
    },
    {
        "source_sentence": "仁者！」",
        "from": "T16n0659_001:0242c21_2",
        "context_with_next_sentence": true
    },
    {
        "source_sentence": "爾時，降伏一切障礙菩薩而作神通，即從身出種種光明——清涼微妙，無有垢穢，悅樂身心——以是光明遍照三千大千世界。",
        "from": "T16n0659_001:0242c21_3",
        "context_with_next_sentence": true
    },
    {
        "source_sentence": "是中一切地獄及諸畜生、餓鬼之類及閻羅王，遇此光明皆離眾苦、受諸快樂，無復相殺害心、無忿恨心、無嗔恚心，互相恭敬作父母想。",
        "from": "T16n0659_001:0242c24_4",
        "context_with_next_sentence": true
    },
    {
        "source_sentence": "三千大千世界中間無光明處，日月光明、神通道力不能照處，是菩薩光悉皆照了，是中眾生互得相見。",
        "from": "T16n0659_001:0242c27_5",
        "context_with_next_sentence": true
    },
    {
        "source_sentence": "又，三千大千世界諸鐵圍山、目真隣山、大目真隣山及餘無量黑山，皆是菩薩光明照了。",
        "from": "T16n0659_001:0242c29_6",
        "context_with_next_sentence": true
    },
    {
        "source_sentence": "上至一切諸梵天處乃至有頂，下去乃至地獄——所謂活活地獄、黑繩地獄、合破地獄、叫喚地獄、大叫喚地獄、燒煮地獄、大燒煮地獄、阿鼻地獄，一百三十六諸大地獄及諸寒氷地獄無有方所，諸地獄等非日光明之所能照——遇此光明悉得快樂，息諸苦痛。",
        "from": "T16n0659_001:0243a02_7",
        "context_with_next_sentence": true
    },
    {
        "source_sentence": "以是神通，有諸眾生求食得食、求飲得飲，衣服、車乘、財帛、金銀、珍寶應念而得，無眼得眼、聾者得聞、瘂者能語、失心顛狂而得正念、苦者得樂、懷娠之女產生安隱，無有痛惱。",
        "from": "T16n0659_001:0243a08_8",
        "context_with_next_sentence": true
    },
    {
        "source_sentence": "爾時，一切大地菩薩摩訶薩眾往詣伽耶頂山，是諸大士去山非遠。",
        "from": "T16n0659_001:0243a12_9",
        "context_with_next_sentence": true
    },
    {
        "source_sentence": "此三千大千世界七寶羅網遍覆其上，於虛空中雨大蓮華。",
        "from": "T16n0659_001:0243a13_10",
        "context_with_next_sentence": true
    },
    {
        "source_sentence": "諸天華雲、果雲、鬘雲、香雲、衣雲、諸散香雲、種種繒綵、幢幡、蓋雲，一切自然空中而現，凡諸眾生觸此雲雨皆得快樂。",
        "from": "T16n0659_001:0243a15_0",
        "context_with_next_sentence": true
    },
    {
        "source_sentence": "伽耶頂山諸穢樹木悉不復現，是諸地界悉大清淨，唯有寶樹、意樹、華樹、果樹、檀樹、沈香之樹遍滿其中。",
        "from": "T16n0659_001:0243a17_1",
        "context_with_next_sentence": true
    },
    {
        "source_sentence": "無量天女於虛空中作天伎樂而供養佛，以是音樂出此偈頌歌詠佛德：「託生林苑世奇特，　　清淨、無污、無等等，　願禮虛空等相故，　　我等故來到此國；　於道樹下成等覺，　　破碎一切眾魔怨，　願禮無比具威神，　　我等故來到此國；　眾中轉于妙法輪，　　說法如幻、水中月，　願禮微妙如意樹，　　我等故來到此國；　了知世間如夢等，　　種種色像如火輪，　願禮不動福慧聚，　　我等故來到此國；　於無量劫修雙行，　　福慧成滿由大悲，　願禮清淨滿月面，　　我等故來到此國；　無量人、天、菩薩眾，　　恭敬供養稽首禮，　願禮除暗踰日光，　　我等故來到此國；　累劫苦行獲法珍，　　慈悲不悋施群品，　願禮自利利他者，　　我等故來到此國；　心淨寂滅慈悲熏，　　塵勞不污如蓮華，　願禮無量功德聚，　　我等故來到此國；　無為本性非生滅，　　神通道力現三相，　願禮自在不思議，　　我等故來到此國；　分明相好莊嚴身，　　救護世間所歸仰，　願禮寶樹無量枝，　　我等並齎供養具。」",
        "from": "T16n0659_001:0243a19_2",
        "context_with_next_sentence": true
    },
    {
        "source_sentence": "爾時，偈頌出已未久，長老目連即從座起，偏袒右肩，右膝著地，合掌向佛，恭敬禮畢而白佛言：「世尊！",
        "from": "T16n0659_001:0243b13_0",
        "context_with_next_sentence": true
    },
    {
        "source_sentence": "如今瑞相是誰所作？",
        "from": "T16n0659_001:0243b15_1",
        "context_with_next_sentence": true
    },
    {
        "source_sentence": "本未曾有、未曾聞見。」",
        "from": "T16n0659_001:0243b15_2",
        "context_with_next_sentence": true
    },
    {
        "source_sentence": "說是語已，佛告長老目揵連言：「目連！",
        "from": "T16n0659_001:0243b16_3",
        "context_with_next_sentence": true
    },
    {
        "source_sentence": "東方去此過恒河沙等數世界，彼有世界名芙蓉華，是中有佛名芙蓉眼如來、應、正遍知，即時存在，正說法要。",
        "from": "T16n0659_001:0243b17_0",
        "context_with_next_sentence": true
    },
    {
        "source_sentence": "從彼佛土，降伏一切障礙菩薩與無量百千億那由他諸大士，俱來至此娑訶世界現是瑞相。」",
        "from": "T16n0659_001:0243b19_1",
        "context_with_next_sentence": true
    },
    {
        "source_sentence": "佛說是語未久之頃，降伏一切障礙菩薩與百千億那由他諸菩薩俱，以大神通悉詣佛所，與大士俱頭面稽首敬禮佛足，圍繞千匝俱立佛前，以此偈頌一時同音而歎佛曰：「大名！",
        "from": "T16n0659_001:0243b21_2",
        "context_with_next_sentence": true
    },
    {
        "source_sentence": "大勇猛！",
        "from": "T16n0659_001:0243b26_3",
        "context_with_next_sentence": true
    },
    {
        "source_sentence": "　　大智！",
        "from": "T16n0659_001:0243b26_4",
        "context_with_next_sentence": true
    },
    {
        "source_sentence": "大仙尊！",
        "from": "T16n0659_001:0243b26_5",
        "context_with_next_sentence": true
    },
    {
        "source_sentence": "　過有諸危嶮，　　歸命度彼岸。",
        "from": "T16n0659_001:0243b27_0",
        "context_with_next_sentence": true
    },
    {
        "source_sentence": "　光明普照了，　　普知眾生性，　普愍、普救拔，　　敬禮至極尊；　不動如須彌、　　如海深無底，　降諸外道群，　　稽首禮法王；　本來無生滅，　　法性體自然，　眾中師子吼，　　敬禮轉法輪。",
        "from": "T16n0659_001:0243b28_0",
        "context_with_next_sentence": true
    },
    {
        "source_sentence": "　時為說正道、　　時令達真如、　時令入涅槃、　　或為授記別，　善達三聚性，　　時機無不了，　所化諸眾生，　　法網如意滿。",
        "from": "T16n0659_001:0243c05_0",
        "context_with_next_sentence": true
    },
    {
        "source_sentence": "　婬、怒、癡等垢，　　及餘無量惑，　坐於菩提樹，　　以智火燒盡。",
        "from": "T16n0659_001:0243c09_0",
        "context_with_next_sentence": true
    },
    {
        "source_sentence": "　自度而度他、　　自脫脫世間，　久迷三有險，　　唯佛能濟拔。",
        "from": "T16n0659_001:0243c11_0",
        "context_with_next_sentence": true
    },
    {
        "source_sentence": "　三有長牢獄，　　無明熟眠眾，　法燈今覺悟，　　頂禮群品親。",
        "from": "T16n0659_001:0243c13_0",
        "context_with_next_sentence": true
    },
    {
        "source_sentence": "　如是諸菩薩，　　皆是佛化生，　願樂聞正法，　　世尊為說之。」",
        "from": "T16n0659_001:0243c15_0",
        "context_with_next_sentence": true
    },
    {
        "source_sentence": "爾時，降伏一切障礙菩薩與諸菩薩摩訶薩等以是偈頌歎佛已畢，世尊憐愍聽許復座，俱於蓮華臺上而坐，隨其所應而從座起，偏袒右肩，右膝著蓮華臺，合掌向佛而白佛言：「世尊！",
        "from": "T16n0659_001:0243c17_0",
        "context_with_next_sentence": true
    },
    {
        "source_sentence": "我今欲問如來、應供、正遍知隨處少分，唯願世尊！",
        "from": "T16n0659_001:0243c21_1",
        "context_with_next_sentence": true
    },
    {
        "source_sentence": "如今所問憐愍答之。」",
        "from": "T16n0659_001:0243c22_2",
        "context_with_next_sentence": true
    },
    {
        "source_sentence": "作是語已，佛告降伏一切障礙菩薩言：「大士但問，如來世尊常自聽許。",
        "from": "T16n0659_001:0243c22_3",
        "context_with_next_sentence": true
    },
    {
        "source_sentence": "隨意所問，如來當為分別答之。」",
        "from": "T16n0659_001:0243c24_4",
        "context_with_next_sentence": true
    },
    {
        "source_sentence": "爾時，降伏一切障礙菩薩蒙佛聽許而白佛言：「世尊！",
        "from": "T16n0659_001:0243c25_0",
        "context_with_next_sentence": true
    },
    {
        "source_sentence": "菩薩摩訶薩云何具足檀那波羅蜜？",
        "from": "T16n0659_001:0243c26_1",
        "context_with_next_sentence": true
    },
    {
        "source_sentence": "云何具足尸羅波羅蜜？",
        "from": "T16n0659_001:0243c27_2",
        "context_with_next_sentence": true
    },
    {
        "source_sentence": "云何具足羼提波羅蜜？",
        "from": "T16n0659_001:0243c27_3",
        "context_with_next_sentence": true
    },
    {
        "source_sentence": "云何具足毘梨耶波羅蜜？",
        "from": "T16n0659_001:0243c28_4",
        "context_with_next_sentence": true
    },
    {
        "source_sentence": "云何具足禪那波羅蜜？",
        "from": "T16n0659_001:0243c28_5",
        "context_with_next_sentence": true
    },
    {
        "source_sentence": "云何具足般若波羅蜜？",
        "from": "T16n0659_001:0243c29_6",
        "context_with_next_sentence": true
    },
    {
        "source_sentence": "云何具足優和俱舍羅波羅蜜？",
        "from": "T16n0659_001:0243c29_7",
        "context_with_next_sentence": true
    },
    {
        "source_sentence": "云何具足波尼牢那波羅蜜？",
        "from": "T16n0659_001:0244a01_8",
        "context_with_next_sentence": true
    },
    {
        "source_sentence": "云何具足婆羅波羅蜜？",
        "from": "T16n0659_001:0244a02_9",
        "context_with_next_sentence": true
    },
    {
        "source_sentence": "云何具足闍那波羅蜜？",
        "from": "T16n0659_001:0244a02_10",
        "context_with_next_sentence": true
    },
    {
        "source_sentence": "世尊！",
        "from": "T16n0659_001:0244a03_11",
        "context_with_next_sentence": true
    },
    {
        "source_sentence": "云何菩薩摩訶薩與地平等？",
        "from": "T16n0659_001:0244a03_12",
        "context_with_next_sentence": true
    },
    {
        "source_sentence": "云何菩薩與水平等？",
        "from": "T16n0659_001:0244a04_13",
        "context_with_next_sentence": true
    },
    {
        "source_sentence": "云何菩薩與火平等？",
        "from": "T16n0659_001:0244a04_14",
        "context_with_next_sentence": true
    },
    {
        "source_sentence": "云何菩薩與風平等？",
        "from": "T16n0659_001:0244a05_15",
        "context_with_next_sentence": true
    },
    {
        "source_sentence": "云何菩薩與虛空平等？",
        "from": "T16n0659_001:0244a05_16",
        "context_with_next_sentence": true
    },
    {
        "source_sentence": "世尊！",
        "from": "T16n0659_001:0244a06_17",
        "context_with_next_sentence": true
    },
    {
        "source_sentence": "云何菩薩如月、如日？",
        "from": "T16n0659_001:0244a06_18",
        "context_with_next_sentence": true
    },
    {
        "source_sentence": "云何菩薩如師子王？",
        "from": "T16n0659_001:0244a06_19",
        "context_with_next_sentence": true
    },
    {
        "source_sentence": "世尊！",
        "from": "T16n0659_001:0244a07_20",
        "context_with_next_sentence": true
    },
    {
        "source_sentence": "云何菩薩善能調伏？",
        "from": "T16n0659_001:0244a07_21",
        "context_with_next_sentence": true
    },
    {
        "source_sentence": "云何菩薩世所知識？",
        "from": "T16n0659_001:0244a07_22",
        "context_with_next_sentence": true
    },
    {
        "source_sentence": "云何菩薩喻若蓮華？",
        "from": "T16n0659_001:0244a08_23",
        "context_with_next_sentence": true
    },
    {
        "source_sentence": "云何菩薩發增廣心？",
        "from": "T16n0659_001:0244a08_24",
        "context_with_next_sentence": true
    },
    {
        "source_sentence": "云何菩薩得清淨心？",
        "from": "T16n0659_001:0244a09_25",
        "context_with_next_sentence": true
    },
    {
        "source_sentence": "云何菩薩無疑惑心？",
        "from": "T16n0659_001:0244a09_26",
        "context_with_next_sentence": true
    },
    {
        "source_sentence": "云何菩薩意如大海？",
        "from": "T16n0659_001:0244a10_27",
        "context_with_next_sentence": true
    },
    {
        "source_sentence": "世尊！",
        "from": "T16n0659_001:0244a10_28",
        "context_with_next_sentence": true
    },
    {
        "source_sentence": "云何菩薩心解微細？",
        "from": "T16n0659_001:0244a10_29",
        "context_with_next_sentence": true
    },
    {
        "source_sentence": "云何菩薩辯才會理？",
        "from": "T16n0659_001:0244a11_30",
        "context_with_next_sentence": true
    },
    {
        "source_sentence": "云何菩薩辯才明了？",
        "from": "T16n0659_001:0244a11_31",
        "context_with_next_sentence": true
    },
    {
        "source_sentence": "云何菩薩辯才淨潔？",
        "from": "T16n0659_001:0244a12_32",
        "context_with_next_sentence": true
    },
    {
        "source_sentence": "云何菩薩辯才能悅一切眾生？",
        "from": "T16n0659_001:0244a12_33",
        "context_with_next_sentence": true
    },
    {
        "source_sentence": "云何菩薩入壞言語？",
        "from": "T16n0659_001:0244a13_34",
        "context_with_next_sentence": true
    },
    {
        "source_sentence": "世尊！",
        "from": "T16n0659_001:0244a13_35",
        "context_with_next_sentence": true
    },
    {
        "source_sentence": "云何菩薩利益說法？",
        "from": "T16n0659_001:0244a13_36",
        "context_with_next_sentence": true
    },
    {
        "source_sentence": "云何菩薩無不隨順？",
        "from": "T16n0659_001:0244a14_37",
        "context_with_next_sentence": true
    },
    {
        "source_sentence": "云何菩薩善了法界？",
        "from": "T16n0659_001:0244a14_38",
        "context_with_next_sentence": true
    },
    {
        "source_sentence": "云何菩薩行於空境？",
        "from": "T16n0659_001:0244a15_39",
        "context_with_next_sentence": true
    },
    {
        "source_sentence": "云何菩薩住於無相？",
        "from": "T16n0659_001:0244a15_40",
        "context_with_next_sentence": true
    },
    {
        "source_sentence": "云何菩薩遠離一切心願？",
        "from": "T16n0659_001:0244a16_41",
        "context_with_next_sentence": true
    },
    {
        "source_sentence": "云何菩薩以慈為身？",
        "from": "T16n0659_001:0244a16_42",
        "context_with_next_sentence": true
    },
    {
        "source_sentence": "云何菩薩以悲為身？",
        "from": "T16n0659_001:0244a17_43",
        "context_with_next_sentence": true
    },
    {
        "source_sentence": "云何菩薩恒歡喜住？",
        "from": "T16n0659_001:0244a17_44",
        "context_with_next_sentence": true
    },
    {
        "source_sentence": "云何菩薩住於捨中？",
        "from": "T16n0659_001:0244a18_45",
        "context_with_next_sentence": true
    },
    {
        "source_sentence": "云何菩薩神通遊戲？",
        "from": "T16n0659_001:0244a18_46",
        "context_with_next_sentence": true
    },
    {
        "source_sentence": "云何菩薩永離八難？",
        "from": "T16n0659_001:0244a19_47",
        "context_with_next_sentence": true
    },
    {
        "source_sentence": "云何菩薩不忘失菩提心？",
        "from": "T16n0659_001:0244a19_48",
        "context_with_next_sentence": true
    },
    {
        "source_sentence": "云何菩薩得宿命智？",
        "from": "T16n0659_001:0244a20_49",
        "context_with_next_sentence": true
    },
    {
        "source_sentence": "云何菩薩親近善知識？",
        "from": "T16n0659_001:0244a20_50",
        "context_with_next_sentence": true
    },
    {
        "source_sentence": "云何菩薩遠離惡知識？",
        "from": "T16n0659_001:0244a21_51",
        "context_with_next_sentence": true
    },
    {
        "source_sentence": "云何菩薩得如來法身？",
        "from": "T16n0659_001:0244a21_52",
        "context_with_next_sentence": true
    },
    {
        "source_sentence": "云何菩薩得金剛不壞身？",
        "from": "T16n0659_001:0244a22_53",
        "context_with_next_sentence": true
    },
    {
        "source_sentence": "云何菩薩作大薩泊主？",
        "from": "T16n0659_001:0244a22_54",
        "context_with_next_sentence": true
    },
    {
        "source_sentence": "云何菩薩作大導師？",
        "from": "T16n0659_001:0244a23_55",
        "context_with_next_sentence": true
    },
    {
        "source_sentence": "云何菩薩示道不顛倒？",
        "from": "T16n0659_001:0244a23_56",
        "context_with_next_sentence": true
    },
    {
        "source_sentence": "云何菩薩恒正憶念？",
        "from": "T16n0659_001:0244a24_57",
        "context_with_next_sentence": true
    },
    {
        "source_sentence": "云何菩薩著糞掃衣？",
        "from": "T16n0659_001:0244a24_58",
        "context_with_next_sentence": true
    },
    {
        "source_sentence": "云何菩薩受持三衣？",
        "from": "T16n0659_001:0244a25_59",
        "context_with_next_sentence": true
    },
    {
        "source_sentence": "云何菩薩行不低昂？",
        "from": "T16n0659_001:0244a25_60",
        "context_with_next_sentence": true
    },
    {
        "source_sentence": "云何菩薩如法乞食？",
        "from": "T16n0659_001:0244a26_61",
        "context_with_next_sentence": true
    },
    {
        "source_sentence": "云何菩薩唯一坐食？",
        "from": "T16n0659_001:0244a26_62",
        "context_with_next_sentence": true
    },
    {
        "source_sentence": "云何菩薩不再飲食？",
        "from": "T16n0659_001:0244a27_63",
        "context_with_next_sentence": true
    },
    {
        "source_sentence": "云何菩薩住阿蘭若？",
        "from": "T16n0659_001:0244a27_64",
        "context_with_next_sentence": true
    },
    {
        "source_sentence": "云何菩薩依止樹下？",
        "from": "T16n0659_001:0244a28_65",
        "context_with_next_sentence": true
    },
    {
        "source_sentence": "云何菩薩習坐露地？",
        "from": "T16n0659_001:0244a28_66",
        "context_with_next_sentence": true
    },
    {
        "source_sentence": "云何菩薩住尸陀林？",
        "from": "T16n0659_001:0244a29_67",
        "context_with_next_sentence": true
    },
    {
        "source_sentence": "云何菩薩宴坐不眠？",
        "from": "T16n0659_001:0244a29_68",
        "context_with_next_sentence": true
    },
    {
        "source_sentence": "云何菩薩隨宜敷座？",
        "from": "T16n0659_001:0244b01_0",
        "context_with_next_sentence": true
    },
    {
        "source_sentence": "云何菩薩攝心方法？",
        "from": "T16n0659_001:0244b01_1",
        "context_with_next_sentence": true
    },
    {
        "source_sentence": "云何菩薩用心與理相應？",
        "from": "T16n0659_001:0244b01_2",
        "context_with_next_sentence": true
    },
    {
        "source_sentence": "云何菩薩受持修多羅經？",
        "from": "T16n0659_001:0244b02_3",
        "context_with_next_sentence": true
    },
    {
        "source_sentence": "云何菩薩受持毘尼律？",
        "from": "T16n0659_001:0244b03_4",
        "context_with_next_sentence": true
    },
    {
        "source_sentence": "云何菩薩具足威儀法用舉止？",
        "from": "T16n0659_001:0244b03_5",
        "context_with_next_sentence": true
    },
    {
        "source_sentence": "云何菩薩無慳嫉心？",
        "from": "T16n0659_001:0244b04_6",
        "context_with_next_sentence": true
    },
    {
        "source_sentence": "云何菩薩於諸眾生生平等心？",
        "from": "T16n0659_001:0244b04_7",
        "context_with_next_sentence": true
    },
    {
        "source_sentence": "云何菩薩殷勤供養恭敬諸佛？",
        "from": "T16n0659_001:0244b05_8",
        "context_with_next_sentence": true
    },
    {
        "source_sentence": "云何菩薩斷除憍慢？",
        "from": "T16n0659_001:0244b06_9",
        "context_with_next_sentence": true
    },
    {
        "source_sentence": "云何菩薩心多清淨？",
        "from": "T16n0659_001:0244b06_10",
        "context_with_next_sentence": true
    },
    {
        "source_sentence": "世尊！",
        "from": "T16n0659_001:0244b07_11",
        "context_with_next_sentence": true
    },
    {
        "source_sentence": "云何菩薩了知世諦？",
        "from": "T16n0659_001:0244b07_12",
        "context_with_next_sentence": true
    },
    {
        "source_sentence": "云何菩薩通達第一義諦？",
        "from": "T16n0659_001:0244b07_13",
        "context_with_next_sentence": true
    },
    {
        "source_sentence": "云何菩薩善解十二因緣？",
        "from": "T16n0659_001:0244b08_14",
        "context_with_next_sentence": true
    },
    {
        "source_sentence": "云何菩薩於世間解？",
        "from": "T16n0659_001:0244b08_15",
        "context_with_next_sentence": true
    },
    {
        "source_sentence": "云何菩薩生淨佛剎？",
        "from": "T16n0659_001:0244b09_16",
        "context_with_next_sentence": true
    },
    {
        "source_sentence": "云何菩薩不受胎生染污？",
        "from": "T16n0659_001:0244b09_17",
        "context_with_next_sentence": true
    },
    {
        "source_sentence": "云何菩薩出離家居？",
        "from": "T16n0659_001:0244b10_18",
        "context_with_next_sentence": true
    },
    {
        "source_sentence": "云何菩薩壽命清淨？",
        "from": "T16n0659_001:0244b10_19",
        "context_with_next_sentence": true
    },
    {
        "source_sentence": "云何菩薩心無疲倦？",
        "from": "T16n0659_001:0244b11_20",
        "context_with_next_sentence": true
    },
    {
        "source_sentence": "云何菩薩行佛制法？",
        "from": "T16n0659_001:0244b11_21",
        "context_with_next_sentence": true
    },
    {
        "source_sentence": "云何菩薩姿顏悅豫、面無顰蹙？",
        "from": "T16n0659_001:0244b12_22",
        "context_with_next_sentence": true
    },
    {
        "source_sentence": "云何菩薩多聞具足？",
        "from": "T16n0659_001:0244b13_23",
        "context_with_next_sentence": true
    },
    {
        "source_sentence": "云何菩薩持正法？",
        "from": "T16n0659_001:0244b13_24",
        "context_with_next_sentence": true
    },
    {
        "source_sentence": "云何菩薩生法王子？",
        "from": "T16n0659_001:0244b13_25",
        "context_with_next_sentence": true
    },
    {
        "source_sentence": "云何菩薩釋、梵、護世諸天之所奉迎？",
        "from": "T16n0659_001:0244b14_26",
        "context_with_next_sentence": true
    },
    {
        "source_sentence": "云何菩薩了知眾生機性？",
        "from": "T16n0659_001:0244b15_27",
        "context_with_next_sentence": true
    },
    {
        "source_sentence": "云何菩薩成熟眾生？",
        "from": "T16n0659_001:0244b15_28",
        "context_with_next_sentence": true
    },
    {
        "source_sentence": "云何菩薩堪任正位？",
        "from": "T16n0659_001:0244b16_29",
        "context_with_next_sentence": true
    },
    {
        "source_sentence": "云何菩薩共住安樂？",
        "from": "T16n0659_001:0244b16_30",
        "context_with_next_sentence": true
    },
    {
        "source_sentence": "云何菩薩善行攝法？",
        "from": "T16n0659_001:0244b17_31",
        "context_with_next_sentence": true
    },
    {
        "source_sentence": "云何菩薩得身端正？",
        "from": "T16n0659_001:0244b17_32",
        "context_with_next_sentence": true
    },
    {
        "source_sentence": "云何菩薩為所依止？",
        "from": "T16n0659_001:0244b18_33",
        "context_with_next_sentence": true
    },
    {
        "source_sentence": "云何菩薩喻大藥樹王？",
        "from": "T16n0659_001:0244b18_34",
        "context_with_next_sentence": true
    },
    {
        "source_sentence": "云何菩薩福業相應？",
        "from": "T16n0659_001:0244b19_35",
        "context_with_next_sentence": true
    },
    {
        "source_sentence": "云何菩薩善能變化？",
        "from": "T16n0659_001:0244b19_36",
        "context_with_next_sentence": true
    },
    {
        "source_sentence": "世尊！",
        "from": "T16n0659_001:0244b20_37",
        "context_with_next_sentence": true
    },
    {
        "source_sentence": "云何菩薩速成阿耨多羅三藐三菩提？」",
        "from": "T16n0659_001:0244b20_38",
        "context_with_next_sentence": true
    },
    {
        "source_sentence": "大乘寶雲經十波羅蜜品第二",
        "from": "T16n0659_001:0244b22_0",
        "context_with_next_sentence": true
    },
    {
        "source_sentence": "爾時，佛告降伏一切障礙菩薩摩訶薩言：「善哉，善哉。",
        "from": "T16n0659_001:0244b23_0",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0244b24_1",
        "context_with_next_sentence": true
    },
    {
        "source_sentence": "重復善哉。",
        "from": "T16n0659_001:0244b24_2",
        "context_with_next_sentence": true
    },
    {
        "source_sentence": "汝為利益一切眾生，亦為安樂一切世間，特為莊嚴人天大眾，是故汝今以如是義應問如來。",
        "from": "T16n0659_001:0244b24_3",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0244b26_4",
        "context_with_next_sentence": true
    },
    {
        "source_sentence": "諦聽諦聽，善思念之，我當為汝分別解說。」",
        "from": "T16n0659_001:0244b26_5",
        "context_with_next_sentence": true
    },
    {
        "source_sentence": "「唯然，世尊！",
        "from": "T16n0659_001:0244b27_6",
        "context_with_next_sentence": true
    },
    {
        "source_sentence": "願樂欲聞。」",
        "from": "T16n0659_001:0244b28_7",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0659_001:0244b28_8",
        "context_with_next_sentence": true
    },
    {
        "source_sentence": "菩薩摩訶薩具足十法修行檀波羅蜜。",
        "from": "T16n0659_001:0244b28_9",
        "context_with_next_sentence": true
    },
    {
        "source_sentence": "何等為十？",
        "from": "T16n0659_001:0244b29_10",
        "context_with_next_sentence": true
    },
    {
        "source_sentence": "一者、法施具足，二者、無畏施具足，三者、財施具足，四者、無反報施具足，五者、憐愍施具足，六者、不輕慢施具足，七者、殷重施具足，八者、供養施具足，九者、無所依施具足，十者、淨潔施具足。",
        "from": "T16n0659_001:0244b29_11",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0244c04_12",
        "context_with_next_sentence": true
    },
    {
        "source_sentence": "云何菩薩法施具足？",
        "from": "T16n0659_001:0244c05_13",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0244c05_14",
        "context_with_next_sentence": true
    },
    {
        "source_sentence": "菩薩無希望心受持正法，不為利養、不為知識、不為名聞種種因緣，但為欲滅一切眾生劇苦因緣，以無著心於諸眾生而為說法，一向平等、無二心故。",
        "from": "T16n0659_001:0244c05_15",
        "context_with_next_sentence": true
    },
    {
        "source_sentence": "如於國王、王子、朝臣、富貴之處而為說法，於旃陀羅及下賤人平等說法亦復如是——無二心故——何況於諸萬民都邑一切眾生？",
        "from": "T16n0659_001:0244c09_16",
        "context_with_next_sentence": true
    },
    {
        "source_sentence": "如是說法不生憍慢。",
        "from": "T16n0659_001:0244c12_0",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0244c12_1",
        "context_with_next_sentence": true
    },
    {
        "source_sentence": "是名菩薩法施具足。",
        "from": "T16n0659_001:0244c12_2",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0244c13_3",
        "context_with_next_sentence": true
    },
    {
        "source_sentence": "云何菩薩無畏施具足？",
        "from": "T16n0659_001:0244c13_4",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0244c13_5",
        "context_with_next_sentence": true
    },
    {
        "source_sentence": "菩薩自身捨棄一切刀仗，不令一切眾生怖畏，以所行法傳勸化他，於諸眾生生父母想、眷屬妻子想、善知識想。",
        "from": "T16n0659_001:0244c14_0",
        "context_with_next_sentence": true
    },
    {
        "source_sentence": "何以故？",
        "from": "T16n0659_001:0244c16_1",
        "context_with_next_sentence": true
    },
    {
        "source_sentence": "如佛所說：『生生世世流轉無始，無一眾生非是汝等昔時父母、眷屬、妻子、知識——乃至蠕動、一切眾生四生之類——是故，應施其無所畏，割肉飴之勿令怖畏，何況於大眾生？』",
        "from": "T16n0659_001:0244c16_2",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0244c20_3",
        "context_with_next_sentence": true
    },
    {
        "source_sentence": "如是，菩薩無畏施具足。",
        "from": "T16n0659_001:0244c20_4",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0244c21_5",
        "context_with_next_sentence": true
    },
    {
        "source_sentence": "云何菩薩財施具足？",
        "from": "T16n0659_001:0244c21_6",
        "context_with_next_sentence": true
    },
    {
        "source_sentence": "菩薩若見眾生心性弊惡、行不善業，即施財物，施財物竟，止其惡業、令修善行。",
        "from": "T16n0659_001:0244c21_7",
        "context_with_next_sentence": true
    },
    {
        "source_sentence": "復更思惟：『如來所說，菩薩行施即滅三種惡法：所謂嫉妬、慳惜、貪愛。",
        "from": "T16n0659_001:0244c23_8",
        "context_with_next_sentence": true
    },
    {
        "source_sentence": "是故，我等依如來教而行布施。』",
        "from": "T16n0659_001:0244c25_9",
        "context_with_next_sentence": true
    },
    {
        "source_sentence": "如是行施不生傲慢。",
        "from": "T16n0659_001:0244c25_10",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0244c26_11",
        "context_with_next_sentence": true
    },
    {
        "source_sentence": "如是，菩薩財施具足。",
        "from": "T16n0659_001:0244c26_12",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0244c26_13",
        "context_with_next_sentence": true
    },
    {
        "source_sentence": "云何菩薩不望報施具足？",
        "from": "T16n0659_001:0244c27_14",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0244c27_15",
        "context_with_next_sentence": true
    },
    {
        "source_sentence": "菩薩行施不為自身、不為眷屬、不為世俗往還因緣而行布施。",
        "from": "T16n0659_001:0244c27_16",
        "context_with_next_sentence": true
    },
    {
        "source_sentence": "是諸菩薩如法布施、性樂布施，以是因緣，菩薩無有求報恩心。",
        "from": "T16n0659_001:0244c29_17",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245a01_18",
        "context_with_next_sentence": true
    },
    {
        "source_sentence": "如是，菩薩不望報施具足。",
        "from": "T16n0659_001:0245a01_19",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0245a02_20",
        "context_with_next_sentence": true
    },
    {
        "source_sentence": "云何憐愍布施具足？",
        "from": "T16n0659_001:0245a02_21",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245a03_22",
        "context_with_next_sentence": true
    },
    {
        "source_sentence": "菩薩見諸困苦眾生，若飢、若渴、若裸、若袒、若披破弊，無救、無護、無歸依處、無所安身、福德微薄，見已則生憐愍殷勤之心：『為是眾生利益安樂，是故我應急行阿耨多羅三藐三菩提。",
        "from": "T16n0659_001:0245a03_23",
        "context_with_next_sentence": true
    },
    {
        "source_sentence": "是諸眾生困苦、無救、無護、無歸、無依，流轉生死遍於六道，受諸劇苦無暫休息。",
        "from": "T16n0659_001:0245a07_24",
        "context_with_next_sentence": true
    },
    {
        "source_sentence": "我當獨於一切眾生為尊、為師、為將、為上、為首、為導、為救、為護、為歸、為依。』",
        "from": "T16n0659_001:0245a09_25",
        "context_with_next_sentence": true
    },
    {
        "source_sentence": "以大憐愍逼切其心，以憐愍故攝受眾生，如是憐愍攝受無量無邊一切眾生，修是善根，不生憍慢。",
        "from": "T16n0659_001:0245a10_26",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245a13_0",
        "context_with_next_sentence": true
    },
    {
        "source_sentence": "如是，菩薩憐愍布施具足。",
        "from": "T16n0659_001:0245a13_1",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0245a13_2",
        "context_with_next_sentence": true
    },
    {
        "source_sentence": "云何菩薩無憍慢施具足？",
        "from": "T16n0659_001:0245a13_3",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245a14_4",
        "context_with_next_sentence": true
    },
    {
        "source_sentence": "菩薩行施非擲與施、不輕他施、不罵辱施、不前惱施、不恃富貴恍惚而施、不求名譽、不恃多聞。",
        "from": "T16n0659_001:0245a14_5",
        "context_with_next_sentence": true
    },
    {
        "source_sentence": "夫欲行施，殷重而施，前作恭敬，然後方自手施與之。",
        "from": "T16n0659_001:0245a16_6",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245a18_0",
        "context_with_next_sentence": true
    },
    {
        "source_sentence": "如是，菩薩無憍慢施具足。",
        "from": "T16n0659_001:0245a18_1",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0245a18_2",
        "context_with_next_sentence": true
    },
    {
        "source_sentence": "云何菩薩殷重施具足？",
        "from": "T16n0659_001:0245a18_3",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245a19_4",
        "context_with_next_sentence": true
    },
    {
        "source_sentence": "菩薩若見和上、師僧、可尊重者及諸同學，以身恭敬而心殷重合掌禮拜，奉迎送去，作和合意，於諸種種修行法事與善相應，常為朋友。",
        "from": "T16n0659_001:0245a19_5",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245a22_6",
        "context_with_next_sentence": true
    },
    {
        "source_sentence": "如是，菩薩殷重施具足。",
        "from": "T16n0659_001:0245a22_7",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0245a23_8",
        "context_with_next_sentence": true
    },
    {
        "source_sentence": "云何菩薩供養施具足？",
        "from": "T16n0659_001:0245a23_9",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245a24_10",
        "context_with_next_sentence": true
    },
    {
        "source_sentence": "菩薩若於佛前、於法前、僧前而設供養；若至如來塔廟之處，以諸香華而供養之，淨潔掃灑；若如來塔有破壞者即為治理。",
        "from": "T16n0659_001:0245a24_11",
        "context_with_next_sentence": true
    },
    {
        "source_sentence": "如是供養諸佛，復於所聽如來正法，讀誦、受持、書寫、演說、思惟其義、如法修行，以無顛倒故如是供養正法。",
        "from": "T16n0659_001:0245a27_12",
        "context_with_next_sentence": true
    },
    {
        "source_sentence": "以諸衣服、飲食、臥具、湯藥、種種資生，乃至冷暖湯水悉皆施給，如是供養僧眾。",
        "from": "T16n0659_001:0245a29_13",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245b02_14",
        "context_with_next_sentence": true
    },
    {
        "source_sentence": "是名菩薩供養施具足。",
        "from": "T16n0659_001:0245b02_15",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0245b02_16",
        "context_with_next_sentence": true
    },
    {
        "source_sentence": "云何菩薩無所依施具足？",
        "from": "T16n0659_001:0245b03_17",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245b03_18",
        "context_with_next_sentence": true
    },
    {
        "source_sentence": "菩薩行布施時不作是願：『以此善根令得生天，若次諸天、若生國王、朝臣、宰相、富貴之處。』",
        "from": "T16n0659_001:0245b03_19",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245b05_20",
        "context_with_next_sentence": true
    },
    {
        "source_sentence": "如是，菩薩無所依施具足。",
        "from": "T16n0659_001:0245b06_21",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0245b06_22",
        "context_with_next_sentence": true
    },
    {
        "source_sentence": "云何菩薩淨潔施具足？",
        "from": "T16n0659_001:0245b06_23",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0245b07_24",
        "context_with_next_sentence": true
    },
    {
        "source_sentence": "菩薩如前所說，種種行施善觀察之，如是觀察布施過失、布施垢穢、布施障礙，悉令不生。",
        "from": "T16n0659_001:0245b07_25",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245b09_26",
        "context_with_next_sentence": true
    },
    {
        "source_sentence": "如是，菩薩淨潔施具足。",
        "from": "T16n0659_001:0245b09_27",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0245b10_28",
        "context_with_next_sentence": true
    },
    {
        "source_sentence": "以是十法菩薩檀波羅蜜滿足。",
        "from": "T16n0659_001:0245b10_29",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0245b11_30",
        "context_with_next_sentence": true
    },
    {
        "source_sentence": "菩薩具於十法尸羅波羅蜜具足。",
        "from": "T16n0659_001:0245b11_31",
        "context_with_next_sentence": true
    },
    {
        "source_sentence": "何者為十？",
        "from": "T16n0659_001:0245b12_32",
        "context_with_next_sentence": true
    },
    {
        "source_sentence": "一者、護持波羅提木叉禁戒，二者、護持菩薩所應學戒，三者、遠離一切煩惱燒熱，四者、遠離不善思惟，五者、信業因果，六者、怖畏罪想，七者、慚愧觀察，八者、受持堅固，九者、無所依戒，十者、三輪淨戒。",
        "from": "T16n0659_001:0245b12_33",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0245b16_34",
        "context_with_next_sentence": true
    },
    {
        "source_sentence": "云何菩薩護持波羅提木叉戒？",
        "from": "T16n0659_001:0245b16_35",
        "context_with_next_sentence": true
    },
    {
        "source_sentence": "若修多羅、若於毘尼及諸經中，『善哉，如來所制禁戒在在處處我應當學、如法受持，不恃種姓、不著諸見、不規徒眾、不見人過、無下劣想、不著雜藝，於是戒律生殷重心，如法受持。』",
        "from": "T16n0659_001:0245b17_36",
        "context_with_next_sentence": true
    },
    {
        "source_sentence": "如是，菩薩守護波羅提木叉禁戒。",
        "from": "T16n0659_001:0245b21_37",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0245b22_38",
        "context_with_next_sentence": true
    },
    {
        "source_sentence": "云何菩薩守護菩薩所應學戒？",
        "from": "T16n0659_001:0245b22_39",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245b23_40",
        "context_with_next_sentence": true
    },
    {
        "source_sentence": "菩薩作是思惟、反覆籌度：『非但受持波羅提木叉戒，我當證得阿耨多羅三藐三菩提。",
        "from": "T16n0659_001:0245b23_41",
        "context_with_next_sentence": true
    },
    {
        "source_sentence": "是故，處處經中凡是如來所說菩薩種種威儀，并於所制菩薩種種律儀，我應當學，如法受持。』",
        "from": "T16n0659_001:0245b25_42",
        "context_with_next_sentence": true
    },
    {
        "source_sentence": "何者菩薩修威儀戒？",
        "from": "T16n0659_001:0245b27_43",
        "context_with_next_sentence": true
    },
    {
        "source_sentence": "菩薩非處、非時不可說法，要知時節、善解國土，以軟美音方為說之。",
        "from": "T16n0659_001:0245b28_0",
        "context_with_next_sentence": true
    },
    {
        "source_sentence": "何以故？",
        "from": "T16n0659_001:0245b29_1",
        "context_with_next_sentence": true
    },
    {
        "source_sentence": "勿令眾生生不善心，將護彼意，自收六情，菩薩方得菩提行滿。",
        "from": "T16n0659_001:0245b29_2",
        "context_with_next_sentence": true
    },
    {
        "source_sentence": "何者律儀戒具足？",
        "from": "T16n0659_001:0245c02_3",
        "context_with_next_sentence": true
    },
    {
        "source_sentence": "所謂愛語、軟語、不渾雜住、樂住閑靜、顏貌和悅。",
        "from": "T16n0659_001:0245c02_4",
        "context_with_next_sentence": true
    },
    {
        "source_sentence": "如是，菩薩具威儀已，絓是如來所制諸法律儀，以殷重心悉皆受持。",
        "from": "T16n0659_001:0245c03_5",
        "context_with_next_sentence": true
    },
    {
        "source_sentence": "如是，菩薩守護菩薩所應學戒。",
        "from": "T16n0659_001:0245c05_6",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0245c05_7",
        "context_with_next_sentence": true
    },
    {
        "source_sentence": "云何菩薩遠離一切煩惱燒熱？",
        "from": "T16n0659_001:0245c06_0",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245c06_1",
        "context_with_next_sentence": true
    },
    {
        "source_sentence": "菩薩若慾燒熱、若瞋燒熱、若癡燒熱，及諸無量一切煩惱火所燒熱，或復種種財貨資生因緣身心熾然，當修三種對治法門，仍速遠離三毒因緣。",
        "from": "T16n0659_001:0245c06_2",
        "context_with_next_sentence": true
    },
    {
        "source_sentence": "「何者是慾對治？",
        "from": "T16n0659_001:0245c10_3",
        "context_with_next_sentence": true
    },
    {
        "source_sentence": "何者是婬欲因緣？",
        "from": "T16n0659_001:0245c10_4",
        "context_with_next_sentence": true
    },
    {
        "source_sentence": "修不淨觀是慾對治，一切女色是婬因緣。",
        "from": "T16n0659_001:0245c10_5",
        "context_with_next_sentence": true
    },
    {
        "source_sentence": "何者修不淨觀？",
        "from": "T16n0659_001:0245c11_6",
        "context_with_next_sentence": true
    },
    {
        "source_sentence": "所謂觀此身分，其中唯有毛、髮、爪、齒、皮膚、垢膩、淚、汗、涕、唾、大小便利、筋、肉、血、脈、腦、膜、肪、[月*冊]、骨、髓、膏、膿、心、肺、脾、腎、肝、膽、腸、胃、黃白涎癊、生熟二藏，不淨充滿。",
        "from": "T16n0659_001:0245c12_7",
        "context_with_next_sentence": true
    },
    {
        "source_sentence": "菩薩如是身分當善觀察三十六物，如是觀察復更思惟：『有諸嬰兒、凡夫，癡無曉了、少分善根，尚能觀察三十六物不生貪欲，何況有智、具大人相、厚種善根？』",
        "from": "T16n0659_001:0245c15_8",
        "context_with_next_sentence": true
    },
    {
        "source_sentence": "如是，菩薩修不淨觀。",
        "from": "T16n0659_001:0245c19_9",
        "context_with_next_sentence": true
    },
    {
        "source_sentence": "「何者名為女色？",
        "from": "T16n0659_001:0245c19_10",
        "context_with_next_sentence": true
    },
    {
        "source_sentence": "所謂主家母村好能莊嚴色像、外形、姿態，三十六物假合醜穢以為形相惑諸凡愚。",
        "from": "T16n0659_001:0245c20_0",
        "context_with_next_sentence": true
    },
    {
        "source_sentence": "菩薩若眼見已而作是念：『如來常說一切境界如夢、如幻，皆是虛妄。",
        "from": "T16n0659_001:0245c21_1",
        "context_with_next_sentence": true
    },
    {
        "source_sentence": "何有智者於諸境界——如夢、幻等——而生貪欲？』",
        "from": "T16n0659_001:0245c23_2",
        "context_with_next_sentence": true
    },
    {
        "source_sentence": "作是觀察應速遠離，是名菩薩離欲因緣。",
        "from": "T16n0659_001:0245c24_3",
        "context_with_next_sentence": true
    },
    {
        "source_sentence": "「何者瞋恚對治？",
        "from": "T16n0659_001:0245c25_4",
        "context_with_next_sentence": true
    },
    {
        "source_sentence": "何者瞋恚因緣？",
        "from": "T16n0659_001:0245c25_5",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0245c26_6",
        "context_with_next_sentence": true
    },
    {
        "source_sentence": "菩薩於諸眾生多生慈悲，凡是因緣能生瞋者皆悉遠離。",
        "from": "T16n0659_001:0245c26_7",
        "context_with_next_sentence": true
    },
    {
        "source_sentence": "如是，菩薩修瞋對治，離瞋因緣。",
        "from": "T16n0659_001:0245c27_8",
        "context_with_next_sentence": true
    },
    {
        "source_sentence": "菩薩作是觀已即得離癡；得離癡已不生惱熱，若被損辱、若失財物亦不生熱。",
        "from": "T16n0659_001:0245c28_9",
        "context_with_next_sentence": true
    },
    {
        "source_sentence": "如是，菩薩遠離一切煩惱燋熱。",
        "from": "T16n0659_001:0246a01_0",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0246a01_1",
        "context_with_next_sentence": true
    },
    {
        "source_sentence": "云何菩薩遠離不善思惟？",
        "from": "T16n0659_001:0246a01_2",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0246a02_3",
        "context_with_next_sentence": true
    },
    {
        "source_sentence": "菩薩獨無伴侶，住於空閑寂靜之處，發如是心：『我今安住無喧雜處、住清淨處，是故，得住如來法律、安樂清淨。",
        "from": "T16n0659_001:0246a02_4",
        "context_with_next_sentence": true
    },
    {
        "source_sentence": "有諸沙門剃除鬚髮、被壞色衣而行苦行，近惡知識、不善思惟，是故失於如來所說法律。』",
        "from": "T16n0659_001:0246a05_5",
        "context_with_next_sentence": true
    },
    {
        "source_sentence": "如是，菩薩遠離不善思惟。",
        "from": "T16n0659_001:0246a07_6",
        "context_with_next_sentence": true
    },
    {
        "source_sentence": "「云何菩薩信業因果？",
        "from": "T16n0659_001:0246a07_7",
        "context_with_next_sentence": true
    },
    {
        "source_sentence": "菩薩作是思惟：『如佛所說：「沙門！",
        "from": "T16n0659_001:0246a08_8",
        "context_with_next_sentence": true
    },
    {
        "source_sentence": "夫作功德，應當至心持戒、修智，至到努力。",
        "from": "T16n0659_001:0246a08_9",
        "context_with_next_sentence": true
    },
    {
        "source_sentence": "何以故？",
        "from": "T16n0659_001:0246a09_10",
        "context_with_next_sentence": true
    },
    {
        "source_sentence": "至心造功德故，當受如意安樂果報。」』",
        "from": "T16n0659_001:0246a10_0",
        "context_with_next_sentence": true
    },
    {
        "source_sentence": "如是信故，即得遠離諸不善業，是名菩薩信業因果。",
        "from": "T16n0659_001:0246a10_1",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0246a12_0",
        "context_with_next_sentence": true
    },
    {
        "source_sentence": "云何菩薩怖畏罪想？",
        "from": "T16n0659_001:0246a12_1",
        "context_with_next_sentence": true
    },
    {
        "source_sentence": "菩薩於微細罪恒生怖畏，尚不故犯。",
        "from": "T16n0659_001:0246a12_2",
        "context_with_next_sentence": true
    },
    {
        "source_sentence": "何以故？",
        "from": "T16n0659_001:0246a13_3",
        "context_with_next_sentence": true
    },
    {
        "source_sentence": "如佛所說：『沙門！",
        "from": "T16n0659_001:0246a13_4",
        "context_with_next_sentence": true
    },
    {
        "source_sentence": "毒藥體性，若多、若少，俱能殺人；一切罪殃，若大、若小，俱令眾生墮三惡道——地獄、餓鬼、畜生——劇苦之中亦復如是。』",
        "from": "T16n0659_001:0246a14_0",
        "context_with_next_sentence": true
    },
    {
        "source_sentence": "思惟是已則生怖畏一切罪想，是名菩薩怖懼罪業。",
        "from": "T16n0659_001:0246a16_1",
        "context_with_next_sentence": true
    },
    {
        "source_sentence": "「云何菩薩慚愧觀察？",
        "from": "T16n0659_001:0246a17_2",
        "context_with_next_sentence": true
    },
    {
        "source_sentence": "菩薩與四部眾及諸國民無不親狎，如是等人於菩薩邊而施金、銀、真珠、琉璃、璧玉種種寶物，而是菩薩獨不生貪；若塔廟物、若僧鬘物，付囑委之而不自用。",
        "from": "T16n0659_001:0246a18_3",
        "context_with_next_sentence": true
    },
    {
        "source_sentence": "何以故？",
        "from": "T16n0659_001:0246a21_4",
        "context_with_next_sentence": true
    },
    {
        "source_sentence": "如佛所說：『菩薩於己身分乍割其肉隨意用之，而不可以非捨施物而應得用。』",
        "from": "T16n0659_001:0246a21_5",
        "context_with_next_sentence": true
    },
    {
        "source_sentence": "如是，菩薩慚愧觀察。",
        "from": "T16n0659_001:0246a23_6",
        "context_with_next_sentence": true
    },
    {
        "source_sentence": "「云何菩薩受持堅固？",
        "from": "T16n0659_001:0246a24_7",
        "context_with_next_sentence": true
    },
    {
        "source_sentence": "菩薩若魔眷屬及諸天神之所嬈亂，令生貪著一切財物及五欲樂，其心安住，不動、不搖亦不退轉。",
        "from": "T16n0659_001:0246a24_8",
        "context_with_next_sentence": true
    },
    {
        "source_sentence": "如是，菩薩受持堅固。",
        "from": "T16n0659_001:0246a26_9",
        "context_with_next_sentence": true
    },
    {
        "source_sentence": "「云何菩薩無所依求戒？",
        "from": "T16n0659_001:0246a27_10",
        "context_with_next_sentence": true
    },
    {
        "source_sentence": "菩薩護持淨戒，作如是念：『不以此戒我當生天及諸天等、國王、帝主、諸大朝臣。』",
        "from": "T16n0659_001:0246a27_11",
        "context_with_next_sentence": true
    },
    {
        "source_sentence": "菩薩持戒為無所得故，如是，菩薩無所依戒。",
        "from": "T16n0659_001:0246a29_12",
        "context_with_next_sentence": true
    },
    {
        "source_sentence": "「云何菩薩三輪淨戒？",
        "from": "T16n0659_001:0246b01_13",
        "context_with_next_sentence": true
    },
    {
        "source_sentence": "菩薩以身清淨、口、心清淨。",
        "from": "T16n0659_001:0246b02_14",
        "context_with_next_sentence": true
    },
    {
        "source_sentence": "何者菩薩身清淨戒？",
        "from": "T16n0659_001:0246b02_15",
        "context_with_next_sentence": true
    },
    {
        "source_sentence": "絓是一切身業不善，所謂殺生、偷盜、邪婬等，皆悉遠離，是名菩薩身業清淨。",
        "from": "T16n0659_001:0246b03_16",
        "context_with_next_sentence": true
    },
    {
        "source_sentence": "何者菩薩口業清淨？",
        "from": "T16n0659_001:0246b04_17",
        "context_with_next_sentence": true
    },
    {
        "source_sentence": "絓是一切口業不善，所謂妄語、兩舌、惡口、罵詈、破散戲語，皆悉遠離，是名菩薩口業清淨。",
        "from": "T16n0659_001:0246b05_18",
        "context_with_next_sentence": true
    },
    {
        "source_sentence": "何者菩薩心業清淨？",
        "from": "T16n0659_001:0246b07_19",
        "context_with_next_sentence": true
    },
    {
        "source_sentence": "絓是心業一切不善，所謂貪欲、瞋恚、愚癡等，皆悉遠離，是名菩薩心業清淨。",
        "from": "T16n0659_001:0246b07_20",
        "context_with_next_sentence": true
    },
    {
        "source_sentence": "如是，名為三輪淨戒。",
        "from": "T16n0659_001:0246b09_21",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0246b10_0",
        "context_with_next_sentence": true
    },
    {
        "source_sentence": "是名菩薩摩訶薩尸羅波羅蜜清淨具足。",
        "from": "T16n0659_001:0246b10_1",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0246b11_2",
        "context_with_next_sentence": true
    },
    {
        "source_sentence": "菩薩具有十法，羼提波羅蜜具足。",
        "from": "T16n0659_001:0246b11_3",
        "context_with_next_sentence": true
    },
    {
        "source_sentence": "何等為十？",
        "from": "T16n0659_001:0246b12_4",
        "context_with_next_sentence": true
    },
    {
        "source_sentence": "一者、內忍具足，二者、外忍具足，三者、法忍具足，四者、佛印可忍具足，五者、無方所忍具足，六者、平等忍具足，七者、不見事忍具足，八者、不搖動忍具足，九者、慈悲忍具足，十者、成就誓願忍具足。",
        "from": "T16n0659_001:0246b12_5",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0246b16_6",
        "context_with_next_sentence": true
    },
    {
        "source_sentence": "云何菩薩內忍具足？",
        "from": "T16n0659_001:0246b16_7",
        "context_with_next_sentence": true
    },
    {
        "source_sentence": "內有憂悲、苦惱、愁毒、惆悵、憒悶，悉皆忍之，默然不熱，是名菩薩內忍具足。",
        "from": "T16n0659_001:0246b17_8",
        "context_with_next_sentence": true
    },
    {
        "source_sentence": "「云何菩薩外忍具足？",
        "from": "T16n0659_001:0246b18_9",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0246b19_10",
        "context_with_next_sentence": true
    },
    {
        "source_sentence": "菩薩聞有惡口、罵詈、種種誹謗，及其父母、一切眷屬、和上師僧，乃至誹謗佛、法、僧寶，聞已不瞋、不惱、不入內懷，而堪忍之無怨恨心，是名菩薩外忍具足。",
        "from": "T16n0659_001:0246b19_11",
        "context_with_next_sentence": true
    },
    {
        "source_sentence": "「云何菩薩法忍具足？",
        "from": "T16n0659_001:0246b22_12",
        "context_with_next_sentence": true
    },
    {
        "source_sentence": "菩薩摩訶薩於諸如來所說甚深經教斷諸疑惑，意趣難達諸佛境界，所謂諸法本來寂靜，不生、不滅，性自涅槃，聞如是法不恐、不怖、不驚、不畏，即便作是進退思惟：『頗有一人不聞如來如是甚深微妙正法得成阿耨多羅三藐三菩提耶？』",
        "from": "T16n0659_001:0246b23_13",
        "context_with_next_sentence": true
    },
    {
        "source_sentence": "以是因緣，應當至心受持、讀誦、觀察、修行如是正法，是名菩薩法忍具足。",
        "from": "T16n0659_001:0246b28_14",
        "context_with_next_sentence": true
    },
    {
        "source_sentence": "「云何佛所印可忍具足？",
        "from": "T16n0659_001:0246c01_15",
        "context_with_next_sentence": true
    },
    {
        "source_sentence": "菩薩靡訶薩若生瞋恨，即當至心諦善思惟：『如此瞋者，何由而生？",
        "from": "T16n0659_001:0246c01_16",
        "context_with_next_sentence": true
    },
    {
        "source_sentence": "又何處滅？",
        "from": "T16n0659_001:0246c03_17",
        "context_with_next_sentence": true
    },
    {
        "source_sentence": "復誰所生？",
        "from": "T16n0659_001:0246c03_18",
        "context_with_next_sentence": true
    },
    {
        "source_sentence": "云何而生？",
        "from": "T16n0659_001:0246c03_19",
        "context_with_next_sentence": true
    },
    {
        "source_sentence": "藉何因生？』",
        "from": "T16n0659_001:0246c04_20",
        "context_with_next_sentence": true
    },
    {
        "source_sentence": "如是觀察，不見瞋因、不見生處、不見源由，以是因緣即便忍之，不生煩惱，是名菩薩佛所印可忍具足。",
        "from": "T16n0659_001:0246c04_21",
        "context_with_next_sentence": true
    },
    {
        "source_sentence": "「云何無方所忍具足？",
        "from": "T16n0659_001:0246c06_22",
        "context_with_next_sentence": true
    },
    {
        "source_sentence": "菩薩非晝日忍、夜中不忍，非夜中忍、晝日不忍，非此國忍、彼國不忍，非彼國忍、此國不忍，非知識不忍、知識而忍，非不知識忍、知識不忍。",
        "from": "T16n0659_001:0246c07_23",
        "context_with_next_sentence": true
    },
    {
        "source_sentence": "菩薩不爾，於一切時、在在處處皆悉安耐一切能忍，是名菩薩無方所忍具足。",
        "from": "T16n0659_001:0246c10_24",
        "context_with_next_sentence": true
    },
    {
        "source_sentence": "「云何菩薩平等忍具足？",
        "from": "T16n0659_001:0246c11_25",
        "context_with_next_sentence": true
    },
    {
        "source_sentence": "菩薩不但於其父母、尊長、妻子、一切眷屬等所而為堪忍、餘處不忍，菩薩不然。",
        "from": "T16n0659_001:0246c12_26",
        "context_with_next_sentence": true
    },
    {
        "source_sentence": "何以故？",
        "from": "T16n0659_001:0246c14_27",
        "context_with_next_sentence": true
    },
    {
        "source_sentence": "菩薩堪忍，無有親疎、不問尊卑及旃陀羅，以平等心而堪忍之，是名菩薩平等忍具足。",
        "from": "T16n0659_001:0246c14_28",
        "context_with_next_sentence": true
    },
    {
        "source_sentence": "「云何菩薩不見事忍具足？",
        "from": "T16n0659_001:0246c16_29",
        "context_with_next_sentence": true
    },
    {
        "source_sentence": "菩薩不以事緣故忍、不為名聞故忍、不為世流布忍、不為慚愧故忍。",
        "from": "T16n0659_001:0246c16_30",
        "context_with_next_sentence": true
    },
    {
        "source_sentence": "菩薩在在處處常修忍辱，是名菩薩不見事忍具足。",
        "from": "T16n0659_001:0246c18_31",
        "context_with_next_sentence": true
    },
    {
        "source_sentence": "「云何菩薩不擾動忍具足？",
        "from": "T16n0659_001:0246c19_32",
        "context_with_next_sentence": true
    },
    {
        "source_sentence": "菩薩瞋恚未發之前，為惡不生而暫忍辱，不名為忍；若遇惡境——或以手捲、若以刀仗、或打、或殺、或口罵辱——菩薩皆忍，是名菩薩不擾動忍具足。",
        "from": "T16n0659_001:0246c20_33",
        "context_with_next_sentence": true
    },
    {
        "source_sentence": "「云何菩薩慈悲忍具足？",
        "from": "T16n0659_001:0246c23_34",
        "context_with_next_sentence": true
    },
    {
        "source_sentence": "菩薩若作國王、王子、朝臣、富貴，多饒財寶、得自在力，設被罵辱、毀呰、誹謗、種種輕欺悉皆堪忍，不瞋、不恨、不逞富貴，而作是念：『是等眾生我皆荷負、我所守護，是故不可於所守護增加瞋恚便棄捨之。』",
        "from": "T16n0659_001:0246c23_35",
        "context_with_next_sentence": true
    },
    {
        "source_sentence": "以是因緣，興大慈悲，能堪忍之，不生瞋恨，是名菩薩慈悲忍具足。",
        "from": "T16n0659_001:0246c28_36",
        "context_with_next_sentence": true
    },
    {
        "source_sentence": "「云何菩薩誓願忍具足？",
        "from": "T16n0659_001:0246c29_37",
        "context_with_next_sentence": true
    },
    {
        "source_sentence": "菩薩摩訶薩應作是念：『我於如來、應供、正遍知前作師子吼：「我當修行阿耨多羅三藐三菩提，見諸眾生沈滯生死、沒深淤泥，我應拔濟令得度脫。」",
        "from": "T16n0659_001:0247a01_38",
        "context_with_next_sentence": true
    },
    {
        "source_sentence": "是故，我今不可以於所度之眾多生瞋忿、起怨憾心、不耐不忍。",
        "from": "T16n0659_001:0247a04_39",
        "context_with_next_sentence": true
    },
    {
        "source_sentence": "若我不忍，尚不自渡，何況渡人？』",
        "from": "T16n0659_001:0247a06_40",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0247a06_41",
        "context_with_next_sentence": true
    },
    {
        "source_sentence": "譬如醫王見諸盲人便作是念：『我今當為如是人等除其目中一切暗翳、種種障膜。』",
        "from": "T16n0659_001:0247a07_42",
        "context_with_next_sentence": true
    },
    {
        "source_sentence": "雖作是念而是醫師本自盲冥。",
        "from": "T16n0659_001:0247a08_43",
        "context_with_next_sentence": true
    },
    {
        "source_sentence": "善男子！",
        "from": "T16n0659_001:0247a09_44",
        "context_with_next_sentence": true
    },
    {
        "source_sentence": "於意云何？",
        "from": "T16n0659_001:0247a09_45",
        "context_with_next_sentence": true
    },
    {
        "source_sentence": "如是醫師能為眾生除眼翳不？」",
        "from": "T16n0659_001:0247a10_46",
        "context_with_next_sentence": true
    },
    {
        "source_sentence": "對曰：「不也。",
        "from": "T16n0659_001:0247a10_47",
        "context_with_next_sentence": true
    },
    {
        "source_sentence": "世尊！」",
        "from": "T16n0659_001:0247a11_0",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0659_001:0247a11_1",
        "context_with_next_sentence": true
    },
    {
        "source_sentence": "如是，菩薩於此無明生盲世界自無慧眼，云何能除世間無明？",
        "from": "T16n0659_001:0247a11_2",
        "context_with_next_sentence": true
    },
    {
        "source_sentence": "自眼翳障尚不能治，豈能治他？",
        "from": "T16n0659_001:0247a12_3",
        "context_with_next_sentence": true
    },
    {
        "source_sentence": "以是因緣，菩薩欲除一切眾生無明暝者，應前自除一切暗障後及於人。",
        "from": "T16n0659_001:0247a13_4",
        "context_with_next_sentence": true
    },
    {
        "source_sentence": "是故，菩薩應堪忍之，不生瞋恨。",
        "from": "T16n0659_001:0247a15_5",
        "context_with_next_sentence": true
    },
    {
        "source_sentence": "如是，菩薩自誓願忍具足。",
        "from": "T16n0659_001:0247a15_6",
        "context_with_next_sentence": true
    },
    {
        "source_sentence": "「善男子！",
        "from": "T16n0659_001:0247a16_7",
        "context_with_next_sentence": true
    },
    {
        "source_sentence": "是名菩薩摩訶薩具足十法，忍波羅蜜滿足。",
        "from": "T16n0659_001:0247a16_8",
        "context_with_next_sentence": true
    },
    {
        "source_sentence": "大乘寶雲經卷第一",
        "from": "T16n0659_001:0247a18_0",
        "context_with_next_sentence": false
    }
]