[
    {
        "source_sentence": "佛說造立形像福報經",
        "from": "T16n0693_001:0788c22_0",
        "context_with_next_sentence": true
    },
    {
        "source_sentence": "闕譯人名附東晉錄",
        "from": "T16n0693_001:0788c24_0",
        "context_with_next_sentence": true
    },
    {
        "source_sentence": "佛至拘羅懼國，有諸樹園主名拘翼。",
        "from": "T16n0693_001:0788c25_0",
        "context_with_next_sentence": true
    },
    {
        "source_sentence": "時國王名優填，年始十四，聞佛當來，王即勅傍臣左右皆悉嚴駕。",
        "from": "T16n0693_001:0788c25_1",
        "context_with_next_sentence": true
    },
    {
        "source_sentence": "王行迎佛，遙見世尊心中踴躍，極大歡喜止車下步，罷却左右傍臣侍從及持蓋者，即前迎趣，便以頭面著地作禮，起復前行，如是至三。",
        "from": "T16n0693_001:0788c27_2",
        "context_with_next_sentence": true
    },
    {
        "source_sentence": "佛言：「來前。」",
        "from": "T16n0693_001:0789a01_3",
        "context_with_next_sentence": true
    },
    {
        "source_sentence": "王復前到，以頭面著佛足，起遶三匝，長跪叉手，白佛言：「天上、天下諸天人民無及佛者，今佛面目身體行步，光明巍巍好乃如是。",
        "from": "T16n0693_001:0789a01_4",
        "context_with_next_sentence": true
    },
    {
        "source_sentence": "我今視佛無有厭極，佛是天上、天下諸天人民之大師也，佛所慈心哀救甚多。」",
        "from": "T16n0693_001:0789a04_5",
        "context_with_next_sentence": true
    },
    {
        "source_sentence": "佛默然不應。",
        "from": "T16n0693_001:0789a06_6",
        "context_with_next_sentence": true
    },
    {
        "source_sentence": "王復白佛言：「人作善者，此之福祐，當何所獲？",
        "from": "T16n0693_001:0789a06_7",
        "context_with_next_sentence": true
    },
    {
        "source_sentence": "佛去已後，我恐不復見佛。",
        "from": "T16n0693_001:0789a07_8",
        "context_with_next_sentence": true
    },
    {
        "source_sentence": "今欲作佛形像，恭敬承事，得何福報？",
        "from": "T16n0693_001:0789a08_9",
        "context_with_next_sentence": true
    },
    {
        "source_sentence": "願佛哀愍，為我說之，我欲聞知。」",
        "from": "T16n0693_001:0789a09_0",
        "context_with_next_sentence": true
    },
    {
        "source_sentence": "爾時，佛告年少王：「汝所問，大善。",
        "from": "T16n0693_001:0789a09_1",
        "context_with_next_sentence": true
    },
    {
        "source_sentence": "諦聽吾說，以著心中。」",
        "from": "T16n0693_001:0789a10_2",
        "context_with_next_sentence": true
    },
    {
        "source_sentence": "王即稽首言：「受教。」",
        "from": "T16n0693_001:0789a10_3",
        "context_with_next_sentence": true
    },
    {
        "source_sentence": "佛告王曰：「若有作佛形像，所得福祐，我今悉當為汝說之。」",
        "from": "T16n0693_001:0789a11_4",
        "context_with_next_sentence": true
    },
    {
        "source_sentence": "王言：「諾！",
        "from": "T16n0693_001:0789a12_5",
        "context_with_next_sentence": true
    },
    {
        "source_sentence": "受恩。」",
        "from": "T16n0693_001:0789a12_6",
        "context_with_next_sentence": true
    },
    {
        "source_sentence": "佛言：「天下人民能作佛形像者，其後世世所生之處，眼目淨潔面貌端政，身體手足常好柔濡，生於天上亦復淨潔諸天中勝，眼目面貌甚好無比，作佛形像其福如是。",
        "from": "T16n0693_001:0789a13_7",
        "context_with_next_sentence": true
    },
    {
        "source_sentence": "「作佛形像，所生之處無有諸惡身體具足，死後得生第七梵天上，復諸天中形貌端政絕好無比，為諸天所敬，作佛形像其福如是。",
        "from": "T16n0693_001:0789a16_8",
        "context_with_next_sentence": true
    },
    {
        "source_sentence": "「作佛形像，後世常生勢尊貴家，受其氣力與世絕異，在所生處不墮貧家，作佛形像其福如是。",
        "from": "T16n0693_001:0789a19_9",
        "context_with_next_sentence": true
    },
    {
        "source_sentence": "「作佛形像，後世所生身形殊妙，紫磨金色端政無比，常為眾人所共敬愛，作佛形像其福如是。",
        "from": "T16n0693_001:0789a22_10",
        "context_with_next_sentence": true
    },
    {
        "source_sentence": "「作佛形像，後世生處常在富貴之家，財產珍寶不可稱數，常為父母兄弟宗族之所愛重，作佛形像其福如是。",
        "from": "T16n0693_001:0789a24_11",
        "context_with_next_sentence": true
    },
    {
        "source_sentence": "「作佛形像，後世若生閻浮提中，常生帝王公侯賢善之家，作佛形像其福如是。",
        "from": "T16n0693_001:0789a26_12",
        "context_with_next_sentence": true
    },
    {
        "source_sentence": "「作佛形像，後世得作帝王特尊勝諸國王，當為諸王之所歸仰，作佛形像其福如是。",
        "from": "T16n0693_001:0789a28_13",
        "context_with_next_sentence": true
    },
    {
        "source_sentence": "「作佛形像，後世得作遮迦越王，四天下諸王皆臣屬之，作佛形像其福如是。",
        "from": "T16n0693_001:0789b01_14",
        "context_with_next_sentence": true
    },
    {
        "source_sentence": "「作佛形像，後世得作遮迦越王，飛行天上復下自恣，在所施為無所不至，作佛形像其福如是。",
        "from": "T16n0693_001:0789b03_15",
        "context_with_next_sentence": true
    },
    {
        "source_sentence": "「作佛形像，後世生於第七梵天，壽一劫餘，智慧尊勝無上無能及者，作佛形像其福如是。",
        "from": "T16n0693_001:0789b05_16",
        "context_with_next_sentence": true
    },
    {
        "source_sentence": "於梵天壽盡當復來下，生於孝順有道法家，作佛形像其福如是。",
        "from": "T16n0693_001:0789b07_17",
        "context_with_next_sentence": true
    },
    {
        "source_sentence": "「作佛形像，後所生處常為父母之所愛重，壽終復得生於天上，作佛形像其福如是。",
        "from": "T16n0693_001:0789b08_18",
        "context_with_next_sentence": true
    },
    {
        "source_sentence": "「作佛形像，死後不復墮三惡道，當自守意常欲求佛。",
        "from": "T16n0693_001:0789b10_19",
        "context_with_next_sentence": true
    },
    {
        "source_sentence": "「作佛形像，後世生處尊重於經，意欲常持雜好香華、雜好繒綵、燈火光明，諸天下中名好珍寶奉上佛塔，後無數劫，會當得佛涅槃之道。",
        "from": "T16n0693_001:0789b12_0",
        "context_with_next_sentence": true
    },
    {
        "source_sentence": "人有出意持妙珍寶、所愛重物奉上佛者，非餘凡人，皆是前世作佛形像者、習菩薩道者，作佛形像其福如是。",
        "from": "T16n0693_001:0789b15_0",
        "context_with_next_sentence": true
    },
    {
        "source_sentence": "「作佛形像，其福無量，無窮盡時不可稱數，如是四天下江河海水尚可升量，作佛形像其福甚多，多四天下江河海水過出十倍，後世所生常護佛道。",
        "from": "T16n0693_001:0789b17_1",
        "context_with_next_sentence": true
    },
    {
        "source_sentence": "「作佛形像，譬如天雨，人有好舍無所憂畏。",
        "from": "T16n0693_001:0789b20_2",
        "context_with_next_sentence": true
    },
    {
        "source_sentence": "「作佛形像，死後不復入於地獄、畜生、餓鬼諸惡道中。",
        "from": "T16n0693_001:0789b21_3",
        "context_with_next_sentence": true
    },
    {
        "source_sentence": "其有眾生見佛形像生恭敬心，叉手自歸佛塔舍利者，死後百劫不復入於地獄、畜生、餓鬼道中。",
        "from": "T16n0693_001:0789b22_4",
        "context_with_next_sentence": true
    },
    {
        "source_sentence": "死即生天，天上壽終，復生世間勢富之家，如是受福不可稱數，會當得佛涅槃之道。」",
        "from": "T16n0693_001:0789b25_5",
        "context_with_next_sentence": true
    },
    {
        "source_sentence": "佛告優填王：「人作善者作佛形像，其福祐功德如是，終不唐苦。」",
        "from": "T16n0693_001:0789b27_6",
        "context_with_next_sentence": true
    },
    {
        "source_sentence": "爾時，優填王以偈讚佛：「佛者大聖人，　　為眾生說法，　拘深瞿師園，　　優填叉手問，　聞梵音審諦，　　不動百福成，　作佛形像者，　　得何等福報？」",
        "from": "T16n0693_001:0789b28_7",
        "context_with_next_sentence": true
    },
    {
        "source_sentence": "爾時，世尊說偈答曰：「王諦聽吾說，　　福地恢上土，　福德無過者，　　作佛形像報。",
        "from": "T16n0693_001:0789c05_0",
        "context_with_next_sentence": true
    },
    {
        "source_sentence": "　恒生大富家，　　尊貴無極珍，　眷屬常恭敬，　　作佛形像報。",
        "from": "T16n0693_001:0789c08_0",
        "context_with_next_sentence": true
    },
    {
        "source_sentence": "　世世身無患，　　常得天眼報，　無比紺青色，　　作佛形像報。",
        "from": "T16n0693_001:0789c10_0",
        "context_with_next_sentence": true
    },
    {
        "source_sentence": "　父母見歡忻，　　端政威德重，　愛樂終無厭，　　作佛形像報。",
        "from": "T16n0693_001:0789c12_0",
        "context_with_next_sentence": true
    },
    {
        "source_sentence": "　金色身焰光，　　猶妙師子像，　眾生見歡喜，　　作佛形像報。",
        "from": "T16n0693_001:0789c14_0",
        "context_with_next_sentence": true
    },
    {
        "source_sentence": "　閻浮提大姓，　　剎利婆羅門，　福人於中生，　　作佛形像報。",
        "from": "T16n0693_001:0789c16_0",
        "context_with_next_sentence": true
    },
    {
        "source_sentence": "　不生邊地國，　　不盲不醜陋，　六情常完具，　　作佛形像報。",
        "from": "T16n0693_001:0789c18_0",
        "context_with_next_sentence": true
    },
    {
        "source_sentence": "　臨終識宿命，　　見佛在其前，　不覺死時苦，　　作佛形像報。",
        "from": "T16n0693_001:0789c20_0",
        "context_with_next_sentence": true
    },
    {
        "source_sentence": "　作大名聞王，　　金輪飛行帝，　典主四天下，　　作佛形像報。",
        "from": "T16n0693_001:0789c22_0",
        "context_with_next_sentence": true
    },
    {
        "source_sentence": "　作釋天名因，　　神足典第二，　三十三天奉，　　作佛形像報。",
        "from": "T16n0693_001:0789c24_0",
        "context_with_next_sentence": true
    },
    {
        "source_sentence": "　此過出欲界，　　作梵梵天王，　迦夷眾梵恭，　　作佛形像報。",
        "from": "T16n0693_001:0789c26_0",
        "context_with_next_sentence": true
    },
    {
        "source_sentence": "　受福正如是，　　若能刻畵作，　天地尚可稱，　　此福不可量。",
        "from": "T16n0693_001:0789c28_0",
        "context_with_next_sentence": true
    },
    {
        "source_sentence": "　是故供養佛，　　華香香汁塗，　供養大士者，　　得漏盡無為。」",
        "from": "T16n0693_001:0790a01_0",
        "context_with_next_sentence": true
    },
    {
        "source_sentence": "佛說經竟，王大歡喜，即起前以頭面著佛足而起，比丘、比丘尼、優婆塞、優婆夷，及其五百傍臣左右，皆起歡喜為佛作禮，後皆往生阿彌陀佛國，作大菩薩最尊第一。",
        "from": "T16n0693_001:0790a03_0",
        "context_with_next_sentence": true
    },
    {
        "source_sentence": "優填王聞其所說，歡喜受解，即得須陀洹道。",
        "from": "T16n0693_001:0790a06_1",
        "context_with_next_sentence": true
    },
    {
        "source_sentence": "佛說造立形像福報經",
        "from": "T16n0693_001:0790a08_0",
        "context_with_next_sentence": false
    }
]