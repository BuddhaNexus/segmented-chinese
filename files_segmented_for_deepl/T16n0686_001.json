[
    {
        "source_sentence": "佛說報恩奉盆經(亦云報像功德經)闕譯附東晉錄聞如是：一時，佛在舍衛國祇樹給孤獨園。",
        "from": "T16n0686_001:0780a03_0",
        "context_with_next_sentence": true
    },
    {
        "source_sentence": "大目揵連始得六通，欲度父母報乳哺之恩，即以道眼觀視世界，見其亡母生餓鬼中，不見飲食，皮骨相連柱。",
        "from": "T16n0686_001:0780a06_1",
        "context_with_next_sentence": true
    },
    {
        "source_sentence": "目連悲哀，即鉢盛飯，往餉其母。",
        "from": "T16n0686_001:0780a09_2",
        "context_with_next_sentence": true
    },
    {
        "source_sentence": "母得鉢飯，便以左手障飯、右手摶食，食未入口化成火炭，遂不得食。",
        "from": "T16n0686_001:0780a10_3",
        "context_with_next_sentence": true
    },
    {
        "source_sentence": "目連馳還白佛，具陳如此。",
        "from": "T16n0686_001:0780a11_4",
        "context_with_next_sentence": true
    },
    {
        "source_sentence": "佛告目連：「汝母罪根深結，非汝一人力所奈何；當須眾僧威神之力，乃得解脫。",
        "from": "T16n0686_001:0780a12_5",
        "context_with_next_sentence": true
    },
    {
        "source_sentence": "吾今當說救濟之法，令一切難皆離憂苦。」",
        "from": "T16n0686_001:0780a14_6",
        "context_with_next_sentence": true
    },
    {
        "source_sentence": "佛告目連：「七月十五日，當為七世父母在厄難中者，具麨飯、五果、汲灌瓫器、香油、庭燭、床榻、臥具，盡世甘美以供養眾僧。",
        "from": "T16n0686_001:0780a16_0",
        "context_with_next_sentence": true
    },
    {
        "source_sentence": "當此之日，一切聖眾，或在山間禪定、或得四道果、或樹下經行、或得六通飛行，教化聲聞、緣覺。",
        "from": "T16n0686_001:0780a18_1",
        "context_with_next_sentence": true
    },
    {
        "source_sentence": "菩薩大人權示比丘在大眾中，皆共同心受鉢和羅。",
        "from": "T16n0686_001:0780a21_0",
        "context_with_next_sentence": true
    },
    {
        "source_sentence": "具清淨戒聖眾之道，其德汪洋，其有供養此等之眾，七世父母、五種親屬得出三塗，應時解脫衣食自然。」",
        "from": "T16n0686_001:0780a22_1",
        "context_with_next_sentence": true
    },
    {
        "source_sentence": "佛勅眾僧：「當為施主家七世父母，行禪定意，然後食此供。」",
        "from": "T16n0686_001:0780a24_2",
        "context_with_next_sentence": true
    },
    {
        "source_sentence": "目連、比丘及一切眾，歡喜奉行。",
        "from": "T16n0686_001:0780a25_3",
        "context_with_next_sentence": true
    },
    {
        "source_sentence": "佛說報恩奉盆",
        "from": "T16n0686_001:0780a27_0",
        "context_with_next_sentence": false
    }
]