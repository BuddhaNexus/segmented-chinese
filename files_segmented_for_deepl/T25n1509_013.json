[
    {
        "source_sentence": "大智度論釋初品中尸羅波羅蜜",
        "from": "T25n1509_013:0153b02_0",
        "context_with_next_sentence": true
    },
    {
        "source_sentence": "義第二十一(卷第十三)",
        "from": "T25n1509_013:0153b03_0",
        "context_with_next_sentence": true
    },
    {
        "source_sentence": "龍樹菩薩造",
        "from": "T25n1509_013:0153b05_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什",
        "from": "T25n1509_013:0153b06_0",
        "context_with_next_sentence": true
    },
    {
        "source_sentence": "奉　詔譯",
        "from": "T25n1509_013:0153b07_0",
        "context_with_next_sentence": true
    },
    {
        "source_sentence": "【經】「罪、不罪不可得故，應具足尸羅波羅蜜。」",
        "from": "T25n1509_013:0153b08_0",
        "context_with_next_sentence": true
    },
    {
        "source_sentence": "【論】尸羅(秦言性善)，好行善道，不自放逸，是名尸羅。",
        "from": "T25n1509_013:0153b09_0",
        "context_with_next_sentence": true
    },
    {
        "source_sentence": "或受戒行善，或不受戒行善，皆名尸羅。",
        "from": "T25n1509_013:0153b10_1",
        "context_with_next_sentence": true
    },
    {
        "source_sentence": "尸羅者，略說身、口律儀有八種：不惱害、不劫盜、不邪婬，不妄語、不兩舌、不惡口、不綺語，不飲酒，及淨命，是名戒相。",
        "from": "T25n1509_013:0153b11_0",
        "context_with_next_sentence": true
    },
    {
        "source_sentence": "若不護、放捨，是名破戒。",
        "from": "T25n1509_013:0153b13_1",
        "context_with_next_sentence": true
    },
    {
        "source_sentence": "破此戒者，墮三惡道中。",
        "from": "T25n1509_013:0153b14_2",
        "context_with_next_sentence": true
    },
    {
        "source_sentence": "若下持戒生人中，中持戒生六欲天中，上持戒又行四禪、四空定，生色、無色界清淨天中。",
        "from": "T25n1509_013:0153b14_3",
        "context_with_next_sentence": true
    },
    {
        "source_sentence": "上持戒有三種：下清淨持戒得阿羅漢，中清淨持戒得辟支佛，上清淨持戒得佛道。",
        "from": "T25n1509_013:0153b16_4",
        "context_with_next_sentence": true
    },
    {
        "source_sentence": "不著、不猗，不破、不缺，聖所讚愛，如是名為上清淨持戒。",
        "from": "T25n1509_013:0153b18_5",
        "context_with_next_sentence": true
    },
    {
        "source_sentence": "若慈愍眾生故，為度眾生故，亦知戒實相故，心不猗著；如此持戒，將來令人至佛道，如是名為得無上佛道戒。",
        "from": "T25n1509_013:0153b19_6",
        "context_with_next_sentence": true
    },
    {
        "source_sentence": "若人求大善利，當堅持戒，如惜重寶，如護身命。",
        "from": "T25n1509_013:0153b22_7",
        "context_with_next_sentence": true
    },
    {
        "source_sentence": "何以故？",
        "from": "T25n1509_013:0153b23_8",
        "context_with_next_sentence": true
    },
    {
        "source_sentence": "譬如大地，一切萬物有形之類，皆依地而住；戒亦如是，戒為一切善法住處。",
        "from": "T25n1509_013:0153b24_9",
        "context_with_next_sentence": true
    },
    {
        "source_sentence": "復次，譬如無足欲行，無翅欲飛，無船欲渡，是不可得；若無戒欲得好果，亦復如是。",
        "from": "T25n1509_013:0153b25_10",
        "context_with_next_sentence": true
    },
    {
        "source_sentence": "若人棄捨此戒，雖山居苦行，食果服藥，與禽獸無異。",
        "from": "T25n1509_013:0153b27_11",
        "context_with_next_sentence": true
    },
    {
        "source_sentence": "或有人但服水為戒，或服乳，或服氣；或剃髮，或長髮，或頂上留少許髮；或著袈裟，或著白衣，或著草衣，或木皮衣；或冬入水，或夏火炙；若自墜高巖，若於恒河中洗；若日三浴，再供養火；種種祠祀，種種呪願，受行苦行。",
        "from": "T25n1509_013:0153b29_12",
        "context_with_next_sentence": true
    },
    {
        "source_sentence": "以無此戒，空無所得。",
        "from": "T25n1509_013:0153c05_13",
        "context_with_next_sentence": true
    },
    {
        "source_sentence": "若有人雖處高堂大殿，好衣美食，而能行此戒者，得生好處及得道果。",
        "from": "T25n1509_013:0153c05_14",
        "context_with_next_sentence": true
    },
    {
        "source_sentence": "若貴若賤、若小若大，能行此淨戒，皆得大利。",
        "from": "T25n1509_013:0153c07_15",
        "context_with_next_sentence": true
    },
    {
        "source_sentence": "若破此戒，無貴無賤、無大無小，皆不得隨意生善處。",
        "from": "T25n1509_013:0153c08_16",
        "context_with_next_sentence": true
    },
    {
        "source_sentence": "復次，破戒之人，譬如清涼池而有毒蛇，不中澡浴；亦如好華果樹，而多逆刺。",
        "from": "T25n1509_013:0153c09_17",
        "context_with_next_sentence": true
    },
    {
        "source_sentence": "若人雖在貴家生，身體端政，廣學多聞，而不樂持戒，無慈愍心，亦復如是。",
        "from": "T25n1509_013:0153c11_18",
        "context_with_next_sentence": true
    },
    {
        "source_sentence": "如偈說：　「貴而無智則為衰，　　智而憍慢亦為衰，　　持戒之人而毀戒，　　今世後世一切衰！」",
        "from": "T25n1509_013:0153c13_19",
        "context_with_next_sentence": true
    },
    {
        "source_sentence": "人雖貧賤而能持戒，勝於富貴而破戒者。",
        "from": "T25n1509_013:0153c16_0",
        "context_with_next_sentence": true
    },
    {
        "source_sentence": "華香、木香不能遠聞；持戒之香，周遍十方。",
        "from": "T25n1509_013:0153c17_0",
        "context_with_next_sentence": true
    },
    {
        "source_sentence": "持戒之人，具足安樂，名聲遠聞，天、人敬愛，現世常得種種快樂。",
        "from": "T25n1509_013:0153c18_0",
        "context_with_next_sentence": true
    },
    {
        "source_sentence": "若欲天上、人中、富貴、長壽，取之不難；持戒清淨，所願皆得。",
        "from": "T25n1509_013:0153c19_1",
        "context_with_next_sentence": true
    },
    {
        "source_sentence": "復次，持戒之人，見破戒人刑獄考掠，種種苦惱，自知永離此事，以為欣慶。",
        "from": "T25n1509_013:0153c20_2",
        "context_with_next_sentence": true
    },
    {
        "source_sentence": "若持戒之人，見善人得譽，名聞快樂，心自念言：如彼得譽，我亦有分。",
        "from": "T25n1509_013:0153c22_3",
        "context_with_next_sentence": true
    },
    {
        "source_sentence": "持戒之人，壽終之時，刀風解身，筋脈斷絕，自知持戒清淨，心不怖畏。",
        "from": "T25n1509_013:0153c24_4",
        "context_with_next_sentence": true
    },
    {
        "source_sentence": "如偈說：　「大惡病中，　　戒為良藥；　　大恐怖中，　　戒為守護；　　死闇冥中，　　戒為明燈；　　於惡道中，　　戒為橋樑；　　死海水中，　　戒為大船。」",
        "from": "T25n1509_013:0153c25_5",
        "context_with_next_sentence": true
    },
    {
        "source_sentence": "復次，持戒之人，常得今世人所敬養，心樂不悔，衣食無乏，死得生天，後得佛道。",
        "from": "T25n1509_013:0154a01_0",
        "context_with_next_sentence": true
    },
    {
        "source_sentence": "持戒之人，無事不得；破戒之人，一切皆失。",
        "from": "T25n1509_013:0154a02_1",
        "context_with_next_sentence": true
    },
    {
        "source_sentence": "譬如有人常供養天，其人貧窮，一心供養，滿十二歲，求索富貴。",
        "from": "T25n1509_013:0154a03_2",
        "context_with_next_sentence": true
    },
    {
        "source_sentence": "天愍此人，自現其身而問之曰：「汝求何等？」",
        "from": "T25n1509_013:0154a05_3",
        "context_with_next_sentence": true
    },
    {
        "source_sentence": "答言：「我求富貴，欲令心之所願，一切皆得！」",
        "from": "T25n1509_013:0154a06_4",
        "context_with_next_sentence": true
    },
    {
        "source_sentence": "天與一器，名曰德瓶，而語之言：「所須之物，從此瓶出。」",
        "from": "T25n1509_013:0154a07_5",
        "context_with_next_sentence": true
    },
    {
        "source_sentence": "其人得已，應意所欲，無所不得。",
        "from": "T25n1509_013:0154a08_6",
        "context_with_next_sentence": true
    },
    {
        "source_sentence": "得如意已，具作好舍，象馬、車乘、七寶具足，供給賓客，事事無乏。",
        "from": "T25n1509_013:0154a09_7",
        "context_with_next_sentence": true
    },
    {
        "source_sentence": "客問之言：「汝先貧窮，今日所由得如此富？」",
        "from": "T25n1509_013:0154a11_8",
        "context_with_next_sentence": true
    },
    {
        "source_sentence": "答言：「我得天瓶，瓶能出此種種眾物，故富如是。」",
        "from": "T25n1509_013:0154a12_9",
        "context_with_next_sentence": true
    },
    {
        "source_sentence": "客言：「出瓶見示，并所出物！」",
        "from": "T25n1509_013:0154a13_10",
        "context_with_next_sentence": true
    },
    {
        "source_sentence": "即為出瓶，瓶中引出種種眾物。",
        "from": "T25n1509_013:0154a14_0",
        "context_with_next_sentence": true
    },
    {
        "source_sentence": "其人憍泆，立瓶上舞，瓶即破壞，一切眾物亦一時滅。",
        "from": "T25n1509_013:0154a14_1",
        "context_with_next_sentence": true
    },
    {
        "source_sentence": "持戒之人，亦復如是，種種妙樂，無願不得；若人破戒，憍泆自恣，亦如彼人破瓶失物。",
        "from": "T25n1509_013:0154a16_0",
        "context_with_next_sentence": true
    },
    {
        "source_sentence": "復次，持戒之人，名稱之香，今世、後世周滿天上及在人中。",
        "from": "T25n1509_013:0154a18_0",
        "context_with_next_sentence": true
    },
    {
        "source_sentence": "復次，持戒之人，人所樂施，不惜財物，不修世利而無所乏；得生天上、十方佛前，入三乘道而得解脫。",
        "from": "T25n1509_013:0154a19_1",
        "context_with_next_sentence": true
    },
    {
        "source_sentence": "唯種種邪見持戒，後無所得。",
        "from": "T25n1509_013:0154a21_2",
        "context_with_next_sentence": true
    },
    {
        "source_sentence": "復次，若人雖不出家，但能修行戒法，亦得生天。",
        "from": "T25n1509_013:0154a22_3",
        "context_with_next_sentence": true
    },
    {
        "source_sentence": "若人持戒清淨，行禪、智慧，欲求度脫老、病、死苦，此願必得。",
        "from": "T25n1509_013:0154a23_4",
        "context_with_next_sentence": true
    },
    {
        "source_sentence": "持戒之人，雖無兵仗，眾惡不加；持戒之財，無能奪者；持戒親親，雖死不離；持戒莊嚴，勝於七寶。",
        "from": "T25n1509_013:0154a24_5",
        "context_with_next_sentence": true
    },
    {
        "source_sentence": "以是之故，當護於戒，如護身命，如愛寶物。",
        "from": "T25n1509_013:0154a27_6",
        "context_with_next_sentence": true
    },
    {
        "source_sentence": "破戒之人，受苦萬端，如向貧人破瓶失物，以是之故應持淨戒。",
        "from": "T25n1509_013:0154a28_7",
        "context_with_next_sentence": true
    },
    {
        "source_sentence": "復次，持戒之人，觀破戒人罪，應自勉勵，一心持戒。",
        "from": "T25n1509_013:0154a29_8",
        "context_with_next_sentence": true
    },
    {
        "source_sentence": "云何名為破戒人罪？",
        "from": "T25n1509_013:0154b02_0",
        "context_with_next_sentence": true
    },
    {
        "source_sentence": "破戒之人，人所不敬，其家如塚，人所不到。",
        "from": "T25n1509_013:0154b02_1",
        "context_with_next_sentence": true
    },
    {
        "source_sentence": "破戒之人，失諸功德，譬如枯樹，人不愛樂。",
        "from": "T25n1509_013:0154b03_2",
        "context_with_next_sentence": true
    },
    {
        "source_sentence": "破戒之人，如霜蓮花，人不喜見。",
        "from": "T25n1509_013:0154b04_3",
        "context_with_next_sentence": true
    },
    {
        "source_sentence": "破戒之人，惡心可畏，譬如羅剎。",
        "from": "T25n1509_013:0154b05_4",
        "context_with_next_sentence": true
    },
    {
        "source_sentence": "破戒之人，人不歸向，譬如渴人，不向枯井。",
        "from": "T25n1509_013:0154b06_0",
        "context_with_next_sentence": true
    },
    {
        "source_sentence": "破戒之人，心常疑悔，譬如犯事之人，常畏罪至。",
        "from": "T25n1509_013:0154b07_0",
        "context_with_next_sentence": true
    },
    {
        "source_sentence": "破戒之人，如田被雹，不可依仰。",
        "from": "T25n1509_013:0154b08_1",
        "context_with_next_sentence": true
    },
    {
        "source_sentence": "破戒之人，譬如苦苽，雖形似甘種而不可食。",
        "from": "T25n1509_013:0154b08_2",
        "context_with_next_sentence": true
    },
    {
        "source_sentence": "破戒之人，如賊聚落，不可依止。",
        "from": "T25n1509_013:0154b09_3",
        "context_with_next_sentence": true
    },
    {
        "source_sentence": "破戒之人，譬如大病，人不欲近。",
        "from": "T25n1509_013:0154b10_4",
        "context_with_next_sentence": true
    },
    {
        "source_sentence": "破戒之人，不得免苦，譬如惡道難可得過。",
        "from": "T25n1509_013:0154b11_5",
        "context_with_next_sentence": true
    },
    {
        "source_sentence": "破戒之人，不可共止，譬如惡賊難可親近。",
        "from": "T25n1509_013:0154b12_6",
        "context_with_next_sentence": true
    },
    {
        "source_sentence": "破戒之人，譬如大坑，行者避之。",
        "from": "T25n1509_013:0154b13_7",
        "context_with_next_sentence": true
    },
    {
        "source_sentence": "破戒之人，難可共住，譬如毒蛇。",
        "from": "T25n1509_013:0154b14_8",
        "context_with_next_sentence": true
    },
    {
        "source_sentence": "破戒之人，不可近觸，譬如大火。",
        "from": "T25n1509_013:0154b14_9",
        "context_with_next_sentence": true
    },
    {
        "source_sentence": "破戒之人，譬如破船，不可乘渡。",
        "from": "T25n1509_013:0154b15_10",
        "context_with_next_sentence": true
    },
    {
        "source_sentence": "破戒之人，譬如吐食，不可更噉。",
        "from": "T25n1509_013:0154b16_11",
        "context_with_next_sentence": true
    },
    {
        "source_sentence": "破戒之人，在好眾中，譬如惡馬在善馬群。",
        "from": "T25n1509_013:0154b17_12",
        "context_with_next_sentence": true
    },
    {
        "source_sentence": "破戒之人，與善人異，如驢在牛群。",
        "from": "T25n1509_013:0154b18_13",
        "context_with_next_sentence": true
    },
    {
        "source_sentence": "破戒之人，在精進眾，譬如儜兒在健人中。",
        "from": "T25n1509_013:0154b19_14",
        "context_with_next_sentence": true
    },
    {
        "source_sentence": "破戒之人，雖似比丘，譬如死屍在眠人中。",
        "from": "T25n1509_013:0154b20_15",
        "context_with_next_sentence": true
    },
    {
        "source_sentence": "破戒之人，譬如偽珠在真珠中。",
        "from": "T25n1509_013:0154b21_16",
        "context_with_next_sentence": true
    },
    {
        "source_sentence": "破戒之人，譬如伊蘭在栴檀林。",
        "from": "T25n1509_013:0154b21_17",
        "context_with_next_sentence": true
    },
    {
        "source_sentence": "破戒之人，雖形似善人，內無善法；雖復剃頭、染衣、次第捉籌，名為比丘，實非比丘。",
        "from": "T25n1509_013:0154b22_18",
        "context_with_next_sentence": true
    },
    {
        "source_sentence": "破戒之人，若著法衣，則是熱銅鐵鍱以纏其身；若持鉢盂，則是盛洋銅器；若所噉食，則是吞燒鐵丸，飲熱洋銅；若受人供養供給，則是地獄獄鬼守之；若入精舍，則是入大地獄；若坐眾僧床榻，是為坐熱鐵床上。",
        "from": "T25n1509_013:0154b24_19",
        "context_with_next_sentence": true
    },
    {
        "source_sentence": "復次，破戒之人，常懷怖懅，如重病人，常畏死至。",
        "from": "T25n1509_013:0154b29_20",
        "context_with_next_sentence": true
    },
    {
        "source_sentence": "亦如五逆罪人，心常自念「我為佛賊」，藏覆避隈；如賊畏人，歲月日過，常不安隱。",
        "from": "T25n1509_013:0154c01_21",
        "context_with_next_sentence": true
    },
    {
        "source_sentence": "破戒之人，雖得供養利樂，是樂不淨；譬如愚人，供養莊嚴死屍，智者聞之，惡不欲見。",
        "from": "T25n1509_013:0154c03_22",
        "context_with_next_sentence": true
    },
    {
        "source_sentence": "如是種種無量破戒之罪，不可稱說，行者應當一心持戒。",
        "from": "T25n1509_013:0154c05_23",
        "context_with_next_sentence": true
    },
    {
        "source_sentence": "大智度論釋初品中戒相義第二十二之一問曰：已知如是種種功德果報，云何名為「戒相」？",
        "from": "T25n1509_013:0154c07_0",
        "context_with_next_sentence": true
    },
    {
        "source_sentence": "答曰：惡止不更作，若心生、若口言、若從他受，息身、口惡，是為戒相。",
        "from": "T25n1509_013:0154c09_1",
        "context_with_next_sentence": true
    },
    {
        "source_sentence": "云何名為「惡」？",
        "from": "T25n1509_013:0154c10_2",
        "context_with_next_sentence": true
    },
    {
        "source_sentence": "若實是眾生，知是眾生，發心欲殺而奪其命，生身業有作色，是名殺生罪。",
        "from": "T25n1509_013:0154c11_3",
        "context_with_next_sentence": true
    },
    {
        "source_sentence": "其餘繫閉、鞭打等，是助殺法。",
        "from": "T25n1509_013:0154c12_4",
        "context_with_next_sentence": true
    },
    {
        "source_sentence": "復次，殺他得殺罪，非自殺身。",
        "from": "T25n1509_013:0154c13_5",
        "context_with_next_sentence": true
    },
    {
        "source_sentence": "心知眾生而殺是名殺罪，不如夜中見人謂為杌樹而殺者。",
        "from": "T25n1509_013:0154c14_6",
        "context_with_next_sentence": true
    },
    {
        "source_sentence": "故殺生得殺罪，非不故也。",
        "from": "T25n1509_013:0154c15_7",
        "context_with_next_sentence": true
    },
    {
        "source_sentence": "快心殺生得殺罪，非狂癡。",
        "from": "T25n1509_013:0154c16_8",
        "context_with_next_sentence": true
    },
    {
        "source_sentence": "命根斷，是殺罪，非作瘡。",
        "from": "T25n1509_013:0154c17_0",
        "context_with_next_sentence": true
    },
    {
        "source_sentence": "身業是殺罪，非但口教勅。",
        "from": "T25n1509_013:0154c17_1",
        "context_with_next_sentence": true
    },
    {
        "source_sentence": "口教是殺罪，非但心生。",
        "from": "T25n1509_013:0154c18_2",
        "context_with_next_sentence": true
    },
    {
        "source_sentence": "如是等，名殺罪；不作是罪，名為戒。",
        "from": "T25n1509_013:0154c18_3",
        "context_with_next_sentence": true
    },
    {
        "source_sentence": "若人受戒，心生、口言：「我從今日不復殺生！」",
        "from": "T25n1509_013:0154c19_4",
        "context_with_next_sentence": true
    },
    {
        "source_sentence": "若身不動，口不言，而獨心生自誓：「我從今日不復殺生！」",
        "from": "T25n1509_013:0154c20_5",
        "context_with_next_sentence": true
    },
    {
        "source_sentence": "是名不殺生戒。",
        "from": "T25n1509_013:0154c21_6",
        "context_with_next_sentence": true
    },
    {
        "source_sentence": "有人言：「是不殺生戒，或善或無記。」",
        "from": "T25n1509_013:0154c22_7",
        "context_with_next_sentence": true
    },
    {
        "source_sentence": "問曰：如阿毘曇中說「一切戒律儀皆善」，今何以言無記？",
        "from": "T25n1509_013:0154c23_0",
        "context_with_next_sentence": true
    },
    {
        "source_sentence": "答曰：如《迦栴延子阿毘曇》中言一切善，如餘《阿毘曇》中言不殺戒，或善、或無記。",
        "from": "T25n1509_013:0154c24_1",
        "context_with_next_sentence": true
    },
    {
        "source_sentence": "何以故？",
        "from": "T25n1509_013:0154c26_0",
        "context_with_next_sentence": true
    },
    {
        "source_sentence": "若不殺戒常善者，持此戒人，應如得道人，常不墮惡道。",
        "from": "T25n1509_013:0154c26_1",
        "context_with_next_sentence": true
    },
    {
        "source_sentence": "以是故，或時應無記；無記無果報故，不生天上、人中。",
        "from": "T25n1509_013:0154c27_2",
        "context_with_next_sentence": true
    },
    {
        "source_sentence": "問曰：不以戒無記故墮地獄，更有惡心生故墮地獄！",
        "from": "T25n1509_013:0154c28_3",
        "context_with_next_sentence": true
    },
    {
        "source_sentence": "答曰：不殺生，得無量善法，作、無作，福常日夜生故；若作少罪，有限、有量。",
        "from": "T25n1509_013:0155a01_4",
        "context_with_next_sentence": true
    },
    {
        "source_sentence": "何以故隨有量而不隨無量？",
        "from": "T25n1509_013:0155a02_5",
        "context_with_next_sentence": true
    },
    {
        "source_sentence": "以是故，知不殺戒中，或有無記。",
        "from": "T25n1509_013:0155a03_6",
        "context_with_next_sentence": true
    },
    {
        "source_sentence": "復次，有人不從師受戒，而但心生自誓：「我從今日不復殺生！」",
        "from": "T25n1509_013:0155a04_7",
        "context_with_next_sentence": true
    },
    {
        "source_sentence": "如是不殺，或時無記。",
        "from": "T25n1509_013:0155a05_8",
        "context_with_next_sentence": true
    },
    {
        "source_sentence": "問曰：是不殺戒何界繫？",
        "from": "T25n1509_013:0155a06_9",
        "context_with_next_sentence": true
    },
    {
        "source_sentence": "答曰：如《迦栴延子阿毘曇》中言：「一切受戒律儀，皆欲界繫。」",
        "from": "T25n1509_013:0155a06_10",
        "context_with_next_sentence": true
    },
    {
        "source_sentence": "餘《阿毘曇》中言：「或欲界繫，或不繫。」",
        "from": "T25n1509_013:0155a07_11",
        "context_with_next_sentence": true
    },
    {
        "source_sentence": "以實言之，應有三種：「或欲界繫，或色界繫，或無漏。」",
        "from": "T25n1509_013:0155a08_12",
        "context_with_next_sentence": true
    },
    {
        "source_sentence": "殺生法雖欲界，不殺戒，應隨殺在欲界；但色界不殺、無漏不殺，遠遮故，是真不殺戒。",
        "from": "T25n1509_013:0155a09_13",
        "context_with_next_sentence": true
    },
    {
        "source_sentence": "復次，有人不受戒，而從生已來，不好殺生，或善或無記，是名無記。",
        "from": "T25n1509_013:0155a11_14",
        "context_with_next_sentence": true
    },
    {
        "source_sentence": "是不殺生法，非心，非心數法，亦非心相應；或共心生，或不共心生。",
        "from": "T25n1509_013:0155a13_15",
        "context_with_next_sentence": true
    },
    {
        "source_sentence": "《迦栴延子阿毘曇》中言：「不殺生是身、口業，或作色、或無作色，或時隨心行、或不隨心行(丹注云：隨心行：定共戒；不隨心意：五戒)，非先世業報。",
        "from": "T25n1509_013:0155a14_16",
        "context_with_next_sentence": true
    },
    {
        "source_sentence": "二種修應修，二種證應證(丹注云：身證、慧證)。",
        "from": "T25n1509_013:0155a17_17",
        "context_with_next_sentence": true
    },
    {
        "source_sentence": "思惟斷，一切欲界最後得；見斷、時斷，凡夫、聖人所得。",
        "from": "T25n1509_013:0155a18_18",
        "context_with_next_sentence": true
    },
    {
        "source_sentence": "是色法，或可見、或不可見法，或有對法、或無對法，有報法，有果法，有漏法，有為法，有上法(丹注云：非極故有上)，非相應因。",
        "from": "T25n1509_013:0155a19_19",
        "context_with_next_sentence": true
    },
    {
        "source_sentence": "如是等分別，是名不殺戒。」",
        "from": "T25n1509_013:0155a22_0",
        "context_with_next_sentence": true
    },
    {
        "source_sentence": "問曰：八直道中戒，亦不殺生，何以獨言「不殺生戒有報、有漏」？",
        "from": "T25n1509_013:0155a22_1",
        "context_with_next_sentence": true
    },
    {
        "source_sentence": "答曰：此中但說受戒律儀法，不說無漏戒律儀。",
        "from": "T25n1509_013:0155a23_2",
        "context_with_next_sentence": true
    },
    {
        "source_sentence": "復次，餘《阿毘曇》中言：「不殺法常不逐心行，非身口業，不隨心業行；或有報，或無報；非心相應法，或有漏，或無漏。」",
        "from": "T25n1509_013:0155a25_3",
        "context_with_next_sentence": true
    },
    {
        "source_sentence": "是為異法，餘者皆同。",
        "from": "T25n1509_013:0155a27_4",
        "context_with_next_sentence": true
    },
    {
        "source_sentence": "復有言：「諸佛賢聖不戲論諸法(丹注云：種種異說名為『戲』也)，現前眾生各各惜命，是故佛言莫奪他命；奪他命，世世受諸苦痛。」",
        "from": "T25n1509_013:0155a28_5",
        "context_with_next_sentence": true
    },
    {
        "source_sentence": "眾生有、無，後當說。",
        "from": "T25n1509_013:0155b01_6",
        "context_with_next_sentence": true
    },
    {
        "source_sentence": "問曰：人能以力勝人，并國、殺怨，或田獵皮肉，所濟處大；令不殺生，得何等利？",
        "from": "T25n1509_013:0155b02_7",
        "context_with_next_sentence": true
    },
    {
        "source_sentence": "答曰：得無所畏，安樂無怖。",
        "from": "T25n1509_013:0155b04_8",
        "context_with_next_sentence": true
    },
    {
        "source_sentence": "我以無害於彼故，彼亦無害於我，以是故，無怖、無畏。",
        "from": "T25n1509_013:0155b04_9",
        "context_with_next_sentence": true
    },
    {
        "source_sentence": "好殺之人，雖復位極人王，亦不自安；如持戒之人，單行獨遊，無所畏難。",
        "from": "T25n1509_013:0155b06_10",
        "context_with_next_sentence": true
    },
    {
        "source_sentence": "復次，好殺之人，有命之屬皆不喜見；若不好殺，一切眾生皆樂依附。",
        "from": "T25n1509_013:0155b07_11",
        "context_with_next_sentence": true
    },
    {
        "source_sentence": "復次，持戒之人，命欲終時其心安樂，無疑、無悔；若生天上、若在人中，常得長壽；是為得道因緣，乃至得佛，住壽無量。",
        "from": "T25n1509_013:0155b09_12",
        "context_with_next_sentence": true
    },
    {
        "source_sentence": "復次，殺生之人，今世、後世受種種身、心苦痛；不殺之人，無此眾難，是為大利。",
        "from": "T25n1509_013:0155b12_13",
        "context_with_next_sentence": true
    },
    {
        "source_sentence": "復次，行者思惟：「我自惜命、愛身，彼亦如是，與我何異？」",
        "from": "T25n1509_013:0155b13_14",
        "context_with_next_sentence": true
    },
    {
        "source_sentence": "以是之故，不應殺生。",
        "from": "T25n1509_013:0155b15_15",
        "context_with_next_sentence": true
    },
    {
        "source_sentence": "復次，若人殺生者，為善人所訶、怨家所嫉；負他命故，常有怖畏，為彼所憎；死時心悔，當墮地獄，若畜生中；若出為人，常當短命。",
        "from": "T25n1509_013:0155b15_16",
        "context_with_next_sentence": true
    },
    {
        "source_sentence": "復次，假令後世無罪，不為善人所訶、怨家所嫉，尚不應故奪他命。",
        "from": "T25n1509_013:0155b18_17",
        "context_with_next_sentence": true
    },
    {
        "source_sentence": "何以故？",
        "from": "T25n1509_013:0155b20_18",
        "context_with_next_sentence": true
    },
    {
        "source_sentence": "善相之人所不應行，何況兩世有罪，弊惡果報！",
        "from": "T25n1509_013:0155b20_19",
        "context_with_next_sentence": true
    },
    {
        "source_sentence": "復次，殺為罪中之重。",
        "from": "T25n1509_013:0155b21_20",
        "context_with_next_sentence": true
    },
    {
        "source_sentence": "何以故？",
        "from": "T25n1509_013:0155b22_21",
        "context_with_next_sentence": true
    },
    {
        "source_sentence": "人有死急，不惜重寶，但以活命為先。",
        "from": "T25n1509_013:0155b22_22",
        "context_with_next_sentence": true
    },
    {
        "source_sentence": "譬如賈客入海採寶，垂出大海，其船卒壞，珍寶失盡，而自喜慶，舉手而言：「幾失大寶！」",
        "from": "T25n1509_013:0155b23_23",
        "context_with_next_sentence": true
    },
    {
        "source_sentence": "眾人怪言：「汝失財物，裸形得脫，云何喜言幾失大寶？」",
        "from": "T25n1509_013:0155b25_24",
        "context_with_next_sentence": true
    },
    {
        "source_sentence": "答言：「一切寶中，人命第一；人為命故求財，不為財故求命。」",
        "from": "T25n1509_013:0155b26_25",
        "context_with_next_sentence": true
    },
    {
        "source_sentence": "以是故，佛說十不善道中，殺罪最在初；五戒中亦最在初。",
        "from": "T25n1509_013:0155b27_26",
        "context_with_next_sentence": true
    },
    {
        "source_sentence": "若人種種修諸福德，而無不殺生戒，則無所益。",
        "from": "T25n1509_013:0155b29_27",
        "context_with_next_sentence": true
    },
    {
        "source_sentence": "何以故？",
        "from": "T25n1509_013:0155c01_28",
        "context_with_next_sentence": true
    },
    {
        "source_sentence": "雖在富貴處生，勢力豪強而無壽命，誰受此樂？",
        "from": "T25n1509_013:0155c01_29",
        "context_with_next_sentence": true
    },
    {
        "source_sentence": "以是故，知諸餘罪中，殺罪最重；諸功德中，不殺第一。",
        "from": "T25n1509_013:0155c02_30",
        "context_with_next_sentence": true
    },
    {
        "source_sentence": "世間中惜命為第一。",
        "from": "T25n1509_013:0155c03_31",
        "context_with_next_sentence": true
    },
    {
        "source_sentence": "何以知之？",
        "from": "T25n1509_013:0155c04_32",
        "context_with_next_sentence": true
    },
    {
        "source_sentence": "一切世人，甘受刑罰刑殘考掠以護壽命。",
        "from": "T25n1509_013:0155c04_33",
        "context_with_next_sentence": true
    },
    {
        "source_sentence": "復次，若有人受戒，心生：「從今日不殺一切眾生。」",
        "from": "T25n1509_013:0155c05_34",
        "context_with_next_sentence": true
    },
    {
        "source_sentence": "是於無量眾生中，已以所愛重物施與，所得功德亦復無量。",
        "from": "T25n1509_013:0155c06_35",
        "context_with_next_sentence": true
    },
    {
        "source_sentence": "如佛說：「有五大施，何等五？",
        "from": "T25n1509_013:0155c08_0",
        "context_with_next_sentence": true
    },
    {
        "source_sentence": "一者、不殺生，是為最大施；不盜、不邪婬、不妄語、不飲酒，亦復如是。」",
        "from": "T25n1509_013:0155c08_1",
        "context_with_next_sentence": true
    },
    {
        "source_sentence": "復次，行慈三昧，其福無量，水、火不害，刀、兵不傷，一切惡毒所不能中；以五大施故，所得如是。",
        "from": "T25n1509_013:0155c10_2",
        "context_with_next_sentence": true
    },
    {
        "source_sentence": "復次，三世十方中尊，佛為第一。",
        "from": "T25n1509_013:0155c12_3",
        "context_with_next_sentence": true
    },
    {
        "source_sentence": "如佛語難提迦優婆塞：「殺生有十罪，何等為十？",
        "from": "T25n1509_013:0155c13_4",
        "context_with_next_sentence": true
    },
    {
        "source_sentence": "一者、心常懷毒，世世不絕；二者、眾生憎惡，眼不喜見；三者、常懷惡念，思惟惡事；四者、眾生畏之，如見蛇虎；五者、睡時心怖，覺亦不安；六者、常有惡夢；七者、命終之時，狂怖惡死；八者、種短命業因緣；九者、身壞命終，墮泥梨中；十者、若出為人，常當短命。」",
        "from": "T25n1509_013:0155c14_5",
        "context_with_next_sentence": true
    },
    {
        "source_sentence": "復次，行者心念：「一切有命，乃至昆虫，皆自惜身；云何以衣服、飲食自為身故而殺眾生？」",
        "from": "T25n1509_013:0155c19_6",
        "context_with_next_sentence": true
    },
    {
        "source_sentence": "復次，行者當學大人法，一切大人中，佛為最大。",
        "from": "T25n1509_013:0155c21_7",
        "context_with_next_sentence": true
    },
    {
        "source_sentence": "何以故？",
        "from": "T25n1509_013:0155c23_8",
        "context_with_next_sentence": true
    },
    {
        "source_sentence": "一切智慧成就，十力具足，能度眾生，常行慈愍，持不殺戒，自致得佛，亦教弟子行此慈愍。",
        "from": "T25n1509_013:0155c23_9",
        "context_with_next_sentence": true
    },
    {
        "source_sentence": "行者欲學大人行故，亦當不殺。",
        "from": "T25n1509_013:0155c25_10",
        "context_with_next_sentence": true
    },
    {
        "source_sentence": "問曰：不侵我者，殺心可息；若為侵害、強奪、逼迫，是當云何？",
        "from": "T25n1509_013:0155c26_11",
        "context_with_next_sentence": true
    },
    {
        "source_sentence": "答曰：應當量其輕重。",
        "from": "T25n1509_013:0155c27_12",
        "context_with_next_sentence": true
    },
    {
        "source_sentence": "若人殺己，先自思惟：「全戒利重？",
        "from": "T25n1509_013:0155c27_13",
        "context_with_next_sentence": true
    },
    {
        "source_sentence": "全身為重？",
        "from": "T25n1509_013:0155c28_14",
        "context_with_next_sentence": true
    },
    {
        "source_sentence": "破戒為失？",
        "from": "T25n1509_013:0155c29_0",
        "context_with_next_sentence": true
    },
    {
        "source_sentence": "喪身為失？」",
        "from": "T25n1509_013:0155c29_1",
        "context_with_next_sentence": true
    },
    {
        "source_sentence": "如是思惟已，知持戒為重，全身為輕。",
        "from": "T25n1509_013:0155c29_2",
        "context_with_next_sentence": true
    },
    {
        "source_sentence": "若苟免全身，身何所得？",
        "from": "T25n1509_013:0156a01_3",
        "context_with_next_sentence": true
    },
    {
        "source_sentence": "是身名為老、病、死藪，必當壞敗！",
        "from": "T25n1509_013:0156a02_0",
        "context_with_next_sentence": true
    },
    {
        "source_sentence": "若為持戒失身，其利甚重。",
        "from": "T25n1509_013:0156a02_1",
        "context_with_next_sentence": true
    },
    {
        "source_sentence": "又復思惟：「我前後失身，世世無數，或作惡賊、禽獸之身，但為財利諸不善事；今乃得為持淨戒故，不惜此身，捨命持戒，勝於毀禁全身百千萬倍，不可為喻。",
        "from": "T25n1509_013:0156a03_2",
        "context_with_next_sentence": true
    },
    {
        "source_sentence": "如是定心，應當捨身以護淨戒。」",
        "from": "T25n1509_013:0156a07_3",
        "context_with_next_sentence": true
    },
    {
        "source_sentence": "如一須陀洹人，生屠殺家；年向成人，應當修其家業而不肯殺生。",
        "from": "T25n1509_013:0156a07_4",
        "context_with_next_sentence": true
    },
    {
        "source_sentence": "父母與刀并一口羊，閉著屋中而語之言：「若不殺羊，不令汝出、得見日月、生活飲食！」",
        "from": "T25n1509_013:0156a09_5",
        "context_with_next_sentence": true
    },
    {
        "source_sentence": "兒自思惟言：「我若殺此一羊，便當終為此業，豈以身故為此大罪？」",
        "from": "T25n1509_013:0156a11_6",
        "context_with_next_sentence": true
    },
    {
        "source_sentence": "便以刀自殺。",
        "from": "T25n1509_013:0156a13_0",
        "context_with_next_sentence": true
    },
    {
        "source_sentence": "父母開戶，見羊在一面立，兒已命絕。",
        "from": "T25n1509_013:0156a13_1",
        "context_with_next_sentence": true
    },
    {
        "source_sentence": "當自殺時，即生天上。",
        "from": "T25n1509_013:0156a14_2",
        "context_with_next_sentence": true
    },
    {
        "source_sentence": "若如此者，是為不惜壽命，全護淨戒。",
        "from": "T25n1509_013:0156a14_3",
        "context_with_next_sentence": true
    },
    {
        "source_sentence": "如是等義，是名不殺生戒。",
        "from": "T25n1509_013:0156a15_4",
        "context_with_next_sentence": true
    },
    {
        "source_sentence": "不與取者，知他物，生盜心，取物去離本處，物屬我，是名盜。",
        "from": "T25n1509_013:0156a16_5",
        "context_with_next_sentence": true
    },
    {
        "source_sentence": "若不作，是名不盜。",
        "from": "T25n1509_013:0156a17_6",
        "context_with_next_sentence": true
    },
    {
        "source_sentence": "其餘方便計挍，乃至手捉未離地者，名助盜法。",
        "from": "T25n1509_013:0156a18_7",
        "context_with_next_sentence": true
    },
    {
        "source_sentence": "財物有二種：有屬他，有不屬他。",
        "from": "T25n1509_013:0156a19_8",
        "context_with_next_sentence": true
    },
    {
        "source_sentence": "取屬他物，是為盜罪。",
        "from": "T25n1509_013:0156a20_9",
        "context_with_next_sentence": true
    },
    {
        "source_sentence": "屬他物亦有二種：一者、聚落中，二者、空地。",
        "from": "T25n1509_013:0156a20_10",
        "context_with_next_sentence": true
    },
    {
        "source_sentence": "此二處物，盜心取，得盜罪。",
        "from": "T25n1509_013:0156a21_11",
        "context_with_next_sentence": true
    },
    {
        "source_sentence": "若物在空地，當撿挍知是物近誰國？",
        "from": "T25n1509_013:0156a22_12",
        "context_with_next_sentence": true
    },
    {
        "source_sentence": "是物應當有屬，不應取。",
        "from": "T25n1509_013:0156a23_13",
        "context_with_next_sentence": true
    },
    {
        "source_sentence": "如毘尼中說種種不盜，是名不盜相。",
        "from": "T25n1509_013:0156a23_14",
        "context_with_next_sentence": true
    },
    {
        "source_sentence": "問曰：不盜有何等利？",
        "from": "T25n1509_013:0156a24_15",
        "context_with_next_sentence": true
    },
    {
        "source_sentence": "答曰：人命有二種：一者、內，二者、外。",
        "from": "T25n1509_013:0156a25_16",
        "context_with_next_sentence": true
    },
    {
        "source_sentence": "若奪財物，是為奪外命。",
        "from": "T25n1509_013:0156a25_17",
        "context_with_next_sentence": true
    },
    {
        "source_sentence": "何以故？",
        "from": "T25n1509_013:0156a26_18",
        "context_with_next_sentence": true
    },
    {
        "source_sentence": "命依飲食、衣被等故活，若劫若奪，是名奪外命。",
        "from": "T25n1509_013:0156a26_19",
        "context_with_next_sentence": true
    },
    {
        "source_sentence": "如偈說：　「一切諸眾生，　　衣食以自活；　　若奪若劫取，　　是名劫奪命。」",
        "from": "T25n1509_013:0156a27_20",
        "context_with_next_sentence": true
    },
    {
        "source_sentence": "以是事故，有智之人不應劫奪。",
        "from": "T25n1509_013:0156b01_0",
        "context_with_next_sentence": true
    },
    {
        "source_sentence": "復次，當自思惟：「劫奪得物，以自供養，雖身充足，會亦當死；死入地獄，家室親屬，雖共受樂，獨自受罪，亦不能救。」",
        "from": "T25n1509_013:0156b01_1",
        "context_with_next_sentence": true
    },
    {
        "source_sentence": "已得此觀，應當不盜。",
        "from": "T25n1509_013:0156b04_2",
        "context_with_next_sentence": true
    },
    {
        "source_sentence": "復次，是不與取有二種：一者、偷，二者、劫。",
        "from": "T25n1509_013:0156b04_3",
        "context_with_next_sentence": true
    },
    {
        "source_sentence": "此二共名不與取。",
        "from": "T25n1509_013:0156b05_4",
        "context_with_next_sentence": true
    },
    {
        "source_sentence": "於不與取中，盜為最重。",
        "from": "T25n1509_013:0156b06_5",
        "context_with_next_sentence": true
    },
    {
        "source_sentence": "何以故？",
        "from": "T25n1509_013:0156b06_6",
        "context_with_next_sentence": true
    },
    {
        "source_sentence": "一切人以財自活，而或穿踰盜取，是最不淨。",
        "from": "T25n1509_013:0156b07_0",
        "context_with_next_sentence": true
    },
    {
        "source_sentence": "何以故？",
        "from": "T25n1509_013:0156b08_1",
        "context_with_next_sentence": true
    },
    {
        "source_sentence": "無力勝人，畏死盜取故。",
        "from": "T25n1509_013:0156b08_2",
        "context_with_next_sentence": true
    },
    {
        "source_sentence": "劫奪之中，盜為罪重，如偈說：　「飢餓身羸瘦，　　受罪大苦劇；　　他物不可觸，　　譬如大火聚。",
        "from": "T25n1509_013:0156b08_3",
        "context_with_next_sentence": true
    },
    {
        "source_sentence": "　　若盜取他物，　　其主泣懊惱，　　假使天王等，　　猶亦以為苦。」",
        "from": "T25n1509_013:0156b12_0",
        "context_with_next_sentence": true
    },
    {
        "source_sentence": "殺生人罪雖重，然於所殺者是賊，偷盜人於一切有物人中賊。",
        "from": "T25n1509_013:0156b14_0",
        "context_with_next_sentence": true
    },
    {
        "source_sentence": "若犯餘戒，於異國中有不以為罪者；若偷盜人，一切諸國無不治罪。",
        "from": "T25n1509_013:0156b15_1",
        "context_with_next_sentence": true
    },
    {
        "source_sentence": "問曰：劫奪之人，今世有人讚美其健，於此劫奪，何以不作？",
        "from": "T25n1509_013:0156b17_2",
        "context_with_next_sentence": true
    },
    {
        "source_sentence": "答曰：不與而盜，是不善相；劫盜之中，雖有差降，俱為不善。",
        "from": "T25n1509_013:0156b18_3",
        "context_with_next_sentence": true
    },
    {
        "source_sentence": "譬如美食雜毒，惡食雜毒，美惡雖殊，雜毒不異。",
        "from": "T25n1509_013:0156b19_4",
        "context_with_next_sentence": true
    },
    {
        "source_sentence": "亦如明闇蹈火，晝夜雖異，燒足一也。",
        "from": "T25n1509_013:0156b21_5",
        "context_with_next_sentence": true
    },
    {
        "source_sentence": "今世愚人，不識罪、福二世果報，無仁慈心，見人能以力相侵，強奪他財，讚以為強。",
        "from": "T25n1509_013:0156b21_6",
        "context_with_next_sentence": true
    },
    {
        "source_sentence": "諸佛賢聖，慈愍一切，了達三世殃禍不朽，所不稱譽。",
        "from": "T25n1509_013:0156b23_7",
        "context_with_next_sentence": true
    },
    {
        "source_sentence": "以是故，知劫盜之罪，俱為不善，善人行者之所不為。",
        "from": "T25n1509_013:0156b25_8",
        "context_with_next_sentence": true
    },
    {
        "source_sentence": "如佛說：「不與取有十罪，何等為十？",
        "from": "T25n1509_013:0156b26_9",
        "context_with_next_sentence": true
    },
    {
        "source_sentence": "一者、物主常瞋；二者、重疑(丹注云：重罪人疑)；三者、非行時，不籌量；四者、朋黨惡人，遠離賢善；五者、破善相；六者、得罪於官；七者、財物沒入；八者、種貧窮業因緣；九者、死入地獄；十者、若出為人，勤苦求財，五家所共：若王、若賊、若火、若水、若不愛子用，乃至藏埋亦失。」",
        "from": "T25n1509_013:0156b27_10",
        "context_with_next_sentence": true
    },
    {
        "source_sentence": "邪婬者，若女人為父母、兄弟、姊妹、夫主、兒子、世間法、王法守護，若犯者，是名邪婬。",
        "from": "T25n1509_013:0156c04_0",
        "context_with_next_sentence": true
    },
    {
        "source_sentence": "若有雖不守護，以法為守；云何法守？",
        "from": "T25n1509_013:0156c05_1",
        "context_with_next_sentence": true
    },
    {
        "source_sentence": "一切出家女人，在家受一日戒，是名法守。",
        "from": "T25n1509_013:0156c06_2",
        "context_with_next_sentence": true
    },
    {
        "source_sentence": "若以力，若以財，若誑誘；若自有妻受戒、有娠、乳兒、非道，如是犯者，名為邪婬。",
        "from": "T25n1509_013:0156c07_3",
        "context_with_next_sentence": true
    },
    {
        "source_sentence": "如是種種乃至以華鬘與婬女為要，如是犯者，名為邪婬。",
        "from": "T25n1509_013:0156c09_4",
        "context_with_next_sentence": true
    },
    {
        "source_sentence": "如是種種不作，名為不邪婬。",
        "from": "T25n1509_013:0156c10_5",
        "context_with_next_sentence": true
    },
    {
        "source_sentence": "問曰：人守人瞋，法守破法，應名邪婬；人自有妻，何以為邪？",
        "from": "T25n1509_013:0156c11_6",
        "context_with_next_sentence": true
    },
    {
        "source_sentence": "答曰：既聽受一日戒，墮於法中；本雖是婦，今不自在；過受戒時，則非法守。",
        "from": "T25n1509_013:0156c13_0",
        "context_with_next_sentence": true
    },
    {
        "source_sentence": "有娠婦人，以其身重，厭本所習，又為傷娠。",
        "from": "T25n1509_013:0156c14_1",
        "context_with_next_sentence": true
    },
    {
        "source_sentence": "乳兒時婬其母，乳則竭；又以心著婬欲，不復護兒。",
        "from": "T25n1509_013:0156c15_2",
        "context_with_next_sentence": true
    },
    {
        "source_sentence": "非道之處，則非女根，女心不樂，強以非理，故名邪婬。",
        "from": "T25n1509_013:0156c17_3",
        "context_with_next_sentence": true
    },
    {
        "source_sentence": "是事不作，名為不邪婬。",
        "from": "T25n1509_013:0156c18_4",
        "context_with_next_sentence": true
    },
    {
        "source_sentence": "問曰：若夫主不知、不見、不惱，他有何罪？",
        "from": "T25n1509_013:0156c18_5",
        "context_with_next_sentence": true
    },
    {
        "source_sentence": "答曰：以其邪故；既名為邪，是為不正，是故有罪。",
        "from": "T25n1509_013:0156c19_6",
        "context_with_next_sentence": true
    },
    {
        "source_sentence": "復次，此有種種罪過，夫妻之情，異身同體，奪他所愛，破其本心，是名為賊。",
        "from": "T25n1509_013:0156c20_7",
        "context_with_next_sentence": true
    },
    {
        "source_sentence": "復有重罪，惡名醜聲，為人所憎；少樂多畏，或畏刑戮，又畏夫主傍人所知；多懷妄語，聖人所呵，罪中之罪(丹注云：婬罪，邪婬破戒故，名罪中之罪)。",
        "from": "T25n1509_013:0156c22_8",
        "context_with_next_sentence": true
    },
    {
        "source_sentence": "復次，婬妷之人，當自思惟：「我婦他妻，同為女人，骨肉情態，彼此無異，而我何為橫生惑心，隨逐邪意？",
        "from": "T25n1509_013:0156c25_9",
        "context_with_next_sentence": true
    },
    {
        "source_sentence": "邪婬之人，破失今世、後世之樂(好名善譽、身心安樂，今世得也；生天、得道、涅槃之利，後世得也)。」",
        "from": "T25n1509_013:0156c27_10",
        "context_with_next_sentence": true
    },
    {
        "source_sentence": "復次，迴己易處，以自制心：「若彼侵我妻，我則忿恚；我若侵彼，彼亦何異？」",
        "from": "T25n1509_013:0156c29_11",
        "context_with_next_sentence": true
    },
    {
        "source_sentence": "恕己自制，故應不作。",
        "from": "T25n1509_013:0157a01_12",
        "context_with_next_sentence": true
    },
    {
        "source_sentence": "復次，如佛所說：「邪婬之人，後墮劍樹地獄，眾苦備受；得出為人，家道不穆，常值婬婦、邪僻殘賊。",
        "from": "T25n1509_013:0157a02_13",
        "context_with_next_sentence": true
    },
    {
        "source_sentence": "邪婬為患，譬如蝮蛇，亦如大火，不急避之，禍害將及！」",
        "from": "T25n1509_013:0157a04_14",
        "context_with_next_sentence": true
    },
    {
        "source_sentence": "如佛所說：「邪婬有十罪：一者、常為所婬夫主欲危害之；二者、夫婦不穆，常共鬪諍；三者、諸不善法日日增長，於諸善法日日損減；四者、不守護身，妻子孤寡；五者、財產日耗；六者、有諸惡事，常為人所疑；七者、親屬、知識所不愛憙；八者、種怨家業因緣；九者、身壞命終，死入地獄；十者、若出為女人，多人共夫；若為男子，婦不貞潔。」",
        "from": "T25n1509_013:0157a05_15",
        "context_with_next_sentence": true
    },
    {
        "source_sentence": "如是等種種因緣不作，是名不邪婬。",
        "from": "T25n1509_013:0157a13_16",
        "context_with_next_sentence": true
    },
    {
        "source_sentence": "妄語者，不淨心，欲誑他，覆隱實，出異語，生口業，是名妄語。",
        "from": "T25n1509_013:0157a14_17",
        "context_with_next_sentence": true
    },
    {
        "source_sentence": "妄語之罪，從言聲相解生；若不相解，雖不實語，無妄語罪。",
        "from": "T25n1509_013:0157a15_18",
        "context_with_next_sentence": true
    },
    {
        "source_sentence": "是妄語，知言不知，不知言知；見言不見，不見言見；聞言不聞，不聞言聞——是名妄語。",
        "from": "T25n1509_013:0157a16_19",
        "context_with_next_sentence": true
    },
    {
        "source_sentence": "若不作，是名不妄語。",
        "from": "T25n1509_013:0157a19_0",
        "context_with_next_sentence": true
    },
    {
        "source_sentence": "問曰：妄語有何等罪？",
        "from": "T25n1509_013:0157a19_1",
        "context_with_next_sentence": true
    },
    {
        "source_sentence": "答曰：妄語之人，先自誑身，然後誑人；以實為虛，以虛為實，虛實顛倒，不受善法。",
        "from": "T25n1509_013:0157a20_0",
        "context_with_next_sentence": true
    },
    {
        "source_sentence": "譬如覆瓶，水不得入。",
        "from": "T25n1509_013:0157a21_1",
        "context_with_next_sentence": true
    },
    {
        "source_sentence": "妄語之人，心無慚愧，閉塞天道、涅槃之門。",
        "from": "T25n1509_013:0157a22_2",
        "context_with_next_sentence": true
    },
    {
        "source_sentence": "觀知此罪，是故不作。",
        "from": "T25n1509_013:0157a23_3",
        "context_with_next_sentence": true
    },
    {
        "source_sentence": "復次，觀知實語，其利甚廣，實語之利，自從己出，甚為易得，是為一切出家人力。",
        "from": "T25n1509_013:0157a23_4",
        "context_with_next_sentence": true
    },
    {
        "source_sentence": "如是功德，居家、出家人，共有此利，善人之相。",
        "from": "T25n1509_013:0157a25_5",
        "context_with_next_sentence": true
    },
    {
        "source_sentence": "復次，實語之人，其心端直；其心端直，易得免苦。",
        "from": "T25n1509_013:0157a26_6",
        "context_with_next_sentence": true
    },
    {
        "source_sentence": "譬如稠林曳木，直者易出。",
        "from": "T25n1509_013:0157a27_7",
        "context_with_next_sentence": true
    },
    {
        "source_sentence": "問曰：若妄語有如是罪，人何以故妄語？",
        "from": "T25n1509_013:0157a28_8",
        "context_with_next_sentence": true
    },
    {
        "source_sentence": "答曰：有人愚癡少智，遭事苦厄，妄語求脫；不知事發今世得罪，不知後世有大罪報。",
        "from": "T25n1509_013:0157a29_9",
        "context_with_next_sentence": true
    },
    {
        "source_sentence": "復有人雖知妄語罪，慳貪、瞋恚、愚癡多故，而作妄語。",
        "from": "T25n1509_013:0157b02_10",
        "context_with_next_sentence": true
    },
    {
        "source_sentence": "復有人雖不貪恚，而妄證人罪，心謂實爾，死墮地獄。",
        "from": "T25n1509_013:0157b03_11",
        "context_with_next_sentence": true
    },
    {
        "source_sentence": "如提婆達多弟子俱伽離，常求舍利弗、目揵連過失。",
        "from": "T25n1509_013:0157b05_12",
        "context_with_next_sentence": true
    },
    {
        "source_sentence": "是時，二人夏安居竟，遊行諸國，值天大雨，到陶作家，宿盛陶器舍。",
        "from": "T25n1509_013:0157b06_13",
        "context_with_next_sentence": true
    },
    {
        "source_sentence": "此舍中先有一女人在闇中宿，二人不知。",
        "from": "T25n1509_013:0157b07_14",
        "context_with_next_sentence": true
    },
    {
        "source_sentence": "此女人其夜夢失不淨，晨朝趣水澡洗。",
        "from": "T25n1509_013:0157b08_15",
        "context_with_next_sentence": true
    },
    {
        "source_sentence": "是時，俱伽離偶行見之。",
        "from": "T25n1509_013:0157b09_16",
        "context_with_next_sentence": true
    },
    {
        "source_sentence": "俱伽離能相，知人交會情狀，而不知夢與不夢。",
        "from": "T25n1509_013:0157b10_17",
        "context_with_next_sentence": true
    },
    {
        "source_sentence": "是時，俱伽離顧語弟子：「此女人昨夜與人情通。」",
        "from": "T25n1509_013:0157b11_18",
        "context_with_next_sentence": true
    },
    {
        "source_sentence": "即問女人：「汝在何處臥？」",
        "from": "T25n1509_013:0157b12_19",
        "context_with_next_sentence": true
    },
    {
        "source_sentence": "答言：「我在陶師屋中寄宿。」",
        "from": "T25n1509_013:0157b13_20",
        "context_with_next_sentence": true
    },
    {
        "source_sentence": "又問：「共誰？」",
        "from": "T25n1509_013:0157b13_21",
        "context_with_next_sentence": true
    },
    {
        "source_sentence": "答言：「二比丘。」",
        "from": "T25n1509_013:0157b13_22",
        "context_with_next_sentence": true
    },
    {
        "source_sentence": "是時，二人從屋中出，俱伽離見已，又以相驗之，意謂二人必為不淨。",
        "from": "T25n1509_013:0157b14_23",
        "context_with_next_sentence": true
    },
    {
        "source_sentence": "先懷嫉妬，既見此事，遍諸城邑聚落告之；次到祇洹唱此惡聲。",
        "from": "T25n1509_013:0157b15_24",
        "context_with_next_sentence": true
    },
    {
        "source_sentence": "於是中間，梵天王來欲見佛。",
        "from": "T25n1509_013:0157b17_25",
        "context_with_next_sentence": true
    },
    {
        "source_sentence": "佛入靜室，寂然三昧；諸比丘眾，亦各閉房三昧，皆不可覺。",
        "from": "T25n1509_013:0157b18_26",
        "context_with_next_sentence": true
    },
    {
        "source_sentence": "即自思惟：「我故來見佛，佛入三昧，且欲還去。」",
        "from": "T25n1509_013:0157b19_27",
        "context_with_next_sentence": true
    },
    {
        "source_sentence": "即復念言：「佛從定起，亦將不久，於是小住。」",
        "from": "T25n1509_013:0157b20_28",
        "context_with_next_sentence": true
    },
    {
        "source_sentence": "到俱伽離房前，扣其戶而言：「俱伽離！",
        "from": "T25n1509_013:0157b21_29",
        "context_with_next_sentence": true
    },
    {
        "source_sentence": "俱伽離！",
        "from": "T25n1509_013:0157b22_30",
        "context_with_next_sentence": true
    },
    {
        "source_sentence": "舍利弗、目揵連心淨柔軟，汝莫謗之而長夜受苦！」",
        "from": "T25n1509_013:0157b22_31",
        "context_with_next_sentence": true
    },
    {
        "source_sentence": "俱伽離問言：「汝是何人？」",
        "from": "T25n1509_013:0157b23_32",
        "context_with_next_sentence": true
    },
    {
        "source_sentence": "答言：「我是梵天王。」",
        "from": "T25n1509_013:0157b24_33",
        "context_with_next_sentence": true
    },
    {
        "source_sentence": "問言：「佛說汝得阿那含道，汝何以故來？」",
        "from": "T25n1509_013:0157b24_34",
        "context_with_next_sentence": true
    },
    {
        "source_sentence": "梵王心念而說偈言：　「無量法欲量，　　不應以相取；　　無量法欲量，　　是野人覆沒！」",
        "from": "T25n1509_013:0157b25_35",
        "context_with_next_sentence": true
    },
    {
        "source_sentence": "說此偈已，到佛所，具說其事。",
        "from": "T25n1509_013:0157b29_0",
        "context_with_next_sentence": true
    },
    {
        "source_sentence": "佛言：「善哉！",
        "from": "T25n1509_013:0157b29_1",
        "context_with_next_sentence": true
    },
    {
        "source_sentence": "善哉！",
        "from": "T25n1509_013:0157c01_0",
        "context_with_next_sentence": true
    },
    {
        "source_sentence": "快說此偈！」",
        "from": "T25n1509_013:0157c01_1",
        "context_with_next_sentence": true
    },
    {
        "source_sentence": "爾時，世尊復說此偈：　「無量法欲量，　　不應以相取；　　無量法欲量，　　是野人覆沒！」",
        "from": "T25n1509_013:0157c01_2",
        "context_with_next_sentence": true
    },
    {
        "source_sentence": "梵天王聽佛說已，忽然不現，即還天上。",
        "from": "T25n1509_013:0157c04_0",
        "context_with_next_sentence": true
    },
    {
        "source_sentence": "爾時，俱迦離到佛所，頭面禮佛足，却住一面。",
        "from": "T25n1509_013:0157c04_1",
        "context_with_next_sentence": true
    },
    {
        "source_sentence": "佛告俱伽離：「舍利弗、目揵連心淨柔軟，汝莫謗之而長夜受苦！」",
        "from": "T25n1509_013:0157c06_0",
        "context_with_next_sentence": true
    },
    {
        "source_sentence": "俱伽離白佛言：「我於佛語不敢不信，但自目見了了，定知二人實行不淨。」",
        "from": "T25n1509_013:0157c07_1",
        "context_with_next_sentence": true
    },
    {
        "source_sentence": "佛如是三呵，俱伽離亦三不受，即從坐起而去。",
        "from": "T25n1509_013:0157c09_2",
        "context_with_next_sentence": true
    },
    {
        "source_sentence": "還其房中，舉身生瘡，始如芥子，漸大如豆、如棗、如[木*奈]，轉大如苽，翕然爛壞，如大火燒，叫喚嘷哭，其夜即死，入大蓮華地獄。",
        "from": "T25n1509_013:0157c10_3",
        "context_with_next_sentence": true
    },
    {
        "source_sentence": "有一梵天夜來白佛：「俱伽離已死。」",
        "from": "T25n1509_013:0157c13_4",
        "context_with_next_sentence": true
    },
    {
        "source_sentence": "復有一梵天言：「墮大蓮華地獄。」",
        "from": "T25n1509_013:0157c14_5",
        "context_with_next_sentence": true
    },
    {
        "source_sentence": "其夜過已，佛命僧集而告之言：「汝等欲知俱伽離所墮地獄壽命長短不？」",
        "from": "T25n1509_013:0157c14_6",
        "context_with_next_sentence": true
    },
    {
        "source_sentence": "諸比丘言：「願樂欲聞！」",
        "from": "T25n1509_013:0157c16_7",
        "context_with_next_sentence": true
    },
    {
        "source_sentence": "佛言：「有六十斛胡麻，有人過百歲取一胡麻，如是至盡，阿浮陀地獄中壽故未盡。",
        "from": "T25n1509_013:0157c17_8",
        "context_with_next_sentence": true
    },
    {
        "source_sentence": "二十阿浮陀地獄中壽，為一尼羅浮陀地獄中壽；如二十尼羅浮陀地獄中壽，為一阿羅邏地獄中壽；二十阿羅邏地獄中壽，為一阿婆婆地獄中壽；二十阿婆婆地獄中壽，為一休休地獄中壽；二十休休地獄中壽，為一漚波羅地獄中壽；二十漚波羅地獄中壽，為一分陀梨迦地獄中壽；二十分陀梨迦地獄中壽，為一摩呵波頭摩地獄中壽。",
        "from": "T25n1509_013:0157c19_9",
        "context_with_next_sentence": true
    },
    {
        "source_sentence": "俱伽離墮是摩呵波頭摩地獄中，出其大舌，以百釘釘之，五百具犁耕之。」",
        "from": "T25n1509_013:0157c26_10",
        "context_with_next_sentence": true
    },
    {
        "source_sentence": "爾時，世尊說此偈言：　「夫士之生，　　斧在口中；　　所以斬身，　　由其惡言。",
        "from": "T25n1509_013:0157c28_11",
        "context_with_next_sentence": true
    },
    {
        "source_sentence": "　　應呵而讚，　　應讚而呵；　　口集諸惡，　　終不見樂！",
        "from": "T25n1509_013:0158a02_12",
        "context_with_next_sentence": true
    },
    {
        "source_sentence": "　　心、口業生惡，　　墮尼羅浮獄；　　具滿百千世，　　受諸毒苦痛。",
        "from": "T25n1509_013:0158a04_0",
        "context_with_next_sentence": true
    },
    {
        "source_sentence": "　　若生阿浮陀，　　具滿三十六；　　別更有五世，　　皆受諸苦毒。",
        "from": "T25n1509_013:0158a06_0",
        "context_with_next_sentence": true
    },
    {
        "source_sentence": "　　心依邪見，　　破賢聖語；　　如竹生實，　　自毀其形。」",
        "from": "T25n1509_013:0158a08_0",
        "context_with_next_sentence": true
    },
    {
        "source_sentence": "如是等心生疑謗，遂至決定，亦是妄語。",
        "from": "T25n1509_013:0158a10_0",
        "context_with_next_sentence": true
    },
    {
        "source_sentence": "妄語人，乃至佛語而不信受，受罪如是！",
        "from": "T25n1509_013:0158a10_1",
        "context_with_next_sentence": true
    },
    {
        "source_sentence": "以是故，不應妄語。",
        "from": "T25n1509_013:0158a11_2",
        "context_with_next_sentence": true
    },
    {
        "source_sentence": "復次，如佛子羅睺羅，其年幼稚，未知慎口。",
        "from": "T25n1509_013:0158a12_3",
        "context_with_next_sentence": true
    },
    {
        "source_sentence": "人來問之：「世尊在不？」",
        "from": "T25n1509_013:0158a13_4",
        "context_with_next_sentence": true
    },
    {
        "source_sentence": "詭言：「不在。」",
        "from": "T25n1509_013:0158a13_5",
        "context_with_next_sentence": true
    },
    {
        "source_sentence": "若不在時，人問羅睺羅：「世尊在不？」",
        "from": "T25n1509_013:0158a14_0",
        "context_with_next_sentence": true
    },
    {
        "source_sentence": "詭言：「佛在。」",
        "from": "T25n1509_013:0158a14_1",
        "context_with_next_sentence": true
    },
    {
        "source_sentence": "有人語佛；佛語羅睺羅：「澡槃取水，與吾洗足！」",
        "from": "T25n1509_013:0158a15_2",
        "context_with_next_sentence": true
    },
    {
        "source_sentence": "洗足已，語羅睺羅：「覆此澡槃！」",
        "from": "T25n1509_013:0158a16_3",
        "context_with_next_sentence": true
    },
    {
        "source_sentence": "如勅即覆。",
        "from": "T25n1509_013:0158a16_4",
        "context_with_next_sentence": true
    },
    {
        "source_sentence": "佛言：「以水注之！」",
        "from": "T25n1509_013:0158a17_5",
        "context_with_next_sentence": true
    },
    {
        "source_sentence": "注已，問言：「水入中不？」",
        "from": "T25n1509_013:0158a17_6",
        "context_with_next_sentence": true
    },
    {
        "source_sentence": "答言：「不入！」",
        "from": "T25n1509_013:0158a18_0",
        "context_with_next_sentence": true
    },
    {
        "source_sentence": "佛告羅睺羅：「無慚愧人，妄語覆心，道法不入，亦復如是！」",
        "from": "T25n1509_013:0158a18_1",
        "context_with_next_sentence": true
    },
    {
        "source_sentence": "如佛說：「妄語有十罪，何等為十？",
        "from": "T25n1509_013:0158a19_2",
        "context_with_next_sentence": true
    },
    {
        "source_sentence": "一者、口氣臭；二者、善神遠之，非人得便；三者、雖有實語，人不信受；四者、智人語議，常不參豫；五者、常被誹謗，醜惡之聲，周聞天下；六者、人所不敬，雖有教勅，人不承用；七者、常多憂愁；八者、種誹謗業因緣；九者、身壞命終，當墮地獄；十者、若出為人，常被誹謗。」",
        "from": "T25n1509_013:0158a20_3",
        "context_with_next_sentence": true
    },
    {
        "source_sentence": "如是種種不作，是為不妄語，名口善律儀。",
        "from": "T25n1509_013:0158a26_4",
        "context_with_next_sentence": true
    },
    {
        "source_sentence": "不飲酒者，酒有三種：一者、穀酒，二者、果酒，三者、藥草酒。",
        "from": "T25n1509_013:0158a27_5",
        "context_with_next_sentence": true
    },
    {
        "source_sentence": "果酒者，蒱桃、阿梨咤樹果，如是等種種，名為果酒。",
        "from": "T25n1509_013:0158a28_6",
        "context_with_next_sentence": true
    },
    {
        "source_sentence": "藥草酒者，種種藥草，合和米麴、甘蔗汁中，能變成酒；同蹄畜乳酒，一切乳熱者，可中作酒。",
        "from": "T25n1509_013:0158a29_7",
        "context_with_next_sentence": true
    },
    {
        "source_sentence": "略說若乾、若濕，若清、若濁，如是等能令人心動放逸，是名為酒。",
        "from": "T25n1509_013:0158b02_8",
        "context_with_next_sentence": true
    },
    {
        "source_sentence": "一切不應飲，是名不飲酒。",
        "from": "T25n1509_013:0158b04_9",
        "context_with_next_sentence": true
    },
    {
        "source_sentence": "問曰：酒能破冷益身，令心歡喜，何以不飲？",
        "from": "T25n1509_013:0158b05_0",
        "context_with_next_sentence": true
    },
    {
        "source_sentence": "答曰：益身甚少，所損甚多，是故不應飲。",
        "from": "T25n1509_013:0158b06_1",
        "context_with_next_sentence": true
    },
    {
        "source_sentence": "譬如美飲，其中雜毒，是何等毒？",
        "from": "T25n1509_013:0158b07_2",
        "context_with_next_sentence": true
    },
    {
        "source_sentence": "如佛語難提迦優婆塞：「酒有三十五失。",
        "from": "T25n1509_013:0158b07_3",
        "context_with_next_sentence": true
    },
    {
        "source_sentence": "何等三十五？",
        "from": "T25n1509_013:0158b08_4",
        "context_with_next_sentence": true
    },
    {
        "source_sentence": "一者、現世財物虛竭，何以故？",
        "from": "T25n1509_013:0158b09_0",
        "context_with_next_sentence": true
    },
    {
        "source_sentence": "人飲酒醉，心無節限，用費無度故；二者、眾病之門；三者、鬪諍之本；四者、裸露無恥；五者、醜名惡聲，人所不敬；六者、覆沒智慧；七者、應所得物而不得，已所得物而散失；八者、伏匿之事，盡向人說；九者、種種事業，廢不成辦；十者、醉為愁本，何以故？",
        "from": "T25n1509_013:0158b09_1",
        "context_with_next_sentence": true
    },
    {
        "source_sentence": "醉中多失，醒已慚愧、憂愁；十一者、身力轉少；十二者、身色壞；十三者、不知敬父；十四者、不知敬母；十五者、不敬沙門；十六者、不敬婆羅門；十七者、不敬伯、叔及尊長，何以故？",
        "from": "T25n1509_013:0158b15_2",
        "context_with_next_sentence": true
    },
    {
        "source_sentence": "醉悶怳惚無所別故；十八者、不尊敬佛；十九者、不敬法；二十者、不敬僧；二十一者、朋黨惡人；二十二者、踈遠賢善；二十三者、作破戒人；二十四者、無慚、無愧；二十五者、不守六情；二十六者、縱色放逸；二十七者、人所憎惡，不喜見之；二十八者、貴重親屬及諸知識所共擯棄；二十九者、行不善法；三十者、棄捨善法；三十一者、明人、智士所不信用，何以故？",
        "from": "T25n1509_013:0158b19_3",
        "context_with_next_sentence": true
    },
    {
        "source_sentence": "酒放逸故；三十二者、遠離涅槃；三十三者、種狂癡因緣；三十四者、身壞命終，墮惡道泥梨中；三十五者、若得為人，所生之處，常當狂騃。」",
        "from": "T25n1509_013:0158b27_4",
        "context_with_next_sentence": true
    },
    {
        "source_sentence": "如是等種種過失，是故不飲。",
        "from": "T25n1509_013:0158c01_5",
        "context_with_next_sentence": true
    },
    {
        "source_sentence": "如偈說：　「酒失覺知相，　　身色濁而惡，　　智心動而亂，　　慚愧已被劫。",
        "from": "T25n1509_013:0158c02_6",
        "context_with_next_sentence": true
    },
    {
        "source_sentence": "　　失念增瞋心，　　失歡毀宗族；　　如是雖名飲，　　實為飲死毒。",
        "from": "T25n1509_013:0158c05_0",
        "context_with_next_sentence": true
    },
    {
        "source_sentence": "　　不應瞋而瞋，　　不應笑而笑，　　不應哭而哭，　　不應打而打，　　不應語而語，　　與狂人無異；　　奪諸善功德，　　知愧者不飲。」",
        "from": "T25n1509_013:0158c07_0",
        "context_with_next_sentence": true
    },
    {
        "source_sentence": "如是四罪不作，是身善律儀；妄語不作是口善律儀；名為優婆塞五戒律儀。",
        "from": "T25n1509_013:0158c11_0",
        "context_with_next_sentence": true
    },
    {
        "source_sentence": "問曰：若八種律儀及淨命，是名為戒；何以故優婆塞於口律儀中無三律儀及淨命？",
        "from": "T25n1509_013:0158c12_1",
        "context_with_next_sentence": true
    },
    {
        "source_sentence": "答曰：白衣居家，受世間樂，兼修福德，不能盡行戒法，是故佛令持五戒。",
        "from": "T25n1509_013:0158c14_2",
        "context_with_next_sentence": true
    },
    {
        "source_sentence": "復次，四種口業中，妄語最重。",
        "from": "T25n1509_013:0158c16_3",
        "context_with_next_sentence": true
    },
    {
        "source_sentence": "復次，妄語心生故作；餘者或故作，或不故作。",
        "from": "T25n1509_013:0158c17_4",
        "context_with_next_sentence": true
    },
    {
        "source_sentence": "復次，但說妄語，已攝三事。",
        "from": "T25n1509_013:0158c18_5",
        "context_with_next_sentence": true
    },
    {
        "source_sentence": "復次，諸善法中，實為最大；若說實語，四種正語皆已攝得。",
        "from": "T25n1509_013:0158c18_6",
        "context_with_next_sentence": true
    },
    {
        "source_sentence": "復次，白衣處世，當官理務，家業作使，是故難持不惡口法。",
        "from": "T25n1509_013:0158c20_7",
        "context_with_next_sentence": true
    },
    {
        "source_sentence": "妄語故作，事重故不應作。",
        "from": "T25n1509_013:0158c21_8",
        "context_with_next_sentence": true
    },
    {
        "source_sentence": "是五戒有五種受，名五種優婆塞：一者、一分行優婆塞，二者、少分行優婆塞，三者、多分行優婆塞，四者、滿行優婆塞，五者，斷婬優婆塞。",
        "from": "T25n1509_013:0158c22_9",
        "context_with_next_sentence": true
    },
    {
        "source_sentence": "一分行者，於五戒中受一戒，不能受持四戒；少分行者，若受二戒、若受三戒；多分行者，受四戒；滿行者，盡持五戒；斷婬者，受五戒已，師前更作自誓言：我於自婦不復行婬。",
        "from": "T25n1509_013:0158c25_10",
        "context_with_next_sentence": true
    },
    {
        "source_sentence": "是名五戒。",
        "from": "T25n1509_013:0158c29_11",
        "context_with_next_sentence": true
    },
    {
        "source_sentence": "如佛偈說：　「不殺亦不盜，　　亦不有邪婬，　　實語不飲酒，　　正命以淨心。",
        "from": "T25n1509_013:0158c29_12",
        "context_with_next_sentence": true
    },
    {
        "source_sentence": "　　若能行此者，　　二世憂畏除，　　戒福恒隨身，　　常與天人俱。",
        "from": "T25n1509_013:0159a03_0",
        "context_with_next_sentence": true
    },
    {
        "source_sentence": "　　世間六時華，　　榮曜色相發，　　以此一歲華，　　天上一日具。",
        "from": "T25n1509_013:0159a05_0",
        "context_with_next_sentence": true
    },
    {
        "source_sentence": "　　天樹自然生，　　花鬘及瓔珞，　　丹葩如燈照，　　眾色相間錯。",
        "from": "T25n1509_013:0159a07_0",
        "context_with_next_sentence": true
    },
    {
        "source_sentence": "　　天衣無央數，　　其色若干種，　　鮮白映天日，　　輕密無間壟；　　金色映繡文，　　斐亹如雲氣，　　如是上妙服，　　悉從天樹出。",
        "from": "T25n1509_013:0159a09_0",
        "context_with_next_sentence": true
    },
    {
        "source_sentence": "　　明珠天耳璫，　　寶璩曜手足，　　隨心所好愛，　　亦從天樹出。",
        "from": "T25n1509_013:0159a13_0",
        "context_with_next_sentence": true
    },
    {
        "source_sentence": "　　金華琉璃莖，　　金剛為華鬚，　　柔軟香芬熏，　　悉從寶池出。",
        "from": "T25n1509_013:0159a15_0",
        "context_with_next_sentence": true
    },
    {
        "source_sentence": "　　琴瑟箏箜篌，　　七寶為挍飾，　　器妙故音清，　　皆亦從樹出。",
        "from": "T25n1509_013:0159a17_0",
        "context_with_next_sentence": true
    },
    {
        "source_sentence": "　　波[(匕/示)*(入/米)]質妬樹，　　天上樹中王，　　在彼歡喜園，　　一切無有比。",
        "from": "T25n1509_013:0159a19_0",
        "context_with_next_sentence": true
    },
    {
        "source_sentence": "　　持戒為耕田，　　天樹從中出，　　天廚甘露味，　　飲食除飢渴。",
        "from": "T25n1509_013:0159a21_0",
        "context_with_next_sentence": true
    },
    {
        "source_sentence": "　　天女無監礙，　　亦無妊身難，　　嬉怡縱逸樂，　　食無便利患。",
        "from": "T25n1509_013:0159a23_0",
        "context_with_next_sentence": true
    },
    {
        "source_sentence": "　　持戒常攝心，　　得生自恣地，　　無事亦無難，　　常得肆樂志。",
        "from": "T25n1509_013:0159a25_0",
        "context_with_next_sentence": true
    },
    {
        "source_sentence": "　　諸天得自在，　　憂苦不復生，　　所欲應念至，　　身光照幽冥。",
        "from": "T25n1509_013:0159a27_0",
        "context_with_next_sentence": true
    },
    {
        "source_sentence": "　　如是種種樂，　　皆由施與戒，　　若欲得此報，　　當勤自勉勵！」",
        "from": "T25n1509_013:0159a29_0",
        "context_with_next_sentence": true
    },
    {
        "source_sentence": "問曰：今說尸羅波羅蜜，當以成佛，何以故乃讚天福？",
        "from": "T25n1509_013:0159b02_0",
        "context_with_next_sentence": true
    },
    {
        "source_sentence": "答曰：佛言三事必得報果不虛：布施得大富，持戒生好處，修定得解脫。",
        "from": "T25n1509_013:0159b03_1",
        "context_with_next_sentence": true
    },
    {
        "source_sentence": "若單行尸羅，得生好處；若修定、智慧、慈悲和合，得三乘道。",
        "from": "T25n1509_013:0159b04_2",
        "context_with_next_sentence": true
    },
    {
        "source_sentence": "今但讚持戒現世功德，名聞、安樂後世得報，如偈所讚。",
        "from": "T25n1509_013:0159b06_3",
        "context_with_next_sentence": true
    },
    {
        "source_sentence": "譬如小兒，蜜塗苦藥，然後能服；今先讚戒福，然後人能持戒。",
        "from": "T25n1509_013:0159b07_4",
        "context_with_next_sentence": true
    },
    {
        "source_sentence": "能持戒已，立大誓願，得至佛道——是為尸羅生尸羅波羅蜜。",
        "from": "T25n1509_013:0159b09_0",
        "context_with_next_sentence": true
    },
    {
        "source_sentence": "又以一切人皆著樂，世間之樂天上為最。",
        "from": "T25n1509_013:0159b10_1",
        "context_with_next_sentence": true
    },
    {
        "source_sentence": "若聞天上種種快樂，便能受行尸羅；後聞天上無常，厭患心生，能求解脫；更聞佛無量功德，若慈悲心生，依尸羅波羅蜜得至佛道。",
        "from": "T25n1509_013:0159b11_2",
        "context_with_next_sentence": true
    },
    {
        "source_sentence": "以是故，雖說尸羅報無咎。",
        "from": "T25n1509_013:0159b14_3",
        "context_with_next_sentence": true
    },
    {
        "source_sentence": "問曰：白衣居家，唯此五戒，更有餘法耶？",
        "from": "T25n1509_013:0159b15_4",
        "context_with_next_sentence": true
    },
    {
        "source_sentence": "答曰：有一日戒，六齋日持，功德無量；若十二月一日至十五日，受持此戒，其福甚多。",
        "from": "T25n1509_013:0159b16_0",
        "context_with_next_sentence": true
    },
    {
        "source_sentence": "問曰：云何受一日戒？",
        "from": "T25n1509_013:0159b17_1",
        "context_with_next_sentence": true
    },
    {
        "source_sentence": "答曰：受一日戒法，長跪合掌，應如是言：「我某甲今一日一夜，歸依佛、歸依法、歸依僧！」",
        "from": "T25n1509_013:0159b18_2",
        "context_with_next_sentence": true
    },
    {
        "source_sentence": "如是二、如是三歸依。",
        "from": "T25n1509_013:0159b20_3",
        "context_with_next_sentence": true
    },
    {
        "source_sentence": "「我某甲歸依佛竟、歸依法竟、歸依僧竟。」",
        "from": "T25n1509_013:0159b20_4",
        "context_with_next_sentence": true
    },
    {
        "source_sentence": "如是二、如是三歸依竟。",
        "from": "T25n1509_013:0159b21_5",
        "context_with_next_sentence": true
    },
    {
        "source_sentence": "「我某甲若身業不善，若口業不善，若意業不善，貪欲、瞋恚、愚癡故。",
        "from": "T25n1509_013:0159b22_6",
        "context_with_next_sentence": true
    },
    {
        "source_sentence": "若今世，若過世，有如是罪，今日誠心懺悔。",
        "from": "T25n1509_013:0159b23_7",
        "context_with_next_sentence": true
    },
    {
        "source_sentence": "身清淨，口清淨，心清淨，受行八戒，是則布薩，秦言共住。",
        "from": "T25n1509_013:0159b24_8",
        "context_with_next_sentence": true
    },
    {
        "source_sentence": "「如諸佛盡壽不殺生，我某甲一日一夜不殺生亦如是；如諸佛盡壽不盜，我某甲一日一夜不盜亦如是；如諸佛盡壽不婬，我某甲一日一夜不婬亦如是；如諸佛盡壽不妄語，我某甲一日一夜不妄語亦如是；如諸佛盡壽不飲酒，我某甲一日一夜不飲酒亦如是；如諸佛盡壽不坐高大床上，我某甲一日一夜不坐高大床上亦如是；如諸佛盡壽不著花瓔珞、不香塗身、不著香熏衣，我某甲一日一夜不著花瓔珞、不香塗身、不著香熏衣亦如是；如諸佛盡壽不自歌舞作樂、亦不往觀聽，我某甲一日一夜不自歌舞作樂、不往觀聽亦如是。",
        "from": "T25n1509_013:0159b26_9",
        "context_with_next_sentence": true
    },
    {
        "source_sentence": "已受八戒，如諸佛盡壽不過中食，我某甲一日一夜不過中食亦如是。",
        "from": "T25n1509_013:0159c10_10",
        "context_with_next_sentence": true
    },
    {
        "source_sentence": "「我某甲受行八戒，隨學諸佛法，名為布薩。",
        "from": "T25n1509_013:0159c12_11",
        "context_with_next_sentence": true
    },
    {
        "source_sentence": "願持是布薩福報，願生生不墮三惡八難。",
        "from": "T25n1509_013:0159c13_12",
        "context_with_next_sentence": true
    },
    {
        "source_sentence": "我亦不求轉輪聖王、梵、釋天王世界之樂；願諸煩惱盡，逮得薩婆若，成就佛道。」",
        "from": "T25n1509_013:0159c14_13",
        "context_with_next_sentence": true
    },
    {
        "source_sentence": "問曰：云何受五戒？",
        "from": "T25n1509_013:0159c16_14",
        "context_with_next_sentence": true
    },
    {
        "source_sentence": "答曰：受五戒法，長跪合掌言：「我某甲，歸依佛、歸依法、歸依僧！」",
        "from": "T25n1509_013:0159c16_15",
        "context_with_next_sentence": true
    },
    {
        "source_sentence": "如是二、如是三。",
        "from": "T25n1509_013:0159c18_0",
        "context_with_next_sentence": true
    },
    {
        "source_sentence": "「我某甲歸依佛竟、歸依法竟、歸依僧竟。」",
        "from": "T25n1509_013:0159c18_1",
        "context_with_next_sentence": true
    },
    {
        "source_sentence": "如是二、如是三。",
        "from": "T25n1509_013:0159c19_2",
        "context_with_next_sentence": true
    },
    {
        "source_sentence": "「我是釋迦牟尼佛優婆塞，證知我、我某甲，從今日盡壽歸依。」",
        "from": "T25n1509_013:0159c19_3",
        "context_with_next_sentence": true
    },
    {
        "source_sentence": "戒師應言：「汝優婆塞聽！",
        "from": "T25n1509_013:0159c21_4",
        "context_with_next_sentence": true
    },
    {
        "source_sentence": "是多陀阿伽度、阿羅呵、三藐三佛陀，知人見人，為優婆塞說五戒如是，是汝盡壽持！",
        "from": "T25n1509_013:0159c21_5",
        "context_with_next_sentence": true
    },
    {
        "source_sentence": "「何等五？",
        "from": "T25n1509_013:0159c23_6",
        "context_with_next_sentence": true
    },
    {
        "source_sentence": "「盡壽不殺生，是優婆塞戒，是中盡壽不應故殺生；是事若能，當言諾。",
        "from": "T25n1509_013:0159c23_7",
        "context_with_next_sentence": true
    },
    {
        "source_sentence": "「盡壽不盜，是優婆塞戒，是中盡壽不應盜；是事若能，當言諾。",
        "from": "T25n1509_013:0159c25_8",
        "context_with_next_sentence": true
    },
    {
        "source_sentence": "「盡壽不邪婬，是優婆塞戒，是中盡壽不應邪婬；是事若能，當言諾。",
        "from": "T25n1509_013:0159c27_0",
        "context_with_next_sentence": true
    },
    {
        "source_sentence": "「盡壽不妄語，是優婆塞戒，是中盡壽不應妄語；是事若能，當言諾。",
        "from": "T25n1509_013:0159c28_1",
        "context_with_next_sentence": true
    },
    {
        "source_sentence": "「盡壽不飲酒，是優婆塞戒，是中盡壽不應飲酒；是事若能，當言諾。",
        "from": "T25n1509_013:0160a01_2",
        "context_with_next_sentence": true
    },
    {
        "source_sentence": "「是優婆塞五戒，盡壽受持。",
        "from": "T25n1509_013:0160a02_3",
        "context_with_next_sentence": true
    },
    {
        "source_sentence": "當供養三寶：佛寶、法寶、比丘僧寶，勤修福業，以求佛道！」",
        "from": "T25n1509_013:0160a03_4",
        "context_with_next_sentence": true
    },
    {
        "source_sentence": "問曰：何以故六齋日受八戒、修福德？",
        "from": "T25n1509_013:0160a04_5",
        "context_with_next_sentence": true
    },
    {
        "source_sentence": "答曰：是日惡鬼逐人，欲奪人命，疾病、凶衰，令人不吉。",
        "from": "T25n1509_013:0160a05_6",
        "context_with_next_sentence": true
    },
    {
        "source_sentence": "是故劫初聖人教人持齋，修善、作福，以避凶衰。",
        "from": "T25n1509_013:0160a06_7",
        "context_with_next_sentence": true
    },
    {
        "source_sentence": "是時，齋法不受八戒，直以一日不食為齋。",
        "from": "T25n1509_013:0160a07_8",
        "context_with_next_sentence": true
    },
    {
        "source_sentence": "後佛出世，教語之言：「汝當一日一夜，如諸佛持八戒，過中不食，是功德將人至涅槃。」",
        "from": "T25n1509_013:0160a08_9",
        "context_with_next_sentence": true
    },
    {
        "source_sentence": "如《四天王經》中佛說：月六齋日，使者太子及四天王，自下觀察眾生，布施、持戒、孝順父母少者，便上忉利，以啟帝釋；帝釋、諸天心皆不悅，言：「阿修羅種多，諸天種少。」",
        "from": "T25n1509_013:0160a10_10",
        "context_with_next_sentence": true
    },
    {
        "source_sentence": "若布施、持戒、孝順父母多者，諸天、帝釋心皆歡喜，說言：「增益天眾，減損阿修羅。」",
        "from": "T25n1509_013:0160a14_11",
        "context_with_next_sentence": true
    },
    {
        "source_sentence": "是時，釋提婆那民見諸天歡喜。",
        "from": "T25n1509_013:0160a16_12",
        "context_with_next_sentence": true
    },
    {
        "source_sentence": "說此偈言：　「六日神足月，　　受持清淨戒；　　是人壽終後，　　功德必如我！」",
        "from": "T25n1509_013:0160a17_13",
        "context_with_next_sentence": true
    },
    {
        "source_sentence": "佛告諸比丘：「釋提桓因不應說如是偈。",
        "from": "T25n1509_013:0160a20_0",
        "context_with_next_sentence": true
    },
    {
        "source_sentence": "所以者何？",
        "from": "T25n1509_013:0160a20_1",
        "context_with_next_sentence": true
    },
    {
        "source_sentence": "釋提桓因三衰、三毒未除，云何妄言持一日戒，功德福報必得如我？",
        "from": "T25n1509_013:0160a21_2",
        "context_with_next_sentence": true
    },
    {
        "source_sentence": "若受持此戒，必應如佛，是則實說。」",
        "from": "T25n1509_013:0160a22_3",
        "context_with_next_sentence": true
    },
    {
        "source_sentence": "諸大尊天歡喜因緣故，得福增多。",
        "from": "T25n1509_013:0160a23_4",
        "context_with_next_sentence": true
    },
    {
        "source_sentence": "復次，此六齋日，惡鬼害人，惱亂一切，若所在丘聚，郡縣、國邑，有持齋受戒行善人者，以此因緣，惡鬼遠去，住處安隱。",
        "from": "T25n1509_013:0160a24_5",
        "context_with_next_sentence": true
    },
    {
        "source_sentence": "以是故，六日持齋受戒，得福增多。",
        "from": "T25n1509_013:0160a27_6",
        "context_with_next_sentence": true
    },
    {
        "source_sentence": "問曰：何以故諸惡鬼神輩，以此六日惱害於人？",
        "from": "T25n1509_013:0160a28_0",
        "context_with_next_sentence": true
    },
    {
        "source_sentence": "答曰：《天地本起經》說：劫初成時，有異梵天王子諸鬼神父，修梵志苦行，滿天上十二歲，於此六日，割肉、出血以著火中。",
        "from": "T25n1509_013:0160a29_1",
        "context_with_next_sentence": true
    },
    {
        "source_sentence": "以是故，諸惡鬼神於此六日輒有勢力。",
        "from": "T25n1509_013:0160b02_2",
        "context_with_next_sentence": true
    },
    {
        "source_sentence": "問曰：諸鬼神父，何以於此六日割身肉、血以著火中？",
        "from": "T25n1509_013:0160b03_3",
        "context_with_next_sentence": true
    },
    {
        "source_sentence": "答曰：諸神中摩醯首羅神最大第一，諸神皆有日分。",
        "from": "T25n1509_013:0160b05_4",
        "context_with_next_sentence": true
    },
    {
        "source_sentence": "摩醯首羅一月有四日分：八日、二十三日、十四日、二十九日。",
        "from": "T25n1509_013:0160b06_5",
        "context_with_next_sentence": true
    },
    {
        "source_sentence": "餘神一月有二日分：月一日、十六日，月二日、十七日。",
        "from": "T25n1509_013:0160b07_6",
        "context_with_next_sentence": true
    },
    {
        "source_sentence": "其十五日、三十日，屬一切神。",
        "from": "T25n1509_013:0160b08_7",
        "context_with_next_sentence": true
    },
    {
        "source_sentence": "摩醯首羅為諸神主，又得日多故，數其四日為齋；二日是一切諸神日，亦數以為齋。",
        "from": "T25n1509_013:0160b09_8",
        "context_with_next_sentence": true
    },
    {
        "source_sentence": "是故諸鬼神於此六日，輒有力勢。",
        "from": "T25n1509_013:0160b11_9",
        "context_with_next_sentence": true
    },
    {
        "source_sentence": "復次，諸鬼神父，於此六日割肉、出血以著火中；過十二歲已，天王來下，語其子言：「汝求何願？」",
        "from": "T25n1509_013:0160b13_0",
        "context_with_next_sentence": true
    },
    {
        "source_sentence": "答言：「我求有子！」",
        "from": "T25n1509_013:0160b15_1",
        "context_with_next_sentence": true
    },
    {
        "source_sentence": "天王言：「仙人供養法，以燒香、甘果諸清淨事；汝云何以肉、血著火中，如罪惡法？",
        "from": "T25n1509_013:0160b15_2",
        "context_with_next_sentence": true
    },
    {
        "source_sentence": "汝破善法，樂為惡事，令汝生惡子，噉肉、飲血。」",
        "from": "T25n1509_013:0160b17_3",
        "context_with_next_sentence": true
    },
    {
        "source_sentence": "當說是時，火中有八大鬼出，身黑如墨，髮黃、眼赤，有大光明。",
        "from": "T25n1509_013:0160b18_4",
        "context_with_next_sentence": true
    },
    {
        "source_sentence": "一切鬼神，皆從此八鬼生。",
        "from": "T25n1509_013:0160b20_5",
        "context_with_next_sentence": true
    },
    {
        "source_sentence": "以是故，於此六日，割身肉、血以著火中而得勢力。",
        "from": "T25n1509_013:0160b20_6",
        "context_with_next_sentence": true
    },
    {
        "source_sentence": "如佛法中，日無好、惡，隨世惡日因緣故，教持齋受八戒。",
        "from": "T25n1509_013:0160b21_7",
        "context_with_next_sentence": true
    },
    {
        "source_sentence": "問曰：五戒、一日戒，何者為勝？",
        "from": "T25n1509_013:0160b23_8",
        "context_with_next_sentence": true
    },
    {
        "source_sentence": "答曰：有因緣故，二戒俱等；但五戒終身持，八戒一日持。",
        "from": "T25n1509_013:0160b23_9",
        "context_with_next_sentence": true
    },
    {
        "source_sentence": "又，五戒常持，時多而戒少；一日戒，時少而戒多。",
        "from": "T25n1509_013:0160b25_10",
        "context_with_next_sentence": true
    },
    {
        "source_sentence": "復次，若無大心，雖復終身持戒，不如有大心人一日持戒也。",
        "from": "T25n1509_013:0160b26_11",
        "context_with_next_sentence": true
    },
    {
        "source_sentence": "譬如軟夫為將，雖復將兵終身，智勇不足，卒無功名；若如英雄奮發，禍亂立定，一日之勳，功蓋天下。",
        "from": "T25n1509_013:0160b27_12",
        "context_with_next_sentence": true
    },
    {
        "source_sentence": "是二種戒，名居家優婆塞法。",
        "from": "T25n1509_013:0160c01_0",
        "context_with_next_sentence": true
    },
    {
        "source_sentence": "居家持戒，凡有四種：有下、中、上，有上上。",
        "from": "T25n1509_013:0160c01_1",
        "context_with_next_sentence": true
    },
    {
        "source_sentence": "下人持戒，為今世樂故；或為怖畏，稱譽、名聞故；或為家法，曲隨他意故；或避苦役，求離危難故——如是種種，是下人持戒。",
        "from": "T25n1509_013:0160c02_2",
        "context_with_next_sentence": true
    },
    {
        "source_sentence": "中人持戒，為人中富貴，歡娛適意；或期後世福樂，剋己自勉，為苦日少，所得甚多——如是思惟，堅固持戒。",
        "from": "T25n1509_013:0160c05_3",
        "context_with_next_sentence": true
    },
    {
        "source_sentence": "譬如商人，遠出深入，得利必多；持戒之福，令人受後世福樂，亦復如是。",
        "from": "T25n1509_013:0160c07_4",
        "context_with_next_sentence": true
    },
    {
        "source_sentence": "上人持戒，為涅槃故，知諸法一切無常故，欲求離苦、常樂無為故。",
        "from": "T25n1509_013:0160c09_5",
        "context_with_next_sentence": true
    },
    {
        "source_sentence": "復次，持戒之人，其心不悔，心不悔故得喜樂，得喜樂故得一心，得一心故得實智，得實智故得厭心，得厭心故得離欲，得離欲故得解脫，得解脫故得涅槃——如是持戒為諸善法根本。",
        "from": "T25n1509_013:0160c11_6",
        "context_with_next_sentence": true
    },
    {
        "source_sentence": "復次，持戒為八正道初門，入道初門，必至涅槃。",
        "from": "T25n1509_013:0160c15_7",
        "context_with_next_sentence": true
    },
    {
        "source_sentence": "大智度論釋初品中讚尸羅波羅蜜義",
        "from": "T25n1509_013:0160c17_0",
        "context_with_next_sentence": true
    },
    {
        "source_sentence": "第二十三",
        "from": "T25n1509_013:0160c18_0",
        "context_with_next_sentence": true
    },
    {
        "source_sentence": "問曰：如八正道，正語、正業在中，正見、正行在初，今何以言「戒為八正道初門」？",
        "from": "T25n1509_013:0160c19_0",
        "context_with_next_sentence": true
    },
    {
        "source_sentence": "答曰：以數言之，大者為始；正見最大，是故在初。",
        "from": "T25n1509_013:0160c20_1",
        "context_with_next_sentence": true
    },
    {
        "source_sentence": "復次，行道故，以見為先；諸法次第，故戒在前。",
        "from": "T25n1509_013:0160c21_2",
        "context_with_next_sentence": true
    },
    {
        "source_sentence": "譬如作屋，棟梁雖大，以地為先。",
        "from": "T25n1509_013:0160c22_3",
        "context_with_next_sentence": true
    },
    {
        "source_sentence": "上上人持戒，憐愍眾生，為佛道故；以知諸法，求實相故，不畏惡道，不求樂故——如是種種，是上上人持戒。",
        "from": "T25n1509_013:0160c23_4",
        "context_with_next_sentence": true
    },
    {
        "source_sentence": "是四總名優婆塞戒。",
        "from": "T25n1509_013:0160c26_5",
        "context_with_next_sentence": true
    },
    {
        "source_sentence": "出家戒亦有四種：一者、沙彌、沙彌尼戒，二者、式叉摩那戒，三者、比丘尼戒，四者、比丘僧戒。",
        "from": "T25n1509_013:0160c26_6",
        "context_with_next_sentence": true
    },
    {
        "source_sentence": "問曰：若居家戒得生天上，得菩薩道，亦得至涅槃，復何用出家戒？",
        "from": "T25n1509_013:0160c28_7",
        "context_with_next_sentence": true
    },
    {
        "source_sentence": "答曰：雖俱得度，然有難易。",
        "from": "T25n1509_013:0161a01_8",
        "context_with_next_sentence": true
    },
    {
        "source_sentence": "居家生業種種事務，若欲專心道法，家業則廢；若欲專修家業，道事則廢；不取不捨，乃應行法，是名為難。",
        "from": "T25n1509_013:0161a01_9",
        "context_with_next_sentence": true
    },
    {
        "source_sentence": "若出家離俗，絕諸紛亂，一向專心，行道為易。",
        "from": "T25n1509_013:0161a04_10",
        "context_with_next_sentence": true
    },
    {
        "source_sentence": "復次，居家憒閙，多事多務，結使之根，眾惡之府，是為甚難。",
        "from": "T25n1509_013:0161a06_0",
        "context_with_next_sentence": true
    },
    {
        "source_sentence": "若出家者，譬如有人，出在空野無人之處而一其心，無思、無慮，內想既除，外事亦去。",
        "from": "T25n1509_013:0161a07_1",
        "context_with_next_sentence": true
    },
    {
        "source_sentence": "如偈說：　「閑坐林樹間，　　寂然滅眾惡；　　恬澹得一心，　　斯樂非天樂。",
        "from": "T25n1509_013:0161a09_2",
        "context_with_next_sentence": true
    },
    {
        "source_sentence": "　　人求富貴利，　　名衣好床褥；　　斯樂非安隱，　　求利無厭足。",
        "from": "T25n1509_013:0161a12_0",
        "context_with_next_sentence": true
    },
    {
        "source_sentence": "　　納衣行乞食，　　動止心常一；　　自以智慧眼，　　觀知諸法實。",
        "from": "T25n1509_013:0161a14_0",
        "context_with_next_sentence": true
    },
    {
        "source_sentence": "　　種種法門中，　　皆以等觀入；　　解慧心寂然，　　三界無能及！」",
        "from": "T25n1509_013:0161a16_0",
        "context_with_next_sentence": true
    },
    {
        "source_sentence": "以是故，知出家修戒，行道為易。",
        "from": "T25n1509_013:0161a18_0",
        "context_with_next_sentence": true
    },
    {
        "source_sentence": "復次，出家修戒，得無量善律儀，一切具足滿。",
        "from": "T25n1509_013:0161a18_1",
        "context_with_next_sentence": true
    },
    {
        "source_sentence": "以是故，白衣等應當出家受具足戒。",
        "from": "T25n1509_013:0161a19_2",
        "context_with_next_sentence": true
    },
    {
        "source_sentence": "復次，佛法中，出家法第一難修。",
        "from": "T25n1509_013:0161a20_3",
        "context_with_next_sentence": true
    },
    {
        "source_sentence": "如閻浮呿提梵志問舍利弗：「於佛法中何者最難？」",
        "from": "T25n1509_013:0161a21_4",
        "context_with_next_sentence": true
    },
    {
        "source_sentence": "舍利弗答曰：「出家為難！」",
        "from": "T25n1509_013:0161a22_5",
        "context_with_next_sentence": true
    },
    {
        "source_sentence": "又問：「出家有何等難？」",
        "from": "T25n1509_013:0161a23_6",
        "context_with_next_sentence": true
    },
    {
        "source_sentence": "答曰：「出家樂法為難。」",
        "from": "T25n1509_013:0161a23_7",
        "context_with_next_sentence": true
    },
    {
        "source_sentence": "「既得樂法，復何者為難？」",
        "from": "T25n1509_013:0161a24_8",
        "context_with_next_sentence": true
    },
    {
        "source_sentence": "「修諸善法難。」",
        "from": "T25n1509_013:0161a24_9",
        "context_with_next_sentence": true
    },
    {
        "source_sentence": "以是故，應出家。",
        "from": "T25n1509_013:0161a25_0",
        "context_with_next_sentence": true
    },
    {
        "source_sentence": "復次，若人出家時，魔王驚愁言：「此人諸結使欲薄，必得涅槃，墮僧寶數中。」",
        "from": "T25n1509_013:0161a25_1",
        "context_with_next_sentence": true
    },
    {
        "source_sentence": "復次，佛法中出家人，雖破戒墮罪，罪畢得解脫。",
        "from": "T25n1509_013:0161a27_2",
        "context_with_next_sentence": true
    },
    {
        "source_sentence": "如《優鉢羅華比丘尼本生經》中說：「佛在世時，此比丘尼得六神通阿羅漢。",
        "from": "T25n1509_013:0161a28_3",
        "context_with_next_sentence": true
    },
    {
        "source_sentence": "入貴人舍，常讚出家法，語諸貴人婦女言：『姊妹可出家！』",
        "from": "T25n1509_013:0161a29_4",
        "context_with_next_sentence": true
    },
    {
        "source_sentence": "諸貴婦女言：『我等少壯，容色盛美，持戒為難，或當破戒！』",
        "from": "T25n1509_013:0161b02_5",
        "context_with_next_sentence": true
    },
    {
        "source_sentence": "比丘尼言：『但出家，破戒便破。』",
        "from": "T25n1509_013:0161b03_6",
        "context_with_next_sentence": true
    },
    {
        "source_sentence": "問言：『破戒當墮地獄，云何可破？』",
        "from": "T25n1509_013:0161b04_7",
        "context_with_next_sentence": true
    },
    {
        "source_sentence": "答言：『墮地獄便墮！』",
        "from": "T25n1509_013:0161b04_8",
        "context_with_next_sentence": true
    },
    {
        "source_sentence": "諸貴婦女笑之言：『地獄受罪，云何可墮？』",
        "from": "T25n1509_013:0161b05_9",
        "context_with_next_sentence": true
    },
    {
        "source_sentence": "比丘尼言：『我自憶念本宿命時作戲女，著種種衣服而說舊語，或時著比丘尼衣以為戲笑。",
        "from": "T25n1509_013:0161b06_10",
        "context_with_next_sentence": true
    },
    {
        "source_sentence": "以是因緣故，迦葉佛時作比丘尼，自恃貴姓端政，心生憍慢而破禁戒；破戒罪故，墮地獄受種種罪。",
        "from": "T25n1509_013:0161b08_11",
        "context_with_next_sentence": true
    },
    {
        "source_sentence": "受罪畢竟，值釋迦牟尼佛出家，得六神通阿羅漢道。",
        "from": "T25n1509_013:0161b10_12",
        "context_with_next_sentence": true
    },
    {
        "source_sentence": "以是故，知出家受戒，雖復破戒，以戒因緣故得阿羅漢道；若但作惡，無戒因緣，不得道也。",
        "from": "T25n1509_013:0161b12_13",
        "context_with_next_sentence": true
    },
    {
        "source_sentence": "我乃昔時世世墮地獄，地獄出為惡人，惡人死還入地獄，都無所得。",
        "from": "T25n1509_013:0161b14_14",
        "context_with_next_sentence": true
    },
    {
        "source_sentence": "今以此證知出家受戒，雖復破戒，以是因緣，可得道果。』」",
        "from": "T25n1509_013:0161b15_15",
        "context_with_next_sentence": true
    },
    {
        "source_sentence": "復次，如佛在祇洹，有一醉婆羅門來到佛所，求作比丘。",
        "from": "T25n1509_013:0161b17_16",
        "context_with_next_sentence": true
    },
    {
        "source_sentence": "佛勅阿難與剃頭，著法衣。",
        "from": "T25n1509_013:0161b18_17",
        "context_with_next_sentence": true
    },
    {
        "source_sentence": "醉酒既醒，驚怪己身忽為比丘，即便走去。",
        "from": "T25n1509_013:0161b19_18",
        "context_with_next_sentence": true
    },
    {
        "source_sentence": "諸比丘問佛：「何以聽此醉婆羅門作比丘？」",
        "from": "T25n1509_013:0161b20_19",
        "context_with_next_sentence": true
    },
    {
        "source_sentence": "佛言：「此婆羅門無量劫中初無出家心，今因醉故暫發微心，以是因緣故，後當出家得道。」",
        "from": "T25n1509_013:0161b21_20",
        "context_with_next_sentence": true
    },
    {
        "source_sentence": "如是種種因緣，出家之利，功德無量。",
        "from": "T25n1509_013:0161b23_21",
        "context_with_next_sentence": true
    },
    {
        "source_sentence": "以是故，白衣雖有五戒，不如出家。",
        "from": "T25n1509_013:0161b23_22",
        "context_with_next_sentence": true
    },
    {
        "source_sentence": "是出家律儀有四種：沙彌、沙彌尼、式叉摩那、比丘尼、比丘。",
        "from": "T25n1509_013:0161b24_23",
        "context_with_next_sentence": true
    },
    {
        "source_sentence": "云何沙彌、沙彌尼出家受戒法？",
        "from": "T25n1509_013:0161b26_24",
        "context_with_next_sentence": true
    },
    {
        "source_sentence": "白衣來欲求出家，應求二師：一和上，一阿闍梨。",
        "from": "T25n1509_013:0161b26_25",
        "context_with_next_sentence": true
    },
    {
        "source_sentence": "和上如父，阿闍梨如母；以棄本生父母，當求出家父母。",
        "from": "T25n1509_013:0161b27_26",
        "context_with_next_sentence": true
    },
    {
        "source_sentence": "著袈裟，剃除鬚髮，應兩手捉和上兩足。",
        "from": "T25n1509_013:0161b29_27",
        "context_with_next_sentence": true
    },
    {
        "source_sentence": "何以捉足？",
        "from": "T25n1509_013:0161c01_28",
        "context_with_next_sentence": true
    },
    {
        "source_sentence": "天竺法以捉足為第一恭敬供養。",
        "from": "T25n1509_013:0161c01_29",
        "context_with_next_sentence": true
    },
    {
        "source_sentence": "阿闍梨應教十戒，如受戒法。",
        "from": "T25n1509_013:0161c02_30",
        "context_with_next_sentence": true
    },
    {
        "source_sentence": "沙彌尼亦如是，唯以比丘尼為和上。",
        "from": "T25n1509_013:0161c03_0",
        "context_with_next_sentence": true
    },
    {
        "source_sentence": "式叉摩那受六法二歲。",
        "from": "T25n1509_013:0161c03_1",
        "context_with_next_sentence": true
    },
    {
        "source_sentence": "問曰：沙彌十戒，便受具足戒；比丘尼法中，何以有式叉摩那，然後得受具足戒？",
        "from": "T25n1509_013:0161c04_2",
        "context_with_next_sentence": true
    },
    {
        "source_sentence": "答曰：佛在世時，有一長者婦，不覺懷妊，出家受具足戒；其後身大轉現，諸長者譏嫌比丘。",
        "from": "T25n1509_013:0161c06_3",
        "context_with_next_sentence": true
    },
    {
        "source_sentence": "因此制有二歲學戒，受六法，然後受具足戒。",
        "from": "T25n1509_013:0161c08_4",
        "context_with_next_sentence": true
    },
    {
        "source_sentence": "問曰：若為譏嫌，式叉摩那豈不致譏？",
        "from": "T25n1509_013:0161c09_5",
        "context_with_next_sentence": true
    },
    {
        "source_sentence": "答曰：式叉摩那未受具足戒，譬如小兒、亦如給使，雖有罪穢，人不譏嫌。",
        "from": "T25n1509_013:0161c10_6",
        "context_with_next_sentence": true
    },
    {
        "source_sentence": "是名式叉摩那受六法。",
        "from": "T25n1509_013:0161c12_7",
        "context_with_next_sentence": true
    },
    {
        "source_sentence": "是式叉摩那有二種：一者、十八歲童女受六法；二者、夫家十歲得受六法。",
        "from": "T25n1509_013:0161c12_8",
        "context_with_next_sentence": true
    },
    {
        "source_sentence": "若欲受具足戒，應二部僧中，用五衣、鉢盂，比丘尼為和上及教師，比丘為戒師，餘如受戒法。",
        "from": "T25n1509_013:0161c14_9",
        "context_with_next_sentence": true
    },
    {
        "source_sentence": "略說則五百戒，廣說則八萬戒。",
        "from": "T25n1509_013:0161c16_10",
        "context_with_next_sentence": true
    },
    {
        "source_sentence": "第三羯磨訖，即得無量律儀，成就比丘尼。",
        "from": "T25n1509_013:0161c17_11",
        "context_with_next_sentence": true
    },
    {
        "source_sentence": "比丘則有三衣、鉢盂，三師十僧，如受戒法。",
        "from": "T25n1509_013:0161c18_12",
        "context_with_next_sentence": true
    },
    {
        "source_sentence": "略說二百五十，廣說則八萬。",
        "from": "T25n1509_013:0161c19_13",
        "context_with_next_sentence": true
    },
    {
        "source_sentence": "第三羯磨訖，即得無量律儀法。",
        "from": "T25n1509_013:0161c20_14",
        "context_with_next_sentence": true
    },
    {
        "source_sentence": "是總名為戒，是為尸羅。",
        "from": "T25n1509_013:0161c21_15",
        "context_with_next_sentence": true
    },
    {
        "source_sentence": "大智度論卷第十三",
        "from": "T25n1509_013:0161c22_0",
        "context_with_next_sentence": false
    }
]