[
    {
        "source_sentence": "父子合集經卷第十",
        "from": "T11n0320_010:0946b05_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0320_010:0946b07_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫",
        "from": "T11n0320_010:0946b08_0",
        "context_with_next_sentence": true
    },
    {
        "source_sentence": "沙門臣日稱等奉　詔譯",
        "from": "T11n0320_010:0946b09_0",
        "context_with_next_sentence": true
    },
    {
        "source_sentence": "大梵王天授記品第二十",
        "from": "T11n0320_010:0946b10_0",
        "context_with_next_sentence": true
    },
    {
        "source_sentence": "爾時會中，有六十俱胝梵天子眾，見諸阿脩羅王乃至他化自在天等，於世尊所作供養已，復聞如來與彼授記，歡喜踊躍，怪未曾有。",
        "from": "T11n0320_010:0946b11_0",
        "context_with_next_sentence": true
    },
    {
        "source_sentence": "是諸天子已於過去諸如來所，親近供養，積集善根，深修禪定，超世俗法，於佛正教，各獲最上甚深法樂，明了通達，離諸戲論，生決定解，了知諸法非作、非無作，非生、非無生，非得、非無得，非盡、非無盡，非離、非不離，非垢、非離垢，非愚、非不愚，非智、非無智，非見、非無見，非取、非不取，非空、非不空，非相、非無相，非願、非無願。",
        "from": "T11n0320_010:0946b14_0",
        "context_with_next_sentence": true
    },
    {
        "source_sentence": "是諸天子，如是知已，心無所著，遠離諸想，無所依求，無種種求想，無作者想、無作者法想，無凡夫想、無凡夫法想，無聲聞想、無聲聞法想，無緣覺想、無緣覺法想，無菩薩想、無菩薩法想，無如來想、無如來法想，無涅盤想、無涅盤法想，無輪迴想、無輪迴法想。",
        "from": "T11n0320_010:0946b21_0",
        "context_with_next_sentence": true
    },
    {
        "source_sentence": "是諸天子了彼法性猶如虛空，無有染著，於佛法中離分別想。",
        "from": "T11n0320_010:0946b26_1",
        "context_with_next_sentence": true
    },
    {
        "source_sentence": "時梵天王合掌向佛，以寂靜意，說偈讚佛：「如來具足平等慧，　　修寂靜行到彼岸，　說寂靜法度群生，　　觀諸世間常寂靜。",
        "from": "T11n0320_010:0946b28_2",
        "context_with_next_sentence": true
    },
    {
        "source_sentence": "　菩提寂靜本無染，　　依寂靜境無動亂，　常飡寂靜甘露味，　　於一切處悉通達。",
        "from": "T11n0320_010:0946c03_0",
        "context_with_next_sentence": true
    },
    {
        "source_sentence": "　如是最上寂靜道，　　善觀察者獲妙樂，　依八正道久薰修，　　能斷世間煩惱縛。",
        "from": "T11n0320_010:0946c05_0",
        "context_with_next_sentence": true
    },
    {
        "source_sentence": "　修寂靜法證菩提，　　乃是先佛之所說，　決定能至涅盤城，　　如佛世尊無有異。",
        "from": "T11n0320_010:0946c07_0",
        "context_with_next_sentence": true
    },
    {
        "source_sentence": "　若人依止佛正教，　　受持讀誦勤修學，　求趣寂靜解脫門，　　一切世間無過上。",
        "from": "T11n0320_010:0946c09_0",
        "context_with_next_sentence": true
    },
    {
        "source_sentence": "　善修平等寂靜道，　　諸根適悅常清淨，　具諸福慧遍莊嚴，　　如那羅延有大力。",
        "from": "T11n0320_010:0946c11_0",
        "context_with_next_sentence": true
    },
    {
        "source_sentence": "　若了寂靜甘露法，　　則能盡袪諸有相，　觀察世間無所依，　　是為最上如來子。",
        "from": "T11n0320_010:0946c13_0",
        "context_with_next_sentence": true
    },
    {
        "source_sentence": "　是人久遇於諸佛，　　種植無邊勝善根，　達斯寂靜等持門，　　息除諸惑無所染。",
        "from": "T11n0320_010:0946c15_0",
        "context_with_next_sentence": true
    },
    {
        "source_sentence": "　由具正念精進力，　　離於諂曲懈怠想，　了知生死即涅盤，　　能離世間諸相故。",
        "from": "T11n0320_010:0946c17_0",
        "context_with_next_sentence": true
    },
    {
        "source_sentence": "　諸佛出現於世間，　　演說寂靜解脫法，　智者了達無有疑，　　永出輪迴生死海。",
        "from": "T11n0320_010:0946c19_0",
        "context_with_next_sentence": true
    },
    {
        "source_sentence": "　若人於蘊求解脫，　　於寂靜法非愛樂，　唯悟蘊法不堅牢，　　於佛菩提生驚怖。",
        "from": "T11n0320_010:0946c21_0",
        "context_with_next_sentence": true
    },
    {
        "source_sentence": "　離欲淨心求解脫，　　能以明慧善揀擇，　著欲取相諸愚夫，　　故佛於彼不開示。",
        "from": "T11n0320_010:0946c23_0",
        "context_with_next_sentence": true
    },
    {
        "source_sentence": "　若取寂滅亦是縛，　　不能成就一切智，　不起一切執著心，　　是名善住無相行。",
        "from": "T11n0320_010:0946c25_0",
        "context_with_next_sentence": true
    },
    {
        "source_sentence": "　能至無名安隱處，　　逮得清淨佛功德，　息諸諍論伏魔怨，　　能斷一切煩惱縛。",
        "from": "T11n0320_010:0946c27_0",
        "context_with_next_sentence": true
    },
    {
        "source_sentence": "　我以平等寂靜意，　　稱讚牟尼福德聚，　迴向法界諸有情，　　同證無上菩提果。」",
        "from": "T11n0320_010:0946c29_0",
        "context_with_next_sentence": true
    },
    {
        "source_sentence": "爾時大梵天王知諸梵眾天子偈讚佛德，合掌向佛，而說偈言：「牟尼善了世間法，　　決定虛假如空拳，　亦如秋雲及電光，　　佛常顯示袪諸妄。",
        "from": "T11n0320_010:0947a02_0",
        "context_with_next_sentence": true
    },
    {
        "source_sentence": "　如人夢中饑所逼，　　遇飡上妙諸美膳，　畢竟無食亦無人，　　如來證法亦如是。",
        "from": "T11n0320_010:0947a06_0",
        "context_with_next_sentence": true
    },
    {
        "source_sentence": "　又如夢中渴乏者，　　得飲甘露清冷水，　應知渴飲悉皆無，　　如來證法亦如是。",
        "from": "T11n0320_010:0947a08_0",
        "context_with_next_sentence": true
    },
    {
        "source_sentence": "　如夢中聞美妙言，　　彼語言相實無得，　亦無說者及聽人，　　了法如此無疑惑。",
        "from": "T11n0320_010:0947a10_0",
        "context_with_next_sentence": true
    },
    {
        "source_sentence": "　又如箜篌出妙聲，　　彼聲本無有自性，　智者觀蘊理如然，　　知蘊自性不可得。",
        "from": "T11n0320_010:0947a12_0",
        "context_with_next_sentence": true
    },
    {
        "source_sentence": "　無作無受無眾生，　　無所作業及受報，　亦無受彼果報者，　　佛於此理善明了。",
        "from": "T11n0320_010:0947a14_0",
        "context_with_next_sentence": true
    },
    {
        "source_sentence": "　譬如摩尼體瑩澈，　　置之衣上隨色變，　諸法自性本無塵，　　隨其分別而增染。",
        "from": "T11n0320_010:0947a16_0",
        "context_with_next_sentence": true
    },
    {
        "source_sentence": "　又如吹貝發大聲，　　推其響自何所得，　彼聲自性本來空，　　佛了諸法亦如是。",
        "from": "T11n0320_010:0947a18_0",
        "context_with_next_sentence": true
    },
    {
        "source_sentence": "　又如世間香美饌，　　彼由眾味而合成，　觀食自性本來空，　　佛了諸法亦如是。",
        "from": "T11n0320_010:0947a20_0",
        "context_with_next_sentence": true
    },
    {
        "source_sentence": "　如天帝幢極高顯，　　無思而現諸色像，　彼幢自性本來空，　　大仙證法亦如是。",
        "from": "T11n0320_010:0947a22_0",
        "context_with_next_sentence": true
    },
    {
        "source_sentence": "　又如身藉眾緣成，　　推其體相不可得，　當知諸蘊本如然，　　如來證法亦如是。",
        "from": "T11n0320_010:0947a24_0",
        "context_with_next_sentence": true
    },
    {
        "source_sentence": "　又如擊鼓所出聲，　　能令聞者生忻悅，　彼之音響本來空，　　如來證法亦如是。",
        "from": "T11n0320_010:0947a26_0",
        "context_with_next_sentence": true
    },
    {
        "source_sentence": "　如人以桴而擊鼓，　　尋其聲自何方現，　復推隱沒向何方，　　如來證法亦如是。",
        "from": "T11n0320_010:0947a28_0",
        "context_with_next_sentence": true
    },
    {
        "source_sentence": "　又如鼓韻無憎愛，　　離濕潤緣則鳴響，　此身虛假本同然，　　如來證法亦如是。",
        "from": "T11n0320_010:0947b01_0",
        "context_with_next_sentence": true
    },
    {
        "source_sentence": "　如人擊鼓發響時，　　彼聲任運無所召，　了身如彼自性空，　　如來證法亦如是。」",
        "from": "T11n0320_010:0947b03_0",
        "context_with_next_sentence": true
    },
    {
        "source_sentence": "爾時世尊，知諸梵眾、大梵王等心之思念，以寂靜意讚如來已，即從口中，放大光明，令彼時會覩斯光已，堅固正見，增發淨慧。",
        "from": "T11n0320_010:0947b05_0",
        "context_with_next_sentence": true
    },
    {
        "source_sentence": "時尊者馬勝比丘，以偈問曰：「如來今者現奇相，　　放淨光明極希有，　諸天及人龍鬼神，　　覩斯神變咸疑慮。",
        "from": "T11n0320_010:0947b07_1",
        "context_with_next_sentence": true
    },
    {
        "source_sentence": "　最上牟尼調御士，　　現此瑞應非無因，　願佛開演光因由，　　令諸時會心忻豫。",
        "from": "T11n0320_010:0947b11_0",
        "context_with_next_sentence": true
    },
    {
        "source_sentence": "　我等一心生渴仰，　　瞻奉慈容無暫捨，　若得聞佛梵音聲，　　各各除疑生信解。",
        "from": "T11n0320_010:0947b13_0",
        "context_with_next_sentence": true
    },
    {
        "source_sentence": "　如來現此神通事，　　必為慈念諸眾生，　何緣放此淨光明，　　今正是時冀開示。",
        "from": "T11n0320_010:0947b15_0",
        "context_with_next_sentence": true
    },
    {
        "source_sentence": "　大聖牟尼方便力，　　令時機發增上心，　眾等合掌住佛前，　　唯願如來速演說。」",
        "from": "T11n0320_010:0947b17_0",
        "context_with_next_sentence": true
    },
    {
        "source_sentence": "爾時世尊為馬勝比丘說伽陀曰：「馬勝汝矚此光明，　　普為成熟有情故，　時眾若聞我所說，　　則於菩提無退轉。",
        "from": "T11n0320_010:0947b19_0",
        "context_with_next_sentence": true
    },
    {
        "source_sentence": "　大梵天王梵眾等，　　善達法性除疑惑，　已於那由他劫中，　　修習無邊清淨行。",
        "from": "T11n0320_010:0947b22_0",
        "context_with_next_sentence": true
    },
    {
        "source_sentence": "　於諸境界無染著，　　心如虛空無罣礙，　常樂利樂諸有情，　　而不取證菩提果。",
        "from": "T11n0320_010:0947b24_0",
        "context_with_next_sentence": true
    },
    {
        "source_sentence": "　彼等復於未來世，　　過於無量俱胝劫，　具足修證解脫門，　　成就無邊大忍力，　然後得成無上道，　　號曰大忍力如來，　調伏攝化諸群生，　　觀諸世間皆空寂。",
        "from": "T11n0320_010:0947b26_0",
        "context_with_next_sentence": true
    },
    {
        "source_sentence": "　彼佛壽量極長久，　　同昔修行諸劫數，　具大威德及名稱，　　能拔有情生死苦。",
        "from": "T11n0320_010:0947c01_0",
        "context_with_next_sentence": true
    },
    {
        "source_sentence": "　彼佛剎土極嚴淨，　　富樂豐饒無與等，　設於那由他劫中，　　說其功德不能盡。",
        "from": "T11n0320_010:0947c03_0",
        "context_with_next_sentence": true
    },
    {
        "source_sentence": "　彼佛說法難思議，　　自性空寂無所依，　其國所有諸眾生，　　成熟善根無損減。",
        "from": "T11n0320_010:0947c05_0",
        "context_with_next_sentence": true
    },
    {
        "source_sentence": "　皆盡輪迴苦邊際，　　無一復受後有身，　亦無鬼畜地獄名，　　唯有遷流諸行苦。",
        "from": "T11n0320_010:0947c07_0",
        "context_with_next_sentence": true
    },
    {
        "source_sentence": "　由悟諸行無常故，　　各發勝願生厭患，　是故彼國諸有情，　　皆能永離老病死。",
        "from": "T11n0320_010:0947c09_0",
        "context_with_next_sentence": true
    },
    {
        "source_sentence": "　又彼有情善修作，　　耳不復聽餘音聲，　唯聞無我及無常，　　苦空寂靜無相法。",
        "from": "T11n0320_010:0947c11_0",
        "context_with_next_sentence": true
    },
    {
        "source_sentence": "　奉持佛語不放逸，　　常修純淨真實行，　趣求甘露解脫門，　　最上最勝菩提道。",
        "from": "T11n0320_010:0947c13_0",
        "context_with_next_sentence": true
    },
    {
        "source_sentence": "　彼土所有諸塔寺，　　若牆若壁林木等，　皆出清淨妙法音，　　聞者咸登不退地。",
        "from": "T11n0320_010:0947c15_0",
        "context_with_next_sentence": true
    },
    {
        "source_sentence": "　此是如來神力故，　　演斯八種梵音聲，　聞已棄背生死流，　　求證寂靜真常樂。",
        "from": "T11n0320_010:0947c17_0",
        "context_with_next_sentence": true
    },
    {
        "source_sentence": "　其國所有諸眾生，　　已於過去河沙劫，　為菩提故久修行，　　今當次第得成佛。",
        "from": "T11n0320_010:0947c19_0",
        "context_with_next_sentence": true
    },
    {
        "source_sentence": "　大梵天王梵眾等，　　由常修證寂滅理，　爾時彼佛及眾生，　　同飡寂滅甘露味。",
        "from": "T11n0320_010:0947c21_0",
        "context_with_next_sentence": true
    },
    {
        "source_sentence": "　復觀眾生界本空，　　未曾暫起疲勞想，　故能遍入諸法性，　　常修寂靜無相行。」",
        "from": "T11n0320_010:0947c23_0",
        "context_with_next_sentence": true
    },
    {
        "source_sentence": "父子合集經光音天授記品第二十一",
        "from": "T11n0320_010:0947c25_0",
        "context_with_next_sentence": true
    },
    {
        "source_sentence": "爾時會中，有八十俱胝光音天子，見諸阿脩羅王乃至梵天王等，於世尊所，各現神變作諸供養，復聞如來與授阿耨多羅三藐三菩提記，歡喜踊躍，得未曾有。",
        "from": "T11n0320_010:0947c26_0",
        "context_with_next_sentence": true
    },
    {
        "source_sentence": "是時天主，即從座起，偏袒右肩，頭面敬禮，住立佛前。",
        "from": "T11n0320_010:0947c29_1",
        "context_with_next_sentence": true
    },
    {
        "source_sentence": "白言：「世尊！",
        "from": "T11n0320_010:0948a01_2",
        "context_with_next_sentence": true
    },
    {
        "source_sentence": "有三摩地，名照明諸法。",
        "from": "T11n0320_010:0948a02_3",
        "context_with_next_sentence": true
    },
    {
        "source_sentence": "若有菩薩，善修習此三摩地者，則能入解一切諸法；復能獲得無量辯才，所謂：無著辯才、加持辯才、善巧辯才、美妙辯才、適意辯才、離縛辯才、安隱辯才、甚深辯才、微妙辯才、無等辯才，乃至獲得如來所有最上辯才。",
        "from": "T11n0320_010:0948a02_4",
        "context_with_next_sentence": true
    },
    {
        "source_sentence": "世尊！",
        "from": "T11n0320_010:0948a07_5",
        "context_with_next_sentence": true
    },
    {
        "source_sentence": "何故名為照明諸法三摩地？",
        "from": "T11n0320_010:0948a07_6",
        "context_with_next_sentence": true
    },
    {
        "source_sentence": "若菩薩摩訶薩得此三摩地者，於一切法無有尋伺及彼作意，若離此者，則無疑惑。",
        "from": "T11n0320_010:0948a08_7",
        "context_with_next_sentence": true
    },
    {
        "source_sentence": "若於諸法斷除疑惑，於一切處通達無礙。",
        "from": "T11n0320_010:0948a10_8",
        "context_with_next_sentence": true
    },
    {
        "source_sentence": "何以故？",
        "from": "T11n0320_010:0948a11_9",
        "context_with_next_sentence": true
    },
    {
        "source_sentence": "以彼諸法離自性故，若了諸法自性無有，彼菩薩則能入解阿字義門。",
        "from": "T11n0320_010:0948a11_10",
        "context_with_next_sentence": true
    },
    {
        "source_sentence": "所謂阿者無作，阿者普遍，阿者非有為，阿者非無為，阿者無不成就，阿者無所依止，阿者非動，阿者非亂，阿者非分別，阿者非離分別，阿者非畢竟，阿者非散壞，阿者非形色，阿者非顯色，阿者非住持，阿者非定住，阿者非知，阿者非見，阿者非言說，阿者非離言說，阿者非思議，阿者非離思議，阿者非去來，阿者非入出，阿者非有表，阿者非無表，阿者非名，阿者非相，阿者非對治，阿者非覆障，阿者非盡，阿者非無盡，阿者非二，阿者非不二，阿者非真實，阿者非虛妄，阿者非求，阿者非離求，阿者非淨，阿者非離淨，阿者非執，阿者非離執，阿者無生無所不生，無少法可生，阿者無滅，無所不滅，無少法可滅，阿者不空，無所不空，阿者無相，無所不相，阿者無願，無所不願。",
        "from": "T11n0320_010:0948a12_11",
        "context_with_next_sentence": true
    },
    {
        "source_sentence": "如是解已，知非戲論，是名入解阿字義門。",
        "from": "T11n0320_010:0948a27_12",
        "context_with_next_sentence": true
    },
    {
        "source_sentence": "「世尊！",
        "from": "T11n0320_010:0948a28_13",
        "context_with_next_sentence": true
    },
    {
        "source_sentence": "又復諸法從意中生，由阿字故引生達字，若能入解達字門者，則能入解一切教法。",
        "from": "T11n0320_010:0948a28_14",
        "context_with_next_sentence": true
    },
    {
        "source_sentence": "所謂入解有為法、無為法、有表法、無表法、世俗法、勝義法。",
        "from": "T11n0320_010:0948b01_15",
        "context_with_next_sentence": true
    },
    {
        "source_sentence": "世尊！",
        "from": "T11n0320_010:0948b03_0",
        "context_with_next_sentence": true
    },
    {
        "source_sentence": "勝義法者，唯一真如，以言詮顯，何由能解？",
        "from": "T11n0320_010:0948b03_1",
        "context_with_next_sentence": true
    },
    {
        "source_sentence": "世尊！",
        "from": "T11n0320_010:0948b04_2",
        "context_with_next_sentence": true
    },
    {
        "source_sentence": "如人夢中作種種事，夢境非實，但有假名，覺已了知，皆由心造。",
        "from": "T11n0320_010:0948b04_3",
        "context_with_next_sentence": true
    },
    {
        "source_sentence": "世尊！",
        "from": "T11n0320_010:0948b05_4",
        "context_with_next_sentence": true
    },
    {
        "source_sentence": "如空谷中傳於音響，自性無實，從和合生。",
        "from": "T11n0320_010:0948b05_5",
        "context_with_next_sentence": true
    },
    {
        "source_sentence": "世尊！",
        "from": "T11n0320_010:0948b06_6",
        "context_with_next_sentence": true
    },
    {
        "source_sentence": "如幻化人作諸幻事，愚夫不了，謂為實有。",
        "from": "T11n0320_010:0948b06_7",
        "context_with_next_sentence": true
    },
    {
        "source_sentence": "世尊！",
        "from": "T11n0320_010:0948b07_8",
        "context_with_next_sentence": true
    },
    {
        "source_sentence": "又如陽焰妄生水想，智者了知，本無其體。",
        "from": "T11n0320_010:0948b07_9",
        "context_with_next_sentence": true
    },
    {
        "source_sentence": "世尊！",
        "from": "T11n0320_010:0948b08_10",
        "context_with_next_sentence": true
    },
    {
        "source_sentence": "又如鏡中，現諸色像，妄生分別，實不可得；諸法性空，亦復如是。",
        "from": "T11n0320_010:0948b08_11",
        "context_with_next_sentence": true
    },
    {
        "source_sentence": "但為悅豫彼愚夫人，畢竟諸法本來寂靜。",
        "from": "T11n0320_010:0948b10_12",
        "context_with_next_sentence": true
    },
    {
        "source_sentence": "世尊！",
        "from": "T11n0320_010:0948b11_13",
        "context_with_next_sentence": true
    },
    {
        "source_sentence": "我昔曾聞先佛所說勝義諦法，得真實見。」",
        "from": "T11n0320_010:0948b11_14",
        "context_with_next_sentence": true
    },
    {
        "source_sentence": "是諸天子，作此說已，佛所印可，頭面作禮，以偈讚佛：「世尊善達第一義，　　故能展轉說諸法，　諸有聰慧佛真子，　　於佛教海能遊戲。",
        "from": "T11n0320_010:0948b12_15",
        "context_with_next_sentence": true
    },
    {
        "source_sentence": "　世間少智愚癡人，　　由著我故不能解，　我及我所本來空，　　十方求之不可得。",
        "from": "T11n0320_010:0948b16_0",
        "context_with_next_sentence": true
    },
    {
        "source_sentence": "　如見陽焰本非水，　　愚夫妄想作水解，　如是顛倒執為我，　　皆由染慧迷真智。",
        "from": "T11n0320_010:0948b18_0",
        "context_with_next_sentence": true
    },
    {
        "source_sentence": "　由於五欲生愛樂，　　備受生死諸楚毒，　諸蘊自性本來空，　　愚夫枉墜於諸趣。",
        "from": "T11n0320_010:0948b20_0",
        "context_with_next_sentence": true
    },
    {
        "source_sentence": "　彼無正智心狂亂，　　於諸苦境妄為樂，　為三毒火鎮燒然，　　未甞覺悟生怖畏。",
        "from": "T11n0320_010:0948b22_0",
        "context_with_next_sentence": true
    },
    {
        "source_sentence": "　愚夫不厭諸垢惑，　　如隨怨賊為親友，　聞如來說勝義空，　　返生驚怖或輕毀。",
        "from": "T11n0320_010:0948b24_0",
        "context_with_next_sentence": true
    },
    {
        "source_sentence": "　猶如世間怯弱人，　　雖持利劍心憂怖，　如來演暢正法門，　　所謂微密一阿字。",
        "from": "T11n0320_010:0948b26_0",
        "context_with_next_sentence": true
    },
    {
        "source_sentence": "　出生最上真實慧，　　如平坦地生喬木，　善能降伏眾魔軍，　　速證無上菩提道。",
        "from": "T11n0320_010:0948b28_0",
        "context_with_next_sentence": true
    },
    {
        "source_sentence": "　牟尼有諸勝弟子，　　了達如是第一義，　既自消伏三毒垢，　　見餘毒者施法藥。",
        "from": "T11n0320_010:0948c01_0",
        "context_with_next_sentence": true
    },
    {
        "source_sentence": "　以八正道大船筏，　　運載群生出有海，　令知諸法本來空，　　息諸異論妄分別。",
        "from": "T11n0320_010:0948c03_0",
        "context_with_next_sentence": true
    },
    {
        "source_sentence": "　明人捨邪歸正道，　　夙昔曾修彼善根，　了法體性本來空，　　心無所著即解脫。",
        "from": "T11n0320_010:0948c05_0",
        "context_with_next_sentence": true
    },
    {
        "source_sentence": "　若達法性即同佛，　　是名大智那羅延，　諸法性空無所空，　　亦無繫縛及縛者。",
        "from": "T11n0320_010:0948c07_0",
        "context_with_next_sentence": true
    },
    {
        "source_sentence": "　真如寂滅離諸相，　　體非垢染亦非淨，　以其法爾本如然，　　非煩惱縛亦無斷。",
        "from": "T11n0320_010:0948c09_0",
        "context_with_next_sentence": true
    },
    {
        "source_sentence": "　如是了知諸法性，　　是人不久得菩提，　自能得度亦利他，　　善談正理不希報。",
        "from": "T11n0320_010:0948c11_0",
        "context_with_next_sentence": true
    },
    {
        "source_sentence": "　有情常生虛妄想，　　於境執著男女相，　增長愚癡染污心，　　猶如渴鹿奔陽焰。",
        "from": "T11n0320_010:0948c13_0",
        "context_with_next_sentence": true
    },
    {
        "source_sentence": "　由彼彼業生諸趣，　　此業皆由妄想生，　了業體性本來空，　　畢竟無有能作者。",
        "from": "T11n0320_010:0948c15_0",
        "context_with_next_sentence": true
    },
    {
        "source_sentence": "　我等解佛所說義，　　顯示難思妙法門，　歸命牟尼大導師，　　諸根寂靜無所著。",
        "from": "T11n0320_010:0948c17_0",
        "context_with_next_sentence": true
    },
    {
        "source_sentence": "　如來清淨無瑕穢，　　成就無邊功德海，　於三界中作照明，　　堪受諸天妙供養。",
        "from": "T11n0320_010:0948c19_0",
        "context_with_next_sentence": true
    },
    {
        "source_sentence": "　我等於今大會中，　　稱讚能仁大福聚，　善哉無比二足尊，　　究盡諸法實相義。",
        "from": "T11n0320_010:0948c21_0",
        "context_with_next_sentence": true
    },
    {
        "source_sentence": "　以此所獲善根力，　　迴施三有諸眾生，　願於未來淨土中，　　悉能成就菩提果。」",
        "from": "T11n0320_010:0948c23_0",
        "context_with_next_sentence": true
    },
    {
        "source_sentence": "爾時世尊，知諸光音天子心之所念，於佛法中明了通達，具足殊勝廣大辯才，希望如來與授佛記。",
        "from": "T11n0320_010:0948c25_0",
        "context_with_next_sentence": true
    },
    {
        "source_sentence": "即於口中，放大光明。",
        "from": "T11n0320_010:0948c27_1",
        "context_with_next_sentence": true
    },
    {
        "source_sentence": "時尊者馬勝比丘覩是事已，合掌向佛，以偈問曰：「大悲救護世間者，　　成就吉祥功德聚，　以方便力息群疑，　　放此光明極希有。",
        "from": "T11n0320_010:0948c27_2",
        "context_with_next_sentence": true
    },
    {
        "source_sentence": "　眾會若聞佛所說，　　心生淨信決定解，　勤修妙行趣菩提，　　超出輪迴生死海。",
        "from": "T11n0320_010:0949a02_0",
        "context_with_next_sentence": true
    },
    {
        "source_sentence": "　一切天人阿脩羅，　　為老病死所逼切，　如來常以大悲心，　　救濟令修八聖道。",
        "from": "T11n0320_010:0949a04_0",
        "context_with_next_sentence": true
    },
    {
        "source_sentence": "　彼由勇猛大精進，　　深心堅固無退屈，　樂修如是妙法門，　　誓證菩提求佛智。",
        "from": "T11n0320_010:0949a06_0",
        "context_with_next_sentence": true
    },
    {
        "source_sentence": "　今此會眾無餘念，　　一心瞻仰佛慈顏，　願聞如來微妙音，　　決除疑網生忻慶。",
        "from": "T11n0320_010:0949a08_0",
        "context_with_next_sentence": true
    },
    {
        "source_sentence": "　覩佛現斯神變事，　　口中放此淨光明，　譬如痼疾遇良醫，　　亦如孾兒顧慈母。",
        "from": "T11n0320_010:0949a10_0",
        "context_with_next_sentence": true
    },
    {
        "source_sentence": "　何人請問深法藏，　　滿足廣大悲願力，　獲得最上祕密門，　　感佛現斯希有事？",
        "from": "T11n0320_010:0949a12_0",
        "context_with_next_sentence": true
    },
    {
        "source_sentence": "　眾會心皆大歡喜，　　冀聞佛說光因緣，　各能具足清淨心，　　修習如是三摩地。」",
        "from": "T11n0320_010:0949a14_0",
        "context_with_next_sentence": true
    },
    {
        "source_sentence": "爾時世尊為馬勝比丘說伽陀曰：「馬勝具足妙辯才，　　能應群心發斯問，　今正是時說此因，　　斯則如來神變力。",
        "from": "T11n0320_010:0949a16_0",
        "context_with_next_sentence": true
    },
    {
        "source_sentence": "　此諸光音天子眾，　　往昔曾供無數佛，　觀察世間苦眾生，　　誓求佛道而濟度。",
        "from": "T11n0320_010:0949a19_0",
        "context_with_next_sentence": true
    },
    {
        "source_sentence": "　已修廣大真實行，　　決定當得一切智，　為彼深著邪見者，　　指示咸令歸正道。",
        "from": "T11n0320_010:0949a21_0",
        "context_with_next_sentence": true
    },
    {
        "source_sentence": "　彼等由聞佛正教，　　深入義味生尊重，　猶如世間諸女人，　　喜得生男心滿足。",
        "from": "T11n0320_010:0949a23_0",
        "context_with_next_sentence": true
    },
    {
        "source_sentence": "　是諸天子心清淨，　　志求無上佛菩提，　曾於那由他劫中，　　修習利他殊勝行。",
        "from": "T11n0320_010:0949a25_0",
        "context_with_next_sentence": true
    },
    {
        "source_sentence": "　所化眾生無限量，　　皆能發起大乘心，　具足福智相嚴身，　　星宿劫中皆作佛。",
        "from": "T11n0320_010:0949a27_0",
        "context_with_next_sentence": true
    },
    {
        "source_sentence": "　彼諸天子成佛時，　　國土無量百千億，　廣博殊妙不思議，　　種種莊嚴無與等。",
        "from": "T11n0320_010:0949a29_0",
        "context_with_next_sentence": true
    },
    {
        "source_sentence": "　三惡趣及八無暇，　　彼諸佛剎未嘗聞，　亦無求證二乘人，　　各各咸登不退地。",
        "from": "T11n0320_010:0949b02_0",
        "context_with_next_sentence": true
    },
    {
        "source_sentence": "　又彼諸佛剎土中，　　有情壽量悉同等，　滿足十億恒河沙，　　常能承事於諸佛。",
        "from": "T11n0320_010:0949b04_0",
        "context_with_next_sentence": true
    },
    {
        "source_sentence": "　若令那由他眾生，　　依二乘法取滅度，　不如能化於一人，　　或男或女修大行。",
        "from": "T11n0320_010:0949b06_0",
        "context_with_next_sentence": true
    },
    {
        "source_sentence": "　以初福聚比於此，　　百千萬分不及一，　何況勸勵於多人，　　安住大乘菩薩道。",
        "from": "T11n0320_010:0949b08_0",
        "context_with_next_sentence": true
    },
    {
        "source_sentence": "　馬勝汝今當諦聽，　　如來出世甚希有，　譬如優曇鉢羅花，　　經無邊劫難值遇。",
        "from": "T11n0320_010:0949b10_0",
        "context_with_next_sentence": true
    },
    {
        "source_sentence": "　善巧方便說法師，　　能示真實無為道，　志求寂靜菩提者，　　應當恭敬常親近。",
        "from": "T11n0320_010:0949b12_0",
        "context_with_next_sentence": true
    },
    {
        "source_sentence": "　那由他數諸天子，　　散妙寶衣從空下，　復以清淨妙伽他，　　稱讚如來勝功德。",
        "from": "T11n0320_010:0949b14_0",
        "context_with_next_sentence": true
    },
    {
        "source_sentence": "　佛說寂靜甘露法，　　能袪眾生煩惱熱，　若依如來教奉行，　　漸次得成無上覺。」",
        "from": "T11n0320_010:0949b16_0",
        "context_with_next_sentence": true
    },
    {
        "source_sentence": "父子合集經卷第十",
        "from": "T11n0320_010:0949b18_0",
        "context_with_next_sentence": false
    }
]