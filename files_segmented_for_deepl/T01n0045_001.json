[
    {
        "source_sentence": "大正句王經卷上",
        "from": "T01n0045_001:0831a06_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿",
        "from": "T01n0045_001:0831a08_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T01n0045_001:0831a09_0",
        "context_with_next_sentence": true
    },
    {
        "source_sentence": "如是我聞：一時，尊者童子迦葉在憍薩羅國遊行，次第至於尸利沙大城之北，尸利沙林鹿野園中止住。",
        "from": "T01n0045_001:0831a10_0",
        "context_with_next_sentence": true
    },
    {
        "source_sentence": "是時有王名大正句，都尸利沙城。",
        "from": "T01n0045_001:0831a12_1",
        "context_with_next_sentence": true
    },
    {
        "source_sentence": "其王先來不信因果，每作是言：「無有來世，亦無有人，復無化生。」",
        "from": "T01n0045_001:0831a13_2",
        "context_with_next_sentence": true
    },
    {
        "source_sentence": "常起如是斷見。",
        "from": "T01n0045_001:0831a14_3",
        "context_with_next_sentence": true
    },
    {
        "source_sentence": "爾時，尸利沙大城中有大婆羅門及長者主等，互相謂曰：「云何此沙門童子迦葉，來至此城之北尸利沙林鹿野園中？」",
        "from": "T01n0045_001:0831a15_0",
        "context_with_next_sentence": true
    },
    {
        "source_sentence": "是時尊者迦葉於彼城中名稱普聞，而彼城中一切人民，素聞迦葉善說法要，常說種種深妙之義，已得無病常行頭陀，是即應供是大阿羅漢。",
        "from": "T01n0045_001:0831a17_1",
        "context_with_next_sentence": true
    },
    {
        "source_sentence": "今既來此，我等宜共往詣彼林禮覲供養。",
        "from": "T01n0045_001:0831a21_0",
        "context_with_next_sentence": true
    },
    {
        "source_sentence": "於是城中大婆羅門及長者等，咸出城北往詣尸利沙林鹿野園中，欲伸參問。",
        "from": "T01n0045_001:0831a21_1",
        "context_with_next_sentence": true
    },
    {
        "source_sentence": "爾時，大正句王在高樓上，遙見城中婆羅門長者等同共出城，行詣城北往尸利沙林鹿野園中。",
        "from": "T01n0045_001:0831a24_0",
        "context_with_next_sentence": true
    },
    {
        "source_sentence": "王既見已問侍臣曰：「云何城中婆羅門長者同共出城，詣尸利沙林鹿野園中？」",
        "from": "T01n0045_001:0831a26_1",
        "context_with_next_sentence": true
    },
    {
        "source_sentence": "侍臣白王：「有一沙門名童子迦葉，遊化至此大城之北尸利沙林鹿野園中而為止住。",
        "from": "T01n0045_001:0831a27_2",
        "context_with_next_sentence": true
    },
    {
        "source_sentence": "是故城中諸婆羅門及長者等，同共出城禮覲供養。」",
        "from": "T01n0045_001:0831a29_3",
        "context_with_next_sentence": true
    },
    {
        "source_sentence": "王聞所奏即謂侍臣：「汝可往彼宣告彼眾婆羅門及長者等，汝宜且止須臾小待，我今速至當與汝等同共往彼，禮覲沙門童子迦葉。",
        "from": "T01n0045_001:0831b02_4",
        "context_with_next_sentence": true
    },
    {
        "source_sentence": "何以故？",
        "from": "T01n0045_001:0831b05_5",
        "context_with_next_sentence": true
    },
    {
        "source_sentence": "如我意者，或恐汝等婆羅門長者，為彼沙門童子迦葉邪法引導，不依智識妄稱有人及有他世，復有化生。」",
        "from": "T01n0045_001:0831b05_6",
        "context_with_next_sentence": true
    },
    {
        "source_sentence": "時彼侍臣受王勅已，往婆羅門長者處宣示王勅，謂彼眾言：「正句大王宣告：『汝等且止須臾，我當速至與汝同往，禮覲沙門童子迦葉。』」",
        "from": "T01n0045_001:0831b07_7",
        "context_with_next_sentence": true
    },
    {
        "source_sentence": "人眾受勅不敢前進。",
        "from": "T01n0045_001:0831b10_8",
        "context_with_next_sentence": true
    },
    {
        "source_sentence": "爾時，侍臣傳王命已，復還王處而上奏言：「臣適奉命往婆羅門長者眾處具傳聖旨，令婆羅門與長者等且止須臾，王今速至，當與汝等同禮沙門童子迦葉。",
        "from": "T01n0045_001:0831b11_9",
        "context_with_next_sentence": true
    },
    {
        "source_sentence": "彼眾奉命已止不進。」",
        "from": "T01n0045_001:0831b14_10",
        "context_with_next_sentence": true
    },
    {
        "source_sentence": "時正句王嚴整車駕出於宮城，與婆羅門及長者眾同共往詣尸利沙林鹿野之園。",
        "from": "T01n0045_001:0831b15_11",
        "context_with_next_sentence": true
    },
    {
        "source_sentence": "王心憍慢，所乘車駕至不通處，方乃下車徒步而進，行至園中尊者住處。",
        "from": "T01n0045_001:0831b17_12",
        "context_with_next_sentence": true
    },
    {
        "source_sentence": "時正句王與婆羅門長者眾，等見於尊者童子迦葉，初未信重不甚恭肅。",
        "from": "T01n0045_001:0831b18_13",
        "context_with_next_sentence": true
    },
    {
        "source_sentence": "王與尊者互伸問訊退坐一面，時婆羅門長者眾等，見王如是亦微鄭重，咸共相與圍繞而住。",
        "from": "T01n0045_001:0831b20_14",
        "context_with_next_sentence": true
    },
    {
        "source_sentence": "爾時，大王即伸問言：「尊者迦葉！",
        "from": "T01n0045_001:0831b23_0",
        "context_with_next_sentence": true
    },
    {
        "source_sentence": "當聽我語。",
        "from": "T01n0045_001:0831b23_1",
        "context_with_next_sentence": true
    },
    {
        "source_sentence": "如我意者，無有來世復無有人亦無化生。",
        "from": "T01n0045_001:0831b24_0",
        "context_with_next_sentence": true
    },
    {
        "source_sentence": "我意如是，尊者云何？」",
        "from": "T01n0045_001:0831b24_1",
        "context_with_next_sentence": true
    },
    {
        "source_sentence": "迦葉答言：「王若樂聞如是正義，先當誠心諦信而住。」",
        "from": "T01n0045_001:0831b25_2",
        "context_with_next_sentence": true
    },
    {
        "source_sentence": "王即報言：「唯然受教。」",
        "from": "T01n0045_001:0831b26_3",
        "context_with_next_sentence": true
    },
    {
        "source_sentence": "爾時，迦葉告大王言：「王見日月為有無耶？",
        "from": "T01n0045_001:0831b28_0",
        "context_with_next_sentence": true
    },
    {
        "source_sentence": "此世來世於理顯然，不委大王，當云何見當云何聞？」",
        "from": "T01n0045_001:0831b28_1",
        "context_with_next_sentence": true
    },
    {
        "source_sentence": "王言：「迦葉！",
        "from": "T01n0045_001:0831c01_2",
        "context_with_next_sentence": true
    },
    {
        "source_sentence": "若此日月此世來世，如我見聞同於尊者。」",
        "from": "T01n0045_001:0831c01_3",
        "context_with_next_sentence": true
    },
    {
        "source_sentence": "迦葉復言：「如王所見，日月為有，來世亦然。",
        "from": "T01n0045_001:0831c02_4",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0831c03_5",
        "context_with_next_sentence": true
    },
    {
        "source_sentence": "不應執如前見。」",
        "from": "T01n0045_001:0831c03_6",
        "context_with_next_sentence": true
    },
    {
        "source_sentence": "迦葉復言：「大王！",
        "from": "T01n0045_001:0831c03_7",
        "context_with_next_sentence": true
    },
    {
        "source_sentence": "如沙門婆羅門乃至應供、世間解等，須知定有若因若果此世來世，以智自通如實了知。",
        "from": "T01n0045_001:0831c04_8",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0831c06_9",
        "context_with_next_sentence": true
    },
    {
        "source_sentence": "不應如前執於斷見。」",
        "from": "T01n0045_001:0831c06_10",
        "context_with_next_sentence": true
    },
    {
        "source_sentence": "爾時，大王迷執未省，謂迦葉言：「汝今云何作如是言？",
        "from": "T01n0045_001:0831c07_0",
        "context_with_next_sentence": true
    },
    {
        "source_sentence": "如我意者實無來世，而汝迦葉勿復強言。」",
        "from": "T01n0045_001:0831c08_1",
        "context_with_next_sentence": true
    },
    {
        "source_sentence": "復次，迦葉報大王言：「即今王身為有無耶？",
        "from": "T01n0045_001:0831c10_0",
        "context_with_next_sentence": true
    },
    {
        "source_sentence": "如王此身以為有者，云何斷見言無來世？",
        "from": "T01n0045_001:0831c10_1",
        "context_with_next_sentence": true
    },
    {
        "source_sentence": "當以何喻證於此理？」",
        "from": "T01n0045_001:0831c11_2",
        "context_with_next_sentence": true
    },
    {
        "source_sentence": "大王答言：「尊者迦葉！",
        "from": "T01n0045_001:0831c12_3",
        "context_with_next_sentence": true
    },
    {
        "source_sentence": "我今有喻證於此理，今身是有來世即無。」",
        "from": "T01n0045_001:0831c12_4",
        "context_with_next_sentence": true
    },
    {
        "source_sentence": "王言：「迦葉！",
        "from": "T01n0045_001:0831c13_5",
        "context_with_next_sentence": true
    },
    {
        "source_sentence": "如我親屬或染疾病，纏綿既久將趣命終，我時往彼問訊告言：『汝病深重定知不可，若是殞歿切有相囑。』",
        "from": "T01n0045_001:0831c14_6",
        "context_with_next_sentence": true
    },
    {
        "source_sentence": "我聞沙門及婆羅門先有是言：『若人破戒造惡業者，命終之後墮於地獄。』",
        "from": "T01n0045_001:0831c16_7",
        "context_with_next_sentence": true
    },
    {
        "source_sentence": "如沙門婆羅門等言若真實，汝等親屬命終之後必墮地獄。",
        "from": "T01n0045_001:0831c18_8",
        "context_with_next_sentence": true
    },
    {
        "source_sentence": "何以故？",
        "from": "T01n0045_001:0831c19_9",
        "context_with_next_sentence": true
    },
    {
        "source_sentence": "汝諸親屬破戒造罪，以此當知定落惡趣。",
        "from": "T01n0045_001:0831c19_10",
        "context_with_next_sentence": true
    },
    {
        "source_sentence": "若在惡趣當遣使來，或復自來告語於我：『今在地獄極受苦楚。』",
        "from": "T01n0045_001:0831c20_11",
        "context_with_next_sentence": true
    },
    {
        "source_sentence": "汝若來報我必往救。",
        "from": "T01n0045_001:0831c22_12",
        "context_with_next_sentence": true
    },
    {
        "source_sentence": "但有去人曾無來者。",
        "from": "T01n0045_001:0831c22_13",
        "context_with_next_sentence": true
    },
    {
        "source_sentence": "迦葉！",
        "from": "T01n0045_001:0831c23_14",
        "context_with_next_sentence": true
    },
    {
        "source_sentence": "如我之意，以此為喻，定無來世。」",
        "from": "T01n0045_001:0831c23_15",
        "context_with_next_sentence": true
    },
    {
        "source_sentence": "迦葉報言：「大王！",
        "from": "T01n0045_001:0831c24_0",
        "context_with_next_sentence": true
    },
    {
        "source_sentence": "此喻雖陳，未為正說。",
        "from": "T01n0045_001:0831c24_1",
        "context_with_next_sentence": true
    },
    {
        "source_sentence": "我今問王，譬如有人犯於王法，為巡守者執之，將至王所而白王言：『是人違犯如是之罪不敢隱覆。』",
        "from": "T01n0045_001:0831c24_2",
        "context_with_next_sentence": true
    },
    {
        "source_sentence": "王聞所奏即勅有司，令將罪人反縛兩手牢固其身，駈往四衢多人聚處，鳴鼓告示：『今此罪人犯如是法。』",
        "from": "T01n0045_001:0831c27_3",
        "context_with_next_sentence": true
    },
    {
        "source_sentence": "東西南北遍於城內咸使聞知，後將出城，依法處斷。",
        "from": "T01n0045_001:0831c29_4",
        "context_with_next_sentence": true
    },
    {
        "source_sentence": "有司奉命，即將罪人，反縛兩手牢固其身，駈往四衢多人聚處，鳴鼓告示：『今此罪人犯如是法。』",
        "from": "T01n0045_001:0832a01_5",
        "context_with_next_sentence": true
    },
    {
        "source_sentence": "東西南北遍於城內，准王宣命處處告示，仕庶知已駈領出城依法處斷。",
        "from": "T01n0045_001:0832a03_6",
        "context_with_next_sentence": true
    },
    {
        "source_sentence": "如此罪人，臨赴法時告監守言：『願垂哀愍放我少時，暫至家中辭別親屬。』",
        "from": "T01n0045_001:0832a05_7",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0832a07_8",
        "context_with_next_sentence": true
    },
    {
        "source_sentence": "彼監守人，還敢暫放令歸家不？」",
        "from": "T01n0045_001:0832a07_9",
        "context_with_next_sentence": true
    },
    {
        "source_sentence": "王言：「不也。",
        "from": "T01n0045_001:0832a08_0",
        "context_with_next_sentence": true
    },
    {
        "source_sentence": "迦葉！",
        "from": "T01n0045_001:0832a08_1",
        "context_with_next_sentence": true
    },
    {
        "source_sentence": "設使此人種種哀切，彼監守人亦不敢放。",
        "from": "T01n0045_001:0832a08_2",
        "context_with_next_sentence": true
    },
    {
        "source_sentence": "何以故？",
        "from": "T01n0045_001:0832a09_3",
        "context_with_next_sentence": true
    },
    {
        "source_sentence": "王法所錄無容暫赦。」",
        "from": "T01n0045_001:0832a09_4",
        "context_with_next_sentence": true
    },
    {
        "source_sentence": "尊者迦葉復言：「大王！",
        "from": "T01n0045_001:0832a11_0",
        "context_with_next_sentence": true
    },
    {
        "source_sentence": "王諸親屬以罪業故，命終之後墮地獄中，以其罪業常受苦楚。",
        "from": "T01n0045_001:0832a11_1",
        "context_with_next_sentence": true
    },
    {
        "source_sentence": "是諸罪人告其獄卒，乞暫相放還歸人間，至於王所求王救苦。",
        "from": "T01n0045_001:0832a12_2",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0832a14_3",
        "context_with_next_sentence": true
    },
    {
        "source_sentence": "是地獄卒還肯放不？」",
        "from": "T01n0045_001:0832a14_4",
        "context_with_next_sentence": true
    },
    {
        "source_sentence": "王言：「不也。」",
        "from": "T01n0045_001:0832a14_5",
        "context_with_next_sentence": true
    },
    {
        "source_sentence": "迦葉復言：「大王！",
        "from": "T01n0045_001:0832a15_6",
        "context_with_next_sentence": true
    },
    {
        "source_sentence": "義同世間無暫放理。",
        "from": "T01n0045_001:0832a15_7",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0832a16_8",
        "context_with_next_sentence": true
    },
    {
        "source_sentence": "勿將此喻同於來世，執斷見者非為正理。",
        "from": "T01n0045_001:0832a16_9",
        "context_with_next_sentence": true
    },
    {
        "source_sentence": "是故當知，有今世者定有來世，乃至沙門婆羅門、應供、世間解，以智自通，了知真實，不應更執如前之見。」",
        "from": "T01n0045_001:0832a17_10",
        "context_with_next_sentence": true
    },
    {
        "source_sentence": "王復報言：「尊者迦葉！",
        "from": "T01n0045_001:0832a19_11",
        "context_with_next_sentence": true
    },
    {
        "source_sentence": "斯言非當我意未允，不應更言實有後世。」",
        "from": "T01n0045_001:0832a20_12",
        "context_with_next_sentence": true
    },
    {
        "source_sentence": "復次，迦葉報大王言：「王意如是，勿更有喻可為證耶？」",
        "from": "T01n0045_001:0832a22_0",
        "context_with_next_sentence": true
    },
    {
        "source_sentence": "王言：「迦葉！",
        "from": "T01n0045_001:0832a23_1",
        "context_with_next_sentence": true
    },
    {
        "source_sentence": "我今更有親屬之喻可以為證。",
        "from": "T01n0045_001:0832a23_2",
        "context_with_next_sentence": true
    },
    {
        "source_sentence": "迦葉！",
        "from": "T01n0045_001:0832a24_3",
        "context_with_next_sentence": true
    },
    {
        "source_sentence": "如我親屬染於重病，將其命斷還當付囑，告病人言：『我聞沙門及婆羅門常作是說：「若人持戒修諸善法，或有惠施三輪清淨，見他殊勝不生嫉意，是人命盡生於天界。」",
        "from": "T01n0045_001:0832a24_4",
        "context_with_next_sentence": true
    },
    {
        "source_sentence": "若彼沙門及婆羅門所言誠實，汝之命終必生天界。",
        "from": "T01n0045_001:0832a28_5",
        "context_with_next_sentence": true
    },
    {
        "source_sentence": "何以故？",
        "from": "T01n0045_001:0832a29_6",
        "context_with_next_sentence": true
    },
    {
        "source_sentence": "我觀於汝常具戒品及修善法，三輪清淨而行惠施，仍於他勝不生嫉意，以此當知定生天界。",
        "from": "T01n0045_001:0832a29_7",
        "context_with_next_sentence": true
    },
    {
        "source_sentence": "若得生天當遣使來，或復自來用報於我：「即今已得生於某天，受於快樂。」』",
        "from": "T01n0045_001:0832b02_8",
        "context_with_next_sentence": true
    },
    {
        "source_sentence": "迦葉！",
        "from": "T01n0045_001:0832b04_9",
        "context_with_next_sentence": true
    },
    {
        "source_sentence": "我諸親屬若實生天必來相報，云何親屬但見終歿無來報者？",
        "from": "T01n0045_001:0832b04_10",
        "context_with_next_sentence": true
    },
    {
        "source_sentence": "以此當知，定無來世。」",
        "from": "T01n0045_001:0832b05_11",
        "context_with_next_sentence": true
    },
    {
        "source_sentence": "迦葉告大王言：「我今亦欲重說譬喻，令王得見實有來世。",
        "from": "T01n0045_001:0832b06_12",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0832b07_13",
        "context_with_next_sentence": true
    },
    {
        "source_sentence": "譬如穢坑臭不可近，時有一人悞墮其中，臭穢難堪方便得出；身既出已即用諸香煮水沐浴，復以塗香以塗其身，身既香潔，又以殊妙迦尸迦衣及珍寶花鬘莊嚴其身，住於家中受其快樂。",
        "from": "T01n0045_001:0832b07_14",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0832b12_0",
        "context_with_next_sentence": true
    },
    {
        "source_sentence": "於意云何？",
        "from": "T01n0045_001:0832b12_1",
        "context_with_next_sentence": true
    },
    {
        "source_sentence": "如是之人還復樂入前穢坑不？」",
        "from": "T01n0045_001:0832b12_2",
        "context_with_next_sentence": true
    },
    {
        "source_sentence": "王言：「不也。",
        "from": "T01n0045_001:0832b13_3",
        "context_with_next_sentence": true
    },
    {
        "source_sentence": "迦葉！",
        "from": "T01n0045_001:0832b13_4",
        "context_with_next_sentence": true
    },
    {
        "source_sentence": "彼穢惡坑人非所樂。」",
        "from": "T01n0045_001:0832b13_5",
        "context_with_next_sentence": true
    },
    {
        "source_sentence": "迦葉復言：「大王！",
        "from": "T01n0045_001:0832b13_6",
        "context_with_next_sentence": true
    },
    {
        "source_sentence": "彼人生天亦復如是，既得生天，豈復更思還來人間？",
        "from": "T01n0045_001:0832b14_7",
        "context_with_next_sentence": true
    },
    {
        "source_sentence": "「復次，大王！",
        "from": "T01n0045_001:0832b16_0",
        "context_with_next_sentence": true
    },
    {
        "source_sentence": "人間百年等忉利天是一晝夜。",
        "from": "T01n0045_001:0832b16_1",
        "context_with_next_sentence": true
    },
    {
        "source_sentence": "大王親屬修諸善法，既生天界晝夜受樂，豈復更思還來報王，我生天界晝夜受樂。",
        "from": "T01n0045_001:0832b16_2",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0832b18_3",
        "context_with_next_sentence": true
    },
    {
        "source_sentence": "汝與天人壽命長短為相等不？」",
        "from": "T01n0045_001:0832b18_4",
        "context_with_next_sentence": true
    },
    {
        "source_sentence": "王言：「不也。",
        "from": "T01n0045_001:0832b19_5",
        "context_with_next_sentence": true
    },
    {
        "source_sentence": "迦葉！」",
        "from": "T01n0045_001:0832b19_6",
        "context_with_next_sentence": true
    },
    {
        "source_sentence": "迦葉復言：「大王！",
        "from": "T01n0045_001:0832b20_0",
        "context_with_next_sentence": true
    },
    {
        "source_sentence": "天界人界本自懸隔，不應如愚顒望相報，然後方可信有後世。",
        "from": "T01n0045_001:0832b20_1",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0832b21_2",
        "context_with_next_sentence": true
    },
    {
        "source_sentence": "彼沙門婆羅門、應供、世間解，乃至後世須知實有，可以自智如實了知，不應更作無後世見。」",
        "from": "T01n0045_001:0832b22_0",
        "context_with_next_sentence": true
    },
    {
        "source_sentence": "王報迦葉：「如尊者言亦未可信。",
        "from": "T01n0045_001:0832b24_1",
        "context_with_next_sentence": true
    },
    {
        "source_sentence": "何以故？",
        "from": "T01n0045_001:0832b24_2",
        "context_with_next_sentence": true
    },
    {
        "source_sentence": "所云人間百年等忉利天為一晝夜，有何人來告語於汝，人間百年等忉利天為一晝夜？」",
        "from": "T01n0045_001:0832b25_0",
        "context_with_next_sentence": true
    },
    {
        "source_sentence": "迦葉復言：「如王所見喻生盲人。",
        "from": "T01n0045_001:0832b27_0",
        "context_with_next_sentence": true
    },
    {
        "source_sentence": "何以故？",
        "from": "T01n0045_001:0832b27_1",
        "context_with_next_sentence": true
    },
    {
        "source_sentence": "生盲之人本自不見青黃赤白、細妙麤惡長短色相，便作是言：『本無如是青黃赤白、細妙麤惡長短色相。』",
        "from": "T01n0045_001:0832b27_2",
        "context_with_next_sentence": true
    },
    {
        "source_sentence": "又言：『我亦不知我亦不見。』",
        "from": "T01n0045_001:0832c01_3",
        "context_with_next_sentence": true
    },
    {
        "source_sentence": "是生盲人以己不見，便乃執云本無如是青黃赤白乃至長短色相。",
        "from": "T01n0045_001:0832c01_4",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0832c03_5",
        "context_with_next_sentence": true
    },
    {
        "source_sentence": "勿同生盲執無色相。」",
        "from": "T01n0045_001:0832c03_6",
        "context_with_next_sentence": true
    },
    {
        "source_sentence": "王言：「迦葉！",
        "from": "T01n0045_001:0832c04_7",
        "context_with_next_sentence": true
    },
    {
        "source_sentence": "如我意者，而彼天界若實有者，我即言有，既實本無，云何令我說云實有？」",
        "from": "T01n0045_001:0832c04_8",
        "context_with_next_sentence": true
    },
    {
        "source_sentence": "復言：「迦葉！",
        "from": "T01n0045_001:0832c06_9",
        "context_with_next_sentence": true
    },
    {
        "source_sentence": "汝非善人。",
        "from": "T01n0045_001:0832c06_10",
        "context_with_next_sentence": true
    },
    {
        "source_sentence": "何以故？",
        "from": "T01n0045_001:0832c06_11",
        "context_with_next_sentence": true
    },
    {
        "source_sentence": "我見本正，云何喻我同彼生盲？",
        "from": "T01n0045_001:0832c06_12",
        "context_with_next_sentence": true
    },
    {
        "source_sentence": "迦葉！",
        "from": "T01n0045_001:0832c07_13",
        "context_with_next_sentence": true
    },
    {
        "source_sentence": "汝前所說生天等事，我實不信，若信此言，如食毒藥如刃臨身，如上山墜身自害其命。",
        "from": "T01n0045_001:0832c07_14",
        "context_with_next_sentence": true
    },
    {
        "source_sentence": "如是諸惡我皆遠離。」",
        "from": "T01n0045_001:0832c09_15",
        "context_with_next_sentence": true
    },
    {
        "source_sentence": "復次，迦葉報大王言：「我念往昔有婆羅門，家中巨富又乃耆年，唯有一子年纔十六，母即喪亡。",
        "from": "T01n0045_001:0832c11_0",
        "context_with_next_sentence": true
    },
    {
        "source_sentence": "彼婆羅門不能鰥獨遂再婚娶，未久之間妻乃有姙，妻未生產，其婆羅門尋亦命終。",
        "from": "T01n0045_001:0832c13_1",
        "context_with_next_sentence": true
    },
    {
        "source_sentence": "於是其子白繼母言：『家中財物金銀珍寶，乃至一切受用之具悉屬於我，更無別人分我財物。』",
        "from": "T01n0045_001:0832c15_0",
        "context_with_next_sentence": true
    },
    {
        "source_sentence": "時彼繼母聞子語已，即告子言：『我今所懷汝父遺體，待其長育與汝均分。』",
        "from": "T01n0045_001:0832c17_1",
        "context_with_next_sentence": true
    },
    {
        "source_sentence": "其子時復再言其事，母起思念：『此子年幼情性癡騃，雖與深言未能分曉。』",
        "from": "T01n0045_001:0832c18_2",
        "context_with_next_sentence": true
    },
    {
        "source_sentence": "又以貪惜欲疾娩身，多設方便求於速產，日月未滿返損其孕。",
        "from": "T01n0045_001:0832c20_3",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0832c21_4",
        "context_with_next_sentence": true
    },
    {
        "source_sentence": "彼之女人以貪嫉故返損其孕，大王！",
        "from": "T01n0045_001:0832c22_0",
        "context_with_next_sentence": true
    },
    {
        "source_sentence": "今者以愚癡故起於斷見。」",
        "from": "T01n0045_001:0832c22_1",
        "context_with_next_sentence": true
    },
    {
        "source_sentence": "王復報言：「迦葉尊者！",
        "from": "T01n0045_001:0832c23_2",
        "context_with_next_sentence": true
    },
    {
        "source_sentence": "莫如前言。",
        "from": "T01n0045_001:0832c23_3",
        "context_with_next_sentence": true
    },
    {
        "source_sentence": "持戒修善及行惠施，命終之後得生天上，壽命長遠常處快樂。",
        "from": "T01n0045_001:0832c24_4",
        "context_with_next_sentence": true
    },
    {
        "source_sentence": "我實不信。",
        "from": "T01n0045_001:0832c25_5",
        "context_with_next_sentence": true
    },
    {
        "source_sentence": "我今若信迦葉之語，是食毒藥是受刀劒，是墜高山自害其命。",
        "from": "T01n0045_001:0832c25_6",
        "context_with_next_sentence": true
    },
    {
        "source_sentence": "云何，迦葉！",
        "from": "T01n0045_001:0832c27_7",
        "context_with_next_sentence": true
    },
    {
        "source_sentence": "堅作是語？",
        "from": "T01n0045_001:0832c27_8",
        "context_with_next_sentence": true
    },
    {
        "source_sentence": "如我之意，定無有人，無有後世亦無化生。」",
        "from": "T01n0045_001:0832c27_9",
        "context_with_next_sentence": true
    },
    {
        "source_sentence": "復次，迦葉告大王言：「莫復有喻證於斯事？」",
        "from": "T01n0045_001:0832c29_0",
        "context_with_next_sentence": true
    },
    {
        "source_sentence": "王言：「迦葉！",
        "from": "T01n0045_001:0832c29_1",
        "context_with_next_sentence": true
    },
    {
        "source_sentence": "我復有喻證於斯事，知無有人無有後世亦無化生。",
        "from": "T01n0045_001:0833a01_2",
        "context_with_next_sentence": true
    },
    {
        "source_sentence": "迦葉！",
        "from": "T01n0045_001:0833a02_3",
        "context_with_next_sentence": true
    },
    {
        "source_sentence": "如我親屬或染重病，我即往彼安慰問訊，命未斷者還與我語說其苦惱，及命終已無有與我說苦惱者。",
        "from": "T01n0045_001:0833a02_4",
        "context_with_next_sentence": true
    },
    {
        "source_sentence": "以此可知，定無後世亦無化生。」",
        "from": "T01n0045_001:0833a04_5",
        "context_with_next_sentence": true
    },
    {
        "source_sentence": "迦葉告言：「我念往昔有一聚落，其中人民不識螺相，亦復未曾聞其螺聲。",
        "from": "T01n0045_001:0833a05_6",
        "context_with_next_sentence": true
    },
    {
        "source_sentence": "忽有一人從外而來，到彼聚落而便止住，是人常持一螺以為功業，每日執螺詣於聖像鳴螺供養，供養已訖復還住處。",
        "from": "T01n0045_001:0833a07_7",
        "context_with_next_sentence": true
    },
    {
        "source_sentence": "時聚落中一切人民，忽聞螺聲咸悉驚恠，互相謂曰：『此是何聲？",
        "from": "T01n0045_001:0833a09_8",
        "context_with_next_sentence": true
    },
    {
        "source_sentence": "我等眾人本所不聞。』",
        "from": "T01n0045_001:0833a11_9",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0833a11_10",
        "context_with_next_sentence": true
    },
    {
        "source_sentence": "時聚落中一切人眾共往螺處，問彼螺言：『爾從何來可依實答，若不言實我當破汝，螺知我意速說其由。』",
        "from": "T01n0045_001:0833a12_0",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0833a14_1",
        "context_with_next_sentence": true
    },
    {
        "source_sentence": "彼人民眾，於其螺相及與螺聲，本所不見本所不聞，欲使其螺共為問答，螺既無情豈能言答？",
        "from": "T01n0045_001:0833a14_2",
        "context_with_next_sentence": true
    },
    {
        "source_sentence": "何以故？",
        "from": "T01n0045_001:0833a16_3",
        "context_with_next_sentence": true
    },
    {
        "source_sentence": "亦如大王！",
        "from": "T01n0045_001:0833a16_4",
        "context_with_next_sentence": true
    },
    {
        "source_sentence": "與命終人欲共言論，人既命盡豈能再言。",
        "from": "T01n0045_001:0833a17_5",
        "context_with_next_sentence": true
    },
    {
        "source_sentence": "大王不應執如是見，謂無有人及無後世亦無化生。」",
        "from": "T01n0045_001:0833a18_6",
        "context_with_next_sentence": true
    },
    {
        "source_sentence": "迦葉復言：「有沙門婆羅門具天眼者，以淨天眼悉見於人死此生彼，受身好惡端正醜陋，或得生天或墮惡趣。",
        "from": "T01n0045_001:0833a19_7",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0833a21_8",
        "context_with_next_sentence": true
    },
    {
        "source_sentence": "如是等事皆可為證，不應更言無有後世亦無化生。」",
        "from": "T01n0045_001:0833a21_9",
        "context_with_next_sentence": true
    },
    {
        "source_sentence": "王言：「迦葉！",
        "from": "T01n0045_001:0833a23_10",
        "context_with_next_sentence": true
    },
    {
        "source_sentence": "雖說此喻我意未允。",
        "from": "T01n0045_001:0833a23_11",
        "context_with_next_sentence": true
    },
    {
        "source_sentence": "如我之見，定無有人亦無化生及無後世。」",
        "from": "T01n0045_001:0833a23_12",
        "context_with_next_sentence": true
    },
    {
        "source_sentence": "復次，迦葉告大王言：「若如是者，復有何喻可證無人亦無後世及無化生？」",
        "from": "T01n0045_001:0833a25_0",
        "context_with_next_sentence": true
    },
    {
        "source_sentence": "王言：「尊者！",
        "from": "T01n0045_001:0833a26_1",
        "context_with_next_sentence": true
    },
    {
        "source_sentence": "譬如官吏執法理人，及其臨莅自違條制，後被彈奏，王遂具知，乃勅法司將犯罪人依法斷理。",
        "from": "T01n0045_001:0833a26_2",
        "context_with_next_sentence": true
    },
    {
        "source_sentence": "王復令言：『彼犯罪人可縛雙手，將赴法處而苦治之，以繩繫縛秤輕重，割皮削肉懸置異處。』",
        "from": "T01n0045_001:0833a29_0",
        "context_with_next_sentence": true
    },
    {
        "source_sentence": "是人命在知其痛苦，若命已斷自無聲息。",
        "from": "T01n0045_001:0833b02_1",
        "context_with_next_sentence": true
    },
    {
        "source_sentence": "又彼罪人命末斷時身即柔軟，命既斷已其身殭硬，至於輕重死活不同。",
        "from": "T01n0045_001:0833b03_2",
        "context_with_next_sentence": true
    },
    {
        "source_sentence": "尊者！",
        "from": "T01n0045_001:0833b04_3",
        "context_with_next_sentence": true
    },
    {
        "source_sentence": "我以此知定無來世，亦無有人復無化生。」",
        "from": "T01n0045_001:0833b04_4",
        "context_with_next_sentence": true
    },
    {
        "source_sentence": "迦葉復言：「大王！",
        "from": "T01n0045_001:0833b05_5",
        "context_with_next_sentence": true
    },
    {
        "source_sentence": "於意云何？",
        "from": "T01n0045_001:0833b06_6",
        "context_with_next_sentence": true
    },
    {
        "source_sentence": "譬如鐵丸亦有輕重軟硬之異，其鐵熱時體輕而軟，其鐵冷後體重而硬。",
        "from": "T01n0045_001:0833b06_7",
        "context_with_next_sentence": true
    },
    {
        "source_sentence": "大王！",
        "from": "T01n0045_001:0833b08_8",
        "context_with_next_sentence": true
    },
    {
        "source_sentence": "有情無情皆稟四大，以彼四大有其合散，是有軟硬冷熱之異，勿將此理比於後世及化生等。",
        "from": "T01n0045_001:0833b08_9",
        "context_with_next_sentence": true
    },
    {
        "source_sentence": "大王須知，實有彼沙門婆羅門或具天眼者，見於眾生死此生彼，乃至端正醜陋，或生天上或墮惡趣，悉可證知，實有來世及化生等。」",
        "from": "T01n0045_001:0833b10_10",
        "context_with_next_sentence": true
    },
    {
        "source_sentence": "王言：「尊者！",
        "from": "T01n0045_001:0833b13_11",
        "context_with_next_sentence": true
    },
    {
        "source_sentence": "如汝所言未為誠信。",
        "from": "T01n0045_001:0833b13_12",
        "context_with_next_sentence": true
    },
    {
        "source_sentence": "我之意者，實無有人無有後世亦無化生。」",
        "from": "T01n0045_001:0833b14_13",
        "context_with_next_sentence": true
    },
    {
        "source_sentence": "大正句王經卷上",
        "from": "T01n0045_001:0833b16_0",
        "context_with_next_sentence": false
    }
]