[
    {
        "source_sentence": "佛說解節經一卷",
        "from": "T16n0677_001:0711b25_0",
        "context_with_next_sentence": true
    },
    {
        "source_sentence": "陳天竺三藏真諦譯",
        "from": "T16n0677_001:0711b27_0",
        "context_with_next_sentence": true
    },
    {
        "source_sentence": "不可言無二品第一",
        "from": "T16n0677_001:0711b28_0",
        "context_with_next_sentence": true
    },
    {
        "source_sentence": "如是我聞：一時佛婆伽婆，住王舍城耆闍崛山，與大比丘眾九萬九千人俱，皆阿羅漢——諸漏已盡，所作已辦，捨諸重擔，獲得己利，盡諸有結，心善得解脫，善得自在，善得奢摩他、毘婆舍那——其名曰：淨命阿若憍陳如等，乃至住阿羅那三昧定須菩提等。",
        "from": "T16n0677_001:0711b29_0",
        "context_with_next_sentence": true
    },
    {
        "source_sentence": "復有大比丘尼眾三萬六千人俱，摩訶波闍波提，乃至跋陀迦比羅比丘尼等以為上首。",
        "from": "T16n0677_001:0711c05_1",
        "context_with_next_sentence": true
    },
    {
        "source_sentence": "復有無量無數優婆塞、優婆夷，頻婆娑羅王等而為上首。",
        "from": "T16n0677_001:0711c07_2",
        "context_with_next_sentence": true
    },
    {
        "source_sentence": "復有菩薩摩訶薩無量百千，是賢劫中諸菩薩眾，或住此土、或他方來，一生補處彌勒菩薩、文殊師利菩薩、觀世音菩薩等而為上首——皆悉通達大深法性，調順易化，善行平等，修菩薩道，一切眾生真善知識，得無礙陀羅尼，轉不退法輪，已曾供養無量諸佛。",
        "from": "T16n0677_001:0711c08_3",
        "context_with_next_sentence": true
    },
    {
        "source_sentence": "如是等眾皆悉聚集。",
        "from": "T16n0677_001:0711c14_4",
        "context_with_next_sentence": true
    },
    {
        "source_sentence": "爾時如理正聞菩薩，問能解甚深義節菩薩言：「佛子！",
        "from": "T16n0677_001:0711c16_0",
        "context_with_next_sentence": true
    },
    {
        "source_sentence": "一切法無二。",
        "from": "T16n0677_001:0711c17_1",
        "context_with_next_sentence": true
    },
    {
        "source_sentence": "一切法無二，此言云何？」",
        "from": "T16n0677_001:0711c17_2",
        "context_with_next_sentence": true
    },
    {
        "source_sentence": "能解甚深義節菩薩言：「善男子！",
        "from": "T16n0677_001:0711c18_0",
        "context_with_next_sentence": true
    },
    {
        "source_sentence": "是一切法不過此二，謂所作、非所作。",
        "from": "T16n0677_001:0711c18_1",
        "context_with_next_sentence": true
    },
    {
        "source_sentence": "所作者，非所作非非所作；非所作者，非非所作，亦非所作。」",
        "from": "T16n0677_001:0711c19_2",
        "context_with_next_sentence": true
    },
    {
        "source_sentence": "如理正聞菩薩問言：「佛子！",
        "from": "T16n0677_001:0711c20_3",
        "context_with_next_sentence": true
    },
    {
        "source_sentence": "云何所作非所作、非非所作；及非所作非非所作、亦非所作？」",
        "from": "T16n0677_001:0711c21_4",
        "context_with_next_sentence": true
    },
    {
        "source_sentence": "能解甚深義節菩薩言：「善男子！",
        "from": "T16n0677_001:0711c22_5",
        "context_with_next_sentence": true
    },
    {
        "source_sentence": "所作者，此是大師正教言句，若是大師正教言句，即是世間所立言說，從分別起。",
        "from": "T16n0677_001:0711c23_6",
        "context_with_next_sentence": true
    },
    {
        "source_sentence": "此世言說若分別起，由種種分別及所言說一向不成，故非所作。",
        "from": "T16n0677_001:0711c25_7",
        "context_with_next_sentence": true
    },
    {
        "source_sentence": "「善男子！",
        "from": "T16n0677_001:0711c26_8",
        "context_with_next_sentence": true
    },
    {
        "source_sentence": "非所作者，屬言教攝，若有法離所作及非所作，是法亦如是亦如是。",
        "from": "T16n0677_001:0711c27_0",
        "context_with_next_sentence": true
    },
    {
        "source_sentence": "若如是者，大師說教可無義不？」",
        "from": "T16n0677_001:0711c28_1",
        "context_with_next_sentence": true
    },
    {
        "source_sentence": "「非無有義。」",
        "from": "T16n0677_001:0711c29_2",
        "context_with_next_sentence": true
    },
    {
        "source_sentence": "「若有義者，義相云何？",
        "from": "T16n0677_001:0711c29_3",
        "context_with_next_sentence": true
    },
    {
        "source_sentence": "所謂不可言體，惟是聖人無分別知見之所覺了，為欲令他了達如是不可言體。",
        "from": "T16n0677_001:0711c29_4",
        "context_with_next_sentence": true
    },
    {
        "source_sentence": "是故大師說此言教，謂是法所作。",
        "from": "T16n0677_001:0712a02_5",
        "context_with_next_sentence": true
    },
    {
        "source_sentence": "「善男子！",
        "from": "T16n0677_001:0712a03_6",
        "context_with_next_sentence": true
    },
    {
        "source_sentence": "非所作者，此是大師正教言句，若是大師正教言句，即是世間所立言說，從分別起。",
        "from": "T16n0677_001:0712a03_7",
        "context_with_next_sentence": true
    },
    {
        "source_sentence": "此世言說若分別起，由種種分別及所言說一向不成，故非非所作。",
        "from": "T16n0677_001:0712a05_8",
        "context_with_next_sentence": true
    },
    {
        "source_sentence": "「善男子！",
        "from": "T16n0677_001:0712a07_9",
        "context_with_next_sentence": true
    },
    {
        "source_sentence": "所作者，屬言教攝，若有法離非所作及於所作，是法亦如是亦如是。",
        "from": "T16n0677_001:0712a07_10",
        "context_with_next_sentence": true
    },
    {
        "source_sentence": "若如是者，大師說教可無義不？」",
        "from": "T16n0677_001:0712a08_11",
        "context_with_next_sentence": true
    },
    {
        "source_sentence": "「非無有義。」",
        "from": "T16n0677_001:0712a09_12",
        "context_with_next_sentence": true
    },
    {
        "source_sentence": "「若有義者義相云何？",
        "from": "T16n0677_001:0712a09_13",
        "context_with_next_sentence": true
    },
    {
        "source_sentence": "所謂不可言體，惟是聖人無分別知見之所覺了，為欲令他了達如是不可言體。",
        "from": "T16n0677_001:0712a10_14",
        "context_with_next_sentence": true
    },
    {
        "source_sentence": "是故大師說此言教，謂是法非所作。",
        "from": "T16n0677_001:0712a12_15",
        "context_with_next_sentence": true
    },
    {
        "source_sentence": "「善男子！",
        "from": "T16n0677_001:0712a12_16",
        "context_with_next_sentence": true
    },
    {
        "source_sentence": "如巧幻師及幻弟子，於四衢道，或取草葉及木石等，聚集一處，現種種幻事：諸象兵、馬兵、車兵、步兵，摩尼、真珠、珊瑚、玉石，及倉庫等。",
        "from": "T16n0677_001:0712a13_17",
        "context_with_next_sentence": true
    },
    {
        "source_sentence": "若有諸人——嬰兒、凡夫、愚癡邪智——不能了別草等幻本，是人若見、若聞，作是思惟，謂：『實有此象、馬四兵及以庫藏。』",
        "from": "T16n0677_001:0712a16_18",
        "context_with_next_sentence": true
    },
    {
        "source_sentence": "若見、若聞，隨能隨力執著見聞，作是言說：『此是真實，異此非真。』",
        "from": "T16n0677_001:0712a18_19",
        "context_with_next_sentence": true
    },
    {
        "source_sentence": "是人則應重更思量。",
        "from": "T16n0677_001:0712a20_0",
        "context_with_next_sentence": true
    },
    {
        "source_sentence": "若有諸人——非嬰兒、凡夫及愚癡邪智——識知如是草等幻本，若見、若聞，作是思惟：『無有如是象、馬等物及以庫藏。』",
        "from": "T16n0677_001:0712a20_1",
        "context_with_next_sentence": true
    },
    {
        "source_sentence": "是人若見、若聞，隨能隨力，不著見聞，作如是言：『如我所思，此是真實，異此非真。』",
        "from": "T16n0677_001:0712a22_2",
        "context_with_next_sentence": true
    },
    {
        "source_sentence": "雖隨世言，為顯實義，是人不須重更思惟。",
        "from": "T16n0677_001:0712a24_3",
        "context_with_next_sentence": true
    },
    {
        "source_sentence": "「善男子！",
        "from": "T16n0677_001:0712a25_4",
        "context_with_next_sentence": true
    },
    {
        "source_sentence": "如此嬰兒、凡夫，未得出世真如聖慧，未識諸法不可言體。",
        "from": "T16n0677_001:0712a25_5",
        "context_with_next_sentence": true
    },
    {
        "source_sentence": "是人若見、若聞，諸法所作及非所作，作是思惟：『實有如是諸法所作及非所作。",
        "from": "T16n0677_001:0712a27_6",
        "context_with_next_sentence": true
    },
    {
        "source_sentence": "何以故？",
        "from": "T16n0677_001:0712a28_7",
        "context_with_next_sentence": true
    },
    {
        "source_sentence": "可見、可知故。』",
        "from": "T16n0677_001:0712a29_8",
        "context_with_next_sentence": true
    },
    {
        "source_sentence": "是人若見、若聞，隨能隨力，執著見聞，隨見聞說：『此是真實，異此非真。』",
        "from": "T16n0677_001:0712a29_9",
        "context_with_next_sentence": true
    },
    {
        "source_sentence": "是人應當須重思量。",
        "from": "T16n0677_001:0712b01_10",
        "context_with_next_sentence": true
    },
    {
        "source_sentence": "「若有諸人——非嬰兒、凡夫——已見真實，及得出世真如聖慧，已識諸法不可言體，若見、若聞作是思惟：『如所見知，諸法所作及非所作，皆非實有，但有假相，從分別起，如幻化事，欺誑凡心，於此中起所作、非所作名及餘眾名。』",
        "from": "T16n0677_001:0712b02_11",
        "context_with_next_sentence": true
    },
    {
        "source_sentence": "是人如所見聞，不生執著，不作是言：『此是真實，異此非真。』",
        "from": "T16n0677_001:0712b07_12",
        "context_with_next_sentence": true
    },
    {
        "source_sentence": "雖隨世言，為顯實義，是人不須重更思惟。",
        "from": "T16n0677_001:0712b08_13",
        "context_with_next_sentence": true
    },
    {
        "source_sentence": "「善男子！",
        "from": "T16n0677_001:0712b09_14",
        "context_with_next_sentence": true
    },
    {
        "source_sentence": "如是聖人由聖知見，已能覺了不可言體，為欲令他見法實相，故說教句，謂是所作、非所作等。」",
        "from": "T16n0677_001:0712b09_15",
        "context_with_next_sentence": true
    },
    {
        "source_sentence": "爾時能解甚深義節菩薩，即說偈言：「佛說絕言法，　　無二非凡境。",
        "from": "T16n0677_001:0712b12_0",
        "context_with_next_sentence": true
    },
    {
        "source_sentence": "　愚夫於中迷，　　緣二著戲論，　不決邪決故，　　常輪轉諸有。",
        "from": "T16n0677_001:0712b14_0",
        "context_with_next_sentence": true
    },
    {
        "source_sentence": "　智人離見聞，　　簡擇中實義。」",
        "from": "T16n0677_001:0712b16_0",
        "context_with_next_sentence": true
    },
    {
        "source_sentence": "解節經過覺觀境品第二",
        "from": "T16n0677_001:0712b17_0",
        "context_with_next_sentence": true
    },
    {
        "source_sentence": "爾時，曇無竭菩薩白佛言：「世尊！",
        "from": "T16n0677_001:0712b18_0",
        "context_with_next_sentence": true
    },
    {
        "source_sentence": "從此娑訶世界，向東最遠極東方世界，過七十七恒河沙數世界，有世界曰善名聞，佛號廣大善聞修伽陀住處。",
        "from": "T16n0677_001:0712b18_1",
        "context_with_next_sentence": true
    },
    {
        "source_sentence": "我於一時，往彼佛所，即於彼中見一方地，有七十七千諸外道眾，以師為先聚集而坐，為欲思量諸法實相。",
        "from": "T16n0677_001:0712b21_2",
        "context_with_next_sentence": true
    },
    {
        "source_sentence": "時外道眾思惟稱量，簡擇安立諸法實相，依其所學求覓實相，無能得者。",
        "from": "T16n0677_001:0712b23_3",
        "context_with_next_sentence": true
    },
    {
        "source_sentence": "起種種執，相違鬪諍，乃至言相違害，由口刀杖，互相傷毀，便各分散。",
        "from": "T16n0677_001:0712b25_4",
        "context_with_next_sentence": true
    },
    {
        "source_sentence": "我見此已作是思惟：『希有，希有！",
        "from": "T16n0677_001:0712b26_5",
        "context_with_next_sentence": true
    },
    {
        "source_sentence": "諸佛世尊，出於世間，由佛出世，過覺觀境，甚深法相，通達覺了，皆得顯現。』」",
        "from": "T16n0677_001:0712b27_6",
        "context_with_next_sentence": true
    },
    {
        "source_sentence": "菩薩說已，佛即告言：「如是，法上！",
        "from": "T16n0677_001:0712b29_7",
        "context_with_next_sentence": true
    },
    {
        "source_sentence": "如是實相，過覺觀境。",
        "from": "T16n0677_001:0712b29_8",
        "context_with_next_sentence": true
    },
    {
        "source_sentence": "我覺了已，為他解說，安立正教，開示顯現，令義淺易。",
        "from": "T16n0677_001:0712c01_9",
        "context_with_next_sentence": true
    },
    {
        "source_sentence": "何以故？",
        "from": "T16n0677_001:0712c02_10",
        "context_with_next_sentence": true
    },
    {
        "source_sentence": "我說真實，但是聖人自所證見；若是凡夫覺觀境界，自他可證。",
        "from": "T16n0677_001:0712c02_11",
        "context_with_next_sentence": true
    },
    {
        "source_sentence": "法上！",
        "from": "T16n0677_001:0712c04_12",
        "context_with_next_sentence": true
    },
    {
        "source_sentence": "以是義故，應知實相過於一切覺觀境界。",
        "from": "T16n0677_001:0712c04_13",
        "context_with_next_sentence": true
    },
    {
        "source_sentence": "「復次，法上！",
        "from": "T16n0677_001:0712c05_14",
        "context_with_next_sentence": true
    },
    {
        "source_sentence": "我說真實非相行處；一切覺觀緣相行處。",
        "from": "T16n0677_001:0712c05_15",
        "context_with_next_sentence": true
    },
    {
        "source_sentence": "以是義故，應知實相過覺觀境。",
        "from": "T16n0677_001:0712c06_16",
        "context_with_next_sentence": true
    },
    {
        "source_sentence": "「復次，法上！",
        "from": "T16n0677_001:0712c07_17",
        "context_with_next_sentence": true
    },
    {
        "source_sentence": "我說真實不可言說；一切覺觀但由言說。",
        "from": "T16n0677_001:0712c07_18",
        "context_with_next_sentence": true
    },
    {
        "source_sentence": "故知實相過覺觀境。",
        "from": "T16n0677_001:0712c08_19",
        "context_with_next_sentence": true
    },
    {
        "source_sentence": "「復次，法上！",
        "from": "T16n0677_001:0712c08_20",
        "context_with_next_sentence": true
    },
    {
        "source_sentence": "我說真實絕於四事，謂見、聞、覺、知；一切覺觀緣四事起。",
        "from": "T16n0677_001:0712c08_21",
        "context_with_next_sentence": true
    },
    {
        "source_sentence": "「復次，法上！",
        "from": "T16n0677_001:0712c10_22",
        "context_with_next_sentence": true
    },
    {
        "source_sentence": "我說真相離諸鬪諍；一切覺觀鬪諍境界。",
        "from": "T16n0677_001:0712c10_23",
        "context_with_next_sentence": true
    },
    {
        "source_sentence": "以是義故，應知實相過覺觀境。",
        "from": "T16n0677_001:0712c11_24",
        "context_with_next_sentence": true
    },
    {
        "source_sentence": "「法上！",
        "from": "T16n0677_001:0712c12_25",
        "context_with_next_sentence": true
    },
    {
        "source_sentence": "譬如有人，盡一期壽恒食苦味，復能覺觀、比度、憶持蜜等甜味，無有是處。",
        "from": "T16n0677_001:0712c12_26",
        "context_with_next_sentence": true
    },
    {
        "source_sentence": "「復次，譬如有人，恒樂欲塵，塵欲焦熱之所燒然，復能覺觀、比度、憶持不緣塵相，依內離樂，無有是處。",
        "from": "T16n0677_001:0712c13_27",
        "context_with_next_sentence": true
    },
    {
        "source_sentence": "「復次，譬如有人，恒樂言諍，邪談話戲，復能覺觀、比度、憶持聖默然定，無有是處。",
        "from": "T16n0677_001:0712c16_28",
        "context_with_next_sentence": true
    },
    {
        "source_sentence": "「復次，譬如有人，恒樂恒行見、聞、覺、知，復能覺觀、比度憶持絕四事處，滅離身見是般涅槃，無有是處。",
        "from": "T16n0677_001:0712c17_29",
        "context_with_next_sentence": true
    },
    {
        "source_sentence": "「復次，法上！",
        "from": "T16n0677_001:0712c20_30",
        "context_with_next_sentence": true
    },
    {
        "source_sentence": "譬如有人，由恒蓄財，樂行征伐，復能覺觀、比度、憶持北欝單越，無有我所無所積蓄，不相鬪諍，是現法樂，無有是處。",
        "from": "T16n0677_001:0712c20_31",
        "context_with_next_sentence": true
    },
    {
        "source_sentence": "「法上！",
        "from": "T16n0677_001:0712c23_0",
        "context_with_next_sentence": true
    },
    {
        "source_sentence": "如是諸人，在於覺觀，復能思量、比度、憶持非覺觀境，無有是處。」",
        "from": "T16n0677_001:0712c23_1",
        "context_with_next_sentence": true
    },
    {
        "source_sentence": "佛說經竟，重說偈言：「自證無相法，　　離言絕四事，　無諍法通相，　　過諸覺觀境。」",
        "from": "T16n0677_001:0712c24_2",
        "context_with_next_sentence": true
    },
    {
        "source_sentence": "解節經過一異品第三",
        "from": "T16n0677_001:0712c28_0",
        "context_with_next_sentence": true
    },
    {
        "source_sentence": "爾時，淨慧菩薩白佛言：「世尊！",
        "from": "T16n0677_001:0712c29_0",
        "context_with_next_sentence": true
    },
    {
        "source_sentence": "是言正說，甚深希有。",
        "from": "T16n0677_001:0712c29_1",
        "context_with_next_sentence": true
    },
    {
        "source_sentence": "如世尊說，是真實理，微細甚深，難可通達，謂過一異相。",
        "from": "T16n0677_001:0713a01_2",
        "context_with_next_sentence": true
    },
    {
        "source_sentence": "「世尊！",
        "from": "T16n0677_001:0713a02_3",
        "context_with_next_sentence": true
    },
    {
        "source_sentence": "我於一時，見一方地大菩薩眾修菩提行，在願樂地。",
        "from": "T16n0677_001:0713a02_4",
        "context_with_next_sentence": true
    },
    {
        "source_sentence": "於此方所聚集而坐，為欲思量，諸法實相與諸行法為一、為異？",
        "from": "T16n0677_001:0713a03_5",
        "context_with_next_sentence": true
    },
    {
        "source_sentence": "是時眾中，有諸菩薩說如是言：『是真實相不異諸行。』",
        "from": "T16n0677_001:0713a05_6",
        "context_with_next_sentence": true
    },
    {
        "source_sentence": "復有菩薩說：『真實相與行不一。』",
        "from": "T16n0677_001:0713a06_7",
        "context_with_next_sentence": true
    },
    {
        "source_sentence": "復有菩薩起疑惑心，不信一異，說如是言：『此一異中，何人說實？",
        "from": "T16n0677_001:0713a06_8",
        "context_with_next_sentence": true
    },
    {
        "source_sentence": "何人說虛？",
        "from": "T16n0677_001:0713a08_9",
        "context_with_next_sentence": true
    },
    {
        "source_sentence": "何者正行？",
        "from": "T16n0677_001:0713a08_10",
        "context_with_next_sentence": true
    },
    {
        "source_sentence": "何者邪行？",
        "from": "T16n0677_001:0713a08_11",
        "context_with_next_sentence": true
    },
    {
        "source_sentence": "為當執一？",
        "from": "T16n0677_001:0713a09_12",
        "context_with_next_sentence": true
    },
    {
        "source_sentence": "為當執異？』",
        "from": "T16n0677_001:0713a09_13",
        "context_with_next_sentence": true
    },
    {
        "source_sentence": "「世尊！",
        "from": "T16n0677_001:0713a09_14",
        "context_with_next_sentence": true
    },
    {
        "source_sentence": "我見此事，作是思惟：『諸善男子，嬰兒、愚癡，無覺、無了，非如理行。",
        "from": "T16n0677_001:0713a09_15",
        "context_with_next_sentence": true
    },
    {
        "source_sentence": "何以故？",
        "from": "T16n0677_001:0713a11_16",
        "context_with_next_sentence": true
    },
    {
        "source_sentence": "是善男子，未能通達微細甚深真實之法與諸行等，過一異相。』」",
        "from": "T16n0677_001:0713a11_17",
        "context_with_next_sentence": true
    },
    {
        "source_sentence": "菩薩說已，佛即告言：「如是，淨慧！",
        "from": "T16n0677_001:0713a12_18",
        "context_with_next_sentence": true
    },
    {
        "source_sentence": "如是諸善男子，嬰兒、愚癡，無覺、無了，非如理行。",
        "from": "T16n0677_001:0713a13_19",
        "context_with_next_sentence": true
    },
    {
        "source_sentence": "如來通達微細甚深真實之法與諸行等，過一異相。",
        "from": "T16n0677_001:0713a14_20",
        "context_with_next_sentence": true
    },
    {
        "source_sentence": "何以故？",
        "from": "T16n0677_001:0713a15_21",
        "context_with_next_sentence": true
    },
    {
        "source_sentence": "淨慧！",
        "from": "T16n0677_001:0713a15_22",
        "context_with_next_sentence": true
    },
    {
        "source_sentence": "若執如此，依諸行法修真實觀，能達、能證真如之理，無有是處。",
        "from": "T16n0677_001:0713a15_23",
        "context_with_next_sentence": true
    },
    {
        "source_sentence": "何以故？",
        "from": "T16n0677_001:0713a17_24",
        "context_with_next_sentence": true
    },
    {
        "source_sentence": "淨慧！",
        "from": "T16n0677_001:0713a17_25",
        "context_with_next_sentence": true
    },
    {
        "source_sentence": "若真如與行相不異者，一切凡夫應見真如。",
        "from": "T16n0677_001:0713a17_26",
        "context_with_next_sentence": true
    },
    {
        "source_sentence": "復次，一切眾生正在凡位，應得無上如安涅槃。",
        "from": "T16n0677_001:0713a18_27",
        "context_with_next_sentence": true
    },
    {
        "source_sentence": "復次，一切眾生於凡位中，亦應能得無上菩提。",
        "from": "T16n0677_001:0713a19_28",
        "context_with_next_sentence": true
    },
    {
        "source_sentence": "若真如相異於行相，一切聖人已見真如，則應不能伏滅行相；由不伏滅諸行相故，雖見真諦不能解脫眾相繫縛；若於眾相不得解脫，亦不解脫麁重繫縛；若不解脫二種繫縛，則不能得無上如安無餘涅槃，亦應不得無上菩提。",
        "from": "T16n0677_001:0713a20_29",
        "context_with_next_sentence": true
    },
    {
        "source_sentence": "「淨慧！",
        "from": "T16n0677_001:0713a26_0",
        "context_with_next_sentence": true
    },
    {
        "source_sentence": "由諸凡夫不見真如，在凡夫位不得無上如安涅槃，亦不能得無上菩提。",
        "from": "T16n0677_001:0713a26_1",
        "context_with_next_sentence": true
    },
    {
        "source_sentence": "以是義故，真如之理與諸行一，是義不然。",
        "from": "T16n0677_001:0713a27_2",
        "context_with_next_sentence": true
    },
    {
        "source_sentence": "若有人說：『真如與行相不異。』",
        "from": "T16n0677_001:0713a28_3",
        "context_with_next_sentence": true
    },
    {
        "source_sentence": "者，由此義故，當知是人不如理行。",
        "from": "T16n0677_001:0713a29_4",
        "context_with_next_sentence": true
    },
    {
        "source_sentence": "「復次，淨慧！",
        "from": "T16n0677_001:0713b01_5",
        "context_with_next_sentence": true
    },
    {
        "source_sentence": "一切聖人由見真如，已能伏滅諸法行相，非不能故；已能解脫一切相結及麁重惑，非不解脫。",
        "from": "T16n0677_001:0713b01_6",
        "context_with_next_sentence": true
    },
    {
        "source_sentence": "由二解脫，已得無上如安涅槃，乃至已得無上菩提。",
        "from": "T16n0677_001:0713b03_7",
        "context_with_next_sentence": true
    },
    {
        "source_sentence": "是故真如與行相異，是義不然。",
        "from": "T16n0677_001:0713b04_8",
        "context_with_next_sentence": true
    },
    {
        "source_sentence": "若有人說：『真異行相。』",
        "from": "T16n0677_001:0713b05_9",
        "context_with_next_sentence": true
    },
    {
        "source_sentence": "以是義故，當知此人不如理行。",
        "from": "T16n0677_001:0713b05_10",
        "context_with_next_sentence": true
    },
    {
        "source_sentence": "「復次，淨慧！",
        "from": "T16n0677_001:0713b06_11",
        "context_with_next_sentence": true
    },
    {
        "source_sentence": "若真如與行相不異者，猶如行相墮於惑相，真相亦爾應墮惑相。",
        "from": "T16n0677_001:0713b06_12",
        "context_with_next_sentence": true
    },
    {
        "source_sentence": "復次，淨慧！",
        "from": "T16n0677_001:0713b08_13",
        "context_with_next_sentence": true
    },
    {
        "source_sentence": "若真如相異行相者，真如則非諸行通相。",
        "from": "T16n0677_001:0713b08_14",
        "context_with_next_sentence": true
    },
    {
        "source_sentence": "淨慧！",
        "from": "T16n0677_001:0713b09_15",
        "context_with_next_sentence": true
    },
    {
        "source_sentence": "以此真如不墮惑相，復為一切諸行通相。",
        "from": "T16n0677_001:0713b09_16",
        "context_with_next_sentence": true
    },
    {
        "source_sentence": "由是義故，真如與行亦一、亦異，義皆不然。",
        "from": "T16n0677_001:0713b10_17",
        "context_with_next_sentence": true
    },
    {
        "source_sentence": "若有人說：『真如與行亦一、亦異。』",
        "from": "T16n0677_001:0713b11_18",
        "context_with_next_sentence": true
    },
    {
        "source_sentence": "以是義故，當知是人不如理行。",
        "from": "T16n0677_001:0713b12_19",
        "context_with_next_sentence": true
    },
    {
        "source_sentence": "「復次，淨慧！",
        "from": "T16n0677_001:0713b12_20",
        "context_with_next_sentence": true
    },
    {
        "source_sentence": "若真如與行相不異者，如真實相於諸行中通無差別，行相亦爾，應通無別。",
        "from": "T16n0677_001:0713b13_21",
        "context_with_next_sentence": true
    },
    {
        "source_sentence": "是故修觀行人，於諸行中，不應過此見、聞、覺、知修勝真觀。",
        "from": "T16n0677_001:0713b14_22",
        "context_with_next_sentence": true
    },
    {
        "source_sentence": "復次，若真如相異行相者，以是義故，一切諸行，但惟無我及以無性，應非真實。",
        "from": "T16n0677_001:0713b16_23",
        "context_with_next_sentence": true
    },
    {
        "source_sentence": "復次，一時淨、不淨品，各各別相。",
        "from": "T16n0677_001:0713b17_24",
        "context_with_next_sentence": true
    },
    {
        "source_sentence": "淨慧！",
        "from": "T16n0677_001:0713b18_25",
        "context_with_next_sentence": true
    },
    {
        "source_sentence": "由諸行相但別不通，由觀行人於諸行中，過見、聞、覺、知修勝真觀，由諸行無我、無性所顯是真，乃至淨、不淨品，亦非一時各各別相。",
        "from": "T16n0677_001:0713b18_26",
        "context_with_next_sentence": true
    },
    {
        "source_sentence": "以是義故，真如與行亦一亦異，是義不然。",
        "from": "T16n0677_001:0713b21_27",
        "context_with_next_sentence": true
    },
    {
        "source_sentence": "若有人說，真如與行亦一、亦異，當知是人不如理行。",
        "from": "T16n0677_001:0713b22_28",
        "context_with_next_sentence": true
    },
    {
        "source_sentence": "「淨慧！",
        "from": "T16n0677_001:0713b23_29",
        "context_with_next_sentence": true
    },
    {
        "source_sentence": "譬如傷佉白色，不可安立與螺一、異；赤色與金不一、不異，亦復如是。",
        "from": "T16n0677_001:0713b23_30",
        "context_with_next_sentence": true
    },
    {
        "source_sentence": "譬如毘拏音聲美妙，不可安立與毘拏一、與毘拏異；復如沈香，香氣可愛，不可安立與沈一、異；亦如摩梨遮其味辛辣，不可安立與摩梨遮為一、為異；呵梨勒澁亦復如是。",
        "from": "T16n0677_001:0713b25_31",
        "context_with_next_sentence": true
    },
    {
        "source_sentence": "復如綿纊，其觸柔軟，不可安立與綿一、異；蘇與醍醐不一、不異，亦復如是。",
        "from": "T16n0677_001:0713b29_32",
        "context_with_next_sentence": true
    },
    {
        "source_sentence": "復如一切有流苦，一切行無常，一切法無我，如是苦等，不可安立與法一、異；亦如貪欲、瞋恚、愚癡、慢等，無寂靜相，不可安立與其一、異。",
        "from": "T16n0677_001:0713c02_0",
        "context_with_next_sentence": true
    },
    {
        "source_sentence": "淨慧！",
        "from": "T16n0677_001:0713c05_0",
        "context_with_next_sentence": true
    },
    {
        "source_sentence": "如是真如與一切行，不可安立為一、為異。",
        "from": "T16n0677_001:0713c05_1",
        "context_with_next_sentence": true
    },
    {
        "source_sentence": "「淨慧！",
        "from": "T16n0677_001:0713c06_2",
        "context_with_next_sentence": true
    },
    {
        "source_sentence": "如是真如，微細甚深難可通達，我覺了已，為他解說，安立正教，開示顯現，令義淺易。」",
        "from": "T16n0677_001:0713c06_3",
        "context_with_next_sentence": true
    },
    {
        "source_sentence": "「佛說經已，重說偈言：「真實與行法，　　無一異俱相。",
        "from": "T16n0677_001:0713c08_4",
        "context_with_next_sentence": true
    },
    {
        "source_sentence": "　若執一異俱，　　說行不如理，　修行奢摩他，　　及毘鉢舍那，　是人能解脫，　　相惑麁重結。」",
        "from": "T16n0677_001:0713c10_0",
        "context_with_next_sentence": true
    },
    {
        "source_sentence": "解節經一味品第四",
        "from": "T16n0677_001:0713c13_0",
        "context_with_next_sentence": true
    },
    {
        "source_sentence": "爾時，佛告須菩提言：「須菩提！",
        "from": "T16n0677_001:0713c14_0",
        "context_with_next_sentence": true
    },
    {
        "source_sentence": "汝見、汝知幾多眾生，在眾生界有增上慢，由此慢心記自所得？",
        "from": "T16n0677_001:0713c14_1",
        "context_with_next_sentence": true
    },
    {
        "source_sentence": "復次，汝見、汝知幾多眾生，在眾生界無增上慢，不由慢心記自所得？」",
        "from": "T16n0677_001:0713c16_2",
        "context_with_next_sentence": true
    },
    {
        "source_sentence": "須菩提言：「世尊！",
        "from": "T16n0677_001:0713c17_3",
        "context_with_next_sentence": true
    },
    {
        "source_sentence": "我見、我知少有眾生，在眾生界無增上慢，不由慢心記自所得。",
        "from": "T16n0677_001:0713c17_4",
        "context_with_next_sentence": true
    },
    {
        "source_sentence": "世尊！",
        "from": "T16n0677_001:0713c19_5",
        "context_with_next_sentence": true
    },
    {
        "source_sentence": "我見、我知無量、無數、不可稱說諸眾生等，在眾生界有增上慢，由此慢心記自所得。",
        "from": "T16n0677_001:0713c19_6",
        "context_with_next_sentence": true
    },
    {
        "source_sentence": "「世尊！",
        "from": "T16n0677_001:0713c21_7",
        "context_with_next_sentence": true
    },
    {
        "source_sentence": "我又一時，住阿練若遠寂林中，有多比丘大眾聚集，去我不遠住練若處。",
        "from": "T16n0677_001:0713c21_8",
        "context_with_next_sentence": true
    },
    {
        "source_sentence": "我又一時日中後分，見此大眾互相聚集，隨其所證種種法相，說己修行、記自所得。",
        "from": "T16n0677_001:0713c23_9",
        "context_with_next_sentence": true
    },
    {
        "source_sentence": "有諸比丘，由證見陰，記其所得——或有比丘證見陰相，或有比丘證見陰生，或有比丘證陰變異，或有比丘證見陰滅，或有比丘證陰滅道——如於陰中有六證相；或有比丘證見諸入，記自所得，乃至入滅及入滅道；或有比丘證見緣生，記自所得，乃至緣生滅、緣生滅道；或有比丘證見證食；或有比丘證見四諦；或有比丘證見諸界，及界差別并種種界，乃至界滅及界滅道；或有比丘證見念處，及念處相、念處對治、念對治道、念處修習，未生念處證見念生，已生念處證見念住及不忘失增長圓滿，記自所得。",
        "from": "T16n0677_001:0713c25_10",
        "context_with_next_sentence": true
    },
    {
        "source_sentence": "如證念處，正懃、如意足、根、力、覺分、聖道，聖道相、聖道對治、聖道對治道、聖道修習，未生聖道證聖道生，已生聖道證聖道住，及不忘失增長圓滿，記自所得。",
        "from": "T16n0677_001:0714a07_11",
        "context_with_next_sentence": true
    },
    {
        "source_sentence": "「世尊！",
        "from": "T16n0677_001:0714a10_12",
        "context_with_next_sentence": true
    },
    {
        "source_sentence": "我見此已，作是思惟：『如諸長老隨所證見種種法相，記自所得，此諸長老有增上慢。",
        "from": "T16n0677_001:0714a11_13",
        "context_with_next_sentence": true
    },
    {
        "source_sentence": "由此慢心，記自所得，是事決爾。』",
        "from": "T16n0677_001:0714a12_14",
        "context_with_next_sentence": true
    },
    {
        "source_sentence": "何以故？",
        "from": "T16n0677_001:0714a13_15",
        "context_with_next_sentence": true
    },
    {
        "source_sentence": "如其所說自證見法，當知是人未能了別一味真如遍一切處。",
        "from": "T16n0677_001:0714a13_16",
        "context_with_next_sentence": true
    },
    {
        "source_sentence": "「世尊！",
        "from": "T16n0677_001:0714a15_17",
        "context_with_next_sentence": true
    },
    {
        "source_sentence": "如世尊言：『一味真實遍一切處，微細甚深，難可通達。』",
        "from": "T16n0677_001:0714a15_18",
        "context_with_next_sentence": true
    },
    {
        "source_sentence": "此言希有，是無對說。",
        "from": "T16n0677_001:0714a16_19",
        "context_with_next_sentence": true
    },
    {
        "source_sentence": "「世尊！",
        "from": "T16n0677_001:0714a17_0",
        "context_with_next_sentence": true
    },
    {
        "source_sentence": "若世尊正教中，勤修觀行諸比丘等，一味真實遍一切處，尚難通達；況諸外道在正教外，豈能證知一味真實？」",
        "from": "T16n0677_001:0714a17_1",
        "context_with_next_sentence": true
    },
    {
        "source_sentence": "佛言：「如是，須菩提！",
        "from": "T16n0677_001:0714a19_2",
        "context_with_next_sentence": true
    },
    {
        "source_sentence": "如是微細最微細，甚深最甚深，難見最難見，遍一切處一味真實，我覺了已，為他解說，安立正教，開示顯現，令義淺易。",
        "from": "T16n0677_001:0714a20_0",
        "context_with_next_sentence": true
    },
    {
        "source_sentence": "何以故？",
        "from": "T16n0677_001:0714a22_1",
        "context_with_next_sentence": true
    },
    {
        "source_sentence": "須菩提！",
        "from": "T16n0677_001:0714a22_2",
        "context_with_next_sentence": true
    },
    {
        "source_sentence": "於五陰中清淨境界，是我所說名為真實；須菩提！",
        "from": "T16n0677_001:0714a23_0",
        "context_with_next_sentence": true
    },
    {
        "source_sentence": "於十二入、十二緣生、四食、四諦、諸界念處，正懃、如意足、根、力、覺分、八聖道中清淨境界，是我所說名為真實。",
        "from": "T16n0677_001:0714a24_1",
        "context_with_next_sentence": true
    },
    {
        "source_sentence": "此清淨境界，一切陰處平等一味，無差別相。",
        "from": "T16n0677_001:0714a26_2",
        "context_with_next_sentence": true
    },
    {
        "source_sentence": "如於陰中乃至聖道分中，清淨境界平等一味，皆無差別。",
        "from": "T16n0677_001:0714a27_3",
        "context_with_next_sentence": true
    },
    {
        "source_sentence": "須菩提！",
        "from": "T16n0677_001:0714a28_4",
        "context_with_next_sentence": true
    },
    {
        "source_sentence": "以是義故，應知一味真如遍一切處。",
        "from": "T16n0677_001:0714a29_0",
        "context_with_next_sentence": true
    },
    {
        "source_sentence": "「復次，須菩提！",
        "from": "T16n0677_001:0714a29_1",
        "context_with_next_sentence": true
    },
    {
        "source_sentence": "修行比丘，若已通達一陰真如，人、法無我，不勞更觀一一餘陰所有真如。",
        "from": "T16n0677_001:0714b01_2",
        "context_with_next_sentence": true
    },
    {
        "source_sentence": "於十二入、十二緣生、四食、四諦、諸界念處，正勤、如意足、根、力、覺分、八聖道分，若已通達一分真如，人、法無我，不勞更觀餘聖道分所有真如。",
        "from": "T16n0677_001:0714b02_3",
        "context_with_next_sentence": true
    },
    {
        "source_sentence": "離無分別後智，無有別觀能順真如觀所餘法一味真實遍一切處。",
        "from": "T16n0677_001:0714b05_4",
        "context_with_next_sentence": true
    },
    {
        "source_sentence": "但以無分別後智，隨順前無分別智，觀一切法一味真實，憶持至得。",
        "from": "T16n0677_001:0714b07_5",
        "context_with_next_sentence": true
    },
    {
        "source_sentence": "須菩提！",
        "from": "T16n0677_001:0714b08_6",
        "context_with_next_sentence": true
    },
    {
        "source_sentence": "以是義故，汝應當知，真實之理遍一切處，唯一味相。",
        "from": "T16n0677_001:0714b09_7",
        "context_with_next_sentence": true
    },
    {
        "source_sentence": "「復次，須菩提！",
        "from": "T16n0677_001:0714b10_8",
        "context_with_next_sentence": true
    },
    {
        "source_sentence": "猶如諸陰互有別相，如十二入、十二緣生、四食、四諦、諸界念處，正勤、如意足、根、力、覺分、八聖道分，互有別相，若諸法真如，人、法無我，互有別相，則諸法如如，人、法無我不成真實應由因生。",
        "from": "T16n0677_001:0714b10_9",
        "context_with_next_sentence": true
    },
    {
        "source_sentence": "若由因生則成有為，若是有為則非真實，若非真實更應於此求別真實。",
        "from": "T16n0677_001:0714b14_10",
        "context_with_next_sentence": true
    },
    {
        "source_sentence": "須菩提！",
        "from": "T16n0677_001:0714b16_11",
        "context_with_next_sentence": true
    },
    {
        "source_sentence": "由此真實不從因生，非是有為，非不真實，於中不勞求別真實。",
        "from": "T16n0677_001:0714b16_12",
        "context_with_next_sentence": true
    },
    {
        "source_sentence": "何以故？",
        "from": "T16n0677_001:0714b18_13",
        "context_with_next_sentence": true
    },
    {
        "source_sentence": "此法恒常，若佛出世，若不出世，法性、法界、法住，皆悉常住。",
        "from": "T16n0677_001:0714b18_14",
        "context_with_next_sentence": true
    },
    {
        "source_sentence": "須菩提！",
        "from": "T16n0677_001:0714b19_15",
        "context_with_next_sentence": true
    },
    {
        "source_sentence": "以是義故，汝應當知，一味真實等一切處。",
        "from": "T16n0677_001:0714b19_16",
        "context_with_next_sentence": true
    },
    {
        "source_sentence": "「須菩提！",
        "from": "T16n0677_001:0714b20_17",
        "context_with_next_sentence": true
    },
    {
        "source_sentence": "譬如眾色，種種差別更互不同。",
        "from": "T16n0677_001:0714b20_18",
        "context_with_next_sentence": true
    },
    {
        "source_sentence": "於諸色中，虛空無相，無有差別，無有變異，於一切處同一味相。",
        "from": "T16n0677_001:0714b21_19",
        "context_with_next_sentence": true
    },
    {
        "source_sentence": "如是諸法，各各別異。",
        "from": "T16n0677_001:0714b23_0",
        "context_with_next_sentence": true
    },
    {
        "source_sentence": "汝應當知，於諸法中一味真如，等無差別，亦復如是。」",
        "from": "T16n0677_001:0714b23_1",
        "context_with_next_sentence": true
    },
    {
        "source_sentence": "爾時，世尊說是經已，重說偈言：「法通相一味，　　諸佛說平等。",
        "from": "T16n0677_001:0714b24_2",
        "context_with_next_sentence": true
    },
    {
        "source_sentence": "　若於中執異，　　是人增上慢。",
        "from": "T16n0677_001:0714b27_0",
        "context_with_next_sentence": true
    },
    {
        "source_sentence": "　逆生死流道，　　微細深難見，　欲染癡覆故，　　凡人不能得。」",
        "from": "T16n0677_001:0714b28_0",
        "context_with_next_sentence": true
    },
    {
        "source_sentence": "爾時，觀世音菩薩，右膝著地，合掌恭敬，而白佛言：「世尊！",
        "from": "T16n0677_001:0714c01_0",
        "context_with_next_sentence": true
    },
    {
        "source_sentence": "我今從佛聞得如是解節深法，得未曾有，頂戴奉持。",
        "from": "T16n0677_001:0714c02_1",
        "context_with_next_sentence": true
    },
    {
        "source_sentence": "世尊！",
        "from": "T16n0677_001:0714c03_2",
        "context_with_next_sentence": true
    },
    {
        "source_sentence": "當何名此經？",
        "from": "T16n0677_001:0714c03_3",
        "context_with_next_sentence": true
    },
    {
        "source_sentence": "云何受持？」",
        "from": "T16n0677_001:0714c03_4",
        "context_with_next_sentence": true
    },
    {
        "source_sentence": "佛告觀世音菩薩：「此經名為『了義正說』，亦名『真實境智正說』，亦名『十地波羅蜜依止正說』。",
        "from": "T16n0677_001:0714c04_5",
        "context_with_next_sentence": true
    },
    {
        "source_sentence": "汝等應當如是受持。」",
        "from": "T16n0677_001:0714c06_6",
        "context_with_next_sentence": true
    },
    {
        "source_sentence": "佛說是經已，八萬菩薩皆得大乘威德三昧，無量無邊諸菩薩眾於無生法得無生法忍，無數眾生從於諸流心得解脫，無數眾生於大乘法生信樂心。",
        "from": "T16n0677_001:0714c06_7",
        "context_with_next_sentence": true
    },
    {
        "source_sentence": "佛說解節經",
        "from": "T16n0677_001:0714c11_0",
        "context_with_next_sentence": false
    }
]